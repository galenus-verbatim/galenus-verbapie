<article xmlns="http://www.w3.org/1999/xhtml" id="urn:cts:greekLit:tlg0057.tlg001.1st1K-grc1:1">
<span class="pb page1" data-page="1.1" id="p1.1"></span>
<span class="milestone ed1page page1" data-n="0.2" data-unit="ed1page" id="ed1page.1.2"></span>
<span class="milestone ed2page page1" data-n="1.4" data-unit="ed2page" id="ed2page.2.4"></span>
          <h1>ΓΑΛΗΝΟΥ ΠΑΡΑΦΡΑΣΤΟΥ
<br></br>ΤΟΥ ΜΗΝΟΔΟΤΟΥ
<br></br>ΠΡΟΤΡΕΠΤΙΚΟΣ ΛΟΓΟΣ ΕΠΙ ΤΑΣ
<br></br>ΤΕΧΝΑΣ.
</h1>
          <p>
<span class="lb" data-page="1.1" data-line="1" id="l1.1.1"></span>Εἰ μὲν μηδόλως λόγου μέτεστι τοῖς ἀλόγοις
<span class="lb" data-page="1.1" data-line="2" id="l1.1.2"></span>ὀνομαζομένοις ζώοις, ἄδηλόν ἐστι. ἴσως γὰρ εἰ καὶ μὴ
<span class="lb" data-page="1.1" data-line="3" id="l1.1.3"></span>τοῦ κατὰ τὴν φωνὴν, ὃν καὶ προφορικὸν ὀνομάζουσιν,
<span class="lb" data-page="1.1" data-line="4" id="l1.1.4"></span>ἀλλὰ τοῦ γε κατὰ τὴν ψυχὴν, ὃν ἐνδιάθετον καλοῦσι,
<span class="lb" data-page="1.1" data-line="5" id="l1.1.5"></span>μετέχει πάντα, τὰ μὲν μᾶλλον, τὰ δὲ ἦττον. Ὅτι μέντοι
<span class="pb" data-page="1.2" id="p1.2"></span>
<span class="lb" data-page="1.2" data-line="1" id="l1.2.1"></span>πλεῖστον ὅσον αὐτῶν διενηνόχασιν οἱ ἄνθρωποι, πρόδηλον
<span class="lb" data-page="1.2" data-line="2" id="l1.2.2"></span>ἡμῖν ἐστιν, ὁρῶσι τό τε πλῆθος τῶν τεχνῶν, ὧν
<span class="lb" data-page="1.2" data-line="3" id="l1.2.3"></span>μεταχειρίζεται τὸ ζῶον τοῦτο, καὶ ὅτι μόνος ἄνθρωπος
<span class="lb" data-page="1.2" data-line="4" id="l1.2.4"></span>ἐπιστήμης ἐπιδεκτικὸς, ἣν ἂν ἐθελήσῃ, τέχνην μανθάνει.
<span class="lb" data-page="1.2" data-line="5" id="l1.2.5"></span>Τὰ μὲν γὰρ ἄλλα ζῷα σχεδὸν ἄτεχνα πάντ’ ἐστὶ
<span class="lb" data-page="1.2" data-line="6" id="l1.2.6"></span>πλὴν ὀλίγων δὴ τινῶν ἐν αὐτοῖς· ἀλλὰ καὶ ταῦτα φύσει
<span class="lb" data-page="1.2" data-line="7" id="l1.2.7"></span>μᾶλλον, ἢ προαιρέσει τεχνῶν εὐτύχηκεν. Ὁ δ’ ἄνθρωπος
<span class="lb" data-page="1.2" data-line="8" id="l1.2.8"></span>οὔτε τινός τῶν παρ’ ἐκείνοις ἀμελέτητος· ἀλλὰ καὶ
<span class="lb" data-page="1.2" data-line="9" id="l1.2.9"></span>τὴν ὑφαντικὴν ἐμιμήσατο τὰς ἀράχνας, καὶ πλάττει, καθάπερ
<span class="lb" data-page="1.2" data-line="10" id="l1.2.10"></span>αἱ μέλισσαι, καὶ τοῦ νεῖν οὐκ ἀνάσκητός ἐστι,
<span class="lb" data-page="1.2" data-line="11" id="l1.2.11"></span>καίτοι πεζὸς ὤν· ἀλλὰ καὶ τῶν θείων τεχνῶν οὐκ ἀπολείπεται,
<span class="lb" data-page="1.2" data-line="12" id="l1.2.12"></span>ζηλῶν μὲν Ἀσκληπιοῦ τέχνην ἰατρικὴν, ζηλῶν δ’
<span class="lb" data-page="1.2" data-line="13" id="l1.2.13"></span>Ἀπόλλωνος αὐτήν γε ταύτην, καὶ τὰς ἄλλας ἁπάσας, ἃς
<span class="lb" data-page="1.2" data-line="14" id="l1.2.14"></span>ἔχει, τοξικὴν, μουσικὴν, μαντικήν· ἔτι τε τῶν Μουσῶν τὴν
<span class="lb" data-page="1.2" data-line="15" id="l1.2.15"></span>ἑκάστης ἰδίαν. Οὐδὲ γὰρ γεωμετρίας, οὐδ’ ἀστρονομίας
<span class="lb" data-page="1.2" data-line="16" id="l1.2.16"></span>ἀφίσταται, ἀλλὰ καὶ τὰ τῆς γῆς νέρθεν, καὶ τὰ ὕπερθε
<span class="lb" data-page="1.2" data-line="17" id="l1.2.17"></span>τοῦ οὐρανοῦ, κατὰ Πίνδαρον, ἐπισκοπεῖ. ἐξεπορίσατο δὲ
<span class="pb" data-page="1.3" id="p1.3"></span>
<span class="lb" data-page="1.3" data-line="1" id="l1.3.1"></span>ὑπὸ φιλοπονίας καὶ τὸ μέγιστον τῶν θείων ἀγαθῶν, φιλοσοφίαν.
<span class="lb" data-page="1.3" data-line="2" id="l1.3.2"></span>Δαὶ ταῦτα τοίνυν, κᾂν λόγου μέτεστι τοῖς ἄλλοις
<span class="lb" data-page="1.3" data-line="3" id="l1.3.3"></span>ζώοις, κατ’ ἐξοχὴν αὐτῶν καὶ ὁ ἄνθρωπος μόνος ὀνομάζεται
<span class="lb" data-page="1.3" data-line="4" id="l1.3.4"></span>λογικός.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg001.1st1K-grc1:11">
<span class="pb page1" data-page="1.26" id="p1.26"></span>
<span class="milestone ed1page page1" data-n="1.4" data-unit="ed1page" id="ed1page.1.4"></span>
<span class="milestone ed2page page1" data-n="2.11" data-unit="ed2page" id="ed2page.2.11"></span>
          <p>
<span class="lb" data-page="1.26" data-line="17" id="l1.26.17"></span>Ἀγαθῶν οὖν τῶν ἐν τῇ φύσει τῶν μὲν περὶ
<span class="pb" data-page="1.27" id="p1.27"></span>
<span class="lb" data-page="1.27" data-line="1" id="l1.27.1"></span>ψυχὴν ὄντων, τῶν δὲ περὶ σῶμα, τῶν δ’ ἐκτὸς, καὶ παρὰ
<span class="lb" data-page="1.27" data-line="2" id="l1.27.2"></span>ταῦτα οὐδενὸς ἄλλου γένους ἀγαθῶν ἐπινοουμένου· ὅτι μὲν
<span class="lb" data-page="1.27" data-line="3" id="l1.27.3"></span>τῶν ψυχικῶν ἀγαθῶν οὐδ’ ὄναρ ποτὲ μετειλήφασιν οἱ
<span class="lb" data-page="1.27" data-line="4" id="l1.27.4"></span>ἀθλοῦντες, εὔδηλον παντί. τὴν ἀρχὴν γὰρ οὐδ’ εἰ ψυχὴν
<span class="lb" data-page="1.27" data-line="5" id="l1.27.5"></span><span class="milestone ed2page" data-n="2.12" data-unit="ed2page" id="ed2page.2.12"></span>ἔχουσι γιγνώσκουσι, τοσοῦτον ἀποδέουσι τοῦ λογικὴν
<span class="lb" data-page="1.27" data-line="6" id="l1.27.6"></span>αὐτὴν ἐπίστασθαι. Σαρκῶν γὰρ ἀεὶ καὶ αἵματος ἀθροίζοντες
<span class="lb" data-page="1.27" data-line="7" id="l1.27.7"></span>πλῆθος, ὡς ἐν βορβόρῳ πολλῷ τὴν ψυχὴν ἑαυτῶν
<span class="lb" data-page="1.27" data-line="8" id="l1.27.8"></span>ἔχουσι κατεσβεσμένην, οὐδὲν ἀκριβὲς νοῆσαι δυναμένην,
<span class="lb" data-page="1.27" data-line="9" id="l1.27.9"></span>ἀλλ’ ἄνουν, ὁμοίως τοῖς ἀλόγοις ζώοις. Ἴσως δ’ ἀμφισβητήσειαν,
<span class="lb" data-page="1.27" data-line="10" id="l1.27.10"></span>ὡς τῶν περὶ τὸ σῶμα τινὸς ἀγαθῶν ἐπήβολοι.
<span class="lb" data-page="1.27" data-line="11" id="l1.27.11"></span>πότερον οὖν τῆς τιμιωτάτης ὑγιείας ἀμφισβητήσουσιν; ἀλλ’
<span class="lb" data-page="1.27" data-line="12" id="l1.27.12"></span>οὐδένας ἄλλους ἂν εὕροις ἐν σφαλερωτέρᾳ διαθέσει σώματος,
<span class="lb" data-page="1.27" data-line="13" id="l1.27.13"></span>εἴπερ Ἱπποκράτει δεῖ πιστεύειν εἰπόντι· Τὴν καὶ ἐπ’ ἄκρον
<span class="lb" data-page="1.27" data-line="14" id="l1.27.14"></span>εὐεξίαν σφαλερὰν ὑπάρχειν, ἣν μεταδιώκουσιν οὗτοι· καὶ
<span class="lb" data-page="1.27" data-line="15" id="l1.27.15"></span>δὴ καὶ ὅτι ἄσκησις μὲν ὑγιείης, ἀκορίη τροφῆς, ἀοκνίη πόνων,
<span class="lb" data-page="1.27" data-line="16" id="l1.27.16"></span>Ἱπποκράτει καλῶς εἰρημένον, ἐπαινεῖται πρὸς ἁπάντων.
<span class="pb" data-page="1.28" id="p1.28"></span>
<span class="lb" data-page="1.28" data-line="1" id="l1.28.1"></span>Οἱ δὲ τοὐναντίον ἐπιτηδεύουσιν, ὑπερπονοῦντές τε καὶ
<span class="lb" data-page="1.28" data-line="2" id="l1.28.2"></span>ὑπερπιπλάμενοι, καὶ ὅλως τὸν τοῦ παλαιοῦ λόγον, ὡς κορυβαντιῶντες,
<span class="lb" data-page="1.28" data-line="3" id="l1.28.3"></span>κατεγνωκότες. Ὁ μὲν γὰρ ὑγιεινὴν δίαιταν
<span class="lb" data-page="1.28" data-line="4" id="l1.28.4"></span>ὑποτιθέμενος ἔλεγε· Πόνοι, σιτία, ποτὰ, ὕπνοι, ἀφροδίσια,
<span class="lb" data-page="1.28" data-line="5" id="l1.28.5"></span>πάντα μέτρια. Οἱ δὲ τὰ γυμνάσια πέρα τοῦ
<span class="lb" data-page="1.28" data-line="6" id="l1.28.6"></span>προσήκοντος ἑκάστης ἡμέρας διαπονοῦσι, τροφάς τε προσφέρονται
<span class="lb" data-page="1.28" data-line="7" id="l1.28.7"></span>σὺν ἀνάγκῃ πολλάκις ἄχρι μέσων νυκτῶν ἐκτείνοντες
<span class="lb" data-page="1.28" data-line="8" id="l1.28.8"></span>τὴν ἐδωδήν· ὡς προσηκόντως ἄν τινα ἐπ’ αὐτῶν
<span class="lb" data-page="1.28" data-line="9" id="l1.28.9"></span>εἰπεῖν·
</p>
          <div class="lg">
            <div class="l"><span class="lb" data-page="1.28" data-line="10" id="l1.28.10"></span>Ἄλλοι μέν ῥα θεοί τε καὶ ἀνέρες ἱπποκορυσταὶ</div>
            <div class="l"><span class="lb" data-page="1.28" data-line="11" id="l1.28.11"></span>Εὗδον παννύχιοι, μαλακῷ δεδμημένοι ὕπνῳ·</div>
            <div class="l"><span class="lb" data-page="1.28" data-line="12" id="l1.28.12"></span>Ἀλλ’ οὐκ ἀθλητὰς κακοδαίμονας ὕπνος ἔμαρπτεν.</div>
          </div>
          <p>
<span class="lb" data-page="1.28" data-line="13" id="l1.28.13"></span><span class="milestone ed1page" data-n="1.5" data-unit="ed1page" id="ed1page.1.5"></span>Ἀνάλογον τοίνυν τούτοις καὶ ἡ τῶν ὕπνων αὐτοῖς ἔχει
<span class="lb" data-page="1.28" data-line="14" id="l1.28.14"></span>συμμετρία. ἡνίκα γὰρ οἱ κατὰ φύσιν βιοῦντες ἀπὸ τῶν ἔργων
<span class="lb" data-page="1.28" data-line="15" id="l1.28.15"></span>ἥκουσιν ἐδεσμάτων δεόμενοι, τηνικαῦθ’ οὗτοι διανίστανται
<span class="lb" data-page="1.28" data-line="16" id="l1.28.16"></span>τῶν ὕπνων. ὥστε ἐοικέναι τὸν βίον αὐτῶν ὑῶν
<span class="lb" data-page="1.28" data-line="17" id="l1.28.17"></span>διαγωγῇ· πλήν γε ὅσον οἱ μὲν ὗες οὐχ ὑπερπονοῦσιν, οὐδὲ
<span class="pb" data-page="1.29" id="p1.29"></span>
<span class="lb" data-page="1.29" data-line="1" id="l1.29.1"></span>πρὸς ἀνάγκην ἐσθίουσιν· οἱ δὲ καὶ ταῦτα πάσχουσι καὶ
<span class="lb" data-page="1.29" data-line="2" id="l1.29.2"></span>ῥοδοδάφναις ἐνίοτε τὰ νῶτα διακναίονται. Ὁ μὲν οὖν παλαιὸς
<span class="lb" data-page="1.29" data-line="3" id="l1.29.3"></span>Ἱπποκράτης, πρὸς οἷς εἶπεν ἔμπροσθεν, ἔτι καὶ ταῦτα
<span class="lb" data-page="1.29" data-line="4" id="l1.29.4"></span>φησί· Τὸ κατὰ πολὺ καὶ ἐξαπίνης πληροῦν ἢ κενοῦν, ἢ
<span class="lb" data-page="1.29" data-line="5" id="l1.29.5"></span>θερμαίνειν, ἢ ψύχειν, ἢ ἄλλως ὁπωσοῦν τὸ σῶμα κινεῖν,
<span class="lb" data-page="1.29" data-line="6" id="l1.29.6"></span>σφαλερόν. πᾶν γὰρ, φησὶ, τὸ πολὺ τῇ φύσει πολέμιον.
<span class="lb" data-page="1.29" data-line="7" id="l1.29.7"></span>Οἱ δ’ οὔτε τούτων ἐπαΐουσιν, οὔτε τῶν ἄλλων, ὅσα, καλῶς
<span class="lb" data-page="1.29" data-line="8" id="l1.29.8"></span>εἰπόντος ἐκείνου, παραβαίνουσιν· ἀλλὰ πάντ’ ἐξ ὑπεναντίου
<span class="lb" data-page="1.29" data-line="9" id="l1.29.9"></span>τοῖς ὑγιεινοῖς παραγγέλμασιν ἐπιτηδεύουσιν. καὶ
<span class="lb" data-page="1.29" data-line="10" id="l1.29.10"></span>διὰ τοῦτ’ ἂν ἔγωγε φαίην, ἄσκησιν οὐχ ὑγιείας, ἀλλὰ νόσου
<span class="lb" data-page="1.29" data-line="11" id="l1.29.11"></span>μᾶλλον εἶναι τὸ ἐπιτήδευμα. Τοῦτο δ’ οἶμαι καὶ αὐτὸν
<span class="lb" data-page="1.29" data-line="12" id="l1.29.12"></span>τὸν Ἱπποκράτην φρονεῖν, ἐπειδὰν λέγῃ· Διάθεσις ἀθλητικὴ
<span class="lb" data-page="1.29" data-line="13" id="l1.29.13"></span>οὐ φύσει, ἕξις ὑγιεινὴ κρείσσων. Οὐ γὰρ μόνον τοῦ κατὰ
<span class="lb" data-page="1.29" data-line="14" id="l1.29.14"></span>φύσιν ἐστερῆσθαι τὸ ἐπιτήδευμα δι’ ὧν εἶπε ἐδήλωσεν·
<span class="lb" data-page="1.29" data-line="15" id="l1.29.15"></span>ἀλλ’ οὐδ’ ἕξιν ὠνόμασε τὴν διάθεσιν αὐτῶν, ἀφαιρούμενος
<span class="lb" data-page="1.29" data-line="16" id="l1.29.16"></span>καὶ τῆς προσηγορίας αὐτῶν, ᾗ προσαγορεύουσι ἅπαντες οἱ
<span class="lb" data-page="1.29" data-line="17" id="l1.29.17"></span>παλαιοὶ τοὺς ὄντως ὑγιαίνοντας. ἡ μὲν γὰρ ἕξις ἔμμονός
<span class="pb" data-page="1.30" id="p1.30"></span>
<span class="lb" data-page="1.30" data-line="1" id="l1.30.1"></span>τις καὶ δυσαλλοίωτος διάθεσις· ἡ δὲ τῶν ἀθλητῶν ἐπ’
<span class="lb" data-page="1.30" data-line="2" id="l1.30.2"></span>ἄκρον εὐεξία σφαλερά τε καὶ εὐμετάπτωτος. οὔτε γὰρ
<span class="lb" data-page="1.30" data-line="3" id="l1.30.3"></span>πρόσθεσιν ἔτι διὰ τὴν ἀκρότητα χωρεῖ, καὶ τὸ μὴ δύνασθαι
<span class="lb" data-page="1.30" data-line="4" id="l1.30.4"></span>μένειν ἐπὶ ταὐτοῦ, μηδ’ ἀτρεμεῖν, λοιπὴν ἔχει τὴν
<span class="lb" data-page="1.30" data-line="5" id="l1.30.5"></span>ἐπὶ τὸ χεῖρον ὁδόν. Οὕτως μὲν ἀθλοῦσιν αὐτοῖς διάκειται
<span class="lb" data-page="1.30" data-line="6" id="l1.30.6"></span>τὸ σῶμα· καταλύσασι δὲ πολὺ δή τι χεῖρον. Ἔνιοι μὲν
<span class="lb" data-page="1.30" data-line="7" id="l1.30.7"></span>γὰρ μετ’ ὀλίγον ἀποθνήσκουσιν· ἔνιοι δ’ ἐπὶ πλέον ἥκουσιν
<span class="lb" data-page="1.30" data-line="8" id="l1.30.8"></span>ἡλικίας, ἀλλ’ οὐδ’ αὐτοὶ γηρῶσιν, οὐδὲ, <span class="milestone ed2page" data-n="2.13" data-unit="ed2page" id="ed2page.2.13"></span>κᾂν ἐφίκωνται
<span class="lb" data-page="1.30" data-line="9" id="l1.30.9"></span>ποτὲ εἰς τοῦτο, τῶν Ὁμηρικῶν οὐδὲν ἀπολείπονται
<span class="lb" data-page="1.30" data-line="10" id="l1.30.10"></span>Λιτῶν,
</p>
          <div class="l"><span class="lb" data-page="1.30" data-line="11" id="l1.30.11"></span>Χωλοί τε ῥυσοί τε παραβλῶπές τ’ ὀφθαλμὼ</div>
          <p>
<span class="lb" data-page="1.30" data-line="12" id="l1.30.12"></span>ἀποτελούμενοι. Ὡς γὰρ τὰ διασεισθέντα τῶν τειχῶν ἀπὸ
<span class="lb" data-page="1.30" data-line="13" id="l1.30.13"></span>μηχανημάτων ἑτοίμως ὑπὸ τῆς τυχούσης διαλύεται βλάβης,
<span class="lb" data-page="1.30" data-line="14" id="l1.30.14"></span>οὔτε σεισμὸν, οὔτ’ ἄλλην τινὰ βραχυτέραν δυνάμενα φέρειν
<span class="lb" data-page="1.30" data-line="15" id="l1.30.15"></span>περίστασιν· οὕτω καὶ τὰ τῶν ἀθλητῶν σώματα σαθρὰ καὶ
<span class="lb" data-page="1.30" data-line="16" id="l1.30.16"></span>ἀσθενῆ ταῖς κατὰ τὴν ἐπιτήδευσιν γεγονότα πληγαῖς, ἕτοιμα ﻿
<span class="pb" data-page="1.31" id="p1.31"></span>
<span class="lb" data-page="1.31" data-line="1" id="l1.31.1"></span>πρὸς τὸ πάσχειν ἐστὶν ἐπὶ ταῖς τυχούσαις προφάσεσιν.
<span class="lb" data-page="1.31" data-line="2" id="l1.31.2"></span>Οἱ μὲν γὰρ ὀφθαλμοὶ περιωρυγμένοι πολλάκις, ὅτ’ ἡ δύναμις
<span class="lb" data-page="1.31" data-line="3" id="l1.31.3"></span>οὐκέτ’ ἀντέχει, πληροῦνται ῥευμάτων· οἱ δ’ ὀδόντες,
<span class="lb" data-page="1.31" data-line="4" id="l1.31.4"></span>ἅτε διασεσεισμένοι πολλάκις, ἐπιλειπούσης ἐν τῷ χρόνῳ τῆς
<span class="lb" data-page="1.31" data-line="5" id="l1.31.5"></span>δυνάμεως αὐτῶν, ἑτοίμως ἐκπίπτουσι· τὰ δὲ λυγισθέντα
<span class="lb" data-page="1.31" data-line="6" id="l1.31.6"></span>τῶν ἄρθρων ἀσθενῆ πρὸς πᾶσαν τὴν ἔξωθεν βίαν γίνεται,
<span class="lb" data-page="1.31" data-line="7" id="l1.31.7"></span>καὶ πᾶν ῥῆγμα καὶ σπάσμα ῥᾳδίως κινεῖται. Σωματικῆς
<span class="lb" data-page="1.31" data-line="8" id="l1.31.8"></span>μὲν οὖν ὑγιείας ἕνεκα φανερὸν, ὡς οὐδὲν ἄλλο γένος ἀθλιώτερόν
<span class="lb" data-page="1.31" data-line="9" id="l1.31.9"></span>ἐστι τῶν ἀθλητῶν. ὥστ’ εἰκότως ἄν τις εἴποι εὐφυῶς
<span class="lb" data-page="1.31" data-line="10" id="l1.31.10"></span>ὀνομάζεσθαι, τῶν ἀθλητῶν προσαγορευθέντων, ἢ ἀπὸ τοῦ
<span class="lb" data-page="1.31" data-line="11" id="l1.31.11"></span>ἀθλητοῦ τὴν προσηγορίαν τῶν ἀθλίων ἐσχηκότων, ἢ κοινῶς
<span class="lb" data-page="1.31" data-line="12" id="l1.31.12"></span>ἀμφοτέρων καθάπερ ἀπὸ πηγῆς μιᾶς τῆς ἀθλιότητος
<span class="lb" data-page="1.31" data-line="13" id="l1.31.13"></span>ὠνομασμένων.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg001.1st1K-grc1:12">
<span class="pb page1" data-page="1.31" id="p1.31"></span>
<span class="milestone ed1page page1" data-n="1.5" data-unit="ed1page" id="ed1page.1.5"></span>
<span class="milestone ed2page page1" data-n="2.13" data-unit="ed2page" id="ed2page.2.13"></span>
          <p>
<span class="lb" data-page="1.31" data-line="14" id="l1.31.14"></span>Ἀλλ’ ἐπειδὴ καὶ περὶ τοῦ μεγίστου τῶν σωματικῶν
<span class="lb" data-page="1.31" data-line="15" id="l1.31.15"></span>ἀγαθῶν, τῆς ὑγιείας, ἐσκέμμεθα, μεταβῶμεν ἐπὶ
<span class="lb" data-page="1.31" data-line="16" id="l1.31.16"></span>τὰ λοιπά. Τὰ μὲν δὴ περὶ κάλλους οὕτως αὐτοῖς ἔχει, ὡς
<span class="lb" data-page="1.31" data-line="17" id="l1.31.17"></span>μὴ μόνον ὠφελεῖσθαί τι πρὸς τῆς ἀθλήσεως τὴν φύσιν·
<span class="pb" data-page="1.32" id="p1.32"></span>
<span class="lb" data-page="1.32" data-line="1" id="l1.32.1"></span>ἀλλὰ καὶ πολλοὺς αὐτῶν πάνυ συμμέτρως ἔχοντας τῶν μελῶν
<span class="lb" data-page="1.32" data-line="2" id="l1.32.2"></span>οἱ γυμνασταὶ παραλαβόντες, ὑπερπιάναντές τε καὶ
<span class="lb" data-page="1.32" data-line="3" id="l1.32.3"></span>διασάξαντες αἵματί τε καὶ σαρξὶν, εἰς τοὐναντίον ἤγαγον.
<span class="lb" data-page="1.32" data-line="4" id="l1.32.4"></span>Ἐνίων δὲ καὶ τὰ πρόσωπα παντάπασιν ἄμορφα καὶ δυσειδῆ
<span class="lb" data-page="1.32" data-line="5" id="l1.32.5"></span>κατέστησαν καὶ μάλιστα τῶν παγκράτιον ἢ πυγμὴν ἀσκησάντων.
<span class="lb" data-page="1.32" data-line="6" id="l1.32.6"></span>Ὅταν δὲ καὶ τῶν μελῶν τι τελέως ἀποκλάσωσιν,
<span class="lb" data-page="1.32" data-line="7" id="l1.32.7"></span>ἢ διαστρέψωσιν, ἢ τοὺς ὀφθαλμοὺς ἐκκόψωσι, τότ’, οἶμαι,
<span class="lb" data-page="1.32" data-line="8" id="l1.32.8"></span>τότε καὶ μάλιστα τὸ τῆς ἐπιτηδεύσεως αὐτῶν ἀποτελούμενον
<span class="lb" data-page="1.32" data-line="9" id="l1.32.9"></span>κάλλος ἐναργῶς ὁρᾶσθαι. Ταῦτα μὲν οὖν αὐτοῖς ὑγιαίνουσιν
<span class="lb" data-page="1.32" data-line="10" id="l1.32.10"></span>εἰς κάλλος εὐτύχηται· καταλύσασι δὲ καὶ τὰ λοιπὰ τῶν
<span class="lb" data-page="1.32" data-line="11" id="l1.32.11"></span>τοῦ σώματος αἰσθητηρίων προσαπόλλυται, καὶ πάνθ’, ὡς ἔφην,
<span class="lb" data-page="1.32" data-line="12" id="l1.32.12"></span>τὰ μέλη διαστρεφόμενα παντοίας ἀμορφίας αἴτια γίνεται.
</p>
        </article>

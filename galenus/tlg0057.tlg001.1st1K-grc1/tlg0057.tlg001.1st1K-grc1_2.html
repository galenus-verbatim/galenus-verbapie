<article xmlns="http://www.w3.org/1999/xhtml" id="urn:cts:greekLit:tlg0057.tlg001.1st1K-grc1:2">
<span class="pb page1" data-page="1.3" id="p1.3"></span>
<span class="milestone ed1page page1" data-n="0.2" data-unit="ed1page" id="ed1page.1.2"></span>
<span class="milestone ed2page page1" data-n="1.4" data-unit="ed2page" id="ed2page.2.4"></span>
          <p>
<span class="lb" data-page="1.3" data-line="5" id="l1.3.5"></span><span class="milestone ed2page" data-n="2.4" data-unit="ed2page" id="ed2page.2.4"></span>Πῶς οὖν οὐκ αἰσχρὸν, ᾧ μόνῳ τῶν ἐν
<span class="lb" data-page="1.3" data-line="6" id="l1.3.6"></span>ἡμῖν κοινωνοῦμεν θεοῖς, τούτου μὲν ἀμελεῖν, ἐσπευκέναι δὲ
<span class="lb" data-page="1.3" data-line="7" id="l1.3.7"></span>περί τι τῶν ἄλλων, τέχνης μὲν ἀναλήψεως καταφρονοῦντα,
<span class="lb" data-page="1.3" data-line="8" id="l1.3.8"></span>τύχῃ δ’ ἑαυτὸν ἐπιτρέποντα; ἧς τὴν μοχθηρίαν ἐμφανίσαι
<span class="lb" data-page="1.3" data-line="9" id="l1.3.9"></span>βουληθέντες οἱ παλαιοὶ, γράφοντες καὶ πλάττοντες αὐτὴν,
<span class="lb" data-page="1.3" data-line="10" id="l1.3.10"></span>οὐ μόνον ἐν εἴδει γυναικὸς ἠρκέσθησαν· (καίτοι τοῦθ’ ἱκανὸν
<span class="lb" data-page="1.3" data-line="11" id="l1.3.11"></span>ἦν ἀνοίας σύμβολον) ἀλλὰ καὶ πηδάλιον ἔδοσαν ἐν χεροῖν
<span class="lb" data-page="1.3" data-line="12" id="l1.3.12"></span>ἔχειν αὐτῇ, καὶ τοῖν ποδοῖν ὑπέθεσαν βάσιν σφαιρικὴν,
<span class="lb" data-page="1.3" data-line="13" id="l1.3.13"></span>ἐστέρησαν δὲ καὶ τοῖν ὀφθαλμοῖν· ἐνδεικνύμενοι διὰ τούτων
<span class="lb" data-page="1.3" data-line="14" id="l1.3.14"></span>ἁπάντων τὸ τῆς τύχης ἄστατον. Ὥσπερ οὖν ἐν νηῒ
<span class="lb" data-page="1.3" data-line="15" id="l1.3.15"></span>χειμαζομένῃ σφοδρῶς, ὡς ἐπικλύζεσθαί τε τοῖς κύμασι, καὶ
<span class="lb" data-page="1.3" data-line="16" id="l1.3.16"></span>κινδυνεύειν βυθισθῆναι, μοχθηρῶς ἄν τις πράξειεν, ἐπιτρέψας
<span class="lb" data-page="1.3" data-line="17" id="l1.3.17"></span>τὰ πηδάλια κυβερνήτῃ τυφλῷ· κατὰ τὸν αὐτὸν, οἶμαι,
<span class="lb" data-page="1.3" data-line="18" id="l1.3.18"></span>τρόπον κᾀν τῷ βίῳ, μειζόνων ναυαγίων περὶ πολλοὺς
<span class="pb" data-page="1.4" id="p1.4"></span>
<span class="lb" data-page="1.4" data-line="1" id="l1.4.1"></span>οἴκους γιγνομένων, ἢ περὶ τὰ σκάφη κατὰ θάλατταν, οὐκ
<span class="lb" data-page="1.4" data-line="2" id="l1.4.2"></span>ὀρθῶς γιγνώσκοντος ἐστὶν, ἐπιτρέπειν ἑαυτὸν ἐν τοιαύταις
<span class="lb" data-page="1.4" data-line="3" id="l1.4.3"></span>περιστάσεσι πραγμάτων τυφλῇ δαίμονι, μήδ’ αὐτῇ βεβαίως
<span class="lb" data-page="1.4" data-line="4" id="l1.4.4"></span>ἐστηριγμένῃ. Ἔμπληκτός τε γάρ ἐστι καὶ ἄνους εἰς τοσοῦτον,
<span class="lb" data-page="1.4" data-line="5" id="l1.4.5"></span>ὡς πολλάκις τοὺς ἀξιολόγους ἄνδρας παρερχομένη, πλουτίζειν
<span class="lb" data-page="1.4" data-line="6" id="l1.4.6"></span>τοὺς ἀναξίους· οὐδὲ τούτους βεβαίως, ἀλλ’ ὅσον
<span class="lb" data-page="1.4" data-line="7" id="l1.4.7"></span>πάλιν αὐτῶν ἀφαιρεῖσθαι τὰ δοθέντα. Ταύτῃ τῇ δαίμονι
<span class="lb" data-page="1.4" data-line="8" id="l1.4.8"></span>πλῆθος ἀνδρῶν ἀμαθῶν οὐκ ὀλίγον ἕπεται, μηδέποτ’ ἐν τῷ
<span class="lb" data-page="1.4" data-line="9" id="l1.4.9"></span>αὐτῷ μενούσῃ διὰ τὸ τῆς βάσεως εὐμετακύλιστον, ἥτις αὐτὴν
<span class="lb" data-page="1.4" data-line="10" id="l1.4.10"></span>ἄγει καὶ φέρει καὶ κατὰ κρημνῶν ἐνίοτε καὶ θαλάττης.
<span class="lb" data-page="1.4" data-line="11" id="l1.4.11"></span>Ἔνθα συναπόλλυνται μὲν ἀλλήλοις, ἑπόμενοι πάντες αὐτῇ·
<span class="lb" data-page="1.4" data-line="12" id="l1.4.12"></span>μόνη δ’ ἀβλαβὴς ἐκείνη διεξέρχεται, καταγελῶσα τῶν ὀλοφυρομένων
<span class="lb" data-page="1.4" data-line="13" id="l1.4.13"></span>καὶ καλούντων αὐτὴν, ὅτ’ οὐδὲν ὄφελος. Τὰ
<span class="lb" data-page="1.4" data-line="14" id="l1.4.14"></span>μὲν δὴ τῆς τύχης ἔργα τοιαῦτα.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg001.1st1K-grc1:3">
<span class="pb page1" data-page="1.4" id="p1.4"></span>
<span class="milestone ed1page page1" data-n="0.2" data-unit="ed1page" id="ed1page.1.2"></span>
<span class="milestone ed2page page1" data-n="2.4" data-unit="ed2page" id="ed2page.2.4"></span>
          <p>
<span class="lb" data-page="1.4" data-line="15" id="l1.4.15"></span>Τὸν δ’ Ἑρμῆν, ἅτε λόγου μὲν ὄντα δεσπότην,
<span class="lb" data-page="1.4" data-line="16" id="l1.4.16"></span>ἐργάτην δὲ τέχνης ἁπάσης, θέασαι πάλιν, ὅπως ἐξ
<span class="pb" data-page="1.5" id="p1.5"></span>
<span class="lb" data-page="1.5" data-line="1" id="l1.5.1"></span>ὑπεναντίου τῇ τύχῃ κεκοσμήκασι πάλιν οἱ γράφοντές τε καὶ
<span class="lb" data-page="1.5" data-line="2" id="l1.5.2"></span>πλάττοντες. Νεανίσκος ἐστὶν ὡραῖος, οὐκ ἐπίκτητον, οὐδὲ
<span class="lb" data-page="1.5" data-line="3" id="l1.5.3"></span>κομμωτικὸν ἔχων κάλλος, ἀλλ’ εὐθὺς ὥστε συνεμφαίνεσθαι
<span class="lb" data-page="1.5" data-line="4" id="l1.5.4"></span>τὴν τῆς ψυχῆς ἀρετὴν δι’ αὐτοῦ. ἔστι δὲ φαιδρὸς μὲν τὰς
<span class="lb" data-page="1.5" data-line="5" id="l1.5.5"></span>ὄψεις, δέδορκε δὲ δριμὺ, καὶ ἡ βάσις τὸ πάντων σχημάτων
<span class="lb" data-page="1.5" data-line="6" id="l1.5.6"></span>ἑδραιότατόν τε καὶ ἀμεταπτωτότατον ἔχει, τὸν κύβον. ἔσθ’
<span class="lb" data-page="1.5" data-line="7" id="l1.5.7"></span>ὅτε δὲ καὶ αὐτὸν τὸν θεὸν τούτῳ τῷ σχήματι κοσμοῦσιν.
<span class="lb" data-page="1.5" data-line="8" id="l1.5.8"></span>Ἴδοις δ’ ἂν τοὺς θιασώτας αὐτοῦ φαιδροὺς μὲν ὁμοίως τῷ
<span class="lb" data-page="1.5" data-line="9" id="l1.5.9"></span>καθηγουμένῳ θεῷ, μεμφομένους δ’ οὐδέποτε αὐτὸν, ὥσπερ
<span class="lb" data-page="1.5" data-line="10" id="l1.5.10"></span>οἱ τὴν τύχην, οὐδ’ ἀπολειπομένους πότ’, οὐδὲ χωριζομένους·
<span class="lb" data-page="1.5" data-line="11" id="l1.5.11"></span>ἀλλ’ ἑπομένους τε καὶ διὰ παντὸς ἀπολαύοντας τῆς προνοίας
<span class="lb" data-page="1.5" data-line="12" id="l1.5.12"></span>αὐτοῦ.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg001.1st1K-grc1:5">
<span class="pb page1" data-page="1.6" id="p1.6"></span>
<span class="milestone ed1page page1" data-n="0.2" data-unit="ed1page" id="ed1page.1.2"></span>
<span class="milestone ed2page page1" data-n="2.5" data-unit="ed2page" id="ed2page.2.5"></span>
          <p>
<span class="lb" data-page="1.6" data-line="15" id="l1.6.15"></span>Ὁ δὲ ἕτερος τῶν χορῶν, πάντες μὲν κόσμιοι
<span class="lb" data-page="1.6" data-line="16" id="l1.6.16"></span>καὶ τεχνῶν ἐργάται. οὐ θέουσι δὲ, οὐδὲ βοῶσιν, οὐδ’ ἀλλήλοις
<span class="pb" data-page="1.7" id="p1.7"></span>
<span class="lb" data-page="1.7" data-line="1" id="l1.7.1"></span>μάχονται· ἀλλ’ ἐν μέσοις μὲν αὐτοῖς ὁ θεὸς, ἀμφ’
<span class="lb" data-page="1.7" data-line="2" id="l1.7.2"></span>αὐτὸν δὲ ἅπαντες ἐν τάξει κεκόσμηνται, χώραν ἕκαστος,
<span class="lb" data-page="1.7" data-line="3" id="l1.7.3"></span>ἣν ἐκεῖνος ἔδωκεν, οὐκ ἀπολιπόντες. Οἱ μὲν ἔγγιστα τῷ
<span class="lb" data-page="1.7" data-line="4" id="l1.7.4"></span>θεῷ, καὶ περὶ αὐτὸν ἐν κύκλῳ κεκοσμημένοι, γεωμέτραι καὶ
<span class="lb" data-page="1.7" data-line="5" id="l1.7.5"></span>ἀριθμητικοὶ καὶ φιλόσοφοί τε καὶ ἰατροὶ καὶ ἀστρονόμοι καὶ
<span class="lb" data-page="1.7" data-line="6" id="l1.7.6"></span>γραμματικοί. Τούτων δ’ ἐφεξῆς ὁ δεύτερος, ζωγράφοι,
<span class="lb" data-page="1.7" data-line="7" id="l1.7.7"></span>πλάσται, γραμματισταὶ, τέκτονές τε καὶ ἀρχιτέκτονες, καὶ
<span class="lb" data-page="1.7" data-line="8" id="l1.7.8"></span>λιθογλύφοι, καὶ μετ’ αὐτοὺς δὲ ἡ τρίτη τάξις, αἱ λοιπαὶ
<span class="lb" data-page="1.7" data-line="9" id="l1.7.9"></span>τέχναι πᾶσαι, κατὰ μέρη μὲν οὕτω κεκόσμηται· πάντες δὲ
<span class="lb" data-page="1.7" data-line="10" id="l1.7.10"></span>πρὸς τὸν θεὸν ἀποβλέπουσι, κοινῷ τῷ παρ’ αὐτοῦ προστάγματι
<span class="lb" data-page="1.7" data-line="11" id="l1.7.11"></span>πειθόμενοι. Θεάση δὲ κᾀνταῦθα πολλοὺς μετ’ αὐτοῦ
<span class="lb" data-page="1.7" data-line="12" id="l1.7.12"></span>τοῦ θεοῦ, τετάρτην δέ τινα τάξιν ἀπὸ τῶν ἄλλων ἔκκριτον,
<span class="lb" data-page="1.7" data-line="13" id="l1.7.13"></span>οὐχ οἷοί τινες ἦσαν οἱ μετὰ τῆς τύχης. οὐ γὰρ
<span class="lb" data-page="1.7" data-line="14" id="l1.7.14"></span>ἀξιώμασι πολιτικοῖς, οὐδὲ γένους ὑπεροχαῖς, οὐδὲ πλούτῳ
<span class="lb" data-page="1.7" data-line="15" id="l1.7.15"></span><span class="milestone ed1page" data-n="1.2" data-unit="ed1page" id="ed1page.1.2"></span>τοὺς ἀρίστους ὁ θεὸς οὗτος εἴθισται κρίνειν· ἀλλὰ
<span class="lb" data-page="1.7" data-line="16" id="l1.7.16"></span>τοὺς καλῶς μὲν βιοῦντας, ἐν δὲ ταῖς ἑαυτῶν τέχναις πρωτεύοντας,
<span class="lb" data-page="1.7" data-line="17" id="l1.7.17"></span>ἑπομένους δὲ τοῖς προστάγμασιν αὐτοῦ καὶ νομίμως
<span class="lb" data-page="1.7" data-line="18" id="l1.7.18"></span>τὰς τέχνας ἐργαζομένους τιμᾷ τε καὶ πρὸ τῶν ἄλλων
<span class="pb" data-page="1.8" id="p1.8"></span>
<span class="lb" data-page="1.8" data-line="1" id="l1.8.1"></span>ἄγει, περὶ αὑτὸν ἔχων ἀεί. Τοῦτον, οἶμαι, τὸν χορὸν
<span class="lb" data-page="1.8" data-line="2" id="l1.8.2"></span>νοήσας, ὁποῖός ἐστιν, οὐ μόνον ζηλώσεις, ἀλλὰ καὶ προσκυνήσεις.
<span class="lb" data-page="1.8" data-line="3" id="l1.8.3"></span>Σωκράτης ἐστὶν ἐν αὐτῷ καὶ Ὅμηρος, καὶ Ἱπποκράτης
<span class="lb" data-page="1.8" data-line="4" id="l1.8.4"></span>καὶ Πλάτων, καὶ οἱ τούτων ἐρασταὶ, οὓς ἴσα καὶ
<span class="lb" data-page="1.8" data-line="5" id="l1.8.5"></span>τοῖς θεοῖς σέβομεν, οἶον ὕπαρχοί τινες καὶ ὑπηρέται τοῦ
<span class="lb" data-page="1.8" data-line="6" id="l1.8.6"></span>θεοῦ. Τῶν δ’ ἄλλων ἁπάντων οὐκ ἔστιν ὅστις ἠμελήθη
<span class="lb" data-page="1.8" data-line="7" id="l1.8.7"></span>ποτὲ πρὸς αὐτοῦ. οὐ μόνον γὰρ τῶν παρόντων πεφρόντικεν,
<span class="lb" data-page="1.8" data-line="8" id="l1.8.8"></span>ἀλλὰ καὶ πλέουσι σύμπλους ἐστὶ καὶ ναυαγούντων οὐκ
<span class="lb" data-page="1.8" data-line="9" id="l1.8.9"></span>ἀπολείπεται. Ἀρίστιππος γοῦν ἐπειδή ποτε πλέων, τοῦ σκάφους
<span class="lb" data-page="1.8" data-line="10" id="l1.8.10"></span>ἀπολομένου, ἐπὶ τὰς Συρακουσίων ἠϊόνας ἐξεβράσθη,
<span class="lb" data-page="1.8" data-line="11" id="l1.8.11"></span>πρῶτον μὲν ἐθάῤῥησε θεασάμενος ἐπὶ τῆς ψάμμου διάγραμμα
<span class="lb" data-page="1.8" data-line="12" id="l1.8.12"></span>γεωμετρικόν· ἐλογίσατο γὰρ εἰς Ἕλληνάς τε καὶ σοφοὺς ἄνδρας,
<span class="lb" data-page="1.8" data-line="13" id="l1.8.13"></span>οὐκ εἰς βαρβάρους ἥκειν. Ἔπειτα παραγενόμενος εἰς
<span class="lb" data-page="1.8" data-line="14" id="l1.8.14"></span>τὸ Συρακουσίων γυμνάσιον καὶ ταυτὶ τὰ ἔπη φθεγξάμενος,
</p>
          <div class="lg">
            <div class="l"><span class="lb" data-page="1.8" data-line="15" id="l1.8.15"></span>
              <span class="milestone ed2page" data-n="2.6" data-unit="ed2page" id="ed2page.2.6"></span>Τίς τὸν πλανήτην Οἰδίπουν καθ’ ἡμέραν</div>
            <div class="l"><span class="lb" data-page="1.8" data-line="16" id="l1.8.16"></span>Τὴν νῦν σπανιστοῖς δέξεται δωρήμασι;</div>
          </div>
          <p>
<span class="lb" data-page="1.8" data-line="17" id="l1.8.17"></span>προσιόντας τέ τινας ἔσχεν αὐτῷ καὶ γνωρίζοντας ὅστις εἵη,
<span class="pb" data-page="1.9" id="p1.9"></span>
<span class="lb" data-page="1.9" data-line="1" id="l1.9.1"></span>καὶ πάντων, ὧν ἐδεῖτο, μεταδιδόντας εὐθέως. Ὡς δ’ εἰς
<span class="lb" data-page="1.9" data-line="2" id="l1.9.2"></span>Κυρήνην, αὐτοῦ τὴν πατρίδα, μέλλοντές τινες πλεῖν ἐπυνθάνοντο,
<span class="lb" data-page="1.9" data-line="3" id="l1.9.3"></span>μή τι τοῖς οἰκείοις ἐπιστέλλει, κελεύειν αὐτοῖς
<span class="lb" data-page="1.9" data-line="4" id="l1.9.4"></span>ἔφη ταῦτα κτᾶσθαι τὰ κτήματα, ἃ καὶ ναυαγήσαντι
<span class="lb" data-page="1.9" data-line="5" id="l1.9.5"></span>συνεκκολυμβήσει.
</p>
        </article>

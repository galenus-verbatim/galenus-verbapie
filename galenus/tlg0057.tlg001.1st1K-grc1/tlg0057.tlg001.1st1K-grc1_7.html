<article xmlns="http://www.w3.org/1999/xhtml" id="urn:cts:greekLit:tlg0057.tlg001.1st1K-grc1:7">
<span class="pb page1" data-page="1.11" id="p1.11"></span>
<span class="milestone ed1page page1" data-n="1.2" data-unit="ed1page" id="ed1page.1.2"></span>
<span class="milestone ed2page page1" data-n="2.6" data-unit="ed2page" id="ed2page.2.6"></span>
          <p>
<span class="lb" data-page="1.11" data-line="12" id="l1.11.12"></span><span class="milestone ed2page" data-n="2.7" data-unit="ed2page" id="ed2page.2.7"></span>Τοιοῦτοι δέ τινές εἰσι καὶ οἱ τὴν εὐγένειαν
<span class="lb" data-page="1.11" data-line="13" id="l1.11.13"></span>προβαλλόμενοι καὶ φρονοῦντες ἐπ’ αὐτῇ μέγα. Καὶ
<span class="lb" data-page="1.11" data-line="14" id="l1.11.14"></span>γὰρ καὶ οὗτοι σπάνιοι τῶν ἰδίων ἀγαθῶν ἐπὶ τὸ γένος
<span class="lb" data-page="1.11" data-line="15" id="l1.11.15"></span>ἥκουσιν· οὐδὲ τοσοῦτον γιγνώσκοντες, ὅτι ἄρα ἡ εὐγένεια
<span class="lb" data-page="1.11" data-line="16" id="l1.11.16"></span>αὕτη, ἐφ’ ᾗ σεμνύνονται, τοῖς κατὰ πόλιν νομίσμασιν
<span class="pb" data-page="1.12" id="p1.12"></span>
<span class="lb" data-page="1.12" data-line="1" id="l1.12.1"></span>ἔοικεν, ἃ παρὰ τοῖς θεμένοις ἰσχύοντα, παρ’ ἄλλοις ἐστὶ
<span class="lb" data-page="1.12" data-line="2" id="l1.12.2"></span>κίβδηλα.
</p>
          <div class="lg">
            <div class="l"><span class="lb" data-page="1.12" data-line="3" id="l1.12.3"></span>Οὐδ’ εὐγένειά σ’ ᾖρεν εἰς ὕψος μέγα;</div>
            <div class="l"><span class="lb" data-page="1.12" data-line="4" id="l1.12.4"></span>Κακὸν τὸ μὴ ἔχειν, τὸ γένος οὐκ ἔβοσκέ με.</div>
          </div>
          <p>
<span class="lb" data-page="1.12" data-line="5" id="l1.12.5"></span>καλὸς οὖν, ᾗ φησιν ὁ Πλάτων, θησαυρὸς αἱ τῶν πατέρων
<span class="lb" data-page="1.12" data-line="6" id="l1.12.6"></span>ἀρεταὶ, κάλλιον δ’ ἀντιθεῖναι δύνασθαι τὸν τοῦ Σθενέλου
<span class="lb" data-page="1.12" data-line="7" id="l1.12.7"></span>λόγον·
</p>
          <div class="l"><span class="lb" data-page="1.12" data-line="8" id="l1.12.8"></span>Ἡμεῖς τῶν πατέρων μέγ’ ἀμείνονες εὐχόμεθ’ εἶναι.</div>
          <p>
<span class="lb" data-page="1.12" data-line="9" id="l1.12.9"></span>Ταύτην γὰρ μόνην ἔχοιμεν ἂν, εἰ δή τις ἐστὶν εὐγενείας
<span class="lb" data-page="1.12" data-line="10" id="l1.12.10"></span>χρεία, πρὸς οἰκεῖον παράδειγμα τὸν ζῆλον ἡμῖν γίγνεσθαι·
<span class="lb" data-page="1.12" data-line="11" id="l1.12.11"></span>ὡς εἴγε καταπολὺ τῆς τῶν προγόνων ἀρετῆς ἀπολειπόμεθα,
<span class="lb" data-page="1.12" data-line="12" id="l1.12.12"></span>λύπη μὲν ἂν εἴη κᾀκείνοις, εἴ τις αὐτοῖς ἐστιν αἴσθησις·
<span class="lb" data-page="1.12" data-line="13" id="l1.12.13"></span>αἰσχύνη δ’ ἡμῖν αὐτοῖς τοσῷδε μείζων, ὅσῳ καὶ τὸ γένος
<span class="lb" data-page="1.12" data-line="14" id="l1.12.14"></span>περιφανέστατον. Οἱ μὲν γὰρ ἀμαθεῖς, παντάπασιν ἄσημοι
<span class="lb" data-page="1.12" data-line="15" id="l1.12.15"></span>τῷ γένει, τοῦτο γοῦν αὐτοὶ κερδαίνουσι, τὸ μὴ γινώσκεσθαι
<span class="lb" data-page="1.12" data-line="16" id="l1.12.16"></span>τοῖς πολλοῖς, ὁποῖοί τινές εἰσιν. Ὅσοις δὲ τὸ λαμπρὸν καὶ
<span class="lb" data-page="1.12" data-line="17" id="l1.12.17"></span>διάσημον τοῦ γένους οὐδὲ τοῦ λαθεῖν ἐξουσίαν δίδωσι, τί
<span class="pb" data-page="1.13" id="p1.13"></span>
<span class="lb" data-page="1.13" data-line="1" id="l1.13.1"></span>ἄλλο ἢ περιφανέστερον οὗτοι δυστυχοῦσι; καὶ μέν γε καὶ
<span class="lb" data-page="1.13" data-line="2" id="l1.13.2"></span>καταγινώσκονται μᾶλλον οἱ ἀνάξιοι τοῦ γένους. ὥστ’ εἰ καί
<span class="lb" data-page="1.13" data-line="3" id="l1.13.3"></span>τις ἠλίθιος ὢν ὑπομιμνήσκοι τὸ λαμπρὸν τοῦ γένους, ἀσυγγνωστότερον
<span class="lb" data-page="1.13" data-line="4" id="l1.13.4"></span>ἑαυτῷ τὸ κακὸν ἀποφαίνει. οὐ γὰρ ὁμοίως
<span class="lb" data-page="1.13" data-line="5" id="l1.13.5"></span>ἐξετάζομέν τε καὶ βασανίζομεν τοὺς ἐπιτυχόντας ἀνθρώπους
<span class="lb" data-page="1.13" data-line="6" id="l1.13.6"></span>τοῖς ἐκ γένους λαμπροῦ· ἀλλὰ τοὺς μὲν, κᾂν μέτριοί τινες
<span class="lb" data-page="1.13" data-line="7" id="l1.13.7"></span>ὦσιν, ἀποδεχόμεθα, τῇ δυσγενείᾳ τῆς ἐνδείας τὴν αἰτίαν
<span class="lb" data-page="1.13" data-line="8" id="l1.13.8"></span>ἀναφέροντες· τοὺς δὲ, εἰ μηδὲν τῶν προγόνων ἄξιον ἔχοιεν.
<span class="lb" data-page="1.13" data-line="9" id="l1.13.9"></span>οὐδέπω θαυμάζομεν, ἂν καὶ τῶν ἄλλων ἁπάντων πολὺ διαφέρωσιν.
<span class="lb" data-page="1.13" data-line="10" id="l1.13.10"></span>ὥστ’ εἴ τις εὖ φρονεῖ, τέχνης ἀσκήσει προσίτω, δι’ ἣν,
<span class="lb" data-page="1.13" data-line="11" id="l1.13.11"></span>κᾂν εὐγενὴς ᾖ, τοῦ γένους οὐκ ἀνάξιος φανεῖται· κᾂν μὴ τοιοῦτος
<span class="lb" data-page="1.13" data-line="12" id="l1.13.12"></span>ὑπάρχῃ, τὸ γένος αὐτὸς ἐπικοσμήσει, μιμησάμενος τὸν
<span class="lb" data-page="1.13" data-line="13" id="l1.13.13"></span>παλαιὸν ἐκεῖνον Θεμιστοκλέα, ὃς ὀνειδιζόμενος ἐπὶ τῷ γένει,
<span class="lb" data-page="1.13" data-line="14" id="l1.13.14"></span>Ἀλλ’ ἐγὼ τοῖς ἀπ’ ἐμαυτοῦ, ἔφη, τοῦ γένους ἄρξω, καὶ τὸ
<span class="lb" data-page="1.13" data-line="15" id="l1.13.15"></span>ἐμὸν ἀπ’ ἐμοῦ γένος ἄρξεται· τὸ δὲ σὸν εἰς σὲ τελευτήσει.
<span class="lb" data-page="1.13" data-line="16" id="l1.13.16"></span>Ὁρᾷς, ὡς οὐδὲν κωλύει τὸν Σκύθην Ἀνάχαρσιν καὶ θαυμάζεσθαί
<span class="pb" data-page="1.14" id="p1.14"></span>
<span class="lb" data-page="1.14" data-line="1" id="l1.14.1"></span>τε καὶ σοφὸν ὀνομάζεσθαι, καίτοι βάρβαρος ἦν τὸ
<span class="lb" data-page="1.14" data-line="2" id="l1.14.2"></span>γένος. οὗτός ποτε πρὸς τινὸς ὀνειδιζόμενος, ὅτι βάρβαρος
<span class="lb" data-page="1.14" data-line="3" id="l1.14.3"></span>εἴη καὶ Σκύθης. Ἐμοὶ μὲν ἡ πατρὶς ὄνειδος, σὺ δὲ τῇ
<span class="lb" data-page="1.14" data-line="4" id="l1.14.4"></span>πατρίδι· πάνυ καλῶς ἐπιπλήξας τῷ μηδενὸς ἀξίῳ λόγου,
<span class="lb" data-page="1.14" data-line="5" id="l1.14.5"></span>μόνον δ’ ἐπὶ τῇ πατρίδι σεμνυνομένῳ. Εἰ γὰρ ἐπιστήσαις
<span class="lb" data-page="1.14" data-line="6" id="l1.14.6"></span>τοῖς πράγμασι τὸν νοῦν, οὐ διὰ τὰς πόλεις εὕροις ἂν ἐν
<span class="lb" data-page="1.14" data-line="7" id="l1.14.7"></span>δόξῃ τοὺς πολίτας γιγνομένους· ἀλλ’ αὐτὸ δὴ τοὐναντίον,
<span class="lb" data-page="1.14" data-line="8" id="l1.14.8"></span>διὰ τοὺς ἀγαθοὺς ἄνδρας ἐν ταῖς τέχναις καὶ τὰς πατρίδας
<span class="lb" data-page="1.14" data-line="9" id="l1.14.9"></span>αὐτῶν μνημονευομένας. Τίς γὰρ ἦν Σταγείρων λόγος,
<span class="lb" data-page="1.14" data-line="10" id="l1.14.10"></span>εἰ μὴ δι’ Ἀριστοτέλην; τίς δ’ ἂν Σόλων, εἰ μὴ δι’ Ἄρατόν
<span class="lb" data-page="1.14" data-line="11" id="l1.14.11"></span>τε καὶ Χρύσιππον; ὅπου καὶ τῶν Ἀθηνῶν αὐτῶν μέχρι
<span class="lb" data-page="1.14" data-line="12" id="l1.14.12"></span>πόῤῥω τοὔνομα πεφοίτηκεν, οὐ διὰ τὴν τῆς γῆς ἀρετὴν,
<span class="lb" data-page="1.14" data-line="13" id="l1.14.13"></span>λεπτόγεως γὰρ, ἀλλὰ διὰ τοὺς ἐν αὐτῇ φύντας, οἳ
<span class="lb" data-page="1.14" data-line="14" id="l1.14.14"></span>πλεῖστοί τε καὶ ἄριστοι γενόμενοι, μετέδοσάν τι καὶ τῇ
<span class="lb" data-page="1.14" data-line="15" id="l1.14.15"></span>πατρίδι<span class="milestone ed1page" data-n="1.3" data-unit="ed1page" id="ed1page.1.3"></span> τοῦ σφετέρου κλέους. Μάθοις δ’ ἂν ἐναργέστατα
<span class="lb" data-page="1.14" data-line="16" id="l1.14.16"></span>τὸ τοιοῦτον ἀληθὲς ὂν, εἰ τὸν Ὑπέρβολον ἢ
<span class="lb" data-page="1.14" data-line="17" id="l1.14.17"></span><span class="milestone ed2page" data-n="2.8" data-unit="ed2page" id="ed2page.2.8"></span>τὸν Κλέωνα λογίσαιο τοσοῦτον ἀπὸ τῶν Ἀθηνῶν κερδήσαντας,
<span class="pb" data-page="1.15" id="p1.15"></span>
<span class="lb" data-page="1.15" data-line="1" id="l1.15.1"></span>ὅσον ἄν τις εἰς περιφάνειαν κακῶν
<span class="lb" data-page="1.15" data-line="2" id="l1.15.2"></span>ἐπικτήσαιτο.
</p>
          <div class="l"><span class="lb" data-page="1.15" data-line="3" id="l1.15.3"></span>Ἦν ὅτε σύας βοιώτιον ἔθνος ἔνεπον,</div>
          <p>
<span class="lb" data-page="1.15" data-line="4" id="l1.15.4"></span>ὁ Πίνδαρος φησί. καὶ πάλιν ὁ αὐτός·
</p>
          <div class="lg">
            <div class="l"><span class="lb" data-page="1.15" data-line="5" id="l1.15.5"></span>Εἰ ἐκφεύγομεν βοιωτίαν</div>
            <div class="l"><span class="lb" data-page="1.15" data-line="6" id="l1.15.6"></span>Σῦν.</div>
          </div>
          <p>
<span class="lb" data-page="1.15" data-line="7" id="l1.15.7"></span>ἀξιῶν, ὅλου σχεδὸν ἔθνους τὸν ἐπ’ ἀμαθίᾳ ψόγον ἀπολύεσθαι
<span class="lb" data-page="1.15" data-line="8" id="l1.15.8"></span>διὰ τὴν ἑαυτοῦ μουσικήν.
</p>
        </article>

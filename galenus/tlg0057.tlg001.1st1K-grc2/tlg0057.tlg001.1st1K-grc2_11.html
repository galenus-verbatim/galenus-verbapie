<article xmlns="http://www.w3.org/1999/xhtml" id="urn:cts:greekLit:tlg0057.tlg001.1st1K-grc2:11">
<span class="pb page1" data-page="15" id="p15"></span>


          <p>
<span class="lb" data-page="15" data-line="16" id="l15.16"></span>ἀγαθῶν οὖν τῶν ἐν τῇ φύσει τῶν μὲν περὶ
<span class="lb" data-page="15" data-line="17" id="l15.17"></span><span class="milestone kuhnpb" data-n="1.27" data-unit="kuhn.pb" id="kuhn.pb.1.27"></span>ψυχὴν ὄντων τῶν δὲ περὶ σῶμα τῶν δ’ ἐκτός, καὶ παρὰ
<span class="lb" data-page="15" data-line="18" id="l15.18"></span>ταῦτ’ οὐδενὸς ἄλλου γένους ἀγαθῶν ἐπινοουμένου, ὅτι
<span class="lb" data-page="15" data-line="19" id="l15.19"></span>μὲν τῶν ψυχικῶν ἀγαθῶν οὐδ’ ὄναρ ποτὲ μετειλήφασιν
<span class="lb" data-page="15" data-line="20" id="l15.20"></span>οἱ ἀθλοῦντες εὔδηλον παντί. τὴν ἀρχὴν γὰρ οὐδ’ εἰ
<span class="lb" data-page="15" data-line="21" id="l15.21"></span>ψυχὴν ἔχουσι γιγνώσκουσι· τοσοῦτον ἀποδέουσι τοῦ
<span class="lb" data-page="15" data-line="22" id="l15.22"></span>λογικὴν αὐτὴν ἐπίστασθαι. σαρκῶν γὰρ ἀεὶ καὶ αἵματος
<span class="lb" data-page="15" data-line="23" id="l15.23"></span>ἀθροίζοντες πλῆθος ὡς ἐν βορβόρῳ πολλῷ τὴν ψυχὴν
<span class="lb" data-page="15" data-line="24" id="l15.24"></span>ἑαυτῶν ἔχουσι κατεσβεσμένην, οὐδὲν ἀκριβὲς νοῆσαι
<span class="lb" data-page="15" data-line="25" id="l15.25"></span>δυναμένην ἀλλ’ ἄνουν ὁμοίως τοῖς ἀλόγοις ζῴοις. ἴσως
<span class="lb" data-page="15" data-line="26" id="l15.26"></span>δ’ 〈ἂν〉 ἀμφισβητήσειαν ὡς τῶν περὶ τὸ σῶμά τινος
<span class="lb" data-page="15" data-line="27" id="l15.27"></span>ἀγαθῶν ἐπήβολοι. πότερον οὖν τῆς τιμιωτάτης ὑγιείας
<span class="lb" data-page="15" data-line="28" id="l15.28"></span>ἀμφισβητήσουσιν; ἀλλ’ οὐδένας ἄλλους ἂν εὕροις ἐν
<span class="lb" data-page="15" data-line="29" id="l15.29"></span>σφαλερωτέρᾳ διαθέσει σώματος, εἴπερ Ἱπποκράτει δεῖ
<span class="lb" data-page="15" data-line="30" id="l15.30"></span>πιστεύειν εἰπόντι τὴν καὶ ἐπ’ ﻿
<span class="pb" data-page="16" id="p16"></span>
<span class="lb" data-page="16" data-line="1" id="l16.1"></span>ἄκρον εὐεξίαν σφαλερὰν ὑπάρχειν, ἣν μεταδιώκουσιν
<span class="lb" data-page="16" data-line="2" id="l16.2"></span>οὗτοι. καὶ δὴ καὶ τὸ ‘ἄσκησις [μὲν] ὑγιείης, ἀκορίη
<span class="lb" data-page="16" data-line="3" id="l16.3"></span>τροφῆς, ἀοκνίη πόνων’ Ἱπποκράτει καλῶς εἰρημένον
<span class="lb" data-page="16" data-line="4" id="l16.4"></span>ἐπαινεῖται πρὸς ἁπάντων. <span class="milestone kuhnpb" data-n="1.28" data-unit="kuhn.pb" id="kuhn.pb.1.28"></span>οἳ δὲ
<span class="lb" data-page="16" data-line="5" id="l16.5"></span>τοὐναντίον ἐπιτηδεύουσιν, ὑπερπονοῦντές τε καὶ ὑπερπιπλάμενοι
<span class="lb" data-page="16" data-line="6" id="l16.6"></span>καὶ ὅλως τὸν τοῦ παλαιοῦ λόγον ὡς κορυβαντιῶντος
<span class="lb" data-page="16" data-line="7" id="l16.7"></span>κατεγνωκότες. ὃ μὲν γὰρ ὑγιεινὴν δίαιταν
<span class="lb" data-page="16" data-line="8" id="l16.8"></span>ὑποτιθέμενος ἔλεγε ‘πόνοι σιτία
<span class="lb" data-page="16" data-line="9" id="l16.9"></span>ποτὰ ὕπνοι ἀφροδίσια, πάντα μέτρια’, οἳ δὲ τὰ γυμνάσια
<span class="lb" data-page="16" data-line="10" id="l16.10"></span>πέρα τοῦ προσήκοντος ἑκάστης ἡμέρας διαπονοῦσι τροφάς
<span class="lb" data-page="16" data-line="11" id="l16.11"></span>τε προσφέρονται σὺν ἀνάγκῃ, πολλάκις ἄχρι μέσων
<span class="lb" data-page="16" data-line="12" id="l16.12"></span>νυκτῶν ἐκτείνοντες τὴν ἐδωδήν, ὡς προσηκόντως ἄν τιν’
<span class="lb" data-page="16" data-line="13" id="l16.13"></span>ἐπ’ αὐτῶν εἰπεῖν ‘ἄλλοι μέν ῥα θεοί τε καὶ
<span class="lb" data-page="16" data-line="14" id="l16.14"></span>ἀνέρες ἱπποκορυσταὶ εὗδον παννύχιοι μαλακῷ δεδμημένοι
<span class="lb" data-page="16" data-line="15" id="l16.15"></span>ὕπνῳ· ἀλλ’ οὐκ ἀθλητὰς κακοδαίμονας ὕπνος ἔμαρπτεν.’
<span class="lb" data-page="16" data-line="16" id="l16.16"></span>ἀνὰ λόγον τοίνυν τούτοις καὶ ἡ τῶν ὕπνων αὐτοῖς ἔχει
<span class="lb" data-page="16" data-line="17" id="l16.17"></span>συμμετρία. ἡνίκα γὰρ οἱ κατὰ φύσιν βιοῦντες ἀπὸ τῶν
<span class="lb" data-page="16" data-line="18" id="l16.18"></span>ἔργων ἥκουσιν ἐδεσμάτων δεόμενοι, τηνικαῦθ’ οὗτοι διανίστανται
<span class="lb" data-page="16" data-line="19" id="l16.19"></span>τῶν ὕπνων, ὥστ’ ἐοικέναι τὸν βίον αὐτῶν
<span class="lb" data-page="16" data-line="20" id="l16.20"></span>ὑῶν διαγωγῇ· <span class="milestone ed1folio" data-n="3r" data-unit="ed1folio" id="ed1folio.3r"></span> πλήν γ’ ὅσον οἱ μὲν ὕες οὐχ ὑπερπονοῦσιν
<span class="lb" data-page="16" data-line="21" id="l16.21"></span>οὐδὲ <span class="milestone kuhnpb" data-n="1.29" data-unit="kuhn.pb" id="kuhn.pb.1.29"></span>πρὸς ἀνάγκην ἐσθίουσιν, οἳ δὲ καὶ ταῦτα πάσχουσι
<span class="lb" data-page="16" data-line="22" id="l16.22"></span>καὶ ῥοδοδάφναις ἐνίοτε τὰ νῶτα διακναίονται. ὁ μὲν
<span class="lb" data-page="16" data-line="23" id="l16.23"></span>οὖν παλαιὸς Ἱπποκράτης πρὸς οἷς εἶπον ἔμπροσθεν ἔτι
<span class="lb" data-page="16" data-line="24" id="l16.24"></span>καὶ ταῦτά φησι ‘τὸ κατὰ πολὺ
<span class="lb" data-page="16" data-line="25" id="l16.25"></span>καὶ ἐξαπίνης πληροῦν ἢ κενοῦν ἢ θερμαίνειν ἤ ψύχειν
<span class="lb" data-page="16" data-line="26" id="l16.26"></span>ἢ ἄλλως ὁπωσοῦν τὸ σῶμα κινεῖν σφαλερόν’. ‘πᾶν γάρ,
<span class="lb" data-page="16" data-line="27" id="l16.27"></span>φησί, τὸ πολὺ τῇ φύσει πολέμιον.’ οἳ δ’ οὔτε τούτων
<span class="lb" data-page="16" data-line="28" id="l16.28"></span>ἐπαίουσιν οὔτε τῶν ἄλλων ὅσα καλῶς εἰπόντος ἐκείνου
<span class="lb" data-page="16" data-line="29" id="l16.29"></span>παραβαίνουσιν, ἀλλὰ πάντ’ ἐξ ὑπεναντίου τοῖς ὑγιεινοῖς
<span class="pb" data-page="17" id="p17"></span>
<span class="lb" data-page="17" data-line="1" id="l17.1"></span>παραγγέλμασιν ἐπιτηδεύουσιν. καὶ διὰ τοῦτ’ ἂν ἔγωγε
<span class="lb" data-page="17" data-line="2" id="l17.2"></span>φαίην ἄσκησιν οὐχ ὑγιείας ἀλλὰ νόσου μᾶλλον εἶναι τὸ
<span class="lb" data-page="17" data-line="3" id="l17.3"></span>ἐπιτήδευμα. τοῦτο δ’ οἶμαι καὶ αὐτὸν τὸν Ἱπποκράτην
<span class="lb" data-page="17" data-line="4" id="l17.4"></span>φρονεῖν ἐπειδὰν λέγῃ ‘διάθεσις ἀθλητικὴ
<span class="lb" data-page="17" data-line="5" id="l17.5"></span>οὐ φύσει, ἕξις ὑγιεινὴ κρείσσων’. οὐ γὰρ μόνον
<span class="lb" data-page="17" data-line="6" id="l17.6"></span>τοῦ κατὰ φύσιν ἐστερῆσθαι τὸ ἐπιτήδευμα δι’ ὧν εἶπεν
<span class="lb" data-page="17" data-line="7" id="l17.7"></span>ἐδήλωσεν, ἀλλ’ οὐδ’ ἕξιν ὠνόμασε τὴν διάθεσιν αὐτῶν,
<span class="lb" data-page="17" data-line="8" id="l17.8"></span>ἀφαιρούμενος καὶ τῆς προσηγορίας αὐτοὺς ᾗ προσαγορεύουσιν
<span class="lb" data-page="17" data-line="9" id="l17.9"></span>ἅπαντες οἱ παλαιοὶ τοὺς ὄντως ὑγιαίνοντας. ἡ
<span class="lb" data-page="17" data-line="10" id="l17.10"></span>μὲν γὰρ ἕξις ἔμμονός <span class="milestone kuhnpb" data-n="1.30" data-unit="kuhn.pb" id="kuhn.pb.1.30"></span>τίς ἐστι καὶ δυσαλλοίωτος διάθεσις,
<span class="lb" data-page="17" data-line="11" id="l17.11"></span>ἡ δὲ τῶν ἀθλητῶν ἐπ’ ἄκρον εὐεξία σφαλερά τε καὶ
<span class="lb" data-page="17" data-line="12" id="l17.12"></span>εὐμετάπτωτος. οὔτε γὰρ πρόσθεσιν ἔτι διὰ τὴν ἀκρότητα
<span class="lb" data-page="17" data-line="13" id="l17.13"></span>χωρεῖ καὶ τῷ μὴ δύνασθαι μένειν ἐπὶ ταὐτοῦ μηδ’
<span class="lb" data-page="17" data-line="14" id="l17.14"></span>ἀτρεμεῖν λοιπὴν ἔχει τὴν ἐπὶ τὸ χεῖρον ὁδόν. οὕτως μὲν
<span class="lb" data-page="17" data-line="15" id="l17.15"></span>ἀθλοῦσιν αὐτοῖς διάκειται τὸ σῶμα, καταλύσασι δὲ πολὺ
<span class="lb" data-page="17" data-line="16" id="l17.16"></span>δή τι χεῖρον. ἔνιοι μὲν γὰρ μετ’ ὀλίγον ἀποθνῄσκουσιν,
<span class="lb" data-page="17" data-line="17" id="l17.17"></span>ἔνιοι δ’ ἐπὶ πλέον 〈μὲν〉 ἥκουσιν ἡλικίας, ἀλλ’ οὐδ’
<span class="lb" data-page="17" data-line="18" id="l17.18"></span>αὐτοὶ γηρῶσιν οὐδὲ κἂν ἀφίκωνταί ποτ’ εἰς τοῦτο, τῶν
<span class="lb" data-page="17" data-line="19" id="l17.19"></span>Ὁμηρικῶν οὐδὲν ἀπολείπονται Λιτῶν, ‘χωλοί τε ῥυσοί
<span class="lb" data-page="17" data-line="20" id="l17.20"></span>τε παραβλῶπές τ’ ὀφθαλμώ’ ἀποτελούμενοι. ὡς
<span class="lb" data-page="17" data-line="21" id="l17.21"></span>γὰρ τὰ διασεισθέντα τῶν τειχῶν ἀπὸ μηχανημάτων
<span class="lb" data-page="17" data-line="22" id="l17.22"></span>ἑτοίμως ὑπὸ τῆς τυχούσης διαλύεται βλάβης, οὔτε σεισμὸν
<span class="lb" data-page="17" data-line="23" id="l17.23"></span>οὔτ’ ἄλλην τινὰ βραχυτέραν δυνάμενα φέρειν περίστασιν,
<span class="lb" data-page="17" data-line="24" id="l17.24"></span>οὕτω καὶ τὰ τῶν ἀθλητῶν σώματα σαθρὰ καὶ
<span class="lb" data-page="17" data-line="25" id="l17.25"></span>ἀσθενῆ ταῖς κατὰ τὴν ἐπιτήδευσιν γεγονότα πληγαῖς
<span class="lb" data-page="17" data-line="26" id="l17.26"></span>ἕτοιμα <span class="milestone kuhnpb" data-n="1.31" data-unit="kuhn.pb" id="kuhn.pb.1.31"></span>πρὸς τὸ πάσχειν ἐστὶν ἐπὶ ταῖς τυχούσαις προφάσεσιν.
<span class="lb" data-page="17" data-line="27" id="l17.27"></span>οἱ μὲν γὰρ ὀφθαλμοὶ περιορωρυγμένοι πολλάκις
<span class="lb" data-page="17" data-line="28" id="l17.28"></span>ὅθ’ ἡ δύναμις οὐκέτ’ ἀντέχει πληροῦνται ῥευμάτων, οἱ
<span class="lb" data-page="17" data-line="29" id="l17.29"></span>δ’ ὀδόντες ἅτε διασεσεισμένοι πολλάκις ἐπιλειπούσης ἐν
<span class="lb" data-page="17" data-line="30" id="l17.30"></span>τῷ χρόνῳ τῆς δυνάμεως αὐτοὺς ἑτοίμως ἐκπίπτουσι, τὰ
<span class="lb" data-page="17" data-line="31" id="l17.31"></span>δὲ λυγισθέντα τῶν ἄρθρων ἀσθενῆ πρὸς πᾶσαν τὴν
<span class="lb" data-page="17" data-line="32" id="l17.32"></span>ἔξωθεν βίαν γίγνεται, καὶ πᾶν ῥῆγμα καὶ σπάσμα ῥᾳδίως
<span class="pb" data-page="18" id="p18"></span>
<span class="lb" data-page="18" data-line="1" id="l18.1"></span>κινεῖται. σωματικῆς μὲν οὖν ὑγιείας ἕνεκα φανερὸν ὡς
<span class="lb" data-page="18" data-line="2" id="l18.2"></span>οὐδὲν ἄλλο γένος ἀθλιώτερόν ἐστι τῶν ἀθλητῶν. ὥστ’
<span class="lb" data-page="18" data-line="3" id="l18.3"></span>εἰκότως ἄν τις εἴποι συγγενῶς ὀνομάζεσθαι, 〈ἢ ἀπὸ τοῦ
<span class="lb" data-page="18" data-line="4" id="l18.4"></span>ἀθλίου〉 τῶν ἀθλητῶν προσαγορευθέντων ἢ ἀπὸ τοῦ
<span class="lb" data-page="18" data-line="5" id="l18.5"></span>ἀθλητοῦ τὴν προσηγορίαν τῶν ἀθλίων ἐσχηκότων ἢ κοινῶς
<span class="lb" data-page="18" data-line="6" id="l18.6"></span>ἀμφοτέρων καθάπερ ἀπὸ πηγῆς μιᾶς τῆς ἀθλιότητος
<span class="lb" data-page="18" data-line="7" id="l18.7"></span>ὠνομασμένων.
</p>
        </article>

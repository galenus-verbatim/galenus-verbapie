<article xmlns="http://www.w3.org/1999/xhtml" id="urn:cts:greekLit:tlg0057.tlg002.1st1K-grc1:2">
<span class="pb page1" data-page="1.42" id="p1.42"></span>
<span class="milestone ed1page page1" data-n="0.7" data-unit="ed1page" id="ed1page.1.7"></span>
<span class="milestone ed2page page1" data-n="2.17" data-unit="ed2page" id="ed2page.2.17"></span>
          <p>
<span class="lb" data-page="1.42" data-line="7" id="l1.42.7"></span>Ἐγὼ δ’ οὔτ’ ἄλλο τι καταληπτὸν ἡγοῦμαι
<span class="lb" data-page="1.42" data-line="8" id="l1.42.8"></span>σημαίνειν παρὰ τὸ γνωστὸν, οὔτ’ ἄλλο τι τὸ καταλαμβάνεσθαι
<span class="lb" data-page="1.42" data-line="9" id="l1.42.9"></span><span class="milestone ed1page" data-n="1.7" data-unit="ed1page" id="ed1page.1.7"></span>τοῦ βεβαίως γιγνώσκειν, ἀνάλογον δ’ αὐτοῖς λέγεσθαι
<span class="lb" data-page="1.42" data-line="10" id="l1.42.10"></span>τήν τε κατάληψιν καὶ τὴν καταληπτικὴν φαντασίαν.
<span class="lb" data-page="1.42" data-line="11" id="l1.42.11"></span>ἐπειδὴ γὰρ ἔνια μὲν οἰόμεθα ἢ βλέπειν, ἢ ἀκούειν,
<span class="lb" data-page="1.42" data-line="12" id="l1.42.12"></span>ἢ ὅλως αἰσθάνεσθαι, καθάπερ ἐν ὀνείροις καὶ μανίαις,
<span class="lb" data-page="1.42" data-line="13" id="l1.42.13"></span>ἔνια δὲ οὐκ οἰόμεθα μόνον, ἀλλὰ καὶ κατ’ ἀλήθειαν ὁρῶμεν,
<span class="lb" data-page="1.42" data-line="14" id="l1.42.14"></span>ἢ ὅλως αἰσθανόμεθα, ταυτὶ μὲν τὰ δεύτερα πάντες
<span class="lb" data-page="1.42" data-line="15" id="l1.42.15"></span>ἄνθρωποι πλὴν Ἀκαδημιακῶν τε καὶ Πυῤῥωνείων εἰς βεβαίαν
<span class="lb" data-page="1.42" data-line="16" id="l1.42.16"></span>γνῶσιν ἥκειν νομίζουσιν, ἃ δ’ ὄναρ ἢ παραπαιόντων
<span class="lb" data-page="1.42" data-line="17" id="l1.42.17"></span>ἡ ψυχὴ φαντάζεται, ψευδῆ ταῦθ’ ὑπάρχειν. εἰ μὲν δὴ
<span class="pb" data-page="1.43" id="p1.43"></span>
<span class="lb" data-page="1.43" data-line="1" id="l1.43.1"></span>συγχωροῦσιν αὐτὸ τοῦθ’ οὕτως ἔχειν, ἐξαλειψάτωσαν, ἐν οἷς γράφουσι,
<span class="lb" data-page="1.43" data-line="2" id="l1.43.2"></span>μήτε τοῦ μαινομένου τὸν σωφρονοῦντα, μήτε τοῦ νοσοῦντος
<span class="lb" data-page="1.43" data-line="3" id="l1.43.3"></span>τὸν ὑγιαίνοντα, μήτε τοῦ κοιμωμένου τὸν ἐγρηγορότα πιστότερον
<span class="lb" data-page="1.43" data-line="4" id="l1.43.4"></span>ὑπάρχειν εἰς τὴν τῶν πραγμάτων γνῶσιν. εἰ δ’ οὐδὲν μᾶλλον
<span class="lb" data-page="1.43" data-line="5" id="l1.43.5"></span>ἐκείνοις ἐστὶν ἢ τοῖς ἐναντίως διακειμένοις γνωστὸν, συγκέχυται
<span class="lb" data-page="1.43" data-line="6" id="l1.43.6"></span>μὲν δήπου τὰ τῆς ἀληθείας κριτήρια, οὔτ’ αὐτὸς ὁ διδάσκαλος
<span class="lb" data-page="1.43" data-line="7" id="l1.43.7"></span>ὁ Ἀκαδημιακὸς, οὔτ’ ὁ μαθητὴς αὐτοῦ δυνήσεται κρῖναι τοὺς
<span class="lb" data-page="1.43" data-line="8" id="l1.43.8"></span>εἰς ἑκάτερα τῶν ἀντικειμένων εἰρημένους λόγους. ἔτι δὲ οὐ δεησόμεθα
<span class="lb" data-page="1.43" data-line="9" id="l1.43.9"></span>τὴν ἀρχὴν τοιούτων διδασκάλων, δυνάμενοί γε καὶ
<span class="lb" data-page="1.43" data-line="10" id="l1.43.10"></span>αὐτοὶ τὰ γεγραμμένα τοῖς ἀπὸ τῶν αἱρέσεων ἀντιδιῃρημένων
<span class="lb" data-page="1.43" data-line="11" id="l1.43.11"></span>ἀναγινώσκειν, καὶ οὐδὲν ἧττον τῶν Ἀκαδημιακῶν εἰδέναι, κᾂν
<span class="lb" data-page="1.43" data-line="12" id="l1.43.12"></span>ἀσαφὲς αὐτῶν τὶ ᾖ, τὸ μὲν παρὰ τῷ Χρυσίππῳ τοῖς Στωϊκοῖς
<span class="lb" data-page="1.43" data-line="13" id="l1.43.13"></span>διδασκάλοις ἀσφαλέστερον ὀνομάζειν ἐστὶ, τὸ δὲ παρὰ
<span class="lb" data-page="1.43" data-line="14" id="l1.43.14"></span>Θεοφράστῳ καὶ Ἀριστοτέλει τοῖς περιπατητικοῖς. οὕτω δὲ
<span class="lb" data-page="1.43" data-line="15" id="l1.43.15"></span>κᾀπὶ τῶν ἄλλων, ὥστ’ οὐδὲν ἄν τι λείποιτο πρὸς διδασκαλίαν
<span class="lb" data-page="1.43" data-line="16" id="l1.43.16"></span>τοῖς Ἀκαδημιακοῖς, ὅσον ἐπὶ τῷ Φαβωρίνου λόγῳ
<span class="lb" data-page="1.43" data-line="17" id="l1.43.17"></span>τοῖς μὲν γὰρ πρεσβυτέροις αὐτὸ δὴ τοῦτο ἦν δίδαγμα, τὸ
<span class="lb" data-page="1.43" data-line="18" id="l1.43.18"></span>μηδὲν εἶναι κριτήριον ἀνθρώπῳ δεδομένον ὑπὸ τῆς φύσεως,
<span class="pb" data-page="1.44" id="p1.44"></span>
<span class="lb" data-page="1.44" data-line="1" id="l1.44.1"></span>ᾧ παραβάλλων ἕκαστον τῶν ὄντων ἀκριβῶς διαγνώσεται.
<span class="lb" data-page="1.44" data-line="2" id="l1.44.2"></span>διὸ μήδ’ ἀποφήνασθαι περὶ μηδενὸς ἠξίουν, ἀλλὰ περὶ
<span class="lb" data-page="1.44" data-line="3" id="l1.44.3"></span>πάντων ἐπέχειν ἀεί. ἀλλ’ εἰ δὴ τοῖς φυσικοῖς κριτηρίοις
<span class="lb" data-page="1.44" data-line="4" id="l1.44.4"></span>αἴσθησιν ἱκανῶς συγχωρήσουσιν ἡμῖν, οὐδὲν ἔτι δεησόμεθα
<span class="lb" data-page="1.44" data-line="5" id="l1.44.5"></span>τῆς εἰς ἑκάτερα ἐπιχειρήσεως, ἀλλ’ ἑτέρου τινὸς ἀπαιτήσεως,
<span class="lb" data-page="1.44" data-line="6" id="l1.44.6"></span>μᾶλλον μὲν τοὺς τεχνίτας παρέχοντας τοῖς μαθηταῖς
<span class="lb" data-page="1.44" data-line="7" id="l1.44.7"></span>εὐθέως, ἀλλ’ ἕτερον τὸ λογίζεσθαι, τὸ καλούμενον ὑπὸ τῶν
<span class="lb" data-page="1.44" data-line="8" id="l1.44.8"></span>πολλῶν ψηφίζειν. τοῦτο δ’ ἔστι τὸ ἐπισταθῆναι τῷ γυμναζομένῳ,
<span class="lb" data-page="1.44" data-line="9" id="l1.44.9"></span>καὶ τούτῳ προσέχειν τὸν νοῦν, ἐν οἷς σφάλλεται,
<span class="lb" data-page="1.44" data-line="10" id="l1.44.10"></span>καὶ ταῦτα ἐπανορθούμενον μόνα. παραπλησίως δὲ καὶ ὁ
<span class="lb" data-page="1.44" data-line="11" id="l1.44.11"></span>παιδοτρίβης ἐπανορθοῦται τὰ τῶν παλαιόντων ἁμαρτήματα.
<span class="lb" data-page="1.44" data-line="12" id="l1.44.12"></span>καὶ ὁ γραμματικὸς, καὶ ὁ ῥήτωρ, καὶ γεωμέτρης, καὶ μουσικὸς,
<span class="lb" data-page="1.44" data-line="13" id="l1.44.13"></span>οὕτω διδάσκουσιν οὐ διασείοντες, οὐδὲ σαλεύοντες
<span class="lb" data-page="1.44" data-line="14" id="l1.44.14"></span>τῶν μαθητῶν ἣν ἔχουσι πίστιν ἐπὶ τοῖς φυσικοῖς κριτηρίοις,
<span class="lb" data-page="1.44" data-line="15" id="l1.44.15"></span>ἀλλ’ ἐφεστῶτες αὐτοῖς γυμναζομένοις, ἄχρι περ ἂν ἀναμαρτήτους
<span class="lb" data-page="1.44" data-line="16" id="l1.44.16"></span>ἀποδείξωσι, τὰς κατὰ μέρος ἐνεργείας, ἀλλ’ οὐχὶ
<span class="lb" data-page="1.44" data-line="17" id="l1.44.17"></span>τὴν ἐποχὴν εἰσάγοντες. οὗτοι γάρ εἰσιν οἱ καὶ ταῖς ἐνεργείαις
<span class="lb" data-page="1.44" data-line="18" id="l1.44.18"></span>σὺν αἰσθήσεσιν ἀπιστεῖν ἀνατιθέντες, ἢ τοῖς ὑπό ﻿
<span class="pb" data-page="1.45" id="p1.45"></span>
<span class="lb" data-page="1.45" data-line="1" id="l1.45.1"></span>του βεβαίως γιγνωσκομένοις καταφρονεῖν. ὁ γοῦν Καρνεάδης
<span class="lb" data-page="1.45" data-line="2" id="l1.45.2"></span>οὐδὲ <span class="milestone ed2page" data-n="2.18" data-unit="ed2page" id="ed2page.2.18"></span>τοῦτο τὸ πάντων ἐναργέστατον συγχωρεῖ
<span class="lb" data-page="1.45" data-line="3" id="l1.45.3"></span>πιστεύειν, ὅτι τὰ τῷ αὐτῷ ἴσα μεγέθη καὶ ἀλλήλοις ἴσα
<span class="lb" data-page="1.45" data-line="4" id="l1.45.4"></span>γίγνεται. τοὺς μὲν οὖν λόγους, οἷς ἐπιχειρεῖ λύειν καὶ
<span class="lb" data-page="1.45" data-line="5" id="l1.45.5"></span>ταῦτα καὶ ἄλλα πάμπολλα τῶν ἐναργῶς τὶ εἶναί σοι φαινομένων
<span class="lb" data-page="1.45" data-line="6" id="l1.45.6"></span>τε καὶ πιστευομένων, ἔτι καὶ εἰς τόδε σωζομένους ἔχομεν.
<span class="lb" data-page="1.45" data-line="7" id="l1.45.7"></span>ἀπόκεινται γὰρ ἐν γράμμασιν ὑπὸ τῶν μαθητῶν αὐτοῦ συναθροισθέντες.
<span class="lb" data-page="1.45" data-line="8" id="l1.45.8"></span>αἱ λύσεις δ’ οὔθ’ ὑπ’ ἐκείνων, οὔθ’ ὑπ’ ἄλλου
<span class="lb" data-page="1.45" data-line="9" id="l1.45.9"></span>τινὸς εἴρηνται τῶν μετ’ αὐτὸν Ἀκαδημιακῶν. ἆρ’ οὖν εἰ καὶ
<span class="lb" data-page="1.45" data-line="10" id="l1.45.10"></span>μηδὲν ἄλλο, τοῦτο γοῦν ἐδήλωσε μόνον, ὅτι σοφίσματά εἰσιν
<span class="lb" data-page="1.45" data-line="11" id="l1.45.11"></span>οἱ λόγοι πάντες οὗτοι, καὶ ζητητέον τὴν λύσιν αὐτῶν ὑμῖν,
<span class="lb" data-page="1.45" data-line="12" id="l1.45.12"></span>ὦ μαθηταί. μοχθηρὸν μὲν γὰρ τοῦτο, σμικρότερον δ’ ὅμως
<span class="lb" data-page="1.45" data-line="13" id="l1.45.13"></span>οὐ πεποιήκασιν οἱ γράψαντες μὲν αὐτοὺς, μὴ δηλώσαντες
<span class="lb" data-page="1.45" data-line="14" id="l1.45.14"></span>δ’ ὑμῖν, ὁποῖοί τινές εἰσι.
</p>
        </article>

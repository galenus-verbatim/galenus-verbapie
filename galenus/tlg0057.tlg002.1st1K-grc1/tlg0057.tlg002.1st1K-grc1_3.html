<article xmlns="http://www.w3.org/1999/xhtml" id="urn:cts:greekLit:tlg0057.tlg002.1st1K-grc1:3">
<span class="pb page1" data-page="1.45" id="p1.45"></span>
<span class="milestone ed1page page1" data-n="1.7" data-unit="ed1page" id="ed1page.1.7"></span>
<span class="milestone ed2page page1" data-n="2.18" data-unit="ed2page" id="ed2page.2.18"></span>
          <p>
<span class="lb" data-page="1.45" data-line="15" id="l1.45.15"></span>Ἡδέως δ’ ἂν ἠρόμην, εἴπερ ἦν ὁ Φαβωρῖνος,
<span class="lb" data-page="1.45" data-line="16" id="l1.45.16"></span>ἆρά κελεύει με πείθεσθαι αὐτοῖς ἅπασι τοῖς λόγοις, ἢ
<span class="lb" data-page="1.45" data-line="17" id="l1.45.17"></span>σκοπεῖσθαι, πότερον ἀληθεῖς εἰσὶν, ἢ ψευδεῖς. ἓν δὴ γὰρ
<span class="pb" data-page="1.46" id="p1.46"></span>
<span class="lb" data-page="1.46" data-line="1" id="l1.46.1"></span>σκοπεῖσθαι συνεχώρησεν. ἠρόμην δ’ ἂν ἐπὶ τῷδε πάντως,
<span class="lb" data-page="1.46" data-line="2" id="l1.46.2"></span>εἰ φύσει πᾶσιν ἀνθρώποις ὑπάρχει διακρίνειν ἀληθεῖς λόγους
<span class="lb" data-page="1.46" data-line="3" id="l1.46.3"></span>ψευδῶν, ἢ μέθοδός ἐστε τῆς ἑκατέρων γνώσεως. εἰ μὲν γὰρ
<span class="lb" data-page="1.46" data-line="4" id="l1.46.4"></span>φύσει, πῶς οὐχ ὁμολογοῦμεν ἀλλήλοις ἅπαντες, οὐδ’ ὡσαύτως
<span class="lb" data-page="1.46" data-line="5" id="l1.46.5"></span>ἀποφαινόμεθα περὶ τῶν αὐτῶν; εἰ δὲ μέθοδός τίς
<span class="lb" data-page="1.46" data-line="6" id="l1.46.6"></span>ἐστιν, αὐτὴν πρώτην μαθεῖν ἐδεήθην. ἑξῆς δὲ ἐπιστατοῦντας
<span class="lb" data-page="1.46" data-line="7" id="l1.46.7"></span>αὐτοὺς γυμνάσασθαι πολυειδῶς ἐπὶ παραδειγμάτων
<span class="lb" data-page="1.46" data-line="8" id="l1.46.8"></span>πλειόνων, ὥσπερ οἱ παλαίειν μανθάνοντες, ἢ σκυτοτομεῖν,
<span class="lb" data-page="1.46" data-line="9" id="l1.46.9"></span>ἢ οἰκοδομεῖν, ἢ ναυπηγεῖν, ἢ ῥητορεύειν, ἢ ἀναγιγνώσκειν,
<span class="lb" data-page="1.46" data-line="10" id="l1.46.10"></span>ἢ γράφειν, ἢ ὅλως ὁτιοῦν ἐνεργεῖν κατὰ τέχνην. εἰ μὲν
<span class="lb" data-page="1.46" data-line="11" id="l1.46.11"></span>οὖν ἔγραψέ τις τῶν Ἀκαδημιακῶν, οἶον μέν τι χρῆμά ἐστιν
<span class="lb" data-page="1.46" data-line="12" id="l1.46.12"></span>ἡ ἀπόδειξις, οἷον δὲ σόφισμα, καὶ ὡς χρὴ διαγιγνώσκειν
<span class="lb" data-page="1.46" data-line="13" id="l1.46.13"></span>αὐτὰ, καὶ ὡς χρὴ γυμνάζεσθαι κατὰ ταῦτα, ὡς ὁ Φαβωρῖνος
<span class="lb" data-page="1.46" data-line="14" id="l1.46.14"></span>ἐπιτρέπει τὴν κρίσιν, ὡς εἰς ἑκάτερα ἐπιχειρουμένων
<span class="lb" data-page="1.46" data-line="15" id="l1.46.15"></span>τῶν μαθητῶν, πλὴν ὅτι περιττός ἐστιν, ἐδίδασκεν ὁ Ἀκαδημιακὸς
<span class="lb" data-page="1.46" data-line="16" id="l1.46.16"></span>ἕκαστον τῶν εἰρημένων, ἔχομέν. τε ἡμεῖς τοὺς
<span class="lb" data-page="1.46" data-line="17" id="l1.46.17"></span>ἰδίων τῶν δογμάτων διδασκάλους. εἰ δ’ οὔτ’ ἔγραψέ τις
<span class="pb" data-page="1.47" id="p1.47"></span>
<span class="lb" data-page="1.47" data-line="1" id="l1.47.1"></span>ὑπὲρ τῆς διαφορᾶς αὐτῶν, οὔτ’ ἐγύμνασεν, ὅμοιόν τι ποιεῖ
<span class="lb" data-page="1.47" data-line="2" id="l1.47.2"></span>τέκτονι κελεύοντι τῷ μαθητῇ μετρῆσαί τε καὶ στῆσαι καὶ
<span class="lb" data-page="1.47" data-line="3" id="l1.47.3"></span>ἀποτεῖναι, καὶ κύκλον γράψαι, χωρὶς τοῦ πῆχυν δοῦναι,
<span class="lb" data-page="1.47" data-line="4" id="l1.47.4"></span>καὶ ξυστὸν, καὶ κανόνα, καὶ κιρκίνον. ἀλλ’ ἴσως φησὶ μηδὲν
<span class="lb" data-page="1.47" data-line="5" id="l1.47.5"></span>εἶναι τοιοῦτον ἐν φιλοσοφίᾳ καὶ δόγμασι. μὴ τοίνυν ἔτι προςποιοῦ
<span class="lb" data-page="1.47" data-line="6" id="l1.47.6"></span>γιγνώσκειν τι, μηδ’ ἀποφάναι, μηδ’ ἀποδίδρασκε τὴν
<span class="lb" data-page="1.47" data-line="7" id="l1.47.7"></span>ὑπὸ τῶν πρεσβυτέρων Ἀκαδημιακῶν εἰσαγομένην ἐποχὴν,
<span class="lb" data-page="1.47" data-line="8" id="l1.47.8"></span>μηδὲ σεμνύνου γραμματικοῦ ποιῶν ἔργον, ἃ μὲν εἰρήκασιν
<span class="lb" data-page="1.47" data-line="9" id="l1.47.9"></span>οἱ πρόσθεν ἐκμεμελετηκώς. ὅτι δὲ αὐτῶν ὑγιές ἐστιν οὐδὲν,
<span class="lb" data-page="1.47" data-line="10" id="l1.47.10"></span>εὔδηλον ἐννόῳ. οὐδὲ γὰρ διδασκάλου τόγε τοιοῦτον
<span class="lb" data-page="1.47" data-line="11" id="l1.47.11"></span>ἐστὶν, ἀλλ’ ἀδολεσχία τις ἢ λῆρος. πόθεν οὖν ἐλπὶς ὑπολείπεται
<span class="lb" data-page="1.47" data-line="12" id="l1.47.12"></span>τῆς τῶν ἀληθῶν εὑρέσεως; ᾧ γὰρ οὐδὲν ὑπάρχει
<span class="lb" data-page="1.47" data-line="13" id="l1.47.13"></span>κριτήριον ἀληθῶν καὶ ψευδῶν, ἀνέλπιστος ἡ γνῶσις αὐτοῦ.
<span class="lb" data-page="1.47" data-line="14" id="l1.47.14"></span>ἐγχείρησον δὲ διδάξαι μόνον σοφιστὰς, μηδὲν ἡμῖν ὑπάρχειν
<span class="lb" data-page="1.47" data-line="15" id="l1.47.15"></span>κριτήριον σύμφυτον, ὥστε γε μετὰ τοῦτο τολμηρῶς. ἡμῖν
<span class="lb" data-page="1.47" data-line="16" id="l1.47.16"></span>μέντοι ἴσως φησὶν, αἴσθησίν τε καὶ νόησιν ἐναργῆ κριτήρια
<span class="lb" data-page="1.47" data-line="17" id="l1.47.17"></span>τοῦ ἀληθοῦς εἶναι, συγχωρήσειεν ἄν τις ἐν λογικαῖς
<span class="pb" data-page="1.48" id="p1.48"></span>
<span class="lb" data-page="1.48" data-line="1" id="l1.48.1"></span>κυλινδεῖσθαι βουλόμενος ἐλπίσι ματαίαις. ὅσοι <span class="milestone ed2page" data-n="2.19" data-unit="ed2page" id="ed2page.2.19"></span>δ’ ἀνῃρήκασιν
<span class="lb" data-page="1.48" data-line="2" id="l1.48.2"></span>ὅλην τὴν ἐλπίδα, καθάπερ ἐκεῖνος, μάτην φλυαροῦσι.
<span class="lb" data-page="1.48" data-line="3" id="l1.48.3"></span>εὔδηλος οὖν ἐστὶν ὁ Φαβωρῖνος, αἰδοῖ μὲν ἀνατρέπων πάντα,
<span class="lb" data-page="1.48" data-line="4" id="l1.48.4"></span>καὶ ἀγνοεῖν ὑπάρχειν ὁμολογῶν, ὅθεν ὑπάρχειν οἱ πρόσθεν
<span class="lb" data-page="1.48" data-line="5" id="l1.48.5"></span>ἔλεγον Ἀκαδημιακοί τε καὶ Πυῤῥώνειοι· προσποιούμενος
<span class="lb" data-page="1.48" data-line="6" id="l1.48.6"></span>δ’ ἐπιτρέπειν τὴν κρίσιν τοῖς μαθηταῖς, ἣν οὐδὲ ἑαυτοῖς
<span class="lb" data-page="1.48" data-line="7" id="l1.48.7"></span>ἐπέτρεψαν οἱ πρὸ αὐτοῦ.
</p>
        </article>

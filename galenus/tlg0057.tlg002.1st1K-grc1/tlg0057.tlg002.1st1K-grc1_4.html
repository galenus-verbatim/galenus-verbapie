<article xmlns="http://www.w3.org/1999/xhtml" id="urn:cts:greekLit:tlg0057.tlg002.1st1K-grc1:4">
<span class="pb page1" data-page="1.48" id="p1.48"></span>
<span class="milestone ed1page page1" data-n="1.7" data-unit="ed1page" id="ed1page.1.7"></span>
<span class="milestone ed2page page1" data-n="2.19" data-unit="ed2page" id="ed2page.2.19"></span>
          <p>
<span class="lb" data-page="1.48" data-line="8" id="l1.48.8"></span>Ὅτι μὲν οὖν ἡ τοιαύτη διδασκαλία τῶν μανθανόντων
<span class="lb" data-page="1.48" data-line="9" id="l1.48.9"></span>ὁτιοῦν, οἵαν ἐννοεῖται Φαβωρῖνος, οὐ μόνον οὐκ
<span class="lb" data-page="1.48" data-line="10" id="l1.48.10"></span>ἔστιν ἀρίστη τῶν ἄλλων, ἀλλ’ οὐδὲ διδασκαλία τὴν ἀρχὴν,
<span class="lb" data-page="1.48" data-line="11" id="l1.48.11"></span>ἐναργῶς οἶμαι δεδιδάχθαι. ἂν δ’ οἱ λοιποὶ πάντες, διδασκαλίαι
<span class="lb" data-page="1.48" data-line="12" id="l1.48.12"></span>μέν εἰσιν, εἰ δ’ ἄρισται, σκοπῶμεν, ἐξ ἀρχῆς ἀπὸ τῶν
<span class="lb" data-page="1.48" data-line="13" id="l1.48.13"></span>αὐτῶν αὖθις ἀρξάμενοι. φαίνεται γὰρ ἡμῖν ἐναργῶς τοῦτο,
<span class="lb" data-page="1.48" data-line="14" id="l1.48.14"></span>κᾂν ὅτι μάλιστα αὐτοῖς ἄπιστον ἐργάσασθαι σπουδάζουσιν
<span class="lb" data-page="1.48" data-line="15" id="l1.48.15"></span>οἱ σοφισταὶ, μηδὲν εἶναι κριτήριον φυσικόν. ὁ μὲν γὰρ κιρκίνος
<span class="lb" data-page="1.48" data-line="16" id="l1.48.16"></span>γράφει τὸν κύκλον, ὁ δὲ πῆχυς διακρίνει τὰ μήκη, καθάπερ
<span class="lb" data-page="1.48" data-line="17" id="l1.48.17"></span>ὁ ζυγὸς τὰ βάρη. ταῦτα <span class="milestone ed1page" data-n="1.8" data-unit="ed1page" id="ed1page.1.8"></span>δὲ αὐτὸς κατεσκεύασεν
<span class="pb" data-page="1.49" id="p1.49"></span>
<span class="lb" data-page="1.49" data-line="1" id="l1.49.1"></span>ἄνθρωπος, ἐκ τῶν φυσικῶν ὀργάνων τε καὶ κριτηρίων ὁρμώμενος,
<span class="lb" data-page="1.49" data-line="2" id="l1.49.2"></span>ὧν ἀπωτέρω κριτήριον, σὔτε πρεσβύτερον, οὔτε σεμνότερον
<span class="lb" data-page="1.49" data-line="3" id="l1.49.3"></span>ἔχομεν. εἰ τοίνυν ἐντεῦθεν ἄρχεσθαι δεῖ, λέγει
<span class="lb" data-page="1.49" data-line="4" id="l1.49.4"></span>γὰρ πάλιν ὁ νοῦς, ὅτι πιστεῦσαι μὲν ἢ ἀπιστῆσαι ὡς τῷ
<span class="lb" data-page="1.49" data-line="5" id="l1.49.5"></span>φυσικῷ κριτηρίῳ δυνατὸν ἡμῖν ἐστι, κρῖναι δ’ οὐ δυνατὸν
<span class="lb" data-page="1.49" data-line="6" id="l1.49.6"></span>αὐτὸ δι’ ἑτέρου τινός. ᾧ γὰρ κρίνεται τἄλλα πάντα, πῶς
<span class="lb" data-page="1.49" data-line="7" id="l1.49.7"></span>ἂν τοῦτο πρὸς ἄλλου κριθείη; πιστεύειν βούλει τοῖς ὀφθαλμοῖς
<span class="lb" data-page="1.49" data-line="8" id="l1.49.8"></span>ἐναργῶς ὁρῶσι, καὶ τῇ γλώσσῃ γευομένῃ, τουτὶ μὲν
<span class="lb" data-page="1.49" data-line="9" id="l1.49.9"></span>μῆλον εἶναι, τουτὶ δὲ σῦκον, ἢ μὴ πιστεύειν; ὑπείσομαι ὃ
<span class="lb" data-page="1.49" data-line="10" id="l1.49.10"></span>βούλει ποιεῖν ἐφ’ ἡμῖν, εἰ μέντοι σπεύδεις διαλέγεσθαί μοι.
<span class="lb" data-page="1.49" data-line="11" id="l1.49.11"></span>μὴ πιστεύοντος δὲ, ὡς παρὰ φύσιν ἔχοντος ἀφίσταμαι. κείσθω
<span class="lb" data-page="1.49" data-line="12" id="l1.49.12"></span>πρότερον ἀπιστεῖν σε, μηδὲν ἐλπίζειν μαθήσεσθαι παρ’
<span class="lb" data-page="1.49" data-line="13" id="l1.49.13"></span>ἐμοῦ. τοῦτο γὰρ ἄρτι πέπαυμαι λέγων. ὑποκείσθω δέ σε
<span class="lb" data-page="1.49" data-line="14" id="l1.49.14"></span>πιστεύειν, ἐλπίζεσθαι μαθήσεσθαι παρ’ ἐμοῦ κρίνειν. ἀλλ’
<span class="lb" data-page="1.49" data-line="15" id="l1.49.15"></span>ἐγὼ τὰ μὲν αἰσθητὰ τοῖς ἐναργῶς αἰσθήσει φαινομένοις, τὰ
<span class="lb" data-page="1.49" data-line="16" id="l1.49.16"></span>δὲ νοητὰ τοῖς ἐναργῶς νοουμένοις. ἐπεὶ δ’ ἐκ τῶν φυσικῶν
<span class="lb" data-page="1.49" data-line="17" id="l1.49.17"></span>κριτηρίων αἱ τέχναι πᾶσαι κατασκευάζουσιν ὄργανά τε ﻿
<span class="pb" data-page="1.50" id="p1.50"></span>
<span class="lb" data-page="1.50" data-line="1" id="l1.50.1"></span>καὶ κριτήρια τεχνικὰ, δι’ ὧν τὰ μὲν αὐτοῖς συντιθέασι, τὰ
<span class="lb" data-page="1.50" data-line="2" id="l1.50.2"></span>δὲ ὑφ’ ἑτέρων συγκείμενα κρίνουσιν, κᾀγὼ διδάξω ὅλως,
<span class="lb" data-page="1.50" data-line="3" id="l1.50.3"></span>ὄργανά τε καὶ κριτήρια, τὰ μὲν οἷς κατασκευάσεις τοὺς
<span class="lb" data-page="1.50" data-line="4" id="l1.50.4"></span>ἀληθεῖς λόγους, τὰ δ’ οἷς τοὺς ἐφ’ ἑτέρων κρινεῖς γεγονότας.
<span class="lb" data-page="1.50" data-line="5" id="l1.50.5"></span>ἔχει γὰρ οὕτως τὸ πᾶν. εἰ μὲν γὰρ ἐξ ἑαυτοῦ τι
<span class="lb" data-page="1.50" data-line="6" id="l1.50.6"></span>φαίνοιτο πρὸς αἴσθησιν ἢ νόησιν ἐναργῶς, οὐ χρῄζει τοῦτο
<span class="lb" data-page="1.50" data-line="7" id="l1.50.7"></span>ζητήσεως. εἰ δὲ μήτε τι τοιοῦτον ὑπάρχῃ, τῆς ἐξ ἑτέρου
<span class="lb" data-page="1.50" data-line="8" id="l1.50.8"></span>προςδεῖται γνώσεως. ἐγὼ μὲν ἐπαγγέλλομαί σοι διδάξειν
<span class="lb" data-page="1.50" data-line="9" id="l1.50.9"></span>ἔνια μὲν τοῖς κατὰ τὰς τέχνας ὀργάνοις ἀνάλογα, ἐξ ὧν
<span class="lb" data-page="1.50" data-line="10" id="l1.50.10"></span>εὑρήσεις τὸ ζητούμενον· ἔνια δὲ τοῖς κριτηρίοις, ἐξ ὧν τὸ
<span class="lb" data-page="1.50" data-line="11" id="l1.50.11"></span>δοκοῦν εὑρῆσθαι κρινεῖς. ἐπειδὰν δὲ μάθοις ταῦτα, ἐπὶ
<span class="lb" data-page="1.50" data-line="12" id="l1.50.12"></span>πολλῶν παραδειγμάτων γυμνάσω σε ταχέως τε ἅμα καὶ ἀκριβῶς
<span class="lb" data-page="1.50" data-line="13" id="l1.50.13"></span>εὑρίσκειν, καὶ κρίνειν τὸ ζητούμενον, ὥστ’ οὐδὲ βιβλίου
<span class="lb" data-page="1.50" data-line="14" id="l1.50.14"></span>δεήσει τινὸς ἔτι ἤδη πρὸς τὴν τῶν ἀληθῶν εὕρεσιν,
<span class="lb" data-page="1.50" data-line="15" id="l1.50.15"></span>οὔτε διδασκαλίας ἑτέρας, εὐθύς τε δήπου καὶ τοὺς ἄλλο τι
<span class="lb" data-page="1.50" data-line="16" id="l1.50.16"></span>λέγοντας ὧν εὕροις, ἑτοίμως γνωρίσειας. <span class="milestone ed2page" data-n="2.20" data-unit="ed2page" id="ed2page.2.20"></span>ὥσπερ γὰρ ὁ
<span class="lb" data-page="1.50" data-line="17" id="l1.50.17"></span>τὴν εὐθεῖαν ὁδὸν γιγνώσκων εὐθεῖαν οὖσαν οὐ δεῖται διδασκαλίας
<span class="pb" data-page="1.51" id="p1.51"></span>
<span class="lb" data-page="1.51" data-line="1" id="l1.51.1"></span>ἑτέρας εἰς ἔλεγχον τῶν πεπλανημένων, οὕτω καὶ
<span class="lb" data-page="1.51" data-line="2" id="l1.51.2"></span>ὁ τὴν εὐθεῖαν ὁδὸν τῆς ἀποδείξεως ἐκμαθὼν, εὐθὺς ἅμα
<span class="lb" data-page="1.51" data-line="3" id="l1.51.3"></span>ταύτῃ καὶ τὰς πεπλανημένας γνωρίζει.
</p>
        </article>

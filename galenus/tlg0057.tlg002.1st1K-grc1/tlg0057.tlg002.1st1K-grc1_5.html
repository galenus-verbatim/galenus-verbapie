<article xmlns="http://www.w3.org/1999/xhtml" id="urn:cts:greekLit:tlg0057.tlg002.1st1K-grc1:5">
<span class="pb page1" data-page="1.51" id="p1.51"></span>
<span class="milestone ed1page page1" data-n="1.8" data-unit="ed1page" id="ed1page.1.8"></span>
<span class="milestone ed2page page1" data-n="2.20" data-unit="ed2page" id="ed2page.2.20"></span>
          <p>
<span class="lb" data-page="1.51" data-line="4" id="l1.51.4"></span>Φαβωρῖνος δέ μοι δοκεῖ παραπλήσιόν τι ποιεῖν
<span class="lb" data-page="1.51" data-line="5" id="l1.51.5"></span>τῷ φάσκοντί σε εἶναι τυφλὸν, δύνασθαι δὲ κρίνειν, πότερος
<span class="lb" data-page="1.51" data-line="6" id="l1.51.6"></span>ἡμῶν ἐστι ῥυπαρώτερος ἢ λευκότερος· οὐκ ἐννοῶν, ὅτι τῷ
<span class="lb" data-page="1.51" data-line="7" id="l1.51.7"></span>μὲν μέλλοντι τὰ τοιαῦτα κρίνειν ὑπάρχειν χρὴ πρότερον ὄψιν.
<span class="lb" data-page="1.51" data-line="8" id="l1.51.8"></span>οὐ μὴν οὐδὲ διαφέρει πρὸς τὴν κρίσιν, ἢ μήδ’ ὅλως ἔχειν
<span class="lb" data-page="1.51" data-line="9" id="l1.51.9"></span>ὄψιν, ἢ ἔχοντα μὴ πιστεύειν αὐτῇ. κατὰ δὲ τὸν αὐτὸν τρόπον,
<span class="lb" data-page="1.51" data-line="10" id="l1.51.10"></span>ὅτι ᾧ κρίνομεν, ὁποῖόν ἐστί τι, καὶ ὅτι τῷ αὐτῷ ἴσα, καὶ ἀλλήλοις
<span class="lb" data-page="1.51" data-line="11" id="l1.51.11"></span>ἴσα ὑπάρχει, καθάπερ τοῖς ὄνοις οὐκ ἄν τις ἐπιτρέψειεν,
<span class="lb" data-page="1.51" data-line="12" id="l1.51.12"></span>ὅτι μήδ’ ὅλως ἔχουσι νοῦν, οὕτως οὐδὲ τοῖς ἀνθρώποις, εἰ μηδὲ
<span class="lb" data-page="1.51" data-line="13" id="l1.51.13"></span>οὖτοι πιστὸν ἔχουσι τὸν νοῦν. οὐδὲν γὰρ διαφέρει πρὸς τὴν
<span class="lb" data-page="1.51" data-line="14" id="l1.51.14"></span>τῶν κρινομένων διδασκαλιῶν ἀπιστίαν, ἢ μήδ’ ὅλως ἔχειν τὶ
<span class="lb" data-page="1.51" data-line="15" id="l1.51.15"></span>κριτήριον, ἀλλ’ ἢ ἀπιστεῖν αὐτῷ. γελοῖος οὖν ἐστὶν ὁ Φαβωρῖνος
<span class="lb" data-page="1.51" data-line="16" id="l1.51.16"></span>ἐπιτρέπων κρίνειν τοῖς μαθηταῖς, ἄνευ τοῦ συγχωρῆσαι
<span class="lb" data-page="1.51" data-line="17" id="l1.51.17"></span>τὴν πίστιν τοῖς κριτηρίοις. εἰ γὰρ οὐδέν ἐστιν ἐναργὲς τῷ νῷ,
<span class="pb" data-page="1.52" id="p1.52"></span>
<span class="lb" data-page="1.52" data-line="1" id="l1.52.1"></span>ἢ πιστὸν ἐξ ἑαυτοῦ, διέφθαρται πάντων ἡ κρίσις. εἰ δ’ ἔστι
<span class="lb" data-page="1.52" data-line="2" id="l1.52.2"></span>μὲν, ὥσπερ ὀφθαλμὸς τῷ σώματι, τοιοῦτος ἐν τῇ ψυχῇ νοῦς,
<span class="lb" data-page="1.52" data-line="3" id="l1.52.3"></span>οὐ μὴν ἅπασί γε ὁμοίως ὀξὺς, ἐγχωρεῖ, καθάπερ ὁ βλέπων
<span class="lb" data-page="1.52" data-line="4" id="l1.52.4"></span>ὀξύτερον ἐπάγει πρὸς τὸ θέαμα τὸν ἀμβλύτερον ὁρῶντα,
<span class="lb" data-page="1.52" data-line="5" id="l1.52.5"></span>κατὰ τὸν αὐτὸν τρόπον καὶ ἐπὶ τῶν νοημάτων, ὑπὸ τῶν
<span class="lb" data-page="1.52" data-line="6" id="l1.52.6"></span>φθασάντων ἰδεῖν ἐναργῶς τὸ νοητὸν, ἐπάγεσθαι πρὸς τὴν
<span class="lb" data-page="1.52" data-line="7" id="l1.52.7"></span>θέασιν αὐτοῦ τὸν ἀμβλύτατον, καὶ τοῦτ’ ἐστὶν ὁ διδάσκαλος,
<span class="lb" data-page="1.52" data-line="8" id="l1.52.8"></span>ὡς ὁ Πλάτων τε φησὶ, κᾀγὼ πείθομαι. καὶ γέγραπταί
<span class="lb" data-page="1.52" data-line="9" id="l1.52.9"></span>γέ μοι περὶ τούτων ἐπὶ πλέον ἐν τῇ τῆς ἀποδείξεως πραγματείᾳ,
<span class="lb" data-page="1.52" data-line="10" id="l1.52.10"></span>ὅτι τοιαύτη τις οὖσα ἦν πρὸς τὴν νόησιν ἐναργὴς
<span class="lb" data-page="1.52" data-line="11" id="l1.52.11"></span>ἡ διδασκαλία. γέγραπται δὲ καὶ, ὅπως ἄν τις ὁρμώμενος
<span class="lb" data-page="1.52" data-line="12" id="l1.52.12"></span>ἀπὸ τῶν ἐν ἑκάστῳ στοιχείων τε καὶ ἀρχῶν ἀποδεικνὺς εἴη
<span class="lb" data-page="1.52" data-line="13" id="l1.52.13"></span>μάλιστα πᾶν, ὅσον ἀποδειχθῆναι δυνατὸν, οὐχ ὡς ὁ θαυμαστὸς
<span class="lb" data-page="1.52" data-line="14" id="l1.52.14"></span>Φαβωρῖνος, ἓν ὅλον γράψας βιβλίον, ἐν ᾧ δείκνυσι
<span class="lb" data-page="1.52" data-line="15" id="l1.52.15"></span>μηδὲ τὸν ἥλιον εἶναι καταληπτὸν, ὡς ἐπιλήσμοσιν ἡμῖν
<span class="lb" data-page="1.52" data-line="16" id="l1.52.16"></span>ἑτέρωθι διαλέγεται, συγχωρεῖ τέ τι βεβαίως εἶναι γνωστὸν
<span class="lb" data-page="1.52" data-line="17" id="l1.52.17"></span>καὶ τοῦτ’ ἐπιτρέπων αἱρεῖσθαι τοῖς μαθηταῖς.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg003.1st1K-grc1:2">
<span class="pb page1" data-page="1.55" id="p1.55"></span>
<span class="milestone ed1page page1" data-n="0.9" data-unit="ed1page" id="ed1page.1.9"></span>
<span class="milestone ed2page page1" data-n="2.357" data-unit="ed2page" id="ed2page.2.357"></span>
          <p>
<span class="lb" data-page="1.55" data-line="10" id="l1.55.10"></span>διόπερ ἔδοξέ μοι <span class="milestone ed1page" data-n="1.9" data-unit="ed1page" id="ed1page.1.9"></span> ζητῆσαι
<span class="lb" data-page="1.55" data-line="11" id="l1.55.11"></span>τὴν αἰτίαν, ἥ τίς ποτ’ ἐστὶ, δι’ ἣν, καίτοι θαυμάζονται
<span class="lb" data-page="1.55" data-line="12" id="l1.55.12"></span>ἅπαντες τὸν ἄνδρα, μήτ’ ἀναγινώσκουσιν αὐτοῦ τὰ συγγράμματα,
<span class="lb" data-page="1.55" data-line="13" id="l1.55.13"></span>μήτ’, εἰ καί τῳ τοῦτο παρασταίη, συνίησι τῶν λεγομένων,
<span class="lb" data-page="1.55" data-line="14" id="l1.55.14"></span>ἢ, εἰ καὶ τοῦτο εὐτυχήσειεν, ἀσκήσει τὴν θεωρίαν
<span class="lb" data-page="1.55" data-line="15" id="l1.55.15"></span>ἐπεξέρχεται, βεβαιώσασθαί τε καὶ εἰς ἕξιν ἀγαγεῖν βουλόμενος,
<span class="lb" data-page="1.55" data-line="16" id="l1.55.16"></span>εὑρίσκων δὴ καὶ σύμπαντα κατορθούμενα βουλήσει
<span class="lb" data-page="1.55" data-line="17" id="l1.55.17"></span>τε καὶ δυνάμει τοῖς ἀνθρώποις παραγιγνόμενα. θατέρου
<span class="pb" data-page="1.56" id="p1.56"></span>
<span class="lb" data-page="1.56" data-line="1" id="l1.56.1"></span>δ’ αὐτῶν ἀτυχήσαντι τὸ καὶ τοῦ τέλους αὐτῶν ἀναγκαῖον
<span class="lb" data-page="1.56" data-line="2" id="l1.56.2"></span>ἀποτυχεῖν. αὐτίκα γέ τοι τοὺς ἀθλητὰς, ἢ διὰ τὴν τοῦ
<span class="lb" data-page="1.56" data-line="3" id="l1.56.3"></span>σώματος ἀφυΐαν, ἢ διὰ τὴν τῆς ἀσκήσεως ἀμέλειαν ὁρῶμεν
<span class="lb" data-page="1.56" data-line="4" id="l1.56.4"></span>ἀποτυγχάνοντας τοῦ τέλους. οὕτω δ’ ἂν καὶ ἡ τοῦ σώματος
<span class="lb" data-page="1.56" data-line="5" id="l1.56.5"></span>φύσις ἀξιόνικος ᾖ, καὶ τὰ τῆς ἀσκήσεως ἄμεμπτα, τίς
<span class="lb" data-page="1.56" data-line="6" id="l1.56.6"></span>μηχανὴ μὴ οὐ πολλῷ ἀνελέσθαι τόνδε στεφανίτας ἀγῶνας;
<span class="lb" data-page="1.56" data-line="7" id="l1.56.7"></span>ἆρ’ οὖν ἐν ἀμφοτέροις οἱ νῦν ἰατροὶ δυστυχοῦσιν, οὔτε δύναμιν,
<span class="lb" data-page="1.56" data-line="8" id="l1.56.8"></span>οὔτε βούλησιν ἀξιόλογον ἐπιφερόμενοι, περὶ τὴν τῆς
<span class="lb" data-page="1.56" data-line="9" id="l1.56.9"></span>τέχνης ἄσκησιν, ἢ τὸ μὲν ἕτερον αὐτοῖς ὑπάρχει, θατέρου
<span class="lb" data-page="1.56" data-line="10" id="l1.56.10"></span>δ’ ἀπολείπονται. τὸ μὲν δὴ μηδένα φύεσθαι δύναμιν ἔχοντα
<span class="lb" data-page="1.56" data-line="11" id="l1.56.11"></span>ψυχικὴν ἱκανὴν καταδέξασθαι τέχνην οὕτω φιλάνθρωπον,
<span class="lb" data-page="1.56" data-line="12" id="l1.56.12"></span>οὔ μοι δοκεῖ λόγον ἔχειν. ὁμοίου γὰρ τοῦ κόσμου καὶ
<span class="lb" data-page="1.56" data-line="13" id="l1.56.13"></span>τότ’ ὄντος, καὶ νῦν, καὶ μήτε τῶν ὡρῶν τῆς τάξεως
<span class="lb" data-page="1.56" data-line="14" id="l1.56.14"></span>ὑπηλλαγμένης, μήτε τῆς ἡλιακῆς περιόδου μετακεκοσμημένης,
<span class="lb" data-page="1.56" data-line="15" id="l1.56.15"></span>μήτ’ ἄλλου τινὸς ἀστέρος, ἢ ἀπλανοῦς, ἢ πλανωμένου
<span class="lb" data-page="1.56" data-line="16" id="l1.56.16"></span>μεταβολήν τινα ἐσχηκότος. εὔλογον δὲ διὰ μοχθηρὰν τροφήν,
<span class="lb" data-page="1.56" data-line="17" id="l1.56.17"></span>ἣν οἱ νῦν ἄνθρωποι τρέφονται, καὶ διὰ τὸ τὸν
<span class="pb" data-page="1.57" id="p1.57"></span>
<span class="lb" data-page="1.57" data-line="1" id="l1.57.1"></span>πλοῦτον ἀρετῆς εἶναι τιμιώτερον, οὔθ’ οἶος Φειδίας ἐν πλάσταις,
<span class="lb" data-page="1.57" data-line="2" id="l1.57.2"></span>οὔθ’ οἶος Ἀπελλῆς ἐν γραφεῦσιν, οὔθ’ οἶος Ἱπποκράτης
<span class="lb" data-page="1.57" data-line="3" id="l1.57.3"></span>ἐν ἰατροῖς, ἔτι γενέσθαι τινά. καίτοι τό γε ὑστέροις
<span class="lb" data-page="1.57" data-line="4" id="l1.57.4"></span>τῶν παλαιῶν ἡμῖν γεγονέναι, καὶ τὸ τὰς τέχνας ὑπ’ ἐκείνων
<span class="lb" data-page="1.57" data-line="5" id="l1.57.5"></span>ἐπὶ πλεῖστον προηγμένας παραλαμβάνειν οὐ μικρὸν ἦν πλεονέκτημα.
<span class="lb" data-page="1.57" data-line="6" id="l1.57.6"></span>τὰ γοῦν ὑφ’ Ἱπποκράτους εὑρημένα χρόνῳ παμπόλλῳ
<span class="lb" data-page="1.57" data-line="7" id="l1.57.7"></span>ῥᾷστον ἦν ἐν ὀλιγίστοις ἔτεσιν ἐκμαθόντα τῷ
<span class="lb" data-page="1.57" data-line="8" id="l1.57.8"></span>λοιπῷ χρόνῳ τοῦ βίου πρὸς τὴν τῶν λειπόντων εὕρεσιν καταχρήσασθαι.
<span class="lb" data-page="1.57" data-line="9" id="l1.57.9"></span>ἀλλ’ οὐκ ἐνδέχεται πλοῦτον ἀρετῆς τιμιώτερον
<span class="lb" data-page="1.57" data-line="10" id="l1.57.10"></span>ὑποθέμενον, καὶ τὴν τέχνην οὐκ εὐεργεσίας ἀνθρώπων
<span class="lb" data-page="1.57" data-line="11" id="l1.57.11"></span>ἕνεκεν, ἀλλὰ χρηματισμοῦ μαθόντα, τοῦ τέλους τοῦ κατ’
<span class="lb" data-page="1.57" data-line="12" id="l1.57.12"></span>αὐτὴν ἐφίεσθαι. φθάσουσι γὰρ ἕτεροι πλουτῆσαι, πρὶν ἡμᾶς
<span class="lb" data-page="1.57" data-line="13" id="l1.57.13"></span>ἐπὶ τὸ τέλος αὐτῆς ἐξικέσθαι. οὐ γὰρ δὴ δυνατὸν ἅμα
<span class="lb" data-page="1.57" data-line="14" id="l1.57.14"></span>χρηματίζεσθαί τε, καὶ οὕτω μεγάλην ἐπασκεῖν τέχνην, ἀλλ’
<span class="lb" data-page="1.57" data-line="15" id="l1.57.15"></span>ἀνάγκη καταφρονῆσαι θατέρου τὸν ἐπὶ θάτερον ὁρμήσαντα
<span class="lb" data-page="1.57" data-line="16" id="l1.57.16"></span>σφοδρότερον. ἆρ’ οὖν ἔχομέν τινα τῶν νῦν ἀνθρώπων εἰπεῖν,
<span class="lb" data-page="1.57" data-line="17" id="l1.57.17"></span>εἰς τοσοῦτον μόνον ἐφιέμενον χρημάτων κτήσεως, εἰς
<span class="pb" data-page="1.58" id="p1.58"></span>
<span class="lb" data-page="1.58" data-line="1" id="l1.58.1"></span>ὅσον ὑπηρετεῖν ἐξ αὐτῆς ταῖς ἀναγκαίαις χρείαις τοῦ σώματος;
<span class="lb" data-page="1.58" data-line="2" id="l1.58.2"></span>ἔστι τις ὁ δυνάμενος οὐ μόνον λόγῳ πλάσασθαι, ἀλλ’
<span class="lb" data-page="1.58" data-line="3" id="l1.58.3"></span>ἔργῳ διδάξασθαι τοῦ κατὰ φύσιν πλούτου τὸν ὅρον, ἄχρι
<span class="lb" data-page="1.58" data-line="4" id="l1.58.4"></span>τοῦ μὴ πεινῇν, μὴ διψῇν, μὴ ῥιγοῦν προϊόντος;
</p>
        </article>

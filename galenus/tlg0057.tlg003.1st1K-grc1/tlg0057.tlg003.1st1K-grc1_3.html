<article xmlns="http://www.w3.org/1999/xhtml" id="urn:cts:greekLit:tlg0057.tlg003.1st1K-grc1:3">
<span class="pb page1" data-page="1.58" id="p1.58"></span>
<span class="milestone ed1page page1" data-n="1.9" data-unit="ed1page" id="ed1page.1.9"></span>
<span class="milestone ed2page page1" data-n="2.357" data-unit="ed2page" id="ed2page.2.357"></span>
          <p>
<span class="lb" data-page="1.58" data-line="5" id="l1.58.5"></span>καὶ μὴν
<span class="lb" data-page="1.58" data-line="6" id="l1.58.6"></span>εἴ τίς γ’ ἐστὶ τοιοῦτος, ὑπερόψεται μὲν Ἀρταξέρξου τε καὶ
<span class="lb" data-page="1.58" data-line="7" id="l1.58.7"></span>Περδίκκου. καὶ τοῦ μὲν οὐδ’ ἄν εἰς ὄψιν ἀφίκοιτό<span class="milestone ed2page" data-n="2.358" data-unit="ed2page" id="ed2page.2.358"></span> ποτε·
<span class="lb" data-page="1.58" data-line="8" id="l1.58.8"></span>τὸν δ’ ἰάσεται μὲν, νοσοῦντα νόσημα τῆς Ἱπποκράτους τέχνης
<span class="lb" data-page="1.58" data-line="9" id="l1.58.9"></span>δεόμενον, οὐ μὴν ἀξιώσει γε διὰ παντὸς συνεῖναι, θεραπεύσει
<span class="lb" data-page="1.58" data-line="10" id="l1.58.10"></span>δὲ τοὺς ἐν Κρανῶνι καὶ Θάσῳ καὶ ταῖς ἄλλαις
<span class="lb" data-page="1.58" data-line="11" id="l1.58.11"></span>πολίχναις πένητας. ἀπολείψει δὲ Κώοις μὲν καὶ πολίταις
<span class="lb" data-page="1.58" data-line="12" id="l1.58.12"></span>Πόλυβόν τε, καὶ τοὺς ἄλλους μαθητὰς, αὐτὸς δὲ πᾶσαν
<span class="lb" data-page="1.58" data-line="13" id="l1.58.13"></span>ἀλώμενος ἐφέξει τὴν Ἑλλάδα. χρὴ γὰρ αὐτὸν γράψαι τι
<span class="lb" data-page="1.58" data-line="14" id="l1.58.14"></span>καὶ περὶ φύσεως χωρίων. ἵν’ οὖν κρίνῃ τῇ πείρᾳ τὰ ἐκ
<span class="lb" data-page="1.58" data-line="15" id="l1.58.15"></span>λόγου διδαχθέντα, χρὴ πάντως αὐτὸν πόλεως γενέσθαι αὐτόπτην
<span class="lb" data-page="1.58" data-line="16" id="l1.58.16"></span>τῆς πρὸς μεσημβρίαν τετραμμένης καὶ τῆς πρὸς
<span class="lb" data-page="1.58" data-line="17" id="l1.58.17"></span>ἄρκτον, καὶ τῆς πρὸς ἥλιον ἀνίσχοντα καὶ τῆς πρὸς
<span class="pb" data-page="1.59" id="p1.59"></span>
<span class="lb" data-page="1.59" data-line="1" id="l1.59.1"></span>δυσμάς· ἰδεῖν δὲ καὶ τὴν ἐν κοίλῳ κειμένην, καὶ τὴν
<span class="lb" data-page="1.59" data-line="2" id="l1.59.2"></span>ἐφ’ ὑψηλῷ, καὶ τὴν ἐπακτοῖς ὕδασι χρωμένην, καὶ τὴν
<span class="lb" data-page="1.59" data-line="3" id="l1.59.3"></span>πηγαίοις, καὶ τὴν ὀμβρίοις, καὶ τὴν ἐκ λιμνῶν καὶ
<span class="lb" data-page="1.59" data-line="4" id="l1.59.4"></span>ποταμῶν· ἀμελῆσαι δὲ καὶ μήδ’ εἴ τις ψυχροῖς ἄγαν
<span class="lb" data-page="1.59" data-line="5" id="l1.59.5"></span>ὕδασι, μήδ’ εἴ τις θερμοῖς χρῆται, μήτε νιτρώδεσι, μήτε
<span class="lb" data-page="1.59" data-line="6" id="l1.59.6"></span>στυπτηριώδεσιν, ἤ τισιν ἑτέροις τοιούτοις· ἰδεῖν δὲ καὶ ποταμῷ
<span class="lb" data-page="1.59" data-line="7" id="l1.59.7"></span>μεγάλῳ πρόσοικον πόλιν, καὶ λίμνῃ, καὶ ὄρει, καὶ
<span class="lb" data-page="1.59" data-line="8" id="l1.59.8"></span>θαλάττῃ, καὶ τἄλλα πάντα νοῆσαι, καὶ περὶ ὧν αὐτὸς ἡμᾶς
<span class="lb" data-page="1.59" data-line="9" id="l1.59.9"></span>ἐδίδαξεν· ὥστε οὐ μόνον ἀνάγκη χρημάτων καταφρονεῖν τὸν
<span class="lb" data-page="1.59" data-line="10" id="l1.59.10"></span>τοιοῦτον ἐσόμενον, ἀλλὰ καὶ φιλόπονον ἐσχάτως ὑπάρχειν.
<span class="lb" data-page="1.59" data-line="11" id="l1.59.11"></span>καὶ μὴν οὐκ ἐνδέχεται φιλόπονον εἶναί τινα μεθυσκόμενον,
<span class="lb" data-page="1.59" data-line="12" id="l1.59.12"></span>ἐμπιπλάμενον, ἢ ἀφροδισίοις προσκείμενον, ἢ, συλλήβδην
<span class="lb" data-page="1.59" data-line="13" id="l1.59.13"></span>εἰπεῖν, αἰδοίοις καὶ γαστρὶ δουλεύοντα. σωφροσύνης γοῦν
<span class="lb" data-page="1.59" data-line="14" id="l1.59.14"></span>φίλος, ὥσπερ γε καὶ ἀληθείας ἑταῖρος, ὅ γ’ ἀληθὴς ἰατρὸς
<span class="lb" data-page="1.59" data-line="15" id="l1.59.15"></span>ἐξεύρηται. καὶ μὲν δὴ καὶ λογικὴν μέθοδον ἀσκεῖν χάριν
<span class="lb" data-page="1.59" data-line="16" id="l1.59.16"></span>τοῦ γνῶναι, πόσα τὰ πάντα κατ’ εἴδη τε καὶ γένη νοσήματα
<span class="pb" data-page="1.60" id="p1.60"></span>
<span class="lb" data-page="1.60" data-line="1" id="l1.60.1"></span>ὑπάρχει, καὶ πῶς ἐφ’ ἑκάστου ληπτέον ἔνδειξίν τινα ἰαμάτων.
<span class="lb" data-page="1.60" data-line="2" id="l1.60.2"></span>ἡ δ’ αὐτὴ μέθοδος ἥδε καὶ τὴν τοῦ σώματος αὐτὴν
<span class="lb" data-page="1.60" data-line="3" id="l1.60.3"></span>διδάσκει φύσιν, τήν τ’ ἐκ τῶν πρώτων στοιχείων, ἃ δι’ ἀλλήλων
<span class="lb" data-page="1.60" data-line="4" id="l1.60.4"></span>ὅλα κέκραται, καὶ τὴν ἐκ τῶν δευτέρων τῶν αἰσθητῶν,
<span class="lb" data-page="1.60" data-line="5" id="l1.60.5"></span>ἃ δὴ καὶ ὁμοιομερῆ προσαγορεύεται, καὶ τρίτην ἐπὶ
<span class="lb" data-page="1.60" data-line="6" id="l1.60.6"></span>ταύταις, τὴν ἐκ τῶν ὀργανικῶν μορίων. ἀλλὰ καὶ τίς ἡ
<span class="lb" data-page="1.60" data-line="7" id="l1.60.7"></span>χρεία τῷ ζώῳ τῶν εἰρημένων ἑκάστου, καὶ τίς ἡ ἐνέργεια,
<span class="lb" data-page="1.60" data-line="8" id="l1.60.8"></span>δέον μὲν ἄγειν καὶ ταῦτα μὴ ἀβασανίστως, ἀλλὰ μετ’ ἀποδείξεως
<span class="lb" data-page="1.60" data-line="9" id="l1.60.9"></span>πεπιστεῦσθαι, πρὸς τῆς λογικῆς δήπου διδάσκεται
<span class="lb" data-page="1.60" data-line="10" id="l1.60.10"></span>μεθόδου. τί δὴ οὖν ἔτι λείπεται πρὸς τὸ μὴ εἶναι φιλόσοφον
<span class="lb" data-page="1.60" data-line="11" id="l1.60.11"></span>τὸν ἰατρὸν, ὃς ἂν Ἱπποκράτους ἀξίως ἀσκήσῃ τὴν τέχνην,
<span class="lb" data-page="1.60" data-line="12" id="l1.60.12"></span>εἰ γὰρ, ἵνα μὲν ἐξεύρῃ φύσιν σώματος, καὶ νοσημάτων
<span class="lb" data-page="1.60" data-line="13" id="l1.60.13"></span>διαφορὰς, καὶ ἰαμάτων ἐνδείξεις, ἐν τῇ λογικῇ θεωρίᾳ
<span class="lb" data-page="1.60" data-line="14" id="l1.60.14"></span>γεγυμνάσθαι προσήκει, ἵνα δὲ φιλοπόνως τῇ τούτων ἀσκήσει
<span class="lb" data-page="1.60" data-line="15" id="l1.60.15"></span>παραμένῃ, χρημάτων τε καταφρονεῖν καὶ σωφροσύνην ἀσκεῖν,
<span class="lb" data-page="1.60" data-line="16" id="l1.60.16"></span>πάντα ἤδη τῆς φιλοσοφίας ἔχοι τὰ μέρη, τό τε λογικὸν, καὶ
<span class="pb" data-page="1.61" id="p1.61"></span>
<span class="lb" data-page="1.61" data-line="1" id="l1.61.1"></span>τὸ φυσικὸν, καὶ τὸ ἠθικόν. οὐ γὰρ δὴ δέος γε, μὴ χρημάτων
<span class="lb" data-page="1.61" data-line="2" id="l1.61.2"></span>καταφρονῶν, καὶ τὴν σωφροσύνην ἀσκῶν, ἄτοπόν τι
<span class="lb" data-page="1.61" data-line="3" id="l1.61.3"></span>πράξῃ. πάντα γὰρ, ἃ τολμῶσιν ἀδίκως ἄνθρωποι, φιλοχρηματίας
<span class="lb" data-page="1.61" data-line="4" id="l1.61.4"></span>ἀναπειθούσης, ἢ γοητευούσης ἡδονῆς, πράττουσιν.
<span class="lb" data-page="1.61" data-line="5" id="l1.61.5"></span>οὕτω δὲ καὶ τὰς ἄλλας ἀρετὰς ἀναγκαῖον ἔχειν αὐτόν. σύμπασαι
<span class="lb" data-page="1.61" data-line="6" id="l1.61.6"></span>γὰρ ἀλλήλαις ἕπονται, καὶ οὐχ οἶόν τε μίαν ἡντιναοῦν
<span class="lb" data-page="1.61" data-line="7" id="l1.61.7"></span>λαβόντι μὴ οὐχὶ καὶ τὰς ἄλλας ἁπάσας εὐθὺς ἀκολουθούσας
<span class="lb" data-page="1.61" data-line="8" id="l1.61.8"></span>ἔχειν, ὥσπερ ἐκ μιᾶς μηρίνθου δεδεμένας. καὶ μὴν εἴ γε
<span class="lb" data-page="1.61" data-line="9" id="l1.61.9"></span>πρὸς τὴν ἐξ ἀρχῆς μάθησιν, καὶ πρὸς τὴν ἐφεξῆς ἄσκησιν,
<span class="lb" data-page="1.61" data-line="10" id="l1.61.10"></span>ἀναγκαία τοῖς ἰατροῖς ἐστιν ἡ φιλοσοφία, δῆλον ὡς, ὅστις
<span class="lb" data-page="1.61" data-line="11" id="l1.61.11"></span>ἂν ἰατρὸς ᾖ, πάντως οὗτός ἐστι καὶ φιλόσοφος. οὐδὲ γὰρ
<span class="lb" data-page="1.61" data-line="12" id="l1.61.12"></span>οὐδ’ ὅτι πρὸς τὸ χρῆσθαι καλῶς τῇ τέχνῃ φιλοσοφίας δεῖ
<span class="lb" data-page="1.61" data-line="13" id="l1.61.13"></span>τοῖς ἰατροῖς, ἀποδείξεως ἡγοῦμαί τινος <span class="milestone ed2page" data-n="2.359" data-unit="ed2page" id="ed2page.2.359"></span> χρῄζειν, ἑωρακότας
<span class="lb" data-page="1.61" data-line="14" id="l1.61.14"></span>γε πολλάκις, ὡς φαρμακεῖς εἰσιν, οὐκ ἰατροί· καὶ χρῶνται
<span class="lb" data-page="1.61" data-line="15" id="l1.61.15"></span>τῇ τέχνῃ πρὸς τοὐναντίον, ἢ πέφυκεν, οἱ φιλοχρήματοι.
</p>
        </article>

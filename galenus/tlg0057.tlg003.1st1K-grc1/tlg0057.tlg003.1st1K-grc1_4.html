<article xmlns="http://www.w3.org/1999/xhtml" id="urn:cts:greekLit:tlg0057.tlg003.1st1K-grc1:4">
<span class="pb page1" data-page="1.61" id="p1.61"></span>
<span class="milestone ed1page page1" data-n="1.9" data-unit="ed1page" id="ed1page.1.9"></span>
<span class="milestone ed2page page1" data-n="2.359" data-unit="ed2page" id="ed2page.2.359"></span>
          <p>
<span class="lb" data-page="1.61" data-line="16" id="l1.61.16"></span>πότερον οὖν ὑπὲρ ὀνομάτων ἔτι διενεχθήσῃ καὶ ληρήσεις
<span class="pb" data-page="1.62" id="p1.62"></span>
<span class="lb" data-page="1.62" data-line="1" id="l1.62.1"></span>ἐρίζων ἐγκρατῆ μὲν, καὶ σώφρονα, καὶ χρημάτων κρείττονα,
<span class="lb" data-page="1.62" data-line="2" id="l1.62.2"></span>καὶ δίκαιον ἄξιον εἶναι τὸν ἰατρὸν, οὐ μὴν φιλόσοφόν γε,
<span class="lb" data-page="1.62" data-line="3" id="l1.62.3"></span>καὶ φύσιν γιγνώσκειν τῶν σωμάτων, καὶ ἐνεργείας ὀργάνων,
<span class="lb" data-page="1.62" data-line="4" id="l1.62.4"></span>καὶ χρείας μορίων, καὶ διαφορὰς νοσημάτων, καὶ θεραπειῶν
<span class="lb" data-page="1.62" data-line="5" id="l1.62.5"></span>ἐνδείξεις, οὐ μὴν ἠσκῆσθαί γε κατὰ τὴν λογικὴν θεωρίαν,
<span class="lb" data-page="1.62" data-line="6" id="l1.62.6"></span>ἢ τὰ πράγματα συγχωρήσας, ὑπὲρ ὀνομάτων αἰδεσθήσῃ διαφέρεσθαι;
<span class="lb" data-page="1.62" data-line="7" id="l1.62.7"></span>καὶ μὴν ὀψὲ μέν· ἄμεινον δὲ νῦν γοῦν σωφρονήσαντά
<span class="lb" data-page="1.62" data-line="8" id="l1.62.8"></span>σε, μήδ’ ἢ καθάπερ κολοιὸν ἢ κόρακα περὶ φωνῶν
<span class="lb" data-page="1.62" data-line="9" id="l1.62.9"></span>ζυγομαχεῖν, ἀλλ’ αὐτὴν τῶν πραγμάτων σπουδάζειν τὴν
<span class="lb" data-page="1.62" data-line="10" id="l1.62.10"></span>ἀλήθειαν. οὐ γὰρ δὴ τοῦτό γ’ ἂν ἔχοις εἰπεῖν, ὡς ὑφάντης
<span class="lb" data-page="1.62" data-line="11" id="l1.62.11"></span>μέν τις, ἢ σκυτοτόμος ἀγαθὸς ἄνευ μαθήσεώς τε καὶ
<span class="lb" data-page="1.62" data-line="12" id="l1.62.12"></span><span class="milestone ed1page" data-n="1.10" data-unit="ed1page" id="ed1page.1.10"></span> ἀσκήσεως οὐκ ἄν ποτε γένοιτο, δίκαιος δέ τις, ἢ σώφρων,
<span class="lb" data-page="1.62" data-line="13" id="l1.62.13"></span>ἢ ἀποδεικτικὸς, ἢ δεινὸς περὶ φύσιν ἐξαιφνίδιον ἀναφανήσεται,
<span class="lb" data-page="1.62" data-line="14" id="l1.62.14"></span>μήτε διδασκάλοις χρησάμενος, μήτ’ αὐτὸς ἐπασκήσας
<span class="lb" data-page="1.62" data-line="15" id="l1.62.15"></span>ἑαυτόν. εἰ τοίνυν καὶ τοῦτ’ ἀναίσχυντον, καὶ θάτερον
<span class="lb" data-page="1.62" data-line="16" id="l1.62.16"></span>οὐ περὶ πραγμάτων ἐστὶν, ἀλλ’ ὑπὲρ ὀνομάτων ἐρίζοντος,
<span class="lb" data-page="1.62" data-line="17" id="l1.62.17"></span>φιλοσοφητέον ἡμῖν ἐστι πρότερον, εἴπερ Ἱπποκράτους
<span class="pb" data-page="1.63" id="p1.63"></span>
<span class="lb" data-page="1.63" data-line="1" id="l1.63.1"></span>ἀληθῶς ἐσμεν ζηλωταί· κᾂν τοῦτο ποιῶμεν, οὐδὲν
<span class="lb" data-page="1.63" data-line="2" id="l1.63.2"></span>κωλύει μὴ παραπλησίους, ἀλλὰ καὶ βελτίους αὐτοῦ γενέσθαι,
<span class="lb" data-page="1.63" data-line="3" id="l1.63.3"></span>μανθάνοντας μὲν, ὅσα καλῶς ἐκείνῳ γέγραπται, τὰ
<span class="lb" data-page="1.63" data-line="4" id="l1.63.4"></span>λείποντα δ’ αὐτοὺς ἐξευρίσκοντας.
</p>
        </article>

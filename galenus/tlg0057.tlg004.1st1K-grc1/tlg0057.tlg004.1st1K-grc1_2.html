<article xmlns="http://www.w3.org/1999/xhtml" id="urn:cts:greekLit:tlg0057.tlg004.1st1K-grc1:2">
<span class="pb page1" data-page="1.66" id="p1.66"></span>
<span class="milestone ed1page page1" data-n="0.11" data-unit="ed1page" id="ed1page.1.11"></span>
<span class="milestone ed2page page1" data-n="1.287" data-unit="ed2page" id="ed2page.2.287"></span>
          <p>
<span class="lb" data-page="1.66" data-line="1" id="l1.66.1"></span>Συστήσασθαι δὲ τὴν τέχνην οἱ μὲν Ἐμπειρικοὶ
<span class="lb" data-page="1.66" data-line="2" id="l1.66.2"></span>τόνδε τὸν τρόπον φασίν. ἐπειδὴ πολλὰ τοῖς ἀνθρώποις
<span class="lb" data-page="1.66" data-line="3" id="l1.66.3"></span>ἑώρων πάθη τὰ μὲν ἀπὸ ταὐτομάτου γινόμενα νοσοῦσί
<span class="lb" data-page="1.66" data-line="4" id="l1.66.4"></span>τε καὶ ὑγιαίνουσιν, οἷον αἵματος ῥύσιν ἐκ ῥινῶν, ἢ
<span class="lb" data-page="1.66" data-line="5" id="l1.66.5"></span>ἱδρῶτας, ἢ διαῤῥοίας, ἤ τι τοιοῦτον ἄλλο βλάβην ἢ ὠφέλειαν
<span class="lb" data-page="1.66" data-line="6" id="l1.66.6"></span>φέρον, οὐ μὴν τόγε ποιῆσαν αἴτιον αἰσθητὸν ἔχον·
<span class="lb" data-page="1.66" data-line="7" id="l1.66.7"></span>ἕτερα δὲ, ὧν τὸ μὲν αἴτιον ἐφαίνετο, οὐ μὴν ἐκ προαιρέσεως
<span class="lb" data-page="1.66" data-line="8" id="l1.66.8"></span>ἡμετέρας, <span class="milestone ed2page" data-n="2.287" data-unit="ed2page" id="ed2page.2.287"></span>ἀλλὰ κατά τινα συντυχίαν, οἷον συνέβη
<span class="lb" data-page="1.66" data-line="9" id="l1.66.9"></span>πεσόντα τινὰ ἢ πληγέντα, ἢ ἄλλως πως τρωθέντα
<span class="lb" data-page="1.66" data-line="10" id="l1.66.10"></span>αἷμα ῥυῆναι, καὶ πιεῖν ἐν νόσῳ, χαρισάμενον τῇ ἐπιθυμίᾳ,
<span class="lb" data-page="1.66" data-line="11" id="l1.66.11"></span>ψυχρὸν ὕδωρ, ἢ οἶνον, ἤ τι τοιοῦτον ἄλλο, ὧν ἕκαστον εἰς
<span class="lb" data-page="1.66" data-line="12" id="l1.66.12"></span>ὠφέλειαν ἢ βλάβην ἐτελεύτα· τὸ μὲν οὖν πρότερον εἶδος
<span class="lb" data-page="1.66" data-line="13" id="l1.66.13"></span>τῶν ὠφελούντων ἢ βλαπτόντων, ἐκάλουν φυσικὸν, τὸ δὲ
<span class="lb" data-page="1.66" data-line="14" id="l1.66.14"></span>δεύτερον, τυχικόν· ἑκατέρου δ’ αὐτῶν τὴν πρώτην θέαν
<span class="lb" data-page="1.66" data-line="15" id="l1.66.15"></span>περίπτωσιν ὠνόμαζον ἀπὸ τοῦ περιπίπτειν ἀβουλήτως τοῖς
<span class="lb" data-page="1.66" data-line="16" id="l1.66.16"></span>πράγμασι τοὔνομα θέμενοι. τὸ μὲν οὖν περιπτωτικὸν εἶδος
<span class="lb" data-page="1.66" data-line="17" id="l1.66.17"></span>τῆς ἐμπειρίας, τοιόνδ’ ἐστί. τὸ δὲ αὐτοσχέδιον, ὅταν ἑκόντες
<span class="pb" data-page="1.67" id="p1.67"></span>
<span class="lb" data-page="1.67" data-line="1" id="l1.67.1"></span>ἐπὶ τὸ πειράζειν ἀφίκωνται, ἢ ὑπὸ ὀνειράτων προτραπέντες,
<span class="lb" data-page="1.67" data-line="2" id="l1.67.2"></span>ἢ ἄλλως πως δόξαντες. ἀλλὰ καὶ τρίτον τῆς ἐμπειρίας
<span class="lb" data-page="1.67" data-line="3" id="l1.67.3"></span>εἶδός ἐστι τὸ μιμητικὸν, ὅταν τῶν ὠφελησάντων ἢ
<span class="lb" data-page="1.67" data-line="4" id="l1.67.4"></span>βλαψάντων ὁτιοῦν, ἢ φύσει, ἢ τύχῃ, ἢ αὐτοσχεδίως, αὖθις
<span class="lb" data-page="1.67" data-line="5" id="l1.67.5"></span>ἐπὶ τῶν αὐτῶν παθῶν, εἰς πεῖραν ἄγοιτο. καὶ τοῦτό ἐστι
<span class="lb" data-page="1.67" data-line="6" id="l1.67.6"></span>τὸ μάλιστα τὴν τέχνην αὐτῶν συστησάμενον. οὐ γὰρ δὶς
<span class="lb" data-page="1.67" data-line="7" id="l1.67.7"></span>μόνον, ἢ τρὶς, ἀλλὰ καὶ πολλάκις μιμησάμενοι τὸ πρόσθεν
<span class="lb" data-page="1.67" data-line="8" id="l1.67.8"></span>ὠφελῆσαν, εἶτα ἐπὶ τῶν αὐτῶν παθῶν τὸ αὐτὸ ποιοῦν εὑρίσκοντες,
<span class="lb" data-page="1.67" data-line="9" id="l1.67.9"></span>ὡς ἐπὶ τὸ πολὺ, τὴν τοιαύτην μνήμην, θεώρημα
<span class="lb" data-page="1.67" data-line="10" id="l1.67.10"></span>καλέσαντες, ἤδη πιστὸν ἡγοῦνται καὶ μέρος τῆς τέχνης. ὡς
<span class="lb" data-page="1.67" data-line="11" id="l1.67.11"></span>δὲ πολλὰ θεωρήματα τοιαῦτα ἠθροίζετο αὐτοῖς, ἰατρικὴ μὲν
<span class="lb" data-page="1.67" data-line="12" id="l1.67.12"></span>ἦν τὸ σύμπαν ἄθροισμα, καὶ ὁ ἀθροίσας ἰατρός. ἐκλήθη δὲ
<span class="lb" data-page="1.67" data-line="13" id="l1.67.13"></span>ὑπ’ αὐτῶν αὐτοψία τὸ τοιοῦτον ἄθροισμα, μνήμη τις οὖσα τῶν
<span class="lb" data-page="1.67" data-line="14" id="l1.67.14"></span>πολλάκις καὶ ὡσαύτως ὀφθέντων. ὠνόμαζον δὲ αὐτὸ τοῦτο
<span class="lb" data-page="1.67" data-line="15" id="l1.67.15"></span>καὶ ἐμπειρίαν· ἱστορίαν δὲ, τὴν ἐπαγγελίαν αὐτοῦ. τὸ γὰρ
<span class="lb" data-page="1.67" data-line="16" id="l1.67.16"></span>αὐτὸ τοῦτο τῷ μὲν τηρήσαντι, αὐτοψία, τῷ δὲ μαθόντι τὸ
<span class="lb" data-page="1.67" data-line="17" id="l1.67.17"></span>τετηρημένον, ἱστορία ἐστίν. ἐπεὶ δὲ καὶ νοσήμασί τισιν
<span class="pb" data-page="1.68" id="p1.68"></span>
<span class="lb" data-page="1.68" data-line="1" id="l1.68.1"></span>ἐνετύγχανον ἔστιν ὅτε πρόσθεν οὐχ ἑωραμένοις, ἤ τισιν
<span class="lb" data-page="1.68" data-line="2" id="l1.68.2"></span>ἐγνωσμένοις μὲν, ἀλλ’ ἐν χωρίοις, ἐν οἷς οὐκ ἦν ἰαμάτων
<span class="lb" data-page="1.68" data-line="3" id="l1.68.3"></span>εὐπορία τῶν διὰ τῆς πείρας τετηρημένων, ὄργανόν τι βοηθημάτων
<span class="lb" data-page="1.68" data-line="4" id="l1.68.4"></span>εὑρετικὸν ἐποιήσαντο, τὴν τοῦ ὁμοίου μετάβασιν, ᾧ
<span class="lb" data-page="1.68" data-line="5" id="l1.68.5"></span>χρώμενοι πολλάκις καὶ ἀπὸ πάθους ἐπὶ πάθος ὅμοιον τὸ
<span class="lb" data-page="1.68" data-line="6" id="l1.68.6"></span>αὐτὸ βοήθημα μεταφέρουσι, καὶ ἀπὸ τόπου ἐπὶ τόπον, καὶ
<span class="lb" data-page="1.68" data-line="7" id="l1.68.7"></span>ἀπὸ τοῦ πρόσθεν ἐγνωσμένου βοηθήματος ἐπί τι παραπλήσιον
<span class="lb" data-page="1.68" data-line="8" id="l1.68.8"></span>ἔρχονται. ἀπὸ μὲν πάθους ἐπὶ πάθος, ὡς εἰ ἀπὸ
<span class="lb" data-page="1.68" data-line="9" id="l1.68.9"></span>ἐρυσιπέλατος ἐπὶ ἕρπητα μεταβαίνοιεν. ἀπὸ δὲ τόπου ἐπὶ
<span class="lb" data-page="1.68" data-line="10" id="l1.68.10"></span>τόπον, ὡς ἀπὸ βραχίονος ἐπὶ μηρόν. ἀπὸ δὲ βοηθήματος
<span class="lb" data-page="1.68" data-line="11" id="l1.68.11"></span>ἐπὶ βοήθημα, ὡς ἐν διαῤῥοίαις ἀπὸ μήλου κυδωνίου ἐπὶ
<span class="lb" data-page="1.68" data-line="12" id="l1.68.12"></span>μέσπιλον. ἅπασα δὲ ἡ τοιαύτη μετάβασις, ὁδὸς μέν ἐστιν ἐπὶ
<span class="lb" data-page="1.68" data-line="13" id="l1.68.13"></span>τὴν εὕρεσιν· εὕρεσις δὲ οὐδέπω πρὸ τῆς πείρας, ἀλλ’ ἡνίκα
<span class="lb" data-page="1.68" data-line="14" id="l1.68.14"></span>ἂν τὸ ἐλπισθὲν εἰς πεῖραν ἀχθῇ, πιστὸν ἤδη τὸ μαρτυρηθὲν
<span class="lb" data-page="1.68" data-line="15" id="l1.68.15"></span>ὑπ’ αὐτῆς ἐστιν, οὐδὲν ἧττον ἢ εἰ καὶ πλειστάκις ὡσαύτως
<span class="lb" data-page="1.68" data-line="16" id="l1.68.16"></span>ἔχον ἐτετήρητο. τὴν δὲ πεῖραν ταύτην τὴν ἑπομένην τῇ
<span class="lb" data-page="1.68" data-line="17" id="l1.68.17"></span>τοῦ ὁμοίου μεταβάσει τριβικὴν καλοῦσιν, ὅτι χρὴ τετρίφθαι ﻿
<span class="pb" data-page="1.69" id="p1.69"></span>
<span class="lb" data-page="1.69" data-line="1" id="l1.69.1"></span>κατὰ τὴν τέχνην τὸν μέλλοντά τι οὕτως εὑρήσειν. αἱ δὲ
<span class="lb" data-page="1.69" data-line="2" id="l1.69.2"></span>ἔμπροσθεν ἅπασαι πεῖραι, αἱ πρὸ τῆς ἐμπειρίας, ὧν εἰς
<span class="lb" data-page="1.69" data-line="3" id="l1.69.3"></span>σύστασιν ἐδεῖτο ἡ τέχνη, καὶ περὶ τὸν τυχόντα δύνανται
<span class="lb" data-page="1.69" data-line="4" id="l1.69.4"></span>γενέσθαι. τοιαύτη μὲν ἡ διὰ τῆς πείρας πρὸς τὸ τέλος τῆς
<span class="lb" data-page="1.69" data-line="5" id="l1.69.5"></span>τέχνης ὁδός.
</p>
        </article>

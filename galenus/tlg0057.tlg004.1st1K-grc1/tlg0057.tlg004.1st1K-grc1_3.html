<article xmlns="http://www.w3.org/1999/xhtml" id="urn:cts:greekLit:tlg0057.tlg004.1st1K-grc1:3">
<span class="pb page1" data-page="1.69" id="p1.69"></span>
<span class="milestone ed1page page1" data-n="0.11" data-unit="ed1page" id="ed1page.1.11"></span>
<span class="milestone ed2page page1" data-n="2.287" data-unit="ed2page" id="ed2page.2.287"></span>
          <p>
<span class="lb" data-page="1.69" data-line="6" id="l1.69.6"></span>Ἡ δὲ διὰ τοῦ λόγου φύσιν ἐκμαθεῖν παρακελεύεται,
<span class="lb" data-page="1.69" data-line="7" id="l1.69.7"></span>τοῦ τε σώματος, οὗ ἐπιχειρεῖ ἰᾶσθαι, καὶ τῶν
<span class="lb" data-page="1.69" data-line="8" id="l1.69.8"></span>αἰτίων ἁπάντων τὰς δυνάμεις, οἷς ὁσημέραι περιπίπτον τὸ
<span class="lb" data-page="1.69" data-line="9" id="l1.69.9"></span>σῶμα ἢ ὑγιεινότερον ἢ νοσερώτερον αὐτὸ ἑαυτοῦ γίγνεται.
<span class="lb" data-page="1.69" data-line="10" id="l1.69.10"></span>μετὰ δὲ ταῦτα ἤδη καὶ ἀέρων φύσιν, καὶ ὑδάτων, καὶ χωρίων,
<span class="lb" data-page="1.69" data-line="11" id="l1.69.11"></span>καὶ ἐπιτηδευμάτων, καὶ ἐδεσμάτων, καὶ πομάτων, καὶ
<span class="lb" data-page="1.69" data-line="12" id="l1.69.12"></span>ἐθῶν ἐπιστήμονά φασι δεῖν εἶναι τὸν ἰατρὸν, <span class="milestone ed2page" data-n="2.288" data-unit="ed2page" id="ed2page.2.288"></span>ὅπως
<span class="lb" data-page="1.69" data-line="13" id="l1.69.13"></span>τῶν τε νοσημάτων ἁπάντων τὰς αἰτίας εὑρίσκῃ, καὶ τῶν
<span class="lb" data-page="1.69" data-line="14" id="l1.69.14"></span>ἰαμάτων τὰς δυνάμεις, καὶ παραβάλλειν οἷός τε ᾖ καὶ λογίζεσθαι,
<span class="lb" data-page="1.69" data-line="15" id="l1.69.15"></span>ὅτι τῷ τοιῷδε τῆς αἰτίας εἴδει τὸ τοιάνδε δύναμιν
<span class="lb" data-page="1.69" data-line="16" id="l1.69.16"></span>ἔχον προσαχθὲν φάρμακον τοῖόν τι ἐργάσασθαι πέφυκε.
<span class="lb" data-page="1.69" data-line="17" id="l1.69.17"></span>πρὶν γὰρ ἐν τούτοις γυμνάσασθαι πολυειδῶς ἅπασιν, οὐχ
<span class="lb" data-page="1.69" data-line="18" id="l1.69.18"></span>οἶόν τέ φασιν, ἰαμάτων εὐπορήσειν<span class="milestone ed1page" data-n="1.11" data-unit="ed1page" id="ed1page.1.11"></span> αὐτόν. οἷον, ἵνα ἐκ
<span class="pb" data-page="1.70" id="p1.70"></span>
<span class="lb" data-page="1.70" data-line="1" id="l1.70.1"></span>μικροῦ παραδείγματος ἴδῃς τὸ πᾶν, ἔστω τι μέρος τοῦ σώματος
<span class="lb" data-page="1.70" data-line="2" id="l1.70.2"></span>ὀδυνώμενόν τε καὶ σκληρὸν, καὶ ἀντίτυπον, καὶ ἐν
<span class="lb" data-page="1.70" data-line="3" id="l1.70.3"></span>ὄγκῳ μείζονι· ἐνταῦθα χρὴ τὸν ἰατρὸν ἐξευρεῖν τὴν αἰτίαν.
<span class="lb" data-page="1.70" data-line="4" id="l1.70.4"></span>πρῶτον μὲν, ὅτι ῥυὲν ὑγρόν τι πλέον τοῦ κατὰ φύσιν εἰς τὸ
<span class="lb" data-page="1.70" data-line="5" id="l1.70.5"></span>μέρος, ἐξῇρέ τε αὐτὸ, καὶ διατεῖνον, εἰς ὀδύνην ἤγαγεν.
<span class="lb" data-page="1.70" data-line="6" id="l1.70.6"></span>ἐφεξῆς δὲ, εἰ μὲν ἔτι ἐπιῤῥέοι, εἴργειν τοῦ ἐπιῤῥεῖν. εἰ δὲ
<span class="lb" data-page="1.70" data-line="7" id="l1.70.7"></span>μὴ, τοῦτο κενοῦν ἤδη τὸ μέρος. πῶς οὖν τὸ μὲν ἐπιῤῥέον
<span class="lb" data-page="1.70" data-line="8" id="l1.70.8"></span>ἔτι κωλύσεις, τὸ δ’ ἤδη περιεχόμενον κενώσεις; ψύχων μὲν
<span class="lb" data-page="1.70" data-line="9" id="l1.70.9"></span>καὶ στύφων σὺ τὸ μέρος, κωλύσεις τὸ ἐπιῤῥέον. ὑγραίνων
<span class="lb" data-page="1.70" data-line="10" id="l1.70.10"></span>δὲ καὶ χαλῶν, κενώσεις τὸ ἠθροισμένον. οὕτω μὲν οὖν ἐπ’
<span class="lb" data-page="1.70" data-line="11" id="l1.70.11"></span>αὐτῆς τῆς διαθέσεως ἡ ἔνδειξις αὐτοῖς τοῦ συμφέροντος
<span class="lb" data-page="1.70" data-line="12" id="l1.70.12"></span>γίνεται. οὐ μὴν ἀρκεῖν ταύτην γε μόνην φασὶν, ἀλλὰ καὶ
<span class="lb" data-page="1.70" data-line="13" id="l1.70.13"></span>παρὰ τῆς δυνάμεως τοῦ νοσοῦντος ἑτέραν ἔνδειξιν εἶναι, καὶ
<span class="lb" data-page="1.70" data-line="14" id="l1.70.14"></span>παρὰ τῆς ἡλικίας ἄλλην, καὶ παρὰ τῆς ἰδίας αὐτοῦ τοῦ
<span class="lb" data-page="1.70" data-line="15" id="l1.70.15"></span>κάμνοντος φύσεως ἄλλην. οὕτω δὲ καὶ παρὰ τῆς ὥρας τοῦ
<span class="lb" data-page="1.70" data-line="16" id="l1.70.16"></span>ἔτους, καὶ τοῦ χωρίου τῆς φύσεως, καὶ τῶν ἐπιτηδευμάτων,
<span class="lb" data-page="1.70" data-line="17" id="l1.70.17"></span>καὶ τῶν ἐθῶν, ἔνδειξιν ἀφ’ ἑκάστου τούτων γίγνεσθαι τοῦ
<span class="lb" data-page="1.70" data-line="18" id="l1.70.18"></span>συμφέροντος ἰδίαν. οἷον, ἴνα καὶ τοῦτο σαφέστερον ἐπὶ
<span class="lb" data-page="1.70" data-line="19" id="l1.70.19"></span>παραδείγματος ἐκμάθῃς, ἔστω τινὰ πυρέττειν ὀξέως,
<span class="pb" data-page="1.71" id="p1.71"></span>
<span class="lb" data-page="1.71" data-line="1" id="l1.71.1"></span>ὀκνοῦντά τε κινεῖσθαι καὶ βαρέως τοῦ σώματος αἰσθανόμενον.
<span class="lb" data-page="1.71" data-line="2" id="l1.71.2"></span>ἔστω δὲ καὶ εὐογκότερος νῦν ἢ πρόσθεν, καὶ
<span class="lb" data-page="1.71" data-line="3" id="l1.71.3"></span>ἔρευθος πλέον ἐχέτω, ἔστωσαν δ’ αὐτῷ καὶ φλέβες ἐν
<span class="lb" data-page="1.71" data-line="4" id="l1.71.4"></span>ὄγκῳ μείζονι. παντί που δῆλον, ὡς τῷ τοιούτῳ πλῆθος
<span class="lb" data-page="1.71" data-line="5" id="l1.71.5"></span>αἵματος θερμοτέρου πλεονάζει. τίς οὖν ἡ ἴασις; ἢ δῆλον
<span class="lb" data-page="1.71" data-line="6" id="l1.71.6"></span>ὅτι ἡ κένωσις; ἐναντίον γὰρ τοῦτο τῷ πλήθει. τὰ δὲ
<span class="lb" data-page="1.71" data-line="7" id="l1.71.7"></span>ἐναντία τῶν ἐναντίων ἐστὶν ἰάματα. πῶς οὖν αὐτὸ κενώσομεν,
<span class="lb" data-page="1.71" data-line="8" id="l1.71.8"></span>ἢ μέχρι πόσου; τοῦτο οὐκέτι δυνατὸν ἀπὸ τῆς αἰτίας
<span class="lb" data-page="1.71" data-line="9" id="l1.71.9"></span>μόνης εἰδέναι. χρὴ γὰρ καὶ δύναμιν, καὶ ἡλικίαν, καὶ
<span class="lb" data-page="1.71" data-line="10" id="l1.71.10"></span>ὥραν, καὶ χώραν, καὶ τὰ ἄλλα τὰ μικρῷ πρόσθεν εἰρημένα
<span class="lb" data-page="1.71" data-line="11" id="l1.71.11"></span>προσεπισκοπεῖν. εἰ μὲν γὰρ ἰσχυρότερος εἴη τὴν δύναμιν.
<span class="lb" data-page="1.71" data-line="12" id="l1.71.12"></span>καὶ ἀκμάζων τὴν ἡλικίαν, καὶ ἡ ὥρα τοῦ ἔτους ἐαρινὴ, καὶ
<span class="lb" data-page="1.71" data-line="13" id="l1.71.13"></span>τὸ χωρίον εὔκρατον, οὐκ ἂν ἁμάρτοις, εἰ φλέβα τεμὼν κενώσεις
<span class="lb" data-page="1.71" data-line="14" id="l1.71.14"></span>τοῦ αἵματος, ὅσον ἡ αἰτία κελεύει. ἀῤῥώστου δὲ
<span class="lb" data-page="1.71" data-line="15" id="l1.71.15"></span>τῆς δυνάμεως οὔσης, καὶ τῆς ἡλικίας, ἢ παιδὸς κομιδῇ μικροῦ,
<span class="lb" data-page="1.71" data-line="16" id="l1.71.16"></span>ἢ πρεσβύτου πάνυ, καὶ τοῦ χωρίου κατεψυγμένου,
<span class="lb" data-page="1.71" data-line="17" id="l1.71.17"></span>οἶα τὰ περὶ τὴν Σκυθίαν, ἢ διακεκαυμένου, οἷα τὰ περὶ
<span class="lb" data-page="1.71" data-line="18" id="l1.71.18"></span>τὴν Αἰθιοπίαν, καὶ τῆς ὥρας τοῦ ἔτους ἢ σφόδρα ψυχρᾶς,
<span class="lb" data-page="1.71" data-line="19" id="l1.71.19"></span>ἢ σφόδρα θερμῆς, οὐκ ἄν τις ἔτι τολμήσειε φλεβοτομεῖν.
<span class="pb" data-page="1.72" id="p1.72"></span>
<span class="lb" data-page="1.72" data-line="1" id="l1.72.1"></span>οὕτω δὲ καὶ ἔθη, καὶ ἐπιτηδεύματα, καὶ φύσεις σωμάτων
<span class="lb" data-page="1.72" data-line="2" id="l1.72.2"></span>ἐπισκοπεῖσθαι κελεύουσι. γίνεσθαι γὰρ αὐτοῖς ἐξ ἁπάντων
<span class="lb" data-page="1.72" data-line="3" id="l1.72.3"></span>αὐτῶν ἔνδειξιν τοῦ συμφέροντος ἰδίαν.
</p>
        </article>

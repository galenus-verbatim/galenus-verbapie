<article xmlns="http://www.w3.org/1999/xhtml" id="urn:cts:greekLit:tlg0057.tlg004.1st1K-grc1:9">
<span class="pb page1" data-page="1.93" id="p1.93"></span>
<span class="milestone ed1page page1" data-n="1.14" data-unit="ed1page" id="ed1page.1.14"></span>
<span class="milestone ed2page page1" data-n="2.295" data-unit="ed2page" id="ed2page.2.295"></span>
          <p>
<span class="lb" data-page="1.93" data-line="1" id="l1.93.1"></span>Ταῦτα εἰπόντος τοῦ ἐμπειρικοῦ παρελθὼν ὁ
<span class="lb" data-page="1.93" data-line="2" id="l1.93.2"></span>δογματικὸς ὧδέ πως λεγέτω· Τάχα μὲν εὖ φρονοῦντί σοι καὶ
<span class="lb" data-page="1.93" data-line="3" id="l1.93.3"></span>ταῦτα ἦν ἱκανὰ, περὶ τοῦ μήθ’ ἡλικίαν, μήθ’ ὥραν, μήτε
<span class="lb" data-page="1.93" data-line="4" id="l1.93.4"></span>χώραν, ἀλλὰ μηδὲ προκαταρκτικὸν αἴτιον, ἢ μέρος τι τοῦ
<span class="lb" data-page="1.93" data-line="5" id="l1.93.5"></span>σώματος ἄχρηστον ὑπολαμβάνειν. εἰ δέ σε μήπω πέπεικεν
<span class="lb" data-page="1.93" data-line="6" id="l1.93.6"></span>ὁ ἐμπειρικὸς, ὑπομιμνήσκων τῶν φαινομένων, ἀλλά τινος
<span class="lb" data-page="1.93" data-line="7" id="l1.93.7"></span>ἔτι καὶ λόγου δέοι, τοῦτόν μοι δοκῶ προσθήσειν ἐγὼ, καὶ
<span class="lb" data-page="1.93" data-line="8" id="l1.93.8"></span>τὴν ὑπόθεσίν σου τῆς αἱρέσεως ἀποδείξω σαθράν. ἀκούω
<span class="lb" data-page="1.93" data-line="9" id="l1.93.9"></span>μὲν γὰρ ὑμῶν λεγόντων γνῶσιν φαινομένων κοινοτήτων,
<span class="lb" data-page="1.93" data-line="10" id="l1.93.10"></span>ἐρωτῶ δὲ ἑκάστοτε, περὶ τί μάλιστα ἡ κοινότης αὕτη συνίσταται,
<span class="lb" data-page="1.93" data-line="11" id="l1.93.11"></span>καὶ πῶς αὐτὴν γνωριοῦμεν, οὐδέπω καὶ νῦν μοι
<span class="lb" data-page="1.93" data-line="12" id="l1.93.12"></span>δοκῶ γνῶναι δύνασθαι. τὸ δ’ αἴτιον ἄχρι τῶν ὀνομάτων
<span class="lb" data-page="1.93" data-line="13" id="l1.93.13"></span>ἀλλήλοις ὁμολογεῖτε, περὶ τῶν πραγμάτων διαφερόμενοι.
<span class="lb" data-page="1.93" data-line="14" id="l1.93.14"></span>τινες γὰρ ὑμῶν ταῖς παρὰ φύσιν ἐκκρίσεσι παραμετροῦσι τὸ
<span class="lb" data-page="1.93" data-line="15" id="l1.93.15"></span>στεγνὸν καὶ τὸ ῥοῶδες, ἰσχομένων μὲν αὐτῶν, στέγνωσιν ὀνομάζοντες
<span class="lb" data-page="1.93" data-line="16" id="l1.93.16"></span>τὸ πάθος, ἀμέτρως δ’ ἐκκρινομένων, ῥύσιν. ἄλλοι
<span class="lb" data-page="1.93" data-line="17" id="l1.93.17"></span>δέ τινες ἐξ ὑμῶν ἐν ταῖς λοιπαῖς τῶν σωμάτων διαθέσεσι ﻿
<span class="pb" data-page="1.94" id="p1.94"></span>
<span class="lb" data-page="1.94" data-line="1" id="l1.94.1"></span>τὰ πάθη φασὶν εἶναι, καὶ μέμφονταί γε δεινῶς τοῖς εἰς τὸ
<span class="lb" data-page="1.94" data-line="2" id="l1.94.2"></span>κενούμενον ἀποβλέπουσιν. ἐμοὶ δὲ ὅπη δοκοῦσιν ἑκάτεροι
<span class="lb" data-page="1.94" data-line="3" id="l1.94.3"></span>σφάλλεσθαι, τάχα ἂν ἤδη δηλώσαιμι. γινέσθω δὲ ἡμῖν ὁ
<span class="lb" data-page="1.94" data-line="4" id="l1.94.4"></span>λόγος πρὸς ἐκείνους πρότερον, ὅσοι ταῖς παρὰ φύσιν ἐκκρίσεσι
<span class="lb" data-page="1.94" data-line="5" id="l1.94.5"></span>κρίνουσι τὰ πάθη. θαυμάζω γὰρ αὐτοὺς, εἰ μήθ’
<span class="lb" data-page="1.94" data-line="6" id="l1.94.6"></span>ἱδρῶτάς ποτε, μήτε οὖρα, μήτ’ ἐμέτους, μήτε διαχωρήματα
<span class="lb" data-page="1.94" data-line="7" id="l1.94.7"></span>πλείω τῶν κατὰ φύσιν εἶδον ἐν ταῖς νόσοις χρηστῶς κενούμενα,
<span class="lb" data-page="1.94" data-line="8" id="l1.94.8"></span>καὶ τὸ πάντων ἀτοπώτατον, εἰ μηδ’ ??ῥινῶν αἱμοῤῥαγίαν
<span class="lb" data-page="1.94" data-line="9" id="l1.94.9"></span>ποτὲ κρίνασθαι ἐθεάσαντο. ταύτης μέν γε οὐ τὸ ποσὸν
<span class="lb" data-page="1.94" data-line="10" id="l1.94.10"></span>μόνον, ἀλλ’ ὅλον τὸ γένος παρὰ φύσιν ὑπάρχει. ἱδρώτων δὲ,
<span class="lb" data-page="1.94" data-line="11" id="l1.94.11"></span>ἢ οὔρων, ἢ ὅσα κατὰ γαστέρα, ἢ δι’ ἐμέτων ὁρμᾷ, τὸ μὲν
<span class="lb" data-page="1.94" data-line="12" id="l1.94.12"></span>γένος οὐ παρὰ φύσιν, οὕτως γε μὴν ἄμετρόν ἐστί ποτε τὸ
<span class="lb" data-page="1.94" data-line="13" id="l1.94.13"></span>πλῆθος, ὥστε ἐγὼ μὲν οἶδά τινας εἰς τοσοῦτον ἱδρώσαντας,
<span class="lb" data-page="1.94" data-line="14" id="l1.94.14"></span>ἄχρι τοῦ καὶ γνάφαλα διαβρέξαι, καὶ ἄλλους κατὰ γαστέρα
<span class="lb" data-page="1.94" data-line="15" id="l1.94.15"></span>κενωθέντας ὑπὲρ τριάκοντα κοτύλας, <span class="milestone ed2page" data-n="2.296" data-unit="ed2page" id="ed2page.2.296"></span>ἀλλ’ οὐκ ἐδόκει
<span class="lb" data-page="1.94" data-line="16" id="l1.94.16"></span>τούτων οὐδὲν παύειν, ὅτι τὸ λυποῦν ἐκενοῦτο. καίτοι τῷ
<span class="lb" data-page="1.94" data-line="17" id="l1.94.17"></span>γε ταῖς κατὰ φύσιν ἐκκρίσεσιν εἰς ἅπαντα κανόνι χρωμένῳ,
<span class="pb" data-page="1.95" id="p1.95"></span>
<span class="lb" data-page="1.95" data-line="1" id="l1.95.1"></span>κωλυτέα ἦν τὰ τοιαῦτα συμπτώματα. διὸ καὶ πιθανώτεροί
<span class="lb" data-page="1.95" data-line="2" id="l1.95.2"></span>πως εἷναι δοκοῦσιν οἱ τὰς διαθέσεις ἐν τοῖς σώμασιν αὐτοῖς
<span class="lb" data-page="1.95" data-line="3" id="l1.95.3"></span>τὰς κοινότητας ἐπιτιθέμενοι. θαυμάζω δὲ καὶ τούτων,
<span class="lb" data-page="1.95" data-line="4" id="l1.95.4"></span>ὅπως αὐτὰς φαινομένας ἐτόλμησαν εἰπεῖν. εἰ γὰρ μὴ τὸ ῥέον
<span class="lb" data-page="1.95" data-line="5" id="l1.95.5"></span>ἐκ τῆς κοιλίας ἡ ῥύσις ἐστὶν, ἀλλ’ ἡ διάθεσις τῶν σωμάτων,
<span class="lb" data-page="1.95" data-line="6" id="l1.95.6"></span>ἐξ ἧς τὸ ῥέον, οὐκ ἐνδέχεται δὲ ταύτην οὐδεμιᾷ τῶν αἰσθήσεων
<span class="lb" data-page="1.95" data-line="7" id="l1.95.7"></span>φαίνεσθαι, πῶς ἂν αἱ κοινότητες ἔτι φαινόμεναι
<span class="lb" data-page="1.95" data-line="8" id="l1.95.8"></span>λέγοιντ’ ἄν; καὶ γὰρ ἐν κώλῳ δυνατὸν τὴν τῆς ῥύσεως
<span class="lb" data-page="1.95" data-line="9" id="l1.95.9"></span>διάθεσιν εἶναι, καὶ ἐν λεπτοῖς ἐντέροις, καὶ περὶ τὴν
<span class="lb" data-page="1.95" data-line="10" id="l1.95.10"></span>νῆστιν, καὶ περὶ τὴν γαστέρα, καὶ τὸ μεσάραιον, καὶ ἄλλα
<span class="lb" data-page="1.95" data-line="11" id="l1.95.11"></span>πολλὰ τῶν ἐντὸς, ὦν οὐδὲν οὐδὲ αὐτὸ δυνατὸν αἰσθήσει
<span class="lb" data-page="1.95" data-line="12" id="l1.95.12"></span>λαβεῖν, οὔτε τὸ πάθος αὐτοῦ. πῶς οὖν ἔτι φαινόμεναι
<span class="lb" data-page="1.95" data-line="13" id="l1.95.13"></span>λέγοιντ’ ἂν αἱ κοινότητες, εἰ μήπω καὶ τὸ διὰ σημείων
<span class="lb" data-page="1.95" data-line="14" id="l1.95.14"></span>γνωρίζεσθαι φαίνεσθαί τις ἐθέλοι καλεῖν; ἀλλ’ εἰ τοῦτο,
<span class="lb" data-page="1.95" data-line="15" id="l1.95.15"></span>τίνι τῶν παλαιῶν ἰατρῶν ἔτι διαφέρουσιν, οὐκ οἶδα. πῶς
<span class="lb" data-page="1.95" data-line="16" id="l1.95.16"></span>δὲ ταχέως καὶ ἐν ἓξ μησὶν ἐπαγγέλλονται τὴν τέχνην ἐκδιδάσκειν;
<span class="lb" data-page="1.95" data-line="17" id="l1.95.17"></span>οὐ γὰρ ἂν, οἶμαι, σμικρᾶς δέοιντο μεθόδου πρὸς τὸ
<span class="lb" data-page="1.95" data-line="18" id="l1.95.18"></span>γνῶναί τι τῶν ἐκφευγόντων τὴν αἴσθησιν, ἀλλὰ τῷ τοῦτο
<span class="pb" data-page="1.96" id="p1.96"></span>
<span class="lb" data-page="1.96" data-line="1" id="l1.96.1"></span>καλῶς ἐργαζομένῳ καὶ ἀνατομῆς χρεία τῆς ἕκαστον τῶν ἐντὸς,
<span class="lb" data-page="1.96" data-line="2" id="l1.96.2"></span>ὡς ἔχει φύσεως, διδασκούσης, καὶ φυσικῆς θεωρίας οὐ
<span class="lb" data-page="1.96" data-line="3" id="l1.96.3"></span>σμικρᾶς, ἵνα τό τ’ ἔργον ἑκάστου καὶ τὴν χρείαν ἐπισκέψηται.
<span class="lb" data-page="1.96" data-line="4" id="l1.96.4"></span>πρὶν γὰρ εὑρεθῆναι ταῦτα, τῶν ἐν βάθει τοῦ σώματος
<span class="lb" data-page="1.96" data-line="5" id="l1.96.5"></span>μορίων οὐδενὸς οἶόν τε διαγνῶναι τὸ πάθος. τί δεῖ λέγειν,
<span class="lb" data-page="1.96" data-line="6" id="l1.96.6"></span>ὅτι καὶ διαλεκτικῆς μὲν ἐνταῦθα χρεία μεγάλη, ἵν’,
<span class="lb" data-page="1.96" data-line="7" id="l1.96.7"></span>ἐκ τίνων τί περαίνεται, σαφῶς εἰδῇς, καὶ μὴ παρακρουσθῇς
<span class="lb" data-page="1.96" data-line="8" id="l1.96.8"></span>ποτε σοφίσμασι, μήθ’ ὑπ’ ἄλλου, μήθ’ ὑφ’ αὑτοῦ;
<span class="lb" data-page="1.96" data-line="9" id="l1.96.9"></span>καὶ γὰρ καὶ ἡμᾶς αὐτοὺς <span class="milestone ed1page" data-n="1.15" data-unit="ed1page" id="ed1page.1.15"></span>ἄκοντάς ἐστιν ἰδεῖν, ὅτε
<span class="lb" data-page="1.96" data-line="10" id="l1.96.10"></span>σοφιζόμεθα. καὶ μὴν καὶ οἷόν τί ἐστιν ἡ ῥύσις, ἡδέως ἂν
<span class="lb" data-page="1.96" data-line="11" id="l1.96.11"></span>αὐτοὺς ἐροίμην, εἰ διαλέγεσθαι μεμαθήκασιν. οὐ γὰρ δὴ
<span class="lb" data-page="1.96" data-line="12" id="l1.96.12"></span>τοῦτό γε μόνον ἀρκεῖν ἡγοῦμαι τό τισιν ἐξ αὐτῶν εἰρημένον,
<span class="lb" data-page="1.96" data-line="13" id="l1.96.13"></span>ὅτι διάθεσίς τις παρὰ φύσιν ἡ ῥύσις ἐστί. τίς γὰρ ἡ
<span class="lb" data-page="1.96" data-line="14" id="l1.96.14"></span>διάθεσις, εἰ μὴ μάθοιμεν, οὐδὲν ἂν οὐδέπω πλέον εἰδείημεν,
<span class="lb" data-page="1.96" data-line="15" id="l1.96.15"></span>ἆρά γε χάλασίς τις, ἢ μαλακότης, ἢ ἀραιότης. οὐδὲν γάρ
<span class="lb" data-page="1.96" data-line="16" id="l1.96.16"></span>ἐστιν ἀποῦσαί τι σαφὲς οὐδὲ αὐτῶν λεγόντων, ἀλλ’ ὅ, τι ἂν
<span class="lb" data-page="1.96" data-line="17" id="l1.96.17"></span>ἐπέλθοι, νῦν μὲν τοῦτο, αὖθις δὲ ἐκεῖνο, πολλάκις δὲ καὶ
<span class="pb" data-page="1.97" id="p1.97"></span>
<span class="lb" data-page="1.97" data-line="1" id="l1.97.1"></span>πάντα ἅμα, ὥσπερ οὐδὲν διαφέροντα. καὶ εἴ τις ἐπιχειρήσειε
<span class="lb" data-page="1.97" data-line="2" id="l1.97.2"></span>διδάσκειν αὐτοὺς, ὅπως διαφέρει ταῦτα ἀλλήλων, καὶ
<span class="lb" data-page="1.97" data-line="3" id="l1.97.3"></span>ὡς ἕκαστον αὐτῶν ἰδίας δεῖται θεωρίας, οὐχ ὑπομένουσιν
<span class="lb" data-page="1.97" data-line="4" id="l1.97.4"></span>ἀκούειν, ἀλλὰ καὶ τοῖς παλαιοῖς ἐπιπλήττουσιν, ὡς μάτην
<span class="lb" data-page="1.97" data-line="5" id="l1.97.5"></span>τὰ τοιαῦτα διοριζομένοις. οὕτως ἀταλαιπώρως ἔχουσι πρὸς
<span class="lb" data-page="1.97" data-line="6" id="l1.97.6"></span>τὴν τῆς ἀληθείας ζήτησιν. ἀλλ’ οὐδ’ ὅτι τῷ μὲν χαλαρῷ
<span class="lb" data-page="1.97" data-line="7" id="l1.97.7"></span>τὸ συντεταμένον ἐστὶν ἐναντίον, τῷ δὲ μαλακῷ τὸ σκληρὸν,
<span class="lb" data-page="1.97" data-line="8" id="l1.97.8"></span>τῷ δ’ ἀραιῷ τὸ πυκνὸν, ἀκούειν ἀνέχονται· καὶ ὡς
<span class="lb" data-page="1.97" data-line="9" id="l1.97.9"></span>παρὰ ταῦτα πάντα ἕτερόν τί ἐστι τὸ ἐπέχεσθαι τὰς φυσικὰς
<span class="lb" data-page="1.97" data-line="10" id="l1.97.10"></span>ἐκκρίσεις καὶ τὸ ῥεῖν· καὶ ὡς ὑφ’ Ἱπποκράτους ταῦτα
<span class="lb" data-page="1.97" data-line="11" id="l1.97.11"></span>πάντα διώρισται. προπετῶς δὲ περί τε τούτων αὐτῶν ἀποφαίνονται,
<span class="lb" data-page="1.97" data-line="12" id="l1.97.12"></span>καὶ τὴν φλεγμονὴν, οὕτω δὲ καλοῦσι τὸν σκληρὸν
<span class="lb" data-page="1.97" data-line="13" id="l1.97.13"></span>καὶ ἀντίτυπον καὶ ὀδυνηρὸν καὶ θερμὸν ὄγκον, ἑτοίμως
<span class="lb" data-page="1.97" data-line="14" id="l1.97.14"></span>πάνυ καὶ ἀσκέπτως, στεγνὸν εἶναι πάθος φασίν. εἶτ’ αὖθις
<span class="lb" data-page="1.97" data-line="15" id="l1.97.15"></span>ἑτέρας φλεγμονὰς ἐπιπεπλεγμένας ὀνομάζουσι, ὥσπερ
<span class="lb" data-page="1.97" data-line="16" id="l1.97.16"></span>τὰς ἐν ὀφθαλμοῖς, ὅταν μετὰ ῥεύματος ὦσι, καὶ τὰς ἐν
<span class="lb" data-page="1.97" data-line="17" id="l1.97.17"></span>παρισθμίοις, καὶ γαργαρεῶνι, καὶ οὐρανίσκῳ, καὶ οὔλοις.
<span class="pb" data-page="1.98" id="p1.98"></span>
<span class="lb" data-page="1.98" data-line="1" id="l1.98.1"></span>εἶθ’ ὑποτίθενται πόρους, τοὺς μὲν ἀραιοὺς γεγονέναι, τοὺς
<span class="lb" data-page="1.98" data-line="2" id="l1.98.2"></span>δὲ μεμυκέναι, καὶ διὰ τοῦτο ἀμφότερα τὰ πάθη πεπονθέναι.
<span class="lb" data-page="1.98" data-line="3" id="l1.98.3"></span>τινὲς δὲ οὖκ ὀκνοῦσι περὶ ἕνα καὶ τὸν αὐτὸν ἅμα
<span class="lb" data-page="1.98" data-line="4" id="l1.98.4"></span>πόρον συνίστασθαι λέγειν ῥύσιν τε καὶ στέγνωσιν, ὃ μηδ’
<span class="lb" data-page="1.98" data-line="5" id="l1.98.5"></span>ἐπινοῆσαι ῥᾴδιον· οὕτως ἐπίπαν τόλμης ἥκουσιν. <span class="milestone ed2page" data-n="2.297" data-unit="ed2page" id="ed2page.2.297"></span>ὀλίγοι
<span class="lb" data-page="1.98" data-line="6" id="l1.98.6"></span>δέ τινες ἐξ αὐτῶν, ὑπομεῖναι δυνηθέντες ἐπιπλέον ὑπὲρ
<span class="lb" data-page="1.98" data-line="7" id="l1.98.7"></span>ἁπάντων τούτων ἀκοῦσαί τε καὶ διασκέψασθαι, μόλις ποτὲ
<span class="lb" data-page="1.98" data-line="8" id="l1.98.8"></span>μεταγνόντες ἐπὶ τὸ ἀληθὲς τρέπονται. τούτοις μὲν οὖν,
<span class="lb" data-page="1.98" data-line="9" id="l1.98.9"></span>καὶ ὅσοι μετ’ ἀκριβείας τινὸς βούλονται μαθεῖν τι περὶ τῶν
<span class="lb" data-page="1.98" data-line="10" id="l1.98.10"></span>πρώτων καὶ γενικῶν παθῶν, ἰδίᾳ γέγραπται. τὸ δὲ νῦν
<span class="lb" data-page="1.98" data-line="11" id="l1.98.11"></span>εἶναι τοῖς εἰσαγομένοις χρήσιμον, πρὸς αὐτοὺς βραχέα εἰπεῖν
<span class="lb" data-page="1.98" data-line="12" id="l1.98.12"></span>δίκαιον. ηὐξάμην δ’ ἄν τι κᾀκείνοις ἀπ’ αὐτῶν ὄνασθαι.
<span class="lb" data-page="1.98" data-line="13" id="l1.98.13"></span>γένοιτο δ’ ἂν τοῦτο, εἰ τοῦ φιλονεικεῖν ἀποστάντες, αὐτὸν
<span class="lb" data-page="1.98" data-line="14" id="l1.98.14"></span>τὸν λόγον ἐξετάσαιεν ἐφ’ ἑαυτοῖς. ἔχει δὲ ὁ λόγος, ὡς ἡ
<span class="lb" data-page="1.98" data-line="15" id="l1.98.15"></span>καλουμένη καὶ πρὸς αὐτῶν ἐκείνων φλεγμονὴ παρὰ φύσιν
<span class="lb" data-page="1.98" data-line="16" id="l1.98.16"></span>ὄγκος ἐστὶν ὀδυνηρὸς, καὶ ἀντίτυπος, καὶ σκληρὸς, καὶ
<span class="lb" data-page="1.98" data-line="17" id="l1.98.17"></span>θερμὸς, οὐδέν τι μᾶλλον ἀραιότερον ἐργαζομένη κατὰ τὸν ﻿
<span class="pb" data-page="1.99" id="p1.99"></span>
<span class="lb" data-page="1.99" data-line="1" id="l1.99.1"></span>ἑαυτῆς λόγον, ἢ σκληρότερον, ἢ πυκνότερον ἑαυτοῦ τὸ μέρος,
<span class="lb" data-page="1.99" data-line="2" id="l1.99.2"></span>ἀλλὰ μεστὸν ῥεύματος περιττοῦ, καὶ διὰ τοῦτο τεταμένον.
<span class="lb" data-page="1.99" data-line="3" id="l1.99.3"></span>οὐ μὴν, εἴ τι πάντως τέταται, τοῦτο πυκνότερον
<span class="lb" data-page="1.99" data-line="4" id="l1.99.4"></span>γέγονεν, ἢ σκληρότερον ἑαυτοῦ. μάθοις δ’ ἂν ἐπί τε βυρσῶν
<span class="lb" data-page="1.99" data-line="5" id="l1.99.5"></span>αὐτὸ καὶ ἱμάντων, καὶ πλοκάμων, εἰ πάντη διατείνειν
<span class="lb" data-page="1.99" data-line="6" id="l1.99.6"></span>ἐπιχειρήσαις. οὕτω δὲ καὶ ἡ ἴασις τῶν πεπληρωμένων
<span class="lb" data-page="1.99" data-line="7" id="l1.99.7"></span>μελῶν κένωσίς ἐστιν· ἐναντίον γὰρ τοῦτο τῇ πληρώσει.
<span class="lb" data-page="1.99" data-line="8" id="l1.99.8"></span>κενουμένοις δὲ αὐτοῖς εὐθὺς ἕπεται τοῖς μορίοις χαλαρωτέροις
<span class="lb" data-page="1.99" data-line="9" id="l1.99.9"></span>γίνεσθαι. τάσις μὲν δὴ τοῖς πεπληρωμένοις ἐξ ἀνάγκης,
<span class="lb" data-page="1.99" data-line="10" id="l1.99.10"></span>ὥσπερ τοῖς κενουμένοις ἡ χάλασις ἕπεται. πύκνωσις
<span class="lb" data-page="1.99" data-line="11" id="l1.99.11"></span>δὲ, ἢ ἀραίωσις, οὐδέτερον ἐξ ἀνάγκης, ἀλλ’ οὐδὲ ῥύσις, ἢ
<span class="lb" data-page="1.99" data-line="12" id="l1.99.12"></span>ἐπίσχεσις. οὔτε γὰρ, εἰ ἀραιὸν ἤδη τι, καὶ ῥεῖν ἐξ αὐτοῦ
<span class="lb" data-page="1.99" data-line="13" id="l1.99.13"></span>πάντως ἀναγκαῖον· τί γὰρ, εἰ παχὺ καὶ ὀλίγον εἴη τὸ περιεχόμενον;
<span class="lb" data-page="1.99" data-line="14" id="l1.99.14"></span>οὔτ’, εἰ πυκνὸν, ἴσχεσθαι. τὸ γὰρ πολὺ καὶ
<span class="lb" data-page="1.99" data-line="15" id="l1.99.15"></span>λεπτὸν καὶ διὰ πυκνῶν ἐκρεῖ τῶν πόρων. βέλτιον οὖν ἦν
<span class="lb" data-page="1.99" data-line="16" id="l1.99.16"></span>καὶ αὐτοὺς τοὺς τῶν παλαιῶν ἀναγνόντας τὰς βίβλους μεμαθηκέναι,
<span class="lb" data-page="1.99" data-line="17" id="l1.99.17"></span>κατὰ πόσους τρόπους τὸ πρότερον ἐν τῷ μορίῳ
<span class="lb" data-page="1.99" data-line="18" id="l1.99.18"></span>στεγόμενον αὖθις ἐκκρίνεται. καὶ γὰρ ἀραιουμένου τοῦ
<span class="pb" data-page="1.100" id="p1.100"></span>
<span class="lb" data-page="1.100" data-line="1" id="l1.100.1"></span>περιέχοντος αὐτὸ, καὶ αὐτοῦ τοῦ περιεχομένου τε καὶ πλείονος
<span class="lb" data-page="1.100" data-line="2" id="l1.100.2"></span>γενομένου, καὶ σφοδρότερον κινουμένου, καὶ ὑπό τινος τῶν
<span class="lb" data-page="1.100" data-line="3" id="l1.100.3"></span>ἐκτὸς ἐφελκομένου, ἢ πρός τινος τῶν ἐντὸς ὠθουμένου, καὶ
<span class="lb" data-page="1.100" data-line="4" id="l1.100.4"></span>οἷον ἀναῤῥοιβδουμένου πρός τινων τῶν ἐντός. εἰ δέ τις
<span class="lb" data-page="1.100" data-line="5" id="l1.100.5"></span>ταῦτα πάντα παρεὶς, μίαν αἰτίαν κενώσεως ἡγοῖτο εἶναι τὴν
<span class="lb" data-page="1.100" data-line="6" id="l1.100.6"></span>ἀραίωσιν τῶν πόρων, δόξει μηδὲ τὰ φαινόμενα γινώσκειν.
<span class="lb" data-page="1.100" data-line="7" id="l1.100.7"></span>ἔριον γοῦν, ἢ σπογγίον, ἤ τι τῶν οὕτως ἀραιῶν ἐναργῶς
<span class="lb" data-page="1.100" data-line="8" id="l1.100.8"></span>ὁρῶμεν, εἰ μὲν ὀλίγον ἐντὸς ἑαυτῶν ὑγρὸν ἔχοι, στέγοντα
<span class="lb" data-page="1.100" data-line="9" id="l1.100.9"></span>καὶ μὴ μεθιέντα, τὸ πλέον δ’ ἀποχέοντα. τί δή ποτ’ οὖν
<span class="lb" data-page="1.100" data-line="10" id="l1.100.10"></span>οὐχὶ κἀπὶ τῶν ὀφθαλμῶν, καὶ τῶν μυκτήρων, καὶ τοῦ στόματος,
<span class="lb" data-page="1.100" data-line="11" id="l1.100.11"></span>καὶ τῶν ἄλλων τῶν οὕτως ἀραιῶν τὸ αὐτὸ τοῦτο
<span class="lb" data-page="1.100" data-line="12" id="l1.100.12"></span>ἐνενόησαν, ὡς ἐνδέχοιτό ποτε τῷ πλήθει τῆς περιεχομένης
<span class="lb" data-page="1.100" data-line="13" id="l1.100.13"></span>ἐν αὐτοῖς ὑγρότητος, οὐκ ἀραιώσει τῶν πόρων, ἐκρεῖν
<span class="lb" data-page="1.100" data-line="14" id="l1.100.14"></span>τι; καὶ μὲν δὴ καὶ κεράμους εἴδομεν πολλάκις ἀραιοὺς οὕτως,
<span class="lb" data-page="1.100" data-line="15" id="l1.100.15"></span>ὡς διηθεῖσθαι τὸ ὕδωρ. ἀλλ’ εἰ μέλιτος ἐγχέοις, οὐ
<span class="lb" data-page="1.100" data-line="16" id="l1.100.16"></span>διηθεῖται, παχυτέρα γὰρ ἡ τοῦ μέλιτος οὐσία τῶν τοῦ κεράμου
<span class="lb" data-page="1.100" data-line="17" id="l1.100.17"></span>πόρων. οὔκουν οὐδὲ τοῦτο ἀπεικὸς ἦν ἐννοῆσαι, ὡς
<span class="lb" data-page="1.100" data-line="18" id="l1.100.18"></span>διὰ λεπτότητα πολλάκις ἐκρεῖ τι, κἂν μηδὲ αὐτὸ τὸ περιέχον
<span class="pb" data-page="1.101" id="p1.101"></span>
<span class="lb" data-page="1.101" data-line="1" id="l1.101.1"></span>σῶμα τετρημένον ἐκ τῆς φύσεως ᾖ· ἀλλ’ οὐδ’ ὅτι
<span class="lb" data-page="1.101" data-line="2" id="l1.101.2"></span>πολλάκις, ἥπερ διοικεῖ τὸ ζῶον, ὁρμῇ σφοδροτέρᾳ χρησαμένη,
<span class="lb" data-page="1.101" data-line="3" id="l1.101.3"></span>τὸ περιττὸν ἅπαν ἐκένωσε δι’ αὐτοῦ, καθάπερ ἐκθλίψασά
<span class="lb" data-page="1.101" data-line="4" id="l1.101.4"></span>τε καὶ ἀπωσαμένη. τί οὖν χαλεπὸν ἦν ἐννοῆσαι
<span class="lb" data-page="1.101" data-line="5" id="l1.101.5"></span>τῷ γε ἀκριβῶς τοῖς τέχνης ἔργοις ὡμιληκότι τὰ πολλά; αἱ
<span class="lb" data-page="1.101" data-line="6" id="l1.101.6"></span>γὰρ κρίσεις τῶν νοσημάτων ὧδέ πως γίνονται. καὶ παρίημι
<span class="lb" data-page="1.101" data-line="7" id="l1.101.7"></span>τὰς λοιπὰς τῶν κενουμένων αἰτίας· ὡσαύτως δὲ καὶ τῶν
<span class="lb" data-page="1.101" data-line="8" id="l1.101.8"></span>ἰσχομένων ἴσας τὸν ἀριθμὸν, ἐναντίας ταύταις οὔσας. οὐ
<span class="lb" data-page="1.101" data-line="9" id="l1.101.9"></span>γάρ ἐστι τῶν ἐκείνων ἀκοῶν ὁ τοιοῦτος λόγος ἄκουσμα. ὃ
<span class="lb" data-page="1.101" data-line="10" id="l1.101.10"></span>δέ μοι δοκοῦσι τάχα ἄν ποτε συνήσειν, ἐπὶ τοῦτ’ αὖθις
<span class="lb" data-page="1.101" data-line="11" id="l1.101.11"></span>ἐπάνειμι. τὸ δύνασθαί ποτε ῥευματίζεσθαι τὸν ὀφθαλμὸν,
<span class="lb" data-page="1.101" data-line="12" id="l1.101.12"></span>ἢ πολλοῦ τοῦ ῥεύματος, ἢ λεπτοῦ γεγονότος, ἢ ὑπὸ τῆς
<span class="lb" data-page="1.101" data-line="13" id="l1.101.13"></span>φύσεως διὰ τοῦδε τοῦ μέρους ἀπωθουμένου, μηδὲν αὐτῶν
<span class="lb" data-page="1.101" data-line="14" id="l1.101.14"></span>τῶν σωμάτων παρὰ τὸ κατὰ φύσιν ἀλλοιότερον ἐχόντων, καὶ
<span class="lb" data-page="1.101" data-line="15" id="l1.101.15"></span>χρή δηλονότι τὸ μὲν λεπτὸν· ῥεῦμα παχύνειν, τὸ δὲ πολὺ
<span class="lb" data-page="1.101" data-line="16" id="l1.101.16"></span><span class="milestone ed2page" data-n="2.298" data-unit="ed2page" id="ed2page.2.298"></span>κενοῦν. τὴν δὲ ὁρμὴν τῆς φύσεως, ἂν ἐν καιρῷ γένηται,
<span class="lb" data-page="1.101" data-line="17" id="l1.101.17"></span>δέχεσθαι, μηδὲν περὶ τὰ σώματα τῶν ὀφθαλμῶν
<span class="lb" data-page="1.101" data-line="18" id="l1.101.18"></span>αὐτὰ πραγματευόμενον, ἅτε μηδὲ τῆς ῥύσεως ἦν αἴτια. τὸ
<span class="pb" data-page="1.102" id="p1.102"></span>
<span class="lb" data-page="1.102" data-line="1" id="l1.102.1"></span>δ’ οἴεσθαί τινα μὲν φλεγμονὴν στεγνὸν εἶναι πάθος, ἑτέραν
<span class="lb" data-page="1.102" data-line="2" id="l1.102.2"></span>δὲ ἐπιπεπλεγμένην, οὐκ οἶδ’ ὅπως σωφρονούντων ἐστί.
<span class="lb" data-page="1.102" data-line="3" id="l1.102.3"></span>πρῶτον μὲν γὰρ ἐπελάθοντο τῶν σφετέρων λόγων, ὡς οὐ
<span class="lb" data-page="1.102" data-line="4" id="l1.102.4"></span>τῇ κενώσει κριτέον τὸ ῥοῶδες, ἢ ταῖς ἐπισχέσεσι τὸ στεγνὸν,
<span class="lb" data-page="1.102" data-line="5" id="l1.102.5"></span>ἀλλ’ εἰς αὐτὰς τῶν σωμάτων τὰς διαθέσεις χρὴ βλέπειν.
<span class="lb" data-page="1.102" data-line="6" id="l1.102.6"></span>ὅταν οὖν καθ’ ἅπαν ὅμοιαι τυγχάνωσιν αὗται, καὶ μηδενὶ
<span class="lb" data-page="1.102" data-line="7" id="l1.102.7"></span>φαίνηται διαφέρειν ἡ νῦν φλεγμονὴ τῶν πρόσθεν, ἄλλῳ γε,
<span class="lb" data-page="1.102" data-line="8" id="l1.102.8"></span>ἢ τῷ τὸ μὲν ἀποῤῥεῖν τι, τὸ δὲ οὔ· πῶς οὐ δεινὸν ἄτοπον,
<span class="lb" data-page="1.102" data-line="9" id="l1.102.9"></span>ἐπιπεπλεγμένην μὲν ταύτην, στεγνὴν δ’ ἐκείνην εἶναι
<span class="lb" data-page="1.102" data-line="10" id="l1.102.10"></span>νομίζειν; ἔπειτα δὲ, πῶς οὐδὲ τοῦθ’, ὅπερ ἦν προχειρότατον,
<span class="lb" data-page="1.102" data-line="11" id="l1.102.11"></span>ἐπῆλθεν αὐτοῖς λογίσασθαι, ὅτι μήτε ἐν χειρὶ, μήτ’
<span class="lb" data-page="1.102" data-line="12" id="l1.102.12"></span>ἐν ποδὶ, μήτ’ ἐν πήχει, μήτ’ ἐν βραχίονι, μήτ’ ἐν κνήμη,
<span class="lb" data-page="1.102" data-line="13" id="l1.102.13"></span>μήτ’ ἐν μηρῷ, μήτ’ ἐν ἄλλῳ τινὶ μέρει τοῦ σώματος ὤφθη
<span class="lb" data-page="1.102" data-line="14" id="l1.102.14"></span>ποτὲ φλεγμονῆς εἶδος τοιοῦτον, οἷον ἐκτὸς ἀποχεῖν τι· μόναις
<span class="lb" data-page="1.102" data-line="15" id="l1.102.15"></span>δὲ ταῖς ἐν τῷ στόματι, καὶ τοῖς ὀφθαλμοῖς, καὶ ταῖς
<span class="lb" data-page="1.102" data-line="16" id="l1.102.16"></span>ῥισὶν ὑπάρχειν τοῦτο; πότερον ὁ Ζεὺς προσέταξε ταῖς κοινότησιν
<span class="lb" data-page="1.102" data-line="17" id="l1.102.17"></span>ἁπάσαις ταῖς ἐπιπεπλεγμέναις, ὥστε μηδὲ πώποτε
<span class="pb" data-page="1.103" id="p1.103"></span>
<span class="lb" data-page="1.103" data-line="1" id="l1.103.1"></span>μηδεμίαν αὐτῶν εἰς ἄλλο μηδὲν τῶν τοῦ σώματος ἀφικνεῖσθαι
<span class="lb" data-page="1.103" data-line="2" id="l1.103.2"></span>μορίων, ἀλλ’ ἐν ὀφθαλμοῖς μόνον, καὶ ῥινὶ, καὶ στόματι
<span class="lb" data-page="1.103" data-line="3" id="l1.103.3"></span>πολεμεῖν; ἡ φλεγμονὴ μὲν γὰρ ἅπαντα δύναται καταλαμβάνειν,
<span class="lb" data-page="1.103" data-line="4" id="l1.103.4"></span>ὅσα γε τὰ τῆς γενέσεως αὐτῆς αἴτια δέχεσθαι
<span class="lb" data-page="1.103" data-line="5" id="l1.103.5"></span>πέφυκεν. τῷ δὲ εἶναι τὰ μὲν ἀραιὰ τὴν φύσιν, τὰ δὲ
<span class="lb" data-page="1.103" data-line="6" id="l1.103.6"></span>πυκνά· <span class="milestone ed1page" data-n="1.16" data-unit="ed1page" id="ed1page.1.16"></span>τῶν μὲν ἀποχεῖταί τι τοῦ ῥεύματος, ἐν δὲ
<span class="lb" data-page="1.103" data-line="7" id="l1.103.7"></span>τοῖς ἴσχεται. καὶ γὰρ εἰ πληρώσειας ἀσκὸν ἢ ἄλλο τι τῶν
<span class="lb" data-page="1.103" data-line="8" id="l1.103.8"></span>οὕτως στεγανῶν ὑγρᾶς οὐσίας, οὐδὲν ἀποῤῥεῖ· σπογγίαν
<span class="lb" data-page="1.103" data-line="9" id="l1.103.9"></span>δὲ καὶ τῶν οὕτως ἀραιῶν εὐθὺς ἅπαν τὸ περιττὸν ἀποχεῖται.
<span class="lb" data-page="1.103" data-line="10" id="l1.103.10"></span>τί δὴ οὖν χαλεπὸν ἦν, ἐννοήσαντας αὐτοὺς, ὅσον γε τὸ
<span class="lb" data-page="1.103" data-line="11" id="l1.103.11"></span>ἄλλο δέρμα πᾶν στεγνότερόν ἐστι τοῦ κατὰ τοὺς ὀφθαλμοὺς,
<span class="lb" data-page="1.103" data-line="12" id="l1.103.12"></span>καὶ τοὺς μυκτῆρας, καὶ τὸ στόμα, τῇ τῶν μορίων φύσει
<span class="lb" data-page="1.103" data-line="13" id="l1.103.13"></span>τὴν αἰτίαν ἀναθεῖναι, παρέντας ἐπιπλοκὴν καὶ λήρους μακρούς;
<span class="lb" data-page="1.103" data-line="14" id="l1.103.14"></span>ὅτι γὰρ οὕτω τοῦτ’ ἔχει, δηλοῦσιν αἱ μεθ’ ἑλκώσεως
<span class="lb" data-page="1.103" data-line="15" id="l1.103.15"></span>ἐν τοῖς ἄλλοις μορίοις γινόμεναι φλεγμοναί· καὶ γὰρ κἀκείνων
<span class="lb" data-page="1.103" data-line="16" id="l1.103.16"></span>ἀποῤῥεῖ τὸ λεπτομερὲς, ὥσπερ ἐν ὀφθαλμοῖς, καὶ ῥινὶ,
<span class="lb" data-page="1.103" data-line="17" id="l1.103.17"></span>καὶ στόματι· ἕως δ’ ἂν ἀπαθὲς ᾖ, καὶ πάντως στεγνὸν τὸ
<span class="lb" data-page="1.103" data-line="18" id="l1.103.18"></span>δέρμα, τοῦ μηδὲν ἀποχεῖσθαι τοῦτο αἴτιον, οὐ τὸ τῆς ﻿
<span class="pb" data-page="1.104" id="p1.104"></span>
<span class="lb" data-page="1.104" data-line="1" id="l1.104.1"></span>φλεγμονῆς εἶδος. ὥσπερ αὖ πάλιν, εἰ μέλιτι δεύσειας ἢ
<span class="lb" data-page="1.104" data-line="2" id="l1.104.2"></span>ὑγρᾷ πίττῃ πάνυ τὸ πλῆθος ἀμέτρῳ σπογγίαν ἢ ἔριον,
<span class="lb" data-page="1.104" data-line="3" id="l1.104.3"></span>οὐδὲν ἀποῤῥεῖ διὰ τὸ τῆς ὑγρότητος πάχος, ἢ ὕδατι μὲν,
<span class="lb" data-page="1.104" data-line="4" id="l1.104.4"></span>ἤ τινι τῶν οὕτω λεπτῶν, ἀλλ’ ἐλαχίστῳ τούτῳ· κατὰ τὸν
<span class="lb" data-page="1.104" data-line="5" id="l1.104.5"></span>αὐτὸν, οἶμαι, λόγον οὐ διὰ παντὸς ἐκχεῖταί τινι τῶν
<span class="lb" data-page="1.104" data-line="6" id="l1.104.6"></span>ὀφθαλμῶν, ἢ διὰ τὸ πάχος τῆς ὑγρότητος, ἢ τῷ μὴ περιττεύειν,
<span class="lb" data-page="1.104" data-line="7" id="l1.104.7"></span>ὥσπερ καὶ ἐπὶ τῶν κατὰ φύσιν ἐχόντων. ὥστ’ ἐνδέχεται
<span class="lb" data-page="1.104" data-line="8" id="l1.104.8"></span>ταὐτὸν εἶδος τῆς φλεγμονῆς, μηδενὶ διαφέρον ἄλλῳ
<span class="lb" data-page="1.104" data-line="9" id="l1.104.9"></span>γε, πλὴν τῷ πάχει τῆς ἐπιῤῥεούσης οὐσίας, ὀφθαλμίαν
<span class="lb" data-page="1.104" data-line="10" id="l1.104.10"></span>ἐργάσασθαι χωρὶς ῥεύματος, ἣν οἱ σοφώτατοι Μεθοδικοὶ
<span class="lb" data-page="1.104" data-line="11" id="l1.104.11"></span>στεγνὴν ὀνομάζουσι, καὶ διαφέρειν οἴονται τῆς ἐπιπεπλεγμένης,
<span class="lb" data-page="1.104" data-line="12" id="l1.104.12"></span>ἐπιλανθανόμενοι τῶν ἰδίων λόγων, οὓς ἄνω καὶ κάτω
<span class="lb" data-page="1.104" data-line="13" id="l1.104.13"></span>μεταφέρουσι, σωματικὰς ἀξιοῦντες εἶναι τὰς κατασκευὰς τῶν
<span class="lb" data-page="1.104" data-line="14" id="l1.104.14"></span>παθῶν, οὐκ ἐν τοῖς ὑγροῖς συνίστασθαι. πῶς οὖν, ὅταν εἰ
<span class="lb" data-page="1.104" data-line="15" id="l1.104.15"></span>μὲν ἐν τοῖς σώμασιν ἡ αὐτὴ διάθεσις ᾖ, οὐδενὶ ἄλλῳ γε
<span class="lb" data-page="1.104" data-line="16" id="l1.104.16"></span>διαφέρουσα, μόνῃ δὲ τῇ τῶν ὑγρῶν φύσει λεπτῶν ἢ παχέων
<span class="lb" data-page="1.104" data-line="17" id="l1.104.17"></span>ὄντων, ἕπηται, ποτὲ μὲν ἀποῤῥεῖν τι, ποτὲ δὲ ἴσχεσθαι,
<span class="pb" data-page="1.105" id="p1.105"></span>
<span class="lb" data-page="1.105" data-line="1" id="l1.105.1"></span>διαφερούσας ὑπολαμβάνετε εἶναι τὰς κοινότητας; οὕτω μὲν
<span class="lb" data-page="1.105" data-line="2" id="l1.105.2"></span>δὴ καὶ τὸ ἐπιπεπλεγμένον ὑμῶν ἀδιανόητόν ἐστι. τὰ δὲ ἄλλα
<span class="lb" data-page="1.105" data-line="3" id="l1.105.3"></span>κατὰ μέρος, οὐκ ἐν τοῖς κατὰ δίαιταν μόνον, ἀλλὰ καὶ ἐν
<span class="lb" data-page="1.105" data-line="4" id="l1.105.4"></span>τοῖς κατὰ χειρουργίαν τε καὶ φαρμακείαν, ὅσα σφάλλεσθε,
<span class="lb" data-page="1.105" data-line="5" id="l1.105.5"></span>τάχα ἂν αὖθις μαθήσετε, εἰ μηδέπω διὰ τούτων ἐπείσθητε.
<span class="lb" data-page="1.105" data-line="6" id="l1.105.6"></span>νυνὶ δὲ, ἐπεὶ καὶ τοῖς εἰσαγομένοις ἱκανὰ ταῦτα, καταπαύσω
<span class="lb" data-page="1.105" data-line="7" id="l1.105.7"></span>τῇδε τὸν παρόντα λόγον.
</p>
        </article>

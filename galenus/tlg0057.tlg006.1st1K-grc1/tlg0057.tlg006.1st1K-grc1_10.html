<article xmlns="http://www.w3.org/1999/xhtml" id="urn:cts:greekLit:tlg0057.tlg006.1st1K-grc1:10">
<span class="pb page1" data-page="1.257" id="p1.257"></span>
<span class="milestone ed1page page1" data-n="1.39" data-unit="ed1page" id="ed1page.1.39"></span>
<span class="milestone ed2page page1" data-n="2.181" data-unit="ed2page" id="ed2page.2.181"></span>
          <p>
<span class="lb" data-page="1.257" data-line="12" id="l1.257.12"></span>Ὁπότ’ οὖν ἐν τῷδε τῷ λόγῳ γεγόναμεν,
<span class="lb" data-page="1.257" data-line="13" id="l1.257.13"></span>ἐπιστήσαντες αὐτὸν ἀναλάβωμεν ἐν κεφαλαίοις τὰ εἰρημένα.
<span class="lb" data-page="1.257" data-line="14" id="l1.257.14"></span>γνωσόμεθα γὰρ οὕτως, ὁπόσον τε τοῦ ζητουμένου τὸ εὑρημένον
<span class="lb" data-page="1.257" data-line="15" id="l1.257.15"></span>ἤδη, καὶ ὁπόσον ἔτι τὸ ὑπολειπόμενόν. ἐστι. προὔκειτο
<span class="lb" data-page="1.257" data-line="16" id="l1.257.16"></span>μὲν ἡμῖν συστήσασθαι τέχνην ὑγείας ποιητικὴν, ἀλλ’
<span class="lb" data-page="1.257" data-line="17" id="l1.257.17"></span>οὐχ οὕτως, ὡς ἡ οἰκοδομικὴ τῆς οἰκίας δημιουργική ἐστιν,
<span class="lb" data-page="1.257" data-line="18" id="l1.257.18"></span>ἀλλ’ ὡς τοῦ διαφθειρομένου μέρους αὐτῆς ἐπανορθωτική.
<span class="pb" data-page="1.258" id="p1.258"></span>
<span class="lb" data-page="1.258" data-line="1" id="l1.258.1"></span>καὶ οὐδ’ ἐνταῦθα πάντη τὸν αὐτὸν τρόπον, ἀλλ’ αὐτὸ δὴ
<span class="lb" data-page="1.258" data-line="2" id="l1.258.2"></span>τοῦτο τὸ ζητούμενον ἦν ἐξευρεῖν, ἄχρι πόσου παραπλησίως
<span class="lb" data-page="1.258" data-line="3" id="l1.258.3"></span>οἰκοδόμῳ τὰ σφάλματα τοῦ σώματος ἐπανορθοῦσθαι δυνατός
<span class="lb" data-page="1.258" data-line="4" id="l1.258.4"></span>ἐστιν ὁ τὴν ὑγιαστικὴν τέχνην μεταχειριζόμενος. ἐπεὶ
<span class="lb" data-page="1.258" data-line="5" id="l1.258.5"></span>δ’ ἀναγκαῖον εἰς ἅπαντα τὰ τοιαῦτα προεγνῶσθαι τὴν φύσιν
<span class="lb" data-page="1.258" data-line="6" id="l1.258.6"></span>τοῦ σώματος, οὗ τὰ σφάλματα μέλλει θεραπεύειν ἡ
<span class="lb" data-page="1.258" data-line="7" id="l1.258.7"></span>τέχνη, διὰ τοῦτ’ αὐτὸ ἐζητήσαμεν. εὑρόντες δ’, ὡς ἐνέργειαί
<span class="lb" data-page="1.258" data-line="8" id="l1.258.8"></span>τε καὶ κατασκευαὶ μορίων εἰσὶ κατὰ φύσιν, ὧν ἀντιποιεῖσθαι
<span class="lb" data-page="1.258" data-line="9" id="l1.258.9"></span>χρὴ παντὶ τρόπῳ τῆς φυλακῆς τε καὶ τῆς ἐπανορθώσεως,
<span class="lb" data-page="1.258" data-line="10" id="l1.258.10"></span>ἐπειδὰν πάσχοιεν, ἐκ πόσων συμπληροῦται τὸ
<span class="lb" data-page="1.258" data-line="11" id="l1.258.11"></span>κατὰ φύσιν, ἐζητήσαμεν. εὑρόντες δ’, ὡς τοῖς ὀργανικοῖς μορίοις
<span class="lb" data-page="1.258" data-line="12" id="l1.258.12"></span>ἐκ συνθέσεώς ἐστι τῶν ἐν αὐτοῖς ἁπλῶν ἡ οὐσία,
<span class="lb" data-page="1.258" data-line="13" id="l1.258.13"></span>τοῖς δ’ ἁπλοῖς ἐκ τῶν τεσσάρων στοιχείων, ἐφεξῆς καὶ περὶ
<span class="lb" data-page="1.258" data-line="14" id="l1.258.14"></span>τῶν καθ’ ἑκάτερα νοσημάτων σκεψόμεθα. καὶ σχεδὸν ἡμῖν
<span class="lb" data-page="1.258" data-line="15" id="l1.258.15"></span>ὁ λόγος ἤδη τὴν γνῶσιν τῶν ὑγιεινῶν τε καὶ νοσωδῶν σωμάτων
<span class="lb" data-page="1.258" data-line="16" id="l1.258.16"></span>ἐξεύρηκεν, <span class="milestone ed2page" data-n="2.182" data-unit="ed2page" id="ed2page.2.182"></span>οὐδὲ ταύτην ἅπασαν, ἀλλ’ εἰδός
<span class="lb" data-page="1.258" data-line="17" id="l1.258.17"></span>τι μόνον αὐτῆς, καὶ οἷον παράδειγμα. τὴν δὲ σύμπασαν
<span class="pb" data-page="1.259" id="p1.259"></span>
<span class="lb" data-page="1.259" data-line="1" id="l1.259.1"></span>οὐσίαν τῆς τῶν ὑγιεινῶν τε καὶ νοσωδῶν σωμάτων ἐπιστήμης
<span class="lb" data-page="1.259" data-line="2" id="l1.259.2"></span>ἕξομεν, ἐπειδὰν ταῖς ὕλαις ἐμβιβάσωμεν τὰ εἴδη. χρὴ
<span class="lb" data-page="1.259" data-line="3" id="l1.259.3"></span>γὰρ οὐ μόνον, ὅτι θερμοῦ, καὶ ψυχροῦ, καὶ ξηροῦ, καὶ
<span class="lb" data-page="1.259" data-line="4" id="l1.259.4"></span>ὑγροῦ κερασθέντων ἕκαστόν τι γίγνεται μόριον, ἐγνωκέναι
<span class="lb" data-page="1.259" data-line="5" id="l1.259.5"></span>τὸν ἰατρὸν, ἀλλὰ καὶ κατ’ εἶδος ἐπελθόντα, τίς μὲν ἡ τῶν
<span class="lb" data-page="1.259" data-line="6" id="l1.259.6"></span>ὀστῶν ἐστι κρᾶσις, ὁποία δ’ ἡ τῶν σαρκῶν τε, καὶ νεύρων,
<span class="lb" data-page="1.259" data-line="7" id="l1.259.7"></span>καὶ φλεβῶν, ἑκάστου τε τῶν ἄλλων τῶν ἁπλῶν. ὡσαύτως
<span class="lb" data-page="1.259" data-line="8" id="l1.259.8"></span>δὲ καὶ τῶν ὀργανικῶν, ἥτις ἑκάστου μορίου σύνθεσις, οἷον
<span class="lb" data-page="1.259" data-line="9" id="l1.259.9"></span>χειρὸς, σκέλους, ἥπατος, θώρακος, πνεύμονος, καρδίας,
<span class="lb" data-page="1.259" data-line="10" id="l1.259.10"></span>ἐγκεφάλου. κατὰ δὲ τὸν αὐτὸν τρόπον οὐχ ἁπλῶς τὰ γένη
<span class="lb" data-page="1.259" data-line="11" id="l1.259.11"></span>τε καὶ τὰς διαφορὰς τῶν νοσημάτων αὔταρκές ἐστι γιγνώσκειν,
<span class="lb" data-page="1.259" data-line="12" id="l1.259.12"></span>ἀλλὰ καὶ καθ’ ἕκαστον μόριον, ὅπως γίγνεται ταῦτα.
<span class="lb" data-page="1.259" data-line="13" id="l1.259.13"></span>τοῦτο γὰρ ποιήσαντες ἐπιστήμην ἂν ἔχοιμεν ὑγιεινοῦ τε καὶ
<span class="lb" data-page="1.259" data-line="14" id="l1.259.14"></span>νοσεροῦ σώματος, οὐ κατὰ τὸ εἶδος μόνον, ἀλλὰ καὶ καθ’
<span class="lb" data-page="1.259" data-line="15" id="l1.259.15"></span>ὅλην τὴν οὐσίαν, ἥτις ἐκ συναμφοτέρων ἐδείχθη συνίστασθαι,
<span class="lb" data-page="1.259" data-line="16" id="l1.259.16"></span>τοῦ τε εἴδους καὶ τῆς ὑποδεχομένης ὕλης αὐτό.
<span class="lb" data-page="1.259" data-line="17" id="l1.259.17"></span>κατάλοιπον δ’ ἐστὶ διελθεῖν, ὅπως ἄν τις ἐξιάσαιτο τά τε
<span class="lb" data-page="1.259" data-line="18" id="l1.259.18"></span>νοσήματα καὶ φυλάττοιτο τὴν ὑγείαν, ἅπερ ἐπιπλεῖστον
<span class="pb" data-page="1.260" id="p1.260"></span>
<span class="lb" data-page="1.260" data-line="1" id="l1.260.1"></span>μὲν ἐν δύο πραγματείαις διερχόμεθα, τῇ τε τῆς θεραπευτικῆς
<span class="lb" data-page="1.260" data-line="2" id="l1.260.2"></span>μεθόδου, καὶ τῇ τῶν ὑγιεινῶν. ἐνταῦθα δ’, ὅσον ὑποδεῖξαι
<span class="lb" data-page="1.260" data-line="3" id="l1.260.3"></span>τὴν μέθοδον, αὐτῶν ἀρκεῖ μνημονεῦσαι.
</p>
        </article>

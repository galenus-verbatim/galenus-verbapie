<article xmlns="http://www.w3.org/1999/xhtml" id="urn:cts:greekLit:tlg0057.tlg006.1st1K-grc1:12">
<span class="pb page1" data-page="1.264" id="p1.264"></span>
<span class="milestone ed1page page1" data-n="1.40" data-unit="ed1page" id="ed1page.1.40"></span>
<span class="milestone ed2page page1" data-n="2.183" data-unit="ed2page" id="ed2page.2.183"></span>
          <p>
<span class="lb" data-page="1.264" data-line="1" id="l1.264.1"></span>Σκεπτέον δ’ οὐκ ἐπὶ τούτου τοῦ γένους μόνον,
<span class="lb" data-page="1.264" data-line="2" id="l1.264.2"></span>ἀλλὰ κᾀπὶ τῶν ἄλλων ἁπάντων ὧν δύναμις ἡμῖν ἐστιν
<span class="lb" data-page="1.264" data-line="3" id="l1.264.3"></span>ἐξεργάσασθαι τὴν ἔνδειξιν. ἡ γὰρ τοῦ νοσήματος ἰδέα τὸν
<span class="lb" data-page="1.264" data-line="4" id="l1.264.4"></span>τρόπον ἐνδείκνυται μόνον τῆς ἐπανορθώσεως, εἰ δὲ ἀδύνατός
<span class="lb" data-page="1.264" data-line="5" id="l1.264.5"></span>ἐστιν ἢ δυνατὸς, οὐκ ἔτι συνενδείκνυται. λαμβάνεται
<span class="lb" data-page="1.264" data-line="6" id="l1.264.6"></span>γὰρ ἐν ἁπάσαις ταῖς ποιητικαῖς τέχναις τὸ τοιοῦτον, οὐκ ἐκ
<span class="lb" data-page="1.264" data-line="7" id="l1.264.7"></span>τῆς ἐννοίας τῶν γενησομένων πραγμάτων, ἀλλ’ ἐκ τῆς δυνάμεώς
<span class="lb" data-page="1.264" data-line="8" id="l1.264.8"></span>τε καὶ ἀδυναμίας τοῦ δημιουργοῦντος αἰτίου, καὶ
<span class="lb" data-page="1.264" data-line="9" id="l1.264.9"></span>προσέτι τῆς κατὰ τὴν ὕλην εὐπορίας τε καὶ ἀπορίας. τὰ
<span class="lb" data-page="1.264" data-line="10" id="l1.264.10"></span>γοῦν αὐτὰ πράγματα τοῖς μὲν ἀδύνατα, τοῖς δὲ δυνατὰ
<span class="lb" data-page="1.264" data-line="11" id="l1.264.11"></span>καθίσταται, καὶ καθ’ ἕτερον μὲν καιρὸν ἀδύνατα, καθ’
<span class="lb" data-page="1.264" data-line="12" id="l1.264.12"></span>ἕτερον δὲ δυνατά. αἴτιον γοῦν ἐστι τῶν περὶ τὸ σῶμα γινομένων
<span class="lb" data-page="1.264" data-line="13" id="l1.264.13"></span>ἐπ’ ἀγαθῷ φύσις τε καὶ ἰατρός. ἀλλὰ τινὰ μέν
<span class="lb" data-page="1.264" data-line="14" id="l1.264.14"></span>τῇ φύσει, τινὰ δὲ τοῖς ἰατροῖς ἐστιν ἀδύνατα. τῇ φύσει
<span class="lb" data-page="1.264" data-line="15" id="l1.264.15"></span>μὲν ὀστοῦν κατεαγὸς, ὡς παραλλάττειν αὐτοῦ τὰ μόρια καὶ
<span class="lb" data-page="1.264" data-line="16" id="l1.264.16"></span>διεστρέφθαι τὸ κῶλον, ἀδύνατον ὀρθῶσαι καὶ διαπλάσαι, τῷ
<span class="lb" data-page="1.264" data-line="17" id="l1.264.17"></span>δὲ ἰατρῷ δυνατόν. οὕτω δὲ καὶ τὸ παραρθρῆσαν ἰατρῷ
<span class="lb" data-page="1.264" data-line="18" id="l1.264.18"></span>μὲν ἐμβαλεῖν δυνατὸν, ἀδύνατον δὲ τῇ φύσει. τὸ κοῖλον
<span class="pb" data-page="1.265" id="p1.265"></span>
<span class="lb" data-page="1.265" data-line="1" id="l1.265.1"></span>δ’ ἕλκος σαρκῶσαι, τῇ φύσει μέν ἐστι δυνατὸν, ἀδύνατον
<span class="lb" data-page="1.265" data-line="2" id="l1.265.2"></span>δ’ ἰατρῷ, καθάπερ γε καὶ τὸ πέψαι τι τῶν ἡμιπέπτων τε
<span class="lb" data-page="1.265" data-line="3" id="l1.265.3"></span>καὶ ἀπέπτων. ἀλλὰ καὶ εἰς ταῦθ’ ὑπηρετεῖ τε καὶ συμπράττει
<span class="lb" data-page="1.265" data-line="4" id="l1.265.4"></span>τῇ φύσει ὁ ἰατρὸς, <span class="milestone ed2page" data-n="2.184" data-unit="ed2page" id="ed2page.2.184"></span>καθαρὸν μὲν ἐργαζόμενος
<span class="lb" data-page="1.265" data-line="5" id="l1.265.5"></span>τὸ ἕλκος ἐπιθέσει φαρμάκου καθαίροντος, ἐπιφέρων δὲ
<span class="lb" data-page="1.265" data-line="6" id="l1.265.6"></span>τὰ συμμέτρως θάλποντα τοῖς πεφθῆναι δεομένοις. πολλὰ
<span class="lb" data-page="1.265" data-line="7" id="l1.265.7"></span>δὲ καὶ αὐτῇ τῇ φύσει τῶν ἔμπροσθεν ὑπ’ αὐτῆς ἀπεργασθέντων
<span class="lb" data-page="1.265" data-line="8" id="l1.265.8"></span>ἀδύνατον αὖθις ποιῆσαι, καθάπερ φλέβα, καὶ ἀρτηρίαν,
<span class="lb" data-page="1.265" data-line="9" id="l1.265.9"></span>καὶ σύνδεσμον, καὶ νεῦρον, ὅσα τ’ ἄλλα τοιαῦτα. τῆς οὖν θεραπευτικῆς
<span class="lb" data-page="1.265" data-line="10" id="l1.265.10"></span>μεθόδου πρῶτον μὲν ἐξευρεῖν, ὥσπερ εἴρηται, τὸν
<span class="lb" data-page="1.265" data-line="11" id="l1.265.11"></span>κοινὸν ἁπάντων σκοπὸν, ὅτι τὰ ἐναντία τῶν ἐναντίων ἐστὶν
<span class="lb" data-page="1.265" data-line="12" id="l1.265.12"></span>ἰάματα· δεύτερον δὲ, καθ’ ἕκαστον γένος ὑποτάξαι τἀναντία·
<span class="lb" data-page="1.265" data-line="13" id="l1.265.13"></span>τρίτον ἐπὶ τούτοις, σκέψασθαι, πότε μέν ἐστι δυνατὸν ἡμῖν ἢ
<span class="lb" data-page="1.265" data-line="14" id="l1.265.14"></span>τῇ φύσει τῷ κατὰ τὴν ἔνδειξιν ὑπηρετῆσαι σκοπῷ, πότε δὲ
<span class="lb" data-page="1.265" data-line="15" id="l1.265.15"></span>ἤτοι παντάπασιν ἀδύνατον, ἢ κατὰ χρόνον ἀδύνατον, ἢ ἐκ
<span class="lb" data-page="1.265" data-line="16" id="l1.265.16"></span>μέρους ἀδύνατον. καὶ εἴη ἂν οὐκ ἐλαχίστη μοῖρα τῆς φυσικῆς
<span class="lb" data-page="1.265" data-line="17" id="l1.265.17"></span>θεωρίας, ἐν ᾗ γε χρὴ γεγυμνάσθαι τὸν ἐξευρήσοντα
<span class="pb" data-page="1.266" id="p1.266"></span>
<span class="lb" data-page="1.266" data-line="1" id="l1.266.1"></span>τὸ δυνατόν τε καὶ ἀδύνατον ἐν ἑκάστῳ τῶν ἐσομένων.
<span class="lb" data-page="1.266" data-line="2" id="l1.266.2"></span>αἱ πραγματεῖαι δέ εἰσιν αἱ τοῦτο διδάσκουσαι δύο, ἥ τε
<span class="lb" data-page="1.266" data-line="3" id="l1.266.3"></span>περὶ ζωογονίας ὀνομαζομένη, καθ’ ἣν, ὅπως ἐκ σπέρματός
<span class="lb" data-page="1.266" data-line="4" id="l1.266.4"></span>τε καὶ καταμηνίου τὴν γένεσιν ἔχει τὸ κυούμενον, ἐπισκεπτόμεθα,
<span class="lb" data-page="1.266" data-line="5" id="l1.266.5"></span>καὶ ἡ λοιπὴ περὶ τῶν φυσικῶν δυνάμεων. ἐν μὲν
<span class="lb" data-page="1.266" data-line="6" id="l1.266.6"></span>γὰρ τῷ περὶ τῆς φύσεως τοῦ σπέρματος ἐπισκέψαι φανεῖταί
<span class="lb" data-page="1.266" data-line="7" id="l1.266.7"></span>σοι πάντως, ὑποβαλόντι τὴν σκέψιν ἀποδεικτικῇ μεθόδῳ,
<span class="lb" data-page="1.266" data-line="8" id="l1.266.8"></span>ταῦθ’, ἅπερ ἡμῖν ἀπεδείχθη, τὸ γεννᾶσθαι τὰ πλεῖστα τῶν
<span class="lb" data-page="1.266" data-line="9" id="l1.266.9"></span>ἐν τῷ κυουμένῳ μόρια, τῆς διαπλαττούσης αὐτὰ δυνάμεως
<span class="lb" data-page="1.266" data-line="10" id="l1.266.10"></span>ὕλη χρωμένης αὐτῇ τῇ τοῦ σπέρματος οὐσίᾳ. καὶ εἴπερ
<span class="lb" data-page="1.266" data-line="11" id="l1.266.11"></span>τοῦτ’ ἐξεύροις, οὐκ ἂν ἔτι θαυμάσαις, εἰ μηδὲν τῶν τοιούτων
<span class="lb" data-page="1.266" data-line="12" id="l1.266.12"></span>ἡ φύσις ὕστερόν ποτε δύναται δημιουργεῖν. ἐν δὲ τῷ
<span class="lb" data-page="1.266" data-line="13" id="l1.266.13"></span>περὶ φυσικῶν δυνάμεων ἐπισκοπεῖσθαι τὴν περὶ τῶν γεγενημένων
<span class="lb" data-page="1.266" data-line="14" id="l1.266.14"></span>διοίκησιν, ὡς κᾀντεῦθεν εὐπορῆσαί σε τῆς εὑρέσεως,
<span class="lb" data-page="1.266" data-line="15" id="l1.266.15"></span>ὧν δυνατόν ἐστι τῇ φύσει ποιεῖν, αὐτῇ τε κατὰ μόνας,
<span class="lb" data-page="1.266" data-line="16" id="l1.266.16"></span>ὑπηρετουμένῃ τε πρὸς τῶν ἰατρῶν, ὧν τ’ ἀδύνατον.
<span class="lb" data-page="1.266" data-line="17" id="l1.266.17"></span>ἐν ἐκείνῳ τῷ τόπῳ, καθ’ ὃν ἐπισκεπτόμεθα περὶ τῆς τῶν
<span class="lb" data-page="1.266" data-line="18" id="l1.266.18"></span>δημιουργικῶν αἰτιῶν δυνάμεως καὶ τῆς τῶν ἀποτελουμένων
<span class="pb" data-page="1.267" id="p1.267"></span>
<span class="lb" data-page="1.267" data-line="1" id="l1.267.1"></span>οὐσίας, ἐξευρήσεις ἅπαντα τὰ δυνατὰ καὶ ἀδύνατα. οἶον εἰ
<span class="lb" data-page="1.267" data-line="2" id="l1.267.2"></span>δυνατὸν, ἀπολλυμένου χόνδρου, γεννᾶσθαι πάλιν ἕτερον χόνδρον,
<span class="lb" data-page="1.267" data-line="3" id="l1.267.3"></span>ἢ ἀντ’ αὐτοῦ τι παραπλήσιον. οὕτω δὲ καὶ ὀστοῦν
<span class="lb" data-page="1.267" data-line="4" id="l1.267.4"></span>εἰ δυνατὸν ἕτερον ποιῆσαι τοῦ μετὰ τὴν ἀποκύησιν ἀπολλυμένου,
<span class="lb" data-page="1.267" data-line="5" id="l1.267.5"></span>ἤ τι παραπλήσιον αὐτῷ· καὶ εἰ συμφῦναι τὸ νευρῶδες
<span class="lb" data-page="1.267" data-line="6" id="l1.267.6"></span>τοῦ διαφράγματος, ἢ τὴν καρδίαν, ἢ τὸ ἧπαρ, ἢ
<span class="lb" data-page="1.267" data-line="7" id="l1.267.7"></span>ὅλως ὁτιοῦν τῶν ἄλλων μορίων. ἐμοὶ δὲ οὐ καιρὸς ἐνταῦθα
<span class="lb" data-page="1.267" data-line="8" id="l1.267.8"></span>διέρχεσθαι πάντα. οὐ γὰρ εἰς ἓν τοῦτο τὸ βιβλίον ἐγχωρεῖ
<span class="lb" data-page="1.267" data-line="9" id="l1.267.9"></span>τὴν ὅλην ἰατρικὴν καταθέσθαι, οὐδὲ τοῦτ’ ἐξ ἀρχῆς ὁ λόγος
<span class="lb" data-page="1.267" data-line="10" id="l1.267.10"></span>ἔσπευδεν, ἀλλὰ τὰς μεθόδους εἰπεῖν, ἐνδείξασθαί τε
<span class="lb" data-page="1.267" data-line="11" id="l1.267.11"></span>περὶ τῆς συστάσεως τῆς τέχνης, ἐκ τίνων τε καὶ πόσων ἀρχῶν,
<span class="lb" data-page="1.267" data-line="12" id="l1.267.12"></span>καὶ κατὰ τίνας ὁδοὺς γίγνεται. καταπαύσας οὖν ἐνταῦθα
<span class="lb" data-page="1.267" data-line="13" id="l1.267.13"></span>τὸν ἐνεστῶτα λόγον, εἰς ἕν τε κεφάλαιον ἀναβαλὼν,
<span class="lb" data-page="1.267" data-line="14" id="l1.267.14"></span>προσθήσω τῷ πρόσθεν ἤδη συνεστῶτι μέρει τῆς τέχνης.
<span class="lb" data-page="1.267" data-line="15" id="l1.267.15"></span>ὡς γὰρ ἐν ἐκείνῳ τῶν ὑγιεινῶν τε καὶ νοσωδῶν
<span class="lb" data-page="1.267" data-line="16" id="l1.267.16"></span>σωμάτων εἶδος ἐξευρόντες ἠξιοῦμεν ἐν ταῖς κατὰ μέρος
<span class="lb" data-page="1.267" data-line="17" id="l1.267.17"></span>ὕλαις αὐτὸ θεάσασθαι πάσαις, οὕτω καὶ νῦν, ὑπὸ τῆς
<span class="lb" data-page="1.267" data-line="18" id="l1.267.18"></span>θεραπευτικῆς μεθόδου τῶν σκοπῶν εὑρημένων, εἰς τὰς
<span class="pb" data-page="1.268" id="p1.268"></span>
<span class="lb" data-page="1.268" data-line="1" id="l1.268.1"></span>κατὰ μέρος ὕλας ἐμβιβάζειν αὐτοὺς ἀξιώσομεν, ἵνα γνῶσιν,
<span class="lb" data-page="1.268" data-line="2" id="l1.268.2"></span>ὅσα τε δυνατὸν γίγνεσθαι κατ’ αὐτήν εἰσιν, ἢ ἐκ μέρους,
<span class="lb" data-page="1.268" data-line="3" id="l1.268.3"></span>ἢ κατά τινα χρόνον, ὅσα τ’ ἀδύνατον παντάπασιν· ἐπισκοπεῖσθαι
<span class="lb" data-page="1.268" data-line="4" id="l1.268.4"></span>δὲ κᾀνταῦθα τὴν πρὸς τὰς ἄλλας τέχνας ἀναλογίαν.
<span class="lb" data-page="1.268" data-line="5" id="l1.268.5"></span><span class="milestone ed1page" data-n="1.41" data-unit="ed1page" id="ed1page.1.41"></span>ὡς γὰρ εἴ τις, ἐξ ὀπτῶν πλίνθων γεγενημένης
<span class="lb" data-page="1.268" data-line="6" id="l1.268.6"></span>οἰκίας, εἶτα πεπονθυίας κατά τι μέρος, ἐπανορθοῦσθαι
<span class="lb" data-page="1.268" data-line="7" id="l1.268.7"></span>τοῦτο κελεύσειεν, ἐξαιροῦντας μὲν, ὅσαι πεπόνθασι
<span class="lb" data-page="1.268" data-line="8" id="l1.268.8"></span>τῶν πλίνθων, εἰς δὲ τὸν ἐκείνων τόπον ἐντιθέντας ἑτέρας
<span class="lb" data-page="1.268" data-line="9" id="l1.268.9"></span>ἀπαθεῖς, ἀναγκαῖον ἔσται τῷ δημιουργῷ κατασκευάζειν
<span class="lb" data-page="1.268" data-line="10" id="l1.268.10"></span>πρότερον ἑτέρας ὁμοίας ταῖς πεπονθυίαις, ἔτι τε πρὸς
<span class="lb" data-page="1.268" data-line="11" id="l1.268.11"></span>τούτῳ τὴν ἐπιτηδείαν ὕλην οὐκ ἔχοντος παρασχεῖν τοῦ δεσπότου
<span class="lb" data-page="1.268" data-line="12" id="l1.268.12"></span>τῆς οἰκίας, ἀδύνατον εἷναι λέγειν τὴν <span class="milestone ed2page" data-n="2.185" data-unit="ed2page" id="ed2page.2.185"></span>ἐπανόρθωσιν·
<span class="lb" data-page="1.268" data-line="13" id="l1.268.13"></span>οὕτως ἔχει κᾀπὶ τοῦ νῦν προκειμένου σκέμματος.
<span class="lb" data-page="1.268" data-line="14" id="l1.268.14"></span>ἀπορίᾳ γὰρ τῆς ὕλης οὐδὲν ἐξ ὑστέρου ποιεῖν ἡ φύσις
<span class="lb" data-page="1.268" data-line="15" id="l1.268.15"></span>οἵα τ’ ἐστὶν, ὧν ἐκ σπέρματος ἐν τῷ διαπλάττειν τὸ
<span class="lb" data-page="1.268" data-line="16" id="l1.268.16"></span>ζῶον ἐποίησεν.
</p>
        </article>

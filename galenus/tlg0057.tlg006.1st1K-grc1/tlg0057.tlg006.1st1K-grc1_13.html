<article xmlns="http://www.w3.org/1999/xhtml" id="urn:cts:greekLit:tlg0057.tlg006.1st1K-grc1:13">
<span class="pb page1" data-page="1.268" id="p1.268"></span>
<span class="milestone ed1page page1" data-n="1.41" data-unit="ed1page" id="ed1page.1.41"></span>
<span class="milestone ed2page page1" data-n="2.185" data-unit="ed2page" id="ed2page.2.185"></span>
          <p>
<span class="lb" data-page="1.268" data-line="17" id="l1.268.17"></span>Ἐπεὶ δὲ καὶ περὶ τούτων αὐτάρκως εἴρηται,
<span class="lb" data-page="1.268" data-line="18" id="l1.268.18"></span>προσθῶμεν τῷ λόγῳ τὸ λεῖπον, ὑπερ ὧν ὀλίγον ἔμπροσθεν
<span class="lb" data-page="1.268" data-line="19" id="l1.268.19"></span>εἴπομεν, ἐξευρίσκοντες τὰ βοηθήματα. τὰς μὲν γὰρ οἷον
<span class="pb" data-page="1.269" id="p1.269"></span>
<span class="lb" data-page="1.269" data-line="1" id="l1.269.1"></span>γενικὰς αὐτῶν ἰδέας διήλθομεν, ὡς χρὴ τὰ μὲν ψύχειν, τὰ
<span class="lb" data-page="1.269" data-line="2" id="l1.269.2"></span>δὲ θερμαίνειν, τὰ δὲ ὑγραίνειν, τὰ δὲ ξηραίνειν. οὗτοι
<span class="lb" data-page="1.269" data-line="3" id="l1.269.3"></span>γὰρ ἐν τοῖς ὁμοιομερέσιν οἱ σκοποὶ, καθάπερ ἐν τοῖς κατὰ
<span class="lb" data-page="1.269" data-line="4" id="l1.269.4"></span>τὸ πηλίκον, ἤτοι καθαίρειν ἢ ἀνατρέφειν, οὕτω δὲ κᾀν τοῖς
<span class="lb" data-page="1.269" data-line="5" id="l1.269.5"></span>κατ’ ἀριθμὸν, ἢ ἐξαιρεῖν ὅλον, ἢ γεννᾷν. ἐν δὲ τοῖς κατὰ
<span class="lb" data-page="1.269" data-line="6" id="l1.269.6"></span>διάπλασιν εἰς τὰ κατὰ φύσιν ἐπαναγαγεῖν σχήματα, καὶ
<span class="lb" data-page="1.269" data-line="7" id="l1.269.7"></span>κενοῦν τὰ πεπληρωμένα, καὶ πληροῦν τὰ κεκενωμένα, καὶ
<span class="lb" data-page="1.269" data-line="8" id="l1.269.8"></span>τὰς ἐμφράξεις ἐκφράττειν, καὶ τὰς ἀναστομώσεις συνάγειν,
<span class="lb" data-page="1.269" data-line="9" id="l1.269.9"></span>καὶ τὰ μεμυκότα, καὶ πεπυκνωμένα πρὸς τοὐναντίον ἐπιστρέφειν,
<span class="lb" data-page="1.269" data-line="10" id="l1.269.10"></span>τὰ μὲν ἀναστομοῦντα, τὰ δὲ ἀραιοῦντα. οὕτω
<span class="lb" data-page="1.269" data-line="11" id="l1.269.11"></span>δὲ κᾀν τῷ κατὰ τὴν σύνθεσιν νοσήματι πρὸς τὸ κατὰ
<span class="lb" data-page="1.269" data-line="12" id="l1.269.12"></span>φύσιν ἐπανάγειν ὁ σκοπὸς, κᾀν τῷ τὴν ἕνωσιν λελύσθαι
<span class="lb" data-page="1.269" data-line="13" id="l1.269.13"></span>κόλλησιν ἐργάζεσθαι τῶν κεχωρισμένων. ἀλλ’ ἐν ἅπασι
<span class="lb" data-page="1.269" data-line="14" id="l1.269.14"></span>τούτοις ἐξευρίσκειν ὕλας βοηθημάτων οὐ μικρόν ἐστι μόριον
<span class="lb" data-page="1.269" data-line="15" id="l1.269.15"></span>τῆς τέχνης. οἷον εὐθέως ἐπὶ τῶν παραλλαττόντων ἄρθρων,
<span class="lb" data-page="1.269" data-line="16" id="l1.269.16"></span>ἐπειδὴ συμβαίνει μὴ μόνον ὀπίσω καὶ πρόσω, καὶ ἔνθα καὶ
<span class="lb" data-page="1.269" data-line="17" id="l1.269.17"></span>ἔνθα μεταχωρεῖν τὸ ἐξιστάμενον, ἀλλὰ καὶ πρὸς τὸν ἄνω
<span class="lb" data-page="1.269" data-line="18" id="l1.269.18"></span>τόπον ὑπὸ τῆς τῶν μυῶν συντονίας ἀνέλκεσθαι, διττῆς
<span class="pb" data-page="1.270" id="p1.270"></span>
<span class="lb" data-page="1.270" data-line="1" id="l1.270.1"></span>κινήσεώς ἐστι τοῖς ἐμβάλλουσιν ἡ χρεία, πρώτης μὲν τῆς
<span class="lb" data-page="1.270" data-line="2" id="l1.270.2"></span>κάτω, δευτέρας δὲ τῆς εἰς τὴν οἰκείαν χώραν ἀποθέσεως.
<span class="lb" data-page="1.270" data-line="3" id="l1.270.3"></span>καὶ διὰ τοῦτο χωρὶς ἀντιτάσεως ἀδύνατον γενέσθαι τὴν
<span class="lb" data-page="1.270" data-line="4" id="l1.270.4"></span>ἐμβολήν. εἰς δὲ τὴν ἀντίτασιν ὅτι μὲν ἰσχυροτέρων ἀντιλήψεών
<span class="lb" data-page="1.270" data-line="5" id="l1.270.5"></span>τε καὶ τάσεών ἐστι χρεία, πρόδηλον ἅπαντι. ποιεῖν
<span class="lb" data-page="1.270" data-line="6" id="l1.270.6"></span>δ’ αὐτὰ ἐνίοτε διὰ τῶν ἡμετέρων χειρῶν ἀδυνατοῦντες, ὄργανα
<span class="lb" data-page="1.270" data-line="7" id="l1.270.7"></span>πρὸς τοῦτ’ ἐξευρήκαμεν ἐπιτήδεια. τὰ πολλὰ δ’ αὐτῶν
<span class="lb" data-page="1.270" data-line="8" id="l1.270.8"></span>καὶ εἰς αὐτὴν τὴν ἀπόθεσιν τῶν ἐξηρθρηκότων συμπράττει.
<span class="lb" data-page="1.270" data-line="9" id="l1.270.9"></span>καὶ ταῦτα πάντα τὰ ὄργανα τῶν βοηθημάτων
<span class="lb" data-page="1.270" data-line="10" id="l1.270.10"></span>ὕλαι τινές εἰσιν, ὥσπερ καὶ τὰ ἁρμοζόμενα πάντα, καὶ τὰ
<span class="lb" data-page="1.270" data-line="11" id="l1.270.11"></span>φάρμακα, καὶ τὰ ἐδέσματα, καὶ τὰ πόματα, καὶ ἁπλῶς
<span class="lb" data-page="1.270" data-line="12" id="l1.270.12"></span>ὅσα προσαγόμενα τῷ σώματι τὰς εἰρημένας διαθέσεις εἰς
<span class="lb" data-page="1.270" data-line="13" id="l1.270.13"></span>τὸ κατὰ φύσιν ἐπανάγει. χρὴ τοίνυν πεπραγματεῦσθαι καὶ
<span class="lb" data-page="1.270" data-line="14" id="l1.270.14"></span>περὶ τῆς τούτων ὕλης τὸν ἰατρὸν, συμβιβάζοντα τοὺς εἰρημένους
<span class="lb" data-page="1.270" data-line="15" id="l1.270.15"></span>ἔμπροσθεν σκοποὺς τῇ χρήσει τῶν ὑλῶν, ἵνα μή
<span class="lb" data-page="1.270" data-line="16" id="l1.270.16"></span>ποτε πλανηθῇ ὅμιοιόν τι πάθος τοῖς οἰομένοις, ὅσα μὲν
<span class="lb" data-page="1.270" data-line="17" id="l1.270.17"></span>δεῖται ψύχεσθαι, πᾶσιν αὐτοῖς ἁρμόττειν ὕδωρ ψυχρὸν, ὅσα
<span class="lb" data-page="1.270" data-line="18" id="l1.270.18"></span>δὲ θερμαίνεσθαι, θερμὸν, οὐκ εἰδόσιν, ὅτι κατὰ συμβεβηκὸς
<span class="pb" data-page="1.271" id="p1.271"></span>
<span class="lb" data-page="1.271" data-line="1" id="l1.271.1"></span>ἐνίοτε καὶ τὸ ψυχρὸν θερμαίνει, καὶ τὸ θερμὸν ψύχει.
<span class="lb" data-page="1.271" data-line="2" id="l1.271.2"></span>πλεῖστα δὲ περὶ τῆς ἐν τούτοις ἅπασι μεθόδου κατὰ τὴν
<span class="lb" data-page="1.271" data-line="3" id="l1.271.3"></span>περὶ φαρμάκων πραγματείαν λέγονται. ἐν δὲ τῷ παρόντι
<span class="lb" data-page="1.271" data-line="4" id="l1.271.4"></span>λόγῳ τοῦτο προσθῶμεν, ὡς ἅπαν τὸ τοιοῦτον γένος τῆς
<span class="lb" data-page="1.271" data-line="5" id="l1.271.5"></span>ὕλης τῶν βοηθημάτων ἐν προσφερομένοις, καὶ ποιουμένοις,
<span class="lb" data-page="1.271" data-line="6" id="l1.271.6"></span>καὶ κενουμένοις, καὶ τοῖς ἔξωθεν προσπίπτουσι
<span class="lb" data-page="1.271" data-line="7" id="l1.271.7"></span>κεῖται, δι’ ὦν ἁπάντων ὁ συνιστάμενος τὴν τέχνην
<span class="lb" data-page="1.271" data-line="8" id="l1.271.8"></span>διεξελθὼν καὶ τῆς κατὰ μέρος ὕλης ἁπάσης ἐπιστήμην ἔχων
<span class="lb" data-page="1.271" data-line="9" id="l1.271.9"></span>οὐ μόνον τῆς δυνάμεως, ἀλλὰ καὶ τῆς χρήσεως οὕτως ἂν
<span class="lb" data-page="1.271" data-line="10" id="l1.271.10"></span>εἴη συμπεπληρωκὼς ἅπαντα τὰ ὑγιεινὰ τῶν αἰτίων, ὡς
<span class="lb" data-page="1.271" data-line="11" id="l1.271.11"></span>μηδὲν λείπειν αὐτῷ πρὸς τὴν τῆς θεραπευτικῆς τέχνης
<span class="lb" data-page="1.271" data-line="12" id="l1.271.12"></span>σύστασιν, εἰς δύο κεφάλαια τούτων ἁπάντων ἀναγομένων,
<span class="lb" data-page="1.271" data-line="13" id="l1.271.13"></span>εἴς τε τὴν γνῶσιν τῶν σωμάτων, οἶς προσάγεται τὰ βοηθήματα,
<span class="lb" data-page="1.271" data-line="14" id="l1.271.14"></span>καὶ αὐτὴν τὴν τῶν βοηθημάτων φύσιν.
</p>
        </article>

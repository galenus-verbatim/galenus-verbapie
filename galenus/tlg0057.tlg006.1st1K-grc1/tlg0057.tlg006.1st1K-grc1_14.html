<article xmlns="http://www.w3.org/1999/xhtml" id="urn:cts:greekLit:tlg0057.tlg006.1st1K-grc1:14">
<span class="pb page1" data-page="1.271" id="p1.271"></span>
<span class="milestone ed1page page1" data-n="1.41" data-unit="ed1page" id="ed1page.1.41"></span>
<span class="milestone ed2page page1" data-n="2.185" data-unit="ed2page" id="ed2page.2.185"></span>
          <p>
<span class="lb" data-page="1.271" data-line="15" id="l1.271.15"></span><span class="milestone ed2page" data-n="2.186" data-unit="ed2page" id="ed2page.2.186"></span>Ὑπόλοιπον δ’ ἂν εἴη πράττειν αὐτῷ
<span class="lb" data-page="1.271" data-line="16" id="l1.271.16"></span>μέλλοντι τὰ κατὰ τὴν τέχνην, ἐξευρῆσθαί τινα διαγνωστικὴν
<span class="lb" data-page="1.271" data-line="17" id="l1.271.17"></span>θεωρίαν ἁπασῶν τῶν διαθέσεων, καὶ μάλισθ’ ὅσαι περὶ
<span class="lb" data-page="1.271" data-line="18" id="l1.271.18"></span>τὰ κατὰ βάθος μόρια συνίστανται. οὐδὲ γὰρ ἐνταῦθα τοῦ
<span class="lb" data-page="1.271" data-line="19" id="l1.271.19"></span>τυχόντος ἐστὶν ἐξευρεῖν ἑκάστου τῶν μορίων, ἢ τῶν ἁπλῶν,
<span class="pb" data-page="1.272" id="p1.272"></span>
<span class="lb" data-page="1.272" data-line="1" id="l1.272.1"></span>ἢ τῶν ὀργανικῶν, τὴν νοσώδη διάθεσιν, ὅταν ἐν τῷ βάθει
<span class="lb" data-page="1.272" data-line="2" id="l1.272.2"></span>τύχῃ κείμενον. ἀλλὰ κᾀνταῦθα μεθόδῳ τινὶ χρὴ πειρᾶσθαι
<span class="lb" data-page="1.272" data-line="3" id="l1.272.3"></span>τὸ πεπονθὸς ἐξευρίσκειν ἅμα τῇ περὶ αὐτὸ διαθέσει, περὶ
<span class="lb" data-page="1.272" data-line="4" id="l1.272.4"></span>ἧς εἴρηται καὶ ἡμῖν ἑτέρωθι διὰ πλειόνων. ἀλλ’ ὥσπερ
<span class="lb" data-page="1.272" data-line="5" id="l1.272.5"></span>τῶν ἄλλων ἁπασῶν μεθόδων ἐνταῦθα τὰ κεφάλαια διήλθομεν,
<span class="lb" data-page="1.272" data-line="6" id="l1.272.6"></span>οὕτω καὶ περὶ τούτων εἰπεῖν ἀναγκαῖόν ἐστι, καὶ
<span class="lb" data-page="1.272" data-line="7" id="l1.272.7"></span>πρῶτόν γε, διὰ τίνος γένους τῶν παρὰ φύσιν ἐλπίζειν χρὴ
<span class="lb" data-page="1.272" data-line="8" id="l1.272.8"></span>τὴν διάγνωσιν αὐτῶν ποιήσασθαι. τρία γάρ ἐστι τὰ σύμπαντα
<span class="lb" data-page="1.272" data-line="9" id="l1.272.9"></span>γένη τῶν παρὰ φύσιν, ἓν μὲν, αἱ διαθέσεις αἱ
<span class="lb" data-page="1.272" data-line="10" id="l1.272.10"></span>βλάπτουσαι τὴν ἐνέργειαν· ἕτερον δὲ, τὰ τούτων αἴτια·
<span class="lb" data-page="1.272" data-line="11" id="l1.272.11"></span>καὶ τρίτον, τὰ συμπτώματα. τὰ μὲν οὖν αἴτια κυριώτατα
<span class="lb" data-page="1.272" data-line="12" id="l1.272.12"></span>μὲν, ὅταν ἐνεργῶσι, ταύτης τῆς προσηγορίας ἀξιοῦται.
<span class="lb" data-page="1.272" data-line="13" id="l1.272.13"></span>λέγεται μέντοι γε πολλάκις, εἰ καὶ μηδέπω μηδὲν ἐνεργεῖ, κατ’
<span class="lb" data-page="1.272" data-line="14" id="l1.272.14"></span>αὐτὸ τὸ δύνασθαι μόνον, οἷον καὶ ἡ ἀπεψία νόσων αἰτία
<span class="lb" data-page="1.272" data-line="15" id="l1.272.15"></span>λέγεται, κᾂν μηδέπω νοσάζῃ. καλῶ δὲ ἀπεψίαν οὐ μόνον
<span class="lb" data-page="1.272" data-line="16" id="l1.272.16"></span>τῆς ἐν γαστρὶ πέψεως τὴν ἀποτυχίαν, ἀλλὰ καὶ ἐν τοῖς
<span class="lb" data-page="1.272" data-line="17" id="l1.272.17"></span>ἀγγείοις τε καὶ ἥπατι, καὶ κατὰ τὸν ὄγκον σύμπαντα.
<span class="pb" data-page="1.273" id="p1.273"></span>
<span class="lb" data-page="1.273" data-line="1" id="l1.273.1"></span>τῶν δὲ συμπτωμάτων τὸ γένος εἰς τρεῖς τέμνεται διαφορὰς,
<span class="lb" data-page="1.273" data-line="2" id="l1.273.2"></span>τὴν βλάβην τῶν ἐνεργειῶν, τὰ συμβεβηκότα τοῖς σώμασι,
<span class="lb" data-page="1.273" data-line="3" id="l1.273.3"></span>τὰς τῶν ἐκκρινομένων ἀμετρίας. ἁπάντων δὲ τούτων αἰτία
<span class="lb" data-page="1.273" data-line="4" id="l1.273.4"></span>τοῦ σώματός ἐστιν ἡ διάθεσις, ἣν εἴτε νόσον, εἴτε πάθος
<span class="lb" data-page="1.273" data-line="5" id="l1.273.5"></span>ὀνομάζοι τις, οὐ διοίσει. γνωρίζεται δ’ εἰκότως ὑπὸ τῶν
<span class="lb" data-page="1.273" data-line="6" id="l1.273.6"></span>συμπτωμάτων, αἰτίας γε λόγον ἔχουσα πρὸς αὐτά. ἔνια
<span class="lb" data-page="1.273" data-line="7" id="l1.273.7"></span>μὲν οὖν αὐτῶν ἐξ ἀνάγκης ἕπεται ταῖς διαθέσεσιν, ἔνια
<span class="lb" data-page="1.273" data-line="8" id="l1.273.8"></span>δ’ οὐκ ἐξ ἀνάγκης, ἀλλ’ ἤτοι πλειστάκις, ἢ σπανιάκις, ἢ
<span class="lb" data-page="1.273" data-line="9" id="l1.273.9"></span>ἀμφιδόξως. ὥσπερ αὖ πάλιν ἕτερα συμπτώματα, τὰ μὲν
<span class="lb" data-page="1.273" data-line="10" id="l1.273.10"></span>ἐξ ἀνάγκης ἕπεται τῇ διαφορᾷ τῆς διαθέσεως, τὰ δ’ ὡς
<span class="lb" data-page="1.273" data-line="11" id="l1.273.11"></span>ἐπὶ τὸ πολὺ, τὰ δ’ ἀμφιδόξως, τὰ δὲ σπανίως. ὅσα μὲν
<span class="lb" data-page="1.273" data-line="12" id="l1.273.12"></span>οὖν ἐξ ἀνάγκης ἕπεται τῷ νοσήματι συμπτώματα, παθογνωμονικὰ
<span class="lb" data-page="1.273" data-line="13" id="l1.273.13"></span>προσαγορεύεται, καὶ ταῦθ’ ἡγεῖσθαι χρὴ γνωρίσματα
<span class="lb" data-page="1.273" data-line="14" id="l1.273.14"></span>βέβαια τῶν νοσημάτων ὑπάρχειν. ὅσα δ’ οὐκ ἐξ ἀνάγκης,
<span class="lb" data-page="1.273" data-line="15" id="l1.273.15"></span>ἤτοι τῆς διαφορᾶς εστι τοῦ νοσήματος, ἢ τοῦ ἤθους, ἢ τοῦ
<span class="lb" data-page="1.273" data-line="16" id="l1.273.16"></span>μεγέθους ἐνδεικτικά. δείξω δ’ ἐπὶ παραδείγματος ἑνὸς
<span class="lb" data-page="1.273" data-line="17" id="l1.273.17"></span>ἑκάστου τῶν εἰρημένων τὴν δύναμιν, ἵν’ ἐντεῦθεν ὁρμώμενος
<span class="lb" data-page="1.273" data-line="18" id="l1.273.18"></span>ἔχῃς γυμνάζειν σεαυτὸν ὁμοίως ἐν ἅπασι κατὰ τὴν
<span class="pb" data-page="1.274" id="p1.274"></span>
<span class="lb" data-page="1.274" data-line="1" id="l1.274.1"></span>αὐτὴν μέθοδον. ὑποκείσθω φλεγμαίνειν ὁ τὰς πλευρὰς
<span class="lb" data-page="1.274" data-line="2" id="l1.274.2"></span>ὑπεζωκὼς ὑμήν. ἐστὶ δὲ δήπου τοῦτο τὸ πάθος ἡ φλεγμονὴ,
<span class="lb" data-page="1.274" data-line="3" id="l1.274.3"></span>συμπτώματα μὲν ἐξ ἀνάγκης ἔχουσα τὸν παρὰ φύσιν ὄγκον,
<span class="lb" data-page="1.274" data-line="4" id="l1.274.4"></span>ἔρευθος, ὀδύνην, ὧν οὐχ ὑποπίπτει νῦν τὰ δύο, λείπεται
<span class="lb" data-page="1.274" data-line="5" id="l1.274.5"></span>δὲ τὸ ἄλγημα μόνον, ὅ κατὰ τὰς πλευρὰς ἐρείδει νυγματῶδες
<span class="lb" data-page="1.274" data-line="6" id="l1.274.6"></span>γιγνόμενον. ἀλγεῖ μὲν οὖν ὁ ἄνθρωπος, ὅτι φλεγμονὴ
<span class="lb" data-page="1.274" data-line="7" id="l1.274.7"></span>τὸ πάθος. ἡ δὲ ἰδέα τῆς ὀδύνης νυγματώδης, ὅτι
<span class="lb" data-page="1.274" data-line="8" id="l1.274.8"></span>καὶ ἡ οὐσία τοῦ πεπονθότος ἐστὶν ὑμενώδης. κατὰ δὲ τὴν
<span class="lb" data-page="1.274" data-line="9" id="l1.274.9"></span>πλευρὰν ἐρείδει, διότι ἐν ταύτῃ κεῖται τὸ πεπονθός. καὶ
<span class="lb" data-page="1.274" data-line="10" id="l1.274.10"></span>μὲν δὴ καὶ μέχρι πλείστου διήκει, διότι καὶ αὐτὸς ὁ ὑπεζωκὼς
<span class="lb" data-page="1.274" data-line="11" id="l1.274.11"></span>ἐπὶ πλεῖστον ἐκτέταται. πυρετὸς δ’ ἐξ ἀνάγκης ἕπεται
<span class="lb" data-page="1.274" data-line="12" id="l1.274.12"></span><span class="milestone ed1page" data-n="1.42" data-unit="ed1page" id="ed1page.1.42"></span>διὰ τό τε πάθος καὶ τὴν θέσιν τοῦ πεπονθότος·
<span class="lb" data-page="1.274" data-line="13" id="l1.274.13"></span>ὧν ἐὰν ἀπῇ θάτερον, οὐκ ἐξ ἀνάγκης ἀκολουθήσει πυρετός.
<span class="lb" data-page="1.274" data-line="14" id="l1.274.14"></span>οὐδὲ γὰρ <span class="milestone ed2page" data-n="2.187" data-unit="ed2page" id="ed2page.2.187"></span>ἐὰν ὁ δάκτυλος φλεγμαίνῃ, πάντως πυρέττουσιν,
<span class="lb" data-page="1.274" data-line="15" id="l1.274.15"></span>ὅτι πόῤῥω τῆς καρδίας. οὐδ’ ὅταν οὖν ὁ ὑπεζωκὼς
<span class="lb" data-page="1.274" data-line="16" id="l1.274.16"></span>μὲν πάθῃ, τὸ πάθος δ’ ἤτοι σκίῤῥος, ἢ οἴδημα τύχῃ.
<span class="lb" data-page="1.274" data-line="17" id="l1.274.17"></span>καὶ μὴν καὶ ἡ δύσπνοια τῶν ἐξ ἀνάγκης ἀκολουθησάντων
<span class="pb" data-page="1.275" id="p1.275"></span>
<span class="lb" data-page="1.275" data-line="1" id="l1.275.1"></span>ἔσται τῷ πεπονθότι τόπῳ, διότι μέρος ἐστὶν ἀναπνευστικοῦ
<span class="lb" data-page="1.275" data-line="2" id="l1.275.2"></span>τινος ὀργάνου. τὸ μέντοι τῆς δυσπνοίας εἶδος οὐ διὰ τὸ
<span class="lb" data-page="1.275" data-line="3" id="l1.275.3"></span>μέρος, ἀλλὰ διὰ τὸ πάθος ἔσται. κωλύει γὰρ ἡ ὀδύνη
<span class="lb" data-page="1.275" data-line="4" id="l1.275.4"></span>διεστάλθαι μέχρι πλείστου τὰ τῆς ἀναπνοῆς ὄργανα. προκαταλύει
<span class="lb" data-page="1.275" data-line="5" id="l1.275.5"></span>τοιγαροῦν τῆς ἀναπνοῆς τὴν ἐνέργειαν, οὐδέπω
<span class="lb" data-page="1.275" data-line="6" id="l1.275.6"></span>τῆς χρείας πεπληρωμένης, ὅθεν ἀναγκάζεται διὰ τάχους ἐπὶ
<span class="lb" data-page="1.275" data-line="7" id="l1.275.7"></span>τὴν δευτέραν ἐνέργειαν ἰέναι, μηκέτ’ ἠρεμοῦντα τοσοῦτον,
<span class="lb" data-page="1.275" data-line="8" id="l1.275.8"></span>ὅσον ὅτ’ ἐν τῷ κατὰ φύσιν ἦν, καὶ οὕτω γίγνεται τὸ
<span class="lb" data-page="1.275" data-line="9" id="l1.275.9"></span>πνεῦμα μικρὸν καὶ πυκνόν. ἀλλὰ καὶ ἡ τῶν σφυγμῶν
<span class="lb" data-page="1.275" data-line="10" id="l1.275.10"></span>ἀλλοίωσις ἐξ ἀνάγκης ἀκολουθεῖ τῇ φλεγμονῇ τοῦ ὑπεζωκότος,
<span class="lb" data-page="1.275" data-line="11" id="l1.275.11"></span>ἥ τ’ ἀχώριστος τῶν πυρετῶν, καὶ ἡ κατὰ τὴν
<span class="lb" data-page="1.275" data-line="12" id="l1.275.12"></span>τοῦ πεπονθότος ἰδέαν. σφύζουσι γὰρ αὐτοῖς αἱ ἀρτηρίαι,
<span class="lb" data-page="1.275" data-line="13" id="l1.275.13"></span>διότι μὲν πυρέττουσι μεῖζον, καὶ θᾶττον, καὶ
<span class="lb" data-page="1.275" data-line="14" id="l1.275.14"></span>πυκνότερον, ὅτι δὲ νευρῶδες τὸ φλεγμαῖνον, ἅμα τάσει τε
<span class="lb" data-page="1.275" data-line="15" id="l1.275.15"></span>καὶ σκληρότητι. ταῦτα μὲν οὖν ἐξ ἀνάγκης ἀκολουθεῖ τὰ
<span class="lb" data-page="1.275" data-line="16" id="l1.275.16"></span>συμπτώματα τῇ φλεγμονῇ τοῦ ὑπεζωκότος. ἐξ ἀνάγκης δὲ
<span class="lb" data-page="1.275" data-line="17" id="l1.275.17"></span>κἀκ τῶν ἑπομένων ἕν τι, ἤτοι γε ἐπὶ τὴν πεπονθυῖαν
<span class="pb" data-page="1.276" id="p1.276"></span>
<span class="lb" data-page="1.276" data-line="1" id="l1.276.1"></span>πλευρὰν ἡ κατάκλισις ἧττον ἐπώδυνός ἐστιν, ἢ ἐπὶ τὴν
<span class="lb" data-page="1.276" data-line="2" id="l1.276.2"></span>ἀντικειμένην, ἢ ἐπ’ ἀμφοτέρας παραπλησίως. διπλοῦ γὰρ
<span class="lb" data-page="1.276" data-line="3" id="l1.276.3"></span>ὄντος τοῦ ὑπεζωκότος, εἰ μὲν οὗν τὸ περὶ τοῖς ὀστοῖς ἔξωθεν
<span class="lb" data-page="1.276" data-line="4" id="l1.276.4"></span>αὐτοῦ μέρος ἰσχυρότερον φλεγμαίνοι, ῥᾷον ἐπὶ τὸ ἀντικείμενον
<span class="lb" data-page="1.276" data-line="5" id="l1.276.5"></span>κατακλίνονται, θλίβονται γὰρ ἐπὶ τοῦ πεπονθότος·
<span class="lb" data-page="1.276" data-line="6" id="l1.276.6"></span>εἰ δὲ τὸ ἕτερον τὸ ἔνδον, ὅπερ ὡς τὰ πολλὰ συμβαίνειν
<span class="lb" data-page="1.276" data-line="7" id="l1.276.7"></span>εἴωθεν, ἐπὶ τὸ ἀντικείμενον ὀδυνῶνται μᾶλλον κλινόμενοι·
<span class="lb" data-page="1.276" data-line="8" id="l1.276.8"></span>κρέμαται γὰρ αὐτοῖς τὸ φλεγμαῖνον· εἰ δ’ ἐπὶ τὸ πεπονθὸς,
<span class="lb" data-page="1.276" data-line="9" id="l1.276.9"></span>ἧττον, οὔτε γὰρ θλίβεται πρὸς τοῖς ὀστοῖς, οὔτε κρέμαται,
<span class="lb" data-page="1.276" data-line="10" id="l1.276.10"></span>ἀλλ’ ἀμφοῖν γε τούτοις ἠλευθέρωται, καὶ κατὰ
<span class="lb" data-page="1.276" data-line="11" id="l1.276.11"></span>θατέρου τοῦ ἀπαθοῖς ἐστήρικται. παθόντων δὲ ἀμφοτέρων
<span class="lb" data-page="1.276" data-line="12" id="l1.276.12"></span>τῶν μερῶν τοῦ ὑπεζωκότος, ὁμοίως ἐπ’ ἀμφοτέραις ταῖς
<span class="lb" data-page="1.276" data-line="13" id="l1.276.13"></span>πλευραῖς κλίνονται. καὶ μὲν δὴ καὶ τῷ διήκειν τὸ ἄλγημα
<span class="lb" data-page="1.276" data-line="14" id="l1.276.14"></span>τοῖς μὲν εἰς ὑποχόνδριον, ἐνίοις δ’ εἰς κλεῖν, διά τε τὴν
<span class="lb" data-page="1.276" data-line="15" id="l1.276.15"></span>φύσιν τοῦ πεπονθότος γίνεται μορίου, καὶ τὸ τῆς φλεγμονῆς
<span class="lb" data-page="1.276" data-line="16" id="l1.276.16"></span>σύμπτωμα τὸ ἐκτείνεσθαι τὴν ὀδύνην. ἐπεὶ γὰρ ἄχρι
<span class="lb" data-page="1.276" data-line="17" id="l1.276.17"></span>τε τῶν κλειδῶν ὁ ὑπεζωκὼς ἀνήκει, καὶ κατὰ τοῦ διαφράγματος
<span class="pb" data-page="1.277" id="p1.277"></span>
<span class="lb" data-page="1.277" data-line="1" id="l1.277.1"></span>ἅπαντος, τῶν μὲν ἄνω μερῶν αὐτοῦ φλεγμαινόντων,
<span class="lb" data-page="1.277" data-line="2" id="l1.277.2"></span>ἡ κλεὶς κατασπᾶσθαι δοκεῖ, τῶν κάτω δ’, εἰς ὑποχόνδριον
<span class="lb" data-page="1.277" data-line="3" id="l1.277.3"></span>ἐξήκει τὸ ἄλγημα. μικρὰν οὖν χρὴ πάνυ κατὰ τὰ μέσα
<span class="lb" data-page="1.277" data-line="4" id="l1.277.4"></span>τῶν πλευρῶν γενέσθαι τὴν φλεγμονὴν, ἵν’ εἰς μηδέτερον
<span class="lb" data-page="1.277" data-line="5" id="l1.277.5"></span>ἐξίκηται, ὡς ἥ γε μεγάλη πρὸς ἄμφω διϊκνεῖται. καὶ μὴν
<span class="lb" data-page="1.277" data-line="6" id="l1.277.6"></span>καὶ τὸ διϊδροῦσθαί τινα καὶ ἀποχεῖσθαι τοῦ φλεγμαίνοντος
<span class="lb" data-page="1.277" data-line="7" id="l1.277.7"></span>μορίου λεπτὸν ἰχῶρα διά τε τὸ νόσημα γενήσεται καὶ τὸ
<span class="lb" data-page="1.277" data-line="8" id="l1.277.8"></span>μορίον, ὥσπερ καὶ τοῖς ἐν τῷ στόματι φλεγμαίνουσιν ἅπασι
<span class="lb" data-page="1.277" data-line="9" id="l1.277.9"></span>συμπίπτει καὶ τοῖς ὀφθαλμοῖς. ἐξ ἐπιῤῥοῆς τε γὰρ τῶν
<span class="lb" data-page="1.277" data-line="10" id="l1.277.10"></span>ὑγρῶν ἡ φλεγμονὴ, καὶ τὸ μέρος ἀραιὸν, οὐχ ὥσπερ τὸ δέρμα
<span class="lb" data-page="1.277" data-line="11" id="l1.277.11"></span>πεπιλημένον τε καὶ πυκνόν. ὅταν μὲν οὖν πολλή τε ἅμα
<span class="lb" data-page="1.277" data-line="12" id="l1.277.12"></span>καὶ λεπτὴ κατὰ τὸ φλεγμαῖνον ἡ ὑγρότης ὑπάρχῃ, καὶ τὸ
<span class="lb" data-page="1.277" data-line="13" id="l1.277.13"></span>μόριον ἀραιὸν, πλεῖστον ἀποχεῖται πρὸς τὸ ἐκτός· ὅταν δ’
<span class="lb" data-page="1.277" data-line="14" id="l1.277.14"></span>ἔμπαλιν ὀλίγον τε ᾖ καὶ παχὺ τὸ ῥεῦμα, καὶ τὸ σῶμα πυκνὸν
<span class="lb" data-page="1.277" data-line="15" id="l1.277.15"></span>ἐλάχιστον. τουτὶ δ’ ἐλάχιστον ἐρεθίζει μὲν εἰς βῆχα,
<span class="lb" data-page="1.277" data-line="16" id="l1.277.16"></span>πτύουσι δὲ οὐδέν· ὥσπερ γε κᾀπειδὰν πλεῖστον γίνηται,
<span class="lb" data-page="1.277" data-line="17" id="l1.277.17"></span>βήχουσί τε πλεῖστα καὶ ἀναπτύουσιν οὐκ ὀλίγα. καὶ εἴη ἂν
<span class="lb" data-page="1.277" data-line="18" id="l1.277.18"></span>τὸ μὲν βήττειν ἀχώριστον τοῦ πάθους, τὸ δὲ πτύειν ἐπὶ
<span class="pb" data-page="1.278" id="p1.278"></span>
<span class="lb" data-page="1.278" data-line="1" id="l1.278.1"></span>τῷ βήττειν οὐκ ἀχώριστον μὲν, ὡς ἐπὶ τὸ πολὺ δὲ γιγνόμενον.
<span class="lb" data-page="1.278" data-line="2" id="l1.278.2"></span>εἰ μέντοι γε ἀναπτύοιεν, ἐξ ἀνάγκης μὲν χρωσθήσεται
<span class="lb" data-page="1.278" data-line="3" id="l1.278.3"></span>τὸ σίελον, οὐ μὴν ἀεί γε ταὐτῷ χρώματι, διότι μηδ’ ἐν
<span class="lb" data-page="1.278" data-line="4" id="l1.278.4"></span>τῷ φλεγμαίνοντι μέρει τῆς αὐτῆς ἀεὶ φύσεώς ἐστι τὸ περιττόν.
<span class="lb" data-page="1.278" data-line="5" id="l1.278.5"></span><span class="milestone ed2page" data-n="2.188" data-unit="ed2page" id="ed2page.2.188"></span>ὅταν μὲν οὖν αἱματῶδες ἢ χολῶδες ὑπάρχῃ, τοιοῦτον
<span class="lb" data-page="1.278" data-line="6" id="l1.278.6"></span>δ’ ἐν πλευρίτισι τοὐπίπαν ἐστὶ τὸ τὴν φλεγμονὴν ἐργαζόμενον
<span class="lb" data-page="1.278" data-line="7" id="l1.278.7"></span>ῥεῦμα, κέχρωσται τὸ σίελον αὐτοῦ ὀῤῥῷ ὑπὸ τοῦ
<span class="lb" data-page="1.278" data-line="8" id="l1.278.8"></span>περιεχομένου χυμοῦ κατὰ τὸ φλεγμαῖνον· ἐρυθρὸν μὲν, ὅταν
<span class="lb" data-page="1.278" data-line="9" id="l1.278.9"></span>αἱματικὸν ὑπάρχῃ τὸ ῥυὲν εἰς τὸν ὑπεζωκότα· ξανθὸν δ’,
<span class="lb" data-page="1.278" data-line="10" id="l1.278.10"></span>ὅτε πικρόχολόν ἐστιν. εἰ μέντοι φλεγματώδης χυμὸς πρῶτον
<span class="lb" data-page="1.278" data-line="11" id="l1.278.11"></span>σφηνωθείς τε καὶ διασαπεὶς αἴτιος καθίσταται τοῦ τὴν
<span class="lb" data-page="1.278" data-line="12" id="l1.278.12"></span>φλεγμονὴν ἐργασαμένου ῥεύματος, τηνικαῦτα ἀποπτύουσιν
<span class="lb" data-page="1.278" data-line="13" id="l1.278.13"></span>ἀφρώδη. πτύουσι δὲ καὶ μέλανά ποτε, κατοπτηθέντος τοῦ
<span class="lb" data-page="1.278" data-line="14" id="l1.278.14"></span>ῥεύματος, ἄν θ’ αἱματικὸν, ἄν τε πικρόχολον ἦ συνενδείξεται
<span class="lb" data-page="1.278" data-line="15" id="l1.278.15"></span>οὖν τὰ τοιαῦτα πάντα τῇ τε τοῦ πεπονθότος μορίου
<span class="lb" data-page="1.278" data-line="16" id="l1.278.16"></span>διαγνώσει καὶ τῇ τοῦ πάθους τὴν διαφορὰν τοῦ ῥεύματος.
<span class="lb" data-page="1.278" data-line="17" id="l1.278.17"></span>ὥστ’ ἐκ τῶν εἰρημένων εὔδηλον, ὡς καὶ τὴν οὐσίαν
<span class="pb" data-page="1.279" id="p1.279"></span>
<span class="lb" data-page="1.279" data-line="1" id="l1.279.1"></span>ἑκάστου τῶν πεπονθότων μορίων ἀναγκαῖόν ἐστιν ἐπίστασθαι
<span class="lb" data-page="1.279" data-line="2" id="l1.279.2"></span>καὶ τὴν πρὸς τὰ παρακείμενα κοινωνίαν εἰς τὴν τῶν
<span class="lb" data-page="1.279" data-line="3" id="l1.279.3"></span>νοσημάτων τε καὶ νοσούντων τόπων εὕρεσιν. ὅτι δ’ οὐδὲν
<span class="lb" data-page="1.279" data-line="4" id="l1.279.4"></span>διαφέρει λέγειν, ἢ θέσιν, ἢ σύνθεσιν, ἢ πρὸς τὰ παρακείμενα
<span class="lb" data-page="1.279" data-line="5" id="l1.279.5"></span>κοινωνίαν, εὔδηλον εἶναι νομίζω, κᾂν ἐγὼ μὴ λέγω.
</p>
        </article>

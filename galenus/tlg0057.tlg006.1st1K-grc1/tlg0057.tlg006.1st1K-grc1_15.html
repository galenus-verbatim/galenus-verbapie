<article xmlns="http://www.w3.org/1999/xhtml" id="urn:cts:greekLit:tlg0057.tlg006.1st1K-grc1:15">
<span class="pb page1" data-page="1.279" id="p1.279"></span>
<span class="milestone ed1page page1" data-n="1.42" data-unit="ed1page" id="ed1page.1.42"></span>
<span class="milestone ed2page page1" data-n="2.188" data-unit="ed2page" id="ed2page.2.188"></span>
          <p>
<span class="lb" data-page="1.279" data-line="6" id="l1.279.6"></span>Εὔδηλον δ’ ἐκ τῶν εἰρημένων ἐστὶν, ὡς
<span class="lb" data-page="1.279" data-line="7" id="l1.279.7"></span>καὶ τὴν ἐνέργειάν τε καὶ τὴν χρείαν ἑκάστου τῶν μορίων
<span class="lb" data-page="1.279" data-line="8" id="l1.279.8"></span>ἀναγκαῖόν ἐστιν ἐπίστασθαι· καὶ πρὸς τούτοις ἔτι τὰς τῶν
<span class="lb" data-page="1.279" data-line="9" id="l1.279.9"></span>νοσημάτων τε καὶ συμπτωμάτων γενέσεις· εἰς δὲ τοῦτο
<span class="lb" data-page="1.279" data-line="10" id="l1.279.10"></span>καὶ τὰς ποιούσας αἰτίας τὰ νοσήματα. πρός τε γὰρ τὴν
<span class="lb" data-page="1.279" data-line="11" id="l1.279.11"></span>διάγνωσιν ἑκάστου τῶν πεπονθότων μορίων ἅμα ταῖς διαθέσεσι
<span class="lb" data-page="1.279" data-line="12" id="l1.279.12"></span>καὶ πρὸς τὰς τοῦ νοσήματος αὐτοῦ διαφορὰς
<span class="lb" data-page="1.279" data-line="13" id="l1.279.13"></span>ἀναγκαῖα φαίνεται ταῦτα. καὶ τὸ μέγεθος δὲ καὶ τὸ ἦθος
<span class="lb" data-page="1.279" data-line="14" id="l1.279.14"></span>ἑκάστου τῶν νοσημάτων ἐκ τῶν αὐτῶν τούτων λαμβάνεται.
<span class="lb" data-page="1.279" data-line="15" id="l1.279.15"></span>τὸ μέγεθος μὲν, ἔκ τε τοῦ κατὰ τὴν διάθεσιν αὐτῶν μεγέθους
<span class="lb" data-page="1.279" data-line="16" id="l1.279.16"></span>καὶ τῶν ἑπομένων αὐτῇ συμπτωμάτων. τὸ δὲ ἦθος,
<span class="lb" data-page="1.279" data-line="17" id="l1.279.17"></span>ἔκ τε τῆς διαφορᾶς τοῦ νοσήματος καὶ τῶν ἑπομένων αὐτῇ
<span class="lb" data-page="1.279" data-line="18" id="l1.279.18"></span>συμπτωμάτων. εὐθέως γοῦν ἐπὶ τοῦ προκειμένου παραδείγματος
<span class="pb" data-page="1.280" id="p1.280"></span>
<span class="lb" data-page="1.280" data-line="1" id="l1.280.1"></span>ὀλεθριώτατος μέν ἐστιν ὁ μελαγχολικὸς ἐπικρατῶν
<span class="lb" data-page="1.280" data-line="2" id="l1.280.2"></span>χυμὸς, ὅτι τε κακοηθέστατος αὐτός ἐστι, καὶ διαβρωτικώτατος
<span class="lb" data-page="1.280" data-line="3" id="l1.280.3"></span>καὶ δύσπεπτος καὶ δυσεκκάθαρτος, ὅτι τε πλείστης
<span class="lb" data-page="1.280" data-line="4" id="l1.280.4"></span>ἐστὶ θερμασίας ἐνδεικτικὸς, ὑφ’ ἧς κατοπτηθεὶς ἐγένετο.
<span class="lb" data-page="1.280" data-line="5" id="l1.280.5"></span>πάντων δ’ ἐπιεικέστατος ὁ αἱματικὸς, ὡς ἂν γλυκύτατός τε
<span class="lb" data-page="1.280" data-line="6" id="l1.280.6"></span>καὶ εὐπεπτότατος ὤν. οἱ δ’ ἄλλοι δύο χυμοὶ μεταξὺ τῶν
<span class="lb" data-page="1.280" data-line="7" id="l1.280.7"></span>εἰρημένων εἰσὶν, ἁπλότητός τε καὶ κακοηθείας. τῶν συμπτωμάτων
<span class="lb" data-page="1.280" data-line="8" id="l1.280.8"></span>δὲ, τὸ μὲν μηδὲν ἀναπτύειν ὀλέθριον, ὅτι τε
<span class="lb" data-page="1.280" data-line="9" id="l1.280.9"></span>δεδέσθαι δηλοῦν πρὸς τῆς φλεγμονῆς τὸ ῥεῦμα, καἰ ὅτι διὰ
<span class="lb" data-page="1.280" data-line="10" id="l1.280.10"></span>τὸ μένειν ἔνδον ὅλον διαφθαρήσεται. τὸ δ’ ἀναπτύειν ἀπόνως
<span class="lb" data-page="1.280" data-line="11" id="l1.280.11"></span>τε καὶ ῥᾳδίως ἐπιεικέστατον. εἰ δὲ δὴ καὶ τὸ. πτυόμενον
<span class="lb" data-page="1.280" data-line="12" id="l1.280.12"></span>εἴη πεπεμμένον, ἔτι καὶ μᾶλλον ἐπιεικέστατον. ἀλλὰ
<span class="lb" data-page="1.280" data-line="13" id="l1.280.13"></span>καὶ τὰ κατὰ τοὺς σφυγμοὺς συμπτώματα τὸ ἦθος δηλοῖ
<span class="lb" data-page="1.280" data-line="14" id="l1.280.14"></span>τοῦ νοσήματος. ἤδη δὲ καὶ τἄλλα, ὅσα κατὰ συμπάθειαν
<span class="lb" data-page="1.280" data-line="15" id="l1.280.15"></span>ἐπιγίνεται, παραφροσύναι τε, καὶ κώματα, καὶ ἀνορεξίαι,
<span class="lb" data-page="1.280" data-line="16" id="l1.280.16"></span>καὶ οὖρα, καὶ διαχωρήματα τοῖα καὶ τοῖα γιγνόμενα γυμναστέον
<span class="lb" data-page="1.280" data-line="17" id="l1.280.17"></span>οὖν ἡμῖν ἐστιν ἐν ἅπασι τοῖς εἰρημένοις, εἰ διαγνωστικοὶ
<span class="lb" data-page="1.280" data-line="18" id="l1.280.18"></span>βουλόμεθα γενέσθαι νοσήματός τε καὶ μορίου
<span class="pb" data-page="1.281" id="p1.281"></span>
<span class="lb" data-page="1.281" data-line="1" id="l1.281.1"></span>πεπονθότος, ἤθους τε καὶ μεγέθους, καὶ διαφορᾶς τῆς κατ’
<span class="lb" data-page="1.281" data-line="2" id="l1.281.2"></span>αὐτά. ἐκ τῶν αὐτῶν δὲ τούτων ἡμῖν ὑπάρξει καὶ τὸ προγιγνώσκειν,
<span class="lb" data-page="1.281" data-line="3" id="l1.281.3"></span>εἰς ὅ τι τελευτήσει τὸ νόσημα καὶ ἡ τῶν βοηθημάτων
<span class="lb" data-page="1.281" data-line="4" id="l1.281.4"></span>ἐπιδέξιος χρῆσις. ἡ μὲν γὰρ πρόγνωσις ἀναίτιόν
<span class="lb" data-page="1.281" data-line="5" id="l1.281.5"></span>τε τὸν ἰατρὸν ἀποφαίνει τῶν <span class="milestone ed1page" data-n="1.43" data-unit="ed1page" id="ed1page.1.43"></span>θανάτων, εὐπειθεῖς
<span class="lb" data-page="1.281" data-line="6" id="l1.281.6"></span><span class="milestone ed2page" data-n="2.189" data-unit="ed2page" id="ed2page.2.189"></span>τε παρέχει τοὺς κάμνοντας, ἐκ πολλῶν τε προδιδάσκει
<span class="lb" data-page="1.281" data-line="7" id="l1.281.7"></span>τὸν καιρὸν τῶν βοηθημάτων. ἡ δὲ τῶν βοηθημάτων χρῆσις
<span class="lb" data-page="1.281" data-line="8" id="l1.281.8"></span>ἐπιδέξιος ὅτι μὲν αὐτὸ τὸ κυριώτατόν ἐστι τῆς τέχνης, ἐφ’
<span class="lb" data-page="1.281" data-line="9" id="l1.281.9"></span>ᾧ σύμπας ὁ λόγος ὥρμηται πρόδηλον παντί. πῶς δὲ ἐκ
<span class="lb" data-page="1.281" data-line="10" id="l1.281.10"></span>τῶν προειρημένων περιγίγνεται, μετ’ ὀλίγον εἰρήσεται. νυνὶ
<span class="lb" data-page="1.281" data-line="11" id="l1.281.11"></span>μὲν γὰρ ἐπιθεῖναι βούλομαι πρότερον οἷς διεξῄειν τὸ τέλος.
<span class="lb" data-page="1.281" data-line="12" id="l1.281.12"></span>ἡ γὰρ τῶν νοσημάτων ἅμα τοῖς δεδεγμένοις αὐτὰ μορίοις
<span class="lb" data-page="1.281" data-line="13" id="l1.281.13"></span>διάγνωσις ἐφ’ ἑνὸς μὲν ἤδη μοι παραδείγματος εἴρηται·
<span class="lb" data-page="1.281" data-line="14" id="l1.281.14"></span>προσθεῖναι δὲ ἕτερόν τι παραπλήσιον οὐδὲν χεῖρον.
<span class="lb" data-page="1.281" data-line="15" id="l1.281.15"></span>ἡ γάρ τοι τῶν ἐκκρινομένων ἰδέα διδάσκει πολλὰ, συνῆπται
<span class="lb" data-page="1.281" data-line="16" id="l1.281.16"></span>δ’ αὐτῇ τὸ σῶμα, ἐξ οὗ τὴν ἔκκρισιν ὁρῶμεν γιγνομένην,
<span class="lb" data-page="1.281" data-line="17" id="l1.281.17"></span>ὡς ἐξ ἀμφοῖν συνιόντων ἔνδειξιν μίαν γίγνεσθαι βεβαίαν.
<span class="lb" data-page="1.281" data-line="18" id="l1.281.18"></span>ὑμενώδους γὰρ, εἰ οὕτως ἔτυχεν. ἐκκριθέντος σώματος, ἡ μὲν
<span class="pb" data-page="1.282" id="p1.282"></span>
<span class="lb" data-page="1.282" data-line="1" id="l1.282.1"></span>ἐξ αὐτοῦ τοῦ φανέντος ἔνδειξις ἡλκῶσθαί τι τοιοῦτον ἐνδείκνυται
<span class="lb" data-page="1.282" data-line="2" id="l1.282.2"></span>μέρος, ὡς ἐπιπολῆς ὑμενώδη φύσιν ἔχειν, ἀφωρισμένον
<span class="lb" data-page="1.282" data-line="3" id="l1.282.3"></span>δὲ αὐτὸ δηλοῦν ἀδυνατεῖ. τὸ μέντοι τῆς ἐκκρίσεως χωρίον
<span class="lb" data-page="1.282" data-line="4" id="l1.282.4"></span>ἐπ’ αὐτὸ τὸ πεπονθὸς ποδηγεῖ. κάτω μὲν γὰρ διαχωρῆσαν
<span class="lb" data-page="1.282" data-line="5" id="l1.282.5"></span>ἐντέρου δηλοῖ τὴν ἕλκωσιν, ἄνω δὲ ἐμεθὲν γαστρὸς, ἀναβηχθὲν
<span class="lb" data-page="1.282" data-line="6" id="l1.282.6"></span>δὲ τῶν ὑπαλειφόντων τὰς τραχείας ἀρτηρίας ὑμένων,
<span class="lb" data-page="1.282" data-line="7" id="l1.282.7"></span>οὐρηθὲν δὲ ἤτοι κύστεως, ἢ τοῦ κατὰ τὸ αἰδοῖον
<span class="lb" data-page="1.282" data-line="8" id="l1.282.8"></span>πόρου. αὐτά τε οὖν ταῦτα καὶ πρὸς τούτοις ἔτι τὰ κατὰ
<span class="lb" data-page="1.282" data-line="9" id="l1.282.9"></span>συμπάθειάν τε καὶ πρωτοπάθειαν κάμνοντα σώματα διακρίνειν
<span class="lb" data-page="1.282" data-line="10" id="l1.282.10"></span>ἀλλήλων προσήκει τῇ τε ἡγεμονίᾳ καὶ ἀκολουθίᾳ,
<span class="lb" data-page="1.282" data-line="11" id="l1.282.11"></span>καὶ τῷ μεγέθει τε καὶ τῇ σμικρότητι καὶ προσέτι τῇ τῶν κακούντων
<span class="lb" data-page="1.282" data-line="12" id="l1.282.12"></span>ἑκάτερον αἰτίων προσόδῳ. πολλοὶ γοῦν ἐπὶ στομαχικαῖς
<span class="lb" data-page="1.282" data-line="13" id="l1.282.13"></span>διαθέσεσιν ἤτοι τοῦ ἐγκεφάλου εἰς συμπάθειαν ἀχθέντος
<span class="lb" data-page="1.282" data-line="14" id="l1.282.14"></span>ἐν μελαγχολικοῖς ἐγένοντο συμπτώμασιν, ἢ τῶν ὀφθαλμῶν
<span class="lb" data-page="1.282" data-line="15" id="l1.282.15"></span>ἐν τοῖς τῶν ὑποχεομένων. ἀλλ’ ἐπὶ τῶν τοιούτων ἐάν τις
<span class="lb" data-page="1.282" data-line="16" id="l1.282.16"></span>ἀκριβῶς προσέχῃ τὸν νοῦν, εὑρήσει ταῖς ἀπεψίαις τε καὶ
<span class="lb" data-page="1.282" data-line="17" id="l1.282.17"></span>ταῖς τῶν περιττωμάτων ἀθροίσεσιν ἐν στόματι κοιλίας ἑπόμενα
<span class="lb" data-page="1.282" data-line="18" id="l1.282.18"></span>τὰ εἰρημένα παθήματα, καὶ συμπαροξυνόμενά τε τοῖς
<span class="pb" data-page="1.283" id="p1.283"></span>
<span class="lb" data-page="1.283" data-line="1" id="l1.283.1"></span>βλάπτουσι τὸ τῆς γαστρὸς στόμα, καὶ συγκαθιστάμενα
<span class="lb" data-page="1.283" data-line="2" id="l1.283.2"></span>τοῖς ὠφελοῦσι. ἀλλ’ οὐ πρόκειταί μοι τὰ νῦν ἅπαντα τὸν
<span class="lb" data-page="1.283" data-line="3" id="l1.283.3"></span>ὑπὲρ τῶν πεπονθότων μερῶν λόγον διέρχεσθαι, ὥσπερ οὐδ’
<span class="lb" data-page="1.283" data-line="4" id="l1.283.4"></span>ἄλλο τι τῶν κατὰ τὴν τέχνην ὁλόκληρον, ἀλλ’ ἐνδείξασθαι
<span class="lb" data-page="1.283" data-line="5" id="l1.283.5"></span>μόνον τὴν μέθοδον αὐτῆς τῆς εὑρέσεως, καὶ ὅπως τῷ τέλει
<span class="lb" data-page="1.283" data-line="6" id="l1.283.6"></span>τῆς τέχνης συνῆπται. καὶ ἀναγκαῖόν ἐστιν αὐτὸν καθ’ ἕκαστον
<span class="lb" data-page="1.283" data-line="7" id="l1.283.7"></span>γυμνάσασθαι πολυειδῶς ἐν ἁπάσαις, τὰς ὑπὲρ αὐτῶν
<span class="lb" data-page="1.283" data-line="8" id="l1.283.8"></span>γεγραμμένας ἡμῖν ἐννοίας ταῖς πραγματείαις ἀναλεγόμενον.
<span class="lb" data-page="1.283" data-line="9" id="l1.283.9"></span>ὅπερ οὖν ἀναγκαῖόν ἐστιν εἰς τὰ παρόντα προσθέντες, ἀπαλλάξομεν
<span class="lb" data-page="1.283" data-line="10" id="l1.283.10"></span>ἐπὶ τὰς εἰρημένας μεθόδους· κᾀνταῦθα τὸ εἶδος
<span class="lb" data-page="1.283" data-line="11" id="l1.283.11"></span>νόμιζε τοῦ πράγματος ὑπάρχειν· ἐπειδὰν δὲ ταῖς ὕλαις ἐμβιβασθῇ,
<span class="lb" data-page="1.283" data-line="12" id="l1.283.12"></span>ὅλην τὴν οὐσίαν, ὅταν ἅπαντα διέλθω τὰ κατὰ
<span class="lb" data-page="1.283" data-line="13" id="l1.283.13"></span>μέρος, ὥσπερ νῦν ἐπὶ παραδειγμάτων ὀλίγων ἐποίησα,
<span class="lb" data-page="1.283" data-line="14" id="l1.283.14"></span>καὶ τοῦτ’ ἄν σοι τὸ μέρος εἴη τῆς τέχνης ὁλοκλήρως
<span class="lb" data-page="1.283" data-line="15" id="l1.283.15"></span>συνεστηκός.
</p>
        </article>

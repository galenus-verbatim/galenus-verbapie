<article xmlns="http://www.w3.org/1999/xhtml" id="urn:cts:greekLit:tlg0057.tlg006.1st1K-grc1:16">
<span class="pb page1" data-page="1.283" id="p1.283"></span>
<span class="milestone ed1page page1" data-n="1.43" data-unit="ed1page" id="ed1page.1.43"></span>
<span class="milestone ed2page page1" data-n="2.189" data-unit="ed2page" id="ed2page.2.189"></span>
          <p>
<span class="lb" data-page="1.283" data-line="16" id="l1.283.16"></span>Ὑπόλοιπον δ’ ἐστὶν ὑποδεικνύειν, ὡς καὶ
<span class="lb" data-page="1.283" data-line="17" id="l1.283.17"></span>εἰς τὴν ἐπιδέξιον χρῆσιν τῶν βοηθημάτων ἀναγκαῖον ἐπίστασθαι
<span class="lb" data-page="1.283" data-line="18" id="l1.283.18"></span>τὴν οὐσίαν ἀκριβῶς τοῦ θεραπευομένου μορίου,
<span class="lb" data-page="1.283" data-line="19" id="l1.283.19"></span>καὶ τὴν διάπλασιν, καὶ τὴν θέσιν. ἡ μὲν οὖν οὐσία διδάσκει
<span class="pb" data-page="1.284" id="p1.284"></span>
<span class="lb" data-page="1.284" data-line="1" id="l1.284.1"></span>τὰ πρῶτα νοσήματα τὰ κατὰ δυσκρασίαν, εἰς ὅσον ἐξέστηκε
<span class="lb" data-page="1.284" data-line="2" id="l1.284.2"></span>τοῦ κατὰ φύσιν, ἄχρι πόσου τε θερμαντέον ἐστὶν ἕκαστον
<span class="lb" data-page="1.284" data-line="3" id="l1.284.3"></span>αὐτῶν, καὶ ψυκτέον, καὶ ξηραντέον, καὶ ὑγραντέον. ἡ δὲ
<span class="lb" data-page="1.284" data-line="4" id="l1.284.4"></span>διάπλασις αὐτά τε τὰ καθ’ ἑαυτὴν διδάσκει νοσήματα,
<span class="lb" data-page="1.284" data-line="5" id="l1.284.5"></span>περὶ ὧν ἔμπροσθεν εἴρηται, καὶ συνενδείκνυται τὸ <span class="milestone ed2page" data-n="2.190" data-unit="ed2page" id="ed2page.2.190"></span>μέγεθος
<span class="lb" data-page="1.284" data-line="6" id="l1.284.6"></span>αὐτῶν. εἰς ὅσον γὰρ ἕκαστον ἐξέστηκε τοῦ κατὰ φύσιν,
<span class="lb" data-page="1.284" data-line="7" id="l1.284.7"></span>εἰς τοσοῦτον ἥκει μέγεθος. ἅμα δὲ τῷ μεγέθει καὶ
<span class="lb" data-page="1.284" data-line="8" id="l1.284.8"></span>τὸ μέχρι πόσου, διὰ τῶν ἐναντίων ἐπανάγειν αὐτὸ χρὴ πρὸς τὸ
<span class="lb" data-page="1.284" data-line="9" id="l1.284.9"></span>κατὰ φύσιν, ἐξ αὐτοῦ λαμβάνεται. ταῦτα μὲν οὖν ἀνάλογον
<span class="lb" data-page="1.284" data-line="10" id="l1.284.10"></span>τοῖς κατὰ δυσκρασίαν. αἱ δὲ ἐμφράξεις τε καὶ σφηνώσεις τούτου
<span class="lb" data-page="1.284" data-line="11" id="l1.284.11"></span>εἰσὶ γένους, ἴδιον δὲ ἐξαίρετον ἐνδείκνυται, τὸν τρόπον
<span class="lb" data-page="1.284" data-line="12" id="l1.284.12"></span>τῆς κενώσεως ἐκ τῶν στομάτων, καὶ διὰ τῶν σχημάτων, ἅ
<span class="lb" data-page="1.284" data-line="13" id="l1.284.13"></span>κέκτηται τὸ θεραπευόμενον ὄργανον. ἐπικοινωνεῖ δὲ τοῦτο
<span class="lb" data-page="1.284" data-line="14" id="l1.284.14"></span>τοῖς ὑπὸ τῆς θέσεως ἐνδεικνυμένοις, ὑπὲρ ὧν ἤδη λέγωμεν.
<span class="lb" data-page="1.284" data-line="15" id="l1.284.15"></span>ὅσα μὲν οὖν ἐν αὐτοῖς ἀνάλογόν ἐστιν εἴς τε τὴν τοῦ μεγέθους
<span class="lb" data-page="1.284" data-line="16" id="l1.284.16"></span>διάγνωσιν εἴς τε τὸ ποσὸν τῆς τῶν βοηθημάτων
<span class="lb" data-page="1.284" data-line="17" id="l1.284.17"></span>χρήσεως, οὐδὲν ἔτι δέομαι λέγειν. ὅσα δ’ ἐξαίρετα, λεκτέον
<span class="lb" data-page="1.284" data-line="18" id="l1.284.18"></span>ἐφεξῆς, ἐπειδὴ καὶ ἡ χρεία μεγίστη πρὸς τὰς θεραπείας
<span class="pb" data-page="1.285" id="p1.285"></span>
<span class="lb" data-page="1.285" data-line="1" id="l1.285.1"></span>αὐτῶν ἐστι μιγνυμένων ταῖς ἀπὸ τῆς διαπλάσεως. ἐνδείξεσιν.
<span class="lb" data-page="1.285" data-line="2" id="l1.285.2"></span>ἔσται δὲ κᾀνταῦθα ὁ λόγος ἐπὶ παραδειγμάτων
<span class="lb" data-page="1.285" data-line="3" id="l1.285.3"></span>ὀλίγων ὑπὲρ τοῦ γνῶναι τὴν μέθοδον. ἔμφραξίς ἐστι μὲν
<span class="lb" data-page="1.285" data-line="4" id="l1.285.4"></span>ἕν τι τῶν ὀργανικῶν παθῶν· ἐγγίγνεται δὲ ἐν ἥπατι μάλιστα
<span class="lb" data-page="1.285" data-line="5" id="l1.285.5"></span>διὰ τὴν κατασκευὴν αὐτοῦ καὶ τὴν ἐνέργειαν. αἱ
<span class="lb" data-page="1.285" data-line="6" id="l1.285.6"></span>γὰρ ἀπὸ τῶν πυλῶν φλέβες εἰς ἅπαντα τοῦ σπλάγχνου τὰ
<span class="lb" data-page="1.285" data-line="7" id="l1.285.7"></span>σιμὰ κατασχιζόμεναι συνάπτουσι τοῖς ἐν τοῖς κυρτοῖς ἀδήλοις
<span class="lb" data-page="1.285" data-line="8" id="l1.285.8"></span>αἰσθήσει στόμασι. ἀναφέρεται δ’ ἐκ τῆς κοιλίας τροφὴ
<span class="lb" data-page="1.285" data-line="9" id="l1.285.9"></span>πᾶσα πρὸς ἕνα τόπον τοῦ ἥπατας, ὃν ἀπ’ αὐτοῦ τοῦδε
<span class="lb" data-page="1.285" data-line="10" id="l1.285.10"></span>τοῦ νῦν εἰρημένου πύλας ὀνομάζουσιν. οὔτε γὰρ εἰς τὰς
<span class="lb" data-page="1.285" data-line="11" id="l1.285.11"></span>πόλεις εἰσελθεῖν τις δύναται, πρὶν διελθεῖν τὰς πύλας,
<span class="lb" data-page="1.285" data-line="12" id="l1.285.12"></span>οὔτ’ εἰς ἧπαρ ἀφικέσθαι, πρὶν ἐν τούτῳ γενέσθαι τῷ
<span class="lb" data-page="1.285" data-line="13" id="l1.285.13"></span>χωρίῳ. διανέμεται δ’ ἐντεῦθεν εἰς τὰ σιμὰ τοῦ ἥπατος
<span class="lb" data-page="1.285" data-line="14" id="l1.285.14"></span>ἅπαντα, κᾄπειτα δι’ ὧν εἰρήκαμεν περάτων εἰς τὸ κυρτὸν
<span class="lb" data-page="1.285" data-line="15" id="l1.285.15"></span>μεταλαμβάνεται. οὐδὲν οὖν θαυμαστόν ἐστι, διά τε τὴν
<span class="lb" data-page="1.285" data-line="16" id="l1.285.16"></span>τῶν ὁδῶν στενότητα καὶ τὸ πλῆθος τῆς διερχομένης οὐσίας
<span class="lb" data-page="1.285" data-line="17" id="l1.285.17"></span>ἐμφράξεσι συνεχέσιν ἁλίσκεσθαι τὸ σπλάγχνον. ἴασις οὖν
<span class="pb" data-page="1.286" id="p1.286"></span>
<span class="lb" data-page="1.286" data-line="1" id="l1.286.1"></span>αὐτῶν ἔσται, πρὶν μὲν πολλὰς γενέσθαι καὶ πυρέττειν
<span class="lb" data-page="1.286" data-line="2" id="l1.286.2"></span>τὸν ἄνθρωπον, ἥ τῶν λεπτυνόντων ἐδεσμάτων τε καὶ φαρμάκων
<span class="lb" data-page="1.286" data-line="3" id="l1.286.3"></span>προσφορά. πολλῶν δὲ γενομένων, οὐκ αὐτὴ μόνον,
<span class="lb" data-page="1.286" data-line="4" id="l1.286.4"></span>ἀλλὰ καὶ ἡ κένωσίς ἐστιν, ἥντινα δι’ ὧν χρὴ ποιεῖσθαι
<span class="lb" data-page="1.286" data-line="5" id="l1.286.5"></span>χωρίων, ἥ τε διάπλασις ἐνδείξεται τοῦ σπλάγχνου καὶ ἡ
<span class="lb" data-page="1.286" data-line="6" id="l1.286.6"></span>θέσις. ἐκ τούτων γοῦν ὁρμώμενοι, τὰ μὲν ἐν τοῖς σιμοῖς
<span class="lb" data-page="1.286" data-line="7" id="l1.286.7"></span>τοῦ ἥπατος ἐπ’ ἔντερον προτρέψομεν, ὅσα δ’ ἐν τοῖς κυρτοῖς
<span class="lb" data-page="1.286" data-line="8" id="l1.286.8"></span>ἐστι, δι’ οὔρων ἐκκενώσομεν. οὕτω δὲ καὶ ὅσα κατὰ
<span class="lb" data-page="1.286" data-line="9" id="l1.286.9"></span>τὸν θώρακα καὶ τὸν πνεύμονα περιέχεται, κενοῦσθαι δεόμενα,
<span class="lb" data-page="1.286" data-line="10" id="l1.286.10"></span>παρά τε τῆς διαπλάσεως αὐτῆς καὶ τῆς θέσεως ἐδιδάχθημεν
<span class="lb" data-page="1.286" data-line="11" id="l1.286.11"></span>ἐκκαθαίρειν διὰ βηχῶν. ὡσαύτως δὲ καὶ ὅσα
<span class="lb" data-page="1.286" data-line="12" id="l1.286.12"></span>κατὰ τὸν ἐγκέφαλον, ἐπὶ τὰς ῥῖνας ἕλκειν. οὐχ ἥκιστα δὲ
<span class="lb" data-page="1.286" data-line="13" id="l1.286.13"></span>καὶ ἡ τῶν φλεγμαινόντων μορίων ἴασις ἐκ θέσεώς τε καὶ
<span class="lb" data-page="1.286" data-line="14" id="l1.286.14"></span>διαπλάσεως λαμβάνεται. ἔστι μὲν γὰρ καὶ τούτων ὁ πρῶτος
<span class="lb" data-page="1.286" data-line="15" id="l1.286.15"></span>σκοπὸς ἡ κένωσις τοῦ χυμοῦ τοῦ κατασκήψαντος εἰς τὸ
<span class="lb" data-page="1.286" data-line="16" id="l1.286.16"></span>φλεγμαῖνον. ὅπως δ’ ἐκκενοῦν αὐτὸν χρὴ, τῶν κατεχόντων
<span class="lb" data-page="1.286" data-line="17" id="l1.286.17"></span>ὀργανικῶν μορίων ἡ φύσις ἐνδείκνυται. παρ’ αὐτῶν γοῦν
<span class="lb" data-page="1.286" data-line="18" id="l1.286.18"></span>διδασκόμενοι, τὰ μὲν εἰς ἰσχίον κατασκήψαντα ῥεύματα διὰ
<span class="pb" data-page="1.287" id="p1.287"></span>
<span class="lb" data-page="1.287" data-line="1" id="l1.287.1"></span>τῶν κατ’ ἰγνύα τε καὶ σφυρὰ φλεβῶν ἐκκενώσομεν, ὥσπερ γε
<span class="lb" data-page="1.287" data-line="2" id="l1.287.2"></span>καὶ ὅσα κατὰ τὰς μήτρας ἴσχεται. τὰ δὲ κατὰ θώρακα καὶ
<span class="lb" data-page="1.287" data-line="3" id="l1.287.3"></span>πνεύμονα διὰ τῆς ἔνδον κατ’ ἀγκῶνα φλεβός. τὰ δὲ κατὰ
<span class="lb" data-page="1.287" data-line="4" id="l1.287.4"></span>κεφαλήν τε καὶ τράχηλον ἐκ τῆς ὠμιαίας. ἡ γὰρ τῶν ἐγγυτάτων
<span class="lb" data-page="1.287" data-line="5" id="l1.287.5"></span>τε καὶ κοινῶν τῷ πεπονθότι μορίῳ φλεβῶν κένωσις
<span class="lb" data-page="1.287" data-line="6" id="l1.287.6"></span>ἀρίστη τε καὶ ῥᾴστη. καὶ τὸ διαφορεῖν δὲ τὸ φλεγμαῖνόν
<span class="lb" data-page="1.287" data-line="7" id="l1.287.7"></span>ἐστι μὲν δήπου καὶ αὐτὸ τὴν ἐκ τοῦ νοσήματος
<span class="lb" data-page="1.287" data-line="8" id="l1.287.8"></span>ἔνδειξιν ἔχον. ὑπαλλάττεται δ’ ἐν τῇ κατὰ μέρος τῶν
<span class="lb" data-page="1.287" data-line="9" id="l1.287.9"></span>βοηθημάτων χρήσει τὴν παρὰ τῆς θέσεως τοῦ πεπονθότος
<span class="lb" data-page="1.287" data-line="10" id="l1.287.10"></span>μορίου προσλαμβάνον ἔνδειξιν. ὅσα μὲν γὰρ ἐπιπολῆς κεῖται,
<span class="lb" data-page="1.287" data-line="11" id="l1.287.11"></span>τοιοῦτον ἐπ’ αὐτῶν εἶναι προσήκει τὸ διαφορῆσον φάρμακον,
<span class="lb" data-page="1.287" data-line="12" id="l1.287.12"></span>οἷονπερ ἐνδείκνυται τὸ τῆς φλεγμονῆς εἶδος. ὅσα δ’ ἐν
<span class="lb" data-page="1.287" data-line="13" id="l1.287.13"></span>βάθει, τοσοῦτον <span class="milestone ed2page" data-n="2.191" data-unit="ed2page" id="ed2page.2.191"></span>
            <span class="milestone ed1page" data-n="1.44" data-unit="ed1page" id="ed1page.1.44"></span>δριμυτέρων δεῖται φαρμάκων,
<span class="lb" data-page="1.287" data-line="14" id="l1.287.14"></span>ὅσῳ τῶν ἐκτὸς ἀποκεχώρηκεν, ὥστε καὶ σικύας ἐπ’ αὐτῶν
<span class="lb" data-page="1.287" data-line="15" id="l1.287.15"></span>ἐνίοτε χρῄζομεν, εἰ κατὰ συχνοῦ κέοιτο βάθους, ὅπερ ἐναντιώτατόν
<span class="lb" data-page="1.287" data-line="16" id="l1.287.16"></span>ἐστι τοῖς ἐπιπολῆς φλεγμαίνουσιν. οὕτω δὲ καὶ
<span class="lb" data-page="1.287" data-line="17" id="l1.287.17"></span>εἴ που στύφοντος εἴη φαρμάκου χρεία, σκοπεῖσθαι τοῦ δεομένου
<span class="lb" data-page="1.287" data-line="18" id="l1.287.18"></span>χωρίου τὴν θέσιν. εἰ μὲν γὰρ ἱκανόν ἐστιν ἐξικέσθαι
<span class="pb" data-page="1.288" id="p1.288"></span>
<span class="lb" data-page="1.288" data-line="1" id="l1.288.1"></span>πρὸς αὐτὸ τὸ στύφον, οὐδὲν κωλύει παραλαμβάνειν. εἰ
<span class="lb" data-page="1.288" data-line="2" id="l1.288.2"></span>δ’ οὐχ ἱκανὸν, ἐπισκοπεῖσθαι, μή ποτε ἄρα τὴν ἐκ τῶν
<span class="lb" data-page="1.288" data-line="3" id="l1.288.3"></span>προκειμένων ὑγρότητα συνελάσωμεν εἰς τὸ πεπονθὸς, ὥστε
<span class="lb" data-page="1.288" data-line="4" id="l1.288.4"></span>ἤτοι τὴν ποδηγοῦσαν τῷ στύφοντι φαρμάκῳ μικτέον ἐστὶ
<span class="lb" data-page="1.288" data-line="5" id="l1.288.5"></span>δύναμιν, ἤ οὐ χρηστέον αὐτῷ. μέγιστον οὖν οἶδα βλάπτοντας,
<span class="lb" data-page="1.288" data-line="6" id="l1.288.6"></span>ὅσοι τοῖς ἐκ πνεύμονος ἀναβήττουσιν αἷμα περιτιθέασιν
<span class="lb" data-page="1.288" data-line="7" id="l1.288.7"></span>ἐκ κύκλῳ καθ’ ὅλον τὸν θώρακα φάρμακα στύφοντα.
<span class="lb" data-page="1.288" data-line="8" id="l1.288.8"></span>πρὸς γὰρ τῷ μὴ διϊκνεῖσθαι τὴν δύναμιν αὐτῶν
<span class="lb" data-page="1.288" data-line="9" id="l1.288.9"></span>εἰς τὸν πνεύμονα συνελαύνουσι καὶ τὸ κατὰ τὸν θώρακα
<span class="lb" data-page="1.288" data-line="10" id="l1.288.10"></span>αἷμα πρὸς τὸ σπλάγχνον. ἀρκεῖν ἡγοῦμαι καὶ περὶ τούτων
<span class="lb" data-page="1.288" data-line="11" id="l1.288.11"></span>εἴς γε τὴν ἐνεστῶσαν, πραγματείαν τὰ εἰρημένα.
<span class="lb" data-page="1.288" data-line="12" id="l1.288.12"></span>τοσοῦτον οὖν εἰπὼν ἔτι περὶ αὐτῶν ἀπαλλάξομαι, ὡς ἡ
<span class="lb" data-page="1.288" data-line="13" id="l1.288.13"></span>μὲν μέθοδος αὕτη τὸ εἶδος μόνον ἐστὶ τῆς πραγματείας·
<span class="lb" data-page="1.288" data-line="14" id="l1.288.14"></span>ἡ δὲ καθ’ ἕκαστον μέρος τοῦ σώματος ἐπιστήμη
<span class="lb" data-page="1.288" data-line="15" id="l1.288.15"></span>τε καὶ διέξοδος, ἡ οἶον οὐσία σύμπασα, ἣν ἐν ταῖς ἄλλαις
<span class="lb" data-page="1.288" data-line="16" id="l1.288.16"></span>πραγματείαις διεξήλθομεν.
</p>
        </article>

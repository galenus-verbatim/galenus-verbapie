<article xmlns="http://www.w3.org/1999/xhtml" id="urn:cts:greekLit:tlg0057.tlg006.1st1K-grc1:18">
<span class="pb page1" data-page="1.295" id="p1.295"></span>
<span class="milestone ed1page page1" data-n="1.45" data-unit="ed1page" id="ed1page.1.45"></span>
<span class="milestone ed2page page1" data-n="2.193" data-unit="ed2page" id="ed2page.2.193"></span>
          <p>
<span class="lb" data-page="1.295" data-line="16" id="l1.295.16"></span>Ἐπειδὴ καὶ τοὺς ἀπαλλαγέντας νοσημάτων
<span class="lb" data-page="1.295" data-line="17" id="l1.295.17"></span>εἰς εὐρωστίαν ὑγιεινὴν ἄγεσθαι προσήκει, καὶ τοὺς ὑποσυρομένους
<span class="pb" data-page="1.296" id="p1.296"></span>
<span class="lb" data-page="1.296" data-line="1" id="l1.296.1"></span>εἰς τὰ νοσήματα προφυλάττεσθαι τὰς νόσους, ἔτι
<span class="lb" data-page="1.296" data-line="2" id="l1.296.2"></span>τε τοὺς ἀμέμπτως ὑγιαίνοντας ἐν τούτῳ φυλάττεσθαι, καὶ
<span class="lb" data-page="1.296" data-line="3" id="l1.296.3"></span>τρία ταῦτα ὑπόλοιπα μέρη τῆς τέχνης ἐστὶ, διὰ βραχυτάτων
<span class="lb" data-page="1.296" data-line="4" id="l1.296.4"></span>εἰπεῖν τι καὶ περὶ τῆς τούτων συστάσεως. ἐπεὶ τοίνυν
<span class="lb" data-page="1.296" data-line="5" id="l1.296.5"></span>εἴρηται καὶ πρόσθεν, ὡς ἔστι τρία τὰ σύμπαντα γένη
<span class="lb" data-page="1.296" data-line="6" id="l1.296.6"></span>τῶν παρὰ φύσιν, αἰτίαι τε, καὶ διαθέσεις, καὶ συμπτώματα,
<span class="lb" data-page="1.296" data-line="7" id="l1.296.7"></span>τὸ προφυλακτικὸν κᾂν εἴη μέρος τῆς τέχνης, ὃ δὴ
<span class="lb" data-page="1.296" data-line="8" id="l1.296.8"></span>καὶ καλοῦσιν ἰδίως προφυλακτικὸν ἐν τῷ πρώτῳ γένει
<span class="lb" data-page="1.296" data-line="9" id="l1.296.9"></span>συνιστάμενον. ὅταν γὰρ ἤτοι πλῆθός τι χυμῶν, ἢ φαυλότης,
<span class="lb" data-page="1.296" data-line="10" id="l1.296.10"></span>ἢ ἔμφραξις, ἢ φθαρτικὴ δύναμις ἐγγίνηται τῷ σώματι,
<span class="lb" data-page="1.296" data-line="11" id="l1.296.11"></span>κίνδυνός ἐστιν ὅσον οὔπω νοσῆσαι τὸν ἄνθρωπον, ποτὲ δὲ
<span class="lb" data-page="1.296" data-line="12" id="l1.296.12"></span>καὶ ἐσχάτως κινδυνεῦσαι. δυσδιάγνωστοι δὲ τοιαῦται αἰτίαι
<span class="lb" data-page="1.296" data-line="13" id="l1.296.13"></span>ἅτε οὐ λυποῦσαι τὸν ἄνθρωπον. ὥσπερ γε ἀμέλει καὶ ὁ
<span class="lb" data-page="1.296" data-line="14" id="l1.296.14"></span>τοῦ λυττῶντος κυνὸς ἰὸς, οὗ σημεῖον ἴδιον οὐδέν ἐστιν ἐν
<span class="lb" data-page="1.296" data-line="15" id="l1.296.15"></span>τῷ σώματι περιεχόμενον, πρὶν ἐγγὺς ἥκειν λύττης τὸν
<span class="lb" data-page="1.296" data-line="16" id="l1.296.16"></span>δηχθέντα. καὶ δὴ καὶ πυνθάνεσθαι τῶν τοιούτων αἰτιῶν
<span class="lb" data-page="1.296" data-line="17" id="l1.296.17"></span>ἀναγκαῖόν ἐστιν τὸν ἰατρὸν αὐτῶν τῶν πασχόντων ὑπὲρ τῶν
<span class="pb" data-page="1.297" id="p1.297"></span>
<span class="lb" data-page="1.297" data-line="1" id="l1.297.1"></span>συμπεσόντων αὐτοῖς ἑκάστου. ὅταν μέντοι πλῆθος ἢ κακοχυμία
<span class="lb" data-page="1.297" data-line="2" id="l1.297.2"></span>ὑποτρέφηται, ἢ τὸν ὄγκον τοῦ σώματος, ἢ ἐμφράττηταί
<span class="lb" data-page="1.297" data-line="3" id="l1.297.3"></span>τι σπλάγχνον, ἔνεστι γνωρίζειν αὐτὰ διά τινων συμπτωμάτων,
<span class="lb" data-page="1.297" data-line="4" id="l1.297.4"></span>ἃ μέσα πώς ἐστι τῶν τε τοῖς ὑγιαίνουσι ὑπαρχόντων
<span class="lb" data-page="1.297" data-line="5" id="l1.297.5"></span>καὶ τῶν τοῖς νοσοῦσι συμβαινόντων. τὰ μὲν γὰρ
<span class="lb" data-page="1.297" data-line="6" id="l1.297.6"></span>τοῖς ὑγιαίνουσιν ὑπάρχοντα κατὰ φύσιν ἅπαντά ἐστι καὶ
<span class="lb" data-page="1.297" data-line="7" id="l1.297.7"></span>ἄμεμπτα· τὰ δὲ τοῖς νοσοῦσι συμβαίνοντα παρὰ φύσιν τε
<span class="lb" data-page="1.297" data-line="8" id="l1.297.8"></span>καὶ μεμπτά· τὰ δὲ μεταξὺ τούτων ἐκ μὲν τοῦ γένους ἐστὶ
<span class="lb" data-page="1.297" data-line="9" id="l1.297.9"></span>τῶν ταῖς νόσοις συμβαινόντων, οὕτω δὲ σμικρὰ τοῖς μεγέθεσι
<span class="lb" data-page="1.297" data-line="10" id="l1.297.10"></span>καὶ ἀσθενῆ ταῖς δυνάμεσι, ὡς μηδέπω κωλύεσθαι
<span class="lb" data-page="1.297" data-line="11" id="l1.297.11"></span>πρὸς αὐτῶν τὰς συνήθεις ἑκάστῳ πράξεις. εἴτε γὰρ ὀδύνη
<span class="lb" data-page="1.297" data-line="12" id="l1.297.12"></span>κεφαλῆς ἢ ἄλλου τινὸς εἴη μέρους οὕτω σμικρά τις,
<span class="lb" data-page="1.297" data-line="13" id="l1.297.13"></span><span class="milestone ed2page" data-n="2.194" data-unit="ed2page" id="ed2page.2.194"></span>ὡς μήπω τὸν ἄνθρωπον ἀναγκάζεσθαι κλινήρη γενέσθαι,
<span class="lb" data-page="1.297" data-line="14" id="l1.297.14"></span>ἀλλὰ καὶ εἴτε βάρος, ἤτοι καθ’ ὑποχόνδριον, ἢ
<span class="lb" data-page="1.297" data-line="15" id="l1.297.15"></span>κεφαλὴν, ἢ ἄλλο τι μέρος, ἢ σπλάγχνον, οὐδὲ τοῦθ’ ἱκανὸν
<span class="lb" data-page="1.297" data-line="16" id="l1.297.16"></span>ἀποστῆσαι τῶν συνήθων. ἔτι δὲ δὴ μᾶλλον ὄγκος τοῦ
<span class="lb" data-page="1.297" data-line="17" id="l1.297.17"></span>σώματος, ἢ ἰσχνότης, ἢ ἄχροια, καὶ ὁ πρὸς τὰς κινήσεις
<span class="lb" data-page="1.297" data-line="18" id="l1.297.18"></span>ὄκνος, ἢ ὑπνώδης διάθεσις, ἢ ἀγρυπνία τῶν κατὰ τὰς τοῦ
<span class="pb" data-page="1.298" id="p1.298"></span>
<span class="lb" data-page="1.298" data-line="1" id="l1.298.1"></span>βίου πράξεις ἐνεργειῶν ἀπάγειν οὐχ ἱκανὰ, καὶ πολὺ δὴ
<span class="lb" data-page="1.298" data-line="2" id="l1.298.2"></span>μᾶλλον ἀνορεξία τις, ἢ ὄρεξις ἐπιτεταμένη σιτίων· ἄμφω
<span class="lb" data-page="1.298" data-line="3" id="l1.298.3"></span>γὰρ γίγνεται τοῦ σώματος οὐκ ἀκριβῶς ὑγιαίνοντος, ὥσπερ
<span class="lb" data-page="1.298" data-line="4" id="l1.298.4"></span>γε καὶ ἀδίψους παρὰ λόγον, ἢ διψώδεις, ἢ δακνομένους τὸν
<span class="lb" data-page="1.298" data-line="5" id="l1.298.5"></span>στόμαχον, ἢ τὴν κοιλίαν, ἢ κοπώδεις ἑαυτοὺς αἰσθάνεσθαι.
<span class="lb" data-page="1.298" data-line="6" id="l1.298.6"></span>τοιοῦτος γάρ τις ὁ τύπος ἐστὶ τῶν συμβαινόντων τοῖς ὑποφερομένοις
<span class="lb" data-page="1.298" data-line="7" id="l1.298.7"></span>εἰς νόσον. ἡ δ’ ἐπανόρθωσις τῶν ἐργαζομένων
<span class="lb" data-page="1.298" data-line="8" id="l1.298.8"></span>αὐτὰ διαθέσεων, συνελόντι μὲν εἰπεῖν, διὰ τῶν ἐναντίων,
<span class="lb" data-page="1.298" data-line="9" id="l1.298.9"></span>ὡς ἔμπροσθεν δέδεικται. κατὰ μέρος δ’ ἐπιόντι, τὸ
<span class="lb" data-page="1.298" data-line="10" id="l1.298.10"></span>μὲν περιττὸν ἅπαν ἐκκενοῦν προσήκει, διορισάμενον ὅπως
<span class="lb" data-page="1.298" data-line="11" id="l1.298.11"></span>ἐστὶ περιττὸν, εἴτε ὡς ποσὸν, εἴτε ὡς ποιὸν, εἴτε ὡς ἄμφω.
<span class="lb" data-page="1.298" data-line="12" id="l1.298.12"></span>τὸ δ’ ἐπανελθεῖν δυνάμενον εἰς τὸ κατὰ φύσιν, ἀλλοιοῦν
<span class="lb" data-page="1.298" data-line="13" id="l1.298.13"></span>διὰ τῶν ἐναντίων, τὸ μὲν παχὺ καὶ γλίσχρον λεπτύνοντα,
<span class="lb" data-page="1.298" data-line="14" id="l1.298.14"></span>τὸ δὲ λεπτὸν παχύνοντα, κοινῇ δ’ ἄμφω πέττοντα,
<span class="lb" data-page="1.298" data-line="15" id="l1.298.15"></span>τὰς δ’ ἐμφράξεις διαῤῥίπτοντα, τὰ δ’ ὅλῳ τῷ
<span class="lb" data-page="1.298" data-line="16" id="l1.298.16"></span>γένει παρὰ φύσιν, οἷά τε τὰ δηλητήρια καὶ οἱ ἰοὶ τῶν
<span class="lb" data-page="1.298" data-line="17" id="l1.298.17"></span>ἰοβόλων ζώων, ἀλλοιοῦντα καὶ κενοῦντα, τὰς μὲν ἀλλοιώσεις
<span class="pb" data-page="1.299" id="p1.299"></span>
<span class="lb" data-page="1.299" data-line="1" id="l1.299.1"></span>διὰ τῶν ἐναντίων, ἤτοι καθ’ ὅλην τὴν οὐσίαν, ἢ
<span class="lb" data-page="1.299" data-line="2" id="l1.299.2"></span>κατὰ ποιότητα μίαν, ἢ δύο ποιούμενον, ἐκκενοῦντα δὲ διὰ
<span class="lb" data-page="1.299" data-line="3" id="l1.299.3"></span>τῶν ἑλκτικῶν δυνάμεων. δι’ ὧν δ’ ἄν τις ταῦτα ποιήσειε
<span class="lb" data-page="1.299" data-line="4" id="l1.299.4"></span>βοηθημάτων, ἐξ αὐτῶν τῶν διαθέσεων ληπτέον. εἰ μὲν
<span class="lb" data-page="1.299" data-line="5" id="l1.299.5"></span>γὰρ πάντες ὁμοίως αὐξηθεῖεν χυμοὶ, διὰ φλεβοτομίας μὲν
<span class="lb" data-page="1.299" data-line="6" id="l1.299.6"></span>ἡ κυριωτάτη καὶ μεγίστη κένωσις, ἑξῆς δὲ διὰ τρίψεων
<span class="lb" data-page="1.299" data-line="7" id="l1.299.7"></span>καὶ γυμνασίων, καὶ λουτρῶν, καὶ ἀσιτίας. οὕτω δὲ χρὴ
<span class="lb" data-page="1.299" data-line="8" id="l1.299.8"></span>κενοῦν, καὶ εἰ τὸ αἷμα πλεονάσει μόνον. εἰ δ’ ὁ τῆς ξανθῆς
<span class="lb" data-page="1.299" data-line="9" id="l1.299.9"></span>ἢ μελαίνης χολῆς χυμὸς, ἤ τις ὑδατώδης ὀῤῥὸς χυμοῦ,
<span class="lb" data-page="1.299" data-line="10" id="l1.299.10"></span>διὰ κενώσεως μὲν, ἀλλ’ οὐχ ὁμοίως. τὰ μὲν γὰρ ἐν ταῖς
<span class="lb" data-page="1.299" data-line="11" id="l1.299.11"></span>πρώταις φλεψὶ περιττώματα τοῖς ὑπηλάταις ἐκκαθαίρειν·
<span class="lb" data-page="1.299" data-line="12" id="l1.299.12"></span>τὰ δ’ ἐν ταῖς ἄλλαις, δι’ οὕρων μὲν τὰ ὑδατώδη καὶ λεπτὰ,
<span class="lb" data-page="1.299" data-line="13" id="l1.299.13"></span>διὰ καθάρσεως δὲ τὰ χολώδη. ἐγχωρεῖ δὲ καὶ τὰ λεπτὰ
<span class="lb" data-page="1.299" data-line="14" id="l1.299.14"></span>τοῖς ὑπηλάταίς ἐκκενοῦν. τὰ δὲ καθ’ ὅλην τὴν ἕξιν, ὅσα
<span class="lb" data-page="1.299" data-line="15" id="l1.299.15"></span>μὲν λεπτὰ, δι’ ἱδρώτων τε καὶ φαρμάκων, ὁπόσα τῷ δέρματι
<span class="lb" data-page="1.299" data-line="16" id="l1.299.16"></span>προσφερόμενα ξηραίνειν πέφυκε· ὅσα δὲ χολώδη, καθάρσει
<span class="pb" data-page="1.300" id="p1.300"></span>
<span class="lb" data-page="1.300" data-line="1" id="l1.300.1"></span>μὲν πρῶτον, ἑξῆς δὲ τῇ διὰ τοῦ δέρματος κενώσει. εἰ δ’
<span class="lb" data-page="1.300" data-line="2" id="l1.300.2"></span>ὁ τοῦ φλέγματος πλεονάζοι χυμὸς, εἰ μὲν ἁλμυρὸν εἴη, καθαίρειν,
<span class="lb" data-page="1.300" data-line="3" id="l1.300.3"></span>ὀξὺ δὲ γενόμενον ἀλλοιοῦν πειρᾶσθαι συντελοῦντα
<span class="lb" data-page="1.300" data-line="4" id="l1.300.4"></span>τῇ φύσει πρὸς τὴν πέψιν αὐτοῦ. πολὺ δὲ δὴ μᾶλλον
<span class="lb" data-page="1.300" data-line="5" id="l1.300.5"></span>ἔτι τὸ γλυκὺ πέττεται ῥᾳδίως. ἄγει δ’ εἰς πέψιν
<span class="lb" data-page="1.300" data-line="6" id="l1.300.6"></span>ἡσυχία τε καὶ θάλψις μετρία, καὶ σιτίων εὐχύμων ὀλίγων
<span class="lb" data-page="1.300" data-line="7" id="l1.300.7"></span>ἐδωδὴ, καὶ οἴνου πόσις θερμαίνοντος ὀλίγον. τὴν δὲ
<span class="lb" data-page="1.300" data-line="8" id="l1.300.8"></span>θάλψιν μετρίαν ποιεῖ ἡ εὔκρατος τρίψις, καὶ αἱ τῶν θερμῶν
<span class="lb" data-page="1.300" data-line="9" id="l1.300.9"></span>ὑδάτων σύμμετροι χρήσεις, ἐδέσματά τε καὶ φάρμακα
<span class="lb" data-page="1.300" data-line="10" id="l1.300.10"></span>τὰ μετρίως θερμαίνοντα. διαῤῥίπτει δὲ τὰς ἐμφράξεις, ὅσα
<span class="lb" data-page="1.300" data-line="11" id="l1.300.11"></span>λεπτύνειν πέφυκεν ἐδέσματά τε καὶ πόματα καὶ φάρμακα τὰς
<span class="lb" data-page="1.300" data-line="12" id="l1.300.12"></span>δ’ ὕλας τούτων ὅπως εὑρίσκειν τε καὶ κρίνειν προσήκει,
<span class="lb" data-page="1.300" data-line="13" id="l1.300.13"></span>διὰ μιᾶς ἐξηγησάμεθα πραγματείας, ἣν περὶ τῆς τῶν
<span class="lb" data-page="1.300" data-line="14" id="l1.300.14"></span>ἁπλῶν φαρμάκων δυνάμεως ἐπιγράφομεν. εἴρηται δὲ κᾀν
<span class="lb" data-page="1.300" data-line="15" id="l1.300.15"></span>τῷ περὶ τῆς λεπτυνούσης διαίτης γράμματι.
</p>
        </article>

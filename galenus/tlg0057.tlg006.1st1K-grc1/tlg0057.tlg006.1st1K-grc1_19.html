<article xmlns="http://www.w3.org/1999/xhtml" id="urn:cts:greekLit:tlg0057.tlg006.1st1K-grc1:19">
<span class="pb page1" data-page="1.300" id="p1.300"></span>
<span class="milestone ed1page page1" data-n="1.45" data-unit="ed1page" id="ed1page.1.45"></span>
<span class="milestone ed2page page1" data-n="2.194" data-unit="ed2page" id="ed2page.2.194"></span>
          <p>
<span class="lb" data-page="1.300" data-line="16" id="l1.300.16"></span>Καιρὸς οὖν ἤδη μετιέναι τῷ λόγῳ πρὸς
<span class="pb" data-page="1.301" id="p1.301"></span>
<span class="lb" data-page="1.301" data-line="1" id="l1.301.1"></span>τοὺς ἐκ τῶν νοσημάτων ἀναλαμβάνοντας, ἐφ’ ὧν οὔτ’ αἴτιον
<span class="lb" data-page="1.301" data-line="2" id="l1.301.2"></span>οὐδέν ἐστι <span class="milestone ed2page" data-n="2.195" data-unit="ed2page" id="ed2page.2.195"></span>παρὰ φύσιν, οὔτε διάθεσις ἰσχνότης
<span class="lb" data-page="1.301" data-line="3" id="l1.301.3"></span>δὲ μόνη μετὰ δυνάμεως ἀσθενοῦς. διὰ ταῦτά τοι καὶ ἡ
<span class="lb" data-page="1.301" data-line="4" id="l1.301.4"></span>εἰς τὴν κατὰ φύσιν ἀγωγὴ τῶν οὕτω διακειμένων ἀνάθρεψίς
<span class="lb" data-page="1.301" data-line="5" id="l1.301.5"></span>τε καὶ ῥῶσίς ἐστιν ἐκ κινήσεών τε καὶ τροφῶν
<span class="lb" data-page="1.301" data-line="6" id="l1.301.6"></span>συμμέτρων γιγνομένη. τὰς δ’ ὕλας κᾀνταῦθα, δι’ ὧν αἱ
<span class="lb" data-page="1.301" data-line="7" id="l1.301.7"></span>κινήσεις τε καὶ θρέψεις ἔσονται, διὰ τῆς ὑγιεινῆς ἐδήλωσα
<span class="lb" data-page="1.301" data-line="8" id="l1.301.8"></span>πραγματείας. ἀλλ’ ὑπὲρ τοῦ μηδὲν λείπειν τῷ παρόντι
<span class="lb" data-page="1.301" data-line="9" id="l1.301.9"></span>λόγῳ, λεχθήσεται καὶ νῦν ἡ μέθοδος ἁπάσης τῆς ὑγιεινῆς
<span class="lb" data-page="1.301" data-line="10" id="l1.301.10"></span>πραγματείας, οὐ μόνον τῆς ἀναληπτικῆς λεγομένης.
<span class="lb" data-page="1.301" data-line="11" id="l1.301.11"></span>καὶ πρῶτόν γε, ὁποῖον τὸ γένος αὐτῶν ἐστι, ἀρά γε τῶν
<span class="lb" data-page="1.301" data-line="12" id="l1.301.12"></span>παρόντων φυλακτικὸν, ἢ τούτῳ μόνῳ διαφέρει τοῦ θεραπευτικοῦ,
<span class="lb" data-page="1.301" data-line="13" id="l1.301.13"></span>τῷ κατὰ μικρὰ ποιεῖσθαι τὴν ἐπανόρθωσιν; οὐ
<span class="lb" data-page="1.301" data-line="14" id="l1.301.14"></span>γὰρ δὴ διαφυλάττοντί γε τῷ σώματι τὴν ἔμπροσθεν ἕξιν
<span class="lb" data-page="1.301" data-line="15" id="l1.301.15"></span>ἐπιστατούσης ἐδέησε τέχνης. ἀλλ’ αὐτὸ τοῦτ’ ἔστι αἰτία
<span class="lb" data-page="1.301" data-line="16" id="l1.301.16"></span>τοῦ δεῖσθαι τῆς <span class="milestone ed1page" data-n="1.46" data-unit="ed1page" id="ed1page.1.46"></span>προνοησομένης ἐπιστήμης, ὅτι διαφθείρεταί
<span class="pb" data-page="1.302" id="p1.302"></span>
<span class="lb" data-page="1.302" data-line="1" id="l1.302.1"></span>τε καὶ οὐ διαμένει τοιοῦτον, οἷον ἔμπροσθεν ἦν.
<span class="lb" data-page="1.302" data-line="2" id="l1.302.2"></span>εἰ μὲν δὴ τοῦτο μόνον αὐτῷ τὸ κενοῦσθαί τε καὶ διαφορεῖσθαι
<span class="lb" data-page="1.302" data-line="3" id="l1.302.3"></span>συμπίπτοι, τροφὴ καὶ ποτὸν ἀναπληρώσουσι τὸ
<span class="lb" data-page="1.302" data-line="4" id="l1.302.4"></span>λεῖπον. εἰ δ’ ἤτοι ὑποθρέψειε πλῆθος χυμῶν, ἢ περιττώματα
<span class="lb" data-page="1.302" data-line="5" id="l1.302.5"></span>μοχθηρὰ, γυμνασίων αὐτῷ δεήσει σκοπὸν ἐχόντων
<span class="lb" data-page="1.302" data-line="6" id="l1.302.6"></span>καὶ ἐκκενοῦν μὲν, καὶ καθαίρειν τὸν χυμὸν, καὶ πέπτειν
<span class="lb" data-page="1.302" data-line="7" id="l1.302.7"></span>τὰ περιττώματα, πρὸς τῷ καὶ διαφυλάττεσθαι τὰς αἰτίας
<span class="lb" data-page="1.302" data-line="8" id="l1.302.8"></span>ἁπάσας, ὅσαι τὴν ὑγείαν αὐτὴν διαφθεῖραι δυνήσονται,
<span class="lb" data-page="1.302" data-line="9" id="l1.302.9"></span>ψύξιν, ἔγκαυσιν, κόπον, ἀπεψίαν, μέθην, ἀγρυπνίαν,
<span class="lb" data-page="1.302" data-line="10" id="l1.302.10"></span>λύπας, ὀργὰς, θυμὸν, ὅσα τ’ ἄλλα τοιαῦτα, οὐ γὰρ ἔτι
<span class="lb" data-page="1.302" data-line="11" id="l1.302.11"></span>δεῖ καθ’ ἕκαστον ὑπεξιέναι τῷ λόγῳ, τῆς ὑποθέσεως, ἣν
<span class="lb" data-page="1.302" data-line="12" id="l1.302.12"></span>ὑπεθέμεθα, πεπληρωμένης ἤδη. πρόκειται γὰρ οὐ κατὰ
<span class="lb" data-page="1.302" data-line="13" id="l1.302.13"></span>διέξοδον ὑπὲρ ἁπάντων τῶν μερῶν τῆς ἰατρικῆς διελθεῖν,
<span class="lb" data-page="1.302" data-line="14" id="l1.302.14"></span>ἀλλὰ δεῖξαι, πῶς ἀπὸ τῆς κατὰ τὸ τέλος ἐννοίας, ὥσπερ
<span class="lb" data-page="1.302" data-line="15" id="l1.302.15"></span>τῶν ἄλλων τεχνῶν, οὕτω καὶ ταύτης ἡ σύστασις γίγνεται.
<span class="lb" data-page="1.302" data-line="16" id="l1.302.16"></span>καὶ τοίνυν ἐπειδὴ γέγονεν ἤδη τοῦτο, διὰ κεφαλαίων ἀναλάβωμεν
<span class="lb" data-page="1.302" data-line="17" id="l1.302.17"></span>ἅπαντα τῆς ἰατρικῆς τὸν λόγον, εὐθὺς καὶ τὴν
<span class="pb" data-page="1.303" id="p1.303"></span>
<span class="lb" data-page="1.303" data-line="1" id="l1.303.1"></span>ἀναλογίαν ἐπιδεικνύντες, ἣν ἔχει πρὸς τὰς ἄλλας τέχνας,
<span class="lb" data-page="1.303" data-line="2" id="l1.303.2"></span>ὅσαι ποιητικαί.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg006.1st1K-grc1:4">
<span class="pb page1" data-page="1.235" id="p1.235"></span>
<span class="milestone ed1page page1" data-n="1.35" data-unit="ed1page" id="ed1page.1.35"></span>
<span class="milestone ed2page page1" data-n="2.174" data-unit="ed2page" id="ed2page.2.174"></span>
          <p>
<span class="lb" data-page="1.235" data-line="13" id="l1.235.13"></span>Ἐπεὶ δὲ τοῦτο ἡμῖν διώρισται, <span class="milestone ed1page" data-n="1.36" data-unit="ed1page" id="ed1page.1.36"></span>μετὰ τοῦτο
<span class="lb" data-page="1.235" data-line="14" id="l1.235.14"></span>ζητητέον ἐστὶν, ἐκ τίνων μὲν ἡ τῶν ὀργανικῶν μορίων, ἐκ τίνων
<span class="lb" data-page="1.235" data-line="15" id="l1.235.15"></span>δὲ ἡ τῶν ἁπλῶν ἐνέργεια συμπληροῦται. καὶ πρῶτόν γε ἀπὸ τῶν
<span class="lb" data-page="1.235" data-line="16" id="l1.235.16"></span>ὀργανικῶν ἀρκτέον, ἐπειδὴ σκέλους ἐμνημονεύσαμεν. εἰ μὴ
<span class="lb" data-page="1.235" data-line="17" id="l1.235.17"></span>τοίνυν ᾖ τὰ ὀστᾶ τηλικαῦτά τε καὶ τοσαῦτα, καὶ ὡδί πως
<span class="lb" data-page="1.235" data-line="18" id="l1.235.18"></span>διαπεπλασμένα, καὶ ὡδί πως συνταττόμενα, τῶν μυῶν ἡ κίνησις
<span class="pb" data-page="1.236" id="p1.236"></span>
<span class="lb" data-page="1.236" data-line="1" id="l1.236.1"></span>οὐδὲν ἀνύσει. χρὴ γὰρ ἐν ταῖς διαρθρώσεσι τὸ
<span class="lb" data-page="1.236" data-line="2" id="l1.236.2"></span>μὲν ὑποδέχεσθαι τῶν ὀστῶν, τὸ δὲ ἐμβαίνειν, τοὺς συνδέσμους
<span class="lb" data-page="1.236" data-line="3" id="l1.236.3"></span>δ’ ἔξωθεν ἐν κύκλῳ περιβεβλῆσθαι, σφίγγοντας αὐτῶν
<span class="lb" data-page="1.236" data-line="4" id="l1.236.4"></span>τὴν σύνταξιν, ὅπως μὴ παραλλάττῃ· οὐ μὴν οὕτως
<span class="lb" data-page="1.236" data-line="5" id="l1.236.5"></span>συντόνους τε καὶ σκληροὺς, ὡς ἀντιπράττειν ταῖς κινήσεσι,
<span class="lb" data-page="1.236" data-line="6" id="l1.236.6"></span>οὐ μὴν οὐδ’ οὕτω χαλαροὺς, ὡς παραλλάττειν ἐπιτρέπειν τὰ
<span class="lb" data-page="1.236" data-line="7" id="l1.236.7"></span>διαρθρούμενα. φαίνονται τοίνυν καὶ οἱ σύνδεσμοι δεόμενοι
<span class="lb" data-page="1.236" data-line="8" id="l1.236.8"></span>μεγέθους τέ τινος, καὶ διαπλάσεως, καὶ ἀριθμοῦ, καὶ συνθέσεως.
<span class="lb" data-page="1.236" data-line="9" id="l1.236.9"></span>ἐάν τε γὰρ ἐλάττους ἢ μείζους γίνωνται, ἐάν τε
<span class="lb" data-page="1.236" data-line="10" id="l1.236.10"></span>πλείους ἢ ὀλιγώτεροι τοῦ δέοντος, ἄν τ’ ἐν ἑτέρῳ σχήματι,
<span class="lb" data-page="1.236" data-line="11" id="l1.236.11"></span>καὶ καθ’ ἕτερον ἐμφυόμενοι χωρίον, οὐκ ἔτ’ ἄμεμπτος ἡ
<span class="lb" data-page="1.236" data-line="12" id="l1.236.12"></span>τῆς διαρθρώσεως γίνεται κίνησις. ὥσπερ οὖν ἐπὶ συνδέσμων
<span class="lb" data-page="1.236" data-line="13" id="l1.236.13"></span>τε καὶ ὀστῶν καὶ μυῶν εἴρηται νῦν, οὕτως ἐπὶ πάντων
<span class="lb" data-page="1.236" data-line="14" id="l1.236.14"></span>προσήκει διασκέψασθαι, τῆς ἐνεργείας τε πέρι καὶ τῆς
<span class="lb" data-page="1.236" data-line="15" id="l1.236.15"></span>χρείας. εἰ μὲν γὰρ εὑρίσκοντο μόριον μηδὲν ἀργὸν ἐνεργείας
<span class="lb" data-page="1.236" data-line="16" id="l1.236.16"></span>ἢ χρείας, ἀλλὰ κατὰ τὴν οὐσίαν τὴν ἑαυτοῦ καὶ τὸ μέγεθος,
<span class="lb" data-page="1.236" data-line="17" id="l1.236.17"></span>ἔτι τε τὴν διάπλασίν τε καὶ τὴν σύνταξιν ἄριστα κατεσκευασμένον,
<span class="pb" data-page="1.237" id="p1.237"></span>
<span class="lb" data-page="1.237" data-line="1" id="l1.237.1"></span>οἶόν περ ἐστὶ, φυλακτέον αὐτό· διημαρτημένον
<span class="lb" data-page="1.237" data-line="2" id="l1.237.2"></span>δὲ κατά τι, πρὸς τὸ βέλτιον ἀκτέον. ὅπερ οὐχ οἶόν
<span class="lb" data-page="1.237" data-line="3" id="l1.237.3"></span>τε ποιῆσαι, πρὶν τὴν ἐνέργειαν καὶ τὴν χρείαν καὶ τὴν
<span class="lb" data-page="1.237" data-line="4" id="l1.237.4"></span>κατασκευὴν ἑκάστου γνῶναι τῶν μορίων. ζητητέον οὖν αὐτὰ,
<span class="lb" data-page="1.237" data-line="5" id="l1.237.5"></span>καὶ οὐκ ἀποκνητέον, εἰ μέλλοιμεν ἕξειν ἐπιστήμην ὑγιεινοῦ
<span class="lb" data-page="1.237" data-line="6" id="l1.237.6"></span>καὶ νοσεροῦ σώματος.
</p>
        </article>

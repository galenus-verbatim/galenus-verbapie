<article xmlns="http://www.w3.org/1999/xhtml" id="urn:cts:greekLit:tlg0057.tlg006.1st1K-grc1:5">
<span class="pb page1" data-page="1.237" id="p1.237"></span>
<span class="milestone ed1page page1" data-n="1.36" data-unit="ed1page" id="ed1page.1.36"></span>
<span class="milestone ed2page page1" data-n="2.174" data-unit="ed2page" id="ed2page.2.174"></span>
          <p>
<span class="lb" data-page="1.237" data-line="7" id="l1.237.7"></span><span class="milestone ed2page" data-n="2.175" data-unit="ed2page" id="ed2page.2.175"></span>Ἐπειδὴ δὲ κατὰ τοῦτο γέγονεν ὁ λόγος,
<span class="lb" data-page="1.237" data-line="8" id="l1.237.8"></span>ἀναμνησθῆναι χρὴ τῆς μεθόδου τὴν δύναμιν. οὔτε γὰρ οἰκίας,
<span class="lb" data-page="1.237" data-line="9" id="l1.237.9"></span>οὔτε νεὼς, οὔτε σκίμποδος, οὔτε ἄλλου τῶν ἁπάντων οὐδενὸς,
<span class="lb" data-page="1.237" data-line="10" id="l1.237.10"></span>ἑτέρως ἄν τις ἐξετάσειε τὴν κατασκευὴν, εἴτ’ ἄμεμπτός
<span class="lb" data-page="1.237" data-line="11" id="l1.237.11"></span>ἐστιν, εἴτε μεμπτὴ, χωρὶς τοῦ τὰ συνθετικὰ διασκέψασθαι
<span class="lb" data-page="1.237" data-line="12" id="l1.237.12"></span>μόρια, πόσα τε τὸν ἀριθμόν ἐστι, καὶ πηλίκον ἕκαστον,
<span class="lb" data-page="1.237" data-line="13" id="l1.237.13"></span>ὅπως τε διαπέπλεκται, καὶ ὅπως κεῖται· ἀλλ’ ἐν τούτοις
<span class="lb" data-page="1.237" data-line="14" id="l1.237.14"></span>ἐστιν ἥ τ’ ἀρετὴ καὶ ἡ κακία τῶν συνθέτων ἁπάντων σωμάτων.
<span class="lb" data-page="1.237" data-line="15" id="l1.237.15"></span>ἐν αὐτοῖς δὲ τούτοις ἐδείκνυτο καὶ τὰ πάθη τῆς
<span class="lb" data-page="1.237" data-line="16" id="l1.237.16"></span>οἰκίας εἶναι, καὶ τῆς νεὼς, ἤτοι μεγέθει, καὶ διαπλάσει,
<span class="lb" data-page="1.237" data-line="17" id="l1.237.17"></span>καὶ ἀριθμῷ, καὶ θέσει τῶν μορίων, εἴπερ γε καὶ ἡ ἀρετὴ
<span class="lb" data-page="1.237" data-line="18" id="l1.237.18"></span>καὶ ἡ κακία. σκίμποδος δὲ οὐκ ἐν τούτοις· ἱματίων δὲ ἄρα
<span class="pb" data-page="1.238" id="p1.238"></span>
<span class="lb" data-page="1.238" data-line="1" id="l1.238.1"></span>ἐν ἄλλοις τισίν· ὑποδήματος δὲ οὐκ ἐν τοῖς αὐτοῖς. ἐν
<span class="lb" data-page="1.238" data-line="2" id="l1.238.2"></span>ἅπασιν οὖν τοῖς ὀργανικοῖς σώμασιν, οἷς οὐσία κατὰ σύνθεσιν,
<span class="lb" data-page="1.238" data-line="3" id="l1.238.3"></span>ἐν τέτταρσι γένεσι ἡ ἀρετὴ, καὶ ἡ κακία, καὶ τὸ
<span class="lb" data-page="1.238" data-line="4" id="l1.238.4"></span>πάθος ἐστίν. εἰ δὲ καὶ κατὰ φύσιν ἕνωσιν λαμβάνοι τὰ
<span class="lb" data-page="1.238" data-line="5" id="l1.238.5"></span>μόρια, πέμπτον τι γένος τοῦθ’ ὑπάρξει τοῖς τοιούτοις σώμασιν,
<span class="lb" data-page="1.238" data-line="6" id="l1.238.6"></span>ὥστε τὸν μὲν ἄριστον ἀρίστας ἔχειν τὰς ἐνεργείας,
<span class="lb" data-page="1.238" data-line="7" id="l1.238.7"></span>τὸν δὲ μοχθηρότατον χειρίστας. εἰ δὲ καὶ λυθείη τις σύμφυσις,
<span class="lb" data-page="1.238" data-line="8" id="l1.238.8"></span>οὐ μεμπτὴ μόνον ἡ τοιαύτη διάθεσις, ἀλλ’ ἤδη καὶ
<span class="lb" data-page="1.238" data-line="9" id="l1.238.9"></span>νόσημά ἐστι. καλείσθω δ’ ἕνεκα σαφοῦς διδασκαλίας τὸ
<span class="lb" data-page="1.238" data-line="10" id="l1.238.10"></span>τοιοῦτον γένος ἑνώσεως λύσις, οὐδὲν διαφέρον, εἰ καὶ συνεχείας
<span class="lb" data-page="1.238" data-line="11" id="l1.238.11"></span>τις εἴποι λύσιν. ἀλλ’ ὅτι γε καὶ τοῖς ὁμοιομερέσιν
<span class="lb" data-page="1.238" data-line="12" id="l1.238.12"></span>ἐγγίγνεται τὸ πάθος τοῦτο, γιγνώσκεσθαι χρή. καὶ γὰρ
<span class="lb" data-page="1.238" data-line="13" id="l1.238.13"></span>ὀστοῦ, καὶ νεύρου, καὶ φλεβὸς, καὶ ἀρτηρίας, καὶ σαρκὸς
<span class="lb" data-page="1.238" data-line="14" id="l1.238.14"></span>ἐν τῷ νύττεσθαί τε καὶ διαβιβρώσκεσθαι, καὶ τέμνεσθαι,
<span class="lb" data-page="1.238" data-line="15" id="l1.238.15"></span>καὶ διασπᾶσθαι, καὶ ῥήγνυσθαι, διαφθείρεται τὸ συνεχές.
<span class="lb" data-page="1.238" data-line="16" id="l1.238.16"></span>ἀλλ’ ἐν μὲν ὀστῷ κάταγμα καλεῖται τὸ πάθος· ῥῆγμα δὲ
<span class="lb" data-page="1.238" data-line="17" id="l1.238.17"></span>ἐν τοῖς σαρκώδεσι μορίοις τῶν μυῶν ἐκ διατάσεως γιγνόμενον.
<span class="pb" data-page="1.239" id="p1.239"></span>
<span class="lb" data-page="1.239" data-line="1" id="l1.239.1"></span>αἱ δ’ ἶνες ὅταν ὁμοίως ταθεῖσαι ῥαγῶσι, σπάσμα καλεῖται τὸ
<span class="lb" data-page="1.239" data-line="2" id="l1.239.2"></span>πάθος. ὡσαύτως δὲ τῷ ῥήγματι τὸ τραῦμα συνεχείας ἐστὶν ἐν
<span class="lb" data-page="1.239" data-line="3" id="l1.239.3"></span>σαρκὶ λύσις, οὐκ ἐκ διατάσεως, ἀλλ’ ἐντομῆς. εἰ δ’ ὀξὺ καὶ
<span class="lb" data-page="1.239" data-line="4" id="l1.239.4"></span>λεπτὸν εἴη τὸ τιτρῶσκον, ὀνομάζεται νύγμα καὶ νύξις· εἰ δὲ
<span class="lb" data-page="1.239" data-line="5" id="l1.239.5"></span>βαρὺ, θλάσμα καὶ θλάσις. τῶν δ’ ἐξ ἀναβρώσεως, ὅσα μὲν ἐν
<span class="lb" data-page="1.239" data-line="6" id="l1.239.6"></span>ὀστῷ γίγνεται, τερηδών· ὅσα δὲ ἐν τοῖς ἄλλοις, ἕλκος. ἀλλ’
<span class="lb" data-page="1.239" data-line="7" id="l1.239.7"></span>ὀνομάζειν μὲν ἐξέστω καὶ ἄλλως. αἱ διαφοραὶ δὲ αἱ σύμπασαι
<span class="lb" data-page="1.239" data-line="8" id="l1.239.8"></span>τοιαῦταί εἰσι καὶ τοσαῦται τοῦ πέμπτου γένους τῶν
<span class="lb" data-page="1.239" data-line="9" id="l1.239.9"></span>νοσημάτων, ὅταν ἐν τοῖς πρώτοις συνίστηται μέρεσιν. ἐν
<span class="lb" data-page="1.239" data-line="10" id="l1.239.10"></span>ὀργανικοῖς δὲ, ὡς εἴρηται, κατὰ τὰς τῶν ἑτερογενῶν γίγνεται
<span class="lb" data-page="1.239" data-line="11" id="l1.239.11"></span>συμφύσεις, καὶ καλεῖται πάντα ἀποσπάσματα. διαιρεθέντος
<span class="lb" data-page="1.239" data-line="12" id="l1.239.12"></span>μέντοι τινὸς ὅλου τῶν ὁμοιομερῶν, εἴη μὲν ἄν καὶ
<span class="lb" data-page="1.239" data-line="13" id="l1.239.13"></span>αὐτοῦ τοῦ διῃρημένου τὸ πάθος, εἴη δ’ ἂν καὶ τοῦ σύμπαντος
<span class="lb" data-page="1.239" data-line="14" id="l1.239.14"></span>ὀργάνου, ποτὲ μὲν κατὰ συμβεβηκὸς, ὡς ἐπειδὰν
<span class="lb" data-page="1.239" data-line="15" id="l1.239.15"></span>ἤτοι μῦς, ἤ τι τοιοῦτον ἕτερον πάθῃ, ποτὲ δὲ καὶ πρῶτον,
<span class="lb" data-page="1.239" data-line="16" id="l1.239.16"></span>ἐπειδὰν σύνδεσμος. ὥσπερ οὖν ἐφ’ ἑνὸς γένους νοσήματος,
<span class="lb" data-page="1.239" data-line="17" id="l1.239.17"></span>ἐν ᾧ τὸ συνεχές τῶν μορίων βλάπτεται, τὰς διαφορὰς
<span class="pb" data-page="1.240" id="p1.240"></span>
<span class="lb" data-page="1.240" data-line="1" id="l1.240.1"></span>ἐγὼ νῦν ἐπῆλθον, οὕτω καὶ σὺ πειράθητι τῶν ἄλλων
<span class="lb" data-page="1.240" data-line="2" id="l1.240.2"></span>τεττάρων γενῶν, ὡσαύτως διελθεῖν. ἀναμιμνήσκειν γὰρ αὐτῶν
<span class="lb" data-page="1.240" data-line="3" id="l1.240.3"></span>ἐν τῷδε τῷ λόγῳ περιττὸν ἐδόκει μοι, γεγραμμένων γε
<span class="lb" data-page="1.240" data-line="4" id="l1.240.4"></span>ἁπάντων ἀκριβῶς ἐν τῷ περὶ τῆς τῶν νοσημάτων διαφορᾶς.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg006.1st1K-grc1:6">
<span class="pb page1" data-page="1.240" id="p1.240"></span>
<span class="milestone ed1page page1" data-n="1.36" data-unit="ed1page" id="ed1page.1.36"></span>
<span class="milestone ed2page page1" data-n="2.175" data-unit="ed2page" id="ed2page.2.175"></span>
          <p>
<span class="lb" data-page="1.240" data-line="5" id="l1.240.5"></span><span class="milestone ed2page" data-n="2.176" data-unit="ed2page" id="ed2page.2.176"></span>Πάλιν οὖν ἀναμνήσομαι ἡμᾶς αὐτοὺς,
<span class="lb" data-page="1.240" data-line="6" id="l1.240.6"></span>ὡς κᾀν τοῖς ἄλλοις ἅπασιν, ὧν ἐν συνθέσει τὸ τῆς οὐσίας εἶδός
<span class="lb" data-page="1.240" data-line="7" id="l1.240.7"></span>ἐστιν, ἐδείχθη τὰ σύμπαντα γένη τέτταρα, τῆς ὅλης οὐσίας
<span class="lb" data-page="1.240" data-line="8" id="l1.240.8"></span>αὐτῶν αἴτια, καὶ προσέτι τοῦ κατωρθωμένου τε καὶ διημαρτημένου
<span class="lb" data-page="1.240" data-line="9" id="l1.240.9"></span>σχήματος ἐν αὐτοῖς· ἔπειτα δ’ , ὅτι καὶ αὐτῶν
<span class="lb" data-page="1.240" data-line="10" id="l1.240.10"></span>τῶν ἁπλῶν ἑκάστου μορίων ἀναγκαῖόν ἐστιν ἐπίστασθαι τὴν
<span class="lb" data-page="1.240" data-line="11" id="l1.240.11"></span>φύσιν, εἰ καὶ τὴν τούτων τις ἀρετήν τε καὶ κακίαν ἱκανός ἐστι
<span class="lb" data-page="1.240" data-line="12" id="l1.240.12"></span>γνωρίζειν, ἐπανορθοῦσθαί τε τὰ παθήματα. πεπονθυίας
<span class="lb" data-page="1.240" data-line="13" id="l1.240.13"></span>γοῦν ἐν οἰκίᾳ κεραμίδος ἢ πλίνθου τινὸς, ὠμῆς ἢ ὀπτῆς, ἐπίστασθαι
<span class="lb" data-page="1.240" data-line="14" id="l1.240.14"></span>χρὴ τὸν τεχνίτην, ὅπως τε δημιουργήσει τοιαύτην ἑτέραν,
<span class="lb" data-page="1.240" data-line="15" id="l1.240.15"></span>ὅπως τε τὴν μὲν πεπονθυῖαν ἐξαιρήση, καταθήσεται δ’
<span class="lb" data-page="1.240" data-line="16" id="l1.240.16"></span>εἰς τὸν ἐκείνης τόπον ἑτέραν ἀπαθῆ. τῷ μέντοι γε τὴν περὶ
<span class="lb" data-page="1.240" data-line="17" id="l1.240.17"></span>τὸ σῶμα τἀνθρώπου τέχνην συνισταμένῳ πρὸς τοῖς ἄλλοις
<span class="pb" data-page="1.241" id="p1.241"></span>
<span class="lb" data-page="1.241" data-line="1" id="l1.241.1"></span>καὶ ἀναγκαῖον τοῦτο ἔσται, γιγνώσκειν, εἴτε δυνατόν ἐστιν
<span class="lb" data-page="1.241" data-line="2" id="l1.241.2"></span>ἀντιτιθέναι τι μόριον, εἴτε ἀδύνατον ἀντ’ ἄλλου τίθεσθαι.
<span class="lb" data-page="1.241" data-line="3" id="l1.241.3"></span>σάρκα μὲν ἐκκόψας πεπονθυῖαν, ἑτέραν ἐργάσασθαι δύνασαι.
<span class="lb" data-page="1.241" data-line="4" id="l1.241.4"></span>νεῦρον δὲ ἢ σύνδεσμον κόψας, ἕτερον ἀποτελέσαι
<span class="lb" data-page="1.241" data-line="5" id="l1.241.5"></span>τοιοῦτο οὐ δυνήσῃ. τῇ μὲν γὰρ ἐξ αἵματος ἡ γένεσις, τοῖς
<span class="lb" data-page="1.241" data-line="6" id="l1.241.6"></span>δὲ ἐκ σπέρματος. ἔστι δὲ καὶ ὀστοῦν ἕν τι τῶν ἐν τῇ
<span class="lb" data-page="1.241" data-line="7" id="l1.241.7"></span>πρώτῃ διαπλάσει συνισταμένων, ἀλλ’ εἰς τὴν χώραν αὐτοῦ
<span class="lb" data-page="1.241" data-line="8" id="l1.241.8"></span>καταθεῖναί τι δυνάμεθα παραπλήσιον ὀστῷ. καὶ ταῦτα ἐγὼ
<span class="lb" data-page="1.241" data-line="9" id="l1.241.9"></span>μὲν νῦν ἀπεφηνάμην ἐκ προχείρου λαβὼν ἕνεκα παραδείγματος.
<span class="lb" data-page="1.241" data-line="10" id="l1.241.10"></span>ὁ δὲ λόγος αὐτόν γε κελεύει ζητῆσαι τὸν συνιστάμενον
<span class="lb" data-page="1.241" data-line="11" id="l1.241.11"></span>τὴν τέχνην, καὶ ἤδη γε τὰς ἀρχὰς τῆς εὑρέσεως ὑπεγραψάμην,
<span class="lb" data-page="1.241" data-line="12" id="l1.241.12"></span>ἐπὶ τὴν πρώτην τοῦ ζώου γένεσιν ἀναπέμψας,
<span class="lb" data-page="1.241" data-line="13" id="l1.241.13"></span>καὶ συμβουλεύσας ζητῆσαι, τίνα μὲν ἐκ σπέρματος ἐγένετο,
<span class="lb" data-page="1.241" data-line="14" id="l1.241.14"></span>τίνα δ’ ἐκ τροφῆς ἀεὶ γίγνεται. ἔτι δὲ δὴ μᾶλλον ἡ μέθοδος
<span class="lb" data-page="1.241" data-line="15" id="l1.241.15"></span>ἀναγκάζει τε καὶ κελεύει ζητεῖν ἡμᾶς, εἴθ’ ἕν ἐστιν
<span class="lb" data-page="1.241" data-line="16" id="l1.241.16"></span>ἕκαστον τῶν ὁμοιομερῶν τε καὶ ἁπλῶν φαινομένων μορίων,
<span class="lb" data-page="1.241" data-line="17" id="l1.241.17"></span>εἴτ’ ἐκ πλειόνων σύγκειται, καὶ τίς ὁ τρόπος αὐτοῖς ἐστι
<span class="pb" data-page="1.242" id="p1.242"></span>
<span class="lb" data-page="1.242" data-line="1" id="l1.242.1"></span>τῇ συνθέσει. εὔδηλον γὰρ, ὡς καὶ ταῦτα τοῖς ὀργανικοῖς
<span class="lb" data-page="1.242" data-line="2" id="l1.242.2"></span>ὀνομαζομένοις ἀνάλογα, ἔν τε τῇ ποσότητι καὶ διαπλάσει καὶ
<span class="lb" data-page="1.242" data-line="3" id="l1.242.3"></span>μεγέθει καὶ θέσει <span class="milestone ed1page" data-n="1.37" data-unit="ed1page" id="ed1page.1.37"></span>τῶν συνιστάντων αὐτὰ, τήν τ’ ἀρετὴν
<span class="lb" data-page="1.242" data-line="4" id="l1.242.4"></span>ἕξει καὶ τὴν κακίαν, εἴπερ ἀνάλογος ὁ τρόπος αὐτῶν ἐστι τῆς
<span class="lb" data-page="1.242" data-line="5" id="l1.242.5"></span>γενέσεως. εἰ δ’ οὐχ οὕτως, ἀλλ’, ὡς ἡ τετραφάρμακοσὀνο μαζομένη,
<span class="lb" data-page="1.242" data-line="6" id="l1.242.6"></span>δι’ ὅλων κερασθέντων ἁπάντων ἐγένετο, καθ’ ἕτερον
<span class="lb" data-page="1.242" data-line="7" id="l1.242.7"></span>τρόπον ἐξευρήσεις αὐτῶν τὴν ἀρετήν τε καὶ κακίαν, καὶ
<span class="lb" data-page="1.242" data-line="8" id="l1.242.8"></span>τὴν νόσον. ὥσπερ, οἶμαι, εἰ μὴ κερασθέντων, ἀλλ’ ἐκ
<span class="lb" data-page="1.242" data-line="9" id="l1.242.9"></span>παραθέσεως ἀκριβοῦς ἡ ἕνωσις αὐτῶν ἐστιν, ὁμοίως τῷ κεφαλικῷ
<span class="lb" data-page="1.242" data-line="10" id="l1.242.10"></span>τῷ καλουμένῳ φαρμάκῳ ξηρῷ, καὶ οὕτως ἐξεύροις
<span class="lb" data-page="1.242" data-line="11" id="l1.242.11"></span>τὴν ἀρετήν τε καὶ κακίαν, καὶ νόσους οἰκείας τῇ γενέσει
<span class="lb" data-page="1.242" data-line="12" id="l1.242.12"></span>τοῦ πράγματος. εἰ δὲ μήτε ἐκ πολλῶν διαφερόντων κατ’
<span class="lb" data-page="1.242" data-line="13" id="l1.242.13"></span>εἶδος, ἀλλ’ ὁμοειδῶν ἁπάντων σύγκειται, καθάπερ εἰ οὕτως
<span class="lb" data-page="1.242" data-line="14" id="l1.242.14"></span>ἔτυχεν οἰκία τις ἐξ ὀπτῆς πλίνθου μόνης, ἢ λίθων, ἐν τῇ
<span class="lb" data-page="1.242" data-line="15" id="l1.242.15"></span>συνθέσει μόνῃ δηλονότι ἐξευρήσεις τῶν ὁμοιομερῶν τὴν ἀρετήν
<span class="lb" data-page="1.242" data-line="16" id="l1.242.16"></span>τε καὶ κακίαν, καὶ νόσους οἰκείας τῇ γενέσει τοῦ
<span class="lb" data-page="1.242" data-line="17" id="l1.242.17"></span>πράγματος. ὅτι μὲν δὴ τῶν εἰρημένων ἕν τι τοῖς ὁμοιομερέσιν
<span class="pb" data-page="1.243" id="p1.243"></span>
<span class="lb" data-page="1.243" data-line="1" id="l1.243.1"></span>ὑπάρχει σώμασιν, ὁ λόγος ἡμῖν ὑφηγεῖται. τί δ’ ἐξ
<span class="lb" data-page="1.243" data-line="2" id="l1.243.2"></span>αὐτῶν ἐστιν ἀληθὲς, ἀκριβοῦς δεῖται σκέψεως. ὁρῶμέν
<span class="lb" data-page="1.243" data-line="3" id="l1.243.3"></span>γέ τοι καὶ τοὺς φιλοσόφους, ἐπὶ τὴν τοιαύτην μὲν ἀφικομένους
<span class="lb" data-page="1.243" data-line="4" id="l1.243.4"></span>ζήτησιν, ὥσπερ καὶ <span class="milestone ed2page" data-n="2.177" data-unit="ed2page" id="ed2page.2.177"></span>τῶν ἰατρῶν ἐνίους, ἐπιπλέον
<span class="lb" data-page="1.243" data-line="5" id="l1.243.5"></span>ἀλλήλων διενεχθέντας. διό μοι καὶ δοκοῦσιν οἱ πλεῖστοι
<span class="lb" data-page="1.243" data-line="6" id="l1.243.6"></span>τῶν ἰατρῶν ἀποστῆναι τῆς τοιαύτης ζητήσεως, ἀπογνόντες
<span class="lb" data-page="1.243" data-line="7" id="l1.243.7"></span>εὑρήσειν τὸ ζητούμενον. ἔνιοι δ’ οὐ μόνον ὡς
<span class="lb" data-page="1.243" data-line="8" id="l1.243.8"></span>ἀδυνάτου τῆς εὑρέσεως ἀπέστησαν, ἀλλὰ καὶ ὡς ἀχρήστου.
<span class="lb" data-page="1.243" data-line="9" id="l1.243.9"></span>ὅτι μὲν οὐκ ἄχρηστος, εἰ μέλλοι τις οὐ διὰ πείρας τινὸς,
<span class="lb" data-page="1.243" data-line="10" id="l1.243.10"></span>ἀλλὰ μεθόδῳ συστήσασθαι τὴν τέχνην, ἤδη μοι δοκεῖ πρόδηλον
<span class="lb" data-page="1.243" data-line="11" id="l1.243.11"></span>ὑπάρχειν· ὅτι δὲ οὐδ’ ἀδύνατος, ἐφεξῆς σκοπῶμεν,
<span class="lb" data-page="1.243" data-line="12" id="l1.243.12"></span>ὀλίγον τι πρότερον ἡμῖν διαλεχθέντες. εἰ γάρ τί μοι πιστεύεις,
<span class="lb" data-page="1.243" data-line="13" id="l1.243.13"></span>ὥσπερ οὖν πιστεύεις, ὁρῶν με οὐδὲν πρὸς δόξαν
<span class="lb" data-page="1.243" data-line="14" id="l1.243.14"></span>ἀνθρώπων, ἀλλὰ καὶ πρὸς ἀλήθειαν ἅπαντα πράττοντα,
<span class="lb" data-page="1.243" data-line="15" id="l1.243.15"></span>μὴ καταπληττέτω σε τὸ πλῆθος τῶν διαφωνησάντων ἰατρῶν
<span class="lb" data-page="1.243" data-line="16" id="l1.243.16"></span>τε καὶ φιλοσόφων. εἰ μὲν γὰρ ἐξ ὧν χρὴ γνῶναι τἀληθὲς,
<span class="lb" data-page="1.243" data-line="17" id="l1.243.17"></span>ἅπασιν ὑπῆρξεν, εἶτ’ οὐχ εὗρον, εὔλογον ἦν ἀπογνῶναι
<span class="pb" data-page="1.244" id="p1.244"></span>
<span class="lb" data-page="1.244" data-line="1" id="l1.244.1"></span>τῆς εὑρέσεως. εἰ δὲ τινὰ μὲν οὐδ’ ὅλως ἔσχον, ὥσπερ οὖν
<span class="lb" data-page="1.244" data-line="2" id="l1.244.2"></span>ὁμολογοῦσι καὶ αὐτοὶ, τινὰ δ’ ἄδηλον εἰ ἔσχον, ἡμεῖς δὲ
<span class="lb" data-page="1.244" data-line="3" id="l1.244.3"></span>σύνισμεν αὑτοῖς ἔχουσιν ἅπαντα, θαῤῥούντως χρὴ προσιέναι
<span class="lb" data-page="1.244" data-line="4" id="l1.244.4"></span>τῇ ζητήσει. τίνα τοίνυν ἐστὶν, ἃ χρὴ συνελθεῖν, ἵνα ζητῶν
<span class="lb" data-page="1.244" data-line="5" id="l1.244.5"></span>ὁτιοῦν τις ἤτοι γνῷ τἀληθὲς, ἢ μὴ γνοὺς οὐκ ἀπογνῷ
<span class="lb" data-page="1.244" data-line="6" id="l1.244.6"></span>τῆς εὑρέσεως; ἑπτὰ δηλονότι. πρῶτον μὲν ὀξεῖα φύσις,
<span class="lb" data-page="1.244" data-line="7" id="l1.244.7"></span>ὥστε ὅπερ ἂν ἐκδιδάσκηται μάθημα λογικὸν ἑτοίμως ἕπεσθαι.
<span class="lb" data-page="1.244" data-line="8" id="l1.244.8"></span>δεύτερον δὲ ἡ ἐκ τῆς παιδικῆς ἡλικίας ἀγωγή τε καὶ ἄσκησις,
<span class="lb" data-page="1.244" data-line="9" id="l1.244.9"></span>ὡς ἐν τοῖς πρώτοις γενέσθαι μαθήμασι. μάλιστα δ’
<span class="lb" data-page="1.244" data-line="10" id="l1.244.10"></span>αὐτὸν ἐν ἀριθμητικῇ τε καὶ γεωμετρίᾳ γυμνάσασθαι δεῖ,
<span class="lb" data-page="1.244" data-line="11" id="l1.244.11"></span>καθάπερ καὶ Πλάτων συμβουλεύει. τρίτον ἐπὶ τούτοις
<span class="lb" data-page="1.244" data-line="12" id="l1.244.12"></span>ἅπασιν ὑποσχεῖν τὰ ὦτα τοῖς κατὰ τὸν ἑαυτοῦ χρόνον ἀρίστοις
<span class="lb" data-page="1.244" data-line="13" id="l1.244.13"></span>εἶναι δοκοῦσιν. εἶτα τέταρτον αὐτὸν εἶναι φιλοπονώτατον,
<span class="lb" data-page="1.244" data-line="14" id="l1.244.14"></span>ὡς μηδὲν μήθ’ ἡμέρας, μήτε νυκτὸς ἐκμελετᾷν
<span class="lb" data-page="1.244" data-line="15" id="l1.244.15"></span>ἄλλο πλὴν τῶν μαθημάτων. εἶτα πέμπτον, ὅπερ ὀλιγίστοις
<span class="lb" data-page="1.244" data-line="16" id="l1.244.16"></span>ὑπῆρξεν, ἀληθείας ὀρεχθῆναι, καὶ τοῦτο σπουδάσαι μόνον ἐν
<span class="lb" data-page="1.244" data-line="17" id="l1.244.17"></span>ἅπαντι τῷ βίῳ, καταφρονήσαντα τῶν ἄλλων ἁπάντων, ἃ τοῖς
<span class="pb" data-page="1.245" id="p1.245"></span>
<span class="lb" data-page="1.245" data-line="1" id="l1.245.1"></span>πολλοῖς διεσπούδασται. πρὸς τούτοις ἕκτον, ἐκμαθεῖν τινα
<span class="lb" data-page="1.245" data-line="2" id="l1.245.2"></span>μέθοδον, ᾗ διακρίνεται τὸ ἀληθές τε καὶ τὸ ψεῦδος. οὐ
<span class="lb" data-page="1.245" data-line="3" id="l1.245.3"></span>γὰρ δὴ ἀποχρήσει γε μόνον εἰς τὴν εὕρεσιν ὧν ζητοῦμεν
<span class="lb" data-page="1.245" data-line="4" id="l1.245.4"></span>ἐπιθυμῆσαι τῆς ἀληθείας, ἀλλὰ χρὴ καὶ δύναμίν τινα τῆς
<span class="lb" data-page="1.245" data-line="5" id="l1.245.5"></span>εὑρέσεως πορίσασθαι. ἕβδομον ἐπὶ τούτοις ἅπασιν, ἀσκῆσαι
<span class="lb" data-page="1.245" data-line="6" id="l1.245.6"></span>τὴν μέθοδον, ὡς μὴ γιγνώσκειν μόνον, ἀλλὰ κεχρῆσθαι δύνασθαι.
<span class="lb" data-page="1.245" data-line="7" id="l1.245.7"></span>εἰ γὰρ δὴ τοῖς μὲν ῥήτορσιν ἐλάττονα τέχνην μετερχομένοις
<span class="lb" data-page="1.245" data-line="8" id="l1.245.8"></span>οὐχ ἱκανὸν εἶναι δοκεῖ τὸ γνῶναι τὴν μέθοδον,
<span class="lb" data-page="1.245" data-line="9" id="l1.245.9"></span>ἀλλ’ ἐν ἅπαντι τῷ βίῳ τὴν ἄσκησιν αὐτῆς μεταχειρίζονται,
<span class="lb" data-page="1.245" data-line="10" id="l1.245.10"></span>πολὺ μᾶλλον τοῖς οὕτω μεγάλα ζητοῦσιν οὐκ ἀποχρήσει
<span class="lb" data-page="1.245" data-line="11" id="l1.245.11"></span>μόνως ἐκμαθεῖν τὴν μέθοδον. εἰ μὲν οὖν ἕν τι τῶν εἰρημένων
<span class="lb" data-page="1.245" data-line="12" id="l1.245.12"></span>ἐνδέοι τῷ καθηγουμένῳ τῆς ἐπὶ τὴν ἀλήθειαν ὁδοῦ,
<span class="lb" data-page="1.245" data-line="13" id="l1.245.13"></span>δίκαιόν ἐστι μὴ πάνυ τι τυχεῖν ἐλπίζειν, ὧν ἐφίεται. εἰ δὲ
<span class="lb" data-page="1.245" data-line="14" id="l1.245.14"></span>ἅπαντα ὑπάρχει, τί κωλύει ζητεῖν τὸ ἀληθὲς ἐπ’ ἐλπίσιν
<span class="lb" data-page="1.245" data-line="15" id="l1.245.15"></span>ἀγαθαῖς;
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg006.1st1K-grc1:7">
<span class="pb page1" data-page="1.245" id="p1.245"></span>
<span class="milestone ed1page page1" data-n="1.37" data-unit="ed1page" id="ed1page.1.37"></span>
<span class="milestone ed2page page1" data-n="2.177" data-unit="ed2page" id="ed2page.2.177"></span>
          <p>
<span class="lb" data-page="1.245" data-line="16" id="l1.245.16"></span>Ἐστὶ μὲν δὴ τὸ προκείμενον, ὥσπερ τοῦ σύμπαντος
<span class="lb" data-page="1.245" data-line="17" id="l1.245.17"></span>σώματος ἐξ ἀνατομῆς ἐμάθομεν ἅπαντα τὰ μόρια μέχρι τῶν
<span class="pb" data-page="1.246" id="p1.246"></span>
<span class="lb" data-page="1.246" data-line="1" id="l1.246.1"></span>ἁπλουστάτων, ὡς πρὸς τὴν αἴσθησιν, οὕτω καὶ αὐτὸ τοῦτο
<span class="lb" data-page="1.246" data-line="2" id="l1.246.2"></span>ἐξευρεῖν, ὁποῖα τὰ. πρὸς τὴν φύσιν ἐστὶ τὰ πρῶτά τε καὶ
<span class="lb" data-page="1.246" data-line="3" id="l1.246.3"></span>ἁπλούστατα μόρια. μὴ τοίνυν ἐπὶ πάντων, ἀλλ’ ἐφ’ ἑνὸς,
<span class="lb" data-page="1.246" data-line="4" id="l1.246.4"></span>ὡς ἐπὶ παραδείγματος, ὁ λόγος ἡμῖν γιγνέσθω. τῆς σαρκὸς
<span class="lb" data-page="1.246" data-line="5" id="l1.246.5"></span>ἐπισκεπτομένης, πρῶτον μὲν, εἰ ἕν τι τὴν ἰδέαν ἐστὶ τὸ
<span class="lb" data-page="1.246" data-line="6" id="l1.246.6"></span>γεννῆσαν <span class="milestone ed2page" data-n="2.178" data-unit="ed2page" id="ed2page.2.178"></span>αὐτὴν στοιχεῖον. οὐδὲν γὰρ χεῖρον οὕτως
<span class="lb" data-page="1.246" data-line="7" id="l1.246.7"></span>ὀνομάσαι τὸ πρῶτόν τε καὶ ἁπλούστατον ἐν αὐτῇ μόριον.
<span class="lb" data-page="1.246" data-line="8" id="l1.246.8"></span>εἶθ’ ἑξῆς, εἴπερ μὴ φαίνοιτο τοιοῦτον, εἰ πολλά. κᾄπειτα,
<span class="lb" data-page="1.246" data-line="9" id="l1.246.9"></span>πόσα γε, καὶ τίνα, καὶ ὅστις ὁ τρόπος αὐτοῖς ἐστι τῆς συνθέσεως.
<span class="lb" data-page="1.246" data-line="10" id="l1.246.10"></span>ἐπεὶ τοίνυν ἡ σὰρξ ὀδυνᾶται τεμνομένη τε καὶ θερμαινομένη
<span class="lb" data-page="1.246" data-line="11" id="l1.246.11"></span>σφοδρῶς, ἀδύνατον ἓν εἶναι τῷ εἴδει τὸ στοιχεῖον,
<span class="lb" data-page="1.246" data-line="12" id="l1.246.12"></span>οἷον Ἐπίκουρος ὑπέθετο τὴν ἄτομον. ὅτι γὰρ οὐχ ἓν τῷ εἴδει τὸ
<span class="lb" data-page="1.246" data-line="13" id="l1.246.13"></span>στοιχεῖόν ἐστι τοιοῦτον, ἐνθένδε δῆλον. οὐδεμία τῶν ἀτόμων
<span class="lb" data-page="1.246" data-line="14" id="l1.246.14"></span>αὐτὴ καθ’ ἑαυτὴν οὔτε θερμὴ τὴν φύσιν ἐστὶν, οὔτε ψυχρὰ,
<span class="lb" data-page="1.246" data-line="15" id="l1.246.15"></span>οὐ μὴν οὐδὲ λευκὴ τίς ἐστιν ἐξ αὐτῶν ἢ μέλαινα. καὶ τί διατρίβω,
<span class="lb" data-page="1.246" data-line="16" id="l1.246.16"></span>καὶ καταμηκύνω κατακερματίζων τὸν λόγον; ὅλως γὰρ
<span class="lb" data-page="1.246" data-line="17" id="l1.246.17"></span>οὐδεμία ποιότης ἐστὶν αὐτῇ τῇ ἀτόμῳ, ὡς οἱ πατέρες αὐτῶν
<span class="lb" data-page="1.246" data-line="18" id="l1.246.18"></span>βούλονται. τῶν γὰρ δὴ τοιούτων ποιοτήτων πᾶσαι δι’ ὅλων
<span class="pb" data-page="1.247" id="p1.247"></span>
<span class="lb" data-page="1.247" data-line="1" id="l1.247.1"></span>φαίνονται διεληλυθέναι τῶν σωμάτων· ὡς ἥ γε κατὰ τὸ
<span class="lb" data-page="1.247" data-line="2" id="l1.247.2"></span>σχῆμα ποιότης ὑπάρχει πάσαις αὐταῖς, ὑπάρχει δὲ καὶ ἀντιτυπία,
<span class="lb" data-page="1.247" data-line="3" id="l1.247.3"></span>καὶ βάρος. ἀλλ’ εἴτε ποιότητα χρὴ καλεῖν, εἴτε
<span class="lb" data-page="1.247" data-line="4" id="l1.247.4"></span>ἄλλο τι τὰ τοιαῦτα, πρός γε τὸ προκείμενον οὐδὲν διαφέρει.
<span class="lb" data-page="1.247" data-line="5" id="l1.247.5"></span>πάσαις γὰρ αὐταῖς ὑπάρχει τὰ εἰρημένα, καὶ οὐ
<span class="lb" data-page="1.247" data-line="6" id="l1.247.6"></span>διαφέρουσιν ἀλλήλων εἴδει, καθάπερ αἱ ὁμοιομέρειαι τοῖς
<span class="lb" data-page="1.247" data-line="7" id="l1.247.7"></span>ἐκείνας ὑποτιθεμένοις, ἢ τὰ τέτταρα στοιχεῖα τοῖς τιθεμένοις
<span class="lb" data-page="1.247" data-line="8" id="l1.247.8"></span>ταῦτα. φησὶν οὖν ὁ Ἱπποκράτης, ἐγὼ δέ φημι, εἰ ἓν
<span class="lb" data-page="1.247" data-line="9" id="l1.247.9"></span>ἦν ἄνθρωπος, οὐδέποτ’ ἂν ἤλγεεν, ὀρθότατα λέγων. τὸ
<span class="lb" data-page="1.247" data-line="10" id="l1.247.10"></span>γὰρ ἓν ἀμετάβλητον εἰς ἕτερον, οὐκ ἔχον γε εἰς ὃ μεταβάλοι.
<span class="lb" data-page="1.247" data-line="11" id="l1.247.11"></span>τὸ δὲ ἀμετάβλητον ἀναλλοίωτον καὶ ἀπαθὲς, τὸ δὲ ἀπαθὲς
<span class="lb" data-page="1.247" data-line="12" id="l1.247.12"></span>ἀνώδυνον. γίγνεται τοίνυν ἐκ τῶν εἰρημένων προτάσεων
<span class="lb" data-page="1.247" data-line="13" id="l1.247.13"></span>συμπέρασμα, τὸ ἓν ἀπαθὲς ὑπάρχειν· ἐφ’ ᾧ πάλιν ἕτερος
<span class="lb" data-page="1.247" data-line="14" id="l1.247.14"></span>ἐρωτηθήσεται λόγος τοιόσδε. εἰ ἓν ἦν τῷ εἴδει τὸ στοιχεῖον,
<span class="lb" data-page="1.247" data-line="15" id="l1.247.15"></span>οὐδὲν ἐν τοῖς πᾶσιν οὐδέποτε ὀδυνήσεται· ἀλλὰ μὴν ὀδυνᾶται·
<span class="lb" data-page="1.247" data-line="16" id="l1.247.16"></span>οὐκ ἄρα ἕν ἐστι τὸ στοιχεῖον. ἐπεὶ δ’ ὑπέκειτο περὶ
<span class="lb" data-page="1.247" data-line="17" id="l1.247.17"></span>σαρκὸς ποιεῖσθαι τὸν λόγον, ἐπ’ ἐκείνης ἐξεταζέσθω. εἰ
<span class="lb" data-page="1.247" data-line="18" id="l1.247.18"></span>ἓν ἦν τῷ εἴδει τὸ τῆς σαρκὸς στοιχεῖον, οὐδέποτε ἡ σὰρξ
<span class="pb" data-page="1.248" id="p1.248"></span>
<span class="lb" data-page="1.248" data-line="1" id="l1.248.1"></span>ὀδυνήσεται· ἀλλὰ μὴν ὀδυνᾶται· οὐκ ἄρα ἕν ἐστι τῷ εἴδει
<span class="lb" data-page="1.248" data-line="2" id="l1.248.2"></span>τὸ τῆς σαρκὸς στοιχεῖον. ὁ δ’ αὐτὸς λόγος καὶ καθ’ ἕτερον
<span class="lb" data-page="1.248" data-line="3" id="l1.248.3"></span>ἐρωτηθήσεται τρόπον. εἰ ἀπαθές ἐστι τὸ τῆς σαρκὸς
<span class="lb" data-page="1.248" data-line="4" id="l1.248.4"></span>στοιχεῖον, οὐκ ὀδυνηθήσεται· ἀλλὰ μὴν ὀδυνᾶται· οὐκ ἄρα
<span class="lb" data-page="1.248" data-line="5" id="l1.248.5"></span>ἐστὶν ἀπαθές. εἰ δὲ καὶ πλείω λέγοι τις εἶναι τὰ στοιχεῖα,
<span class="lb" data-page="1.248" data-line="6" id="l1.248.6"></span>μὴ μέντοι γε ἀλλοιούμενα, καὶ ἐπ’ ἐκείνων ὁ αὐτὸς λόγος
<span class="lb" data-page="1.248" data-line="7" id="l1.248.7"></span>ἐρωτηθήσεται κατὰ τὸν αὐτὸν τρόπον. εἰ ἀπαθῆ τῆς σαρκός
<span class="lb" data-page="1.248" data-line="8" id="l1.248.8"></span>ἐστι τὰ στοιχεῖα, οὐκ ἀλγήσει· ἀλλὰ μὴν ἀλγεῖ· οὐκ ἄρα
<span class="lb" data-page="1.248" data-line="9" id="l1.248.9"></span>ἐστὶν ἀπαθῆ τὰ τῆς σαρκὸς στοιχεῖα. ὁ μὲν οὖν πρότερος
<span class="lb" data-page="1.248" data-line="10" id="l1.248.10"></span>λόγος ἀνατρέπει τήν τε τῶν ἀτόμων, καὶ τὴν <span class="milestone ed1page" data-n="1.38" data-unit="ed1page" id="ed1page.1.38"></span>τῶν
<span class="lb" data-page="1.248" data-line="11" id="l1.248.11"></span>ἀνάρμων, καὶ τὴν τῶν ἐλαχίστων ὑπόθεσιν. κατὰ δὲ τὸν
<span class="lb" data-page="1.248" data-line="12" id="l1.248.12"></span>δεύτερον ἥ τε τῶν ὁμοιομερειῶν ἀναιρεῖται δόξα, καὶ ἡ
<span class="lb" data-page="1.248" data-line="13" id="l1.248.13"></span>Ἐμπεδοκλέους. καὶ γὰρ οὗτος ἐκ τῶν τεσσάρων στοιχείων
<span class="lb" data-page="1.248" data-line="14" id="l1.248.14"></span>βούλεται συνίστασθαι τὰ σώματα, μὴ μεταβαλλόντων εἰς
<span class="lb" data-page="1.248" data-line="15" id="l1.248.15"></span>ἄλληλα. πρόσεχε νοῦν ἤδη τῷ λόγῳ, ὡς θᾶττον ἐλπίδος
<span class="lb" data-page="1.248" data-line="16" id="l1.248.16"></span>ἐξεῦρε τὸ μέγιστον μέρος ὧν ἐζήτεις. οὐκ ἀπαθῆ γὰρ ἀπέδειξεν
<span class="lb" data-page="1.248" data-line="17" id="l1.248.17"></span>εἶναι δεῖν τὰ στοιχεῖα τῆς σαρκός. οὔκουν ἔτι καθέξουσι
<span class="pb" data-page="1.249" id="p1.249"></span>
<span class="lb" data-page="1.249" data-line="1" id="l1.249.1"></span>τὸ προκείμενον κατὰ τὸν λόγον ἐν τῇ συνθέσει
<span class="lb" data-page="1.249" data-line="2" id="l1.249.2"></span>τῶν ἀπαθῶν ἐκείνων σωμάτων, ἃ δὴ στοιχεῖα τῆς τῶν ὄντων
<span class="lb" data-page="1.249" data-line="3" id="l1.249.3"></span>ἁπάντων φύσεως ὑποτίθενται, τὰς ὀδύνας γεννᾶσθαι
<span class="lb" data-page="1.249" data-line="4" id="l1.249.4"></span>φάσκοντες. ἀπαθὲς γὰρ ὀδυνώμενον οὔθ’ ἡ διάνοια παραδέχεται,
<span class="lb" data-page="1.249" data-line="5" id="l1.249.5"></span>καὶ πολὺ δὴ μᾶλλον οὐδὲν τῶν αἰσθητῶν μαρτυρεῖ.
<span class="lb" data-page="1.249" data-line="6" id="l1.249.6"></span>τοὺς γοῦν δακτύλους εἰ συμπλέξῃς ἀλλήλοις, εἶτ’
<span class="lb" data-page="1.249" data-line="7" id="l1.249.7"></span>αὖθις ἀποχωρίζοις, οὔθ’ ἡ σύνοδος, οὔθ’ ὁ διαχωρισμὸς
<span class="lb" data-page="1.249" data-line="8" id="l1.249.8"></span>ὀδύνην ἐργάσεται. τὸ μὲν γὰρ ὀδυνᾶσθαι σὺν τῷ πάσχειν
<span class="lb" data-page="1.249" data-line="9" id="l1.249.9"></span>ἐστίν. πάσχει δὲ οὐδὲν τὸ ψαῦον, ἐπειδήπερ ἐν δυοῖν τούτοιν
<span class="lb" data-page="1.249" data-line="10" id="l1.249.10"></span>ἐστὶ τὸ πάσχειν, ἀλλοιώσει τε τῇ δι’ ὅλων καὶ λύσει
<span class="lb" data-page="1.249" data-line="11" id="l1.249.11"></span>τῆς συνεχείας. ὁπότ’ οὖν οὐδ’ ἐν τοῖς παθητικοῖς ἐναργῶς
<span class="lb" data-page="1.249" data-line="12" id="l1.249.12"></span>σώμασιν οὔθ’ ἡ σύνοδος, οὔθ’ ἡ ἄφοδος ὀδύνην <span class="milestone ed2page" data-n="2.179" data-unit="ed2page" id="ed2page.2.179"></span>ἐργάζεται,
<span class="lb" data-page="1.249" data-line="13" id="l1.249.13"></span>σχολῇ γε ἂν ἐν τοῖς ἀπαθέσιν ἐργάσαιτο. οὐ μὴν
<span class="lb" data-page="1.249" data-line="14" id="l1.249.14"></span>οὐδὲ τὸ ἄναρμον τὸ Ἀσκληπιάδου θραυστὸν ὂν ὀδυνήσεται
<span class="lb" data-page="1.249" data-line="15" id="l1.249.15"></span>θραυόμενον, ἀναίσθητον γάρ ἐστιν. ὥστε οὐδὲ τούτῳ
<span class="lb" data-page="1.249" data-line="16" id="l1.249.16"></span>πλέον ὀδύνης ἔσται ἐξ ὧν πάσχει, τῆς αἰσθήσεως ἀπούσης,
<span class="lb" data-page="1.249" data-line="17" id="l1.249.17"></span>ὥσπερ ὀστῷ καὶ χόνδρῳ, καὶ πιμελῇ, καὶ συνδέσμῳ, καὶ
<span class="pb" data-page="1.250" id="p1.250"></span>
<span class="lb" data-page="1.250" data-line="1" id="l1.250.1"></span>θριξί. καὶ γὰρ ταῦτα πάντα πάσχει μὲν, οὐκ ὀδυνᾶται δὲ,
<span class="lb" data-page="1.250" data-line="2" id="l1.250.2"></span>διότι μηδὲ αἰσθάνεται. χρὴ τοίνυν τὸ μέλλον ὀδυνήσεσθαι
<span class="lb" data-page="1.250" data-line="3" id="l1.250.3"></span>παθητὸν εἶναι καὶ αἰσθητόν. οὐ μὴν ἐξ αἰσθητικῶν γε
<span class="lb" data-page="1.250" data-line="4" id="l1.250.4"></span>τῶν πρώτων ἀναγκαῖον εἷναι τὸ αἰσθητικὸν, ἀλλ’ ἀρκεῖ τὸ
<span class="lb" data-page="1.250" data-line="5" id="l1.250.5"></span>παθητικὸν μόνον. αἰσθητικὸν γὰρ δύναται γενέσθαι ποτὲ,
<span class="lb" data-page="1.250" data-line="6" id="l1.250.6"></span>μεταβάλλον τε καὶ ἀλλοιούμενον. ἐπεὶ δ’ ἀπείρους ἐγχωρεῖ
<span class="lb" data-page="1.250" data-line="7" id="l1.250.7"></span>τὸ πλῆθος γενέσθαι τὰς ἐκ τῶν στοιχείων ἀλλοιώσεις τε καὶ
<span class="lb" data-page="1.250" data-line="8" id="l1.250.8"></span>κράσεις, ἄπειροι τῶν κατὰ μέρος σωμάτων αἱ ἰδιότητες
<span class="lb" data-page="1.250" data-line="9" id="l1.250.9"></span>συστήσονται, καθ’ ἃς οὐδὲν ἄτοπον ἀναίσθητα γενέσθαι
<span class="lb" data-page="1.250" data-line="10" id="l1.250.10"></span>πολλὰ, καὶ τῶν αἰσθανομένων τὸ μὲν μᾶλλον αἰσθάνεσθαι,
<span class="lb" data-page="1.250" data-line="11" id="l1.250.11"></span>τὸ δ’ ἧττον. ὅτι μὲν οὖν ἀναγκαῖόν ἐστι καὶ πλείω τοῦ
<span class="lb" data-page="1.250" data-line="12" id="l1.250.12"></span>ἑνὸς εἶναι τὰ στοιχεῖα, καὶ ἀλλοιοῦσθαι φύσιν ἔχοντα, δεδήλωται
<span class="lb" data-page="1.250" data-line="13" id="l1.250.13"></span>σαφῶς, τοῖς γε, ὡς ὀλίγον ἔμπροσθεν εἴρηται, τὴν
<span class="lb" data-page="1.250" data-line="14" id="l1.250.14"></span>παρασκευὴν ἔχουσιν ἅπασαν, ἐξ ὧν ἄν τις ἐπιστημονικὸς γένοιτο.
<span class="lb" data-page="1.250" data-line="15" id="l1.250.15"></span>τοὺς δ’ εἰς τοσοῦτον ἥκοντας ἀναισθησίας, ὡς μηδ’
<span class="lb" data-page="1.250" data-line="16" id="l1.250.16"></span>εἴ τίς ἐστιν ἀποδεικτικὴ μέθοδος, ζητῆσαι πρότερον ἐθέλειν,
<span class="lb" data-page="1.250" data-line="17" id="l1.250.17"></span>ἢ παρ’ ἄλλου μαθεῖν, ἢ ἀσκηθῆναι, τούτους οὐδὲ κοινωνοὺς
<span class="pb" data-page="1.251" id="p1.251"></span>
<span class="lb" data-page="1.251" data-line="1" id="l1.251.1"></span>τοῦ λόγου ποιητέον. οὐ γὰρ ἐρίζοντες ἄλλοις, ἢ νικᾷν
<span class="lb" data-page="1.251" data-line="2" id="l1.251.2"></span>ἐθέλοντες, ἀλλὰ τὴν ἀλήθειαν αὐτὴν εὑρεῖν σπουδάζοντες,
<span class="lb" data-page="1.251" data-line="3" id="l1.251.3"></span>ἐπὶ τόνδε τὸν λόγον ἀφικόμεθα. τῷ γὰρ βουλομένῳ καὶ
<span class="lb" data-page="1.251" data-line="4" id="l1.251.4"></span>τὰς ἀπαιδεύτους ὑπολήψεις αὐτῶν ἐξελέγχειν ἴδιον γέγραπται
<span class="lb" data-page="1.251" data-line="5" id="l1.251.5"></span>βιβλίον, ἐν ᾧ περὶ τῶν καθ’ Ἱπποκράτην στοιχείων
<span class="lb" data-page="1.251" data-line="6" id="l1.251.6"></span>ἐπισκεπτόμεθα.
</p>
        </article>

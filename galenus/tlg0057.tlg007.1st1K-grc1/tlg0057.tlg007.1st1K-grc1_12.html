<article xmlns="http://www.w3.org/1999/xhtml" id="urn:cts:greekLit:tlg0057.tlg007.1st1K-grc1:12">
<span class="pb page1" data-page="1.337" id="p1.337"></span>
<span class="milestone ed1page page1" data-n="3.476" data-unit="ed1page" id="ed1page.3.476"></span>
<span class="milestone ed2page page1" data-n="2.206" data-unit="ed2page" id="ed2page.2.206"></span>
          <p>
<span class="lb" data-page="1.337" data-line="3" id="l1.337.3"></span><span class="milestone ed2page" data-n="2.207" data-unit="ed2page" id="ed2page.2.207"></span>Ἥπατος θερμοτέρου γνωρίσματα,
<span class="lb" data-page="1.337" data-line="4" id="l1.337.4"></span>φλεβῶν εὐρύτης, ἡ ξανθὴ χολὴ πλείων, ἐν δὲ τῷ χρόνῳ
<span class="lb" data-page="1.337" data-line="5" id="l1.337.5"></span>τῆς ἀκμῆς καὶ ἡ μέλαινα, θερμότερον αὐτοῖς τὸ αἷμα, καὶ
<span class="lb" data-page="1.337" data-line="6" id="l1.337.6"></span>διὰ τοῦτο καὶ τὸ σύμπαν σῶμα, πλὴν εἰ μὴ τὰ κατὰ τὴν
<span class="lb" data-page="1.337" data-line="7" id="l1.337.7"></span>καρδίαν ἀντιπράττει, δασύτης τῶν καθ’ ὑποχόνδρια καὶ γαστέρα.
<span class="lb" data-page="1.337" data-line="8" id="l1.337.8"></span>ψυχροτέρου δὲ στενότης φλεβῶν, φλέγμα πλεῖον,
<span class="lb" data-page="1.337" data-line="9" id="l1.337.9"></span>αἷμα ψυχρότερον, καὶ ἡ σύμπασα τοῦ σώματος ἕξις ψυχροτέρα,
<span class="lb" data-page="1.337" data-line="10" id="l1.337.10"></span>εἰ μή τι πρὸς τῆς καρδίας θερμαίνοιτο, ψιλὰ τριχῶν
<span class="lb" data-page="1.337" data-line="11" id="l1.337.11"></span>ὑποχόνδριά τε καὶ γαστήρ. ξηροτέρου δὲ, τὸ μὲν αἷμα παχύτερόν
<span class="lb" data-page="1.337" data-line="12" id="l1.337.12"></span>τε καὶ ξηρότερον καὶ ὀλιγώτερον, αἱ φλέβες δὲ
<span class="lb" data-page="1.337" data-line="13" id="l1.337.13"></span>σκληρότεραι, καὶ ἡ σύμπασα τοῦ σώματος ἕξις ξηροτέρα.
<span class="lb" data-page="1.337" data-line="14" id="l1.337.14"></span>ὑγροτέρου δὲ, τὸ μὲν αἷμα πλεῖόν τε καὶ ὑγρότερον, αἱ
<span class="lb" data-page="1.337" data-line="15" id="l1.337.15"></span>φλέβες δὲ μαλακώτεραι· οὕτως δὲ καὶ τὸ σύμπαν σῶμα,
<span class="lb" data-page="1.337" data-line="16" id="l1.337.16"></span>πλὴν εἰ μὴ τὰ κατὰ τὴν καρδίαν ἀντιπράττει. θερμοτέρου
<span class="lb" data-page="1.337" data-line="17" id="l1.337.17"></span>δὲ ἅμα καὶ ξηροτέρου ἥπατος γνωρίσματα, λασιώτατον
<span class="lb" data-page="1.337" data-line="18" id="l1.337.18"></span>ὑποχόνδριον, αἷμα παχύτερόν τε ἅμα καὶ ξηρότερον, ἡ ξανθὴ
<span class="lb" data-page="1.337" data-line="19" id="l1.337.19"></span>χολὴ πλείστη, κατὰ δὲ τὴν ἀκμὴν καὶ ἡ μέλαινα, φλεβῶν
<span class="pb" data-page="1.338" id="p1.338"></span>
<span class="lb" data-page="1.338" data-line="1" id="l1.338.1"></span>εὐρύτης τε καὶ σκληρότης. οὕτως δὲ καὶ τὸ σύμπαν σῶμα
<span class="lb" data-page="1.338" data-line="2" id="l1.338.2"></span>θερμότης μὲν γὰρ ἡ ἐκ καρδίας ὁρμωμένη νικῆσαι δύναται
<span class="lb" data-page="1.338" data-line="3" id="l1.338.3"></span>τὴν ἐξ ἥπατος ὁρμωμένην ψυχρότητα, καθάπερ γε καὶ ἡ
<span class="lb" data-page="1.338" data-line="4" id="l1.338.4"></span>ψυχρότης τὴν θερμότητα. τὴν ξηρότητα δὲ οὐχ οἷόν τε
<span class="lb" data-page="1.338" data-line="5" id="l1.338.5"></span>πρὸς τοὐναντίον ὑπὸ τῆς καρδίας ὑγροτέρας γενομένης ἀχθῆναι.
<span class="lb" data-page="1.338" data-line="6" id="l1.338.6"></span>μεταξὺ δέ ἐστιν ἡ ἀφ’ ἥπατος ὑγρότης τῶν εἰρημένων.
<span class="lb" data-page="1.338" data-line="7" id="l1.338.7"></span>μᾶλλον μὲν γὰρ τῆς ἐν καρδίᾳ νικᾶται ξηρότητος, ἤπερ ἡ
<span class="lb" data-page="1.338" data-line="8" id="l1.338.8"></span>ξηρότης ὑπὸ τῆς ὑγρότητος· ἧττον δὲ τῆς θερμότητος, ἔτι
<span class="lb" data-page="1.338" data-line="9" id="l1.338.9"></span>δὲ μᾶλλον ἧττον ὑπὸ τῆς ψυχρότητος· εὐνικητοτάτη γὰρ
<span class="lb" data-page="1.338" data-line="10" id="l1.338.10"></span>αὕτη τῶν ἐξ ἥπατος ὁρμωμένων ποιοτήτων. εὔδηλον οὖν,
<span class="lb" data-page="1.338" data-line="11" id="l1.338.11"></span>ὡς, ἐπειδὰν εἰς ταὐτὸ συνδράμωσιν αἱ τῶν ἀρχῶν ἀμφοτέρων
<span class="lb" data-page="1.338" data-line="12" id="l1.338.12"></span>κράσεις, ὅλον ἀκριβῶς τὸ σῶμα κατ’ ἐκείνας διατίθεται.
<span class="lb" data-page="1.338" data-line="13" id="l1.338.13"></span>λεχθήσεται δὲ ὀλίγον ὕστερον αὐτοῦ τὰ γνωρίσματα. τὸ δὲ
<span class="lb" data-page="1.338" data-line="14" id="l1.338.14"></span>ὑγρότερον ἅμα καὶ θερμότερον ἧπαρ ἧττον μὲν τοῦ θερμοτέρου
<span class="lb" data-page="1.338" data-line="15" id="l1.338.15"></span>καὶ ξηροτέρου τὰ καθ’ ὑποχόνδριον ἐργάζεται λάσια,
<span class="lb" data-page="1.338" data-line="16" id="l1.338.16"></span>πλεῖστον δ’ αἷμα, καὶ φλέβας μεγάλας, καὶ τὴν ἕξιν
<span class="lb" data-page="1.338" data-line="17" id="l1.338.17"></span>ὑγροτέραν καὶ θερμοτέραν, εἰ μὴ τὰ κατὰ τὴν καρδίαν ἀντιπράττει.
<span class="lb" data-page="1.338" data-line="18" id="l1.338.18"></span>εἰ δὲ ἐπὶ πλέον ἀμφοτέραις ταῖς ποιότησιν ἐκτραπείη
<span class="pb" data-page="1.339" id="p1.339"></span>
<span class="lb" data-page="1.339" data-line="1" id="l1.339.1"></span>τοῦ κατὰ φύσιν, ἑτοίμως ἁλίσκεται τοῖς σηπεδονώδεσι
<span class="lb" data-page="1.339" data-line="2" id="l1.339.2"></span>καὶ κακοχύμοις νοσήμασιν· ἔτι μᾶλλον, εἰ ἐπὶ πλεῖστον
<span class="lb" data-page="1.339" data-line="3" id="l1.339.3"></span>μὲν αὐξηθείη τὸ ὑγρὸν, ἐπ’ ὀλίγον δὲ τὸ θερμόν. εἰ δ’
<span class="lb" data-page="1.339" data-line="4" id="l1.339.4"></span>ἔμπαλιν ἐπ’ ὀλίγον μὲν αὐξηθείη τὸ ὑγρὸν, ἐπὶ πλεῖστον
<span class="lb" data-page="1.339" data-line="5" id="l1.339.5"></span>δὲ τὸ θερμὸν, ἥκιστα κακόχυμοι γίγνονται. τὸ δ’ αὖ ὑγρότερον
<span class="lb" data-page="1.339" data-line="6" id="l1.339.6"></span>καὶ ψυχρότερον ἧπαρ ἄτριχον μὲν ἔχει τὸ ὑποχόνδριον,
<span class="lb" data-page="1.339" data-line="7" id="l1.339.7"></span>αἷμα δ’ ἐργάζεται φλεγματικώτερον ἅμα φλεβῶν
<span class="lb" data-page="1.339" data-line="8" id="l1.339.8"></span>στενότητι, καὶ τὸ σύμπαν σῶμα παραπλησίως ἔχον, εἰ μὴ
<span class="lb" data-page="1.339" data-line="9" id="l1.339.9"></span>πρὸς τῆς καρδίας ἐς τἀναντία μετάγοιτο. τὸ δὲ ψυχρότερον
<span class="lb" data-page="1.339" data-line="10" id="l1.339.10"></span>καὶ ξηρότερον ἧπαρ ὀλίγαιμόν <span class="milestone ed1page" data-n="3.477" data-unit="ed1page" id="ed1page.3.477"></span>τε καὶ στενόφλεβον
<span class="lb" data-page="1.339" data-line="11" id="l1.339.11"></span>ἐργάζεται τὸ σῶμα καὶ ψυχρότερον, ὑποχόνδριόν τε ψιλὸν,
<span class="lb" data-page="1.339" data-line="12" id="l1.339.12"></span>εἰ μὴ κᾀνταῦθα νικήσειεν ἡ καρδία.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg007.1st1K-grc1:13">
<span class="pb page1" data-page="1.339" id="p1.339"></span>
<span class="milestone ed1page page1" data-n="3.477" data-unit="ed1page" id="ed1page.3.477"></span>
<span class="milestone ed2page page1" data-n="2.207" data-unit="ed2page" id="ed2page.2.207"></span>
          <p>
<span class="lb" data-page="1.339" data-line="13" id="l1.339.13"></span>Τῆς δὲ τῶν ὄρχεων κράσεως ἡ θερμὴ μὲν
<span class="lb" data-page="1.339" data-line="14" id="l1.339.14"></span>ἀφροδισιαστική τέ ἐστι, καὶ ἀῤῥενόγονος, καὶ γόνιμος, καὶ
<span class="lb" data-page="1.339" data-line="15" id="l1.339.15"></span>ταχέως δασύνει <span class="milestone ed2page" data-n="2.208" data-unit="ed2page" id="ed2page.2.208"></span>τὰ γεννητικὰ μόρια, συνεφάπτεται
<span class="lb" data-page="1.339" data-line="16" id="l1.339.16"></span>δὲ καὶ τῶν πέριξ, ἡ ψυχρὰ δὲ τἀναντία. καὶ ἡ μὲν ὑγρὰ
<span class="lb" data-page="1.339" data-line="17" id="l1.339.17"></span>πολύσπερμός τέ ἐστι καὶ ὑγρόσπερμος, ἡ ξηρὰ δὲ ὀλιγόσπερμός
<span class="lb" data-page="1.339" data-line="18" id="l1.339.18"></span>τε καὶ μετρίως παχύσπερμος. ἡ θερμοτέρα δὲ
<span class="pb" data-page="1.340" id="p1.340"></span>
<span class="lb" data-page="1.340" data-line="1" id="l1.340.1"></span>καὶ ξηροτέρα παχυσπερμοτάτη τέ ἐστι καὶ γονιμωτάτη,
<span class="lb" data-page="1.340" data-line="2" id="l1.340.2"></span>καὶ τάχιστα πρὸς συνουσίαν ἐπεγείρει τὸ ζῶον εὐθέως ἐξ
<span class="lb" data-page="1.340" data-line="3" id="l1.340.3"></span>ἀρχῆς. ἀτὰρ οὖν οἱ τοιοῦτοι καὶ δασύνονται τάχιστα τὰ
<span class="lb" data-page="1.340" data-line="4" id="l1.340.4"></span>γεννητικὰ μόρια καὶ σύμπαντα τὰ πέριξ, ἄνω μὲν ἄχρι
<span class="lb" data-page="1.340" data-line="5" id="l1.340.5"></span>τῶν κατὰ τὸν ὀμφαλὸν χωρίων, κάτω δὲ μέχρι μέσων μηρῶν.
<span class="lb" data-page="1.340" data-line="6" id="l1.340.6"></span>ὁρμητικὴ μὲν οὖν ἡ τοιαύτη κρᾶσις ἱκανῶς ἐπ’ ἀφροδίσια,
<span class="lb" data-page="1.340" data-line="7" id="l1.340.7"></span>τάχιστα δὲ ἐμπιπλαμένη καὶ, εἰ βιάσαιτο, βλαπτομένη.
<span class="lb" data-page="1.340" data-line="8" id="l1.340.8"></span>συνελθούσης δὲ ὑγρότητος τῇ θερμότητι, λάσιοι μὲν
<span class="lb" data-page="1.340" data-line="9" id="l1.340.9"></span>ἧττον οἱ τοιοῦτοι, πολύσπερμοι δὲ μᾶλλον, οὐ μὴν ὀρέγονταί
<span class="lb" data-page="1.340" data-line="10" id="l1.340.10"></span>γε μᾶλλον τῶν ἑτέρων, ἐξαρκοῦσι δ’ ἀβλαβέστερον
<span class="lb" data-page="1.340" data-line="11" id="l1.340.11"></span>ἀφροδισίοις πλείοσιν. εἰ δ’ ἱκανῶς ἄμφω συναυξηθείη τό
<span class="lb" data-page="1.340" data-line="12" id="l1.340.12"></span>θ’ ὑγρὸν καὶ θερμὸν, οὐδ’ ἀβλαβῶς ἀπέχονται τῶν ἀφροδισίων.
<span class="lb" data-page="1.340" data-line="13" id="l1.340.13"></span>εἰ δ’ ὑγρότεροι καὶ ψυχρότεροι τὴν κρᾶσιν οἱ ὄρχεις
<span class="lb" data-page="1.340" data-line="14" id="l1.340.14"></span>γένοιντο, ψιλὰ τὰ πέριξ τριχῶν, καὶ βραδέως ἀφροδισιάζειν
<span class="lb" data-page="1.340" data-line="15" id="l1.340.15"></span>ἄρχονται, καὶ οὐδ’ ὁρμητικοὶ πρὸς τὴν ἐνέργειάν
<span class="lb" data-page="1.340" data-line="16" id="l1.340.16"></span>εἰσιν, ὑδατῶδες δὲ καὶ λεπτὸν αὐτοῖς τὸ σπέρμα καὶ ὀλίγον
<span class="lb" data-page="1.340" data-line="17" id="l1.340.17"></span>ἐστὶ, καὶ θηλύγονον, καὶ ἄγονον. ἡ ψυχροτέρα δὲ
<span class="lb" data-page="1.340" data-line="18" id="l1.340.18"></span>καὶ ξηροτέρα κρᾶσις ὁμοία μὲν τἄλλα τῇ προειρημένη
<span class="pb" data-page="1.341" id="p1.341"></span>
<span class="lb" data-page="1.341" data-line="1" id="l1.341.1"></span>κράσει, παχύτερον δ’ αὐτοῖς τὸ σπέρμα, καὶ παντάπασιν
<span class="lb" data-page="1.341" data-line="2" id="l1.341.2"></span>ὀλίγον.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg007.1st1K-grc1:14">
<span class="pb page1" data-page="1.341" id="p1.341"></span>
<span class="milestone ed1page page1" data-n="3.477" data-unit="ed1page" id="ed1page.3.477"></span>
<span class="milestone ed2page page1" data-n="2.208" data-unit="ed2page" id="ed2page.2.208"></span>
          <p>
<span class="lb" data-page="1.341" data-line="3" id="l1.341.3"></span>Αἱ δ’ ὅλου τοῦ σώματος ἕξεις εἴρηνται
<span class="lb" data-page="1.341" data-line="4" id="l1.341.4"></span>μέν που καὶ πρόσθεν, ὡς ὁμοιοῦνται καρδίᾳ καὶ ἥπατι·
<span class="lb" data-page="1.341" data-line="5" id="l1.341.5"></span>κρατεῖ δὲ ἡ ὁμοιότης τοῦ σφοδροτέραν ἔχοντος ἡντιναοῦν
<span class="lb" data-page="1.341" data-line="6" id="l1.341.6"></span>τῶν πρώτων ποιοτήτων, ἃς δὴ καὶ δραστικὰς ὀνομάζουσιν.
<span class="lb" data-page="1.341" data-line="7" id="l1.341.7"></span>ὅλου δὲ τοῦ σώματος ἡ ἕξις ἐπ’ ἐκείνων λέγεται μάλιστα
<span class="lb" data-page="1.341" data-line="8" id="l1.341.8"></span>τῶν μορίων, ὅσα θεωμένοις ὑποπίπτει πρῶτα. μύες δέ
<span class="lb" data-page="1.341" data-line="9" id="l1.341.9"></span>εἰσιν οὗτοι, πᾶσι τοῖς ὀστοῖς περιβεβλημένοι, σύνθετοί τινες
<span class="lb" data-page="1.341" data-line="10" id="l1.341.10"></span>σάρκες ἔκ τε τῆς ἁπλῆς τῆς πρώτης σαρκὸς, ἔτι τε
<span class="lb" data-page="1.341" data-line="11" id="l1.341.11"></span>τῶν ἰνῶν, αἷς αὗται περιπεφύκασιν. ἡ γὰρ οἰκεία τῶν μυῶν
<span class="lb" data-page="1.341" data-line="12" id="l1.341.12"></span>οὐσία ταῦτ’ ἐστιν ἄμφω. τὰ δ’ εἰς αὐτοὺς ἥκοντα τῶν
<span class="lb" data-page="1.341" data-line="13" id="l1.341.13"></span>ἀγγείων οἷον ὀχετοί τινές εἰσιν, οὐ συμπληροῦντες αὐτῶν
<span class="lb" data-page="1.341" data-line="14" id="l1.341.14"></span>τὴν οὐσίαν, ἀλλ’ ὑπηρετοῦντες εἰς διαμονήν. εἰρήσεται
<span class="lb" data-page="1.341" data-line="15" id="l1.341.15"></span>γοῦν καὶ τὰ τῆς τούτων κράσεως γνωρίσματα κατὰ τὴν
<span class="lb" data-page="1.341" data-line="16" id="l1.341.16"></span>εὔκρατον οἴκησιν. ἐξαλλάττουσι γὰρ αἱ δύσκρατοι τὸ δέρμα,
<span class="lb" data-page="1.341" data-line="17" id="l1.341.17"></span>καθ’ ἑαυτὰς τυποῦσαι, καὶ διαφθείρουσιν ἔνια τῶν γνωρισμάτων.
<span class="lb" data-page="1.341" data-line="18" id="l1.341.18"></span>οὕτως δὲ καὶ εἰ κατὰ τὴν εὔκρατον χώραν ὥρᾳ
<span class="pb" data-page="1.342" id="p1.342"></span>
<span class="lb" data-page="1.342" data-line="1" id="l1.342.1"></span>θέρους ἑαυτὸν ἡλίῳ τὶς παραβάλλοι γυμνὸν, ἐξαλλάξει τῶν
<span class="lb" data-page="1.342" data-line="2" id="l1.342.2"></span>γνωρισμάτων ὅσα κατὰ χρόαν τέ ἐστι καὶ τὴν ἐν μαλακότητι
<span class="lb" data-page="1.342" data-line="3" id="l1.342.3"></span>καὶ σκληρότητι σύστασιν. εἰ δ’, ὥσπερ εὔκρατόν ἐστι
<span class="lb" data-page="1.342" data-line="4" id="l1.342.4"></span>τὸ χωρίον, οὕτως καὶ αὐτὸς εὐκράτως διαιτῷτο, μήτ’ ἐξοπτώμενος
<span class="lb" data-page="1.342" data-line="5" id="l1.342.5"></span>ἐν ἡλίῳ· γυμνὸς ἑκάστης ἡμέρας ἐπὶ πλεῖστον,
<span class="lb" data-page="1.342" data-line="6" id="l1.342.6"></span>ἀλλὰ μήθ’, ὥσπερ ἔνιοι, δίκην παρθένου σκιατραφούμενος,
<span class="lb" data-page="1.342" data-line="7" id="l1.342.7"></span>ἀκριβῆ τὰ τῆς κράσεως ἐνδείξεται γνωρίσματα. καἰ τοίνυν
<span class="lb" data-page="1.342" data-line="8" id="l1.342.8"></span>ὡς ἐπὶ τούτων τοῦ λόγου γενησομένου, προσέχωμεν ἤδη τὸν
<span class="lb" data-page="1.342" data-line="9" id="l1.342.9"></span>νοῦν αὐτῷ. συμμέτρου. κράσεως γνωρίσματα πρὸς ὅλην τοῦ
<span class="lb" data-page="1.342" data-line="10" id="l1.342.10"></span>ζώου τὴν ἕξιν ἡ χροιὰ μὲν ἐξ ἐρυθροῦ καὶ λευκοῦ συμμιγής·
<span class="lb" data-page="1.342" data-line="11" id="l1.342.11"></span>αἱ τρίχες δὲ ξανθαὶ μετρίως καὶ οὖλαι τὰ πολλά·
<span class="lb" data-page="1.342" data-line="12" id="l1.342.12"></span>συμμετρία δὲ σαρκώσεως ἐν ποσότητί καὶ ποιότητι. μέσον
<span class="lb" data-page="1.342" data-line="13" id="l1.342.13"></span>γὰρ ἀκριβῶς ἐστι τὸ τοιοῦτον σῶμα πασῶν τῶν ὑπερβολῶν,
<span class="lb" data-page="1.342" data-line="14" id="l1.342.14"></span>ὡς ἂν καὶ νοουμένων τε καὶ λεγομένων πρὸς αὐτό. καὶ γὰρ
<span class="lb" data-page="1.342" data-line="15" id="l1.342.15"></span>τὸ παχὺ σῶμα πρὸς τοῦτο λέγεται παχὺ, καὶ τὸ λεπτὸν
<span class="lb" data-page="1.342" data-line="16" id="l1.342.16"></span>ὡσαύτως πρὸς τοῦτο, πολύσαρκόν τε καὶ ὀλιγόσαρκον, καὶ
<span class="lb" data-page="1.342" data-line="17" id="l1.342.17"></span>πιμελῶδες, καὶ σκληρὸν, καὶ μαλακὸν, καὶ λάσιον, καὶ
<span class="pb" data-page="1.343" id="p1.343"></span>
<span class="lb" data-page="1.343" data-line="1" id="l1.343.1"></span>ψιλόν. οὐδὲν οὖν τούτων· ἐστὶ τὸ σύμμετρον, <span class="milestone ed2page" data-n="2.209" data-unit="ed2page" id="ed2page.2.209"></span>ἀλλ’
<span class="lb" data-page="1.343" data-line="2" id="l1.343.2"></span>οἷος ὁ Πολυκλείτου κανὼν εἰς ἄκρον ἥκει συμμετρίας ἁπάσης,
<span class="lb" data-page="1.343" data-line="3" id="l1.343.3"></span>ὡς ψαυόντων μὲν μήτε, μαλακὸν φαίνεσθαι, μήτε
<span class="lb" data-page="1.343" data-line="4" id="l1.343.4"></span>σκληρὸν, μήτε θερμὸν, μήτε ψυχρὸν, ὁρώντων δὲ μήτε
<span class="lb" data-page="1.343" data-line="5" id="l1.343.5"></span>λάσιον, μήτε ψιλὸν, μήτε παχὺ, μήτε ἰσχνὸν, ἤ τινα ἑτέραν
<span class="lb" data-page="1.343" data-line="6" id="l1.343.6"></span>ἔχον ἀμετρίαν.
</p>
        </article>

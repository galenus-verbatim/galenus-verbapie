<article xmlns="http://www.w3.org/1999/xhtml" id="urn:cts:greekLit:tlg0057.tlg007.1st1K-grc1:15">
<span class="pb page1" data-page="1.343" id="p1.343"></span>
<span class="milestone ed1page page1" data-n="3.477" data-unit="ed1page" id="ed1page.3.477"></span>
<span class="milestone ed2page page1" data-n="2.209" data-unit="ed2page" id="ed2page.2.209"></span>
          <p>
<span class="lb" data-page="1.343" data-line="7" id="l1.343.7"></span>Ὅσα δὲ τοῦ συμμέτρου θερμότερα μέν ἐστιν,
<span class="lb" data-page="1.343" data-line="8" id="l1.343.8"></span>οὐ μὴν ὑγρότερά γε, ἢ ξηρότερα κατὰ τὸ σαρκῶδες γένος,
<span class="lb" data-page="1.343" data-line="9" id="l1.343.9"></span>καὶ ὑπὲρ τούτου γὰρ ὁ ἐνεστηκὼς λόγος, φαίνεται μὲν δήπου
<span class="lb" data-page="1.343" data-line="10" id="l1.343.10"></span>καὶ ἁπτομένοις θερμότερα τοσοῦτον, ὅσον πέρ ἐστι τῇ
<span class="lb" data-page="1.343" data-line="11" id="l1.343.11"></span>κράσει θερμότερα. λασιώτερα δὲ τοσοῦτον ἔσται, ὅσον περ
<span class="lb" data-page="1.343" data-line="12" id="l1.343.12"></span>καὶ θερμότερα, καὶ πιμελῆς ἧττον ἔχοντα, τῇ χροιᾷ δὲ
<span class="lb" data-page="1.343" data-line="13" id="l1.343.13"></span>ἐξέρυθρα, καὶ μελανότριχα εἶναι. ψυχροτέρας δὲ κράσεως
<span class="lb" data-page="1.343" data-line="14" id="l1.343.14"></span>σημεῖα τὸ ἄτριχον, τὸ πιμελῶδες, τὸ ψυχρὸν ἁπτομένοις.
<span class="lb" data-page="1.343" data-line="15" id="l1.343.15"></span>ἡ χροιὰ δ’ αὐτοῖς ἅμα ταῖς θριξὶ πυῤῥοτέρα. πολλῆς δὲ
<span class="lb" data-page="1.343" data-line="16" id="l1.343.16"></span>τῆς ψύξεως οὔσης, πελιδνή πώς ἔστιν, καὶ καλεῖν ἔθος
<span class="lb" data-page="1.343" data-line="17" id="l1.343.17"></span>ἐστὶν ἐνίοις τῶν ἰατρῶν τοὺς τοιούτους μολυβδοχρῶτας. ἡ
<span class="lb" data-page="1.343" data-line="18" id="l1.343.18"></span>δὲ ξηροτέρα κρᾶσις ἰσχνοτέρα τέ ἐστι καὶ σκληροτέρα τῆς
<span class="pb" data-page="1.344" id="p1.344"></span>
<span class="lb" data-page="1.344" data-line="1" id="l1.344.1"></span>εὐκράτου τοσοῦτον, ὅσον περ ἂν ᾖ ξηροτέρα, τὰ δ᾽ ἄλλα
<span class="lb" data-page="1.344" data-line="2" id="l1.344.2"></span>παραπλήσιος. καὶ ἡ ὑγροτέρα δὲ τὰ μὲν ἄλλα παραπλήσιος,
<span class="lb" data-page="1.344" data-line="3" id="l1.344.3"></span>εὐσαρκοτέρα δὲ καὶ μαλακωτέρα.
</p>
        </article>

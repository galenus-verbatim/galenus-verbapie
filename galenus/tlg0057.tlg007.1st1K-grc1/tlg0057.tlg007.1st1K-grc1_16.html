<article xmlns="http://www.w3.org/1999/xhtml" id="urn:cts:greekLit:tlg0057.tlg007.1st1K-grc1:16">
<span class="pb page1" data-page="1.344" id="p1.344"></span>
<span class="milestone ed1page page1" data-n="3.477" data-unit="ed1page" id="ed1page.3.477"></span>
<span class="milestone ed2page page1" data-n="2.209" data-unit="ed2page" id="ed2page.2.209"></span>
          <p>
<span class="lb" data-page="1.344" data-line="4" id="l1.344.4"></span>Καὶ μὴν καὶ κατὰ συζυγίαν τῶν πρώτων
<span class="lb" data-page="1.344" data-line="5" id="l1.344.5"></span>ποιοτήτων αἱ δυσκρασίαι γινόμεναι σύνθετον ἔχουσι καὶ
<span class="lb" data-page="1.344" data-line="6" id="l1.344.6"></span>τὴν τῶν γνωρισμάτων ἰδέαν. ἡ μὲν γὰρ θερμοτέρα καὶ
<span class="lb" data-page="1.344" data-line="7" id="l1.344.7"></span>ξηροτέρα, λασιωτέρα, καὶ θερμοτέρα, καὶ σκληροτέρα, καὶ
<span class="lb" data-page="1.344" data-line="8" id="l1.344.8"></span>ἀπίμελός ἐστι, καὶ ἰσχνὴ, καὶ μελανόθριξ. εἰ δὲ ἐπὶ πλέον
<span class="lb" data-page="1.344" data-line="9" id="l1.344.9"></span>ἥκει θερμότητος, καὶ μελάγχρους. ἡ θερμοτέρα καὶ ὑγροτέρα
<span class="lb" data-page="1.344" data-line="10" id="l1.344.10"></span>κρᾶσις μαλακωτέρα τε καὶ εὐσαρκοτέρα, καὶ θερμοτέρα
<span class="lb" data-page="1.344" data-line="11" id="l1.344.11"></span>τῆς ἀρίστης κράσεως εἰς τοσοῦτόν ἐστιν, εἰς ὅσον
<span class="lb" data-page="1.344" data-line="12" id="l1.344.12"></span>ἀμφοτέραις αὐξηθῇ ταῖς ποιότησιν. ἐπὶ πλεῖστον δὲ αὐξηθεῖσα
<span class="lb" data-page="1.344" data-line="13" id="l1.344.13"></span>τοῖς σηπεδονώδεσιν ἑτοίμως ἁλίσκεται νοσήμασιν, ὅτι
<span class="lb" data-page="1.344" data-line="14" id="l1.344.14"></span>καὶ κακόχυμος ἑτοίμως γίγνεται. εἰ δ᾽ ὀλίγῳ μὲν ὑγροτέρα
<span class="lb" data-page="1.344" data-line="15" id="l1.344.15"></span>εἴη, παμπόλλῳ δὲ θερμοτέρα, καὶ μαλακώτεροι μὲν ὀλίγῳ
<span class="lb" data-page="1.344" data-line="16" id="l1.344.16"></span>τῶν συμμέτρων οἱ τοιοῦτοι, καὶ σαρκωδέστεροι, λασιώτεροι
<span class="lb" data-page="1.344" data-line="17" id="l1.344.17"></span>δὲ οὐκ ὀλίγῳ· καὶ μὲν δὴ καὶ ἁπτομένοις οὐκ ὀλίγῳ θερμότεροι.
<span class="lb" data-page="1.344" data-line="18" id="l1.344.18"></span>μέλαιναι δ᾽ αὐτοῖς αἱ τρίχες, καὶ ἡ σὰρξ ἀπίμελος.
<span class="lb" data-page="1.344" data-line="19" id="l1.344.19"></span>εἰ δ᾽ ὀλίγῳ μὲν εἴη θερμοτέρα, παμπόλλῳ δὲ
<span class="pb" data-page="1.345" id="p1.345"></span>
<span class="lb" data-page="1.345" data-line="1" id="l1.345.1"></span>ὑγροτέρα, μαλακὴ τούτοις ἐστὶν ἡ σὰρξ, καὶ πολλὴ, καὶ
<span class="lb" data-page="1.345" data-line="2" id="l1.345.2"></span>τὸ χρῶμα συμμιγὲς ἐξ ἐρυθροῦ καὶ λευκοῦ, καὶ ψαυόντων
<span class="lb" data-page="1.345" data-line="3" id="l1.345.3"></span>ὀλίγῳ θερμότεροι. συλλήβδην δ’ εἰπεῖν ἐπὶ τῶν κατὰ συζυγίαν
<span class="lb" data-page="1.345" data-line="4" id="l1.345.4"></span>κράσεων, ἀεὶ τῆς ἐπικρατούσης ποιότητος ἐπικρατήσει
<span class="lb" data-page="1.345" data-line="5" id="l1.345.5"></span>τὰ γνωρίσματα. ἡ ψυχροτέρα δὲ καὶ ὑγροτέρα κρᾶσις,
<span class="lb" data-page="1.345" data-line="6" id="l1.345.6"></span>ἐπ’ ὀλίγον μὲν ἀμφοῖν ηὐξημένων, ἄτριχός τέ ἐστι καὶ
<span class="lb" data-page="1.345" data-line="7" id="l1.345.7"></span>λευκὴ, καὶ μαλακὴ, καὶ παχεῖα, καὶ πιμελώδης. ἐπὶ
<span class="lb" data-page="1.345" data-line="8" id="l1.345.8"></span>πλεῖον δὲ τὰ μὲν ἄλλα κατὰ ἀναλογίαν τῆς τῶν ποιοτήτων
<span class="lb" data-page="1.345" data-line="9" id="l1.345.9"></span>αὐξήσεως· ἡ χροιὰ δὲ ἅμα ταῖς θριξὶ πυῤῥὰ, καθάπερ γε
<span class="lb" data-page="1.345" data-line="10" id="l1.345.10"></span>καὶ εἰ ἐπὶ πλεῖστον ἀμφοῖν ηὐξημένων πελιδνή. εἰ δ’ ἄνισος
<span class="lb" data-page="1.345" data-line="11" id="l1.345.11"></span>ἡ αὔξησις εἴη τῶν ποιοτήτων, ἐπικρατήσει τὰ τῆς μᾶλλον
<span class="lb" data-page="1.345" data-line="12" id="l1.345.12"></span>ηὐξημένης ἴδια. εἰ δὲ τὸ ψυχρὸν ἅμα τῷ ξηρῷ κατ’
<span class="lb" data-page="1.345" data-line="13" id="l1.345.13"></span>ἴσον αὐξηθείη, φύσει σκληρὸν καὶ ἰσχνὸν ἴσχουσι τὸ σῶμα,
<span class="lb" data-page="1.345" data-line="14" id="l1.345.14"></span>καὶ ἄτριχον, ἁπτομένοις δὲ ψυχρόν. ἡ πιμελὴ δὲ ὅμως
<span class="lb" data-page="1.345" data-line="15" id="l1.345.15"></span>αὐτοῖς, καίτοι γε ἰσχνοῖς οὖσι, παρέσπαρται τῇ σαρκί. τὰ
<span class="lb" data-page="1.345" data-line="16" id="l1.345.16"></span>δὲ τῶν τριχῶν καὶ τῆς χροιᾶς ἀνάλογον τῷ μέτρῳ τῆς
<span class="lb" data-page="1.345" data-line="17" id="l1.345.17"></span>ψυχρότητος. <span class="milestone ed2page" data-n="2.210" data-unit="ed2page" id="ed2page.2.210"></span>μεταπεσούσης δὲ τῆς θερμῆς καὶ ξηρᾶς
<span class="lb" data-page="1.345" data-line="18" id="l1.345.18"></span>κράσεως ἐν τῷ χρόνῳ τῆς παρακμῆς εἰς τὴν ξηράν τε καὶ
<span class="pb" data-page="1.346" id="p1.346"></span>
<span class="lb" data-page="1.346" data-line="1" id="l1.346.1"></span>ψυχρὰν, ἡ ἕξις τῶν τοιούτων ἰσχνὴ καὶ σκληρὰ, μελαγχολικὴ
<span class="lb" data-page="1.346" data-line="2" id="l1.346.2"></span>δέ ἐστι καὶ διὰ τοῦτο μέλαινά τε ἅμα καὶ δασεῖα. κρατούσης
<span class="lb" data-page="1.346" data-line="3" id="l1.346.3"></span>δὲ τῆς ἑτέρας τῶν ποιοτήτων παρὰ πολὺ, τῆς δ’
<span class="lb" data-page="1.346" data-line="4" id="l1.346.4"></span>ἑτέρας ὀλίγον τι τοῦ συμμέτρου παραλλαττούσης, ἐπικρατήσει
<span class="lb" data-page="1.346" data-line="5" id="l1.346.5"></span>μὲν τὰ τῆς ἐπικρατούσης, ἀμυδρὰ δὲ ἔσται τὰ τῆς ἑτέρας
<span class="lb" data-page="1.346" data-line="6" id="l1.346.6"></span>γνωρίσματα. <span class="milestone ed1page" data-n="3.478" data-unit="ed1page" id="ed1page.3.478"></span>ἐπὶ πᾶσι δὲ τοῖς εἰρημένοις τε καὶ
<span class="lb" data-page="1.346" data-line="7" id="l1.346.7"></span>μέλλουσι λέγεσθαι κοινὸν γνώρισμα κράσεως, εἰ μὲν
<span class="lb" data-page="1.346" data-line="8" id="l1.346.8"></span>εὔψυκτον εἴη τὸ μόριον, ἤτοι ψυχρότητος, ἢ ἀραιότητος,
<span class="lb" data-page="1.346" data-line="9" id="l1.346.9"></span>εἰ δὲ δύσψυκτον, ἤτοι θερμότητος, ἢ πυκνότητος, εἰ δ’
<span class="lb" data-page="1.346" data-line="10" id="l1.346.10"></span>ὑπὸ τῶν ξηραινόντων βλάπτοιτο, αὐχμηρόν τε, καὶ ξηρὸν,
<span class="lb" data-page="1.346" data-line="11" id="l1.346.11"></span>καὶ δυσκίνητον γένοιτο, ξηρότητος, ὥσπερ γε καὶ εἰ βαρύνοιτο
<span class="lb" data-page="1.346" data-line="12" id="l1.346.12"></span>πρὸς τῶν ὑγραινόντων, ὑγρότητος. ἐπιβλέπειν δὲ καὶ
<span class="lb" data-page="1.346" data-line="13" id="l1.346.13"></span>εἰ ὡσαύτως ἀλλήλοις ἅπαντες οἱ μύες, ἢ οὐχ ὡσαύτως κέκρανται,
<span class="lb" data-page="1.346" data-line="14" id="l1.346.14"></span>συνεπισκοπούμενον ἐν ἅπασι πηλικότητα τῶν ὑποβεβλημένων
<span class="lb" data-page="1.346" data-line="15" id="l1.346.15"></span>ὀστῶν. ἐνίοτε γοῦν ἰσχνότερον εἶναι δοκεῖ τὸ
<span class="lb" data-page="1.346" data-line="16" id="l1.346.16"></span>μέρος, οὐκ ὂν ἰσχνότερον, ὅσον ἐπὶ τοῖς μυσὶ, διὰ δὲ τὴν
<span class="lb" data-page="1.346" data-line="17" id="l1.346.17"></span>στενότητα τῶν ὀστῶν τοιοῦτον φανταζόμενον. οὕτως δὲ καὶ
<span class="lb" data-page="1.346" data-line="18" id="l1.346.18"></span>παχύτερον ἐνίοις εἶναι δοκεῖ πολλάκις, οὐ διὰ τὴν εὐρύτητα
<span class="pb" data-page="1.347" id="p1.347"></span>
<span class="lb" data-page="1.347" data-line="1" id="l1.347.1"></span>τῶν ὀστῶν, ἀλλὰ διὰ τὸ τῆς σαρκὸς πλῆθος, ἥτις αὐξανομένη
<span class="lb" data-page="1.347" data-line="2" id="l1.347.2"></span>τε καὶ μειουμένη, σκληροτέρα τε καὶ μαλακωτέρα γενομένη,
<span class="lb" data-page="1.347" data-line="3" id="l1.347.3"></span>ξηρότερον ἢ ὑγρότερον ἀποφαίνει τὸ μόριον. ἡ μὲν
<span class="lb" data-page="1.347" data-line="4" id="l1.347.4"></span>οὖν ὀλίγη τε καὶ σκληρὰ, τὸ ξηρότερον· ἡ πολλὴ δὲ καὶ
<span class="lb" data-page="1.347" data-line="5" id="l1.347.5"></span>ἡ μαλακὴ; τὸ ὑγρότερον. οὕτω δὲ καὶ αἱ μεταξὺ χῶραι
<span class="lb" data-page="1.347" data-line="6" id="l1.347.6"></span>τῶν ὁμοιομερῶν σωμάτων, ἤτοι πλέον ὑγρὸν ἐν αὐταῖς,
<span class="lb" data-page="1.347" data-line="7" id="l1.347.7"></span>ἢ ἔλαττον περιέχουσαι, καὶ ἤτοι παχύτερον, ἢ λεπτότερον,
<span class="lb" data-page="1.347" data-line="8" id="l1.347.8"></span>ἢ ὑγρότερον, ἢ ξηρότερον ἀποφαίνει τὸ μόριον·
<span class="lb" data-page="1.347" data-line="9" id="l1.347.9"></span>ὑγρότερον μὲν, ἔνθα λεπτοτέρα τε καὶ πλείων ἐστὶν ἡ ὑγρότης,
<span class="lb" data-page="1.347" data-line="10" id="l1.347.10"></span>ξηρότερον δὲ, ὅπου παχυτέρα τε ἅμα καὶ ἐλάττων.
<span class="lb" data-page="1.347" data-line="11" id="l1.347.11"></span>αὐτὰ μὲν γὰρ τὰ στερεὰ τοῦ σώματος μόρια, τὰ ὄντως
<span class="lb" data-page="1.347" data-line="12" id="l1.347.12"></span>στερεὰ καὶ πρῶτα, κατ’ οὐδένα τρόπον οἷόν τέ ἐστιν ὑγρότερα
<span class="lb" data-page="1.347" data-line="13" id="l1.347.13"></span>ποιεῖν, ἀλλ’ ἱκανὸν, εἰ κωλύει τις αὐτὰ μὴ διὰ ταχέων
<span class="lb" data-page="1.347" data-line="14" id="l1.347.14"></span>ξηραίνεσθαι, τὰς δὲ διαλαμβανούσας αὐτὰ χώρας
<span class="lb" data-page="1.347" data-line="15" id="l1.347.15"></span>ἔνεστι πληροῦν ὑγρότητος, ἤτοι τοίας, ἢ τοίας. τοιαύτη
<span class="lb" data-page="1.347" data-line="16" id="l1.347.16"></span>δέ ἐστιν ἡ οἰκεία τροφὴ τῶν ὁμοιομερῶν ἐκ παραθέσεως;
<span class="lb" data-page="1.347" data-line="17" id="l1.347.17"></span>οὐ δι’ ἀγγείων ἑλκομένη. κοινὸς δὲ καὶ οὗτος ὁ λόγος
<span class="lb" data-page="1.347" data-line="18" id="l1.347.18"></span>ἁπάντων ἐστὶ τῶν μορίων, καὶ ῥηθήσεται καὶ αὗθις ἐν
<span class="pb" data-page="1.348" id="p1.348"></span>
<span class="lb" data-page="1.348" data-line="1" id="l1.348.1"></span>τῇ τῶν ὑγιεινῶν καὶ νοσωδῶν αἰτίων διδασκαλίᾳ. νυνὶ
<span class="lb" data-page="1.348" data-line="2" id="l1.348.2"></span>δὲ τῶν ἐφεξῆς ἐχώμεθα.
</p>
        </article>

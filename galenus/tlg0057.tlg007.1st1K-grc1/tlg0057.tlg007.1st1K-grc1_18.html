<article xmlns="http://www.w3.org/1999/xhtml" id="urn:cts:greekLit:tlg0057.tlg007.1st1K-grc1:18">
<span class="pb page1" data-page="1.350" id="p1.350"></span>
<span class="milestone ed1page page1" data-n="3.478" data-unit="ed1page" id="ed1page.3.478"></span>
<span class="milestone ed2page page1" data-n="2.211" data-unit="ed2page" id="ed2page.2.211"></span>
          <p>
<span class="lb" data-page="1.350" data-line="5" id="l1.350.5"></span>Καὶ μέγιστόν ἐστι τοῦτο γνώρισμα τῆς ἐν
<span class="lb" data-page="1.350" data-line="6" id="l1.350.6"></span>πνεύμονι ψυχρότητος. ὥσπερ δὲ εἰσπνέοντες ψυχρὸν αἰσθάνονται
<span class="lb" data-page="1.350" data-line="7" id="l1.350.7"></span>σαφῶς ἀνίας τε καὶ ψύξεως, οὕτως τὸ θερμὸν
<span class="lb" data-page="1.350" data-line="8" id="l1.350.8"></span>αὐτοῖς ἐστι φίλιον. ἀλλὰ καὶ φλεγματικὰ περιττώματα χρεμπτόμενοι
<span class="lb" data-page="1.350" data-line="9" id="l1.350.9"></span>ἅμα καὶ μετὰ βηχὸς ἀναπτύουσιν. αἱ ξηρότητες
<span class="lb" data-page="1.350" data-line="10" id="l1.350.10"></span>δὲ τοῦ πνεύμονος ἀπέριττοί τέ εἰσι καὶ καθαραὶ τῷ φλέγματι,
<span class="lb" data-page="1.350" data-line="11" id="l1.350.11"></span>καὶ λαμπρὰν ἔχουσι τὴν φωνὴν, καθάπερ αἱ ὑγρότητες
<span class="lb" data-page="1.350" data-line="12" id="l1.350.12"></span>τὸ ἐναντίον ἀλαμπῆ μὲν ἐργάζονται καὶ βραγχώδη
<span class="lb" data-page="1.350" data-line="13" id="l1.350.13"></span>τὴν φωνὴν, ἐντρέχει δ’ αὐτοῖς περιττώματα, μεῖζόν τε καὶ
<span class="lb" data-page="1.350" data-line="14" id="l1.350.14"></span>ὀξύτερον φθέγξασθαι προελομένοις. οὐ μὴν αὐτό γε τὸ τῆς
<span class="lb" data-page="1.350" data-line="15" id="l1.350.15"></span>φωνῆς μέγεθος ὑπὸ τῆς θερμότητος αὐτῆς, ὥσπερ οὐδ’ ἡ
<span class="lb" data-page="1.350" data-line="16" id="l1.350.16"></span>σμικρότης ὑπὸ τῆς ψυχρότητος, γίνεται· ἀλλὰ τὸ μὲν εὐρύτητι
<span class="lb" data-page="1.350" data-line="17" id="l1.350.17"></span>τῆς τραχείας ἀρτηρίας, ἐκφυσήσει τε σφοδροτέρᾳ, σμικρότης
<span class="lb" data-page="1.350" data-line="18" id="l1.350.18"></span>δὲ τοῖς ἐναντίοις ἀκολουθεῖ. ὥστε οὔτε διὰ παντὸς, οὔτε
<span class="lb" data-page="1.350" data-line="19" id="l1.350.19"></span>πρώτως, ἀλλὰ κατὰ συμβεβηκός τε καὶ μόναις ταῖς συμφύτοις
<span class="pb" data-page="1.351" id="p1.351"></span>
<span class="lb" data-page="1.351" data-line="1" id="l1.351.1"></span>κράσεσι, οὐ ταῖς ἐπικτήτοις, ἕπεται τὸ τῆς φωνῆς μέγεθός
<span class="lb" data-page="1.351" data-line="2" id="l1.351.2"></span>τε καὶ ἡ σμικρότης. ὅτι μὲν γὰρ τοιάδε τὰ ὄργανα διὰ
<span class="lb" data-page="1.351" data-line="3" id="l1.351.3"></span>τὴν κρᾶσιν ἐγένετο, τοῖς τοιούτοις δὲ ἕπεται τοιάδε φωνὴ, ἐκ
<span class="lb" data-page="1.351" data-line="4" id="l1.351.4"></span>φωνῆς διὰ τοῦτο ἔνεστι περὶ τῆς συμφύτου κράσεως συλλογίζεσθαι.
<span class="lb" data-page="1.351" data-line="5" id="l1.351.5"></span>καὶ γὰρ ἡ λεία φωνὴ λειότητι τῆς ἀρτηρίας
<span class="lb" data-page="1.351" data-line="6" id="l1.351.6"></span>ἕπεται, καθάπερ ἡ τραχεῖα τραχύτητι. λειότης μὲν οὖν ἀρτηρίας
<span class="lb" data-page="1.351" data-line="7" id="l1.351.7"></span>συμμετρίᾳ κράσεως ἕπεται, τραχύτης δὲ ξηρότητι.
<span class="lb" data-page="1.351" data-line="8" id="l1.351.8"></span>τραχύτης μὲν γὰρ ἐπὶ ἀνωμαλίᾳ, κατὰ ξηρὸν σῶμα. τὴν
<span class="lb" data-page="1.351" data-line="9" id="l1.351.9"></span>δὲ ἀρτηρίαν ἐργάζεται σκληρὰν μὲν ἡ τῶν ὁμοιομερῶν αὐτῆς
<span class="lb" data-page="1.351" data-line="10" id="l1.351.10"></span>μορίων ξηρότης, ἀνώμαλον δὲ ἡ τῆς παρεσπαρμένης
<span class="lb" data-page="1.351" data-line="11" id="l1.351.11"></span>τούτοις ὑγρότητος ἔνδεια. κατὰ δὲ τὸν αὐτὸν τρόπον οὔτε
<span class="lb" data-page="1.351" data-line="12" id="l1.351.12"></span>ἡ ὀξεῖα φύσει φωνὴ χωρὶς στενότητος φάρυγγος, οὔθ’ ἡ
<span class="lb" data-page="1.351" data-line="13" id="l1.351.13"></span>βαρεῖα χωρὶς εὐρύτητος δύναται γίνεσθαι. στενότης μὲν
<span class="lb" data-page="1.351" data-line="14" id="l1.351.14"></span>οὗν ἐμφύτου ψυχρότητος ἔκγονός ἐστιν, εὐρύτης δὲ θερμότητος.
<span class="lb" data-page="1.351" data-line="15" id="l1.351.15"></span>ἀνάλογον δὲ ταῖς φυσικαῖς διαφοραῖς τῶν φωνῶν
<span class="lb" data-page="1.351" data-line="16" id="l1.351.16"></span>αἱ κατὰ πάθος ἐπιτελοῦνται, γνωρίσματα καὶ αὗται γινόμεναι
<span class="lb" data-page="1.351" data-line="17" id="l1.351.17"></span>τῶν ἐργαζομένων αἰτίων, ὑπὲρ ὧν αὐτάρκως ἐν τοῖς
<span class="lb" data-page="1.351" data-line="18" id="l1.351.18"></span>περὶ φωνῆς διώρισται. τὰ δ’ ἄλλα μόρια τοῦ ζώου τὰ
<span class="pb" data-page="1.352" id="p1.352"></span>
<span class="lb" data-page="1.352" data-line="1" id="l1.352.1"></span>ἐντὸς ἀμυδρὰ τῆς κράσεως ἔχει τὰ γνωρίσματα. πειρατέον
<span class="lb" data-page="1.352" data-line="2" id="l1.352.2"></span>δὲ ὅμως αὐτὰ διά τε τῶν ὠφελούντων καὶ βλαπτόντων
<span class="lb" data-page="1.352" data-line="3" id="l1.352.3"></span>διαγινώσκειν, ἔτι τε κατὰ τὰς τῶν φυσικῶν <span class="milestone ed2page" data-n="2.212" data-unit="ed2page" id="ed2page.2.212"></span>δυνάμεων
<span class="lb" data-page="1.352" data-line="4" id="l1.352.4"></span>ἐνεργείας. εἴρηται δὲ ἐν τῷ τρίτῳ περὶ τῶν ἐν τοῖς
<span class="lb" data-page="1.352" data-line="5" id="l1.352.5"></span>συμπτώμασιν αἰτίων, ὡς ἥτις ἑκάστης δυνάμεως ἀρετῇ τε
<span class="lb" data-page="1.352" data-line="6" id="l1.352.6"></span>καὶ κακίᾳ, ἡ προηγουμένη κρᾶσίς ἐστιν. τὰ μὲν οὖν τῶν
<span class="lb" data-page="1.352" data-line="7" id="l1.352.7"></span>κράσεων γνωρίσματα καὶ ἤδη λέλεκται.
</p>
        </article>

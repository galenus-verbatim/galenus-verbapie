<article xmlns="http://www.w3.org/1999/xhtml" id="urn:cts:greekLit:tlg0057.tlg007.1st1K-grc1:19">
<span class="pb page1" data-page="1.352" id="p1.352"></span>
<span class="milestone ed1page page1" data-n="3.478" data-unit="ed1page" id="ed1page.3.478"></span>
<span class="milestone ed2page page1" data-n="2.212" data-unit="ed2page" id="ed2page.2.212"></span>
          <p>
<span class="lb" data-page="1.352" data-line="8" id="l1.352.8"></span>Τὰ δὲ περὶ τὸ μέγεθος ἤτοι τὴν διάπλασιν,
<span class="lb" data-page="1.352" data-line="9" id="l1.352.9"></span>ἢ τὸν ἀριθμὸν, ἢ τὴν θέσιν ἐσφαλμένα, ὅσα μὲν
<span class="lb" data-page="1.352" data-line="10" id="l1.352.10"></span>ὑποπίπτει ταῖς αἰσθήσεσιν, γνωρισθῆναι ῥᾴδιον. τῶν δ’
<span class="lb" data-page="1.352" data-line="11" id="l1.352.11"></span>οὐχ ὑποπιπτόντων τὰ μὲν δύσγνωστα, τὰ δὲ ἄγνωστά ἐστιν.
<span class="lb" data-page="1.352" data-line="12" id="l1.352.12"></span>τὸ μὲν οὖν τῆς κεφαλῆς μέγεθός τε καὶ σχῆμα, καὶ σὺν
<span class="lb" data-page="1.352" data-line="13" id="l1.352.13"></span>αὐτῇ τὸ τοῦ ἐγκεφάλου πρόδηλόν τέ ἐστι καὶ πρόσθεν
<span class="lb" data-page="1.352" data-line="14" id="l1.352.14"></span>εἴρηται. κατὰ ταὐτὰ δὲ καὶ τὸ τοῦ θώρακος· οὕτως δὲ
<span class="lb" data-page="1.352" data-line="15" id="l1.352.15"></span>καὶ ὅσα κατ’ ὠμοπλάτας, ἢ ὤμους, ἢ βραχίονας, ἢ πήχεις,
<span class="lb" data-page="1.352" data-line="16" id="l1.352.16"></span>ἢ ἄκρας χεῖρας, ἢ ἰσχίον, ἢ μηρὸν, ἢ κνήμην, ἢ
<span class="lb" data-page="1.352" data-line="17" id="l1.352.17"></span>πόδας, οὐ χαλεπὸν διαγινώσκειν, ἄν τε κατὰ τὴν διάπλασιν
<span class="lb" data-page="1.352" data-line="18" id="l1.352.18"></span>ἐσφαλμένον ᾖ τι τῶν τοιούτων, ἄν τε κατὰ τὺ μέγεθος,
<span class="pb" data-page="1.353" id="p1.353"></span>
<span class="lb" data-page="1.353" data-line="1" id="l1.353.1"></span><span class="milestone ed1page" data-n="3.479" data-unit="ed1page" id="ed1page.3.479"></span>ἄν τε κατὰ τὸν ἀριθμὸν, ἢ τὴν σύνθεσιν τῶν συντιθέντων
<span class="lb" data-page="1.353" data-line="2" id="l1.353.2"></span>αὐτά. πρόδηλοι δὲ καὶ αἱ τῆς ἐνεργείας ἐφ’ ἑκάστου
<span class="lb" data-page="1.353" data-line="3" id="l1.353.3"></span>βλάβαι. τὰ δ’ ἐντὸς τοῦ σώματος οὐ πάντα διαγνωσθῆναι
<span class="lb" data-page="1.353" data-line="4" id="l1.353.4"></span>δυνατόν. γαστέρα μὲν γάρ τινος οὕτω σμικράν τε καὶ
<span class="lb" data-page="1.353" data-line="5" id="l1.353.5"></span>στρογγύλην, καὶ προπετῆ κατὰ τὸ ὑποχόνδριον ἐθεασάμην,
<span class="lb" data-page="1.353" data-line="6" id="l1.353.6"></span>ὡς ἐναργῶς φαίνεσθαι κατὰ περιγραφὴν ἰδίαν ὁρῶσί τε
<span class="lb" data-page="1.353" data-line="7" id="l1.353.7"></span>καὶ ἁπτομένοις. οὕτω δὲ καὶ κύστιν τινὸς ἐθεασάμην
<span class="lb" data-page="1.353" data-line="8" id="l1.353.8"></span>ἐγκειμένην τε καὶ σμικρὰν, ὥστ’, εἴ ποτε χρονίσειε περὶ τὴν
<span class="lb" data-page="1.353" data-line="9" id="l1.353.9"></span>ἔκκρισιν τῶν οὔρων, ὄγκος ἐφαίνετο περιγεγραμμένος ἐναργῶς.
<span class="lb" data-page="1.353" data-line="10" id="l1.353.10"></span>οὐ μὴν τῶν ἄλλων τι τῶν ἐντὸς ἐναργῆ διάγνωσιν
<span class="lb" data-page="1.353" data-line="11" id="l1.353.11"></span>παρέσχε μοί ποτε. πειρᾶσθαι μέντοι χρὴ διαγινώσκειν, ὡς
<span class="lb" data-page="1.353" data-line="12" id="l1.353.12"></span>οἷόν τέ ἐστιν, ἀρετήν τε καὶ κακίαν αὐτῶν, εἰ καὶ μὴ κατ’
<span class="lb" data-page="1.353" data-line="13" id="l1.353.13"></span>ἐπιστήμην βεβαίαν, ἀλλ’ οὗν κατὰ στοχασμόν τινα τεχνικὸν,
<span class="lb" data-page="1.353" data-line="14" id="l1.353.14"></span>οἶον εἰ οὕτως ἔτυχεν ἐπὶ ἥπατος. εἶδον γάρ τινας ἤδη
<span class="lb" data-page="1.353" data-line="15" id="l1.353.15"></span>καὶ πολλοὺς στενὰς μὲν φλέβας ἔχοντας. ἄχρουν δὲ τὸ
<span class="lb" data-page="1.353" data-line="16" id="l1.353.16"></span>σύμπαν σῶμα, καὶ εἰ βραχὺ πλείω προσηνέγκαντο τροφῆς,
<span class="lb" data-page="1.353" data-line="17" id="l1.353.17"></span>καὶ μᾶλλον εἰ φυσώδη, καὶ παχέα, καὶ γλίσχρα, τοὺς μὲν
<span class="pb" data-page="1.354" id="p1.354"></span>
<span class="lb" data-page="1.354" data-line="1" id="l1.354.1"></span>ὥσπερ τινὸς βάρους ἐγκειμένου καὶ κρεμαμένου, κατὰ τὸ
<span class="lb" data-page="1.354" data-line="2" id="l1.354.2"></span>δεξιὸν ὑποχόνδριον αἰσθανομένους ἐν βάθει, τοὺς δὲ μετὰ
<span class="lb" data-page="1.354" data-line="3" id="l1.354.3"></span>τάσεως ὀδυνώδους. ἐπὶ τούτων οὖν εἰκός ἐστι καὶ μικρὸν
<span class="lb" data-page="1.354" data-line="4" id="l1.354.4"></span>εἶναι τὸ ἧπαρ, καὶ στενὸν ταῖς διεξόδοις. ἕτερον δὲ ἐθεασάμην
<span class="lb" data-page="1.354" data-line="5" id="l1.354.5"></span>φλεγματικὸν μὲν ὅλην τὴν ἕξιν, ἐμοῦντα δὲ ἑκάστης
<span class="lb" data-page="1.354" data-line="6" id="l1.354.6"></span>ἡμέρας χολὴν ὠχράν. ἔγνων οὖν χρῆναι καὶ τὰ διαχωρήματα
<span class="lb" data-page="1.354" data-line="7" id="l1.354.7"></span>αὐτοῦ θεάσασθαι, καὶ ὀλιγοστὸν εἶχε χολῆς. ἐτεκμηράμην
<span class="lb" data-page="1.354" data-line="8" id="l1.354.8"></span>οὖν τούτῳ τὸν τὸ χολῶδες ὑγρὸν ἐξοχετεύοντα πόρον οὐ
<span class="lb" data-page="1.354" data-line="9" id="l1.354.9"></span>μικρὰν ἑαυτοῦ μοῖραν εἰς τὸν πυλωρὸν τῆς γαστρὸς ἀποπέμπειν,
<span class="lb" data-page="1.354" data-line="10" id="l1.354.10"></span>ὡς ἐπ’ ἐνίων φαίνεται ζώων. ἐξ ὧν δῆλον, ὡς
<span class="lb" data-page="1.354" data-line="11" id="l1.354.11"></span>ἐν τοῖς ἀδήλοις τῇ αἰσθήσει μεγάλα συντελεῖ πρὸς διάγνωσιν
<span class="lb" data-page="1.354" data-line="12" id="l1.354.12"></span>ἥ τε τῶν ἐξ ἀνατομῆς φαινομένων γνῶσις, ἥ τε
<span class="lb" data-page="1.354" data-line="13" id="l1.354.13"></span>τῶν ἐνεργειῶν τε καὶ τῶν χρειῶν εὕρεσις. ὅστις οὖν διαγνωστικὸς
<span class="lb" data-page="1.354" data-line="14" id="l1.354.14"></span>εἶναι βούλεται τῶν ὡς εἴρηται νῦν ἐσφαλμένων σωμάτων,
<span class="lb" data-page="1.354" data-line="15" id="l1.354.15"></span>ἐν ταῖς ἀνατομαῖς αὑτὸν γυμναστέον ἐστὶ, κᾀν ταῖς
<span class="lb" data-page="1.354" data-line="16" id="l1.354.16"></span>τῶν ἐνεργειῶν τε καὶ χρειῶν εὑρέσεσι. γέγραπται δὲ ὑπὲρ
<span class="lb" data-page="1.354" data-line="17" id="l1.354.17"></span>πάντων ἰδίᾳ καθ’ ἑτέρας πραγματείας, ὑπὲρ ὧν ἐπὶ τελευτῇ
<span class="pb" data-page="1.355" id="p1.355"></span>
<span class="lb" data-page="1.355" data-line="1" id="l1.355.1"></span>τοῦ λόγου παντὸς εἰρήσεται, χάριν τοῦ γινώσκειν τοὺς
<span class="lb" data-page="1.355" data-line="2" id="l1.355.2"></span>φιλομαθεῖς ἕκαστον ὧν ἂν ὀρεχθῶσι μαθεῖν, ἐκ ποίας μάλιστα
<span class="lb" data-page="1.355" data-line="3" id="l1.355.3"></span>πραγματείας ἀναλέγεσθαι χρή. ἀλλὰ περὶ μὲν τούτων ἅλις.
</p>
        </article>

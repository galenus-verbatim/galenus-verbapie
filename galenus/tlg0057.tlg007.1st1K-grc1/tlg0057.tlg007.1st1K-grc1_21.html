<article xmlns="http://www.w3.org/1999/xhtml" id="urn:cts:greekLit:tlg0057.tlg007.1st1K-grc1:21">
<span class="pb page1" data-page="1.358" id="p1.358"></span>
<span class="milestone ed1page page1" data-n="3.479" data-unit="ed1page" id="ed1page.3.479"></span>
<span class="milestone ed2page page1" data-n="2.214" data-unit="ed2page" id="ed2page.2.214"></span>
          <p>
<span class="lb" data-page="1.358" data-line="5" id="l1.358.5"></span>Τὰ μὲν οὖν τῶν νοσησόντων ἐν τῷ μεταξὺ
<span class="lb" data-page="1.358" data-line="6" id="l1.358.6"></span>τὴν ἰδέαν ἐστὶ τῶν τε τοῖς ὑγιαίνουσι καὶ τοῖς νοσοῦσι
<span class="lb" data-page="1.358" data-line="7" id="l1.358.7"></span>συμβαινόντων. κατὰ φύσιν μὲν γὰρ ἅπαντα τοῖς
<span class="lb" data-page="1.358" data-line="8" id="l1.358.8"></span>ὑγιαίνουσιν ὑπάρχει, παρὰ φύσιν δὲ τοῖς νοσοῦσιν, καθόσον
<span class="lb" data-page="1.358" data-line="9" id="l1.358.9"></span>νοσοῦσιν. ἐν μεθορίῳ δὲ τούτων ἐστὶ τὰ δηλωτικὰ σημεῖα
<span class="lb" data-page="1.358" data-line="10" id="l1.358.10"></span>τῶν νοσησόντων, ἔνια μὲν ἐκ τοῦ γένους ὑπάρχοντα τῶν
<span class="lb" data-page="1.358" data-line="11" id="l1.358.11"></span>κατὰ φύσιν, ἀλλὰ ποσότησιν, ἢ ποιότησιν, ἢ καιροῖς ὑπηλλαγμένα,
<span class="lb" data-page="1.358" data-line="12" id="l1.358.12"></span>τινὰ δὲ ἐκ τῶν παρὰ φύσιν μὲν, ἀλλὰ μικρότερα
<span class="lb" data-page="1.358" data-line="13" id="l1.358.13"></span>τῶν ἐν ταῖς νόσοις, καὶ διὰ τοῦτο καὶ αἱ διαθέσεις μὲν
<span class="lb" data-page="1.358" data-line="14" id="l1.358.14"></span>αὗται τῶν σωμάτων, ὅσα νοσήσειν ὑπέδειξα, τῶν οὐδετέρων
<span class="lb" data-page="1.358" data-line="15" id="l1.358.15"></span>εἰσὶ, καὶ τὰ δηλοῦντα αὐτὰς σημεῖα. πρώτως μὲν γὰρ
<span class="lb" data-page="1.358" data-line="16" id="l1.358.16"></span>ταῦτα ὑγείαν δηλοῖ, δευτέρως δὲ τὰς νόσους. καὶ γίνεται
<span class="lb" data-page="1.358" data-line="17" id="l1.358.17"></span>τὰ αὐτὰ σημεῖα κατὰ τὴν πρός τι σχέσιν, οὐδέτερά τε καὶ
<span class="pb" data-page="1.359" id="p1.359"></span>
<span class="lb" data-page="1.359" data-line="1" id="l1.359.1"></span>νοσώδη· τὰ μὲν τὴν ἤδη διάθεσιν δηλοῦντα οὐδέτερα,
<span class="lb" data-page="1.359" data-line="2" id="l1.359.2"></span>τὰ δὲ τὴν ἐσομένην προδηλοῦντα νοσώδη. κατὰ δὲ τὸν
<span class="lb" data-page="1.359" data-line="3" id="l1.359.3"></span>αὐτὸν λόγον, καὶ ὅσα τοῖς νοσοῦσιν ἐπιφαίνεται σημεῖα σωτήρια,
<span class="lb" data-page="1.359" data-line="4" id="l1.359.4"></span>λεχθήσεται μὲν ὑγιεινὰ, διότι τὴν ἐσομένην ὑγείαν
<span class="lb" data-page="1.359" data-line="5" id="l1.359.5"></span>προδηλοῖ· λεχθήσεται δὲ καὶ νοσερὰ, καθόσον τὴν ὑπάρχουσαν
<span class="lb" data-page="1.359" data-line="6" id="l1.359.6"></span>νόσον ἐνδείκνυται. καὶ δῆλον ὡς, ὅσαπερ ἀμφοῖν
<span class="lb" data-page="1.359" data-line="7" id="l1.359.7"></span>ἐστι δηλωτικὰ, λεχθείη ἂν οὐδέτερα καθ’ ἔν τι τῶν σημαινομένων
<span class="lb" data-page="1.359" data-line="8" id="l1.359.8"></span>τῆς οὐδετέρου φωνῆς. οὐδὲν δὲ θαυμαστὸν, τὰ
<span class="lb" data-page="1.359" data-line="9" id="l1.359.9"></span>αὐτὰ σημεῖα τοὺς τρεῖς ἔχειν λόγους ἐν διαφερούσαις σχέσεσιν,
<span class="lb" data-page="1.359" data-line="10" id="l1.359.10"></span>ὑγιεινά τε καὶ νοσερὰ, καὶ οὐδέτερα λεγόμενα. καθ’
<span class="lb" data-page="1.359" data-line="11" id="l1.359.11"></span>ἕτερον δὲ σημαινόμενον, ὅσα τοῖς ἀνακομιζομένοις ἐκ νόσων
<span class="lb" data-page="1.359" data-line="12" id="l1.359.12"></span>ὑπάρχει σημεῖα, λέγομεν οὐδέτερα, καθ’ ὃ, οἶμαι, καὶ τὰ
<span class="lb" data-page="1.359" data-line="13" id="l1.359.13"></span>τῶν ἐν γήρᾳ. ταῦτα μὲν οὖν ἅπαντα πλείοσιν <span class="milestone ed1page" data-n="3.480" data-unit="ed1page" id="ed1page.3.480"></span>ὑποπέπτωκεν
<span class="lb" data-page="1.359" data-line="14" id="l1.359.14"></span>ἐννοίαις τε καὶ λόγοις. ὅσα δὲ τοῖς ἀμέμπτως
<span class="lb" data-page="1.359" data-line="15" id="l1.359.15"></span>ὑγιαίνουσιν ὑπάρχει, μόνῃ τῇ τῶν ὑγιεινῶν ἐννοίᾳ, καὶ ὅσα
<span class="lb" data-page="1.359" data-line="16" id="l1.359.16"></span>τοῖς νοσοῦσι μὴ προδηλοῦντα τὴν ἐσομένην ὑγείαν, μόνῃ καὶ
<span class="lb" data-page="1.359" data-line="17" id="l1.359.17"></span>ταῦτα τῇ τῶν νοσωδῶν ὑποπέπτωκεν ἐννοίᾳ. περὶ μὲν δὴ
<span class="pb" data-page="1.360" id="p1.360"></span>
<span class="lb" data-page="1.360" data-line="1" id="l1.360.1"></span>τούτων ἑξῆς εἰρήσεται. τὰ δὲ τῆς μελλούσης νόσου προγνωστικὰ
<span class="lb" data-page="1.360" data-line="2" id="l1.360.2"></span>διέλθωμεν πρότερον. διττῆς δὲ οὔσης τῆς αἰτῶν
<span class="lb" data-page="1.360" data-line="3" id="l1.360.3"></span>διαφορᾶς, προχειρισώμεθα πρότερον τὰ ποσότησιν, ἢ ποιότησιν,
<span class="lb" data-page="1.360" data-line="4" id="l1.360.4"></span>ἢ καιροῖς, οὐκ αὐταῖς ταῖς οἰκείαις ἰδέαις ἐξηλλαγμένα
<span class="lb" data-page="1.360" data-line="5" id="l1.360.5"></span>τῶν κατὰ φύσιν, οἷον ὄρεξιν σιτίων ἐπιτεταμένην, ἢ ἐκλελυμένην,
<span class="lb" data-page="1.360" data-line="6" id="l1.360.6"></span>ἢ μὴ κατὰ. τὸν συνήθη καιρὸν, ἢ οὐ συνήθων ἐδεσμάτων, ἥ
<span class="lb" data-page="1.360" data-line="7" id="l1.360.7"></span>ἀπόκρισιν τῶν περιττωμάτων τῆς τροφῆς ἐλαττόνων, ἢ πλειόνων,
<span class="lb" data-page="1.360" data-line="8" id="l1.360.8"></span>ἢ ὑγροτέρων, ἢ σκληροτέρων. οὕτως δὲ καὶ τῶν ὑγρῶν περιττωμάτων
<span class="lb" data-page="1.360" data-line="9" id="l1.360.9"></span>ἔνδεια, καὶ πλεονεξία παρὰ τὸ κατὰ φύσιν, ἢ
<span class="lb" data-page="1.360" data-line="10" id="l1.360.10"></span>χροιᾶς, ἢ συστάσεως ἐξάλλαξις, ἢ καιροῦ κενώσεως, ἀγρυπνία
<span class="lb" data-page="1.360" data-line="11" id="l1.360.11"></span>τε καὶ πλείων ὕπνος, ἢ οὐκ ἐν καιρῷ τῷ συνήθει
<span class="lb" data-page="1.360" data-line="12" id="l1.360.12"></span>κατὰ ταῦτα δὲ καὶ ἡ περὶ πόμα πλεῖον, ἢ ἔλαττον, ἢ
<span class="lb" data-page="1.360" data-line="13" id="l1.360.13"></span>θερμὸν, ἢ ψυχρὸν ἐπιθυμία παρὰ τὺ σύνηθες. ὥσπερ γε
<span class="lb" data-page="1.360" data-line="14" id="l1.360.14"></span>καὶ ἡ περὶ τὴν τῶν ἀφροδισίων χρῆσιν ἄμετρος ἢ ἄκαιρος
<span class="lb" data-page="1.360" data-line="15" id="l1.360.15"></span>ἐπιθυμία, ἱδρῶτες πλείους τοῦ δέοντος, ἢ ἐλάττους, ὄκνος
<span class="lb" data-page="1.360" data-line="16" id="l1.360.16"></span>εἰς τὰς κινήσεις, ἢ πειρωμένων κινεῖσθαι βαρύτης, ἢ ἔκλυσις
<span class="lb" data-page="1.360" data-line="17" id="l1.360.17"></span>ἰσχυρὰ, καταμηνίων κρύψις, ἢ πλείων, ἢ ἐλάττων κένωσις.
<span class="pb" data-page="1.361" id="p1.361"></span>
<span class="lb" data-page="1.361" data-line="1" id="l1.361.1"></span>οὕτω δὲ καὶ ἡ δι’ αἱμοῤῥοΐδων. ἀλλὰ καὶ ἡ κατ’
<span class="lb" data-page="1.361" data-line="2" id="l1.361.2"></span>αὐτὴν τὴν ἐδωδὴν ἢ πόσιν οὐχ ὁμοία τῇ πρόσθεν ἡδονὴ
<span class="lb" data-page="1.361" data-line="3" id="l1.361.3"></span>γνώρισμά ἐστι μέλλοντος νοσήματος. οὕτως δὲ καὶ ἡ τῆς
<span class="lb" data-page="1.361" data-line="4" id="l1.361.4"></span>διανοίας ἀμβλύτης οὐ κατὰ φύσιν, ἢ ἐπιλησμοσύνη τις
<span class="lb" data-page="1.361" data-line="5" id="l1.361.5"></span>ἀήθης, <span class="milestone ed2page" data-n="2.215" data-unit="ed2page" id="ed2page.2.215"></span>ἢ φαντασιωδέστεροι τῶν ἔμπροσθεν ὕπνοι,
<span class="lb" data-page="1.361" data-line="6" id="l1.361.6"></span>καὶ μὲν δὴ καὶ ἀκοὴ, καὶ ὄσφρησις, καὶ ὄψις ἀμβλύτεραί
<span class="lb" data-page="1.361" data-line="7" id="l1.361.7"></span>τε καὶ ἀχλυωδέστεραι. καὶ ἁπλῶς εἰπεῖν, ὅσα κατὰ φύσιν
<span class="lb" data-page="1.361" data-line="8" id="l1.361.8"></span>ὑπῆρξε, τὰ μὲν αὐξανόμενα, τὰ δὲ μειούμενα, τὰ δὲ καιροῖς
<span class="lb" data-page="1.361" data-line="9" id="l1.361.9"></span>τισιν, ἢ ποσότησιν, ἢ ποιότησιν ἐξαλλαττόμενα. καὶ
<span class="lb" data-page="1.361" data-line="10" id="l1.361.10"></span>γὰρ οὖν καὶ τοῦ σώματος ὄγκος, ἐλάττων τε καὶ μείζων
<span class="lb" data-page="1.361" data-line="11" id="l1.361.11"></span>γινόμενος, ἐρυθρότερός τε καὶ λευκότερος, ἢ οἷον πελιδνότερος,
<span class="lb" data-page="1.361" data-line="12" id="l1.361.12"></span>καὶ μελάντερος, καὶ ἐρυγαί τε καὶ πταρμοὶ, καὶ
<span class="lb" data-page="1.361" data-line="13" id="l1.361.13"></span>φύσαι πλείους ἢ ἐλάττους τῶν κατὰ φύσιν. οὕτω δὲ καὶ
<span class="lb" data-page="1.361" data-line="14" id="l1.361.14"></span>ὅσα διὰ ῥινῶν, ἢ ὑπερώας, ἢ ὤτων, οἷς ὁ ἐγκέφαλος ἐκκαθαίρεται,
<span class="lb" data-page="1.361" data-line="15" id="l1.361.15"></span>ποσότησιν, ἢ ποιότησιν, ἢ καιροῖς ἐξαλλαττόμενα.
<span class="lb" data-page="1.361" data-line="16" id="l1.361.16"></span>ταῦτα μὲν ἅπαντα τοῦ γένους τῶν κατὰ φύσιν ἐστίν. δῆξις
<span class="lb" data-page="1.361" data-line="17" id="l1.361.17"></span>δὲ γαστρὸς, ἢ κατὰ στόμαχον, ἢ κατὰ τι τῶν ἐντέρων, ἢ
<span class="pb" data-page="1.362" id="p1.362"></span>
<span class="lb" data-page="1.362" data-line="1" id="l1.362.1"></span>ἐπὶ τοῖς διαχωρουμένοις, ἢ ἐμουμένοις, ἢ οὐρουμένοις, ἤ τις
<span class="lb" data-page="1.362" data-line="2" id="l1.362.2"></span>ἕτερος μέτριος πόνος, ἐκ τοῦ γένους μέν ἐστι τῶν παρὰ
<span class="lb" data-page="1.362" data-line="3" id="l1.362.3"></span>φύσιν, οὔπω δὲ νοσεῖν οἱ οὕτως ἔχοντες λέγονται, καθάπερ
<span class="lb" data-page="1.362" data-line="4" id="l1.362.4"></span>οὐδ’ οἱ βαρυνόμενοι τὴν κεφαλὴν, ἢ ἀλγοῦντες, ὅταν γε
<span class="lb" data-page="1.362" data-line="5" id="l1.362.5"></span>μηδέπω διὰ ταῦτα πρὸς τὰ συνήθη τῶν ἔργων ἐμποδίζωνται.
<span class="lb" data-page="1.362" data-line="6" id="l1.362.6"></span>καὶ ὅ γε τοῦ νοσεῖν ὅρος οὗτός ἐστιν ἐπὶ ταῖς τοιαύταις
<span class="lb" data-page="1.362" data-line="7" id="l1.362.7"></span>διαθέσεσι. καὶ διὰ τοῦτο ἐν τῷ πρός τι τὴν αὐτὴν
<span class="lb" data-page="1.362" data-line="8" id="l1.362.8"></span>διάθεσιν ἤδη τε νοσώδη καὶ οὐδετέραν ἐροῦμεν ἔτι. πρὸς
<span class="lb" data-page="1.362" data-line="9" id="l1.362.9"></span>γὰρ τὴν ῥώμην τῆς φερούσης ῥᾳδίως ἢ νικωμένης ἤδη δυνάμεως
<span class="lb" data-page="1.362" data-line="10" id="l1.362.10"></span>ἤτοι νόσος ἐστὶν, ἢ οὐδετέρα διάθεσις ἑκάστη τῶν
<span class="lb" data-page="1.362" data-line="11" id="l1.362.11"></span>εἰρημένων. οὕτω δὲ καὶ ὅσα κατὰ τὰς αἰσθήσεις, οὐκ ἐν τῷ
<span class="lb" data-page="1.362" data-line="12" id="l1.362.12"></span>μᾶλλόν τε καὶ ἧττον ἀλλήλων διενηνόχασιν, ἀλλ’ ὅσα τῷ γένει
<span class="lb" data-page="1.362" data-line="13" id="l1.362.13"></span>παρὰ φύσιν ἐστί. καὶ τοῦτ’ ἐστὶ νοσώδη σημεῖα, μέχρι περ
<span class="lb" data-page="1.362" data-line="14" id="l1.362.14"></span>ἂν ᾖ σμικρὰ, καὶ μηδέπω τῶν εἰθισμένων πράξεων ἀπάγειν
<span class="lb" data-page="1.362" data-line="15" id="l1.362.15"></span>ἱκανά. τοιαῦτα δ’ ἐστὶ κατὰ μὲν τὴν γεῦσιν, ὅταν ἁλμυρᾶς,
<span class="lb" data-page="1.362" data-line="16" id="l1.362.16"></span>ἢ πικρᾶς, ἤ τινος ἑτέρας ποιότητος ἔμφασις ᾖ τοῖς
<span class="lb" data-page="1.362" data-line="17" id="l1.362.17"></span>ἐσθιομένοις τε καὶ πινομένοις ἅπασιν, ἢ καὶ χωρὶς τοῦ
<span class="pb" data-page="1.363" id="p1.363"></span>
<span class="lb" data-page="1.363" data-line="1" id="l1.363.1"></span>προσάρασθαί τι τὸ σίαλον αὐτὸ φαίνηται τοιοῦτον. κατὰ
<span class="lb" data-page="1.363" data-line="2" id="l1.363.2"></span>δὲ τὴν ὄσφρησιν, ὅταν ἤτοι τινὸς αἰσθανώμεθα μιᾶς ποιότητος,
<span class="lb" data-page="1.363" data-line="3" id="l1.363.3"></span>οὐδενὸς ὀσφρητοῦ παρόντος, ἢ καὶ προσφέροντες
<span class="lb" data-page="1.363" data-line="4" id="l1.363.4"></span>πλείω τε καὶ διαφέροντα πάντων αὐτῶν ὡς ὁμοίων αἰσθανώμεθα.
<span class="lb" data-page="1.363" data-line="5" id="l1.363.5"></span>πολλάκις δὲ οὐδ’ ὅλως αἴσθησις ἡμῖν οὐδενὸς, ἢ
<span class="lb" data-page="1.363" data-line="6" id="l1.363.6"></span>δυσώδους τινὸς γίνεται, μηδενὸς παρόντος δυσώδους. κατὰ
<span class="lb" data-page="1.363" data-line="7" id="l1.363.7"></span>δὲ τὴν ἀκοὴν ἦχοι καὶ ψόφοι τοῦ παρὰ φύσιν εἰσίν.
<span class="lb" data-page="1.363" data-line="8" id="l1.363.8"></span>ὥσπερ γε καὶ κατὰ τὴν ὄψιν, ὅσα προφαίνεσθαι δοκεῖ, μέλανά
<span class="lb" data-page="1.363" data-line="9" id="l1.363.9"></span>τε καὶ ὀρφνώδη, καὶ κυανὰ, καὶ πυῤῥὰ, καὶ ξανθὰ, καὶ
<span class="lb" data-page="1.363" data-line="10" id="l1.363.10"></span>τὰ μὲν στρογγύλα, τὰ δὲ προμήκη· καὶ τὰ μὲν ἰσχνὰ, τὰ δὲ
<span class="lb" data-page="1.363" data-line="11" id="l1.363.11"></span>παχέα, παραπέτασθαι πάντα δοκοῦντα. κατὰ δὲ τὴν ἁπτικὴν
<span class="lb" data-page="1.363" data-line="12" id="l1.363.12"></span>αἴσθησιν, ὅταν ἀνωμαλία τις, ἢ πύκνωσις, ἢ βάρος, ἢ
<span class="lb" data-page="1.363" data-line="13" id="l1.363.13"></span>τάσις, ἢ ναρκώδης ἢ ἑλκώδης διάθεσις ἐμφαίνηται καθ’
<span class="lb" data-page="1.363" data-line="14" id="l1.363.14"></span>ὅλην τὴν ἕξιν. οὕτως δὲ καὶ καθ’ ὁτιοῦν μέρος ἢ τάσις,
<span class="lb" data-page="1.363" data-line="15" id="l1.363.15"></span>ἢ θλίψις, ἢ δῆξις, ἢ βαρύτης, ὅταν σμικραί τινες ὦσι
<span class="lb" data-page="1.363" data-line="16" id="l1.363.16"></span>καὶ μὴ μόνιμοι, τὴν μὲν διάθεσιν οὐδετέραν εἶναι δηλοῦσι,
<span class="lb" data-page="1.363" data-line="17" id="l1.363.17"></span>προαγγέλλουσι δὲ νόσον.
</p>
        </article>

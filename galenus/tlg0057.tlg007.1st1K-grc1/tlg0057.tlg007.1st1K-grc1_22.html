<article xmlns="http://www.w3.org/1999/xhtml" id="urn:cts:greekLit:tlg0057.tlg007.1st1K-grc1:22">
<span class="pb page1" data-page="1.364" id="p1.364"></span>
<span class="milestone ed1page page1" data-n="3.480" data-unit="ed1page" id="ed1page.3.480"></span>
<span class="milestone ed2page page1" data-n="2.215" data-unit="ed2page" id="ed2page.2.215"></span>
          <p>
<span class="lb" data-page="1.364" data-line="1" id="l1.364.1"></span>Ὅσα δὲ ἐν τοῖς ἤδη νοσοῦσι γίνεται σημεῖα,
<span class="lb" data-page="1.364" data-line="2" id="l1.364.2"></span>τὰ μὲν ὑγείαν δηλοῦντα, τὰ δὲ θάνατον, ὑγιεινὰ
<span class="lb" data-page="1.364" data-line="3" id="l1.364.3"></span>μὲν τὰ πρότερα, τὰ δὲ ἕτερα τῷ γένει μὲν νοσερὰ, κατ’
<span class="lb" data-page="1.364" data-line="4" id="l1.364.4"></span>εἶδος δὲ ὀλέθρια λέγεται. λαμβάνεται δὲ, καθόλου μὲν
<span class="lb" data-page="1.364" data-line="5" id="l1.364.5"></span>εἰπεῖν, ἔκ τε τῶν ἐνεργειῶν ἀρετῆς τε καὶ κακίας, κατὰ
<span class="lb" data-page="1.364" data-line="6" id="l1.364.6"></span>μέρος δὲ ἐκ τῶν κατὰ μέρος ἐνεργειῶν, ὧν τὰ γένη πρόσθεν
<span class="lb" data-page="1.364" data-line="7" id="l1.364.7"></span>εἴρηται, πρῶτον <span class="milestone ed2page" data-n="2.216" data-unit="ed2page" id="ed2page.2.216"></span>μὲν τὸ τῶν ἀρχῶν, δεύτερον
<span class="lb" data-page="1.364" data-line="8" id="l1.364.8"></span>δὲ τὸ τῶν ἀπ’ ἐκείνων πεφυκότων, καὶ τρίτον τὸ τῶν ἰδίαν
<span class="lb" data-page="1.364" data-line="9" id="l1.364.9"></span>μὲν ἐχόντων διοίκησιν, ἀπὸ δὲ τῶν ἀρχῶν ἀποφύσεις τινὰς
<span class="lb" data-page="1.364" data-line="10" id="l1.364.10"></span>δεχομένων. τὸ γὰρ δὴ τέταρτον γένος τῶν τότε ῥηθέντων,
<span class="lb" data-page="1.364" data-line="11" id="l1.364.11"></span>ἐξ ἑαυτοῦ μὲν ἄχρηστον εἰς τὰς προγνώσεις, κατὰ συμβεβηκὸς
<span class="lb" data-page="1.364" data-line="12" id="l1.364.12"></span>δὲ, κᾀκ τούτων ἔσται ποτὲ πρόγνωσις, ὥσπερ γε κᾀκ
<span class="lb" data-page="1.364" data-line="13" id="l1.364.13"></span>τῶν περιττωμάτων διὰ παντός. ἐκ τούτων μὲν λόγῳ συμπαθείας,
<span class="lb" data-page="1.364" data-line="14" id="l1.364.14"></span>ἐκ δὲ τῶν περιττωμάτων, ὅτι πέψεως καὶ ἀπεψίας
<span class="lb" data-page="1.364" data-line="15" id="l1.364.15"></span>ἐν αὐτοῖς ἐστι σημεῖα. ὥστε οὐκ ἐνδέχεται μὴ δηλοῦν
<span class="lb" data-page="1.364" data-line="16" id="l1.364.16"></span>αὐτὰ διὰ παντὸς, ἤτοι τὴν φύσιν ἐπικρατεῖν τῆς ὕλης, ἢ
<span class="pb" data-page="1.365" id="p1.365"></span>
<span class="lb" data-page="1.365" data-line="1" id="l1.365.1"></span>τὴν ὕλην τῆς φύσεως, ἢ οὐδέτερον οὐδετέρου. ὑγιεινὰ μὲν
<span class="lb" data-page="1.365" data-line="2" id="l1.365.2"></span>οὖν σημεῖα λεχθήσεται, κρατούσης τῆς φύσεως, νοσώδη δὲ,
<span class="lb" data-page="1.365" data-line="3" id="l1.365.3"></span>κρατουμένης, οὐδέτερα δὲ τὰ ἐν ταῖς ἰσοσθενέσι μάχαις.
<span class="lb" data-page="1.365" data-line="4" id="l1.365.4"></span>τὰ μὲν δὴ τῆς ἐναργοῦς πέψεως σημεῖα τῶν ὑγιεινῶν ἐστι,
<span class="lb" data-page="1.365" data-line="5" id="l1.365.5"></span>καθάπερ καὶ τὰ τῆς ἀπεψίας νοσερὰ, τὰ δὲ οὕτε πέψιν,
<span class="lb" data-page="1.365" data-line="6" id="l1.365.6"></span>οὔτε ἀπεψίαν ἐναργῶς ἐνδεικνύμενα τῆς τῶν οὐδετέρων
<span class="lb" data-page="1.365" data-line="7" id="l1.365.7"></span>ἐστὶ φύσεως. οὐδέτερα δὲ καὶ ὅσα νῦν μὲν τοῦτο, νῦν δὲ
<span class="lb" data-page="1.365" data-line="8" id="l1.365.8"></span>τοὐναντίον δηλοῖ, καθάπερ οἱ μελαινόμενοι δάκτυλοι. τοιαῦτα
<span class="lb" data-page="1.365" data-line="9" id="l1.365.9"></span>δ’ ἐστὶ καὶ τὰ κριτικὰ συμπτώματα. λέλεκται δὲ
<span class="lb" data-page="1.365" data-line="10" id="l1.365.10"></span>ὑπὲρ ἁπάντων αὐτῶν ἐν τοῖς περὶ κρίσεως, ὥσπερ καὶ περὶ
<span class="lb" data-page="1.365" data-line="11" id="l1.365.11"></span>τῶν καθ’ ἑκάστην ἐνέργειαν ἐν τοῖς περὶ συμπτωμάτων
<span class="lb" data-page="1.365" data-line="12" id="l1.365.12"></span>αἰτίοις. ἐκ τούτων οὖν χρή τὴν κατὰ μέρος ἅπασαν αὐτῶν
<span class="lb" data-page="1.365" data-line="13" id="l1.365.13"></span>ὕλην ἀναλέγεσθαι. ἐγὼ δὲ μήκους φειδόμενος ἐνταυθοῖ
<span class="lb" data-page="1.365" data-line="14" id="l1.365.14"></span>μὲν ἤδη καταπαύσω τὸν περὶ τῶν σημείων λόγον, μεταβήσομαι
<span class="lb" data-page="1.365" data-line="15" id="l1.365.15"></span>δὲ ἐπὶ τὸν περὶ τῶν αἰτίων.
</p>
        </article>

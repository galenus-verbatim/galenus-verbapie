<article xmlns="http://www.w3.org/1999/xhtml" id="urn:cts:greekLit:tlg0057.tlg007.1st1K-grc1:23">
<span class="pb page1" data-page="1.365" id="p1.365"></span>
<span class="milestone ed1page page1" data-n="3.480" data-unit="ed1page" id="ed1page.3.480"></span>
<span class="milestone ed2page page1" data-n="2.216" data-unit="ed2page" id="ed2page.2.216"></span>
          <p>
<span class="lb" data-page="1.365" data-line="16" id="l1.365.16"></span>Ἐπεὶ δὲ καὶ τούτων ἐστὶ τὰ μὲν ὑγιεινὰ, τὰ δὲ
<span class="lb" data-page="1.365" data-line="17" id="l1.365.17"></span>νοσερὰ, τὰ δὲ οὐδέτερα, πρῶτον περὶ τῶν ὑγιεινῶν ὁ λόγος
<span class="lb" data-page="1.365" data-line="18" id="l1.365.18"></span>ἔσται. ἐπεὶ δὲ καὶ τούτων αὐτῶν τὰ μὲν ἦν φυλακτικὰ, τὰ δὲ
<span class="pb" data-page="1.366" id="p1.366"></span>
<span class="lb" data-page="1.366" data-line="1" id="l1.366.1"></span>ποιητικὰ τῆς ὑγείας, ἔστι δὲ καὶ χρόνῳ, καὶ ἀξιώματι πρότερα
<span class="lb" data-page="1.366" data-line="2" id="l1.366.2"></span>τὰ φυλακτικὰ τῶν ποιητικῶν, ἀπὸ τῶν φυλακτικῶν νῦν
<span class="lb" data-page="1.366" data-line="3" id="l1.366.3"></span>ἀρκτέον. ὄντος τοίνυν οὐχ ἑνὸς τοῦ ὑγιεινοῦ σώματος,
<span class="lb" data-page="1.366" data-line="4" id="l1.366.4"></span>ἀλλὰ πλειόνων, ὡς ἔμπροσθεν διώρισται, καθ’ ἕκαστον
<span class="lb" data-page="1.366" data-line="5" id="l1.366.5"></span>αὐτῶν ἴδιον ἔσται τὸ φυλακτικὸν, ὅτι καὶ πᾶν αἴτιον ἐν τῷ
<span class="lb" data-page="1.366" data-line="6" id="l1.366.6"></span>πρός τι. πάλιν οὖν κᾀνταῦθα τὴν ἀρχὴν ἀπὸ τῆς ἀρίστης
<span class="lb" data-page="1.366" data-line="7" id="l1.366.7"></span>κατασκευῆς τοῦ σώματος ποιητέον, ἐπισκεπτομένους τὰ πρὸς
<span class="lb" data-page="1.366" data-line="8" id="l1.366.8"></span>ταύτην ὑγιεινά. τὴν δὲ εὕρεσιν αὐτῶν ἡ τοῦ πράγματος
<span class="lb" data-page="1.366" data-line="9" id="l1.366.9"></span>αὐτοῦ φύσις ὑπαγορεύει. εἰ μὲν γὰρ ἦν ἀπαθὲς καὶ ἀναλλοίωτον
<span class="lb" data-page="1.366" data-line="10" id="l1.366.10"></span>τὸ σῶμα, διὰ παντὸς ἂν ἔμενεν ἡ ἀρίστη κατασκευὴ,
<span class="lb" data-page="1.366" data-line="11" id="l1.366.11"></span>καὶ οὐδὲν ἂν ἐδεῖτο τέχνης ἐπιστατούσης αὐτῷ.
<span class="lb" data-page="1.366" data-line="12" id="l1.366.12"></span>ἐπειδὴ δὲ ἀλλοιοῦται, καὶ διαφθείρεται, <span class="milestone ed1page" data-n="3.481" data-unit="ed1page" id="ed1page.3.481"></span>καὶ τρέπεται,
<span class="lb" data-page="1.366" data-line="13" id="l1.366.13"></span>μὴ φυλάττον ἣν εἶχεν ἐξ ἀρχῆς κατάστασιν, ἐπικουρίας
<span class="lb" data-page="1.366" data-line="14" id="l1.366.14"></span>ἐν τοσούτῳ δεῖται. καθ’ ὅσους οὖν τρόπους ἀλλοιοῦται,
<span class="lb" data-page="1.366" data-line="15" id="l1.366.15"></span>τοσαῦτα γένη καὶ τῶν ἐπικουριῶν ἕξει, τουτέστι τῶν φυλακτικῶν
<span class="lb" data-page="1.366" data-line="16" id="l1.366.16"></span>αἰτίων, ἃ πρόδηλον ἤδη κᾀξ αὐτῶν τῶν εἰρημένων,
<span class="lb" data-page="1.366" data-line="17" id="l1.366.17"></span>ὡς ἐπανορθωτικὰ τῷ γένει τετύχηκεν ὄντα. τῷ δὲ
<span class="lb" data-page="1.366" data-line="18" id="l1.366.18"></span>κατὰ βραχὺ ποιεῖσθαι τὰς ἐπανορθώσεις, πρὶν ἀθρόον
<span class="pb" data-page="1.367" id="p1.367"></span>
<span class="lb" data-page="1.367" data-line="1" id="l1.367.1"></span>ἀπαντῆσαι τὸ βλάβος, οὐ προφυλακτικὰ τοῦ μέλλοντος
<span class="lb" data-page="1.367" data-line="2" id="l1.367.2"></span>ἔσεσθαι κακοῦ πρὸς τῶν ἰατρῶν κέκληται, ἀλλὰ φυλακτικὰ
<span class="lb" data-page="1.367" data-line="3" id="l1.367.3"></span>τῆς παρούσης κατασκευῆς. ἀλλοιοῦται τοίνυν τὸ σῶμα,
<span class="lb" data-page="1.367" data-line="4" id="l1.367.4"></span>πρὸς μέν τινων ἐξ ἀνάγκης, πρὸς δέ τινων οὐκ ἐξ ἀνάγκης.
<span class="lb" data-page="1.367" data-line="5" id="l1.367.5"></span>λέγω δὲ ἐξ ἀνάγκης μὲν, οἶς ἀδύνατον αὐτῷ ἐστι μὴ πλησιάζειν,
<span class="lb" data-page="1.367" data-line="6" id="l1.367.6"></span>οὐκ ἐξ ἀνάγκης δὲ τὰ λοιπά. τὸ μὲν γὰρ τῷ περιέχοντι
<span class="lb" data-page="1.367" data-line="7" id="l1.367.7"></span>διὰ παντὸς ὁμιλεῖν, ἐσθίειν τε καὶ πίνειν, καὶ
<span class="lb" data-page="1.367" data-line="8" id="l1.367.8"></span>ἐγρηγορέναι, καὶ ὑπνοῦν ἀναγκαῖον αὐτῷ, ξίφεσι δὲ καὶ
<span class="lb" data-page="1.367" data-line="9" id="l1.367.9"></span>θηρίοις οὐκ ἀναγκαῖον. ὅθεν ἐν μὲν τῷ προτέρῳ γένει
<span class="lb" data-page="1.367" data-line="10" id="l1.367.10"></span>τῶν αἰτίων ἡ περὶ τὸ σῶμα τέχνη <span class="milestone ed2page" data-n="2.217" data-unit="ed2page" id="ed2page.2.217"></span>καταγίνεται, κατὰ
<span class="lb" data-page="1.367" data-line="11" id="l1.367.11"></span>δὲ δεύτερον οὐκέτι. ὁπόσα τοίνυν ἐστὶ τὰ ἐξ ἀνάγκης ἀλλοιοῦντα
<span class="lb" data-page="1.367" data-line="12" id="l1.367.12"></span>τὸ σῶμα, διελόμενοι, καθ’ ἕκαστον αὐτῶν ἴδιόν τι
<span class="lb" data-page="1.367" data-line="13" id="l1.367.13"></span>γένος αἰτίων ὑγιεινῶν εὑρήσομεν. ἔστιν οὗν ἓν μὲν ἐκ τῆς
<span class="lb" data-page="1.367" data-line="14" id="l1.367.14"></span>τοὺ περιέχοντος ἀέρος ὁμιλίας, ἕτερον δὲ ἐκ κινήσεως καὶ
<span class="lb" data-page="1.367" data-line="15" id="l1.367.15"></span>ἡσυχίας ὅλου τε τοῦ σώματος καὶ κατὰ τὰ μόρια. τρίτον,
<span class="lb" data-page="1.367" data-line="16" id="l1.367.16"></span>ἐξ ὕπνου καὶ ἐγρηγόρσεως. τέταρτον, ἐκ τῶν προσφερομένων.
<span class="lb" data-page="1.367" data-line="17" id="l1.367.17"></span>πέμπτον, ἐκ τῶν ἐκκρινομένων, ἢ ἐπεχομένων.
<span class="lb" data-page="1.367" data-line="18" id="l1.367.18"></span>ἕκτον, ἐκ τῶν ψυχικῶν παθῶν. ὑπὸ τούτων γὰρ ἁπάντων
<span class="pb" data-page="1.368" id="p1.368"></span>
<span class="lb" data-page="1.368" data-line="1" id="l1.368.1"></span>ἀνάγκη τὸ σῶμα διατίθεσθαί πως. ὑπὸ μὲν τοῦ περιέχοντος,
<span class="lb" data-page="1.368" data-line="2" id="l1.368.2"></span>ἤτοι θερμαινόμενον, ἢ ψυχόμενον, ἢ ξηραινόμενον, ἢ
<span class="lb" data-page="1.368" data-line="3" id="l1.368.3"></span>ὑγραινόμενον, ἢ κατὰ συζυγίαν τούτων τι πάσχον, ἢ καθ’
<span class="lb" data-page="1.368" data-line="4" id="l1.368.4"></span>ὅλην. τὴν οὐσίαν ἀλλοιούμενον. ἐκ κινήσεως δὲ καὶ ἡσυχίας,
<span class="lb" data-page="1.368" data-line="5" id="l1.368.5"></span>ἀμέτρων ἀμφοῖν γινομένων, ἢ θερμαινόμενον, ἢ ξηραινόμενον,
<span class="lb" data-page="1.368" data-line="6" id="l1.368.6"></span>ἢ ψυχόμενον, ἢ ὑγραινόμενον, ἢ κατὰ συζυγίαν τι
<span class="lb" data-page="1.368" data-line="7" id="l1.368.7"></span>τούτων πάσχον. οὕτω δὲ καὶ ἐξ ὕπνου καὶ ἐγρηγόρσεως
<span class="lb" data-page="1.368" data-line="8" id="l1.368.8"></span>ἀνάγκη πως πάσχειν αὐτό. κατὰ δὲ τὸν αὐτὸν λόγον ἐκ
<span class="lb" data-page="1.368" data-line="9" id="l1.368.9"></span>τῶν προσφερομένων, ἢ ἐκκρινομένων, ἢ ἐπεχομένων. ἅπαντα
<span class="lb" data-page="1.368" data-line="10" id="l1.368.10"></span>γὰρ ταῦτα, τὰ μὲν ἄντικρυς, τὰ δὲ διὰ μέσων ἑτέρων
<span class="lb" data-page="1.368" data-line="11" id="l1.368.11"></span>αἰτίων ἀλλοιοῖ τὸ σῶμα, καὶ διαφθείρει τὴν ὑγείαν. καὶ
<span class="lb" data-page="1.368" data-line="12" id="l1.368.12"></span>γέγραπται περὶ τούτων αὐτῶν ἰδίᾳ καθ’ ἕκαστον ἐν τῇ
<span class="lb" data-page="1.368" data-line="13" id="l1.368.13"></span>τῶν ὑγιεινῶν πραγματείᾳ. τὰ μὲν οὖν ἅπαντα τὰ νῦν εἰρημένα
<span class="lb" data-page="1.368" data-line="14" id="l1.368.14"></span>γένη τῶν ὑγιεινῶν αἰτίων ὕλαι τινὲς ὑπάρχουσι·
<span class="lb" data-page="1.368" data-line="15" id="l1.368.15"></span>μετὰ δὲ τῆς δεούσης χρήσεως αἴτια γίνεται φυλακτικά τε
<span class="lb" data-page="1.368" data-line="16" id="l1.368.16"></span>καὶ ὑγιεινά· διαμαρτανόμενα δὲ τῆς συμμετρίας, νοσώδη καθίσταται.
<span class="lb" data-page="1.368" data-line="17" id="l1.368.17"></span>ὥστε δῆλον ἤδη κᾀκ τούτων, ὡς οὐχ ἑτέρας μὲν
<span class="lb" data-page="1.368" data-line="18" id="l1.368.18"></span>οὐσίας τῶν ἐκτὸς τούτων πραγμάτων ὑγιεινὰς ἡμῖν, ἑτέρας
<span class="pb" data-page="1.369" id="p1.369"></span>
<span class="lb" data-page="1.369" data-line="1" id="l1.369.1"></span>δὲ νοσερὰς ὑποληπτέον, ἀλλὰ τὰς αὐτὰς ἐν τῷ πρός τι
<span class="lb" data-page="1.369" data-line="2" id="l1.369.2"></span>ποτὲ μὲν ὑγιεινὰς, ποτὲ δὲ νοσώδεις γινομένας. ἡνίκα μὲν
<span class="lb" data-page="1.369" data-line="3" id="l1.369.3"></span>γὰρ δεῖται κινήσεως τὸ σῶμα, τὸ μὲν γυμνάσιον ὑγιεινὸν,
<span class="lb" data-page="1.369" data-line="4" id="l1.369.4"></span>ἡ δὲ ἡσυχία νοσερόν· ἡνίκα δὲ ἀναπαύσεως, ὑγιεινὸν μὲν
<span class="lb" data-page="1.369" data-line="5" id="l1.369.5"></span>ἡ ἡσυχία, νοσερὸν δὲ τὸ γυμνάσιον. ὡσαύτως δὲ καὶ περὶ
<span class="lb" data-page="1.369" data-line="6" id="l1.369.6"></span>σιτίων καὶ πομάτων καὶ τῶν ἄλλων ἁπάντων. ἕκαστον γὰρ,
<span class="lb" data-page="1.369" data-line="7" id="l1.369.7"></span>ἐπειδὰν δεομένῳ τῷ σώματι προσάγηται μετὰ τῆς οἰκείας
<span class="lb" data-page="1.369" data-line="8" id="l1.369.8"></span>ποσότητος καὶ ποιότητος, ὑγιεινὸν γίνεται· τῷ δὲ ἤτοι
<span class="lb" data-page="1.369" data-line="9" id="l1.369.9"></span>μηδ’ ὅλως δεομένῳ προσφερόμενον, ἢ οὐκ ἐν τῷ προσήκοντι
<span class="lb" data-page="1.369" data-line="10" id="l1.369.10"></span>μέτρῳ, νοσῶδες καθίσταται. καὶ δύο εἰσὶν οὔτοι σκοποὶ
<span class="lb" data-page="1.369" data-line="11" id="l1.369.11"></span>περί τε τὸ ὑγιεινὸν καὶ τὸ νοσερὸν, ἡ ποιότης τε καὶ ἡ
<span class="lb" data-page="1.369" data-line="12" id="l1.369.12"></span>ποσότης τοῦ προσφερομένου· τὸ γὰρ καὶ τὸν καιρὸν, ὡς
<span class="lb" data-page="1.369" data-line="13" id="l1.369.13"></span>ἕτερόν τι τούτων, τρίτον ἐπεισάγειν ἐν τοῖς εἰρημένοις περιεχόμενον,
<span class="lb" data-page="1.369" data-line="14" id="l1.369.14"></span>οὐκ εὔλογον. εἰ γὰρ δεῖται τὸ σῶμα τοιοῦδε
<span class="lb" data-page="1.369" data-line="15" id="l1.369.15"></span>καὶ τοσοῦδε τοῦ προσφερομένου, δηλονότι καὶ κατὰ τὸν καιρὸν
<span class="lb" data-page="1.369" data-line="16" id="l1.369.16"></span>τὸν δέοντα προσφέρεται. καὶ ἡ γένεσις τῷ καιρῷ ἐκ
<span class="lb" data-page="1.369" data-line="17" id="l1.369.17"></span>τοῦ ῥευστὸν καὶ εὐμετάβλητον εἶναι τὺ θνητὸν σῶμα, καὶ
<span class="lb" data-page="1.369" data-line="18" id="l1.369.18"></span>δεῖσθαι κατὰ τὰς μεταβολὰς ἄλλοτ’ ἀλλοίων τῶν ὠφελούντων.
<span class="pb" data-page="1.370" id="p1.370"></span>
<span class="lb" data-page="1.370" data-line="1" id="l1.370.1"></span>ὥστε οὐκ ἔστιν ἐπὶ τῷ γένει τρίτον ἐν τοῖς εἰρημένοις
<span class="lb" data-page="1.370" data-line="2" id="l1.370.2"></span>ὁ καιρός. εἰς δὲ τὴν διδασκαλίαν αὐτῷ πολλάκις ὡς
<span class="lb" data-page="1.370" data-line="3" id="l1.370.3"></span>τρίτῳ χρώμεθα διὰ τὴν εἰρημένην αἰτίαν.
</p>
        </article>

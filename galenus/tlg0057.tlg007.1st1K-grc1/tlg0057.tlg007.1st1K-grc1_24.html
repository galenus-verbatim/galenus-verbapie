<article xmlns="http://www.w3.org/1999/xhtml" id="urn:cts:greekLit:tlg0057.tlg007.1st1K-grc1:24">
<span class="pb page1" data-page="1.370" id="p1.370"></span>
<span class="milestone ed1page page1" data-n="3.481" data-unit="ed1page" id="ed1page.3.481"></span>
<span class="milestone ed2page page1" data-n="2.217" data-unit="ed2page" id="ed2page.2.217"></span>
          <p>
<span class="lb" data-page="1.370" data-line="4" id="l1.370.4"></span>Ἐπεὶ δὲ ἐν τούτοις τοῖς σκοποῖς τά τε
<span class="lb" data-page="1.370" data-line="5" id="l1.370.5"></span>ἄλλα τῶν αἰτίων τῶν ὑγιεινῶν καὶ τὸ νῦν ἡμῖν προκείμενόν
<span class="lb" data-page="1.370" data-line="6" id="l1.370.6"></span>ἐστι γένος, αὖθις ἀναλάβωμεν αὐτά. τῇ τοίνυν ἀρίστῃ
<span class="lb" data-page="1.370" data-line="7" id="l1.370.7"></span>κατασκευῇ τοῦ σώματος, ἐπειδὰν εὔκρατον ᾖ τὸ περιέχον,
<span class="lb" data-page="1.370" data-line="8" id="l1.370.8"></span>ἁρμόσει συμμετρία τῶν τε ἄλλων ἀκριβὴς, ὧν ἀρτίως εἶπον,
<span class="lb" data-page="1.370" data-line="9" id="l1.370.9"></span>ἡσυχίας τε καὶ κινήσεως, καὶ ὕπνου καὶ ἐγρηγόρσεως, καὶ
<span class="lb" data-page="1.370" data-line="10" id="l1.370.10"></span>τῶν προσφερομένων τε καὶ ἐκκρινομένων. ἐπειδὰν δὲ δύσκρατον
<span class="lb" data-page="1.370" data-line="11" id="l1.370.11"></span>ᾖ, εἰς τοσοῦτον καὶ τὰς συμμετρίας <span class="milestone ed2page" data-n="2.218" data-unit="ed2page" id="ed2page.2.218"></span>ἐξαλλάττειν
<span class="lb" data-page="1.370" data-line="12" id="l1.370.12"></span>προσήκει, εἰς ὅσον καὶ τὰ τῆς εὐκρασίας διέφθαρται.
<span class="lb" data-page="1.370" data-line="13" id="l1.370.13"></span>σκοποὶ δὲ τῆς συμμετρίας, ἐπὶ μὲν τοῦ περιέχοντος,
<span class="lb" data-page="1.370" data-line="14" id="l1.370.14"></span>ὡς μήτε φρίττειν διὰ κρύος, μήθ’ ἱδροῦν διὰ θάλπος·
<span class="lb" data-page="1.370" data-line="15" id="l1.370.15"></span>ἐν δὲ τοῖς γυμνασίοις, ὅταν πρῶτον ἄρξηται πονεῖν τὸ σῶμα,
<span class="lb" data-page="1.370" data-line="16" id="l1.370.16"></span>καταπαύειν εὐθύς· ἐν δὲ τοῖς ἐδέσμασι, πέψεως ἀκρίβεια,
<span class="lb" data-page="1.370" data-line="17" id="l1.370.17"></span>καὶ διαχωρήσεως συμμετρία κατά τε τὸ ποιὸν καὶ κατὰ
<span class="lb" data-page="1.370" data-line="18" id="l1.370.18"></span>τὸ ποσόν. ἰσάζει δέ πως ἐπὶ τούτων ἡ ὄρεξις τῇ πέψει,
<span class="pb" data-page="1.371" id="p1.371"></span>
<span class="lb" data-page="1.371" data-line="1" id="l1.371.1"></span>ὥστε οὐδ’ ἐπιστάτου δέονται, τοῦ τὸ ποσὸν ἑκάστου τῶν
<span class="lb" data-page="1.371" data-line="2" id="l1.371.2"></span>προσφερομένων μετρήσοντος. ἡ γὰρ ἀρίστη φύσις, ὅσον ὀρέγεται,
<span class="lb" data-page="1.371" data-line="3" id="l1.371.3"></span>τοσοῦτον καὶ πέττει καλῶς. οὕτω δὲ καὶ τῶν ὕπνων
<span class="lb" data-page="1.371" data-line="4" id="l1.371.4"></span>τὸ ποσὸν ἡ φύσις αὐτὴ μετρεῖ τοῖς ἐν ἀρίστῃ κατασκευῇ,
<span class="lb" data-page="1.371" data-line="5" id="l1.371.5"></span>καὶ παύονται τηνικαῦτα ὑπνοῦντες, ὅταν μηκέτι δέηται τὸ
<span class="lb" data-page="1.371" data-line="6" id="l1.371.6"></span>σῶμα. καὶ δὴ καὶ οὕτως αὐτῶν διαιτωμένων, ἐν ταῖς ἐκκρίσεσιν
<span class="lb" data-page="1.371" data-line="7" id="l1.371.7"></span>οὐδὲν πλημμελεῖται κατὰ γαστέρα, καὶ οὖρα, καὶ
<span class="lb" data-page="1.371" data-line="8" id="l1.371.8"></span>ὅλον τὸ σῶμα. τὰς μὲν γὰρ ἡ συμμετρία τῶν προσφερομένων,
<span class="lb" data-page="1.371" data-line="9" id="l1.371.9"></span>τὴν δὲ καθ’ ὅλον τὸ σῶμα διαπνοὴν ἡ τῶν γυμνασίων
<span class="lb" data-page="1.371" data-line="10" id="l1.371.10"></span>ὑγιεινὴν ἀπεργάζεται χρῆσις. ἀπέχεσθαι δὲ δηλονότι
<span class="lb" data-page="1.371" data-line="11" id="l1.371.11"></span>τῆς ἀμετρίας αὐτοὺς χρὴ ἁπάντων τῶν ψυχικῶν παθῶν, ὀργῆς,
<span class="lb" data-page="1.371" data-line="12" id="l1.371.12"></span>λύπης, θυμοῦ, φόβου, καὶ φθόνου, καὶ φροντίδος.
<span class="lb" data-page="1.371" data-line="13" id="l1.371.13"></span>ἐξίστησι γὰρ καὶ ταῦτα, καὶ ἀλλοιοῖ τὸ σῶμα τῆς κατὰ
<span class="lb" data-page="1.371" data-line="14" id="l1.371.14"></span>φύσιν συστάσεως. Ἀφροδισίων δὲ κατὰ μὲν Ἐπίκουρον οὐδεμία
<span class="lb" data-page="1.371" data-line="15" id="l1.371.15"></span>χρῆσις ὑγιεινὴ, κατὰ δὲ τὸ ἀληθὲς ἐκ διαλειμμάτων
<span class="lb" data-page="1.371" data-line="16" id="l1.371.16"></span>τηλικούτων, ὡς ἐπὶ ταῖς χρήσεσι μήτ’ ἐκλύσεως αἰσθάνεσθαι,
<span class="lb" data-page="1.371" data-line="17" id="l1.371.17"></span>καὶ κουφότερον αὐτὸν ἑαυτοῦ δοκεῖν γεγονέναι καὶ
<span class="lb" data-page="1.371" data-line="18" id="l1.371.18"></span>εὐπνούστερον. ὁ δὲ καιρὸς τῆς χρήσεως, ὅταν ἀκριβῶς μέσον
<span class="pb" data-page="1.372" id="p1.372"></span>
<span class="lb" data-page="1.372" data-line="1" id="l1.372.1"></span>ᾖ τῶν ἔξωθεν περιστάσεων ἁπασῶν τὸ σῶμα, μήθ’ ὑπερπεπληρωμένον,
<span class="lb" data-page="1.372" data-line="2" id="l1.372.2"></span>μήτ’ ἐνδεὲς, μήθ’ ὑπερεψυγμένον, μήθ’
<span class="lb" data-page="1.372" data-line="3" id="l1.372.3"></span>ὑπερτεθερμασμένον, ἢ ἐξηρασμένον, ἢ ὑγρασμένον ἀμέτρως.
<span class="lb" data-page="1.372" data-line="4" id="l1.372.4"></span>εἰ δὲ καὶ διαμαρτάνοιέν ποτε κατά τι, σμικρὸν μὲν ἔσται
<span class="lb" data-page="1.372" data-line="5" id="l1.372.5"></span>τὸ διαμαρτανόμενον. ἄμεινον δὲ τεθερμασμένῳ μᾶλλον, ἢ
<span class="lb" data-page="1.372" data-line="6" id="l1.372.6"></span>ὑπερεψυγμένῳ, καὶ ὑπερπεπληρωμένω, ἢ ἐνδεεῖ, καὶ ὑγρασμένῳ,
<span class="lb" data-page="1.372" data-line="7" id="l1.372.7"></span>ἢ ἐξηρασμένῳ τῷ σώματι χρῆσθαι τοῖς ἀφροδισίοις. ποιότητα
<span class="lb" data-page="1.372" data-line="8" id="l1.372.8"></span>δὲ ἑκάστου τῶν εἰρημένων ἐπὶ τῆς ἀρίστης κατασκευῆς ἐκλέγεσθαι
<span class="lb" data-page="1.372" data-line="9" id="l1.372.9"></span>δεῖ. γυμνασίου μὲν γὰρ, ἐν ᾧ πάντα τὰ μόρια τοῦ
<span class="lb" data-page="1.372" data-line="10" id="l1.372.10"></span>σώματος ἀνάλογον κινεῖται, καὶ μὴ τὸ μὲν ὑπερπονεῖ, τὸ
<span class="lb" data-page="1.372" data-line="11" id="l1.372.11"></span>δὲ ἐνδεέστερον πονεῖ· τῶν δὲ ἐσθιομένων τε καὶ πινομένων
<span class="lb" data-page="1.372" data-line="12" id="l1.372.12"></span>τὸ εὐκρατότατον· ταῦτα γὰρ οἰκειότερα ταῖς εὐκράτοις
<span class="lb" data-page="1.372" data-line="13" id="l1.372.13"></span>φύσεσιν. ὡσαύτως δὲ κᾀπὶ τῶν ἄλλων.
</p>
        </article>

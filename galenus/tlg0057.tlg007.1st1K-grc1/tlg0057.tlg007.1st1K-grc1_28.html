<article xmlns="http://www.w3.org/1999/xhtml" id="urn:cts:greekLit:tlg0057.tlg007.1st1K-grc1:28">
<span class="pb page1" data-page="1.380" id="p1.380"></span>
<span class="milestone ed1page page1" data-n="3.482" data-unit="ed1page" id="ed1page.3.482"></span>
<span class="milestone ed2page page1" data-n="2.221" data-unit="ed2page" id="ed2page.2.221"></span>
          <p>
<span class="lb" data-page="1.380" data-line="1" id="l1.380.1"></span>Τὰ δ’ ὡς πρὸς τοὺς ὁμολογουμένως νοσοῦντας
<span class="lb" data-page="1.380" data-line="2" id="l1.380.2"></span>ὑγιεινὰ τῶν αἰτίων ἑξῆς διέλθωμεν, ἀπὸ τοῦ τῆς
<span class="lb" data-page="1.380" data-line="3" id="l1.380.3"></span>δυσκρασίας ἀρξάμενοι γένους. διοριστέον οὖν ἐνταῦθα πρότερον,
<span class="lb" data-page="1.380" data-line="4" id="l1.380.4"></span>ἅπερ ὀλίγου δεῖν ἅπαντες οἱ ἰατροὶ παραλείπουσιν,
<span class="lb" data-page="1.380" data-line="5" id="l1.380.5"></span>ὡς ἀλλὰ μέν ἐστιν ὑγιεινὰ τῆς ἤδη γεγενημένης δυσκρασίας,
<span class="lb" data-page="1.380" data-line="6" id="l1.380.6"></span>ἄλλα δὲ τῆς ἔτι γινομένης, ὥσπερ γε καὶ τῆς γενησομένης
<span class="lb" data-page="1.380" data-line="7" id="l1.380.7"></span>ἄλλα. <span class="milestone ed1page" data-n="3.483" data-unit="ed1page" id="ed1page.3.483"></span>ταύτης μέν γε τῆς ὑστάτης τὰ μὲν
<span class="lb" data-page="1.380" data-line="8" id="l1.380.8"></span>ἐν τῷ προφυλακτικῷ μέρει τῆς τέχνης ἐστὶ, τὰ δὲ ἐν τῷ
<span class="lb" data-page="1.380" data-line="9" id="l1.380.9"></span>ὑγιεινῷ· τῆς δὲ πρώτης ἁπασῶν ἐν τῷ θεραπευτικῷ μόνῳ·
<span class="lb" data-page="1.380" data-line="10" id="l1.380.10"></span>τῆς δ’ ἀμφοῖν μέσης λεχθείσης ἐν τῷ προφυλακτικῷ τε
<span class="lb" data-page="1.380" data-line="11" id="l1.380.11"></span>καὶ θεραπευτικῷ. τὴν μὲν γὰρ ἤδη γεγενημένην τε καὶ
<span class="lb" data-page="1.380" data-line="12" id="l1.380.12"></span>οὖσαν νόσον ἰᾶσθαι χρή· τὴν δ’ οὔπω μὲν οὖσαν, ἐσομένην
<span class="lb" data-page="1.380" data-line="13" id="l1.380.13"></span>δὲ, ἐκ τῆς κατὰ τὶ σῶμα διαθέσεως κωλῦσαι γενέσθαι·
<span class="lb" data-page="1.380" data-line="14" id="l1.380.14"></span>τῆς γινομένης δὲ, τὸ μὲν ἤδη γεγονὸς ἰᾶσθαι, τὸ γενησόμεσον
<span class="lb" data-page="1.380" data-line="15" id="l1.380.15"></span>δὲ κωλῦσαι γενέσθαι. κωλυθήσεται δὲ, τῆς διαθέσεως,
<span class="lb" data-page="1.380" data-line="16" id="l1.380.16"></span>ἐφ’ ᾗ γίνεσθαι πέφυκεν, ἀναιρεθείσης. ὀνομάζεται
<span class="lb" data-page="1.380" data-line="17" id="l1.380.17"></span>δὲ ἡ τοιαύτῃ διάθεσις αἰτία προηγουμένη. ἡ γεγονυῖα δὲ
<span class="pb" data-page="1.381" id="p1.381"></span>
<span class="lb" data-page="1.381" data-line="1" id="l1.381.1"></span>νόσος ἤδη θεραπευθήσεται, τῆς διαθέσεως, ὑφ’ ἦς πρώτως
<span class="lb" data-page="1.381" data-line="2" id="l1.381.2"></span>ἡ κατὰ φύσιν ἐνέργεια βλάπτεται, λυθείσης, ἥν περ δὴ
<span class="lb" data-page="1.381" data-line="3" id="l1.381.3"></span>καὶ φαμὲν αὐτὴν εἶναι τῆς νόσου τὴν αἰτίαν. ἡ δ’ ἴασις
<span class="lb" data-page="1.381" data-line="4" id="l1.381.4"></span>ἕνα μὲν ἔχει πρῶτόν τε καὶ τὸν κοινότατον σκοπὸν, αὐτῷ
<span class="lb" data-page="1.381" data-line="5" id="l1.381.5"></span>τῷ μέλλοντι λυθήσεσθαι τὸ ἐναντίον. ἐκ τούτου δὲ τοῦ
<span class="lb" data-page="1.381" data-line="6" id="l1.381.6"></span>γένους ἐστὶ πάντα τὰ δημιουργοῦντα τὴν ὑγείαν αἴτια,
<span class="lb" data-page="1.381" data-line="7" id="l1.381.7"></span>κατὰ μέρος δ’ ἐκ τῶν καθέκαστον ἐναντίων. τῇ μὲν οὖν
<span class="lb" data-page="1.381" data-line="8" id="l1.381.8"></span>θερμῇ διαθέσει τὸ ψυχρὸν αἴτιον ἐναντίον ἐστὶ, τῇ ψυχρᾷ
<span class="lb" data-page="1.381" data-line="9" id="l1.381.9"></span>δὲ τὸ θερμὸν, ἐπί τε τῶν ἄλλων ἀνάλογον. εἰ γὰρ ἄμετρον
<span class="lb" data-page="1.381" data-line="10" id="l1.381.10"></span>μὲν ἅπαν τὸ παρὰ φύσιν, σύμμετρον δὲ τὸ κατὰ φύσιν,
<span class="lb" data-page="1.381" data-line="11" id="l1.381.11"></span>ἀνάγκη πᾶσα τὸ ἄμετρον ὑπὸ τοῦ κατὰ τοὐναντίον
<span class="lb" data-page="1.381" data-line="12" id="l1.381.12"></span>ἐμμέτρου πρὸς τὸ σύμμετρον ἐπανελθεῖν. εὔδηλον δὲ, ὡς
<span class="lb" data-page="1.381" data-line="13" id="l1.381.13"></span>τὸ κατὰ δύναμιν, οὐ τὸ κατὰ φαντασίαν θερμαῖνον καὶ ψύχον,
<span class="lb" data-page="1.381" data-line="14" id="l1.381.14"></span>ὅσα τ’ ἄλλα τοιαῦτα, ληπτέον ἐστί. καλῶ δὲ κατὰ
<span class="lb" data-page="1.381" data-line="15" id="l1.381.15"></span>δύναμιν μὲν, ὅπερ ὄντως τε καὶ ἀληθῶς ἐστιν οἷον λέγεται·
<span class="lb" data-page="1.381" data-line="16" id="l1.381.16"></span>κατὰ φαντασίαν δὲ, τὸ τῇ προχείρῳ μὲν αἰσθήσει τοιοῦτον
<span class="lb" data-page="1.381" data-line="17" id="l1.381.17"></span>εἶναι φανταζόμενον, ὄντως δ’ οὐκ ὂν τοιοῦτον. ὅπως δὲ
<span class="lb" data-page="1.381" data-line="18" id="l1.381.18"></span>χρὴ γνωρίζειν αὐτὰ, κατὰ τὴν περὶ τῆς τῶν ἁπλῶν φαρμάκων
<span class="pb" data-page="1.382" id="p1.382"></span>
<span class="lb" data-page="1.382" data-line="1" id="l1.382.1"></span>δυνάμεως εἴρηται πραγματείαν. εἰς δὲ τὴν εὕρεσιν
<span class="lb" data-page="1.382" data-line="2" id="l1.382.2"></span>τῶν ὑγιεινῶν αἰτίων, ὅσα μὲν ὡς πρὸς τὴν ἤδη γεγενημένην
<span class="lb" data-page="1.382" data-line="3" id="l1.382.3"></span>νόσον ἐστὶν ὑγιεινὰ, τῇ μεθόδῳ χρηστέον, ᾗ τὸ κατὰ
<span class="lb" data-page="1.382" data-line="4" id="l1.382.4"></span>φαντασίαν τοῦ κατὰ δύναμιν ὁρίζεται· ὅσα δὲ ὡς πρὸς τὴν
<span class="lb" data-page="1.382" data-line="5" id="l1.382.5"></span>ἔτι γινομένην, αὐτῇ τε ταύτῃ, καὶ προσέτι καθ’ ἣν ἐξευρίσκεται
<span class="lb" data-page="1.382" data-line="6" id="l1.382.6"></span>τὰ τῶν νοσημάτων αἴτια· φέρε γὰρ, εἰ οὕτως ἔτυχεν,
<span class="lb" data-page="1.382" data-line="7" id="l1.382.7"></span>ἐπὶ χυμοῖς σηπομένοις ἀνάπτεσθαι πυρετὸν, ἔνδειξις
<span class="lb" data-page="1.382" data-line="8" id="l1.382.8"></span>ἐπὶ τοῖς τοιούτοις ἀλλοίωσίς τε καὶ κένωσίς ἐστιν· ἀλλοίωσις
<span class="lb" data-page="1.382" data-line="9" id="l1.382.9"></span>μὲν ἡ παύουσα τὴν σηπεδόνα, μενούσης τῆς αἰτίας,
<span class="lb" data-page="1.382" data-line="10" id="l1.382.10"></span><span class="milestone ed2page" data-n="2.222" data-unit="ed2page" id="ed2page.2.222"></span>κένωσις δὲ ἡ ὅλην ἐκ τοῦ σώματος ἐξάγουσα τὴν·
<span class="lb" data-page="1.382" data-line="11" id="l1.382.11"></span>αἰτίαν. ἀλλὰ τὸ μὲν εἰρημένον εἶδος τῆς ἀλλοιώσεως πέψις
<span class="lb" data-page="1.382" data-line="12" id="l1.382.12"></span>ἐστὶν, ἣν ὑπὸ τίνων αἰτίων ἐγχωρεῖ ποιεῖν, ἐξευρόντες, ἐν
<span class="lb" data-page="1.382" data-line="13" id="l1.382.13"></span>ἐκείνοις ἂν ἔχοιμεν ἤδη τὴν γνῶσιν τῶν οὕτως ὑγιεινῶν. αἱ
<span class="lb" data-page="1.382" data-line="14" id="l1.382.14"></span>κενώσεις δὲ διά τε φλεβοτομίας, καὶ κλυστήρων, καὶ οὔρων,
<span class="lb" data-page="1.382" data-line="15" id="l1.382.15"></span>καὶ τῆς κατὰ τὸ δέρμα διαπνοῆς εἰσιν, ἔτι δὲ ἀντισπάσεως
<span class="lb" data-page="1.382" data-line="16" id="l1.382.16"></span>καὶ μετοχετεύσεως εἰς ἕτερα. τούτου δὲ τοῦ γένους ἐστὶ
<span class="lb" data-page="1.382" data-line="17" id="l1.382.17"></span>καὶ τὸ καταμήνια κινῆσαι καὶ αἱμοῤῥοΐδας ἀναστομῶσαι, καὶ
<span class="pb" data-page="1.383" id="p1.383"></span>
<span class="lb" data-page="1.383" data-line="1" id="l1.383.1"></span>διὰ ῥινῶν καὶ ὑπερώας καθᾶραι. ἐξευρόντες οὖν κᾀνταῦθα
<span class="lb" data-page="1.383" data-line="2" id="l1.383.2"></span>τὰς ὕλας, αἷς ἐν ποιότητι καὶ ποσότητι, καὶ
<span class="lb" data-page="1.383" data-line="3" id="l1.383.3"></span>καιρῷ, καὶ τρόπῳ τῆς χρήσεως προσφερομέναις ἡ κένωσις
<span class="lb" data-page="1.383" data-line="4" id="l1.383.4"></span>γίνεται, κατ’ αὐτὸ τὸ μέρος τῆς τέχνης εὑρήσομεν τὰ
<span class="lb" data-page="1.383" data-line="5" id="l1.383.5"></span>ὑγιεινά. καὶ γέγραπται πάντων ἡ εὕρεσις ἐν τῇ θεραπευτικῇ
<span class="lb" data-page="1.383" data-line="6" id="l1.383.6"></span>πραγματείᾳ. κατὰ δὲ τὸν αὐτὸν τρόπον ἐπὶ ταῖς ἄλλαις
<span class="lb" data-page="1.383" data-line="7" id="l1.383.7"></span>δυσκρασίαις ταῖς τρισὶν, ἓν κοινὸν ἔχοντες παράγγελμα,
<span class="lb" data-page="1.383" data-line="8" id="l1.383.8"></span>τὸ ποιοῦν ἕκαστον ἐκκόπτειν πρότερον, εἶθ’ οὕτως ἥκειν
<span class="lb" data-page="1.383" data-line="9" id="l1.383.9"></span>ἐπὶ τὸ γεγονὸς ὑπ’ αὐτοῦ νόσημα, τὴν τῶν ὑγιεινῶν αἰτίων
<span class="lb" data-page="1.383" data-line="10" id="l1.383.10"></span>εὕρεσιν ποιησόμεθα. κατὰ δὲ τὰς συνθέτους δυσκρασίας
<span class="lb" data-page="1.383" data-line="11" id="l1.383.11"></span>ἥ γ’ ἐκ τῶν ἁπλῶν σύνθεσις ἐνδείξεται τὰ ὑγιεινὰ παραγγέλματα,
<span class="lb" data-page="1.383" data-line="12" id="l1.383.12"></span>κᾀνταῦθα ἐχόντων ἡμῶν ἀνάλογον φάρμακον τῷ
<span class="lb" data-page="1.383" data-line="13" id="l1.383.13"></span>μεγέθει τῆς δυσκρασίας, τὸ πρὸς ἐκείνην ἁρμόττον, ἐξευρίσκειν.
<span class="lb" data-page="1.383" data-line="14" id="l1.383.14"></span>οἷον, εἰ οὕτως ἔτυχεν, δέκα μὲν ἀριθμοῖς ἐπὶ
<span class="lb" data-page="1.383" data-line="15" id="l1.383.15"></span>τὸ θερμότερον ἐξεστήκῃ τοῦ κατὰ φύσιν, ἑπτὰ δ’ ἐπὶ τὸ
<span class="lb" data-page="1.383" data-line="16" id="l1.383.16"></span>ξηρότερον. εἷναι δήπου χρὴ καὶ τὸ ὑγιεινὸν αἴτιον ἐπὶ ταῖς
<span class="lb" data-page="1.383" data-line="17" id="l1.383.17"></span>τοιαύταις διαθέσεσι δέκα μὲν ἀριθμοῖς ψυχρότερον, ἑπτὰ
<span class="lb" data-page="1.383" data-line="18" id="l1.383.18"></span>δὲ ὑγρότερον. εἰ μὲν οὖν αὐτῷ τῷ πεπονθότι μορίῳ προσάγοιτο
<span class="pb" data-page="1.384" id="p1.384"></span>
<span class="lb" data-page="1.384" data-line="1" id="l1.384.1"></span>τοιοῦτον φάρμακον, εἰς τοσοῦτον ἔστω ψυχρότερόν τε
<span class="lb" data-page="1.384" data-line="2" id="l1.384.2"></span>καί ὑγρότερον, εἰς ὅσον ἡ ἔνδειξις κελεύει. διὰ βάθους δὲ
<span class="lb" data-page="1.384" data-line="3" id="l1.384.3"></span>κειμένου τοῦ πεπονθότος, ἐπιτεχνᾶσθαι χρὴ τοιοῦτον ἐργάζεσθαι
<span class="lb" data-page="1.384" data-line="4" id="l1.384.4"></span>τὸ ὑγιεινὸν, ὡς μὴ φθάνειν ἐκλύεσθαι κατὰ τὴν
<span class="lb" data-page="1.384" data-line="5" id="l1.384.5"></span>ὁδόν. εἰ μὲν οὖν θερμότερον εἶναι δέοι τοῦ συμμέτρου,
<span class="lb" data-page="1.384" data-line="6" id="l1.384.6"></span>μὴ τοσοῦτον μόνον ἔστω θερμότερον, ὅσου δεῖται τὸ πάθος,
<span class="lb" data-page="1.384" data-line="7" id="l1.384.7"></span>ἀλλ’ ἐξ ἐπιμέτρου προσκείσθω τὸ διὰ τὴν θέσιν ἀναγκαῖον
<span class="lb" data-page="1.384" data-line="8" id="l1.384.8"></span>προσερχόμενον· εἰ δὲ ψυχρότερον, οὐχ ἁπλῶς χρὴ τοσοῦτον
<span class="lb" data-page="1.384" data-line="9" id="l1.384.9"></span>ποιεῖν αὐτὸ ψυχρότερον, ἀλλὰ καὶ τὴν ὕλην σκοπεῖσθαι
<span class="lb" data-page="1.384" data-line="10" id="l1.384.10"></span>πρότερον. εἰ μὲν γὰρ παχυμερές ἐστιν, οὐχ ὁδοιπορήσει
<span class="lb" data-page="1.384" data-line="11" id="l1.384.11"></span>μέχρι βάθους πολλοῦ· τοὐναντίον δὲ πᾶν ἐργάσεται πυκνῶσαν
<span class="lb" data-page="1.384" data-line="12" id="l1.384.12"></span>τὴν ἐπιφάνειαν. εἰ δὲ λεπτομερὲς ὑπάρχει, δύναιτ’
<span class="lb" data-page="1.384" data-line="13" id="l1.384.13"></span>ἂν ἐξικέσθαι μέχρι πλείονος βάθους. οὕτως δὲ καὶ ἐπὶ
<span class="lb" data-page="1.384" data-line="14" id="l1.384.14"></span>τῶν ὑγραινόντων καὶ ξηραινόντων τὸ παχυμερὲς καὶ λεπτομερὲς
<span class="lb" data-page="1.384" data-line="15" id="l1.384.15"></span>τῆς οὐσίας ἐπισκεπτέον. ἀπὸ μὲν δὴ τῆς θέσεως τοῦ
<span class="lb" data-page="1.384" data-line="16" id="l1.384.16"></span>πεπονθότος ἡ ἔνδειξις εὑρίσκει τὸ ὑγιεινὸν, ὡς εἴρηται νῦν.
<span class="lb" data-page="1.384" data-line="17" id="l1.384.17"></span>ἀπὸ δὲ τῆς διαπλάσεώς τε καὶ θέσεως, ὅταν ἐκροὰς αἰσθητὰς
<span class="lb" data-page="1.384" data-line="18" id="l1.384.18"></span>ἔχῃ συντετρημένας εἰς ἕτερον, ἢ μηδεμίαν ἔχῃ. τὰς μὲν
<span class="pb" data-page="1.385" id="p1.385"></span>
<span class="lb" data-page="1.385" data-line="1" id="l1.385.1"></span>γὰρ εἰς τὰ κυριώτατα φερούσας ἐκροὰς ἀποτρέψομεν, ἐρεθίσομεν
<span class="lb" data-page="1.385" data-line="2" id="l1.385.2"></span>δὲ τὰς εἰς μὴ κυριώτατα. δῆλον δὲ, ὡς τῶν ποιούντων
<span class="lb" data-page="1.385" data-line="3" id="l1.385.3"></span>αἰτίων τὴν δυσκρασίαν ἡ διὰ τῆς κενώσεώς ἐστιν
<span class="lb" data-page="1.385" data-line="4" id="l1.385.4"></span>ἴασις. αὐτῶν γὰρ τῶν δυσκρασιῶν μόνον ἀλλοίωσις ἴασίς
<span class="lb" data-page="1.385" data-line="5" id="l1.385.5"></span>ἐστιν.
</p>
        </article>

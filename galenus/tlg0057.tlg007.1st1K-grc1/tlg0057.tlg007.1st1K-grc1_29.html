<article xmlns="http://www.w3.org/1999/xhtml" id="urn:cts:greekLit:tlg0057.tlg007.1st1K-grc1:29">
<span class="pb page1" data-page="1.385" id="p1.385"></span>
<span class="milestone ed1page page1" data-n="3.483" data-unit="ed1page" id="ed1page.3.483"></span>
<span class="milestone ed2page page1" data-n="2.222" data-unit="ed2page" id="ed2page.2.222"></span>
          <p>
<span class="lb" data-page="1.385" data-line="6" id="l1.385.6"></span>Λυθείσης δὲ τῆς συνεχείας, ὁ μὲν τῆς ἰάσεως
<span class="lb" data-page="1.385" data-line="7" id="l1.385.7"></span>σκοπὸς, ἡ ἕνωσις, ἐπὶ μὲν τῶν ὀργανικῶν μορίων ἀδύνατος·
<span class="lb" data-page="1.385" data-line="8" id="l1.385.8"></span>ἐπὶ δὲ τῶν ὁμοιομερῶν οὐκ ἀεὶ δυνατὸς, ἀλλ’ ἐν ἐνίοις,
<span class="lb" data-page="1.385" data-line="9" id="l1.385.9"></span>ὡς ἐν τοῖς σαρκώδεσι, κόλλησις ἡ ἴασίς ἐστιν· οὐ διοίσει δὲ
<span class="lb" data-page="1.385" data-line="10" id="l1.385.10"></span>οὐδ’ εἰ σύμφυσιν ὀνομάζεις. ἡγεῖται δ’ αὐτῆς, ὅταν μεῖζον γένηται
<span class="lb" data-page="1.385" data-line="11" id="l1.385.11"></span>τὸ τραῦμα, προσαγωγὴ τῶν διεστώτων μορίων, ἐκ τοῦ
<span class="lb" data-page="1.385" data-line="12" id="l1.385.12"></span>τῆς διαπλάσεως <span class="milestone ed2page" data-n="2.223" data-unit="ed2page" id="ed2page.2.223"></span>ὑπάρχουσα γένους. ἵνα δ’ αὐτὴ γένηται
<span class="lb" data-page="1.385" data-line="13" id="l1.385.13"></span>μόνιμος, ἐπίδεσις ἡ συνάγουσα τὰ διεστῶτα, καὶ
<span class="lb" data-page="1.385" data-line="14" id="l1.385.14"></span>ἀγκτῆρες, καὶ ῥαφαὶ χρήσιμοι. κολλᾷ μὲν οὖν τὰ διεστηκότα
<span class="lb" data-page="1.385" data-line="15" id="l1.385.15"></span>καὶ τὴν ἐξ ἀρχῆς ἕνωσιν ἀποδίδωσιν ἡ φύσις. ἡμέτερον
<span class="lb" data-page="1.385" data-line="16" id="l1.385.16"></span>δ’ ἔργον ἕν πρῶτον μὲν, ὡς εἴρηται, τὸ συνάγειν εἰς
<span class="lb" data-page="1.385" data-line="17" id="l1.385.17"></span>ταὐτὸ τὰ διεστῶτα, δεύτερον δὲ τὸ φυλάττειν, ὡς συνήχθη,
<span class="lb" data-page="1.385" data-line="18" id="l1.385.18"></span>καὶ τρίτον, ὡς μηδὲν ἐμπέσῃ τῶν χειλῶν μεταξὺ, προνοεῖσθαι,
<span class="pb" data-page="1.386" id="p1.386"></span>
<span class="lb" data-page="1.386" data-line="1" id="l1.386.1"></span>καὶ τέταρτον, αὐτὴν τοῦ μέρους τὴν οὐσίαν ὑγιεινὴν
<span class="lb" data-page="1.386" data-line="2" id="l1.386.2"></span>διαφυλάττειν. τὸ μὲν δὴ πρῶτόν τε καὶ δεύτερον ὡς
<span class="lb" data-page="1.386" data-line="3" id="l1.386.3"></span>ἄν τις ποιήσειεν, εἴρηται. τὸ δὲ τρίτον ἐν μὲν τῷ
<span class="lb" data-page="1.386" data-line="4" id="l1.386.4"></span>συνάγειν τὰ διεστῶτα γίνοιτ’ ἂν, εἰ μηδὲν ἔξωθεν ἐμπίπτειν
<span class="lb" data-page="1.386" data-line="5" id="l1.386.5"></span>ἐάσομεν, ὡς πολλάκις γε θρὶξ, ἢ ἔλαιον, ἢ ὑγρότης
<span class="lb" data-page="1.386" data-line="6" id="l1.386.6"></span>τις ἑτέρα μεταξὺ στᾶσα τῶν κολληθησομένων, ἐκώλυσεν
<span class="lb" data-page="1.386" data-line="7" id="l1.386.7"></span>αὐτῶν τὴν ἕνωσιν. ἐν δὲ τῷ μετὰ ταῦτα χρόνῳ
<span class="lb" data-page="1.386" data-line="8" id="l1.386.8"></span>διὰ τῶν ὑποῤῥύσεων ἡ τοῦ τρίτου σκοποῦ φυλακή. τὴν
<span class="lb" data-page="1.386" data-line="9" id="l1.386.9"></span>δ’ ὑπόῥῥυσιν αὐτὴν ἐξ ἐπιδιαιρέσεως, καὶ ἀντιδιαιρέσεως,
<span class="lb" data-page="1.386" data-line="10" id="l1.386.10"></span>καὶ σχήματος ἐπιτηδείου ποριστέον. ἡ δ’ οὐσία τοῦ μέρους
<span class="lb" data-page="1.386" data-line="11" id="l1.386.11"></span>ὑγιεινὴ φυλαχθήσεται διὰ τῶν μετρίως ξηραινόντων.
<span class="lb" data-page="1.386" data-line="12" id="l1.386.12"></span>αὕτη μὲν ἡ ἴασίς ἐστι συνεχείας λύσεως ἐν σαρκώδει μορίῳ
<span class="lb" data-page="1.386" data-line="13" id="l1.386.13"></span>γεγενημένης αὐτῆς καθ’ ἑαυτὴν μόνης. εἰ δ’ ἑτέρῳ
<span class="lb" data-page="1.386" data-line="14" id="l1.386.14"></span>τινὶ μιχθείη νοσήματι, πλείους οἱ σκοποὶ τῶν ἐνδείξεων,
<span class="lb" data-page="1.386" data-line="15" id="l1.386.15"></span>οὓς ἐν ταῖς τῶν συνθέτων, ἢ ἐπιπεπλεγμένων, ἢ ὅπως ἄν
<span class="lb" data-page="1.386" data-line="16" id="l1.386.16"></span>τις ὀνομάζειν ἐθέλοι, διδασκαλίαις ἑξῆς ἐροῦμεν. ἐν δὲ τῷ
<span class="lb" data-page="1.386" data-line="17" id="l1.386.17"></span>παρόντι λόγῳ πρὸς τὰς λοιπὰς τῆς ἑνώσεως λύσεις ἰτέον.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg007.1st1K-grc1:3">
<span class="pb page1" data-page="1.313" id="p1.313"></span>
<span class="milestone ed1page page1" data-n="3.473" data-unit="ed1page" id="ed1page.3.473"></span>
<span class="milestone ed2page page1" data-n="2.198" data-unit="ed2page" id="ed2page.2.198"></span>
          <p>
<span class="lb" data-page="1.313" data-line="5" id="l1.313.5"></span><span class="milestone ed2page" data-n="2.199" data-unit="ed2page" id="ed2page.2.199"></span>Περὶ δὲ τῶν σημείων ἐφεξῆς ἂν εἴη
<span class="lb" data-page="1.313" data-line="6" id="l1.313.6"></span>ῥητέον. ἔστι δὲ καὶ τούτων ὑγιεινὰ μὲν, ὅσα τῆς τε παρούσης
<span class="lb" data-page="1.313" data-line="7" id="l1.313.7"></span>ὑγείας ἐστὶ διαγνωστικὰ, καὶ τῆς μελλούσης ἔσεσθαι
<span class="lb" data-page="1.313" data-line="8" id="l1.313.8"></span>προγνωστικὰ, καὶ τῆς προγεγενημένης ἀναμνηστικά. νοσώδη
<span class="lb" data-page="1.313" data-line="9" id="l1.313.9"></span>δὲ τά τε τῆς παρούσης νόσου διαγνωστικὰ, καὶ τῆς προγεγενημένης
<span class="lb" data-page="1.313" data-line="10" id="l1.313.10"></span>ἀναμνηστικὰ, καὶ τῆς μελλούσης ἔσεσθαι προγνωστικά.
<span class="lb" data-page="1.313" data-line="11" id="l1.313.11"></span>κατὰ ταῦτα δὲ καὶ τὰ οὐδέτερα, τά τε τῶν
<span class="lb" data-page="1.313" data-line="12" id="l1.313.12"></span>οὐδετέρων διαθέσεων διαγνωστικὰ, καὶ προγνωστικὰ, καὶ
<span class="lb" data-page="1.313" data-line="13" id="l1.313.13"></span>ἀναμνηστικὰ, καὶ τὰ μηδὲν ὅλως δηλοῦντα περὶ διαθέσεων,
<span class="lb" data-page="1.313" data-line="14" id="l1.313.14"></span>ἢ τὰ μηδὲν μᾶλλον ὑγιεινὴν, ἢ νοσερὰν δηλοῦντα διάθεσιν.
<span class="lb" data-page="1.313" data-line="15" id="l1.313.15"></span>καὶ τὰ κατά τι μὲν ὑγιεινὴν, κατά τι δὲ νοσερὰν δηλοῦντα
<span class="lb" data-page="1.313" data-line="16" id="l1.313.16"></span>διάθεσιν, καὶ τὰ ποτὲ μὲν ὑγιεινὴν, ποτὲ δὲ νοσώδη.
<span class="lb" data-page="1.313" data-line="17" id="l1.313.17"></span>καὶ ταῦτα δὲ κατὰ τοὺς τρεῖς χρόνους ὁμοίως τοῖς
<span class="pb" data-page="1.314" id="p1.314"></span>
<span class="lb" data-page="1.314" data-line="1" id="l1.314.1"></span>ὑγιεινοῖς τε καὶ νοσώδεσι. καλεῖται δ’ ἐνίοτε πρὸς τῶν
<span class="lb" data-page="1.314" data-line="2" id="l1.314.2"></span>παλαιῶν ἰατρῶν ἅπαντα ταῦτα τὰ σημεῖα προγνωστικὰ, κᾂν
<span class="lb" data-page="1.314" data-line="3" id="l1.314.3"></span>τῶν ἐνεστώτων ἢ προγεγονότων ᾖ δηλωτικά. καὶ ἡ χρεία
<span class="lb" data-page="1.314" data-line="4" id="l1.314.4"></span>μεγάλη μὲν τῶν διαγνωστικῶν τε καὶ προγνωστικῶν, ἐλάττων
<span class="lb" data-page="1.314" data-line="5" id="l1.314.5"></span>δὲ τῶν ἀναμνηστικῶν.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg007.1st1K-grc1:30">
<span class="pb page1" data-page="1.387" id="p1.387"></span>
<span class="milestone ed1page page1" data-n="3.483" data-unit="ed1page" id="ed1page.3.483"></span>
<span class="milestone ed2page page1" data-n="2.223" data-unit="ed2page" id="ed2page.2.223"></span>
          <p>
<span class="lb" data-page="1.387" data-line="1" id="l1.387.1"></span>Κάταγμα τοίνυν ἐστὶ μὲν τῆς ἐν ὀστῷ
<span class="lb" data-page="1.387" data-line="2" id="l1.387.2"></span>συνεχείας λύσις. ἀνίατον δὲ ὂν, ὅσον ἐπὶ τῷ πρώτῳ σκοπῷ,
<span class="lb" data-page="1.387" data-line="3" id="l1.387.3"></span>κατὰ δεύτερον τινὰ τρόπον ἰατόν πως γίνεται. πρῶτος μὲν
<span class="lb" data-page="1.387" data-line="4" id="l1.387.4"></span>οὖν σκοπὸς ἡ σύμφυσις οὐ δυναμένη διὰ σκληρότητα τοῦ
<span class="lb" data-page="1.387" data-line="5" id="l1.387.5"></span>μορίου γενέσθαι. δεύτερον δὲ ἡ δέσις <span class="milestone ed1page" data-n="3.484" data-unit="ed1page" id="ed1page.3.484"></span>διὰ πώρου
<span class="lb" data-page="1.387" data-line="6" id="l1.387.6"></span>δεσμοῦντος ἐν κύκλῳ τὸ κάταγμα. γένεσις δὲ τῷ πώρῳ,
<span class="lb" data-page="1.387" data-line="7" id="l1.387.7"></span>καθ’ ὅσον μὲν ἐξ ὕλης καὶ ἀποφύσεως γίνεται, κοινὴ
<span class="lb" data-page="1.387" data-line="8" id="l1.387.8"></span>πρὸς τὰ ἄλλα, καθ’ ὅσον δὲ ἐγγύς ἐστιν ὀστῷ τὴν ἰδέαν,
<span class="lb" data-page="1.387" data-line="9" id="l1.387.9"></span>ἐκ τῆς ἐκείνου τροφῆς. μαλακὸν δὲ καὶ παιδικὸν ὀστοῦν
<span class="lb" data-page="1.387" data-line="10" id="l1.387.10"></span>καὶ συμφῦναι δυνατόν. σπάνιος δὲ καὶ ἡ τοῦδε τοῦ πάθους
<span class="lb" data-page="1.387" data-line="11" id="l1.387.11"></span>γένεσις ἄνευ συμπλοκῆς. ὡς τὰ πολλὰ γὰρ οἱ παρακείμενοι
<span class="lb" data-page="1.387" data-line="12" id="l1.387.12"></span>μύες ἅμα τοῖς ἄλλοις σώμασι πάσχουσι, ῥηγνυμένων
<span class="lb" data-page="1.387" data-line="13" id="l1.387.13"></span>τῶν ὀστῶν, ὥστε καὶ ὁ σκοπὸς τῆς θεραπείας διττὸς,
<span class="lb" data-page="1.387" data-line="14" id="l1.387.14"></span>ἕτερος μὲν ὁ ἐπὶ τοῖς ὀστοῖς, ἕτερος δὲ ὁ ἐπὶ τοῖς ἀμφ’
<span class="lb" data-page="1.387" data-line="15" id="l1.387.15"></span>αὐτὰ σώμασιν. ὁ μὲν δὴ τοιοῦτος ἐν ταῖς τῶν σαρκωδῶν
<span class="lb" data-page="1.387" data-line="16" id="l1.387.16"></span>μορίων ἐπιπεπλεγμέναις διαθέσεσιν εἴρηται. περὶ δὲ τῶν καταγμάτων
<span class="lb" data-page="1.387" data-line="17" id="l1.387.17"></span>ἐν τῷδε ῥητέον. ἐπεὶ γὰρ καὶ τούτων ἡ ἴασίς
<span class="lb" data-page="1.387" data-line="18" id="l1.387.18"></span>ἐστιν ἐκ τῆς πωρώσεως, ἵνα δ’ αὐτὴ γένηται, τῆς οἰκείας
<span class="pb" data-page="1.388" id="p1.388"></span>
<span class="lb" data-page="1.388" data-line="1" id="l1.388.1"></span>τροφῆς τοῦ ὀστοῦ δεῖ περίττωμα πρὸς τὴν τοῦ πώρου γένεσιν
<span class="lb" data-page="1.388" data-line="2" id="l1.388.2"></span>ὑποβεβλῆσθαι τῇ φύσει, τὸ περίττωμα δὲ τοῦτο καὶ τῇ
<span class="lb" data-page="1.388" data-line="3" id="l1.388.3"></span>ποιότητι καὶ τῇ ποσότητι σύμμετρον εἶναι χρὴ, διὰ τοῦτο
<span class="lb" data-page="1.388" data-line="4" id="l1.388.4"></span>ἀγωγῆς δεῖται τῆς τοσοῦτον καὶ τοιοῦτον τὸ ἐπιῤῥέον αἷμα
<span class="lb" data-page="1.388" data-line="5" id="l1.388.5"></span>τοῖς ὀστοῖς παρασκευαζούσης, ἐξ οἵου τε καὶ ὅσου γενήσεται
<span class="lb" data-page="1.388" data-line="6" id="l1.388.6"></span>πῶρος. ἐπεὶ δ’ ἐκχεῖται τοῦτο διὰ τῶν σηράγγων τοῦ κατεαγότος
<span class="lb" data-page="1.388" data-line="7" id="l1.388.7"></span>ὀστοῦ, σκοπεῖν αὐτοῦ χρὴ τὸ πλῆθός τε καὶ τὴν
<span class="lb" data-page="1.388" data-line="8" id="l1.388.8"></span>ποιότητα, καὶ οὕτως ἢ ξηραντικωτέραν ποιεῖσθαι τὴν ἀγωγὴν,
<span class="lb" data-page="1.388" data-line="9" id="l1.388.9"></span>ἢ ὑγραντικωτέραν, ἅπερ ἐπὶ πλέον ἐν τοῖς τῆς θεραπευτικῆς
<span class="lb" data-page="1.388" data-line="10" id="l1.388.10"></span>μεθόδου γράμμασι λέλεκται.
</p>
        </article>

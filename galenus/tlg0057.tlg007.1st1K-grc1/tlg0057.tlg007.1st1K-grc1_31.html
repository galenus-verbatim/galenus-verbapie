<article xmlns="http://www.w3.org/1999/xhtml" id="urn:cts:greekLit:tlg0057.tlg007.1st1K-grc1:31">
<span class="pb page1" data-page="1.388" id="p1.388"></span>
<span class="milestone ed1page page1" data-n="3.484" data-unit="ed1page" id="ed1page.3.484"></span>
<span class="milestone ed2page page1" data-n="2.223" data-unit="ed2page" id="ed2page.2.223"></span>
          <p>
<span class="lb" data-page="1.388" data-line="11" id="l1.388.11"></span><span class="milestone ed2page" data-n="2.224" data-unit="ed2page" id="ed2page.2.224"></span>Νεύρου δὲ καὶ τένοντος νύγμα διά
<span class="lb" data-page="1.388" data-line="12" id="l1.388.12"></span>τε τὸ περιττὸν τῆς αἰσθήσεως, καὶ διότι συνεχές ἐστι πρὸς
<span class="lb" data-page="1.388" data-line="13" id="l1.388.13"></span>τὴν ἀρχὴν τὸ μόριον, ἕτοιμον ἐπικαλέσασθαι σπασμοὺς, καὶ
<span class="lb" data-page="1.388" data-line="14" id="l1.388.14"></span>μάλισθ’ ὅταν μηδὲν διαπνέηται πρὸς τὰ ἐκτὸς, τυφλωθείσης
<span class="lb" data-page="1.388" data-line="15" id="l1.388.15"></span>τῆς τοῦ δέρματος τρώσεως. τοῦτο τοίνυν χρὴ ἀναστομοῦν,
<span class="lb" data-page="1.388" data-line="16" id="l1.388.16"></span>καὶ ἀναξηραίνειν οὐσίᾳ λεπτομερεῖ, διϊκνεῖσθαι δυναμένῃ
<span class="lb" data-page="1.388" data-line="17" id="l1.388.17"></span>πρὸς τὸ βάθος ἄχρι τοῦ τετρωμένου νεύρου. λέλεκται
<span class="lb" data-page="1.388" data-line="18" id="l1.388.18"></span>δὲ καὶ περὶ τούτου τελέως ἐν τοῖς τῆς θεραπευτικῆς μεθόδου
<span class="pb" data-page="1.389" id="p1.389"></span>
<span class="lb" data-page="1.389" data-line="1" id="l1.389.1"></span>γράμμασιν. ἐν μὲν οὖν δὴ ταῖς ἁπλαῖς τοῦδε τοῦ γένους
<span class="lb" data-page="1.389" data-line="2" id="l1.389.2"></span>διαθέσεσιν ἡ τῶν ὑγιεινῶν αἰτίων ἰδέα τοιάδε.
</p>
        </article>

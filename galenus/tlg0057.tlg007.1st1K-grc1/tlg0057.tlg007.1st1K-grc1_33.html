<article xmlns="http://www.w3.org/1999/xhtml" id="urn:cts:greekLit:tlg0057.tlg007.1st1K-grc1:33">
<span class="pb page1" data-page="1.390" id="p1.390"></span>
<span class="milestone ed1page page1" data-n="3.484" data-unit="ed1page" id="ed1page.3.484"></span>
<span class="milestone ed2page page1" data-n="2.224" data-unit="ed2page" id="ed2page.2.224"></span>
          <p>
<span class="lb" data-page="1.390" data-line="16" id="l1.390.16"></span>Ἐπὶ δὲ τὸ περὶ τὴν διάπλασιν ἰτέον ἤδη
<span class="lb" data-page="1.390" data-line="17" id="l1.390.17"></span>γένος, εἰς πλείους διαφορὰς τεμνόμενον. ἀλλ’ ἀπὸ τοῦ
<span class="pb" data-page="1.391" id="p1.391"></span>
<span class="lb" data-page="1.391" data-line="1" id="l1.391.1"></span>σαφεστάτου τὴν ἀρχὴν τῷ λόγῳ θετέον, ὃ κατὰ τὴν τοῦ
<span class="lb" data-page="1.391" data-line="2" id="l1.391.2"></span>σχήματος ἐξάλλαξιν <span class="milestone ed2page" data-n="2.225" data-unit="ed2page" id="ed2page.2.225"></span>γίνεται. τῶν μὲν οὖν ἔτ’ αὐξανομένων
<span class="lb" data-page="1.391" data-line="3" id="l1.391.3"></span>οἷόν τε τὸ σχῆμα τῶν πλείστων μορίων ἐπανορθοῦσθαι,
<span class="lb" data-page="1.391" data-line="4" id="l1.391.4"></span>τῶν δ’ ηὐξημένων οὐκέτι. σκοπὸς δ’ ὧν οἶόν
<span class="lb" data-page="1.391" data-line="5" id="l1.391.5"></span>τε θεραπεῦσαι, πρὸς τοὐναντίον ἀπάγειν τῆς διαστροφῆς.
<span class="lb" data-page="1.391" data-line="6" id="l1.391.6"></span>εἰ δὲ κατάγματος οὐκ ὀρθῶς διαπλασθέντος ἡμάρτηταί τινος
<span class="lb" data-page="1.391" data-line="7" id="l1.391.7"></span>κώλου σχῆμα, πωρωθῆναι φθάσαντος, ἐὰν ἔτι πρόσφατος ὁ
<span class="lb" data-page="1.391" data-line="8" id="l1.391.8"></span>πῶρος ὑπάρχῃ, κατάξαντα χρὴ διαπλάττειν αὖθις ὀρθῶς,
<span class="lb" data-page="1.391" data-line="9" id="l1.391.9"></span>εἶτα πωροῦν. ἔστι δὲ ἡ ἔμφραξις ἐκ ταὐτοῦ γένους τῶν
<span class="lb" data-page="1.391" data-line="10" id="l1.391.10"></span>νοσημάτων. ἡ μὲν ὑπὸ γλίσχρων καὶ παχέων γινομένη χυμῶν,
<span class="lb" data-page="1.391" data-line="11" id="l1.391.11"></span>ἕνα μὲν ἔχουσα καὶ αὐτὴ σκοπὸν ἐναντίον τῷ πάθει
<span class="lb" data-page="1.391" data-line="12" id="l1.391.12"></span>τὴν ἔμφραξιν· αἴτια δὲ ὑγιεινὰ τά τε ῥυπτικὰ καὶ τμητικὰ
<span class="lb" data-page="1.391" data-line="13" id="l1.391.13"></span>τῶν φαρμάκων. ἡ δ’ ὑπὸ κόπρου σκληρᾶς ἐμφραχθείσης
<span class="lb" data-page="1.391" data-line="14" id="l1.391.14"></span>ἐντέρῳ, προτέραν μὲν ἕξει τὴν τῆς σκληρότητος ἐπανόρθωσιν
<span class="lb" data-page="1.391" data-line="15" id="l1.391.15"></span>ἐξ ὑγρῶν καὶ λιπαρῶν κλυσμάτων, ἑξῆς δὲ τὴν
<span class="lb" data-page="1.391" data-line="16" id="l1.391.16"></span>κένωσιν ἐκ δριμέων. ἡ δ’ ὑπὸ λίθου κατὰ κύστιν, ἐν μὲν
<span class="lb" data-page="1.391" data-line="17" id="l1.391.17"></span>τῷ παραυτίκα τὴν μετάθεσιν· ἰάσεως δὲ παντελοῦς ἕνεκα
<span class="lb" data-page="1.391" data-line="18" id="l1.391.18"></span>τὴν διὰ τομῆς κομιδήν. ἡ δὲ τῆς παρὰ φύσιν ἐν μορίῳ
<span class="pb" data-page="1.392" id="p1.392"></span>
<span class="lb" data-page="1.392" data-line="1" id="l1.392.1"></span>περιεχομένης ὑγρότητος ἴασις ἐν τῇ παντελεῖ κενώσει, καθάπερ
<span class="lb" data-page="1.392" data-line="2" id="l1.392.2"></span>ἐπὶ τῶν ἐμπύων. ἡ δὲ ἄμετρος πλήρωσις ἐν ἀμέτρῳ
<span class="lb" data-page="1.392" data-line="3" id="l1.392.3"></span>κενώσει, καθάπερ ἐπὶ τοῦ κατὰ τὰς φλέβας αἵματος.
<span class="lb" data-page="1.392" data-line="4" id="l1.392.4"></span>ὡσαύτως καὶ ὅσοις κατὰ γαστέρα, καὶ ἔντερα, ἢ ἀρτηρίαν
<span class="lb" data-page="1.392" data-line="5" id="l1.392.5"></span>τραχεῖαν, ἢ πνεύμονα πύον ἢ αἷμα περιέχεται, παντελοῦς
<span class="lb" data-page="1.392" data-line="6" id="l1.392.6"></span>κενώσεως δεῖται. τοῦ δὲ πλείονος ἐδέσματος, ἢ πόματος,
<span class="lb" data-page="1.392" data-line="7" id="l1.392.7"></span>ἔτι ὄντος προσφάτου, κατὰ τὴν ἀποκένωσιν ἡ ἐπανόρθωσις.
<span class="lb" data-page="1.392" data-line="8" id="l1.392.8"></span>ὅσα μὲν οὖν ἐν πνεύμονί τε καὶ θώρακι περιέχεται, μετὰ
<span class="lb" data-page="1.392" data-line="9" id="l1.392.9"></span>βηχῶν μὲν ἡ κένωσις, ὑπὸ δὲ φαρμάκων λεπτυντικῶν·
<span class="lb" data-page="1.392" data-line="10" id="l1.392.10"></span>ὅσα δὲ καθ’ ἧπαρ, ἢ φλέβας, ἢ ἀρτηρίας, ἢ νεφροὺς,
<span class="lb" data-page="1.392" data-line="11" id="l1.392.11"></span>ἤτοι δι’ οὔρων, ἢ γαστρός. ἀλλὰ δι’ οὔρων μὲν ὑπὸ τῶν
<span class="lb" data-page="1.392" data-line="12" id="l1.392.12"></span>λεπτυνόντων σφοδρῶς· διὰ γαστρὸς δὲ ὑπὸ τῶν ἑλκτικῶν
<span class="lb" data-page="1.392" data-line="13" id="l1.392.13"></span>τε καὶ ἀναστομωτικῶν. ὅσα μὲν οὖν κατὰ τὴν ἄτω γαστέρα,
<span class="lb" data-page="1.392" data-line="14" id="l1.392.14"></span>δι’ ἐμέτων· ὅσα δὲ κατὰ τὴν κάτω, δι’ ὑπαγωγῆς. ὅσα
<span class="lb" data-page="1.392" data-line="15" id="l1.392.15"></span>δὲ ὑπὸ τῷ δέρματι, διὰ τομῆς, ἢ καύσεως, ἢ φαρμάκων
<span class="lb" data-page="1.392" data-line="16" id="l1.392.16"></span>καυστικῶν. οὕτως δ’ ἐνίοτε καὶ ὅσα κατά τινα κοιλότητα
<span class="lb" data-page="1.392" data-line="17" id="l1.392.17"></span>φυσικὴν, ὡς ἐπὶ θώρακος. ἑνὶ δὲ κεφαλαίῳ, τῶν μὲν ὅλῳ
<span class="pb" data-page="1.393" id="p1.393"></span>
<span class="lb" data-page="1.393" data-line="1" id="l1.393.1"></span>τῷ γένει παρὰ φύσιν ἔν τισι μέρεσι περιεχομένων σκοπὸς
<span class="lb" data-page="1.393" data-line="2" id="l1.393.2"></span>τῆς ἰάσεως ἄρσις ἐστίν· εἰ δ’ ἀδύνατος γενέσθαι, μετάθεσις.
<span class="lb" data-page="1.393" data-line="3" id="l1.393.3"></span>ὅσα δὲ οὐχ ὅλῳ τῷ γένει παρὰ φύσιν ἐστὶν, ἀλλὰ
<span class="lb" data-page="1.393" data-line="4" id="l1.393.4"></span>τῷ ποσῷ, σκοπὸς τούτων ἡ ἀποκένωσις. ἡ δ’ εὕρεσις
<span class="lb" data-page="1.393" data-line="5" id="l1.393.5"></span>τῶν ἰασομένων αὐτὰ μέρος μέν τι κᾀξ αὐτῆς λαμβάνεται
<span class="lb" data-page="1.393" data-line="6" id="l1.393.6"></span>τῆς διαθέσεως· ἡ πλείστη δὲ ἐκ τῶν πεπονθότων μορίων.
<span class="lb" data-page="1.393" data-line="7" id="l1.393.7"></span>ὅσα δὲ ἐν τῷ τετραχύνθαι παρὰ φύσιν ἔχει, τὴν κατὰ φύσιν
<span class="lb" data-page="1.393" data-line="8" id="l1.393.8"></span>αὐτοῖς ἀντεισακτέον λειότητα· κατὰ μὲν οὖν ὀστοῦν
<span class="lb" data-page="1.393" data-line="9" id="l1.393.9"></span>ξύοντα, κατὰ δὲ τραχεῖαν ἀρτηρίαν ἢ γλῶτταν ἐκλεαίνοντα
<span class="lb" data-page="1.393" data-line="10" id="l1.393.10"></span>δι’ ὑγρῶν ἀδήκτων καὶ γλίσχρων. ὅσα δὲ τῷ λεῖα
<span class="lb" data-page="1.393" data-line="11" id="l1.393.11"></span>γενέσθαι παρὰ φύσιν ἔχει, τὴν κατὰ φύσιν αὐτοῖς ἀντεισακτέον
<span class="lb" data-page="1.393" data-line="12" id="l1.393.12"></span>τραχύτητα διά τε φαρμάκων ἱκανῶς ῥυπτικῶν καὶ
<span class="lb" data-page="1.393" data-line="13" id="l1.393.13"></span>διὰ βραχείας στύψεως.
</p>
        </article>

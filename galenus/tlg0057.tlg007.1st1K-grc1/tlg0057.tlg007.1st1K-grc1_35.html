<article xmlns="http://www.w3.org/1999/xhtml" id="urn:cts:greekLit:tlg0057.tlg007.1st1K-grc1:35">
<span class="pb page1" data-page="1.401" id="p1.401"></span>
<span class="milestone ed1page page1" data-n="3.485" data-unit="ed1page" id="ed1page.3.485"></span>
<span class="milestone ed2page page1" data-n="2.228" data-unit="ed2page" id="ed2page.2.228"></span>
          <p>
<span class="lb" data-page="1.401" data-line="1" id="l1.401.1"></span>Ἐπεὶ δὲ καὶ περὶ τούτων αὐτάρκως εἴρηται,
<span class="lb" data-page="1.401" data-line="2" id="l1.401.2"></span>μεταβαίνειν ἤδη καιρὸς ἐπὶ τὰ κατὰ τὸν ἀριθμὸν οὐ
<span class="lb" data-page="1.401" data-line="3" id="l1.401.3"></span><span class="milestone ed1page" data-n="3.486" data-unit="ed1page" id="ed1page.3.486"></span>κατὰ φύσιν ἔχοντα. διττῆς δὲ οὔσης αὐτῶν τῆς διαφορᾶς,
<span class="lb" data-page="1.401" data-line="4" id="l1.401.4"></span>οἷς μὲν ἐλλιπές τι μόριον, ἐργάζεσθαι τοῦτο σκοπὸς,
<span class="lb" data-page="1.401" data-line="5" id="l1.401.5"></span>ὑπηρετοῦντας δηλονότι τῇ φύσει, καθ’ ὃν ὀλίγον ἔμπροσθεν,
<span class="lb" data-page="1.401" data-line="6" id="l1.401.6"></span>εἴρηται τρόπον. οἷς δ’ αὖ περιττεύει, τοῦτ’ ἐκκόπτειν
<span class="lb" data-page="1.401" data-line="7" id="l1.401.7"></span>αὐτὸ, ἤτοι διὰ σμίλης, ἢ διὰ πυρὸς, ἢ διὰ φαρμάκου καυστικοῦ.
<span class="lb" data-page="1.401" data-line="8" id="l1.401.8"></span>ταυτὶ μὲν οὖν ἅπαντα σχεδὸν δυνατόν ἐστιν ἰάσασθαι,
<span class="lb" data-page="1.401" data-line="9" id="l1.401.9"></span>γεννῆσαι δ’ οὐχ ἅπαντα δυνατὸν, ὡς ἐν τῷ περὶ
<span class="lb" data-page="1.401" data-line="10" id="l1.401.10"></span>σπέρματος ἀποδέδεικται λόγῳ. τινὰ δὲ κᾂν αὐτὰ μὴ δυνατὸν
<span class="lb" data-page="1.401" data-line="11" id="l1.401.11"></span>ᾖ γεννῆσαι, ποιῆσαι γοῦν ἀντ’ αὐτῶν ἕτερόν τι δυνατὸν,
<span class="lb" data-page="1.401" data-line="12" id="l1.401.12"></span>ὡς ἐπὶ τοῦ ὀστοῦ τελέως ἐξαιρεθέντος οὐσίαν ἑτέραν ἐν τῇ
<span class="lb" data-page="1.401" data-line="13" id="l1.401.13"></span>κατ’ αὐτὸ χώρᾳ, διαφέρουσαν ὀστοῦ τε καὶ σαρκός. ἔστι
<span class="lb" data-page="1.401" data-line="14" id="l1.401.14"></span>γὰρ ἡ γινομένη κατὰ τὴν χώραν αὐτοῦ καθάπερ τις σὰρξ.
<span class="lb" data-page="1.401" data-line="15" id="l1.401.15"></span>πωροειδὴς, ἢ πῶρος σαρκοειδὴς, καὶ τοῦ χρόνου δὲ προϊόντος
<span class="lb" data-page="1.401" data-line="16" id="l1.401.16"></span>ἐπὶ τὸ πωρωδέστερον μεθίσταται, κατ’ ἀρχὰς σαρκοειδὴς
<span class="lb" data-page="1.401" data-line="17" id="l1.401.17"></span>μᾶλλον οὖσα. καθ’ ὅ τι δ’ αὖ μόριον ἀπολλύμενον
<span class="lb" data-page="1.401" data-line="18" id="l1.401.18"></span>οὔτε τὴν αὐτὴν οὐσίαν κατ’ εἶδος, οὔθ’ ὁμοίαν ἐργάσασθαι
<span class="lb" data-page="1.401" data-line="19" id="l1.401.19"></span>δυνάμεθα, τρίτος ἡμῖν σκοπὸς ἐξευρεῖν τινα κόσμον, ὡς
<span class="pb" data-page="1.402" id="p1.402"></span>
<span class="lb" data-page="1.402" data-line="1" id="l1.402.1"></span>ἐπὶ κολοβωμάτων. ἐπικοινωνεῖ δὲ δηλονότι τὸ γένος ὅλον
<span class="lb" data-page="1.402" data-line="2" id="l1.402.2"></span>τοῦτο τῷ κατὰ τὸ πηλίκον. ὅσον γὰρ αὐτοῦ περὶ τὸ κατὰ
<span class="lb" data-page="1.402" data-line="3" id="l1.402.3"></span>φύσιν ἐστὶν, ἐκείνῳ πλησιάζει. τὸ δ’ ἐν τοῖς τῷ γένει
<span class="lb" data-page="1.402" data-line="4" id="l1.402.4"></span>παρὰ φύσιν ἀποκεχώρισται μόνον. ἐφ’ οὗ πρῶτος μὲν
<span class="lb" data-page="1.402" data-line="5" id="l1.402.5"></span>σκοπὸς ἡ ἀφαίρεσις· εἰ δ’ ἀδύνατος οὗτος, ἡ μετάθεσις
<span class="lb" data-page="1.402" data-line="6" id="l1.402.6"></span>δεύτερος, ὡς ἐπὶ τῶν ὑποχυμάτων. ὅσα δ’ οὐχ ὅλοις μορίοις,
<span class="lb" data-page="1.402" data-line="7" id="l1.402.7"></span>ἀλλ’ ἐν μέρεσι μορίων ἐλλείπει τε καὶ ὑπερβάλλει
<span class="lb" data-page="1.402" data-line="8" id="l1.402.8"></span>τοῦ κατὰ φύσιν, ἀνάθρεψις μὲν ἢ γένεσις ἐπὶ τῶν ἐλλειπόντων,
<span class="lb" data-page="1.402" data-line="9" id="l1.402.9"></span>ἀφαίρεσις δὲ ἢ καθαίρεσις ἐπὶ τῶν ὑπερβαλλόντων·
<span class="lb" data-page="1.402" data-line="10" id="l1.402.10"></span>ὅθεν οὔτε σκοπὸς ἐπ’ αὐτῶν ἕτερος, οὔτ’ ἰδέα φαρμάκων
<span class="lb" data-page="1.402" data-line="11" id="l1.402.11"></span>ἑτέρα κατὰ γένος. ἀλλ’ ἐπὶ τὸ λοιπὸν ἔτι γένος
<span class="lb" data-page="1.402" data-line="12" id="l1.402.12"></span>ἰτέον τῶν ὑγιεινῶν αἰτίων, ὅπερ ἐνανορθωτικόν ἐστι τῶν
<span class="lb" data-page="1.402" data-line="13" id="l1.402.13"></span>παρὰ τὴν θέσιν ἐσφαλμένων σωμάτων, οἷον ἐξαρθρήματα
<span class="lb" data-page="1.402" data-line="14" id="l1.402.14"></span>καὶ ἔντερον ἐν ὀσχέῳ. γίνεται δὲ τὸ μὲν ἐκ βιαίας τάσεως
<span class="lb" data-page="1.402" data-line="15" id="l1.402.15"></span>ἢ ὤσεως· τὸ δὲ ἐξ ἀνευρύνσεως ἢ ῥήξεως τοῦ περιέχοντος·
<span class="lb" data-page="1.402" data-line="16" id="l1.402.16"></span>ὥστε καὶ ἡ ἴασις τῷ μὲν ἐξ ἀντιτάσεώς τε καὶ τῆς εἰς
<span class="lb" data-page="1.402" data-line="17" id="l1.402.17"></span>τοὐναντίον, εἰ παρήλλαξεν, ὤσεως, τῷ δὲ ἐκ τοῦ στεγανὸν
<span class="pb" data-page="1.403" id="p1.403"></span>
<span class="lb" data-page="1.403" data-line="1" id="l1.403.1"></span>ἐργάσασθαι τὸ περιέχον. ἐξ ὧν δ’ ἂν τις μεθόδων τὰ
<span class="lb" data-page="1.403" data-line="2" id="l1.403.2"></span>κατὰ μέρος ἐξευρίσκῃ, διὰ τῆς θεραπευτικῆς πραγματείας
<span class="lb" data-page="1.403" data-line="3" id="l1.403.3"></span>δεδήλωται.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg007.1st1K-grc1:4">
<span class="pb page1" data-page="1.314" id="p1.314"></span>
<span class="milestone ed1page page1" data-n="3.473" data-unit="ed1page" id="ed1page.3.473"></span>
<span class="milestone ed2page page1" data-n="2.199" data-unit="ed2page" id="ed2page.2.199"></span>
          <p>
<span class="lb" data-page="1.314" data-line="6" id="l1.314.6"></span>Ὄντων οὖν σωμάτων ὑγιεινῶν, τῶν μὲν ἁπλῶς,
<span class="lb" data-page="1.314" data-line="7" id="l1.314.7"></span>τῶν δὲ ἐν τῷ νῦν, ἅπερ δὴ καὶ ὑγιαίνοντα λέγεται, τῶν
<span class="lb" data-page="1.314" data-line="8" id="l1.314.8"></span>ἁπλῶς ὑγιεινῶν σωμάτων διττὴν ἔφαμεν εἶναι τὴν διαφορὰν,
<span class="lb" data-page="1.314" data-line="9" id="l1.314.9"></span>τῷ τὰ μὲν διὰ παντὸς ὑπάρχειν τοιαῦτα, τὰ δὲ ὡς
<span class="lb" data-page="1.314" data-line="10" id="l1.314.10"></span>τὸ πολύ. διὰ παντὸς μὲν, ὅσα τὴν ἀρίστην ἔχει κατασκευήν·
<span class="lb" data-page="1.314" data-line="11" id="l1.314.11"></span>ὡς τὸ πολὺ δὲ, ὅσα μὴ πολλῷ ταύτης ἀπολείπεται.
<span class="lb" data-page="1.314" data-line="12" id="l1.314.12"></span>τὰς διαγνώσεις δὲ αὐτῶν ἀπό τε τῶν ὑπαρχόντων κατὰ
<span class="lb" data-page="1.314" data-line="13" id="l1.314.13"></span>τὸν τῆς οὐσίας αὐτῶν λόγον χρὴ ποιεῖσθαι, καὶ τῶν ἐξ
<span class="lb" data-page="1.314" data-line="14" id="l1.314.14"></span>ἀνάγκης τούτοις ἑπομένων ἐνεργειῶν τε καὶ συμπτωμάτων,
<span class="lb" data-page="1.314" data-line="15" id="l1.314.15"></span>ἃ δὴ καὶ συμβεβηκότα καλοῦμεν ἰδίως. ἀπὸ μὲν τῆς οὐσίας
<span class="lb" data-page="1.314" data-line="16" id="l1.314.16"></span>αὐτῆς, τῶν ἐν ἀρίστῃ κατασκευῇ συμμετρία τῶν ὁμοιομερῶν
<span class="pb" data-page="1.315" id="p1.315"></span>
<span class="lb" data-page="1.315" data-line="1" id="l1.315.1"></span>ἐν θερμότητι, καὶ ψυχρότητι, καὶ ξηρότητι, καὶ
<span class="lb" data-page="1.315" data-line="2" id="l1.315.2"></span>ὑγρότητι· τῶν δ’ ὀργανικῶν ἐν ποσότητι, καὶ πηλικότητι
<span class="lb" data-page="1.315" data-line="3" id="l1.315.3"></span>τῶν συντιθέντων αὐτὰ, καὶ προσέτι διαπλάσει τε καὶ θέσει
<span class="lb" data-page="1.315" data-line="4" id="l1.315.4"></span>τῶν μορίων ἑκάστου καὶ ὅλου τοῦ ὀργάνου. ἀπὸ δὲ τῶν
<span class="lb" data-page="1.315" data-line="5" id="l1.315.5"></span>ἐξ ἀνάγκης ἑπομένων τοῖς ὁμοιομερέσιν, ὡς μὲν πρὸς τὴν
<span class="lb" data-page="1.315" data-line="6" id="l1.315.6"></span>ἁφὴν, ἐν σκληρότητι καὶ μαλακότητι συμμετρία, πρὸς δὲ
<span class="lb" data-page="1.315" data-line="7" id="l1.315.7"></span>τὴν ὄψιν εὔχροιά τε καὶ ἡ κατὰ λειότητα καὶ δασύτητα
<span class="lb" data-page="1.315" data-line="8" id="l1.315.8"></span>συμμετρία. κατὰ δὲ τὰς ἐνεργείας ἡ τελειότης, ἣν δὴ καὶ
<span class="lb" data-page="1.315" data-line="9" id="l1.315.9"></span>ἀρετὴν αὐτῶν ὀνομάζομεν. ἀπὸ δὲ τῶν τοῖς ὀργανικοῖς
<span class="lb" data-page="1.315" data-line="10" id="l1.315.10"></span>ἑπομένων, ἐν συμμετρίᾳ τε καὶ κάλλει τῶν τοῦ παντὸς σώματος
<span class="lb" data-page="1.315" data-line="11" id="l1.315.11"></span>ὀργάνοιν, ἔτι τε τῇ τῶν ὑπαρχουσῶν αὐτοῖς ἐνεργειῶν
<span class="lb" data-page="1.315" data-line="12" id="l1.315.12"></span>ἀρετῇ. τῆς μὲν οὖν ἀρίστης κατασκευῆς τοῦ σώματος τὰ
<span class="lb" data-page="1.315" data-line="13" id="l1.315.13"></span>διαγνωστικὰ σημεῖα ταῦτά ἐστι. τῶν δ’ ἀπολειπομένων μὲν
<span class="lb" data-page="1.315" data-line="14" id="l1.315.14"></span>αὐτῆς, ὑγιεινῶν δ’ ἔτι, τὰ μὲν ἐν τῇ τῶν ὁμοιομερῶν
<span class="lb" data-page="1.315" data-line="15" id="l1.315.15"></span>ἔσφαλται κράσει μικρόν τι σφάλμα, τὰ δὲ ἐν τῇ τῶν ὀργανικῶν
<span class="lb" data-page="1.315" data-line="16" id="l1.315.16"></span>μικρόν τι κᾀνταῦθα, καὶ ἤτοι πάντων, ἤ τινων, ἢ
<span class="lb" data-page="1.315" data-line="17" id="l1.315.17"></span>καθ’ ἑκάτερον. τὰ δὲ γένη τῶν σφαλμάτων τὰ αὐτὰ τοῖς
<span class="pb" data-page="1.316" id="p1.316"></span>
<span class="lb" data-page="1.316" data-line="1" id="l1.316.1"></span>μὲν ἀρετὴν αὐτῶν συμπληροῦσι, κρᾶσις μὲν ἐν τοῖς ὁμοιομερέσιν,
<span class="lb" data-page="1.316" data-line="2" id="l1.316.2"></span><span class="milestone ed2page" data-n="2.200" data-unit="ed2page" id="ed2page.2.200"></span>ἀριθμὸς δὲ, καὶ διάπλασις, καὶ μέγεθος, καὶ
<span class="lb" data-page="1.316" data-line="3" id="l1.316.3"></span>θέσις ἐν τοῖς ὀργανικοῖς. ἀμφοῖν δὲ κοινὸν ἡ ἕνωσις, ἣν δὴ
<span class="lb" data-page="1.316" data-line="4" id="l1.316.4"></span>καὶ συνέχειαν αὐτῶν ὀνομάζομεν. ἐν δὲ τοῖς αὐτοῖς τούτοις
<span class="lb" data-page="1.316" data-line="5" id="l1.316.5"></span>γένεσι καὶ ἡ τῶν νοσωδῶν σωμάτων ἐστὶ κακία, καθ’
<span class="lb" data-page="1.316" data-line="6" id="l1.316.6"></span>ἑκάτερον τοῦ νοσώδους τὸ σημαινόμενον. ὅρος δ’ ἀμφοῖν
<span class="lb" data-page="1.316" data-line="7" id="l1.316.7"></span>ἐστι διακριτικὸς ἡ τῆς ἐνεργείας αἰσθητὴ βλάβη. τὰ δὲ
<span class="lb" data-page="1.316" data-line="8" id="l1.316.8"></span>τῆς ἀρίστης ἀπολειπόμενα κατασκευῆς σώματα βραχύ τι
<span class="lb" data-page="1.316" data-line="9" id="l1.316.9"></span>βέβλαπται μὲν δή που καὶ αὐτὰ κατά γε τὴν ἀλήθειαν,
<span class="lb" data-page="1.316" data-line="10" id="l1.316.10"></span>οὐ μὴν αἰσθητόν γε τοῦτο. διορίζει τοιγαροῦν αὐτὰ τὸ
<span class="lb" data-page="1.316" data-line="11" id="l1.316.11"></span>μᾶλλόν τε καὶ ἧττον, ἔν τε ταῖς ἐνεργείαις καὶ τῷ τοῖς
<span class="lb" data-page="1.316" data-line="12" id="l1.316.12"></span>νοσώδεσιν αἰτίοις ἀπομάχεσθαι. τὰ δέ γε ἁπλῶς νοσώδη
<span class="lb" data-page="1.316" data-line="13" id="l1.316.13"></span>σώματα διώρισται τῷ τε ῥᾳδίως ὑπὸ τῶν νοσωδῶν αἰτίων
<span class="lb" data-page="1.316" data-line="14" id="l1.316.14"></span>νικᾶσθαι, καὶ τῷ πολύ τι κατὰ τὴν ἀρετὴν τῶν ἐνεργειῶν
<span class="lb" data-page="1.316" data-line="15" id="l1.316.15"></span>ἀπολείπεσθαι. γίνεται γοῦν ἀμφοῖν ἐν μέσῳ τὰ οὐδέτερά
<span class="lb" data-page="1.316" data-line="16" id="l1.316.16"></span>τε καὶ ἁπλῶς λεγόμενα, καὶ τὰ σύν τινι πλάτει. καὶ τμηθήσεται
<span class="lb" data-page="1.316" data-line="17" id="l1.316.17"></span>τὸ τῆς ὅλης ὑγείας πλάτος εἰς τρία μόρια, πλάτος
<span class="pb" data-page="1.317" id="p1.317"></span>
<span class="lb" data-page="1.317" data-line="1" id="l1.317.1"></span>ἔχοντα καὶ αὐτὰ συχνόν. ὧν τὸ μὲν πρῶτον ἔσται τῶν
<span class="lb" data-page="1.317" data-line="2" id="l1.317.2"></span>ὑγιαινόντων σωμάτων, τὸ δὲ δεύτερον, τῶν οὐδετέρων, τὸ
<span class="lb" data-page="1.317" data-line="3" id="l1.317.3"></span>δὲ τρίτον, τῶν νοσωδῶν. οἷς ἐφεξῆς ἐστι τὰ ἤδη νοσοῦντα
<span class="lb" data-page="1.317" data-line="4" id="l1.317.4"></span>σώματα, βλάβαις αἰσθηταῖς ἐνεργειῶν ἀφωρισμένα. τὰ μὲν
<span class="lb" data-page="1.317" data-line="5" id="l1.317.5"></span>οὖν ὀδυνώδη τε, καὶ ὧν αἱ κινήσεις πλημμελεῖς εἰσιν, ἢ
<span class="lb" data-page="1.317" data-line="6" id="l1.317.6"></span>ὅλως ἀπολώλασιν, ἐναργεῖς ἔχει τοὺς ὅρους. ὅσα δ’ ἀτόνους
<span class="lb" data-page="1.317" data-line="7" id="l1.317.7"></span>κέκτηται τὰς ἐνεργείας, ἐν μὲν ταῖς μεγίσταις ἀποστάσεσιν
<span class="lb" data-page="1.317" data-line="8" id="l1.317.8"></span>εὐδιάκριτα, κατὰ δὲ τὰς μικροτέρας ἀμφίβολα, καὶ διὰ
<span class="lb" data-page="1.317" data-line="9" id="l1.317.9"></span>τοῦτο κατὰ τὸ γένος τοῦτο τῆς βλάβης, ἡ μηδετέρου τῶν
<span class="lb" data-page="1.317" data-line="10" id="l1.317.10"></span>ἐναντίων ἐνεργειῶν μετέχουσα συνίσταται διάθεσις. ἥν καὶ
<span class="lb" data-page="1.317" data-line="11" id="l1.317.11"></span>αὐτὴν ἔφαμεν οὐδετέραν ὀνομάζεσθαι, πάντων τούτων αἰσθήσει
<span class="lb" data-page="1.317" data-line="12" id="l1.317.12"></span>διακρινομένων, οὐκ αὐτῇ τῶν πραγμάτων τῇ φύσει·
<span class="lb" data-page="1.317" data-line="13" id="l1.317.13"></span>κίνδυνος γὰρ εἰς τὸ τῆς ἀειπαθείας ὑποσυρῆναι δόγμα. καὶ
<span class="lb" data-page="1.317" data-line="14" id="l1.317.14"></span>τοίνυν καὶ τὰ σημεῖα τῶν ὑγιαινόντων μὲν σωμάτων, ἀλλ’
<span class="lb" data-page="1.317" data-line="15" id="l1.317.15"></span>ἤτοι νοσωδῶν, ἢ οὐδετέρων ὑπαρχόντων, τῷ ποσῷ τῆς
<span class="lb" data-page="1.317" data-line="16" id="l1.317.16"></span>ἀποστάσεως διοίσει, θεμένων ἡμῶν ἄκρους μὲν ὅρους ἐναντίους
<span class="lb" data-page="1.317" data-line="17" id="l1.317.17"></span>ἀλλήλοις, τήν τε ἀρίστην κατασκευὴν καὶ τὴν ἄρτε
<span class="pb" data-page="1.318" id="p1.318"></span>
<span class="lb" data-page="1.318" data-line="1" id="l1.318.1"></span>γενομένην νόσον, ἐπισκοπουμένων δὲ, ὁποτέρῳ τούτων ἐστὶν
<span class="lb" data-page="1.318" data-line="2" id="l1.318.2"></span>ἐγγυτέρω τὰ δοκιμαζόμενα σώματα. τὸ μὲν γὰρ ἐγγυτέρω
<span class="lb" data-page="1.318" data-line="3" id="l1.318.3"></span>τῆς ἀρίστης κατασκευῆς ὑγιεινὸν, τὸ δὲ ταύτης μὲν ποῤῥωτέρω,
<span class="lb" data-page="1.318" data-line="4" id="l1.318.4"></span>τοῦ δ’ ἤδη νοσοῦντος ἐγγυτέρω, νοσῶδες. τὸ δ’
<span class="lb" data-page="1.318" data-line="5" id="l1.318.5"></span>ἀμφοῖν μεταξὺ, καὶ ἴσον ἑκατέρων ἀπέχειν φαινόμενον, οὐδέτερον
<span class="lb" data-page="1.318" data-line="6" id="l1.318.6"></span>ἔσται τοῦτο.
</p>
        </article>

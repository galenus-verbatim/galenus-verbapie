<article xmlns="http://www.w3.org/1999/xhtml" id="urn:cts:greekLit:tlg0057.tlg007.1st1K-grc1:6">
<span class="pb page1" data-page="1.319" id="p1.319"></span>
<span class="milestone ed1page page1" data-n="3.473" data-unit="ed1page" id="ed1page.3.473"></span>
<span class="milestone ed2page page1" data-n="2.201" data-unit="ed2page" id="ed2page.2.201"></span>
          <p>
<span class="lb" data-page="1.319" data-line="13" id="l1.319.13"></span>Σημεῖα δ’ ἑκάστου τῆς κράσεως ἐφεξῆς εἰρήσεται,
<span class="lb" data-page="1.319" data-line="14" id="l1.319.14"></span>τὴν ἀρχὴν ἀπ’ ἐγκεφάλου ποιησαμένων ἡμῶν. ἔστι
<span class="lb" data-page="1.319" data-line="15" id="l1.319.15"></span>δὲ πέντε τὰ σύμφυτα γένη τῶν γνωρισμάτων αὐτοῦ. ἓν
<span class="lb" data-page="1.319" data-line="16" id="l1.319.16"></span>μὲν ἡ τῆς συμπάσης κεφαλῆς διάθεσις, δεύτερον δὲ ἡ τῶν
<span class="lb" data-page="1.319" data-line="17" id="l1.319.17"></span>αἰσθητικῶν ἐνεργειῶν ἀρετή τε καὶ κακία, καὶ τρίτον ἡ
<span class="lb" data-page="1.319" data-line="18" id="l1.319.18"></span>τῶν πρακτικῶν, καὶ τέταρτον ἡ τῶν ἡγεμονικῶν, καὶ
<span class="pb" data-page="1.320" id="p1.320"></span>
<span class="lb" data-page="1.320" data-line="1" id="l1.320.1"></span>πέμπτον ἡ τῶν φυσικῶν. ἄλλο δὲ γένος ἐπὶ τούτοις ἅπασιν,
<span class="lb" data-page="1.320" data-line="2" id="l1.320.2"></span>ἡ ἀπὸ τῶν ἔξωθεν αὐτῷ προσπιπτόντων ἀλλοίωσις.
<span class="lb" data-page="1.320" data-line="3" id="l1.320.3"></span>ἡ μὲν δὴ τῆς συμπάσης κεφαλῆς διάθεσις ἐκ μεγέθους τε
<span class="lb" data-page="1.320" data-line="4" id="l1.320.4"></span>καὶ σχήματος αὐτῆς λαμβάνεται καὶ τριχῶν. ἡ μὲν οὖν
<span class="lb" data-page="1.320" data-line="5" id="l1.320.5"></span>μικρὰ κεφαλὴ <span class="milestone ed1page" data-n="3.474" data-unit="ed1page" id="ed1page.3.474"></span>μοχθηρᾶς ἐγκεφάλου κατασκευῆς ἴδιον
<span class="lb" data-page="1.320" data-line="6" id="l1.320.6"></span>σημεῖον. ἡ μεγάλη δὲ οὐκ ἐξ ἀνάγκης ἀγαθῆς κατασκευῆς
<span class="lb" data-page="1.320" data-line="7" id="l1.320.7"></span>σημεῖον. ἀλλ’ εἰ μὲν διὰ ῥώμην ἐγένετο τῆς ἐγχωρίου δυνάμεως,
<span class="lb" data-page="1.320" data-line="8" id="l1.320.8"></span>ὕλην χρηστήν τε καὶ πολλὴν δημιουργούσης, ἀγαθὸν
<span class="lb" data-page="1.320" data-line="9" id="l1.320.9"></span>σημεῖον· εἰ δὲ διὰ μόνης τῆς ὕλης τὸ πλῆθος,
<span class="lb" data-page="1.320" data-line="10" id="l1.320.10"></span>οὐκ ἀγαθόν. διοριστέον οὖν ἐστιν αὐτὰ τῷ τε σχήματι
<span class="lb" data-page="1.320" data-line="11" id="l1.320.11"></span>καὶ τοῖς ἀπ’ αὐτοῦ πεφυκόσι. τῷ σχήματι μὲν, εἰ εὔρυθμος,
<span class="lb" data-page="1.320" data-line="12" id="l1.320.12"></span>ἀεὶ γὰρ ἀγαθὸν τοῦτο σημεῖον. τοῖς δ’ ἀπ’ αὐτοῦ
<span class="lb" data-page="1.320" data-line="13" id="l1.320.13"></span>πεφυκόσιν, εἰ κρατεραύχην τέ ἐστιν καὶ τοῖς ἄλλοις ὀστοῖς
<span class="lb" data-page="1.320" data-line="14" id="l1.320.14"></span>ἄριστα διάκειται, καὶ εἰ τὸ νευρῶδες αὐτῇ σύμπαν εὐτραφές
<span class="lb" data-page="1.320" data-line="15" id="l1.320.15"></span>τέ ἐστι καὶ εὔτονον. οἰκεῖον δὲ σχῆμα κεφαλῆς, ὥσπερ
<span class="lb" data-page="1.320" data-line="16" id="l1.320.16"></span>ἂν εἰ νοήσαις σφαῖραν ἀκριβῆ κηρίνην ἑκατέρωθεν ἀτρέμα
<span class="lb" data-page="1.320" data-line="17" id="l1.320.17"></span>πεπιλημένην. ἀνάγκη γὰρ τῆς τοιαύτης κυρτότερα μὲν, ἢ
<span class="lb" data-page="1.320" data-line="18" id="l1.320.18"></span>κατὰ σφαῖραν, γενέσθαι τά τε ὄπισθεν καὶ τὰ ἔμπροσθεν,
<span class="pb" data-page="1.321" id="p1.321"></span>
<span class="lb" data-page="1.321" data-line="1" id="l1.321.1"></span>εὐθύτερα δὲ τὰ ἑκατέρωθεν. εἰ δ’ ἡ κατ’ ἰνίον ἐξοχὴ
<span class="lb" data-page="1.321" data-line="2" id="l1.321.2"></span>μειωθείη τινὶ, συνεπισκέπτου τά τε νεῦρα καὶ τὸν αὐχένα
<span class="lb" data-page="1.321" data-line="3" id="l1.321.3"></span>σὺν τοῖς ἄλλοις ὀστοῖς. κατὰ φύσιν μὲν γὰρ ἐχόντων, ἐνδείᾳ
<span class="lb" data-page="1.321" data-line="4" id="l1.321.4"></span>τῆς ὕλης, οὐ δυνάμεως ἀῤῥωστίᾳ τοιοῦτος ἐγένετο.
<span class="lb" data-page="1.321" data-line="5" id="l1.321.5"></span>φαυλοτέρων δὲ ὑπαρχόντων, ἀσθενὴς ἡ ἀρχή. τὰ πολλὰ
<span class="lb" data-page="1.321" data-line="6" id="l1.321.6"></span>δὲ ταῖς κατ’ ἰνίον ἐνδείαις ἀσθένεια τῶν εἰρημένων ἕπεται,
<span class="lb" data-page="1.321" data-line="7" id="l1.321.7"></span>καὶ σπάνιον πάνυ τὸ μὴ τοιοῦτον. καὶ τὴν φοξοτέραν
<span class="lb" data-page="1.321" data-line="8" id="l1.321.8"></span>δὲ κατ’ ἰνίον ἐπισκέπτου κεφαλὴν, ὡσαύτως τοῖς ἐφ’ ὅλης
<span class="lb" data-page="1.321" data-line="9" id="l1.321.9"></span>αὐτῆς μεγάλης γενομένης διορισμοῖς. ὡς τὰ πολλὰ δὲ κᾀνταῦθα
<span class="lb" data-page="1.321" data-line="10" id="l1.321.10"></span>σὺν εὐρύθμῳ τῷ σχήματι γενομένης τῆς παρεγκεφαλίδος,
<span class="lb" data-page="1.321" data-line="11" id="l1.321.11"></span>ἀγαθὸν σημεῖον, ἣν ἔνιοι τῶν ἰατρῶν ὀπίσθιον
<span class="lb" data-page="1.321" data-line="12" id="l1.321.12"></span>ἐγκέφαλον ὀνομάζουσιν, ὥσπερ οὖν καὶ ἔστιν ὀπίσθιος, ὁριζόμενος
<span class="lb" data-page="1.321" data-line="13" id="l1.321.13"></span>τῇ λαμβδοειδεῖ ῥαφῇ. τοῦ νωτιαίου δέ ἐστιν ἀρχὴ
<span class="lb" data-page="1.321" data-line="14" id="l1.321.14"></span>τὸ μόριον τοῦτο, καὶ δι’ ἐκεῖνον ἁπάντων τῶν καθ’ ὅλον
<span class="lb" data-page="1.321" data-line="15" id="l1.321.15"></span>τὸ ζῶον νεύρων πρακτικῶν. αὐτὸ δὲ τὸ ὄπισθεν μέρος καθ’
<span class="lb" data-page="1.321" data-line="16" id="l1.321.16"></span>αὑτὸ παντάπασιν ὀλίγων αἰσθητικῶν μετέχει, παμπόλλων
<span class="lb" data-page="1.321" data-line="17" id="l1.321.17"></span>δὲ τῶν πρακτικῶν, ὥσπερ γε καὶ θάτερον τὸ πρόσθιον,
<span class="pb" data-page="1.322" id="p1.322"></span>
<span class="lb" data-page="1.322" data-line="1" id="l1.322.1"></span>αἰσθητικῶν μὲν παμπόλλων, <span class="milestone ed2page" data-n="2.202" data-unit="ed2page" id="ed2page.2.202"></span>ὀλίγων δὲ τῶν πρακτικῶν.
<span class="lb" data-page="1.322" data-line="2" id="l1.322.2"></span>ὥστε καὶ καλῶς διακείμενα ῥωμαλέας ἕξει τὰς ἀποφύσεις
<span class="lb" data-page="1.322" data-line="3" id="l1.322.3"></span>ἑκάτερον τὰς ἰδίας. οἱ αὐτοὶ δὲ κᾀπὶ τῶν ἔμπροσθεν τῆς
<span class="lb" data-page="1.322" data-line="4" id="l1.322.4"></span>κεφαλῆς τῶν κατὰ τὸ μέτωπον διορισμοὶ τοῖς ὄπισθεν, εἰς
<span class="lb" data-page="1.322" data-line="5" id="l1.322.5"></span>σμικρότητά τε καὶ μέγεθος αὐτοῦ βλεπόντων, καὶ σχῆμα,
<span class="lb" data-page="1.322" data-line="6" id="l1.322.6"></span>καὶ τὰς ἐνταῦθα αἰσθήσεις, ὄψιν τε καὶ γεῦσιν καὶ
<span class="lb" data-page="1.322" data-line="7" id="l1.322.7"></span>ὄσφρησιν. ἀλλήλων γάρ ἐστι γνωρίσματα, καὶ ἀλλήλοις
<span class="lb" data-page="1.322" data-line="8" id="l1.322.8"></span>μαρτυρεῖ, τά τε ἀπὸ τῆς ἀρχῆς πεφυκότα, τῇ τῆς ἀρχῆς
<span class="lb" data-page="1.322" data-line="9" id="l1.322.9"></span>ἀρετῇ τε καὶ κακίᾳ, καὶ ἡ ἀρχὴ τοῖς ἀπ’ αὐτῆς. ἡ μέντοι
<span class="lb" data-page="1.322" data-line="10" id="l1.322.10"></span>τῶν ἡγεμονικῶν ἐνεργειῶν ἀρετή τε καὶ κακία τῆς ἀρχῆς
<span class="lb" data-page="1.322" data-line="11" id="l1.322.11"></span>μόνης ἐστὶν αὐτῆς καθ’ ἑαυτὴν γνώρισμα. καλῶ δὲ ἡγεμονικὰς
<span class="lb" data-page="1.322" data-line="12" id="l1.322.12"></span>ἐνεργείας τὰς ἀπὸ τῆς ἀρχῆς μόνης γινομένας.
<span class="lb" data-page="1.322" data-line="13" id="l1.322.13"></span>ἀγχίνοια μὲν οὖν λεπτομεροῦς οὐσίας ἐγκεφάλου γνώρισμα,
<span class="lb" data-page="1.322" data-line="14" id="l1.322.14"></span>βραδυτὴς δὲ διανοίας παχυμεροῦς· εὐμάθεια δ’ εὐτυπώτου,
<span class="lb" data-page="1.322" data-line="15" id="l1.322.15"></span>καὶ μνήμη μονίμου. οὕτω δὲ καὶ ἡ μὲν δυσμάθεια δυστυπώτου.
<span class="lb" data-page="1.322" data-line="16" id="l1.322.16"></span>ἡ δ’ ἐπιλησμοσύνη διαῤῥεούσης, καὶ τὸ μὲν εὐμετάβολον
<span class="lb" data-page="1.322" data-line="17" id="l1.322.17"></span>ἐν δόξαις θερμῆς, τὸ δὲ μόνιμον ψυχρᾶς. ἔτι δέ
<span class="pb" data-page="1.323" id="p1.323"></span>
<span class="lb" data-page="1.323" data-line="1" id="l1.323.1"></span>μοι δοκῶ λείπεσθαι δύο γένη γνωρισμάτων, ὧν ἐξ ἀρχῆς
<span class="lb" data-page="1.323" data-line="2" id="l1.323.2"></span>ὑπεσχόμην ἐρεῖν, ἓν μὲν τὸ τῶν φυσικῶν ἐνεργειῶν, ἕτερον
<span class="lb" data-page="1.323" data-line="3" id="l1.323.3"></span>δὲ τὸ τῶν ἔξωθεν προσπιπτόντων· ἔσται δὲ κοινὸς ὑπὲρ
<span class="lb" data-page="1.323" data-line="4" id="l1.323.4"></span>ἀμφοῖν ὁ λόγος. εἰ μὲν εὔκρατος ὁ ἐγκέφαλος ὑπάρχει κατὰ
<span class="lb" data-page="1.323" data-line="5" id="l1.323.5"></span>τὰς τέσσαρας ποιότητας, ἁπάντων τῶν εἰρημένων ἕξει μετρίως,
<span class="lb" data-page="1.323" data-line="6" id="l1.323.6"></span>καὶ τῶν περιττωμάτων, ὅσα δι’ ὑπερώας, ἤ ὤτων,
<span class="lb" data-page="1.323" data-line="7" id="l1.323.7"></span>ἢ μυκτήρων ἐκκαθαίρεται, καὶ τούτων ἕξει μετρίως, ἥκιστά
<span class="lb" data-page="1.323" data-line="8" id="l1.323.8"></span>τε βλαβήσεται πρὸς ἁπάντων τῶν ἔξωθεν προσπιπτόντων,
<span class="lb" data-page="1.323" data-line="9" id="l1.323.9"></span>ὅσα θερμαίνει, καὶ ψύχει, καὶ ξηραίνει, καὶ ὑγραίνει. τοῖς
<span class="lb" data-page="1.323" data-line="10" id="l1.323.10"></span>τοιούτοις αἱ τρίχες τῆς κεφαλῆς, βρέφεσι μὲν οὖσιν ὑπόπυῤῥοι,
<span class="lb" data-page="1.323" data-line="11" id="l1.323.11"></span>παισὶ δὲ ὑπόξανθοι, τελειουμένοις δὲ γίνονται ξανθαὶ,
<span class="lb" data-page="1.323" data-line="12" id="l1.323.12"></span>μεταξύ πως οὖσαι τῶν τε ἀκριβῶς οὔλων καὶ ἁπλῶν,
<span class="lb" data-page="1.323" data-line="13" id="l1.323.13"></span>οὐ μὴν οὐδὲ φαλακροῦνται ῥᾳδίως. ἀκούειν δὲ χρὴ τῶν εἰρημένων
<span class="lb" data-page="1.323" data-line="14" id="l1.323.14"></span>τε καὶ ῥηθησομένων γνωρισμάτων ὡς ἐπὶ εὐκράτων
<span class="lb" data-page="1.323" data-line="15" id="l1.323.15"></span>οἰκήσεων. ὅσα δὲ κατὰ τὰς τρίχας οὐκ ἐπὶ χωρίων
<span class="lb" data-page="1.323" data-line="16" id="l1.323.16"></span>μόνον, ἀλλὰ καὶ τῆς τῶν χυμῶν κράσεως, ἀνάλογον ἐχούσης
<span class="pb" data-page="1.324" id="p1.324"></span>
<span class="lb" data-page="1.324" data-line="1" id="l1.324.1"></span>τῇ κράσει τῶν κατὰ τὸν ἐγκέφαλον. εἰ δὲ θερμότερος εἴη
<span class="lb" data-page="1.324" data-line="2" id="l1.324.2"></span>τοῦ συμμέτρου, κατὰ δὲ τὴν ἑτέραν ἀντίθεσιν εὔκρατος,
<span class="lb" data-page="1.324" data-line="3" id="l1.324.3"></span>εἰ μὲν ἐπὶ πλέον εἴη θερμότερος, ἰσχυρὰ πάντα τὰ ῥηθησόμενα
<span class="lb" data-page="1.324" data-line="4" id="l1.324.4"></span>γενήσεται γνωρίσματα, βραχείας δὲ τῆς ὑπερβολῆς
<span class="lb" data-page="1.324" data-line="5" id="l1.324.5"></span>ὑπαρχούσης, ἀμυδρά. κοινὸς δὲ οὗτος ὁ λόγος ἐπὶ πάντων
<span class="lb" data-page="1.324" data-line="6" id="l1.324.6"></span>εἰρήσθω μοι τῶν μορίων, τῶν ἐν πάσαις ταῖς κράσεσι μελλόντων
<span class="lb" data-page="1.324" data-line="7" id="l1.324.7"></span>λέγεσθαι γνωρισμάτων.
</p>
        </article>

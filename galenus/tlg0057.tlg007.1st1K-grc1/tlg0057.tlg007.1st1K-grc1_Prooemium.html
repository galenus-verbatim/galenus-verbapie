<article xmlns="http://www.w3.org/1999/xhtml" id="urn:cts:greekLit:tlg0057.tlg007.1st1K-grc1:Prooemium">
<span class="pb page1" data-page="1.305" id="p1.305"></span>
<span class="milestone ed1page page1" data-n="2.472" data-unit="ed1page" id="ed1page.3.472"></span>
<span class="milestone ed2page page1" data-n="1.197" data-unit="ed2page" id="ed2page.2.197"></span>
          <h1>ΓΑΛΗΝΟΥ ΤΕΧΝΗ ΙΑΤΡΙΚΗ.
</h1>
          <p>
<span class="lb" data-page="1.305" data-line="1" id="l1.305.1"></span>Τρεῖς εἰσὶν αἱ πᾶσαι διδασκαλίαι τάξεως ἐχόμεναι. πρώτη
<span class="lb" data-page="1.305" data-line="2" id="l1.305.2"></span>μὲν, ἡ ἐκ τῆς τοῦ τέλους ἐννοίας κατ’ ἀνάλυσιν γινομένη.
<span class="lb" data-page="1.305" data-line="3" id="l1.305.3"></span>δευτέρα δὲ, ἡ ἐκ συνθέσεως τῶν κατὰ τὴν ἀνάλυσιν εὑρεθέντων.
<span class="lb" data-page="1.305" data-line="4" id="l1.305.4"></span>τρίτη δὲ, ἡ ἐξ ὅρου διαλύσεως, ἣν νῦν ἐνιστάμεθα.
<span class="lb" data-page="1.305" data-line="5" id="l1.305.5"></span>καλεῖν δ’ ἔξεστι τὴν τοιαύτην διδασκαλίαν, οὐ μόνον
<span class="lb" data-page="1.305" data-line="6" id="l1.305.6"></span>ὅρου διάλυσιν, ἀλλὰ καὶ διάπτυξιν, ὥς τινες ὠνόμασαν,
<span class="lb" data-page="1.305" data-line="7" id="l1.305.7"></span>ἢ ἀνάλυσιν, ἢ διαίρεσιν, ἢ, ὡς ἕτεροί τινες, ἐξάπλωσιν, ἢ
<span class="lb" data-page="1.305" data-line="8" id="l1.305.8"></span>ἐξήγησιν, ὡς ἄλλοι. ἐπεχείρησαν μὲν οὖν ἔνιοι τῶν Ἡροφιλείων
<span class="lb" data-page="1.305" data-line="9" id="l1.305.9"></span>τοιαύτην ποιήσασθαι διδασκαλίαν, ὥσπερ καὶ Ἡρακλείδης
<span class="lb" data-page="1.305" data-line="10" id="l1.305.10"></span>ὁ Ἐρυθραῖος. ἐπεχείρησαν δὲ καὶ τὴν κατὰ σύνθεσιν,
<span class="pb" data-page="1.306" id="p1.306"></span>
<span class="lb" data-page="1.306" data-line="1" id="l1.306.1"></span>αὐτοί τε οἱ Ἡροφίλειοι, καὶ τινες τῶν Ἐρασιστρατείων
<span class="lb" data-page="1.306" data-line="2" id="l1.306.2"></span>τε, καὶ Ἀθηναῖος ὁ Ἀτταλεύς. οὐδεὶς μέντοι
<span class="lb" data-page="1.306" data-line="3" id="l1.306.3"></span>γε τῶν πρὸ ἡμῶν ἔγραψε τὴν ἐκ τῆς τοῦ τέλους ἐννοίας
<span class="lb" data-page="1.306" data-line="4" id="l1.306.4"></span>ἀρχομένην διδασκαλίαν, <span class="milestone ed1page" data-n="3.472" data-unit="ed1page" id="ed1page.3.472"></span>ἐξ ἧς αἱ τέχναι πᾶσαι
<span class="lb" data-page="1.306" data-line="5" id="l1.306.5"></span>συνίστανται κατὰ μέθοδον. ἀλλ’ ἐκείνην μὲν ἑτέρωθι
<span class="lb" data-page="1.306" data-line="6" id="l1.306.6"></span>διήλθομεν, ἐνταυθοῖ δὲ τὴν ὁρικὴν ποιησόμεθα διδασκαλίαν.
<span class="lb" data-page="1.306" data-line="7" id="l1.306.7"></span>ὅσον γὰρ ἀπολείπεται τῆς κατὰ ἀνάλυσιν ἀξιώματί
<span class="lb" data-page="1.306" data-line="8" id="l1.306.8"></span>τε καὶ μεθόδῳ, τοσοῦτον πλεονεκτοῦσαν εὑρήσομεν εἰς
<span class="lb" data-page="1.306" data-line="9" id="l1.306.9"></span>σύνοψίν τε τοῦ ὅλου καὶ μνήμην τῶν κατὰ μέρος. εὐμνημόνευτα
<span class="lb" data-page="1.306" data-line="10" id="l1.306.10"></span>γὰρ ἱκανῶς ἐστι τὰ ἐκ τῆς τοῦ ὅρου διαλύσεως
<span class="lb" data-page="1.306" data-line="11" id="l1.306.11"></span>ἅπαντα, διὰ τὸ περιέχειν ὅλης τῆς τέχνης ἐν ἑαυτῷ τὰ κεφάλαια
<span class="lb" data-page="1.306" data-line="12" id="l1.306.12"></span>τὸν ἄριστον ὅρον, ὅν πέρ τινες καὶ οὐσιώδη ὀνομάζουσιν,
<span class="lb" data-page="1.306" data-line="13" id="l1.306.13"></span>ἀντιδιαιρούμενοι τοῖς ἐννοηματικοῖς προσαγορευομένοις.
<span class="lb" data-page="1.306" data-line="14" id="l1.306.14"></span>ἐκεῖνοι μὲν γὰρ ἀπὸ τῶν συμβεβηκότων οἶς ὁρίζονται
<span class="lb" data-page="1.306" data-line="15" id="l1.306.15"></span>πράγμασιν, οὗτοι δὲ ἀπὸ τῆς οὐσίας αὐτῆς συνίστανται.
<span class="lb" data-page="1.306" data-line="16" id="l1.306.16"></span>ἡ δὲ κατὰ μέρος ἐξεργασία συμπάσης τῆς ἰατρικῆς θεωρίας
<span class="lb" data-page="1.306" data-line="17" id="l1.306.17"></span>ἐν πολλαῖς ἡμῖν ἑτέραις γέγραπται πραγματείαις, αἷς ἔξεστι
<span class="pb" data-page="1.307" id="p1.307"></span>
<span class="lb" data-page="1.307" data-line="1" id="l1.307.1"></span>χρῆσθαι πρὸς τὰς τρεῖς διδασκαλίας. ἀλλὰ νῦν γε τῆς
<span class="lb" data-page="1.307" data-line="2" id="l1.307.2"></span>ὁριστικῆς ὑπαρξόμεθα, τοσοῦτον ἔτι προσθέντες, ὡς μόνα
<span class="lb" data-page="1.307" data-line="3" id="l1.307.3"></span>τὰ κεφάλαια καὶ οἶον συμπεράσματα τῶν κατὰ διέξοδον
<span class="lb" data-page="1.307" data-line="4" id="l1.307.4"></span>ἀποδεδειγμένων εἰρήσεται νῦν.
</p>
        </article>

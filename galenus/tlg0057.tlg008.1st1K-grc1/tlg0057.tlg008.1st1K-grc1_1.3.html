<article xmlns="http://www.w3.org/1999/xhtml" id="urn:cts:greekLit:tlg0057.tlg008.1st1K-grc1:1.3">
<span class="pb page1" data-page="1.426" id="p1.426"></span>
<span class="milestone ed1page page1" data-n="1.48" data-unit="ed1page" id="ed1page.1.48"></span>
<span class="milestone ed2page page1" data-n="3.5" data-unit="ed2page" id="ed2page.3.5"></span>
            <p>
<span class="lb" data-page="1.426" data-line="11" id="l1.426.11"></span>Πόσος δέ τις ὁ σύμπας αὐτῶν ἀριθμός
<span class="lb" data-page="1.426" data-line="12" id="l1.426.12"></span>ἐστιν, ἔτ’ ἄδηλον, ἐφεξῆς δὲ τοῦτο ζητείσθω. <span class="milestone ed2page" data-n="3.6" data-unit="ed2page" id="ed2page.3.6"></span>καίτοι
<span class="lb" data-page="1.426" data-line="13" id="l1.426.13"></span>τάχ’ ἂν ἴσως ἄμεινον εἴη, περὶ τῶν ὑπολοίπων δυοῖν αἱρέσεων,
<span class="lb" data-page="1.426" data-line="14" id="l1.426.14"></span>ὧν ὀλίγον ἔμπροσθεν ἐμνημόνευσα, πρότερον διελθεῖν,
<span class="lb" data-page="1.426" data-line="15" id="l1.426.15"></span>ὧν κοινόν ἐστι τὸ ἐξ ἀλλοιουμένων τῶν πρώτων
<span class="pb" data-page="1.427" id="p1.427"></span>
<span class="lb" data-page="1.427" data-line="1" id="l1.427.1"></span>στοιχείων ὑπάρχειν ἅπαν τὸ ἀλγεῖν πεφυκὸς σῶμα. τέσσαρες
<span class="lb" data-page="1.427" data-line="2" id="l1.427.2"></span>μὲν γὰρ αἱ πᾶσαι δόξαι κατὰ τὴν διαίρεσιν εὑρίσκονται.
<span class="lb" data-page="1.427" data-line="3" id="l1.427.3"></span>πρώτη μὲν, ἡ ἐξ ἀναισθήτων τε ἅμα καὶ ἀπαθῶν.
<span class="lb" data-page="1.427" data-line="4" id="l1.427.4"></span>δευτέρα δὲ, ἡ ἐξ αἰσθητικῶν μὲν, ἀπαθῶν δέ· ὧν κοινὸν
<span class="lb" data-page="1.427" data-line="5" id="l1.427.5"></span>ἦν ἀμφοῖν τὸ ἐξ ἀπαθῶν. καὶ τοῦτο δείξαντες ἀδύνατον,
<span class="lb" data-page="1.427" data-line="6" id="l1.427.6"></span>ἀμφοτέρων ἀπεχωρήσαμεν τῶν δοξῶν. λοιπαὶ δ’ ἦσαν δύο,
<span class="lb" data-page="1.427" data-line="7" id="l1.427.7"></span>μία μὲν ἐξ αἰσθητικῶν τε ἅμα καὶ πασχόντων τῶν πρώτων
<span class="lb" data-page="1.427" data-line="8" id="l1.427.8"></span>στοιχείων συνιστῶσα τὸ αἰσθανόμενον σῶμα. δευτέρα
<span class="lb" data-page="1.427" data-line="9" id="l1.427.9"></span>δὲ, ἡ ἐξ οὐκ αἰσθητικῶν μὲν, πασχόντων δέ. κοινὸν γὰρ
<span class="lb" data-page="1.427" data-line="10" id="l1.427.10"></span>καὶ ταύταις ἦν τὸ ἐκ πασχόντων. ἴδωμεν οὖν, εἰ κᾀν ταύταις
<span class="lb" data-page="1.427" data-line="11" id="l1.427.11"></span>ἡ ἑτέρα τῶν αἱρέσεών ἐστιν ἀδύνατος, ἢ τὸ μὲν δυνατὸν
<span class="lb" data-page="1.427" data-line="12" id="l1.427.12"></span>ἔχουσιν ὁμοίως, ὁποτέρα δ’ αὐτῶν οὐ δυνατὸν ἔχει
<span class="lb" data-page="1.427" data-line="13" id="l1.427.13"></span>μόνον, ἀλλὰ καὶ εἰ ὄντως ἀληθής ἐστιν, ὑπολείπεται ζητεῖν.
<span class="lb" data-page="1.427" data-line="14" id="l1.427.14"></span>εὑρήσεις οὖν, εἰ προσέχεις τὸν νοῦν, ἀμφοτέρας ἐχούσας
<span class="lb" data-page="1.427" data-line="15" id="l1.427.15"></span>τὸ δυνατόν. εἰ μὲν γὰρ αὐτὰ τὰ μόρια δοκιμάζειν ﻿
<span class="pb" data-page="1.428" id="p1.428"></span>
<span class="lb" data-page="1.428" data-line="1" id="l1.428.1"></span>ἐθέλεις καὶ σκοπεῖσθαι τῷ λόγῳ, πάντα ἐστὶν αἰσθητικὰ
<span class="lb" data-page="1.428" data-line="2" id="l1.428.2"></span>καὶ παθητικὰ τῶν αἰσθητικῶν σωμάτων, ὡς ὀλίγον ἔμπροσθεν
<span class="lb" data-page="1.428" data-line="3" id="l1.428.3"></span>ἐπὶ τῆς σαρκὸς ἐλέγετο. εἰ δὲ τὰ πρῶτα στοιχεῖα
<span class="lb" data-page="1.428" data-line="4" id="l1.428.4"></span>σκοποίης, ἐνδέχεται, τούτων ἀναισθήτων μὲν ὑποκειμένων,
<span class="lb" data-page="1.428" data-line="5" id="l1.428.5"></span>εἰς ἄλληλα δὲ τὸ δρᾷν καὶ πάσχειν ἐχόντων πολυειδῶς, ἐν
<span class="lb" data-page="1.428" data-line="6" id="l1.428.6"></span>πολλαῖς ταῖς κατὰ μέρος ἀλλοιώσεσι γενέσθαι τὸ αἰσθητικὸν
<span class="lb" data-page="1.428" data-line="7" id="l1.428.7"></span>σῶμα. πᾶσα γὰρ ἡ ἐκ πλειόνων σύνθεσις, ἂν μὲν, οἶά
<span class="lb" data-page="1.428" data-line="8" id="l1.428.8"></span>πέρ ἐστι τὰ συντιθέντα, τοιαῦτα φυλάττηται διὰ παντὸς,
<span class="lb" data-page="1.428" data-line="9" id="l1.428.9"></span>οὐδεμίαν ἔξωθεν ἐπικτήσεται νεωτέραν ἰδέαν, ἣ μὴ κᾀν
<span class="lb" data-page="1.428" data-line="10" id="l1.428.10"></span>τοῖς συντιθεῖσιν ὑπῆρχεν· εἰ δ’ ἐξαλλάττοιτο καὶ μεταβάλλοιτο
<span class="lb" data-page="1.428" data-line="11" id="l1.428.11"></span>καὶ πολυειδῶς ἀλλοιοῖτο τὰ συντιθέντα, δύναιτ’
<span class="lb" data-page="1.428" data-line="12" id="l1.428.12"></span>ἂν ὑπάρξαι τι τῷ συνθέτῳ κατὰ γένος ἕτερον, ὃ μὴ τοῖς
<span class="lb" data-page="1.428" data-line="13" id="l1.428.13"></span>πρώτοις αὐτοῦ στοιχείοις ὑπῆρχεν. ἴσως δὲ καὶ παραδείγματος
<span class="lb" data-page="1.428" data-line="14" id="l1.428.14"></span>ὑπὲρ σαφηνείας δεήσει τῷ λόγῳ. φημὶ δὴ, τὴν
<span class="lb" data-page="1.428" data-line="15" id="l1.428.15"></span>οἰκίαν ἐκ λίθων καὶ πλίνθων καὶ ξύλων καὶ κεράμων
<span class="pb" data-page="1.429" id="p1.429"></span>
<span class="lb" data-page="1.429" data-line="1" id="l1.429.1"></span>γεγονυῖαν οὐδὲν ἐπικτήσασθαι κατὰ γένος ἕτερον, ὃ μὴ
<span class="lb" data-page="1.429" data-line="2" id="l1.429.2"></span>καὶ τοῖς συντιθεῖσιν αὐτὴν ὑπῆρχεν. σκληρότητα γοῦν ἐκείνων
<span class="lb" data-page="1.429" data-line="3" id="l1.429.3"></span>ἕκαστον εἶχε, καὶ βάρος, καὶ σχῆμα, καὶ χρῶμα, καὶ
<span class="lb" data-page="1.429" data-line="4" id="l1.429.4"></span>μέγεθος, ἃ καὶ τῷ δημιουργήματι πρόσεστιν. σκληρότης
<span class="lb" data-page="1.429" data-line="5" id="l1.429.5"></span>μὲν γὰρ, χρῶμα καὶ βάρος ἀκριβῶς ταὐτὰ τοῖς συντιθεῖσιν.
<span class="lb" data-page="1.429" data-line="6" id="l1.429.6"></span>οὐ γὰρ δὴ σκληρὰ μὲν ἐκεῖνα, μαλακὴ δ’ αὕτη,
<span class="lb" data-page="1.429" data-line="7" id="l1.429.7"></span>καὶ βαρέα μὲν ἐκεῖνα, κούφη δ’ αὕτη, καὶ λευκὰ μὲν
<span class="lb" data-page="1.429" data-line="8" id="l1.429.8"></span>ἐκεῖνα, μέλαινα δ’ αὕτη. σχῆμα δὲ καὶ μέγεθος ἔχει μὲν
<span class="lb" data-page="1.429" data-line="9" id="l1.429.9"></span>καὶ ἡ οἰκία, διότι καὶ τοῖς συντιθεῖσιν αὐτὴν ὑπῆρχεν, οὐ
<span class="lb" data-page="1.429" data-line="10" id="l1.429.10"></span>μὴν ἀκριβῶς γε ταὐτὸν οὔτε μέγεθος, οὔτε σχῆμα τοῖς
<span class="lb" data-page="1.429" data-line="11" id="l1.429.11"></span>συντιθεῖσι πρὸς τὸ ὅλον. ἀλλ’ οὐ τοῦτο ζητεῖται νῦν, εἰ
<span class="lb" data-page="1.429" data-line="12" id="l1.429.12"></span>μείζων ἡ οἰκία τῶν πλίνθων, ἢ προμήκης μὲν αὕτη, τετράγωνοι
<span class="lb" data-page="1.429" data-line="13" id="l1.429.13"></span>δ’ οὗτοι, ἀλλ’ εἰ διὰ τοῦτο καὶ μεγέθους καὶ σχήματος
<span class="lb" data-page="1.429" data-line="14" id="l1.429.14"></span>αὐτῇ μέτεστιν, ὅτι καὶ τοῖς συντιθεῖσιν. ἐπεί τοι
<span class="lb" data-page="1.429" data-line="15" id="l1.429.15"></span>τίς οὐκ οἶδεν, ὡς ἡ διαγώνιος εὐθεῖα τὸ τετράγωνον χωρίον
<span class="pb" data-page="1.430" id="p1.430"></span>
<span class="lb" data-page="1.430" data-line="1" id="l1.430.1"></span>εἰς δύο τρίγωνα τέμνει; καὶ ὡς ἐξ <span class="milestone ed2page" data-n="3.7" data-unit="ed2page" id="ed2page.3.7"></span>ἐκείνων τῶν
<span class="lb" data-page="1.430" data-line="2" id="l1.430.2"></span>δύο τριγώνων συνιόντων ἓν ἀποτελεῖται τετράγωνον; ἀλλὰ
<span class="lb" data-page="1.430" data-line="3" id="l1.430.3"></span>καὶ τὸ τρίγωνον καὶ τὸ τετράγωνον σχήματα. καὶ μὲν δὴ
<span class="lb" data-page="1.430" data-line="4" id="l1.430.4"></span>καὶ δύο ἡμικύκλια συντεθειμένα τὸν ὅλον ἀπεργάζονται κύκλον.
<span class="lb" data-page="1.430" data-line="5" id="l1.430.5"></span>ὥστε ἐξ ἄλλων μὲν ἄλλο τι γενέσθαι συγχωρήσομεν, οὐ μὴν
<span class="lb" data-page="1.430" data-line="6" id="l1.430.6"></span>ἀνομοιογενές. καὶ γὰρ τὰ σχήματα σχημάτων εἰσὶν ἀπεργαστικὰ,
<span class="lb" data-page="1.430" data-line="7" id="l1.430.7"></span>καὶ τὰ μικρότερα μεγέθη τῶν μειζόνων μεγεθῶν·
<span class="lb" data-page="1.430" data-line="8" id="l1.430.8"></span>οὐ μέντοι σχήματα μεγεθῶν, ἢ μεγέθη σχημάτων. ὥστ’
<span class="lb" data-page="1.430" data-line="9" id="l1.430.9"></span>ἐκ μὲν τῶν μὴ μεταβαλλόντων τὰς ποιότητας τῶν στοιχείων
<span class="lb" data-page="1.430" data-line="10" id="l1.430.10"></span>οὐκ ἐγχωρεῖ γενέσθαι τι τῶν ἑτερογενῶν, ἐκ δὲ τῶν μεταβαλλόντων
<span class="lb" data-page="1.430" data-line="11" id="l1.430.11"></span>ἐγχωρεῖ. δύναται γὰρ ἐν πολλαῖς ταῖς μεταξὺ
<span class="lb" data-page="1.430" data-line="12" id="l1.430.12"></span>γενομέναις μεταβολαῖς τὸ τέως μέλαν αὖθις γενέσθαι λευκὸν,
<span class="lb" data-page="1.430" data-line="13" id="l1.430.13"></span>καὶ τὸ τέως λευκὸν αὖθις μέλαν, καὶ τὸ νῦν ἀναίσθητον
<span class="lb" data-page="1.430" data-line="14" id="l1.430.14"></span>αὖθις αἰσθητικόν. ὅσοι μὲν οὖν ἐκ πυρὸς, καὶ
<span class="lb" data-page="1.430" data-line="15" id="l1.430.15"></span>ὕδατος, καὶ γῆς, καὶ ἀέρος, ἀλλοιουμένων τε καὶ μεταβαλλομένων,
<span class="lb" data-page="1.430" data-line="16" id="l1.430.16"></span>καὶ κεραννυμένων δι’ ὅλων, ἀξιοῦσι γίνεσθαί τι
<span class="lb" data-page="1.430" data-line="17" id="l1.430.17"></span>τῶν συνθέτων σωμάτων αἰσθητικὸν, ἐνδεχόμενα λέγουσιν.
<span class="pb" data-page="1.431" id="p1.431"></span>
<span class="lb" data-page="1.431" data-line="1" id="l1.431.1"></span>ὃσοι δὲ μενόντων, οἷά πέρ ἐστι, καὶ μόνον οὕτως ἀλλήλοις
<span class="lb" data-page="1.431" data-line="2" id="l1.431.2"></span>ἀναμιγνυμένων, ὥσπερ ἐν σωρῷ πυρῶν καὶ κριθῶν, ἐρεβίνθων
<span class="lb" data-page="1.431" data-line="3" id="l1.431.3"></span>τε καὶ κυάμων, ἀδυνάτοις ἐπιχειροῦσιν. ὅλως γὰρ
<span class="lb" data-page="1.431" data-line="4" id="l1.431.4"></span>οὐδὲν διαφέρει πῦρ, ἢ ὕδωρ, ἢ ἀέρα, ἢ γῆν συνελθόντα
<span class="lb" data-page="1.431" data-line="5" id="l1.431.5"></span>φάσκειν αἰσθητικὸν ἀπεργάσασθαι σῶμα, ἢ ὥσπερ οἱ πρὸ
<span class="lb" data-page="1.431" data-line="6" id="l1.431.6"></span>τούτων ἔλεγον τὰς ἀτόμους. οὐδὲ γὰρ ἐνδέχεται, τῶν στοιχείων
<span class="lb" data-page="1.431" data-line="7" id="l1.431.7"></span>ἀπαθῶν μὲν ὄντων, ἐξ ἀναισθήτων δὲ πολλῶν συνελθόντων,
<span class="lb" data-page="1.431" data-line="8" id="l1.431.8"></span>ἓν αἰσθητικὸν ἀπεργάσασθαι σῶμα. δέδεικται γὰρ,
<span class="lb" data-page="1.431" data-line="9" id="l1.431.9"></span>ὡς οὐδὲν ἑτερογενὲς δύναται προσελθεῖν τοῖς συντεθειμένοις.
<span class="lb" data-page="1.431" data-line="10" id="l1.431.10"></span>αἴσθησις δέ γε πάντῃ γένους ἐστὶν ἑτέρου, σχήματός τε
<span class="lb" data-page="1.431" data-line="11" id="l1.431.11"></span>καὶ βάρους, καὶ σκληρότητος, ἃ ταῖς ἀτόμοις ὑπῆρχεν,
<span class="lb" data-page="1.431" data-line="12" id="l1.431.12"></span>ὥσπερ αὖ καὶ τῶν ἄλλων, ἃ πυρὶ, καὶ γῇ, καὶ ἀέρι, καὶ
<span class="lb" data-page="1.431" data-line="13" id="l1.431.13"></span>ὕδατι. καὶ γὰρ παρὰ τὰ χρώματα, καὶ τοὺς χυμοὺς, καὶ
<span class="lb" data-page="1.431" data-line="14" id="l1.431.14"></span>τὰς ἀτόμους, καὶ πάνθ’ ἁπλῶς εἰπεῖν τὰ ἄλλα τὰ τοῖς
<span class="lb" data-page="1.431" data-line="15" id="l1.431.15"></span>σώμασιν ὑπάρχοντα, ἕτερόν ἐστι τὸ τῆς αἰσθήσεως γένος.
<span class="lb" data-page="1.431" data-line="16" id="l1.431.16"></span>ὥστ’ οὐκ ἐξ ἀτόμων, οὔτ’ ἐκ πυρὸς, καὶ γῆς, καὶ ἀέρος,
<span class="lb" data-page="1.431" data-line="17" id="l1.431.17"></span>καὶ ὕδατος ἐγχωρεῖ γενέσθαι τὸ αἰσθητικὸν σῶμα, μενόντων
<span class="pb" data-page="1.432" id="p1.432"></span>
<span class="lb" data-page="1.432" data-line="1" id="l1.432.1"></span>ἀμεταβλήτων καὶ τοιούτων, οἷά πέρ ἐστι κατὰ τὴν ἑαυτῶν
<span class="lb" data-page="1.432" data-line="2" id="l1.432.2"></span>φύσιν, καὶ μὴ πασχόντων. ἢ τοίνυν ἐξ αἰσθητικῶν τε καὶ
<span class="lb" data-page="1.432" data-line="3" id="l1.432.3"></span>πασχόντων τῶν πρώτων στοιχείων, ἢ ἐξ ἀναισθήτων μὲν, ἀλλὰ
<span class="lb" data-page="1.432" data-line="4" id="l1.432.4"></span>μεταβάλλεσθαι καὶ ἀλλοιοῦσθαι δυναμένων, ἀναγκαῖόν ἐστι
<span class="lb" data-page="1.432" data-line="5" id="l1.432.5"></span>συνίστασθαι τὸ μέλλον αἰσθήσεσθαι. ταῦτα μὲν οὖν, ὅτι τε
<span class="lb" data-page="1.432" data-line="6" id="l1.432.6"></span>πλείω πάντως ἑνός ἐστι τὰ στοιχεῖα, καὶ ὅτι παθητικὰ, δείκνυσιν.
<span class="lb" data-page="1.432" data-line="7" id="l1.432.7"></span><span class="milestone ed1page" data-n="1.49" data-unit="ed1page" id="ed1page.1.49"></span>εἰ δ’ ἐκ τῶν πρώτων αἰσθητικῶν ἁπάντων, ἢ οὖκ
<span class="lb" data-page="1.432" data-line="8" id="l1.432.8"></span>αἰσθητικῶν, οὔπω δείκνυσιν· ἄμφω γὰρ ἐνδέχεσθαί φασιν.
<span class="lb" data-page="1.432" data-line="9" id="l1.432.9"></span>ὅτι μέντοι πάντως ἐστί τινα τὰ μὴ αἰσθητικὰ, πρόδηλον
<span class="lb" data-page="1.432" data-line="10" id="l1.432.10"></span>ἐκ τοῦ καὶ τῶν συνθέτων εἷναί τινα τοιαῦτα. ἐπεὶ δ’ αὐτάρκως
<span class="lb" data-page="1.432" data-line="11" id="l1.432.11"></span>ἀποδέδεικται τοῦτο τοῖς γ’ ἀκολουθεῖν ἀποδείξει
<span class="lb" data-page="1.432" data-line="12" id="l1.432.12"></span>μεμαθηκόσιν, ἐφεξῆς ἂν εἴη διελθεῖν ἄμεινον, ὃ πολλάκις
<span class="lb" data-page="1.432" data-line="13" id="l1.432.13"></span>τε καὶ πολλαχοῦ τῶν Ἱπποκράτους συγγραμμάτων ἐπιδείκνυμι,
<span class="lb" data-page="1.432" data-line="14" id="l1.432.14"></span>ὡς ἓν τῶν ὁμοειδῶν εἰπὼν ἡμῖν ἐπιτρέπει τὰ λοιπὰ
<span class="lb" data-page="1.432" data-line="15" id="l1.432.15"></span>τὰ τὴν αὐτὴν ἐκείνῳ δύναμιν ἔχοντα προστιθέναι τῷ λόγῳ. ﻿
<span class="pb" data-page="1.433" id="p1.433"></span>
<span class="lb" data-page="1.433" data-line="1" id="l1.433.1"></span>καὶ δὴ καὶ νῦν οὕτω μοι δοκεῖ πεποιηκέναι, δείξας μὲν
<span class="lb" data-page="1.433" data-line="2" id="l1.433.2"></span>αὐτὸς ἐξ ἑνὸς φαινομένου τὸ τῆς δόξης ἀδύνατον, ἀπολιπὼν
<span class="lb" data-page="1.433" data-line="3" id="l1.433.3"></span>δ’ ἡμῖν ἐκ τῶν τὴν αὐτὴν ἐκείνῳ δύναμιν ἐχόντων
<span class="lb" data-page="1.433" data-line="4" id="l1.433.4"></span>ἀποδεικνύναι πολυειδῶς. ἕν μὲν γὰρ τῶν φαινομένων ἐστὶ
<span class="lb" data-page="1.433" data-line="5" id="l1.433.5"></span>τὸ ἀλγεῖν ἡμᾶς. ἐδείχθη δὲ τοῦτο γενέσθαι μὴ δυνάμενον
<span class="lb" data-page="1.433" data-line="6" id="l1.433.6"></span>ἄνευ <span class="milestone ed2page" data-n="3.8" data-unit="ed2page" id="ed2page.3.8"></span>τοῦ πάσχειν· ᾧ πάλιν εἵπετο πλείω πάντως εἶναι
<span class="lb" data-page="1.433" data-line="7" id="l1.433.7"></span>τὰ στοιχεῖα, τὸ γὰρ ἓν οὐχ οἷόν τε ἦν πάσχειν, μηδενὸς
<span class="lb" data-page="1.433" data-line="8" id="l1.433.8"></span>ὄντος τοῦ διατιθέντος αὐτό. ὥσπερ οὖν ἐκ τῶν ἀλγούντων
<span class="lb" data-page="1.433" data-line="9" id="l1.433.9"></span>σωμάτων, οὕτω κᾀκ τῶν ἡδομένων ἔχεις ἀποδεικνύναι ταὐτόν·
<span class="lb" data-page="1.433" data-line="10" id="l1.433.10"></span>καὶ ὥσπερ ἀπὸ τούτων, οὕτω κᾀκ τῶν αἰσθανομένων·
<span class="lb" data-page="1.433" data-line="11" id="l1.433.11"></span>ὥσπερ κᾀγὼ νῦν ἐξεπίτηδες ἐποίησα πολλαχόθεν τοῦ λόγου.
<span class="lb" data-page="1.433" data-line="12" id="l1.433.12"></span>καὶ μὴν εἰ μήτε ἡδονὴ, μήτε πόνος, ἀλλὰ μηδ’ αἴσθησις
<span class="lb" data-page="1.433" data-line="13" id="l1.433.13"></span>ὅλως ἐστὶ τοῖς ἀπαθέσι στοιχείοις, οὐδὲ μνήμη δήπουθεν,
<span class="lb" data-page="1.433" data-line="14" id="l1.433.14"></span>οὐδὲ ἀνάμνησις, οὐδὲ φαντασία· ῥίζα γὰρ αὐτῶν ἐστι καὶ
<span class="lb" data-page="1.433" data-line="15" id="l1.433.15"></span>οἷον πηγὴ πάντων ἡ αἴσθησις. εἰ δὲ μηδὲν τούτων, οὐδ’
<span class="pb" data-page="1.434" id="p1.434"></span>
<span class="lb" data-page="1.434" data-line="1" id="l1.434.1"></span>ἄλλο οὐδὲν τῶν ψυχικῶν ἔργων, ὥστ’ οὐδὲ ψυχή. θαυμάζειν
<span class="lb" data-page="1.434" data-line="2" id="l1.434.2"></span>οὖν ἄξιον τῶν παλαιῶν ἀνδρῶν τὸ τάχος τῆς ἑρμηνείας.
<span class="lb" data-page="1.434" data-line="3" id="l1.434.3"></span>ἐν ἐλαχίστοις γὰρ ὁ Ἱπποκράτης ὀνόμασι πάντ’
<span class="lb" data-page="1.434" data-line="4" id="l1.434.4"></span>ἐνεδείξατο ταῦτα, καὶ ἰσχυρῶς ἀπέδειξεν, ὡς οὐκ ἔστιν ἓν
<span class="lb" data-page="1.434" data-line="5" id="l1.434.5"></span>τὸ στοιχεῖον. ἀλλὰ γὰρ ἐπειδὴ καὶ περὶ τούτου διεληλύθαμεν,
<span class="lb" data-page="1.434" data-line="6" id="l1.434.6"></span>ἴδωμεν, ὅπως συνάπτει τῷ προειρημένῳ λόγῳ. τὸν ἐφεξῆς.
<span class="lb" data-page="1.434" data-line="7" id="l1.434.7"></span>ἔχει δ’ ἡ σύμπασα ῥῆσις ᾧδε. ἐγὼ δέ φημι, εἰ ἓν
<span class="lb" data-page="1.434" data-line="8" id="l1.434.8"></span>ἦν ὁ ἄνθρωπος, οὐδέποτ’ ἂν ἤλγεεν. οὐδὲ γὰρ ἂν ἦν
<span class="lb" data-page="1.434" data-line="9" id="l1.434.9"></span>ὑφ’ ὅτου ἀλγήσειεν, ἓν ἐών. εἰ δὲ καὶ ἀλγήσειεν, ἀνάγκη
<span class="lb" data-page="1.434" data-line="10" id="l1.434.10"></span>καὶ τὸ ἰώμενον ἓν εἶναι. εἰ ἓν, φησὶν, ὑπῆρχεν ὁ ἄνθρωπος,
<span class="lb" data-page="1.434" data-line="11" id="l1.434.11"></span>οὐκ ἂν ἤλγει. εἰ δέ γε καὶ ἤλγει, ἀναγκαῖον ἂν ἦν ἓν
<span class="lb" data-page="1.434" data-line="12" id="l1.434.12"></span>εἶναι καὶ τὸ ἰώμενον. κατὰ δὲ τὸν αὐτὸν τρόπον τοῦ σχήματος
<span class="lb" data-page="1.434" data-line="13" id="l1.434.13"></span>τοῦ συλλογιστικοῦ καὶ τὸν ἀπὸ τῆς ἰάσεως ἐρωτᾷ
<span class="lb" data-page="1.434" data-line="14" id="l1.434.14"></span>λόγον, ὥσπερ ἠρώτησεν καὶ τὸν ἀπὸ τῶν ἀλγημάτων. ἀκόλουθον
<span class="lb" data-page="1.434" data-line="15" id="l1.434.15"></span>γὰρ λαβὼν τῷ προτέρῳ τὸ δεύτερον, εἶτ’ αὖθις
<span class="lb" data-page="1.434" data-line="16" id="l1.434.16"></span>προσλαβὼν τὸ ἀντικείμενον τῷ ἑπομένῳ, περαίνει τὸ ἀντικείμενον
<span class="pb" data-page="1.435" id="p1.435"></span>
<span class="lb" data-page="1.435" data-line="1" id="l1.435.1"></span>τῷ ἡγουμένῳ. εἴπερ γὰρ ἕν ἦν ὁ ἄνθρωπος, οὐκ
<span class="lb" data-page="1.435" data-line="2" id="l1.435.2"></span>ἂν ἤλγησεν· ἀλγεῖ δέ γε· οὐκ ἄρα ἕν ἐστιν. ὡσαύτως δὲ
<span class="lb" data-page="1.435" data-line="3" id="l1.435.3"></span>καὶ ὁ ἀπὸ τῆς ἰάσεως ἐρωτηθήσεται λόγος. εἰ ἓν ὢν ὁ ἄνθρωπος
<span class="lb" data-page="1.435" data-line="4" id="l1.435.4"></span>ἀλγεῖ, καὶ ὁ τρόπος τῆς ἰάσεως εἷς ἐστιν· οὐχ εἷς
<span class="lb" data-page="1.435" data-line="5" id="l1.435.5"></span>δέ γε ὁ τρόπος τῆς ἰάσεως· οὐκ ἄρα ἓν ὢν ὁ ἄνθρωπος
<span class="lb" data-page="1.435" data-line="6" id="l1.435.6"></span>ἀλγεῖ δεῖ τοίνυν κᾀνταῦθα πάλιν, ὡς καὶ πρόσθεν ἐποιήσαμεν,
<span class="lb" data-page="1.435" data-line="7" id="l1.435.7"></span>ὅτι τε τῷ προτέρῳ τὸ δεύτερον ἀκολουθεῖ, καὶ
<span class="lb" data-page="1.435" data-line="8" id="l1.435.8"></span>ὅτι καλῶς προσλαμβάνεται τὸ τοῦ λήγοντος ἀντικείμενον,
<span class="lb" data-page="1.435" data-line="9" id="l1.435.9"></span>ἀποδείξαντας ἡμᾶς, ἐξήγησίν τε ἅμα καὶ πίστιν τὴν δέουσαν
<span class="lb" data-page="1.435" data-line="10" id="l1.435.10"></span>παρασχέσθαι τῷ λόγῳ. ὅτι μὲν οὖν, εἴπερ ἕν ἐστιν ὁ
<span class="lb" data-page="1.435" data-line="11" id="l1.435.11"></span>ἄνθρωπος, οὐκ ἂν ἤλγησεν, ἐν τοῖς πρὸ τούτου λόγοις ἐπεμνήσαμεν.
<span class="lb" data-page="1.435" data-line="12" id="l1.435.12"></span>ὅτι δ’, εἴπερ καὶ ἤλγησεν, ἕνα τῆς ἰάσεως ἐχρῆν
<span class="lb" data-page="1.435" data-line="13" id="l1.435.13"></span>εἶναι τὸν τρόπον, ᾧδ’ ἂν μάλιστα καταμάθοις, εἰ λογίσαιο
<span class="lb" data-page="1.435" data-line="14" id="l1.435.14"></span>τὸ ὑπὸ μηδενὸς τῶν ἔξωθεν. πάσχον ὑπὸ τῆς οἰκείας φύσεως
<span class="lb" data-page="1.435" data-line="15" id="l1.435.15"></span>πάσχειν αὐτό. μιᾶς οὖν ἑκάστῳ τῆς οἰκείας ὑπαρχούσης
<span class="lb" data-page="1.435" data-line="16" id="l1.435.16"></span>φύσεως, ἔσται μὲν δήπου καὶ τὸ πάθος ἕν. ἀκολουθεῖ
<span class="pb" data-page="1.436" id="p1.436"></span>
<span class="lb" data-page="1.436" data-line="1" id="l1.436.1"></span>δ’ ἐξ ἀνάγκης αὐτῷ καὶ ἡ εἰς τὸ κατὰ φύσιν ἐπάνοδος
<span class="lb" data-page="1.436" data-line="2" id="l1.436.2"></span>μία. τοῦτο δ’ ἦν ἡ ἴασις· ὥστε καὶ ἡ ἴασις ἔσται μία
<span class="lb" data-page="1.436" data-line="3" id="l1.436.3"></span>τοῦ δι’ ἑαυτοῦ πάσχοντος, ὥσπερ καὶ τὸ ἰώμενον ἕν. ὅτι
<span class="lb" data-page="1.436" data-line="4" id="l1.436.4"></span>δέ γε ἅπαντα ταῦτα τὰ νῦν εἰρημένα ψευδῆ προφανῶς
<span class="lb" data-page="1.436" data-line="5" id="l1.436.5"></span>εἰσιν, οὐ δέομαι λέγειν, ἀλλ’ ἕπεται τῇ πρώτῃ τῶν ὑποθέσεων,
<span class="lb" data-page="1.436" data-line="6" id="l1.436.6"></span>ἣν ἀδύνατόν γε παντὸς μᾶλλον οὖσαν ἐκ περιουσίας
<span class="lb" data-page="1.436" data-line="7" id="l1.436.7"></span>ὁ Ἱπποκράτης προσήκατο, καὶ οὐδὲν ἧττον ἀπέδειξε
<span class="lb" data-page="1.436" data-line="8" id="l1.436.8"></span>κᾀκ ταύτης τῆς ὑποθέσεως, ὅπερ ἐξ ἀρχῆς αὐτῷ προὔκειτο.
<span class="lb" data-page="1.436" data-line="9" id="l1.436.9"></span>τὸ μὲν γὰρ, εἰ ἕν ἐστι τὸ στοιχεῖον, οὐκ ἂν ἀλγεῖν ἡμᾶς,
<span class="lb" data-page="1.436" data-line="10" id="l1.436.10"></span>ἀληθές. <span class="milestone ed2page" data-n="3.9" data-unit="ed2page" id="ed2page.3.9"></span>τὸ δέ γε ὑποθέσθαι, κᾂν εἰ ἕν ἦν τὸ στοιχεῖον,
<span class="lb" data-page="1.436" data-line="11" id="l1.436.11"></span>ἡμᾶς ἀλγεῖν, οὐκ ἀληθές. ἀλλ’ ὅμως ὑποτίθεται
<span class="lb" data-page="1.436" data-line="12" id="l1.436.12"></span>τοῦτο, δεικνὺς ἐκ τῶν ἑπομένων αὐτῷ τὸ καὶ οὕτως ἀνατρέπεσθαι
<span class="lb" data-page="1.436" data-line="13" id="l1.436.13"></span>τὴν ἀρχήν. ἕν μὲν γὰρ καὶ τὸ νόσημα, καὶ τὸ
<span class="lb" data-page="1.436" data-line="14" id="l1.436.14"></span>εἶδος τῆς ἰάσεως ἔσται, καὶ τὸ ἰώμενον ἕν ἐστιν· οὐχὶ δέ
<span class="lb" data-page="1.436" data-line="15" id="l1.436.15"></span>γε τὸ ἰώμενον ἕν· ὑπόθεσις ἄρα ψευδὴς ἡ ἕν εἶναι λέγουσα
<span class="pb" data-page="1.437" id="p1.437"></span>
<span class="lb" data-page="1.437" data-line="1" id="l1.437.1"></span>τὸ στοιχεῖον. ὅτι δὲ οὐχ ἕν τὸ ἰώμενον, ἐναργές.
<span class="lb" data-page="1.437" data-line="2" id="l1.437.2"></span>καὶ γὰρ θερμαινόμενος ὅδε τις ἐθεραπεύθη. καὶ ἄλλον εὑρήσεις,
<span class="lb" data-page="1.437" data-line="3" id="l1.437.3"></span>ὃς οὐδὲν ἧττον ἐθεραπεύθη ψυχόμενος, εἴθ’ ὑγραινόμενος.
<span class="lb" data-page="1.437" data-line="4" id="l1.437.4"></span>οὐκ ὀλίγους δ’ εὑρήσεις, οἳ διὰ τῶν ξηραινόντων
<span class="lb" data-page="1.437" data-line="5" id="l1.437.5"></span>ἰάθησαν. ἀλλ’ οὐδ’ εἰ διὰ τῶν στρυφνῶν ἢ πικρῶν ἐθεραπεύθη
<span class="lb" data-page="1.437" data-line="6" id="l1.437.6"></span>τις, ἤδη καὶ πάντες. εἰσὶ γὰρ οἱ διὰ τῶν ἁλμυρῶν
<span class="lb" data-page="1.437" data-line="7" id="l1.437.7"></span>ἢ γλυκέων. οὕτω δὲ καὶ διὰ τῶν ἐπεχόντων τὴν κοιλίαν
<span class="lb" data-page="1.437" data-line="8" id="l1.437.8"></span>ὅδε τις ἐθεραπεύθη. ἕτερος δὲ διὰ τῶν ὑπαγόντων.
<span class="lb" data-page="1.437" data-line="9" id="l1.437.9"></span>καὶ ὁ μὲν διὰ τῶν πυκνούντων, ὁ δὲ διὰ τῶν ἀραιούντων.
<span class="lb" data-page="1.437" data-line="10" id="l1.437.10"></span>καὶ, καθόλου φάναι, τρόπον ἰάσεως οὐδένα δυνατόν ἐστιν
<span class="lb" data-page="1.437" data-line="11" id="l1.437.11"></span>εὑρεῖν, οὗ μὴ καὶ τοὐναντίον εὑρήσεις. ὥστ’ ὀρθῶς εἶπεν,
<span class="lb" data-page="1.437" data-line="12" id="l1.437.12"></span>ὅτι τὸ ἰώμενον οὐχ ἕν ἐστιν. ἀλλὰ καὶ ταύτης γε τῆς προτάσεως,
<span class="lb" data-page="1.437" data-line="13" id="l1.437.13"></span>καὶ τῆς ἑτέρας, ἣν ἐξ ὑποθέσεως ἔλαβε, τὸ μὴ
<span class="lb" data-page="1.437" data-line="14" id="l1.437.14"></span>ἕν εἶναι τὸ στοιχεῖον ἐπεραίνετο, καὶ γίνεται σύμπας ἐρωτώμενος
<span class="lb" data-page="1.437" data-line="15" id="l1.437.15"></span>λόγος τοιοῦτος. εἰ ἓν ὢν ὁ ἄνθρωπος ἀλγεῖ, καὶ
<span class="lb" data-page="1.437" data-line="16" id="l1.437.16"></span>ὁ τρόπος τῆς ἰάσεως εἷς ἐστιν· οὐχὶ δέ γε ὁ τρόπος τῆς ﻿
<span class="pb" data-page="1.438" id="p1.438"></span>
<span class="lb" data-page="1.438" data-line="1" id="l1.438.1"></span>ἰάσεως εἶς· οὐκ ἄρα ἕν ὢν ὁ ἄνθρωπος ἀλγεῖ. μηκέτ’ οὖν
<span class="lb" data-page="1.438" data-line="2" id="l1.438.2"></span>ἐπιζητῶμεν τὸ κατὰ τὴν ἀρχὴν τοῦ συγγράμματος εἰρημένον
<span class="lb" data-page="1.438" data-line="3" id="l1.438.3"></span>ὑπ’ αὐτοῦ, μήθ’ ἑτέρως ἐξηγώμεθα παρὰ ταῦτα τὰ
<span class="lb" data-page="1.438" data-line="4" id="l1.438.4"></span>νῦν εἰρημένα, σαφῶς γε ἤδη τὴν γνώμην ἅπασαν ἐπιστάμενοι
<span class="lb" data-page="1.438" data-line="5" id="l1.438.5"></span>τοῦ ἀνδρός. ἀλλ’ ἐπειδὰν εἴπῃ, ὅστις μὲν εἴωθεν
<span class="lb" data-page="1.438" data-line="6" id="l1.438.6"></span>ἀκούειν λεγόντων ἀμφὶ τῆς φύσεως τῆς ἀνθρωπίνης, προσωτέρω
<span class="lb" data-page="1.438" data-line="7" id="l1.438.7"></span>ἢ ὁκόσον αὐτέης ἐς ἰατρικήν ἀφίκει, τουτέῳ μὲν οὐκ
<span class="lb" data-page="1.438" data-line="8" id="l1.438.8"></span>ἐπιτήδειος ὁ λόγος ὅδε ἀκούειν· οὐδὲ γὰρ τὸ πάμπαν ἠέρα
<span class="lb" data-page="1.438" data-line="9" id="l1.438.9"></span>λέγω τὸν ἄνθρωπον εἷναι, οὔτε πῦρ, οὔτε ὕδωρ, οὔτε γῆν,
<span class="lb" data-page="1.438" data-line="10" id="l1.438.10"></span>οὔτ’ ἄλλο οὐδὲν, ὅ τι μὴ φανερόν ἐστιν ἓν ἐὸν ἐν τῷ ἀνθρώπῳ·
<span class="lb" data-page="1.438" data-line="11" id="l1.438.11"></span>ὅταν ταῦτα λέγῃ, μὴ συνάπτοντές τε καὶ ψιλοῦντες
<span class="lb" data-page="1.438" data-line="12" id="l1.438.12"></span>ἀναγινώσκωμεν ὡς ἓν μέρος λόγου τὸ ἓν ἐὸν, ὥσπερ οἱ
<span class="lb" data-page="1.438" data-line="13" id="l1.438.13"></span>πολλοὶ τῶν Ἱπποκρατείων ἐποίησαν, ἀλλὰ δασύνοντές τε καὶ
<span class="lb" data-page="1.438" data-line="14" id="l1.438.14"></span>διϊστῶντες εἰς δύο μόρια, ὡς εἰ καὶ οὕτως εἶπεν, οὔτε γὰρ
<span class="lb" data-page="1.438" data-line="15" id="l1.438.15"></span>τὸ πάμπαν ἠέρα λέγω εἶναι τὸν ἄνθρωπον, οὔτε πῦρ, οὔτε
<span class="lb" data-page="1.438" data-line="16" id="l1.438.16"></span>ὕδωρ, οὔτε γῆν, οὔτε ἄλλο οὐδὲν, ὅ τι μὴ φανερόν ἐστιν
<span class="pb" data-page="1.439" id="p1.439"></span>
<span class="lb" data-page="1.439" data-line="1" id="l1.439.1"></span>ἓν καὶ μόνον ὑπάρχον ἐν τῷ ἀνθρώπῳ. ὅτι μὲν γὰρ ὁ
<span class="lb" data-page="1.439" data-line="2" id="l1.439.2"></span>πρῶτος αὐτῷ λόγος ἅπας περὶ τοῦ μὴ ἓν εἶναι τὸ στοιχεῖόν
<span class="lb" data-page="1.439" data-line="3" id="l1.439.3"></span>ἐστιν, ἐπιδέδεικται μὲν καὶ ἐξ ἓν ὀλίγον ἔμπροσθεν
<span class="lb" data-page="1.439" data-line="4" id="l1.439.4"></span>εἶπον, οὐδὲν δὲ ἧττον κᾀξ ὧν εὐθὺς ἐν ἀρχῇ, μετὰ τὴν
<span class="lb" data-page="1.439" data-line="5" id="l1.439.5"></span>προγεγραμμένην ῥῆσιν, ταύτην ἐπιφέρει. φασὶ γὰρ ἕν τε
<span class="lb" data-page="1.439" data-line="6" id="l1.439.6"></span>εἶναι, ὅ τί ἐστι, καὶ τοῦτο εἶναι τὸ ἕν τε καὶ τὸ πᾶν,
<span class="lb" data-page="1.439" data-line="7" id="l1.439.7"></span>κατὰ δὲ τὰ ὀνόματα ἀλλήλοις οὐχ ὁμολογέουσι. λέγει δ’
<span class="lb" data-page="1.439" data-line="8" id="l1.439.8"></span>αὐτῶν ὁ μέν τις, ἠέρα εἶναι τοῦτο τὸ ἕν τε καὶ τὸ πᾶν,
<span class="lb" data-page="1.439" data-line="9" id="l1.439.9"></span>ὁ δὲ ὕδωρ, ὁ δὲ γῆν, ὁ δὲ πῦρ. εἶτ’ ἐφεξῆς πάλιν· τῶν
<span class="lb" data-page="1.439" data-line="10" id="l1.439.10"></span>ἰατρῶν οἱ μέν τινες λέγουσιν, ὡς ὁ ἄνθρωπος αἷμα μόνον
<span class="lb" data-page="1.439" data-line="11" id="l1.439.11"></span>ἐστὶ, οἱ δὲ αὐτέων χολὴν, ἔνιοι δὲ φλέγμα. εἷθ’
<span class="lb" data-page="1.439" data-line="12" id="l1.439.12"></span>ἑξῆς ἀρξάμενος αὐτοῖς ἀντιλέγειν, πρώτην μὲν ἐκείνην γράφει
<span class="lb" data-page="1.439" data-line="13" id="l1.439.13"></span>τὴν ῥῆσιν, ἣν πρώτην ἐξήγημαι, κοινῇ πρός τε τοὺς
<span class="lb" data-page="1.439" data-line="14" id="l1.439.14"></span>φυσικοὺς καὶ τοὺς ἰατροὺς ἰσχύουσαν. εἶτ’ ἰδίᾳ πρὸς τοὺς
<span class="lb" data-page="1.439" data-line="15" id="l1.439.15"></span>ἰατροὺς ἀντιλέγει κατὰ τήνδε τὴν ῥῆσιν. ἀξιῶ δ’ ἔγωγε,
<span class="lb" data-page="1.439" data-line="16" id="l1.439.16"></span>τὸν φάσκοντα αἷμα μόνον <span class="milestone ed2page" data-n="3.10" data-unit="ed2page" id="ed2page.3.10"></span>
              <span class="milestone ed1page" data-n="1.50" data-unit="ed1page" id="ed1page.1.50"></span>εἶναι τὸν ἄνθρωπον,
<span class="pb" data-page="1.440" id="p1.440"></span>
<span class="lb" data-page="1.440" data-line="1" id="l1.440.1"></span>καὶ ἄλλο μηδὲν, δεικνύναι αὐτὸν μὴ μεταβάλλοντα τὴν
<span class="lb" data-page="1.440" data-line="2" id="l1.440.2"></span>ἰδέαν, μήτε γίνεσθαι παντοῖον, ἀλλ’ ἢ ὥρην τινὰ τοῦ ἐνιαυτοῦ,
<span class="lb" data-page="1.440" data-line="3" id="l1.440.3"></span>ἢ τῆς ἡλικίας τῆς τοῦ ἀνθρώπου, ἐν ᾗ αἷμα ἕν
<span class="lb" data-page="1.440" data-line="4" id="l1.440.4"></span>ἐὸν φαίνεται μόνον ἐν τῷ ἀνθρώπῳ. εἰκὸς γὰρ ἐστὶν, εἶναι
<span class="lb" data-page="1.440" data-line="5" id="l1.440.5"></span>μίαν γέ τινα ὥρην, ἐν ᾖ φαίνεται αὐτὸ ἐν ἑωϋτῷ ὅ τί ἐστι.
<span class="lb" data-page="1.440" data-line="6" id="l1.440.6"></span>τὰ αὐτὰ δὲ λέγω καὶ περὶ τοῦ φάσκοντος, φλέγμα μόνον
<span class="lb" data-page="1.440" data-line="7" id="l1.440.7"></span>εἶναι τὸν ἄνθρωπον, καὶ περὶ τοῦ φάσκοντος, χολήν. τελειώσας
<span class="lb" data-page="1.440" data-line="8" id="l1.440.8"></span>δὲ τοῦτον τὸν λόγον ἐφεξῆς πάλιν ἐπιφέρων ἐρεῖ·
<span class="lb" data-page="1.440" data-line="9" id="l1.440.9"></span>πρῶτον μὲν οὖν ἀνάγκη τὴν γένεσιν γίνεσθαι μὴ ἀφ’ ἑνός.
<span class="lb" data-page="1.440" data-line="10" id="l1.440.10"></span>πῶς γὰρ ἂν ἕν γε ὂν ἄλλο τι γεννήσειεν, εἰ μή τινι
<span class="lb" data-page="1.440" data-line="11" id="l1.440.11"></span>μιχθείη ἄλλῳ; καὶ πάλιν ἐφεξῆς· ὥστε πῶς εἰκὸς ἀπὸ
<span class="lb" data-page="1.440" data-line="12" id="l1.440.12"></span>ἑνός τι γεννηθῆναι, ὅπου γε οὐδὲ ἀπὸ τῶν πλειόνων γίνεται,
<span class="lb" data-page="1.440" data-line="13" id="l1.440.13"></span>ἢν μὴ τύχη καλῶς ἔχοντα τῆς πρὸς ἄλληλα κοινωνίας;
<span class="lb" data-page="1.440" data-line="14" id="l1.440.14"></span>καὶ πάλιν ἐφεξῆς· ἀνάγκη τοίνυν, τῆς φύσεως τοιαύτης
<span class="lb" data-page="1.440" data-line="15" id="l1.440.15"></span>ἐούσης καὶ τῆς τοῦ ἀνθρώπου, καὶ τῆς τῶν ἄλλων
<span class="lb" data-page="1.440" data-line="16" id="l1.440.16"></span>ἁπάντων, μὴ ἕν εἶναι τὸν ἄνθρωπον. καὶ πάλιν ἐν τοῖς
<span class="pb" data-page="1.441" id="p1.441"></span>
<span class="lb" data-page="1.441" data-line="1" id="l1.441.1"></span>ἐφεξῆς· ἀνάγκη τοίνυν, ὅτι τοσοῦτον διήλλακται ἀλλήλων
<span class="lb" data-page="1.441" data-line="2" id="l1.441.2"></span>τὴν ἰδέαν τε καὶ τὴν δύναμιν, μὴ ἕν εἶναι αὐτὰ, εἴπερ μὴ
<span class="lb" data-page="1.441" data-line="3" id="l1.441.3"></span>πῦρ τε καὶ ὕδωρ ἕν ἐστιν. ἕν τε οὖν τούτοις ἅπασι καὶ
<span class="lb" data-page="1.441" data-line="4" id="l1.441.4"></span>τοῖς μετὰ ταῦτα πάλιν οὐδὲν ἄλλο ἢ τοῖς ἕν ἀξιοῦσιν εἶναι
<span class="lb" data-page="1.441" data-line="5" id="l1.441.5"></span>τὸ στοιχεῖον ἀντιλέγει σαφῶς. δῆλον οὖν, ὅτι καὶ κατὰ
<span class="lb" data-page="1.441" data-line="6" id="l1.441.6"></span>τὴν ἀρχὴν τοῦ λόγου τοῦτ’ εἶπεν, ὅπερ ἡμεῖς ἐξηγησόμεθα,
<span class="lb" data-page="1.441" data-line="7" id="l1.441.7"></span>τὸ μήτε ἀέρα μόνον ὑπάρχειν ἐν τῷ σώματι, μήτε πῦρ,
<span class="lb" data-page="1.441" data-line="8" id="l1.441.8"></span>μήτ’ ἄλλο μηδὲν, ὅτι μὴ φανερόν ἐστιν ἕν ὑπάρχον ἐν τῷ
<span class="lb" data-page="1.441" data-line="9" id="l1.441.9"></span>σώματι. καὶ γὰρ αὖ καὶ ὅταν εἴπῃ· οἱ δὲ λέγοντες, ὡς ἕν
<span class="lb" data-page="1.441" data-line="10" id="l1.441.10"></span>ἐστιν ὁ ἄνθρωπος, δοκέουσί μοι ταύτῃ τῇ γνώμῃ χρέεσθαι·
<span class="lb" data-page="1.441" data-line="11" id="l1.441.11"></span>πόθεν ὁρμηθέντες ἔνιοι τὸν ἄνθρωπον ἕν εἶναί φασι, διηγεῖται,
<span class="lb" data-page="1.441" data-line="12" id="l1.441.12"></span>κᾀπειδὰν ἀντιλέγων αὐτοῖς ἐρεῖ· καίτοι τὸ μὲν
<span class="lb" data-page="1.441" data-line="13" id="l1.441.13"></span>πρῶτον ἐν τῇσιν ὑπερκαθάρσεσιν οὐδείς πω ἀπέθανε χολὴν
<span class="lb" data-page="1.441" data-line="14" id="l1.441.14"></span>μόνην καθαρθείς. ὁμοίως δὲ καὶ περὶ τῶν ἄλλοιν χυμῶν
<span class="lb" data-page="1.441" data-line="15" id="l1.441.15"></span>ἐν τοῖς μετὰ ταῦτα πεποίηται τὸν λόγον, ὡς οὐχ εἶς
<span class="lb" data-page="1.441" data-line="16" id="l1.441.16"></span>χυμός ἐστι παντελῶς ἡ φύσις τοῦ ἀνθρώπου, τοῦτ’ ἔστι τὸ
<span class="lb" data-page="1.441" data-line="17" id="l1.441.17"></span>στοιχεῖον, ἀλλ’ οἱ τέτταρες, οὐδὲν ἄλλο, ἢ ὅπερ ἐξ ἀρχῆς
<span class="pb" data-page="1.442" id="p1.442"></span>
<span class="lb" data-page="1.442" data-line="1" id="l1.442.1"></span>ὑπέθετο, περαίνει, τὸ μὴ ἕν εἶναι τὸν ἄνθρωπον. ἔστι
<span class="lb" data-page="1.442" data-line="2" id="l1.442.2"></span>μὲν οὖν ἠλίθιος ἡ δόξα καὶ τῶν φυσικῶν φιλοσόφων, καὶ
<span class="lb" data-page="1.442" data-line="3" id="l1.442.3"></span>τῶν ἰατρῶν, ὅσοι στοιχεῖον ἓν εἶναί φασιν, ἢ τοῦ παντὸς,
<span class="lb" data-page="1.442" data-line="4" id="l1.442.4"></span>ἢ τοῦ ἀνθρώπου.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg008.1st1K-grc1:1.4">
<span class="pb page1" data-page="1.442" id="p1.442"></span>
<span class="milestone ed1page page1" data-n="1.50" data-unit="ed1page" id="ed1page.1.50"></span>
<span class="milestone ed2page page1" data-n="3.10" data-unit="ed2page" id="ed2page.3.10"></span>
            <p>
<span class="lb" data-page="1.442" data-line="5" id="l1.442.5"></span>Καὶ μᾶλλόν ἐστι θαυμάσαι, πῶς οἱ τὰ
<span class="lb" data-page="1.442" data-line="6" id="l1.442.6"></span>τοιαῦτα λέγοντες ἐν εὐδοξίᾳ τινὶ παρὰ τοῖς ἀνθρώποις ἦσαν,
<span class="lb" data-page="1.442" data-line="7" id="l1.442.7"></span>ἢ ἀπορῆσαι τῆς ἀντιλογίας. ἀλλ’ ὅμως ὁ Ἱπποκράτης ἀντιλέγειν
<span class="lb" data-page="1.442" data-line="8" id="l1.442.8"></span>αὐτοῖς ἐπεχείρησεν, οὐχ ὡς μέγα τὶ ποιῶν, ἀλλὰ
<span class="lb" data-page="1.442" data-line="9" id="l1.442.9"></span>διὰ τὴν κατέχουσαν δόξαν. οὐδὲ γὰρ οὐδὲ πιθανοῖς τισι
<span class="lb" data-page="1.442" data-line="10" id="l1.442.10"></span>λόγοις ἐχρήσαντο καὶ δυσλύτοις οἱ ἓν εἰπόντες εἶναι τὸ
<span class="lb" data-page="1.442" data-line="11" id="l1.442.11"></span>στοιχεῖον, ἀλλὰ πρόχειρόν τε καὶ ῥᾴστην φωραθῆναι τὴν
<span class="lb" data-page="1.442" data-line="12" id="l1.442.12"></span>ἀτοπίαν ἔχουσιν. οἵ τε γὰρ τὸ ὕδωρ εἰπόντες εἶναι τὸ στοιχεῖον,
<span class="lb" data-page="1.442" data-line="13" id="l1.442.13"></span>ὅτι τοῦτο πυκνούμενον μὲν καὶ οἷον πιλούμενον γίνεται
<span class="lb" data-page="1.442" data-line="14" id="l1.442.14"></span>γῆ, ἀραιούμενον δὲ καὶ οἷον χεόμενον ἀήρ· εἰ δὲ
<span class="lb" data-page="1.442" data-line="15" id="l1.442.15"></span>ἐπιπλέον ἀραιωθείη τε καὶ χεθείη, πῦρ· διὰ τοῦτό φασιν ﻿
<span class="pb" data-page="1.443" id="p1.443"></span>
<span class="lb" data-page="1.443" data-line="1" id="l1.443.1"></span>ὑπάρχειν αὐτὸ στοιχεῖον· <span class="milestone ed2page" data-n="3.11" data-unit="ed2page" id="ed2page.3.11"></span>οἵ τε τὸν ἀέρα, καὶ οὗτοι
<span class="lb" data-page="1.443" data-line="2" id="l1.443.2"></span>πῦρ μὲν γίνεσθαί φασιν ἀραιούμενον, ὕδωρ δὲ πυκνούμενον·
<span class="lb" data-page="1.443" data-line="3" id="l1.443.3"></span>εἰ δ’ ἔτι μᾶλλον πυκνωθείη, γῆν· οἵ τε τὴν γῆν, ἐκ τοῦ
<span class="lb" data-page="1.443" data-line="4" id="l1.443.4"></span>μετρίως μὲν χεθεῖσαν, ὕδωρ γίνεσθαι, περαιτέρω δ’ ἀραιωθεῖσαν,
<span class="lb" data-page="1.443" data-line="5" id="l1.443.5"></span>ἀέρα, καὶ σφόδρα τοῦτο παθοῦσαν, εἰς πῦρ μεταπίπτειν,
<span class="lb" data-page="1.443" data-line="6" id="l1.443.6"></span>καὶ οὕτω συλλογίζονται τὴν γῆν ὑπάρχειν στοιχεῖον·
<span class="lb" data-page="1.443" data-line="7" id="l1.443.7"></span>οἵ τε τὸ πῦρ ὡσαύτως, ἐκ τοῦ συνιὸν μὲν καὶ πυκνούμενον
<span class="lb" data-page="1.443" data-line="8" id="l1.443.8"></span>ἀέρα γίνεσθαι, παθὸν δ’ ἔτι μᾶλλον τοῦτο
<span class="lb" data-page="1.443" data-line="9" id="l1.443.9"></span>καὶ σφοδρότερον πιληθὲν ὕδωρ, ἐπὶ πλεῖστον δὲ πυκνωθὲν
<span class="lb" data-page="1.443" data-line="10" id="l1.443.10"></span>γῆν ἀποτελεῖσθαι· συλλογίζονται καὶ οὗτοι, τοῦτ’
<span class="lb" data-page="1.443" data-line="11" id="l1.443.11"></span>εἶναι τὸ στοιχεῖον. καίτοι πρόχειρός γε ἡ ἀτοπία τῶν λόγων.
<span class="lb" data-page="1.443" data-line="12" id="l1.443.12"></span>ὑπὲρ γὰρ τῆς εἰς ἄλληλα μεταβολῆς τῶν στοιχείων εἰρηκότες
<span class="lb" data-page="1.443" data-line="13" id="l1.443.13"></span>ἅπαντες, οὐ τοῦτο οἴονται δεικνύναι, ἀλλ’ ὅ τί περ ἂν
<span class="lb" data-page="1.443" data-line="14" id="l1.443.14"></span>ἕκαστος αὐτῶν ὀνομάσῃ στοιχεῖον. οὐκ ἔστι δὲ ταὐτόν, ἢ
<span class="lb" data-page="1.443" data-line="15" id="l1.443.15"></span>περὶ τῆς εἰς ἄλληλα μεταβολῆς εἰπεῖν, ἀέρος καὶ πυρὸς
<span class="pb" data-page="1.444" id="p1.444"></span>
<span class="lb" data-page="1.444" data-line="1" id="l1.444.1"></span>καὶ ὕδατος καὶ γῆς, ἢ περὶ στοιχείων· οὐ γὰρ δὴ ταύτῃ
<span class="lb" data-page="1.444" data-line="2" id="l1.444.2"></span>γε στοιχεῖον ἕκαστον αὐτῶν, ᾗ μεταβάλλειν εἰς ἄλληλα πέφυκεν,
<span class="lb" data-page="1.444" data-line="3" id="l1.444.3"></span>ἀλλ’ ᾗ πρῶτόν τέ ἐστι καὶ ἁπλούστατον· ἐπεί γε
<span class="lb" data-page="1.444" data-line="4" id="l1.444.4"></span>καὶ Πλάτων ὑπὲρ τῆς εἰς ἄλληλα μεταβολῆς ἐν Τιμαίῳ
<span class="lb" data-page="1.444" data-line="5" id="l1.444.5"></span>διείλεκται, κοινὴν ὑποβεβλῆσθαι πᾶσιν ὕλην μίαν ἀποδεῖξαι
<span class="lb" data-page="1.444" data-line="6" id="l1.444.6"></span>βουλόμενος. ἀλλ’ οὗτος μὲν, ὡς ἂν εἰδὼς ἀποδεικνύειν,
<span class="lb" data-page="1.444" data-line="7" id="l1.444.7"></span>εἰς δέον ἐχρήσατο τῇ τῶν πρώτων σωμάτων εἰς ἄλληλα
<span class="lb" data-page="1.444" data-line="8" id="l1.444.8"></span>μεταβολῇ. Θαλῆς δὲ καὶ Ἀναξιμένης καὶ Ἀναξίμανδρος
<span class="lb" data-page="1.444" data-line="9" id="l1.444.9"></span>καὶ Ἡράκλειτος, ἓν ἐξ αὐτῶν ὁτιοῦν ἄλλος ἄλλο θέμενος
<span class="lb" data-page="1.444" data-line="10" id="l1.444.10"></span>εἶναι στοιχεῖον, ἐκ τῆς εἰς ἄλληλα μεταβολῆς αὐτῶν
<span class="lb" data-page="1.444" data-line="11" id="l1.444.11"></span>ἀποδεικνύναι πειρῶνται. καί μοι δοκοῦσιν ἅπαντες ἐκεῖνοι
<span class="lb" data-page="1.444" data-line="12" id="l1.444.12"></span>τὴν ὕλην ὀνειρώττειν, ἣ κοινῇ πᾶσιν ὑποβέβληται τοῖς στοιχείοις,
<span class="lb" data-page="1.444" data-line="13" id="l1.444.13"></span>καὶ ταύτην μίαν ὁρῶντες ἓν ὑπολαμβάνειν εἶναι
<span class="lb" data-page="1.444" data-line="14" id="l1.444.14"></span>καὶ τὸ στοιχεῖον· εἶτα δέον εἰπεῖν, εἴπερ ἄρα, τὸ κοινῇ
<span class="lb" data-page="1.444" data-line="15" id="l1.444.15"></span>πᾶσιν ὑποβεβλημένον, ἀέρι, καὶ πυρὶ, καὶ ὕδατι, καὶ γῇ,
<span class="lb" data-page="1.444" data-line="16" id="l1.444.16"></span>τοῦτ’ εἶναι τὸ στοιχεῖον, οἱ δὲ ὑπερέβησαν μὲν ἐκεῖνο, τῶν
<span class="lb" data-page="1.444" data-line="17" id="l1.444.17"></span>τεττάρων δὲ ἓν ὁτιοῦν ἀπεφῄναντο, κοινῇ μὲν γνώμῃ τῆς
<span class="pb" data-page="1.445" id="p1.445"></span>
<span class="lb" data-page="1.445" data-line="1" id="l1.445.1"></span>ἀποδείξεως ἅπαντες χρησάμενοι, θέμενοι δ’ οὐ ταὐτὸν
<span class="lb" data-page="1.445" data-line="2" id="l1.445.2"></span>ἅπαντες τὸ στοιχεῖον. ᾧπερ δὴ καὶ σκάπτων αὐτοὺς ὁ Ἱπποκράτης,
<span class="lb" data-page="1.445" data-line="3" id="l1.445.3"></span>εὐθὺς ἐν ἀρχῇ τοῦ συγγράμματος, ὧδέ πως φησί·
<span class="lb" data-page="1.445" data-line="4" id="l1.445.4"></span>γνώμῃ μὲν τῇ αὐτῇ πάντες χρέονται, λέγουσι δ’ οὐ τὰ
<span class="lb" data-page="1.445" data-line="5" id="l1.445.5"></span>αὐτά. κᾄπειτα τούτῳ συνάπτων, ἀλλὰ τῆς μὲν γνώμης,
<span class="lb" data-page="1.445" data-line="6" id="l1.445.6"></span>φησὶ, τὸν ἐπίλογον τὸν αὐτὸν ποιέονται, λέγουσι δὲ οὐ τὰ
<span class="lb" data-page="1.445" data-line="7" id="l1.445.7"></span>αὐτά. τίς δ’ ἦν αὐτοῖς ἐπίλογος; ὃν ἔμπροσθεν εἴπομεν.
<span class="lb" data-page="1.445" data-line="8" id="l1.445.8"></span>οἵ τε γὰρ τὴν γῆν λέγοντες εἶναι στοιχεῖον ἐκ τοῦ χεομένην
<span class="lb" data-page="1.445" data-line="9" id="l1.445.9"></span>αὐτὴν ὕδωρ γίνεσθαι, καὶ μᾶλλον ἀραιωθεῖσαν ἀέρα, κᾄπειτα
<span class="lb" data-page="1.445" data-line="10" id="l1.445.10"></span>πῦρ, ἐκ τούτου συλλογίζονται, τὴν γῆν εἶναι στοιχεῖον·
<span class="lb" data-page="1.445" data-line="11" id="l1.445.11"></span>κατὰ ταὐτὰ καὶ οἱ τὸν ἀέρα καὶ τὸ ὕδωρ καὶ τὸ πῦρ
<span class="lb" data-page="1.445" data-line="12" id="l1.445.12"></span>εἰπόντες, ὡς ἔμπροσθεν ἐδήλωσα. πάντες οὖν οὗτοι τὸν
<span class="lb" data-page="1.445" data-line="13" id="l1.445.13"></span>ἐπίλογον ἕνα λέγουσιν ἐπὶ διαφόροις ὑποθέσεσι, πρῶτον
<span class="lb" data-page="1.445" data-line="14" id="l1.445.14"></span>μὲν, οὐκ ἐπιφέροντες οἰκεῖον συμπέρασμα· τὸ γὰρ οἰκεῖον
<span class="lb" data-page="1.445" data-line="15" id="l1.445.15"></span>ἦν εἰπεῖν, ἓν ἄρα τὸ ὑποκείμενον ἅπασι, καὶ οὐσία μία,
<span class="pb" data-page="1.446" id="p1.446"></span>
<span class="lb" data-page="1.446" data-line="1" id="l1.446.1"></span>ἥτις ὑποβέβληται κοινῇ τοῖς πρώτοις σώμασιν· ἔπειτα μηδ’
<span class="lb" data-page="1.446" data-line="2" id="l1.446.2"></span>αὐτὸ τοῦτο γινώσκοντες, ὡς τεττάρων ὑποθέσεων ἀπόδειξιν
<span class="lb" data-page="1.446" data-line="3" id="l1.446.3"></span>μίαν ἐγχειροῦσι λέγειν ἅπαντες, ἅπερ αὐτῶν καὶ διαῤῥήδην
<span class="lb" data-page="1.446" data-line="4" id="l1.446.4"></span>ὁ Ἱπποκράτης ἀμφότερα μέμφεται ἐν τῷ φάναι· καὶ
<span class="lb" data-page="1.446" data-line="5" id="l1.446.5"></span>ἐπιλέγει μὲν ἕκαστος τῷ ἑαυτοῦ λόγῳ μαρτύριά τε <span class="milestone ed2page" data-n="3.12" data-unit="ed2page" id="ed2page.3.12"></span>καὶ
<span class="lb" data-page="1.446" data-line="6" id="l1.446.6"></span>τεκμήρια, ἅ ἐστιν οὐδέν· σαφῶς ἐνδεικνύμενος, ὡς ἀναπόδεικτα
<span class="lb" data-page="1.446" data-line="7" id="l1.446.7"></span>φλυαροῦσι, καὶ παραλογίζονται μᾶλλον σφᾶς αὐτοὺς,
<span class="lb" data-page="1.446" data-line="8" id="l1.446.8"></span>ἢ συλλογίζονται. ἐν δὲ τῷ προσγράψαι, ὅτι γνώμῃ μὲν τῇ
<span class="lb" data-page="1.446" data-line="9" id="l1.446.9"></span>αὐτῇ πάντες χρέονται, λέγουσι δ’ οὐ τὰ αὐτὰ, δῆλον, ὅτι
<span class="lb" data-page="1.446" data-line="10" id="l1.446.10"></span>οὐδὲ γινώσκουσιν· ἐν τούτῳ πάλιν αὐτὸ τοῦτο ἐνδεικνύμενος,
<span class="lb" data-page="1.446" data-line="11" id="l1.446.11"></span>ὡς οὐκ αἰσθάνονται διαφόρων τε καὶ μαχομένων
<span class="lb" data-page="1.446" data-line="12" id="l1.446.12"></span>πραγμάτων ἀπόδειξιν μίαν καὶ τὴν αὐτὴν ἐγχειροῦντες λέγειν.
<span class="lb" data-page="1.446" data-line="13" id="l1.446.13"></span>ὅθεν καὶ ᾦ ἄν τινι τύχῃ, φησὶν, ἡ γλῶσσα ῥυεῖσα
<span class="lb" data-page="1.446" data-line="14" id="l1.446.14"></span>πρὸς τὸν ὄχλον, περιγίνεσθαι δοκεῖ τῷ λόγῳ, καὶ μάλιστα
<span class="lb" data-page="1.446" data-line="15" id="l1.446.15"></span>πρὸς τὸν ὄχλον εἰπὼν, ἀπαιδεύτων δηλονότι πλῆθος ἀνδρῶν,
<span class="lb" data-page="1.446" data-line="16" id="l1.446.16"></span>οὐκ εἰδότων, ὅ τί ποτέ ἐστιν ἀπόδειξις. διὸ καὶ
<span class="pb" data-page="1.447" id="p1.447"></span>
<span class="lb" data-page="1.447" data-line="1" id="l1.447.1"></span>τοῦτο ὀρθῶς ἐπήνεγκεν· ἀλλ’ ἐμοί γε δοκέουσιν οἱ τοιοῦτοι
<span class="lb" data-page="1.447" data-line="2" id="l1.447.2"></span>αὐτοὶ ἑαυτοὺς καταβάλλειν τοῖς ὀνόμασι τῶν λόγων αὐτῶν
<span class="lb" data-page="1.447" data-line="3" id="l1.447.3"></span>ὑπὸ ἀξυνεσίης, τὸν δὲ Μελίσσου λόγον ὀρθοῦν. ὁ γάρ τοι
<span class="lb" data-page="1.447" data-line="4" id="l1.447.4"></span>Μέλισσος <span class="milestone ed1page" data-n="1.51" data-unit="ed1page" id="ed1page.1.51"></span>ἀλλόκοτα μὲν καὶ αὐτὸς ὑπὲρ τοῦ παντὸς
<span class="lb" data-page="1.447" data-line="5" id="l1.447.5"></span>ἀπεφῄνατο, ὡς ἕν τε εἴη καὶ ἀμετάβλητον καὶ ἄπειρον.
<span class="lb" data-page="1.447" data-line="6" id="l1.447.6"></span>ἐξ ὧν οἵ τε τὸν ἀέρα λέγοντες, ἢ τὸ πῦρ, ἢ τὸ ὕδωρ, ἢ
<span class="lb" data-page="1.447" data-line="7" id="l1.447.7"></span>τὴν γῆν εἶναι τὸ ἕν τε καὶ τὸ πᾶν, ἐκ τούτων ἄν δόξειεν
<span class="lb" data-page="1.447" data-line="8" id="l1.447.8"></span>ὁ τοῦ Μελίσσου λόγος ὀρθοῦσθαι. εἰ γὰρ χρὴ δυοῖν ἀτόπων
<span class="lb" data-page="1.447" data-line="9" id="l1.447.9"></span>οὕτω δογμάτων αἵρεσιν ποιήσασθαι, κινδυνεύει νοῦν
<span class="lb" data-page="1.447" data-line="10" id="l1.447.10"></span>ἔχειν ὁ τοῦ Μελίσσου λόγος. ὃ γὰρ ὑπέθετο κατ’ ἀρχὰς,
<span class="lb" data-page="1.447" data-line="11" id="l1.447.11"></span>οὐκ ἀνατρέπει κατὰ τὴν ἐφεξῆς διέξοδον, ὡς οὗτοι. θέντες
<span class="lb" data-page="1.447" data-line="12" id="l1.447.12"></span>γὰρ, τὸ στοιχεῖον ἕν εἶναι τῶν ὄντων, ἐν τοῖς ἐφεξῆς μνημονεύουσι
<span class="lb" data-page="1.447" data-line="13" id="l1.447.13"></span>τῆς μεταβολῆς αὐτοῦ, τέτταρα ποιοῦντες τὰ ὄντα.
<span class="lb" data-page="1.447" data-line="14" id="l1.447.14"></span>βέλτιον γὰρ ἦν ἀμετάβλητον ὑποθέσθαι τοῦτο τὸ ἓν, εἰ
<span class="lb" data-page="1.447" data-line="15" id="l1.447.15"></span>ὄντως ἕν ἐστιν. εἰ γὰρ μεταβάλλει, πῶς ἕν ἐστιν ἔτι;
<span class="lb" data-page="1.447" data-line="16" id="l1.447.16"></span>προσηκόντως οὖν ἔφη ὁ Ἱπποκράτης, ἅπαντας τούτους τοὺς ﻿
<span class="pb" data-page="1.448" id="p1.448"></span>
<span class="lb" data-page="1.448" data-line="1" id="l1.448.1"></span>ἤτοι τὸ ὕδωρ, ἢ τὸ πῦρ, ἢ τὸν ἀέρα, ἢ τὴν γῆν εἶναι λέγοντας
<span class="lb" data-page="1.448" data-line="2" id="l1.448.2"></span>στοιχεῖα ὀρθοῦν τὸν τοῦ Μελίσσου λόγον, καίτοι
<span class="lb" data-page="1.448" data-line="3" id="l1.448.3"></span>γ’ ἄτοπον ὄντα δεινῶς, καὶ παρὰ πᾶσαν ἐνάργειαν εἰρημένον,
<span class="lb" data-page="1.448" data-line="4" id="l1.448.4"></span>ὡς μηδὲ ἀντιλογίας χρῄζειν. ἐπὶ πλέον δὲ καὶ περὶ
<span class="lb" data-page="1.448" data-line="5" id="l1.448.5"></span>τῆς ἀτοπίας αὐτοῦ καὶ Ἀριστοτέλης ἐν τῷ πρώτῳ τῆς φυσικῆς
<span class="lb" data-page="1.448" data-line="6" id="l1.448.6"></span>ἀκροάσεως διείλεκται.
</p>
          </article>

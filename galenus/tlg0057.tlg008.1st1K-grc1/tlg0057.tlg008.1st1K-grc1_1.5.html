<article xmlns="http://www.w3.org/1999/xhtml" id="urn:cts:greekLit:tlg0057.tlg008.1st1K-grc1:1.5">
<span class="pb page1" data-page="1.448" id="p1.448"></span>
<span class="milestone ed1page page1" data-n="1.51" data-unit="ed1page" id="ed1page.1.51"></span>
<span class="milestone ed2page page1" data-n="3.12" data-unit="ed2page" id="ed2page.3.12"></span>
            <p>
<span class="lb" data-page="1.448" data-line="7" id="l1.448.7"></span>Καὶ μὲν δὴ καὶ τὸ εἶδος τῶν λόγων ὡσαύτως
<span class="lb" data-page="1.448" data-line="8" id="l1.448.8"></span>ἔοικεν Ἀριστοτέλης πεποιῆσθαι τῷ Ἱπποκράτει. προειπὼν
<span class="lb" data-page="1.448" data-line="9" id="l1.448.9"></span>γὰρ εὐθὺς ἐν ἀρχῇ· τὸ μὲν οὖν, εἰ ἕν ἐστι καὶ ἀκίνητον
<span class="lb" data-page="1.448" data-line="10" id="l1.448.10"></span>τὸ ὂν, σκοπεῖν, οὐ περὶ φύσεώς ἐστι σκοπεῖν· εἶτ’
<span class="lb" data-page="1.448" data-line="11" id="l1.448.11"></span>αὐτὸ τοῦτο ἀποδείξας, καὶ διὰ τοῦτο μηδ’ ἀντιλογίας τινὸς
<span class="lb" data-page="1.448" data-line="12" id="l1.448.12"></span>δεῖσθαι φήσας τὸν Μελίσσου τε καὶ Παρμενίδου λόγον,
<span class="lb" data-page="1.448" data-line="13" id="l1.448.13"></span>ἐναργῶς ἑκάτερον ἄτοπον ὄντα, προϊόντος τοῦ συγγράμματος,
<span class="lb" data-page="1.448" data-line="14" id="l1.448.14"></span>ἀντιλέγων αὐτοῖς εὑρίσκεται. ταὐτὸν δὴ τούτῳ καὶ ὁ
<span class="lb" data-page="1.448" data-line="15" id="l1.448.15"></span>Ἱπποκράτης ἔπαθεν. ἐνδειξάμενος γὰρ, ὡς ἀναιροῦσι τὴν
<span class="lb" data-page="1.448" data-line="16" id="l1.448.16"></span>ἰατρικὴν τέχνην οἱ ἓν εἰπόντες εἶναι τὸ στοιχεῖον, καὶ ὡς
<span class="lb" data-page="1.448" data-line="17" id="l1.448.17"></span>οὐκ ἔστιν αὐτοῖς ἐπιτήδειος ὅδε λόγος ἀκούειν, ὅμως ἐν
<span class="pb" data-page="1.449" id="p1.449"></span>
<span class="lb" data-page="1.449" data-line="1" id="l1.449.1"></span>τοῖς μετὰ ταῦτα φαίνεται διαβάλλων αὐτῶν τὴν δόξαν.
<span class="lb" data-page="1.449" data-line="2" id="l1.449.2"></span>ὅτι δὲ καὶ τὰς τῆς φυσιολογίας ἀρχὰς, ὡς Ἀριστοτέλης
<span class="lb" data-page="1.449" data-line="3" id="l1.449.3"></span>ἔλεγε, καὶ τὰς τῆς ἰατρικῆς, ὡς Ἱπποκράτης φησὶν, ἀναιροῦσιν
<span class="lb" data-page="1.449" data-line="4" id="l1.449.4"></span>οἱ ἓν εἶναι λέγοντες τὸ ὂν, ἄντικρυς δῆλον, ἥ τε
<span class="lb" data-page="1.449" data-line="5" id="l1.449.5"></span>γὰρ φυσιολογία περὶ τῶν ἐν γενέσει καὶ φθορᾷ καὶ ὅλως
<span class="lb" data-page="1.449" data-line="6" id="l1.449.6"></span>ἐν μεταβολῇ σωμάτων ἐστίν. εἰ δὲ ἕν ἐστι μόνον τὸ
<span class="lb" data-page="1.449" data-line="7" id="l1.449.7"></span>ὃν, ἀνῄρηται ταῦτα. κατὰ δὲ τὸν αὐτὸν τρόπον καὶ ἡ
<span class="lb" data-page="1.449" data-line="8" id="l1.449.8"></span><span class="milestone ed2page" data-n="3.13" data-unit="ed2page" id="ed2page.3.13"></span>ἰατρικὴ πρῶτον μὲν κᾀκ τοῦ τῆς γενέσεώς τε καὶ
<span class="lb" data-page="1.449" data-line="9" id="l1.449.9"></span>φθορᾶς οἷον ὑπηρέτης ὑπάρχειν, εἰ μὴ δοθείη ταῦτα,
<span class="lb" data-page="1.449" data-line="10" id="l1.449.10"></span>συναναιρεῖται καὶ αὐτή. ἔπειτα δὲ καὶ οἱ τρόποι τῶν ἰάσεων,
<span class="lb" data-page="1.449" data-line="11" id="l1.449.11"></span>οἱ πολλοὶ καὶ πολυειδεῖς, οὗτοι πρὸς τῶν ἓν ἡγουμένων
<span class="lb" data-page="1.449" data-line="12" id="l1.449.12"></span>εἶναι τὸ ὂν ἀνατρέπονται. ἢ γὰρ οὐδ’ ὅλως πείσεταί
<span class="lb" data-page="1.449" data-line="13" id="l1.449.13"></span>τι τὰ σώματα ἡμῶν, ἢ, εἴπερ πάσχει, καθ’ ἕνα τρόπον
<span class="lb" data-page="1.449" data-line="14" id="l1.449.14"></span>πείσεται, ὥστε καὶ τὸ ἰώμενον ἓν ἔσται. εἰ δὲ τοῦτ’ ἀληθὲς,
<span class="lb" data-page="1.449" data-line="15" id="l1.449.15"></span>ἀπόλωλε δηλονότι σύμπασα ἰατρική. πολλῶν μὲν γὰρ
<span class="lb" data-page="1.449" data-line="16" id="l1.449.16"></span>ὄντων τῶν ἰωμένων, ἰατροῦ ἔργον ἐστὶ τὸ πρόσφορον
<span class="pb" data-page="1.450" id="p1.450"></span>
<span class="lb" data-page="1.450" data-line="1" id="l1.450.1"></span>ἑκάστῳ τῶν νοσημάτων ἐξευρεῖν. ἑνὸς δ’ ὑπάρχοντος κατ’
<span class="lb" data-page="1.450" data-line="2" id="l1.450.2"></span>εἶδος τοῦ τε ἰωμένου καὶ τοῦ νοσοῦντος, οὐδεὶς κίνδυνος
<span class="lb" data-page="1.450" data-line="3" id="l1.450.3"></span>ἀποτυχίας. ὥστ’ ὀρθῶς εἶπεν ὁ Ἱπποκράτης εὐθὺς κατ’
<span class="lb" data-page="1.450" data-line="4" id="l1.450.4"></span>ἀρχάς· ὅστις μὲν οὖν εἴωθεν ἀκούειν λεγόντων ἀμφὶ τῆς
<span class="lb" data-page="1.450" data-line="5" id="l1.450.5"></span>φύσεως τῆς ἀνθρωπίνης προσωτέρω, ἢ ὁκόσον αὐτέης ἐς
<span class="lb" data-page="1.450" data-line="6" id="l1.450.6"></span>ἰατρικὴν ἀφίκει, τουτέῳ μὲν οὐκ ἐπιτήδειος ὅδε ὁ λόγος
<span class="lb" data-page="1.450" data-line="7" id="l1.450.7"></span>ἀκούειν. οὔτε γὰρ τὸ πάμπαν ἠέρα λέγω τὸν ἄνθρωπον
<span class="lb" data-page="1.450" data-line="8" id="l1.450.8"></span>εἶναι, τοῦτ’ ἔστιν οὐ παντελῶς ἓν, οὐδὲ μόνον. ὁ γὰρ
<span class="lb" data-page="1.450" data-line="9" id="l1.450.9"></span>τοῦτο λέγων προσωτέρω, ἢ κατὰ τὴν ἰατρικὴν, ἀποφαίνεται
<span class="lb" data-page="1.450" data-line="10" id="l1.450.10"></span>τὰς ἀρχὰς τῆς τέχνης ἀνατρέπων. χρὴ γὰρ, εἴπερ τι ἄλλο,
<span class="lb" data-page="1.450" data-line="11" id="l1.450.11"></span>καὶ τοῦτο συγκεχωρῆσθαι τοῖς ἰατροῖς, ὡς πολλαὶ μὲν αἱ
<span class="lb" data-page="1.450" data-line="12" id="l1.450.12"></span>τῶν νοσημάτων ἰδέαι, πολλαὶ δ’ αἱ τῶν ἰαμάτων. τοῦτ’
<span class="lb" data-page="1.450" data-line="13" id="l1.450.13"></span>οὖν ὁ μὴ συγχωρῶν ἀναιρεῖ τὰς ἀρχὰς τῆς ἰατρικῆς, ὥστε
<span class="lb" data-page="1.450" data-line="14" id="l1.450.14"></span>προσωτέρω ἢ κατὰ τὴν ἰατρικὴν ὁ λόγος ἐστίν. ὁ γὰρ ἀντιλέγων
<span class="lb" data-page="1.450" data-line="15" id="l1.450.15"></span>τοῖς ἀναιροῦσιν ἡστινοσοῦν τέχνης τὰς ἀρχὰς οὐχ
<span class="lb" data-page="1.450" data-line="16" id="l1.450.16"></span>ὁ τεχνίτης ἐστὶ τῆς ἀναιρουμένης τέχνης, ἀλλ’ ἕτερός τις,
<span class="lb" data-page="1.450" data-line="17" id="l1.450.17"></span>ὅπερ ἄν σοι γένηται δῆλον κᾀκ τῆς τοῦ Ἀριστοτέλους ῥήσεως
<span class="pb" data-page="1.451" id="p1.451"></span>
<span class="lb" data-page="1.451" data-line="1" id="l1.451.1"></span>ἐχούσης ᾧδε· ὥσπερ γὰρ τῷ γεωμέτρῃ οὐκ ἔτι λόγος ἐστὶ
<span class="lb" data-page="1.451" data-line="2" id="l1.451.2"></span>πρὸς τὸν ἀναιροῦντα τὰς ἀρχὰς, ἀλλ’ ἤτοι ἑτέρας ἐπιστήμης,
<span class="lb" data-page="1.451" data-line="3" id="l1.451.3"></span>ἢ κοινῇ πασῶν, οὕτως οὐδὲ τῷ φυσικῷ· τοῖς γὰρ
<span class="lb" data-page="1.451" data-line="4" id="l1.451.4"></span>ἀναιροῦσι τὰ ἐναργῶς φαινόμενα ἢ κοινῇ πάντας ἀνθρώπους
<span class="lb" data-page="1.451" data-line="5" id="l1.451.5"></span>μέμφεσθαι προσῆκεν, ὡς ἀνατρέπουσι τὸν βίον, ἢ
<span class="lb" data-page="1.451" data-line="6" id="l1.451.6"></span>τέχνην τινὰ ὑπὲρ τῶν ἀρχῶν ἀγωνιζομένην προστήσασθαι
<span class="lb" data-page="1.451" data-line="7" id="l1.451.7"></span>παρὰ τὰς κατὰ μέρος ἁπάσας, αὐτὴν δ’ ἑκάστην τῶν κατὰ
<span class="lb" data-page="1.451" data-line="8" id="l1.451.8"></span>μέρος τεχνῶν ἐπὶ ταῖς ἀρχαῖς συγχωρηθείσαις οὕτω προϊέναι.
<span class="lb" data-page="1.451" data-line="9" id="l1.451.9"></span>φαίνονται τοίνυν ὁ μὲν Ἀριστοτέλης τε καὶ Ἱπποκράτης
<span class="lb" data-page="1.451" data-line="10" id="l1.451.10"></span>ὡσαύτως διατεθεῖσθαι τὸν λόγον, οἱ δ’ ἐξηγηταὶ μὴ
<span class="lb" data-page="1.451" data-line="11" id="l1.451.11"></span>παρακολουθεῖν. οὐδὲ γὰρ διὰ τοῦτ’ εἶπεν ὁ Ἱπποκράτης,
<span class="lb" data-page="1.451" data-line="12" id="l1.451.12"></span>οὐκ ἐπιτήδειον εἶναι τὸν λόγον τοῖς εἰωθόσιν ἀκούειν περὶ
<span class="lb" data-page="1.451" data-line="13" id="l1.451.13"></span>φύσεως ἀνθρωπίνης προσωτέρω, ἢ ὁκόσον αὐτέης εἰς ἰατρικὴν
<span class="lb" data-page="1.451" data-line="14" id="l1.451.14"></span>ἀφίκει, διότι καταγινώσκει τῶν πῦρ καὶ γῆν καὶ
<span class="lb" data-page="1.451" data-line="15" id="l1.451.15"></span>ὕδωρ καὶ ἀέρα τιθεμένων στοιχεῖα, ἀλλ’ ἁπλῶς ἀπ’ ἀρχῆς
<span class="lb" data-page="1.451" data-line="16" id="l1.451.16"></span>ἄχρι τέλους τοῖς ἓν ὁτιοῦν αὐτῶν εἰποῦσιν εὑρίσκεται
<span class="pb" data-page="1.452" id="p1.452"></span>
<span class="lb" data-page="1.452" data-line="1" id="l1.452.1"></span>μεμφόμενος, ἐπεὶ ἐκεῖνό γε δεινῶς ἄλογόν ἐστιν, εἰ, διότι
<span class="lb" data-page="1.452" data-line="2" id="l1.452.2"></span>μηδὲν τῶν τεττάρων εἰλικρινὲς ἐν τῷ σώματι φαίνεται, διὰ
<span class="lb" data-page="1.452" data-line="3" id="l1.452.3"></span>τοῦτ’ ἀπιστηθήσεται πάντα. κατὰ γὰρ τὸν αὐτὸν, οἶμαι,
<span class="lb" data-page="1.452" data-line="4" id="l1.452.4"></span>τρόπον ἀπιστήσει τις, ἐκ κηροῦ καὶ ῥητίνης καὶ πίττης
<span class="lb" data-page="1.452" data-line="5" id="l1.452.5"></span>καὶ στέατος συγκεῖσθαι τὴν τετραφάρμακον καλουμένην, ὅτι
<span class="lb" data-page="1.452" data-line="6" id="l1.452.6"></span>μηδὲν αὐτῶν ὁλόκληρον καὶ παντελὲς ἐν αὐτῇ περιεχόμενον
<span class="lb" data-page="1.452" data-line="7" id="l1.452.7"></span>φαίνεται. καὶ τί δεῖ λέγειν περὶ τῶν οὕτω δι’ ὅλων ἀλλήλοις
<span class="lb" data-page="1.452" data-line="8" id="l1.452.8"></span>κραθέντων; ὅπου καὶ τὰ ξηρὰ φάρμακα, τὰ ἐκ καδμίας
<span class="lb" data-page="1.452" data-line="9" id="l1.452.9"></span>καὶ στίμμεως καὶ χαλκοῦ κεκαυμένου συγκείμενα, καλῶς
<span class="lb" data-page="1.452" data-line="10" id="l1.452.10"></span>λειωθέντα, τῶν ἁπλῶν οὐδέν τι εἰλικρινὲς διασωζόμενον
<span class="lb" data-page="1.452" data-line="11" id="l1.452.11"></span>ἔχει, οὐδ’ ἐστὶ λαβεῖν τι μόριον οὐδὲ τὸ σμικρότατον αὐτῶν,
<span class="lb" data-page="1.452" data-line="12" id="l1.452.12"></span>ἐν ᾧ τῶν εἰρημένων ὁτιοῦν ἓν ἄκρατόν τε καὶ ἄμικτον
<span class="lb" data-page="1.452" data-line="13" id="l1.452.13"></span><span class="milestone ed2page" data-n="3.14" data-unit="ed2page" id="ed2page.3.14"></span>ἑτέρου θεάσῃ. μὴ τοίνυν, ἐπειδὴ καὶ τὰ τῶν
<span class="lb" data-page="1.452" data-line="14" id="l1.452.14"></span>ζώων σώματα τῶν τεττάρων στοιχείων οὐδὲν εἰλικρινὲς διασωζόμενον
<span class="lb" data-page="1.452" data-line="15" id="l1.452.15"></span>ἔχει, ἐκ τούτων ἀπιστῶμεν αὐτὰ κεκρᾶσθαι, ﻿
<span class="pb" data-page="1.453" id="p1.453"></span>
<span class="lb" data-page="1.453" data-line="1" id="l1.453.1"></span>μήτε διὰ τοῦτο τὸν μὲν κόσμον ἐκ τῶν τεττάρων εἶναι
<span class="lb" data-page="1.453" data-line="2" id="l1.453.2"></span>στοιχείων συγχωρήσωμεν, ἀφαιρώμεθα δὲ τὰ ζῶα τῆς ἐκ
<span class="lb" data-page="1.453" data-line="3" id="l1.453.3"></span>τούτων γενέσεως, ὥσπερ ἔξωθέν ποθεν ἥκοντα, καὶ οὐκ ἐν
<span class="lb" data-page="1.453" data-line="4" id="l1.453.4"></span>τῷ κόσμῳ γεγονότα. ἢ δεῖξαί μοι σὺ κελεύεις, γῆν ἐν τοῖς
<span class="lb" data-page="1.453" data-line="5" id="l1.453.5"></span>τῶν ζώων σώμασιν εἰλικρινῆ καὶ ἄμικτον, αὐτὸς μηδ’ ἐν τῷ
<span class="lb" data-page="1.453" data-line="6" id="l1.453.6"></span>κόσμῳ δεῖξαι τοιαύτην δυνάμενος; ὅ τι γὰρ ἂν λάβοις αὐτῆς
<span class="lb" data-page="1.453" data-line="7" id="l1.453.7"></span>τὸ μόριον, εὐθὺς τοῦτο καὶ θερμότητός τινος, καὶ
<span class="lb" data-page="1.453" data-line="8" id="l1.453.8"></span>νοτίδος, καὶ ἀερώδους οὐσίας μετέχει, τῆς ἀμίκτου γῆς, ἣν
<span class="lb" data-page="1.453" data-line="9" id="l1.453.9"></span>δὴ καὶ στοιχεῖον ἐπινοοῦμεν, ἐσχάτως πυκνῆς οὔσης, καὶ
<span class="lb" data-page="1.453" data-line="10" id="l1.453.10"></span>βαρείας, καὶ ψυχρᾶς, καὶ ξηρᾶς. ἀλλ’ οἷον ἐν τῷ κόσμῳ τὸν
<span class="lb" data-page="1.453" data-line="11" id="l1.453.11"></span>λίθον ἐπιδεικνύεις μοι σὺ γεῶδες σῶμα, τοιοῦτον ἐν τοῖς ζώοις
<span class="lb" data-page="1.453" data-line="12" id="l1.453.12"></span>ἐπιδείξω σοι τό τε τῶν ὀστῶν γένος καὶ τὸ τῶν χόνδρων καὶ
<span class="lb" data-page="1.453" data-line="13" id="l1.453.13"></span>τὸ τῶν τριχῶν. ἐκ τούτου δὲ τοῦ γένους ἐστὶ κᾀν τοῖς ὀστρακοδέρμοις
<span class="lb" data-page="1.453" data-line="14" id="l1.453.14"></span>ζώοις τὸ καλούμενον ὄστρακον, ἀκριβῶς εἰς γῆς
<span class="lb" data-page="1.453" data-line="15" id="l1.453.15"></span>ἰδέαν ἀπεξηραμμένον καὶ πεπιλημένον· ὥστ’, εἰ ζητεῖς ἐν
<span class="lb" data-page="1.453" data-line="16" id="l1.453.16"></span>τοῖς ζώοις γῆν, ἔχεις θεάσασθαι τοιαύτην, οἵαν κᾀν τῷ
<span class="pb" data-page="1.454" id="p1.454"></span>
<span class="lb" data-page="1.454" data-line="1" id="l1.454.1"></span>κόσμῳ, τήν τε ἄμικτόν τε καὶ παντελῆ καὶ μόνην οὐκ ἂν
<span class="lb" data-page="1.454" data-line="2" id="l1.454.2"></span>οὐδ’ ἐν ἐκείνῳ ῥᾳδίως ἐξεύροις· ὥσπερ οὐδὲ ὕδωρ καθαρὸν
<span class="lb" data-page="1.454" data-line="3" id="l1.454.3"></span>καὶ ἀμιγὲς ἁπάντων τῶν ἄλλων, οὐδὲ πῦρ, οὐδὲ ἀέρα.
<span class="lb" data-page="1.454" data-line="4" id="l1.454.4"></span>νενόθευται γὰρ ἅπαντα τοῖς ἑτερογενέσι, καὶ ἀναμέμικται,
<span class="lb" data-page="1.454" data-line="5" id="l1.454.5"></span>καὶ μετείληφεν ἀλλήλων, ἢ μᾶλλον, ἢ ἧττον. ἀλλά τοι κᾀν
<span class="lb" data-page="1.454" data-line="6" id="l1.454.6"></span>τῇ μίξει τοῖς γε νοῦν ἔχουσιν ἡ τοῦ κρατοῦντος ἰδέα φαίνεται.
<span class="lb" data-page="1.454" data-line="7" id="l1.454.7"></span>μὴ τοίνυν μηδ’ ἐν τοῖς τῶν <span class="milestone ed1page" data-n="1.52" data-unit="ed1page" id="ed1page.1.52"></span>ζώων σώμασιν
<span class="lb" data-page="1.454" data-line="8" id="l1.454.8"></span>ἄμικτόν τι ζήτει, ἀλλ’ ἀρκείτω σοι, τουτὶ μὲν ψυχρὸν, καὶ
<span class="lb" data-page="1.454" data-line="9" id="l1.454.9"></span>ξηρὸν, καὶ πυκνὸν, ἰδών τι τὸ μόριον, ἀναμνησθῆναι γῆς,
<span class="lb" data-page="1.454" data-line="10" id="l1.454.10"></span>τουτὶ δ’ ὑγρὸν, καὶ ἀραιὸν, καὶ ῥυτὸν, εἰς ἔννοιαν ὕδατος
<span class="lb" data-page="1.454" data-line="11" id="l1.454.11"></span>ἀφικέσθαι. ἀναμιμνησκέτω δέ σε καὶ ἡ πολλὴ θερμασία
<span class="lb" data-page="1.454" data-line="12" id="l1.454.12"></span>κατὰ τὸ τοῦ ζώου σῶμα πυρός· ἥ τε τοῦ πνεύματος φύσις,
<span class="lb" data-page="1.454" data-line="13" id="l1.454.13"></span>ἧς χωρὶς οὐχ οἷόν τε συστῆναι ζῶον, ἀέρος μὲν μάλιστα, σὺν
<span class="lb" data-page="1.454" data-line="14" id="l1.454.14"></span>αὐτῷ δὲ πυρὸς ἀναμιμνησκέτω σε. μηδέ με γῆν αἰτήσῃς
<span class="lb" data-page="1.454" data-line="15" id="l1.454.15"></span>αὐτὴν καθ’ αὑτὴν ἐν ζώου σώματι, μηδὲ τῶν ἄλλων μηδὲν
<span class="pb" data-page="1.455" id="p1.455"></span>
<span class="lb" data-page="1.455" data-line="1" id="l1.455.1"></span>ἄκρατον, ἢ δεῖξόν μοι σὺ πρῶτος ἐν τῇ τετραφαρμάκῳ τὸν
<span class="lb" data-page="1.455" data-line="2" id="l1.455.2"></span>κηρόν. ἐμοὶ μὲν γὰρ καὶ θαυμάζειν ἐπέρχεται, εἰ τοὺς πυροὺς,
<span class="lb" data-page="1.455" data-line="3" id="l1.455.3"></span>καὶ τὰς κριθὰς, καὶ τὰς φηγοὺς, καὶ τὰ σῦκα, καὶ
<span class="lb" data-page="1.455" data-line="4" id="l1.455.4"></span>τῶν ἄλλων ὀσπρίων τε καὶ ἀκροδρύων ἕκαστον οὐκ ἐκ γῆς
<span class="lb" data-page="1.455" data-line="5" id="l1.455.5"></span>καὶ ὕδατος οἴει γεγονέναι, σαφῶς ὁρῶν ἐντεῦθεν αὐτοῖς
<span class="lb" data-page="1.455" data-line="6" id="l1.455.6"></span>ὑπάρχουσαν τὴν γένεσιν. ἆρ’ οὖν οὐδ’ ὅλως ἀέρος ἢ πυρώδους
<span class="lb" data-page="1.455" data-line="7" id="l1.455.7"></span>οὐσίας μετέχει; καὶ μὴν εἰ γῆν ὕδατι δεύσειας, οὐδὲν
<span class="lb" data-page="1.455" data-line="8" id="l1.455.8"></span>ἔσται σοι πλέον πηλοῦ. τῶν δ’ ὀσπρίων ἕκαστον ἢ
<span class="lb" data-page="1.455" data-line="9" id="l1.455.9"></span>τῶν ἀκροδρύων οὐκ αὐτὸ δὴ τοῦτο πηλός ἐστιν, ὅτι καὶ
<span class="lb" data-page="1.455" data-line="10" id="l1.455.10"></span>πυρὸς καὶ ἀέρος μετείληφεν δι’ ὅλων ἀλλήλοις κεραννυμένων.
<span class="lb" data-page="1.455" data-line="11" id="l1.455.11"></span>ἀλλ’ ἴσως σὺ μὲν τὰς φηγοὺς καὶ τὰ σῦκα συγχωρεῖς
<span class="lb" data-page="1.455" data-line="12" id="l1.455.12"></span>ἐκ τῶν τοῦ κόσμου στοιχείων γεγονέναι, καὶ πρό γε
<span class="lb" data-page="1.455" data-line="13" id="l1.455.13"></span>τούτων αὐτῶν τὰ φυτὰ, μικρὸν μὲν ἑκάστου σπέρμα θεώμενος
<span class="lb" data-page="1.455" data-line="14" id="l1.455.14"></span>εἰς τὴν γῆν καταβαλλόμενον, ὃ τῶν ἄλλων φυτῶν
<span class="lb" data-page="1.455" data-line="15" id="l1.455.15"></span>οὐδὲ μυριοστόν ἐστι μόριον· ἅπασαν δὲ τὴν ἄλλην οὐσίαν
<span class="lb" data-page="1.455" data-line="16" id="l1.455.16"></span>ἐκ τῶν τοῦ κόσμου στοιχείων ὁρῶν γινομένην, ἀπορεῖς περὶ
<span class="lb" data-page="1.455" data-line="17" id="l1.455.17"></span>τῶν ζώων, ὥσπερ οὐχὶ κᾀκείνων ἐντεῦθεν τρεφομένων. ὄϊες
<span class="pb" data-page="1.456" id="p1.456"></span>
<span class="lb" data-page="1.456" data-line="1" id="l1.456.1"></span>μὲν γὰρ τὰς πόας, σύες δὲ καὶ ταύτας, καὶ τὰς φηγοὺς,
<span class="lb" data-page="1.456" data-line="2" id="l1.456.2"></span>αἶγες δὲ πρὸς τούτοις καὶ τοὺς <span class="milestone ed2page" data-n="3.15" data-unit="ed2page" id="ed2page.3.15"></span>ἁπαλοὺς κλάδους τῶν
<span class="lb" data-page="1.456" data-line="3" id="l1.456.3"></span>δένδρων σιτοῦνται, κᾀκ τούτων αὐτοῖς τό τε αἷμα γεννᾶται,
<span class="lb" data-page="1.456" data-line="4" id="l1.456.4"></span>καὶ τὸ σῶμα τρέφεται, καὶ τὰ κυήματα συνίσταταί τε καὶ
<span class="lb" data-page="1.456" data-line="5" id="l1.456.5"></span>αὔξεται. πότερον οὖν αἶγες μὲν, καὶ σύες, καὶ ὄϊες ἐκ τῶν
<span class="lb" data-page="1.456" data-line="6" id="l1.456.6"></span>τοῦ κόσμου γεγόνασι στοιχείων, οἱ δὲ ταῦτα ἐσθίοντες ἐξ
<span class="lb" data-page="1.456" data-line="7" id="l1.456.7"></span>ἄλλου τινὸς ἢ τὴν πρώτην γένεσιν καὶ αὔξησιν, ἢ τὴν νῦν
<span class="lb" data-page="1.456" data-line="8" id="l1.456.8"></span>ἔχουσι τροφήν; καὶ μὴν ἄλογα ταῦτα πάντα, καὶ ἄτοπα,
<span class="lb" data-page="1.456" data-line="9" id="l1.456.9"></span>καὶ πολλῆς ἀμαθίας μεστά. καὶ γὰρ ὄσπρια καὶ καρποὶ
<span class="lb" data-page="1.456" data-line="10" id="l1.456.10"></span>πάντες ἐκ τῶν τοῦ κόσμου γεγόνασι στοιχείων, κᾀκ τούτων
<span class="lb" data-page="1.456" data-line="11" id="l1.456.11"></span>τὰ ζῶα καὶ γεννᾶται, καὶ τρέφεται, καὶ αὐξάνεται. καὶ
<span class="lb" data-page="1.456" data-line="12" id="l1.456.12"></span>χρὴ θαῤῥούντως ἀποφαίνεσθαι, γῆν καὶ πῦρ καὶ ἀέρα καὶ
<span class="lb" data-page="1.456" data-line="13" id="l1.456.13"></span>ὕδωρ πάντων εἶναι κοινὰ καὶ πρῶτα στοιχεῖα. πρῶτα γάρ
<span class="lb" data-page="1.456" data-line="14" id="l1.456.14"></span>ἐστι ταῦτα καὶ ἁπλούστατα σώματα πάντων τῶν ἐν τῷ
<span class="lb" data-page="1.456" data-line="15" id="l1.456.15"></span>κόσμῳ· τὰ δ’ ἄλλα πάντα, καὶ φυτὰ καὶ ζῶα, ἐκ τούτων
<span class="lb" data-page="1.456" data-line="16" id="l1.456.16"></span>σύγκειται. καὶ Ἱπποκράτης οὐ μόνον, ὅτι ταῦτα στοιχεῖά
<span class="pb" data-page="1.457" id="p1.457"></span>
<span class="lb" data-page="1.457" data-line="1" id="l1.457.1"></span>ἐστι πάντων τῶν ἐν τῷ κόσμῳ, προϊὼν αὐτὸς ἀποφαίνεται
<span class="lb" data-page="1.457" data-line="2" id="l1.457.2"></span>κατὰ τὸ περὶ φύσεως ἀνθρώπου βιβλίων, ἀλλὰ καὶ τὰς
<span class="lb" data-page="1.457" data-line="3" id="l1.457.3"></span>ποιότητας αὐτῶν, καθ’ ἃς εἰς ἄλληλα δρᾷν καὶ πάσχειν
<span class="lb" data-page="1.457" data-line="4" id="l1.457.4"></span>πέφυκεν, αὐτός ἐστιν ὁ πρῶτος ὁρισάμενος.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg008.1st1K-grc1:1.6">
<span class="pb page1" data-page="1.457" id="p1.457"></span>
<span class="milestone ed1page page1" data-n="1.52" data-unit="ed1page" id="ed1page.1.52"></span>
<span class="milestone ed2page page1" data-n="3.15" data-unit="ed2page" id="ed2page.3.15"></span>
            <p>
<span class="lb" data-page="1.457" data-line="5" id="l1.457.5"></span>Μὴ παρακολουθοῦντες δ’ οἱ πολλοὶ τῇ κατὰ
<span class="lb" data-page="1.457" data-line="6" id="l1.457.6"></span>τὸν λόγον ὁμωνυμίᾳ, συγχέονταί τε καὶ ταράττονται, καθάπερ
<span class="lb" data-page="1.457" data-line="7" id="l1.457.7"></span>καὶ Ἀθήναιος ὁ Ἀτταλεὺς, ἅμα μὲν τιθέμενος στοιχεῖα
<span class="lb" data-page="1.457" data-line="8" id="l1.457.8"></span>τοῦ ἀνθρώπου τὸ θερμὸν καὶ τὸ ψυχρὸν καὶ τὸ ξηρὸν
<span class="lb" data-page="1.457" data-line="9" id="l1.457.9"></span>καὶ τὸ ὑγρὸν, ἅμα δ’ ἐναργῆ φάσκων εἶναι τὰ στοιχεῖα,
<span class="lb" data-page="1.457" data-line="10" id="l1.457.10"></span>καὶ μηδεμιᾶς ἀποδείξεως δεῖσθαι, καὶ ποτε μὲν ὀνομάζων
<span class="lb" data-page="1.457" data-line="11" id="l1.457.11"></span>αὐτὰ ποιότητάς τε καὶ δυνάμεις, ἐνίοτε δὲ συγχωρῶν
<span class="lb" data-page="1.457" data-line="12" id="l1.457.12"></span>σώμαθ’ ὑπάρχειν, εἶτα δεδιὼς ὕδωρ, καὶ ἀέρα, καὶ πῦρ, καὶ
<span class="lb" data-page="1.457" data-line="13" id="l1.457.13"></span>γῆν ὁμολογῆσαι. καίτοι σχεδὸν οὐδεὶς τῶν νεωτέρων ἰατρῶν
<span class="lb" data-page="1.457" data-line="14" id="l1.457.14"></span>οὕτως ἅπαντα τὸν κατὰ τὴν ἰατρικὴν τέχνην ἐξειργάσατο
<span class="lb" data-page="1.457" data-line="15" id="l1.457.15"></span>λόγον, ὡς Ἀθήναιος. ἀλλ’ ὅμως κᾀκεῖνος ἁμαρτάνων φαίνεται,
<span class="lb" data-page="1.457" data-line="16" id="l1.457.16"></span>καὶ ταῦτα, καὶ ἄλλα πάμπολλα, καὶ οἱ λοιποὶ πάντες.
<span class="lb" data-page="1.457" data-line="17" id="l1.457.17"></span>οὐδένα γὰρ οἶδα τὴν παλαιὰν ἰατρικὴν ἀκριβῶς μεταχειρισάμενόν
<span class="lb" data-page="1.457" data-line="18" id="l1.457.18"></span>τε καὶ τελειώσαντα τὰς ὑπ’ ἐκείνων ἡμῖν παραδοθείσας ﻿
<span class="pb" data-page="1.458" id="p1.458"></span>
<span class="lb" data-page="1.458" data-line="1" id="l1.458.1"></span>μεθόδους. ἀλλ’ εἰ χρὴ τἀληθὲς εἰπεῖν, ἀφείλοντο
<span class="lb" data-page="1.458" data-line="2" id="l1.458.2"></span>πολλὰ τῶν ὀρθῶς εἰρημένων, ὅπου γε καὶ Ἀθήναιος
<span class="lb" data-page="1.458" data-line="3" id="l1.458.3"></span>ἐναργῆ φησιν εἶναι τὰ στοιχεῖα καὶ μηδεμιᾶς ἀποδείξεως
<span class="lb" data-page="1.458" data-line="4" id="l1.458.4"></span>δεῖσθαι. πότερον γὰρ, ᾗ στοιχεῖα, ταύτῃ τὴν ἐνάργειαν
<span class="lb" data-page="1.458" data-line="5" id="l1.458.5"></span>αὐτοῖς μαρτυρεῖ, ἢ κατὰ τὰς οὐσίας, αἷς συμβέβηκεν
<span class="lb" data-page="1.458" data-line="6" id="l1.458.6"></span>αὐτοῖς εἶναι στοιχείοις; εἰ μὲν γὰρ κατὰ τὰς οὐσίας, τί
<span class="lb" data-page="1.458" data-line="7" id="l1.458.7"></span>οὐχὶ καὶ τὰ ὑγιεινὰ καὶ τὰ νοσερὰ πᾶσιν ἀνθρώποις φαίνεσθαί
<span class="lb" data-page="1.458" data-line="8" id="l1.458.8"></span>φησι, καὶ μήτε διδασκαλίας τινὸς, μήτ’ ἀποδείξεως
<span class="lb" data-page="1.458" data-line="9" id="l1.458.9"></span>προσδεῖσθαι διὰ τὴν ἐνάργειαν; ἅπαντες γὰρ γνωρίζουσιν
<span class="lb" data-page="1.458" data-line="10" id="l1.458.10"></span>ἄρτον, καὶ φακῆν, καὶ πτισάνην, καὶ κρέας, καὶ χόνδρον,
<span class="lb" data-page="1.458" data-line="11" id="l1.458.11"></span>καὶ μελίκρατον, ἀλλὰ τίνας ἢ πότε βλάπτειν ἢ ὠφελεῖν
<span class="lb" data-page="1.458" data-line="12" id="l1.458.12"></span>ἕκαστον τούτων πέφυκεν, οὐκέτι γινώσκουσιν. ἐν τούτῳ δ’
<span class="lb" data-page="1.458" data-line="13" id="l1.458.13"></span>ἦν αὐτοῖς ὑγιεινοῖς ἢ νοσεροῖς ὑπάρχειν. ὥστ’ ἄρτον μὲν,
<span class="lb" data-page="1.458" data-line="14" id="l1.458.14"></span>καὶ κρέας ἴσασι, καὶ πτισάνην, ὑγιεινὸν δὲ καὶ νοσερὸν
<span class="lb" data-page="1.458" data-line="15" id="l1.458.15"></span>οὐκ ἐπίστανται. οὕτω δὲ καὶ τῶν φαρμάκων, ἑλλέβορον,
<span class="pb" data-page="1.459" id="p1.459"></span>
<span class="lb" data-page="1.459" data-line="1" id="l1.459.1"></span>ἐλατήριον, σκαμμωνίαν, ἐπίθυμον, ἶριν, ἑλένιον, οὐδείς
<span class="lb" data-page="1.459" data-line="2" id="l1.459.2"></span>ἐστιν ὃς οὐκ ἐναργῶς ἅψασθαι, καὶ ὀσφρήσασθαι, καὶ
<span class="lb" data-page="1.459" data-line="3" id="l1.459.3"></span>ἰδεῖν, καὶ γεύσασθαι δύναται. τὰς δ’ ἐξ αὐτῶν ὠφελείας
<span class="lb" data-page="1.459" data-line="4" id="l1.459.4"></span>ἢ βλάβας <span class="milestone ed2page" data-n="3.16" data-unit="ed2page" id="ed2page.3.16"></span>οὐκ ἴσασιν· ὥστ’ οὐδὲ τὸ ὑγιεινὸν ἢ νοσερὸν
<span class="lb" data-page="1.459" data-line="5" id="l1.459.5"></span>αὐτῶν ἐπίστανται. καὶ τοίνυν καὶ πῦρ, καὶ ὕδωρ,
<span class="lb" data-page="1.459" data-line="6" id="l1.459.6"></span>καὶ ἀέρα, καὶ γῆν, οὐδείς ἐστιν ὃς οὐκ ἐναργῶς γινώσκει
<span class="lb" data-page="1.459" data-line="7" id="l1.459.7"></span>ταῖς αἰσθήσεσιν ἁπάσαις. ἀλλ’ εἰ στοιχεῖα ταῦτ’ ἐστὶν, οὐκ
<span class="lb" data-page="1.459" data-line="8" id="l1.459.8"></span>ἔτι γινώσκουσιν, οὐ μόνον οἱ πολλοὶ τῶν ἀνθρώπων, ἀλλ’
<span class="lb" data-page="1.459" data-line="9" id="l1.459.9"></span>οὐδὲ τῶν φιλοσόφων ἔνιοι. ἀλλ’ ἴσως φήσουσιν οἱ ἀπ’ Ἀθηναίου,
<span class="lb" data-page="1.459" data-line="10" id="l1.459.10"></span>μηδ’ αὐτοὶ περί γε τούτων αὐτῶν ἀποφαίνεσθαι μηδὲν,
<span class="lb" data-page="1.459" data-line="11" id="l1.459.11"></span>ἐπέκεινα γὰρ εἶναι τῆς ἰατρικῆς τέχνης· ἀρκεῖν δ’ αὐτοῖς
<span class="lb" data-page="1.459" data-line="12" id="l1.459.12"></span>τὸ θερμὸν καὶ τὸ ψυχρὸν, καὶ τὸ ξηρὸν καὶ ὑγρὸν, ἃ
<span class="lb" data-page="1.459" data-line="13" id="l1.459.13"></span>κᾀν τοῖς ζώοις ἐναργῶς δεῖξαι δύνανται, στοιχεῖα καὶ τῶν
<span class="lb" data-page="1.459" data-line="14" id="l1.459.14"></span>σωμάτων ὑποθέσθαι καὶ τῆς ὅλης ἰατρικῆς. τὸ μὲν οὖν,
<span class="lb" data-page="1.459" data-line="15" id="l1.459.15"></span>ὥσπερ ζώου, καὶ τῆς ἰατρικῆς ὑποθέσθαι στοιχεῖα τὸ θερμὸν,
<span class="lb" data-page="1.459" data-line="16" id="l1.459.16"></span>καὶ τὸ ψυχρὸν, καὶ τὸ ξηρὸν, καὶ τὸ ὑγρὸν, ὅσης
<span class="lb" data-page="1.459" data-line="17" id="l1.459.17"></span>ἀλογίας ἔχεται, τί ἂν ἐγὼ νῦν ἐπεξίοιμι; κεκωμῴδηται γὰρ
<span class="pb" data-page="1.460" id="p1.460"></span>
<span class="lb" data-page="1.460" data-line="1" id="l1.460.1"></span>ὑπὸ πολλῶν ἤδη τὸ δόγμα, καὶ ψόγον καὶ γέλωτα οὑ
<span class="lb" data-page="1.460" data-line="2" id="l1.460.2"></span>σμικρὸν, ἔτι τε πρὸς τούτοις ἀπιστίαν οὐκ ὀλίγην τῷ
<span class="lb" data-page="1.460" data-line="3" id="l1.460.3"></span>παλαιῷ προσετρίψατο λόγῳ. τίς γὰρ ἂν μᾶλλον αὐτὸν
<span class="lb" data-page="1.460" data-line="4" id="l1.460.4"></span>προὔδωκεν, ἢ ὁ μηδ’ ἀπόδειξιν ἔχειν φάσκων τὰ στοιχεῖα
<span class="lb" data-page="1.460" data-line="5" id="l1.460.5"></span>διὰ τὴν ἐνάργειαν, ἀξιῶν δὲ ταῦτα τῆς ἰατρικῆς καὶ τῶν
<span class="lb" data-page="1.460" data-line="6" id="l1.460.6"></span>ζώων ὑποθέσθαι στοιχεῖα; τὸν δὲ φοβούμενον εἰπεῖν ὕδωρ,
<span class="lb" data-page="1.460" data-line="7" id="l1.460.7"></span>καὶ πῦρ, καὶ ἀέρα, καὶ γῆν, ὑγρὸν, καὶ θερμὸν, καὶ ψυχρὸν,
<span class="lb" data-page="1.460" data-line="8" id="l1.460.8"></span>καὶ ξηρὸν ὀνομάζειν, ὅτι μηδὲν ἄλλο ἐστὶν, ἢ ἀναισθήτως
<span class="lb" data-page="1.460" data-line="9" id="l1.460.9"></span>ἔχειν ὁμωνυμίας, ἐγώ μοι δοκῶ δείξειν, οὐχ ἵν’
<span class="lb" data-page="1.460" data-line="10" id="l1.460.10"></span>Ἀθήναιον ἐλέγξαιμι σφαλλόμενον, ἀλλ’ ἵν’ ὁμοίως ἐκείνῳ
<span class="lb" data-page="1.460" data-line="11" id="l1.460.11"></span>τοὺς λοιποὺς ἁμαρτάνειν κωλύσαιμι. καὶ δείξω γε δι’ αὐτῶν
<span class="lb" data-page="1.460" data-line="12" id="l1.460.12"></span>τῶν πραγμάτων, ὡς οὐκ ἐνδέχεται χωρὶς τῆς λογικῆς
<span class="lb" data-page="1.460" data-line="13" id="l1.460.13"></span>θεωρίας οὐδὲν ἀκριβῶς οὐδένα καταστήσεσθαι δόγμα. τὰ
<span class="lb" data-page="1.460" data-line="14" id="l1.460.14"></span>γοῦν ἐμοὶ συμβάντα, θεοὺς ἐπομνύμενος, ἦ μὴν οὕτως ἐρεῖν,
<span class="lb" data-page="1.460" data-line="15" id="l1.460.15"></span>ὡς ἐγένετο, καὶ δὴ πειράσομαι διηγήσασθαι. ἡνίκα τὸ
<span class="lb" data-page="1.460" data-line="16" id="l1.460.16"></span>πρῶτον ὁ τούτων διδάσκαλος ἐπεχείρει με διδάσκειν τὴν
<span class="pb" data-page="1.461" id="p1.461"></span>
<span class="lb" data-page="1.461" data-line="1" id="l1.461.1"></span>Ἀθηναίου γνώμην, ἠξίουν αὐτὸν ἀκριβῶς μοι διελέσθαι
<span class="lb" data-page="1.461" data-line="2" id="l1.461.2"></span>τὴν ὁμωνυμίαν· οὐ γὰρ εἰδέναι, κατὰ τίνος ὑποκειμένου
<span class="lb" data-page="1.461" data-line="3" id="l1.461.3"></span>πράγματος ἐπιφέρει τὸ θερμὸν, ἢ τὸ ψυχρὸν, ἢ τῶν ἄλλων
<span class="lb" data-page="1.461" data-line="4" id="l1.461.4"></span>τι τῶν τοιούτων ὀνομάτων. ὡς γὰρ λευκὸν, ἔφην, αὐτό τε
<span class="lb" data-page="1.461" data-line="5" id="l1.461.5"></span>τὸ χρῶμα λέγεται, καὶ τὸ δεδεγμένον τὰ χρώματα σῶμα·
<span class="lb" data-page="1.461" data-line="6" id="l1.461.6"></span>φαμὲν γὰρ, τῶν χρωμάτων τὸ μὲν εἶναι λευκὸν, τὸ δὲ μέλαν,
<span class="lb" data-page="1.461" data-line="7" id="l1.461.7"></span>τὸ δ’ ἐρυθρὸν, τὸ δὲ ξανθὸν, τὸ δὲ ὠχρόν· ἔτι τε πρὸς τούτοις
<span class="lb" data-page="1.461" data-line="8" id="l1.461.8"></span>τὰ δεδεγμένα τὰς χρόας σώματα· λευκὸν γὰρ τὸν κύκνον καὶ
<span class="lb" data-page="1.461" data-line="9" id="l1.461.9"></span>τὸ γάλα λέγομεν, μέλανα δὲ τὸν κόρακα καὶ τὸν Αἰθίοπα·
<span class="lb" data-page="1.461" data-line="10" id="l1.461.10"></span>οὕτως, ἔφην, ἀκούω καὶ θερμὸν λεγόντων ἐνίοτε μὲν αὐτὸ
<span class="lb" data-page="1.461" data-line="11" id="l1.461.11"></span>τὸ σῶμα, καθάπερ <span class="milestone ed1page" data-n="1.53" data-unit="ed1page" id="ed1page.1.53"></span>εἰ τύχῃ τὸ πῦρ, ἐνίοτε δὲ τὴν ἐν
<span class="lb" data-page="1.461" data-line="12" id="l1.461.12"></span>αὐτῷ ποιότητα μόνην. οὐ τοίνυν, ἔφην, γινώσκω, ἐπειδὰν
<span class="lb" data-page="1.461" data-line="13" id="l1.461.13"></span>εἴπῃς θερμὸν, ὅ τί ποτε δηλοῦν ἐθέλεις, εἴτε τὴν ποιότητα
<span class="lb" data-page="1.461" data-line="14" id="l1.461.14"></span>μόνην, εἴτε τὸ δεδειγμένον αὐτὴν σῶμα. ὁ δὲ πρὸς μὲν
<span class="lb" data-page="1.461" data-line="15" id="l1.461.15"></span>τοῦτο καὶ μάλα ἑτοίμως ἀπεκρίνατο, μὴ τὴν ποιότητα μόνην,
<span class="pb" data-page="1.462" id="p1.462"></span>
<span class="lb" data-page="1.462" data-line="1" id="l1.462.1"></span>ἀλλὰ καὶ σύμπαν τὸ σῶμα θερμὸν ὀνομάζειν ὁμολογῶν.
<span class="lb" data-page="1.462" data-line="2" id="l1.462.2"></span>ἐφεξῆς δέ μου πάλιν ἐρομένου· πότερον οὖν ἐκεῖνο
<span class="lb" data-page="1.462" data-line="3" id="l1.462.3"></span>λέγεις μοι τὸ σῶμα στοιχεῖον, ὅ τί περ ἂν ἄκρως ᾖ θερμὸν,
<span class="lb" data-page="1.462" data-line="4" id="l1.462.4"></span>ἢ, κᾂν μετρίως ᾖ τοιοῦτο, ἔσται καὶ τοῦτο στοιχεῖον;
<span class="lb" data-page="1.462" data-line="5" id="l1.462.5"></span>ὡσαύτως δὲ καὶ περὶ ψυχροῦ, καὶ ὑγροῦ, καὶ ξηροῦ τὴν
<span class="lb" data-page="1.462" data-line="6" id="l1.462.6"></span>αὐτὴν ἐρώτησιν ποιησαμένου μου· τί δὲ τοῦτο, ἔφη, σοὶ
<span class="lb" data-page="1.462" data-line="7" id="l1.462.7"></span>διαφέρει; ταραττόμενος ἤδη, καὶ μὴ, καθὼς πρόσθεν, ἑτοίμως
<span class="lb" data-page="1.462" data-line="8" id="l1.462.8"></span>ἀποκρινόμενος. ὅτι πολὺ διαλλάττει, ἔφην, <span class="milestone ed2page" data-n="3.17" data-unit="ed2page" id="ed2page.3.17"></span>ἢ ἄπειρόν
<span class="lb" data-page="1.462" data-line="9" id="l1.462.9"></span>τι πλῆθος ὑποθέσθαι στοιχείων, ἢ πεπερασμένον.
<span class="lb" data-page="1.462" data-line="10" id="l1.462.10"></span>ἄπειρον μὲν γὰρ ἔσται τῷ μετρίως θερμὸν, ἢ ψυχρὸν, ἢ
<span class="lb" data-page="1.462" data-line="11" id="l1.462.11"></span>ξηρὸν, ἢ ὑγρὸν ὑποτιθεμένῳ στοιχεῖον, οὐκ ἄπειρον δὲ τῷ
<span class="lb" data-page="1.462" data-line="12" id="l1.462.12"></span>ἄκρως· ἓν γὰρ καθ’ ἕκαστον ἔσται γένος. ὥστε εἷναι τέτταρα
<span class="lb" data-page="1.462" data-line="13" id="l1.462.13"></span>τὰ πάντα στοιχεῖα πεπερασμένα. οὕτω τοίνυν, ἔφη, νόει
<span class="lb" data-page="1.462" data-line="14" id="l1.462.14"></span>καὶ τέτταρα. δῆλον οὖν, εἶπον, ὅτι καὶ ἄκρα ταῖς ποιότησι,
<span class="lb" data-page="1.462" data-line="15" id="l1.462.15"></span>καὶ ἁπλᾶ, καὶ πρῶτα. τί γὰρ, εἶπεν, ἔτι τοῦτο πολυπραγμονεῖς; ﻿
<span class="pb" data-page="1.463" id="p1.463"></span>
<span class="lb" data-page="1.463" data-line="1" id="l1.463.1"></span>ἵνα, ἔφην, νοήσαιμι τὸ λεγόμενον ἀκριβῶς. ἀλλ’
<span class="lb" data-page="1.463" data-line="2" id="l1.463.2"></span>οὕτως, ἔφη, λέγω, καὶ οὕτως νόει. πῶς κελεύεις με νοῆσαι,
<span class="lb" data-page="1.463" data-line="3" id="l1.463.3"></span>πάλιν ἐπανηρώτων ἐγὼ, τὸ ἄκρως θερμὸν ἢ ὑγρὸν στοιχεῖον;
<span class="lb" data-page="1.463" data-line="4" id="l1.463.4"></span>ὁ δὲ ὀργιζόμενός τε ἤδη καὶ καὶ ταραττόμενος ἱκανῶς,
<span class="lb" data-page="1.463" data-line="5" id="l1.463.5"></span>ὅτου δ’ ἂν, ἔφη, τὸ θερμὸν ἐπικρατήσῃ, θερμὸν ὀνομάζω σῶμα,
<span class="lb" data-page="1.463" data-line="6" id="l1.463.6"></span>καὶ ὑγρὸν αὖ, καὶ ψυχρὸν, καὶ ξηρὸν ὡσαύτως, ἐν ᾦ κρατεῖ
<span class="lb" data-page="1.463" data-line="7" id="l1.463.7"></span>καὶ πλεονεκτεῖ τῶν εἰρημένων ἕκαστον. ὀνομάζειν οὖν, ἔφην,
<span class="lb" data-page="1.463" data-line="8" id="l1.463.8"></span>οὕτως οὐδὲν κωλύει· καὶ γὰρ ὀνομάζεται καὶ ἄρτος θερμὸς,
<span class="lb" data-page="1.463" data-line="9" id="l1.463.9"></span>καὶ φακῆ, καὶ πτισάνη, καὶ βαλανεῖον· ἀλλ’ οὐχ ἡγοῦμαί
<span class="lb" data-page="1.463" data-line="10" id="l1.463.10"></span>σε τούτων ἕκαστον ἀξιοῦν με νοῆσαι στοιχεῖον, ἀλλὰ μόνον
<span class="lb" data-page="1.463" data-line="11" id="l1.463.11"></span>ἐκεῖνο τὸ ἄκρως θερμόν· οὕτω δὲ καὶ τὸ ἄκρως ψυχρὸν,
<span class="lb" data-page="1.463" data-line="12" id="l1.463.12"></span>καὶ ξηρὸν, καὶ ὑγρόν. ἁπλοῦν γὰρ εἶναι χρὴ, καὶ ἄμικτον,
<span class="lb" data-page="1.463" data-line="13" id="l1.463.13"></span>οὐ σύνθετον, οὐδὲ μεμιγμένον ἤδη τὸ στοιχεῖον. οὕτως,
<span class="lb" data-page="1.463" data-line="14" id="l1.463.14"></span>ἔφη, νόει· πτισάνην γὰρ καὶ φακῆν οὐκ ἂν εἴποιμι
<span class="lb" data-page="1.463" data-line="15" id="l1.463.15"></span>στοιχεῖον. καὶ μὴν, εἶπον, εἰ τὸ ἄκρως θερμὸν σῶμα νοήσαιμι
<span class="pb" data-page="1.464" id="p1.464"></span>
<span class="lb" data-page="1.464" data-line="1" id="l1.464.1"></span>στοιχεῖον εἷναι, πῦρ εὐθέως ἐννοῶ, καὶ οὐδὲν ἄλλο.
<span class="lb" data-page="1.464" data-line="2" id="l1.464.2"></span>νόει τοίνυν, ἔφη, πῦρ. οὕτως οὖν, ἔφην, βούλει με καὶ
<span class="lb" data-page="1.464" data-line="3" id="l1.464.3"></span>τὸ ἄκρως ὑγρὸν ὕδωρ νοῆσαι; συνεχώρησε καὶ τοῦτο πάνυ
<span class="lb" data-page="1.464" data-line="4" id="l1.464.4"></span>μόγις. ἐπὶ πῦρ οὖν αὖθις ἥκομεν, ἀέρα τε καὶ ὕδωρ, καὶ
<span class="lb" data-page="1.464" data-line="5" id="l1.464.5"></span>γῆν, ὧν κατ’ ἀρχὰς ἀπεχωρήσαμεν. ὁ δὲ, σὺ γὰρ, ἔφη,
<span class="lb" data-page="1.464" data-line="6" id="l1.464.6"></span>τοιαῦτα ταράττεις τὸν λόγον. καὶ ἅμα πρὸς τοὺς ἄλλους
<span class="lb" data-page="1.464" data-line="7" id="l1.464.7"></span>ἀποβλέψας μαθητὰς, οὗτος, ἔφη, τραφεὶς ἐν διαλεκτικῇ,
<span class="lb" data-page="1.464" data-line="8" id="l1.464.8"></span>καὶ τῆς ἐκεῖθεν ἀναπλησθεὶς ψώρας, (οὕτω γὰρ δὴ καὶ
<span class="lb" data-page="1.464" data-line="9" id="l1.464.9"></span>ὠνόμασεν αὐτὸς) ἀναστρέφει πάντα, καὶ διαστρέφει, καὶ
<span class="lb" data-page="1.464" data-line="10" id="l1.464.10"></span>κυκᾷ, σοφιζόμενος ἡμᾶς, ἵν’ ἐπιδείξηται τὴν λογικὴν αὑτοῦ
<span class="lb" data-page="1.464" data-line="11" id="l1.464.11"></span>παρασκευήν. ἥκει γοῦν ἀξιῶν ἡμᾶς ὁμώνυμα νοῆσαι τὰ
<span class="lb" data-page="1.464" data-line="12" id="l1.464.12"></span>θερμὰ, ἓν μὲν ὡς ποιότητα, καθάπερ τὸ λευκὸν χρῶμα,
<span class="lb" data-page="1.464" data-line="13" id="l1.464.13"></span>δεύτερον δὲ τὸ τὴν ἄκραν ποιότητα δεδεγμένον σῶμα,
<span class="lb" data-page="1.464" data-line="14" id="l1.464.14"></span>καὶ τρίτον, ὃ τῆς τοιαύτης ἐπικρατήσει ποιότητος, θερμὸν
<span class="lb" data-page="1.464" data-line="15" id="l1.464.15"></span>ὀνομάζειν, καθάπερ τὸ βαλανεῖον. ἀλλ’ ἡμεῖς, ἔφη,
<span class="lb" data-page="1.464" data-line="16" id="l1.464.16"></span>σοφίσματα λύειν οὐκ ἐμάθομεν. αὐτὸς τοίνυν, ὡς ἔπλεξεν,
<span class="pb" data-page="1.465" id="p1.465"></span>
<span class="lb" data-page="1.465" data-line="1" id="l1.465.1"></span>οὕτως καὶ λυέτω. ταῦτα μὲν ἐμοὶ συνέπεσεν ἔτος ἐννεακαιδέκατον
<span class="lb" data-page="1.465" data-line="2" id="l1.465.2"></span>ἄγοντι. καὶ τοῦ λοιποῦ τὰ πλείω μὲν ἐσιώπων
<span class="lb" data-page="1.465" data-line="3" id="l1.465.3"></span>ὑπὲρ τοῦ μὴ δοκεῖν ἐρίζειν· αὐτὸς δ’ ἀνεσκεπτόμην παρ’
<span class="lb" data-page="1.465" data-line="4" id="l1.465.4"></span>ἐμαυτῷ τάτ’ ἄλλα καὶ τὸν περὶ στοιχείων λόγον. ἐθαύμαζον
<span class="lb" data-page="1.465" data-line="5" id="l1.465.5"></span>δὲ, πῶς οὐκ αἰσθάνεται συγχέων ἑαυτὸν ὁ Ἀθήναιος,
<span class="lb" data-page="1.465" data-line="6" id="l1.465.6"></span>ὃς θερμὸν μὲν, καὶ ψυχρὸν, καὶ ξηρὸν, καὶ ὑγρὸν ὀνομάζειν
<span class="lb" data-page="1.465" data-line="7" id="l1.465.7"></span>ἐπιχειρεῖ, ἀπαξιοῖ δὲ πῦρ εἰπεῖν, καὶ γῆν, καὶ ἀέρα,
<span class="lb" data-page="1.465" data-line="8" id="l1.465.8"></span>καὶ ὕδωρ. ναί φησι· τὰ γὰρ προσεχῆ τῶν ζώων λαμβάνω,
<span class="lb" data-page="1.465" data-line="9" id="l1.465.9"></span>οὐχὶ τὰ κοινὰ πάντων σωμάτων στοιχεῖα. καλοῦσι δὲ προσεχῆ
<span class="lb" data-page="1.465" data-line="10" id="l1.465.10"></span>τὰ οἷον ἴδια, καὶ μηδενὸς ἄλλου τῶν ἁπάντων. ἐμοὶ
<span class="lb" data-page="1.465" data-line="11" id="l1.465.11"></span>δὲ καὶ κατ’ ἀρχὰς εὐθὺς εἴρηται, πάμπολυ διαφέρειν τὰ
<span class="lb" data-page="1.465" data-line="12" id="l1.465.12"></span>φαινόμενα <span class="milestone ed2page" data-n="3.18" data-unit="ed2page" id="ed2page.3.18"></span>στοιχεῖα τῶν ὄντως στοιχείων. ἔοικα δὲ καὶ
<span class="lb" data-page="1.465" data-line="13" id="l1.465.13"></span>νῦν εἰπεῖν ὑπὲρ αὐτῶν διὰ μακροτέρων. εἴπερ γὰρ ἐλάχιστόν
<span class="lb" data-page="1.465" data-line="14" id="l1.465.14"></span>τι καὶ ἁπλούστατόν ἐστι μόριον τὸ στοιχεῖον, εἴη ἄν
<span class="lb" data-page="1.465" data-line="15" id="l1.465.15"></span>ὡς πρὸς τὴν αἴσθησιν ὀστοῦν, καὶ χόνδρος, καὶ σύνδεσμος,
<span class="pb" data-page="1.466" id="p1.466"></span>
<span class="lb" data-page="1.466" data-line="1" id="l1.466.1"></span>καὶ ὄνυξ, καὶ θρὶξ, καὶ πιμελὴ, καὶ σὰρξ, καὶ νεῦρον,
<span class="lb" data-page="1.466" data-line="2" id="l1.466.2"></span>καὶ μυελὸς, ἶνές τε καὶ ὑμένες, καὶ ἁπλῶς εἰπεῖν ἅπαντα
<span class="lb" data-page="1.466" data-line="3" id="l1.466.3"></span>τὰ ὁμοιομερῆ στοιχεῖα τῶν ἀνθρωπίνων σωμάτων. ἆρ’ οὖν
<span class="lb" data-page="1.466" data-line="4" id="l1.466.4"></span>ὁ Ἀθήναιος ἔθετό που ταῦτα στοιχεῖα; καὶ μὴν αὐτός
<span class="lb" data-page="1.466" data-line="5" id="l1.466.5"></span>ἐστιν ὁ γράφων, ἕκαστον μὲν τῶν ὁμοιομερῶν ἐκ τῶν πρώτων
<span class="lb" data-page="1.466" data-line="6" id="l1.466.6"></span>γεγονέναι στοιχείων· ἐκ δὲ τῶν ὁμοιομερῶν ἤδη καὶ
<span class="lb" data-page="1.466" data-line="7" id="l1.466.7"></span>συγκεῖσθαι τὰ ἄλλα τοῦ ζώου μόρια. τῆς οὖν σαρκὸς (εἰ
<span class="lb" data-page="1.466" data-line="8" id="l1.466.8"></span>οὕτως ἔτυχεν) ἢ τῆς πιμελῆς ἐρωτηθεὶς τὰ στοιχεῖα, δῆλον,
<span class="lb" data-page="1.466" data-line="9" id="l1.466.9"></span>ὅτι τὸ θερμὸν, καὶ τὸ ψυχρὸν, καὶ τὸ ὑγρὸν, καὶ τὸ
<span class="lb" data-page="1.466" data-line="10" id="l1.466.10"></span>ξηρὸν ἀπεκρίνατο. καὶ μὲν δὴ καὶ ὀστοῦ, καὶ χόνδρου, καὶ
<span class="lb" data-page="1.466" data-line="11" id="l1.466.11"></span>τριχὸς ὡσαύτως ὑγρὸν, καὶ ξηρὸν, καὶ θερμὸν, καὶ ψυχρὸν
<span class="lb" data-page="1.466" data-line="12" id="l1.466.12"></span>εἷναί φησι τὰ στοιχεῖα. καιρὸς οὖν ἤδη πυνθάνεσθαί
<span class="lb" data-page="1.466" data-line="13" id="l1.466.13"></span>σε, ὁποῖον ὑγρὸν, καὶ ξηρὸν, καὶ ψυχρὸν, καὶ θερμὸν
<span class="lb" data-page="1.466" data-line="14" id="l1.466.14"></span>ἀπεφῄνατο. κατὰ μὲν γὰρ τὴν ἐπικράτησιν ὑγρὸν μὲν ἡ
<span class="lb" data-page="1.466" data-line="15" id="l1.466.15"></span>σὰρξ. ὁ χόνδρος δὲ ψυχρόν. ὡσαύτως δὲ τὸ μὲν ὀστοῦν
<span class="lb" data-page="1.466" data-line="16" id="l1.466.16"></span>ξηρὸν καὶ ψυχρὸν, ἡ πιμελὴ δὲ ὑγρὸν καὶ θερμὸν, ἕκαστόν
<span class="lb" data-page="1.466" data-line="17" id="l1.466.17"></span>τε τῶν ἄλλων ὁμοιομερῶν ἢ τοῖον ἢ τοῖον ἐπικρατείᾳ ἐστὶ
<span class="pb" data-page="1.467" id="p1.467"></span>
<span class="lb" data-page="1.467" data-line="1" id="l1.467.1"></span>τῶν ἁπλῶν. εἴπερ οὖν τὸ κατ’ ἐπικράτησιν θερμὸν ἢ ψυχρὸν,
<span class="lb" data-page="1.467" data-line="2" id="l1.467.2"></span>ἢ ξηρὸν ἢ ὑγρὸν ἀποφαίνοιτό τις εἶναι στοιχεῖον,
<span class="lb" data-page="1.467" data-line="3" id="l1.467.3"></span>ὀστοῦν, καὶ χόνδρος, καὶ νεῦρον, ὅσα τ’ ἄλλα τοιαῦτα,
<span class="lb" data-page="1.467" data-line="4" id="l1.467.4"></span>στοιχεῖα γενήσεται τῶν ἀνθρωπίνων σωμάτων. ἀλλ’ οὐ
<span class="lb" data-page="1.467" data-line="5" id="l1.467.5"></span>ταῦτά φησιν ὁ Ἀθήναιος, ἀλλὰ τὰ τούτων συνθετικὰ ὄντως
<span class="lb" data-page="1.467" data-line="6" id="l1.467.6"></span>εἶναι στοιχεῖα δῆλον οὖν, ὡς ὑπερβαίνει τὴν αἴσθησιν,
<span class="lb" data-page="1.467" data-line="7" id="l1.467.7"></span>ἐπὶ τὰ πρῶτα καὶ ὄντως ἁπλᾶ τῷ λογισμῷ προϊὼν, ἃ
<span class="lb" data-page="1.467" data-line="8" id="l1.467.8"></span>μηκέτι ἐγχωρεῖ λέγειν ἐπικρατείᾳ τοῖα ἢ τοῖα γίνεσθαι·
<span class="lb" data-page="1.467" data-line="9" id="l1.467.9"></span>σύνθετα γὰρ κᾀκεῖνα πάλιν ἔσται, καὶ διχῆ σφαλησόμεθα
<span class="lb" data-page="1.467" data-line="10" id="l1.467.10"></span>τοῦ προσήκοντος, ὅτι τε τῶν αἰσθητῶν ἀπεχωρήσαμεν, ὡς
<span class="lb" data-page="1.467" data-line="11" id="l1.467.11"></span>ἁπλούστερόν τι ζητοῦντες, καὶ ὅτι μηδ’ ἐν τοῖς ἀδήλοις
<span class="lb" data-page="1.467" data-line="12" id="l1.467.12"></span>ἤδη τὸ ἁπλούστερον ἔχομεν. ἐν μὲν γὰρ τοῖς φαινομένοις,
<span class="lb" data-page="1.467" data-line="13" id="l1.467.13"></span>εἰ καὶ μηδὲν ἄλλο, τὸ γοῦν ὁμολογούμενον ἡμῖν ὑπῆρχεν.
<span class="lb" data-page="1.467" data-line="14" id="l1.467.14"></span>οὐδεὶς γοῦν ἐστιν, ὃς οὔ φησι, πρῶτα καὶ ἁπλούστατα μόρια
<span class="lb" data-page="1.467" data-line="15" id="l1.467.15"></span>πρὸς τὴν αἴσθησιν εἶναι χόνδρον, καὶ πιμελὴν, καὶ ﻿
<span class="pb" data-page="1.468" id="p1.468"></span>
<span class="lb" data-page="1.468" data-line="1" id="l1.468.1"></span>ὑμένα, καὶ τὰ ἄλλα σύμπαντα τὰ ὁμοιομερῆ. τῷ δὲ καὶ
<span class="lb" data-page="1.468" data-line="2" id="l1.468.2"></span>ταῦτ’ ἀπολείποντι, διότι πρὸς τὴν φύσιν ἐστὶν σύνθετα,
<span class="lb" data-page="1.468" data-line="3" id="l1.468.3"></span>κᾂν ταῖς αἰσθήσεσιν ἁπλᾶ φαίνηται, καὶ μηδέπω μηδὲν τῶν
<span class="lb" data-page="1.468" data-line="4" id="l1.468.4"></span>ἁπλῶν λέγοντι, τίς ἂν εὐσχήμων ἀπολογία γένοιτο πρὸς τὸ
<span class="lb" data-page="1.468" data-line="5" id="l1.468.5"></span>μὴ περιττά τε καὶ μάταια φλυαρεῖν; εἰ μὲν γὰρ τὸ κατ’
<span class="lb" data-page="1.468" data-line="6" id="l1.468.6"></span>ἐπικράτειαν ὑγρὸν, καὶ θερμὸν, καὶ ψυχρὸν, καὶ ξηρὸν
<span class="lb" data-page="1.468" data-line="7" id="l1.468.7"></span>ὀνομάζεις, ἔχεις ἐναργῶς ἤδη τὰ στοιχεῖα γινωσκόμενα, νεῦρον,
<span class="lb" data-page="1.468" data-line="8" id="l1.468.8"></span>καὶ ὑμένα, καὶ χόνδρον, καὶ σάρκα, καὶ σύνδεσμον,
<span class="lb" data-page="1.468" data-line="9" id="l1.468.9"></span>καὶ τῶν ἄλλων ἕκαστον ὧν εἴπομεν. εἰ δὲ τὸ πρὸς τὴν
<span class="lb" data-page="1.468" data-line="10" id="l1.468.10"></span>φύσιν ἁπλοῦν ζητεῖς, ἄμικτόν τε εἶναι χρὴ τοῦτο, καὶ
<span class="lb" data-page="1.468" data-line="11" id="l1.468.11"></span>ἄκρατον, καὶ ἄκρον τῇ ποιότητι. πάλιν οὖν ἥκεις ἐπὶ πῦρ,
<span class="lb" data-page="1.468" data-line="12" id="l1.468.12"></span>καὶ ἀέρα, καὶ ὕδωρ, καὶ γῆν. ἐν τούτοις γὰρ μόνοις εὑρήσεις
<span class="lb" data-page="1.468" data-line="13" id="l1.468.13"></span>ἀμίκτους τε καὶ ἀκράτους τὰς ποιότητας, ἄκραν μὲν
<span class="lb" data-page="1.468" data-line="14" id="l1.468.14"></span>ἐν πυρὶ θερμότητά τε καὶ ξηρότητα, ἄκραν δ’ ἐν τῇ γῇ
<span class="lb" data-page="1.468" data-line="15" id="l1.468.15"></span>ψυχρότητα καὶ ξηρότητα, καὶ τῶν ἄλλων ἐν ἑκατέρῳ κατὰ
<span class="lb" data-page="1.468" data-line="16" id="l1.468.16"></span>τὴν οἰκείαν φύσιν. κᾂν εἰ μὴ τέτταρα δὲ βουληθείης,
<span class="pb" data-page="1.469" id="p1.469"></span>
<span class="lb" data-page="1.469" data-line="1" id="l1.469.1"></span><span class="milestone ed2page" data-n="3.19" data-unit="ed2page" id="ed2page.3.19"></span>ἀλλὰ δύο λέγειν ἐξ αὐτῶν ἢ τρία τὰ στοιχεῖα, τάχ’
<span class="lb" data-page="1.469" data-line="2" id="l1.469.2"></span>ἂν ἔχοις τινὸς εὐπορῆσαι λογισμοῦ. τὸ δὲ ἅμα μὲν ἄκρως
<span class="lb" data-page="1.469" data-line="3" id="l1.469.3"></span>ὑγρὸν ὁμολογεῖν εἶναι τὸ στοιχεῖον, ἅμα δὲ ἄλλο τι λέγειν
<span class="lb" data-page="1.469" data-line="4" id="l1.469.4"></span>οἴεσθαι παρὰ τὸ ὕδωρ, ἐσχάτως ἠλίθιον, εἰ μή τι ἄρα
<span class="lb" data-page="1.469" data-line="5" id="l1.469.5"></span><span class="milestone ed1page" data-n="1.54" data-unit="ed1page" id="ed1page.1.54"></span>τὰς ποιότητας αὐτὰς μόνας εἶναι λέγεις στοιχεῖα, καὶ
<span class="lb" data-page="1.469" data-line="6" id="l1.469.6"></span>οὐ τὰ δεδεγμένα ταύτας σώματα. γενήσεται γὰρ οὕτως οὐ
<span class="lb" data-page="1.469" data-line="7" id="l1.469.7"></span>τὸ ὕδωρ στοιχεῖον, ἀλλ’ ὑγρότης, οὐδὲ τὸ πῦρ, ἀλλ’ ἡ
<span class="lb" data-page="1.469" data-line="8" id="l1.469.8"></span>ἄκρα θερμότης. εἰ δὲ τοῦτο, πρῶτον μὲν πυρὸς ἀνωτέρω
<span class="lb" data-page="1.469" data-line="9" id="l1.469.9"></span>καὶ γῆς καὶ ὕδατος καὶ ἀέρος ἀναβήσεται τῷ λόγῳ ὁ
<span class="lb" data-page="1.469" data-line="10" id="l1.469.10"></span>μηδ’ ἐπὶ ταῦτα προελθεῖν ὑπομένων, ὡς πόῤῥω τῆς ἰατρικῆς
<span class="lb" data-page="1.469" data-line="11" id="l1.469.11"></span>ὄντα· δεύτερον δὲ φανερῶς ἐξελεγχθήσεται μὴ γινώσκων,
<span class="lb" data-page="1.469" data-line="12" id="l1.469.12"></span>ὅπη διαφέρει στοιχεῖον ἀρχῆς. ὅτι τε γὰρ ἁπλούστερόν
<span class="lb" data-page="1.469" data-line="13" id="l1.469.13"></span>ἐστι πυρὸς ἡ ἄκρα θερμότης, ὅτι τε, ταύτης ἐγγινομένης
<span class="lb" data-page="1.469" data-line="14" id="l1.469.14"></span>τῇ ὕλῃ, πῦρ ἀποτελεῖται, τοῖς φιλοσόφοις ὡμολόγηται
<span class="lb" data-page="1.469" data-line="15" id="l1.469.15"></span>πᾶσιν, οἷς Ἀθήναιος ἕπεσθαι σπουδάζει. καὶ μὲν δὴ καὶ
<span class="lb" data-page="1.469" data-line="16" id="l1.469.16"></span>ὡς ἀρχὴ τῆς τοῦ πυρὸς γενέσεως ἵλη τίς ἐστιν ἡ ἅπασιν
<span class="lb" data-page="1.469" data-line="17" id="l1.469.17"></span>ὑποβεβλημένη τοῖς στοιχείοις ἡ ἄποιος, ἥ τ’ ἐγγινομένη
<span class="pb" data-page="1.470" id="p1.470"></span>
<span class="lb" data-page="1.470" data-line="1" id="l1.470.1"></span>ταύτῃ θερμότης ἡ ἄκρα, καὶ τοῦθ’ ὁμοίως ὡμολόγηται· καὶ
<span class="lb" data-page="1.470" data-line="2" id="l1.470.2"></span>ὡς ἡ μὲν ὕλη διὰ παντὸς τοῦ αἰῶνος ἐστὶν, ἀγέννητός τε καὶ
<span class="lb" data-page="1.470" data-line="3" id="l1.470.3"></span>ἄφθαρτος οὖσα, τὸ δὲ γινόμενόν τε καὶ ἀπογινόμενον αὐτῆς ἡ
<span class="lb" data-page="1.470" data-line="4" id="l1.470.4"></span>ποιότης ἐστίν· καὶ ὡς ὁμογενὲς εἶναι χρὴ τὸ στοιχεῖον, οὗπερ ἂν
<span class="lb" data-page="1.470" data-line="5" id="l1.470.5"></span>εἴη στοιχεῖον. ἐν τούτῳ γὰρ δὴ καὶ διήνεγκε στοιχεῖον ἀρχῆς, ἐν
<span class="lb" data-page="1.470" data-line="6" id="l1.470.6"></span>τῷ τὰς μὲν ἀρχὰς οὐκ ἐξ ἀνάγκης ὁμογενεῖς εἶναι τοῖς πράγμασιν,
<span class="lb" data-page="1.470" data-line="7" id="l1.470.7"></span>ὧν ὑπάρχουσιν ἀρχαὶ, τὰ δὲ στοιχεῖα πάντως ὁμογενῆ.
<span class="lb" data-page="1.470" data-line="8" id="l1.470.8"></span>ποιότης μὲν γὰρ ἁπλῆ ποιότητος συνθέτου στοιχεῖον, ἁπλοῦν
<span class="lb" data-page="1.470" data-line="9" id="l1.470.9"></span>δὲ σῶμα σώματος οὐχ ἁπλοῦ. καὶ μὴν εἰ τὸ θερμὸν, καὶ
<span class="lb" data-page="1.470" data-line="10" id="l1.470.10"></span>ψυχρὸν, καὶ ξηρὸν, καὶ ὑγρὸν ἐλέγετο τριχῶς, ἢ ὡς ποιότης,
<span class="lb" data-page="1.470" data-line="11" id="l1.470.11"></span>ἢ ὡς ἄμικτον, ἢ ὡς μεμιγμένον σῶμα, φαίνεται δ’ οὔθ’ ἡ
<span class="lb" data-page="1.470" data-line="12" id="l1.470.12"></span>ποιότης στοιχεῖον, οὔτε τὸ κεκραμένον καὶ μεμιγμένον σῶμα,
<span class="lb" data-page="1.470" data-line="13" id="l1.470.13"></span>ὑπολείπεται τοίνυν τὸ ἄκρατόν τε καὶ ἄμικτον σῶμα καὶ
<span class="lb" data-page="1.470" data-line="14" id="l1.470.14"></span>ἁπλοῦν ταῖς ποιότησι τὸ στοιχεῖον εἶναι. πάλιν οὖν ἥκει
<span class="lb" data-page="1.470" data-line="15" id="l1.470.15"></span>πῦρ, καὶ γῆ, καὶ ὕδωρ, καὶ ἀὴρ, ἐν οἷς πρώτοις ἄκρα
<span class="lb" data-page="1.470" data-line="16" id="l1.470.16"></span>θερμότης, καὶ ψυχρότης, καὶ ξηρότης, καὶ ὑγρότης ἐστί.
<span class="pb" data-page="1.471" id="p1.471"></span>
<span class="lb" data-page="1.471" data-line="1" id="l1.471.1"></span>τὸ δὲ διὰ τοῦτο δεδιέναι ταῦθ’ ὁμολογεῖν εἶναι στοιχεῖα,
<span class="lb" data-page="1.471" data-line="2" id="l1.471.2"></span>διότι μήτ’ ἐξαιροῦμεν ἐκ τοῦ σώματος αὐτῶν τι, μήτ’ ἐντίθεμεν,
<span class="lb" data-page="1.471" data-line="3" id="l1.471.3"></span>ἐσχάτως ἠλίθιον. τὰ γὰρ ἐκ τῶν στοιχείων γεγονότα
<span class="lb" data-page="1.471" data-line="4" id="l1.471.4"></span>προσφερόμενοι, πάντως δήπου καὶ τὰ στοιχεῖα τοῖς
<span class="lb" data-page="1.471" data-line="5" id="l1.471.5"></span>σώμασιν ἡμῶν ἐντίθεμεν. ἀλλ’ οὐκ εἰλικρινῆ, φασὶν, οὐδὲ
<span class="lb" data-page="1.471" data-line="6" id="l1.471.6"></span>μόνα. κακῶς οὖν λέγεται, μήτ’ ἐξαιρεῖν, μήτε ἐντιθέναι
<span class="lb" data-page="1.471" data-line="7" id="l1.471.7"></span>στοιχεῖον. ἐχρῆν γὰρ οὐχ ἁπλῶς οὕτως εἰπεῖν, ἀλλ’ ὅτι μὴ
<span class="lb" data-page="1.471" data-line="8" id="l1.471.8"></span>μόνον, μηδ’ ἄμικτον, μηδ’ αὐτὸ καθ’ ἑαυτό. καίτοι καὶ
<span class="lb" data-page="1.471" data-line="9" id="l1.471.9"></span>τοῦτ’ αὐτὸ τί ποτε βούλεται περαίνειν αὐτοῖς; οὔτε γὰρ
<span class="lb" data-page="1.471" data-line="10" id="l1.471.10"></span>ἄχρηστος ἡ περὶ τῶν στοιχείων θεωρία διὰ τοῦτ’ ἂν εἰκότως
<span class="lb" data-page="1.471" data-line="11" id="l1.471.11"></span>νομισθείη, διότι μηδὲν αὐτῶν ἄμικτον ἑτέρου τοῖς
<span class="lb" data-page="1.471" data-line="12" id="l1.471.12"></span>σώμασιν ἡμῶν προσφέρομεν, οὔτε διὰ τοῦτο πῦρ, καὶ ἀὴρ,
<span class="lb" data-page="1.471" data-line="13" id="l1.471.13"></span>καὶ ὕδωρ, καὶ γῆ κακῶς εἴρηται στοιχεῖα, διότι τοῖς μὲν ἐξ
<span class="lb" data-page="1.471" data-line="14" id="l1.471.14"></span>αὐτῶν γεγονόσι χρώμεθα, μόνον δ’ αὐτῶν ἕκαστον ἰδίᾳ
<span class="lb" data-page="1.471" data-line="15" id="l1.471.15"></span>καὶ καθ’ αὑτὸ παντάπασιν ἄχρηστον ὑπάρχει. καίτοι καὶ
<span class="lb" data-page="1.471" data-line="16" id="l1.471.16"></span>εἰλικρινέσι χρώμεθα πολλάκις τοῖς τοῦ κόσμου στοιχείοις,
<span class="pb" data-page="1.472" id="p1.472"></span>
<span class="lb" data-page="1.472" data-line="1" id="l1.472.1"></span>ὕδατι μὲν ὁσημέραι χρώμενοι, καὶ πίνοντες, καὶ λουόμενοι,
<span class="lb" data-page="1.472" data-line="2" id="l1.472.2"></span>καὶ ἄλλως ὁπωσοῦν, ἀέρι τε πανταχόθεν ἡμῖν περικειμένῳ,
<span class="lb" data-page="1.472" data-line="3" id="l1.472.3"></span>καὶ διὰ τῆς εἰσπνοῆς ἑλκομένῳ. καὶ μὲν δὴ καὶ κατεψυγμένοι
<span class="lb" data-page="1.472" data-line="4" id="l1.472.4"></span>πολλάκις ἐδεήθημεν πυρός. οὐκ οὖν οἶδα, τί ποτέ
<span class="lb" data-page="1.472" data-line="5" id="l1.472.5"></span>ἐστιν ὃ περαίνουσι, φάσκοντες, μήτ’ ἐξαιρεῖν τι τοῦ σώματος
<span class="lb" data-page="1.472" data-line="6" id="l1.472.6"></span>ἡμῶν, μήτ’ ἐντιθέναι πῦρ, καὶ ὕδωρ, καὶ ἀέρα, καὶ
<span class="lb" data-page="1.472" data-line="7" id="l1.472.7"></span>γῆν. <span class="milestone ed2page" data-n="3.20" data-unit="ed2page" id="ed2page.3.20"></span>ἐγὼ μὲν γὰρ καὶ τὸν ἐν τῷ κρύει παρὰ πυρὶ
<span class="lb" data-page="1.472" data-line="8" id="l1.472.8"></span>θαλπόμενον ἀντεισάγειν φημὶ τῷ σώματι πῦρ, καὶ ὅστις
<span class="lb" data-page="1.472" data-line="9" id="l1.472.9"></span>ὕδατος πίνει, καὶ τοῦτον ἀντεισάγειν ὕδωρ εἰς τὸ σῶμα, καὶ
<span class="lb" data-page="1.472" data-line="10" id="l1.472.10"></span>τὸν ἀναπνέοντα δὲ κατὰ τὸν αὐτὸν λόγον ἀέρα. καὶ μέν
<span class="lb" data-page="1.472" data-line="11" id="l1.472.11"></span>γε καὶ ὅσα τῶν ζώων ἢ ψάμμον, ἢ γῆν, ἢ λίθους, ἢ
<span class="lb" data-page="1.472" data-line="12" id="l1.472.12"></span>βόρβορον, ἢ ὀστᾶ σιτεῖται, καὶ ταῦτα φανερῶς ἐπεισάγει
<span class="lb" data-page="1.472" data-line="13" id="l1.472.13"></span>τοῖς σώμασι γῆν. εἰ δ’, ὅτι μήτε μέχρι τοῦ καυθῆναι
<span class="lb" data-page="1.472" data-line="14" id="l1.472.14"></span>θάλπεταί τις παρὰ τῷ πυρὶ, μήτ’ ἄχρι τοῦ διαῤῥαγῆναι
<span class="lb" data-page="1.472" data-line="15" id="l1.472.15"></span>πίνει, διὰ τοῦτ’ οὐχ ἡγοῦνται τῶν στοιχείων οὐδὲν ἡμᾶς
<span class="lb" data-page="1.472" data-line="16" id="l1.472.16"></span>ἐπεισάγειν τῷ σώματι, θαυμάζειν χρὴ σοφίαν τῶν ἀνδρῶν,
<span class="lb" data-page="1.472" data-line="17" id="l1.472.17"></span>οὐδ’ ἄχρι τοσούτου συνιέναι δυναμένων, ὡς, εἰ παντελῶς ﻿
<span class="pb" data-page="1.473" id="p1.473"></span>
<span class="lb" data-page="1.473" data-line="1" id="l1.473.1"></span>ἀπώλλυτο τῶν στοιχείων ὁτιοῦν, εὐθὺς καὶ τὸ ζῶον φθαρήσεται.
<span class="lb" data-page="1.473" data-line="2" id="l1.473.2"></span>ἀπολεῖται δὲ, εἰ μὲν ἐκπυρωθείη, τὸ ψυχρὸν στοιχεῖον,
<span class="lb" data-page="1.473" data-line="3" id="l1.473.3"></span>εἰ δ’ ἐσχάτως καταψυχθείη τὸ θερμόν. οὕτω δὲ
<span class="lb" data-page="1.473" data-line="4" id="l1.473.4"></span>κᾂν ἐσχάτως ἀποξηράνῃς τὸ σῶμα, τελέως ἀναιρήσεις τὸ
<span class="lb" data-page="1.473" data-line="5" id="l1.473.5"></span>ὑγρόν· κᾂν ἐξυγράνῃς, τὸ ξηρόν. ὥστ’ αὐτὸ τοὐναντίον,
<span class="lb" data-page="1.473" data-line="6" id="l1.473.6"></span>ἢ ἐκεῖνοι λέγουσιν, ἀεὶ μὲν ἀφαιρεῖται καὶ προστίθεται
<span class="lb" data-page="1.473" data-line="7" id="l1.473.7"></span>τῶν στοιχείων τι· μέτρῳ μέντοι τοῦτο γίνεται τοῖς γε μὴ
<span class="lb" data-page="1.473" data-line="8" id="l1.473.8"></span>βουλομένοις διαφθεῖραι τὸ ζῶον· ἡ γὰρ ἄμετρος αὐτῶν χρῆσις
<span class="lb" data-page="1.473" data-line="9" id="l1.473.9"></span>εἰς ὄλεθρον τελευτᾷ.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg008.1st1K-grc1:1.8">
<span class="pb page1" data-page="1.476" id="p1.476"></span>
<span class="milestone ed1page page1" data-n="1.55" data-unit="ed1page" id="ed1page.1.55"></span>
<span class="milestone ed2page page1" data-n="3.21" data-unit="ed2page" id="ed2page.3.21"></span>
            <p>
<span class="lb" data-page="1.476" data-line="8" id="l1.476.8"></span>Ὅτι δ’ ἀπὸ τῶν ποιοτήτων ὀνομάζει τὰ
<span class="lb" data-page="1.476" data-line="9" id="l1.476.9"></span>στοιχεῖα πολλάκις ὁ Ἱπποκράτης ἐν τῷ περὶ φύσεως ἀνθρώπου
<span class="lb" data-page="1.476" data-line="10" id="l1.476.10"></span>βιβλίῳ, θερμὸν μὲν καλῶν, οὔτε τὴν ποιότητα
<span class="lb" data-page="1.476" data-line="11" id="l1.476.11"></span>μόνην, οὔτε τὸ κατ’ ἐπικράτησιν αὐτῆς ὁμωνύμως ὀνομαζόμενον,
<span class="lb" data-page="1.476" data-line="12" id="l1.476.12"></span>ἀλλὰ τὸ μετέχον ἄκρας θερμότητος σῶμα, ψυχρὸν
<span class="lb" data-page="1.476" data-line="13" id="l1.476.13"></span>δὲ, ἐν ᾧ ψυχρότης ἄκρα, ξηρὸν δὲ, ἐν ᾧ ξηρότης, ἐξ
<span class="lb" data-page="1.476" data-line="14" id="l1.476.14"></span>αὐτῶν ἄν σοι κατάδηλον γένοιτο τῶν ῥήσεων. ἐπειδὰν μὲν
<span class="lb" data-page="1.476" data-line="15" id="l1.476.15"></span>γὰρ λέγῃ, καὶ πάλιν ἀνάγκη ἀποχωρέειν ἕκαστον εἰς τὴν
<span class="lb" data-page="1.476" data-line="16" id="l1.476.16"></span>ἑωυτοῦ φύσιν, τελευτῶντος τοῦ ἀνθρώπου, τό τε ξηρὸν
<span class="pb" data-page="1.477" id="p1.477"></span>
<span class="lb" data-page="1.477" data-line="1" id="l1.477.1"></span>πρὸς τὸ ξηρὸν, καὶ τὸ ὑγρὸν πρὸς τὸ ὑγρὸν, καὶ τὸ θερμὸν
<span class="lb" data-page="1.477" data-line="2" id="l1.477.2"></span>πρὸς τὸ θερμὸν, καὶ τὸ ψυχρὸν πρὸς τὸ ψυχρόν· οὐ
<span class="lb" data-page="1.477" data-line="3" id="l1.477.3"></span>τὰς ποιότητας αὐτὰς μόνας λέγει ξηρὸν καὶ ὑγρὸν καὶ
<span class="lb" data-page="1.477" data-line="4" id="l1.477.4"></span>ψυχρὸν καὶ θερμὸν, ἀλλὰ τὰς οὐσίας, ἐν αἷς αἱ ποιότητες.
<span class="lb" data-page="1.477" data-line="5" id="l1.477.5"></span>αὗται γὰρ ἀποχωροῦσι, τελευτῶντος τοῦ ἀνθρώπου, καὶ αὗται
<span class="lb" data-page="1.477" data-line="6" id="l1.477.6"></span>τοῖς τοῦ παντὸς ἀναμίγνυνται στοιχείοις. αἱ ποιότητες
<span class="lb" data-page="1.477" data-line="7" id="l1.477.7"></span>δὲ φθείρεσθαι μὲν ἂν λέγοιντο, τελευτῶντος τοῦ ζώου, πρὸς
<span class="lb" data-page="1.477" data-line="8" id="l1.477.8"></span>δὲ τὴν οἰκείαν φύσιν ἀποχωρεῖν οὐκ ἂν λέγοιντο. πάλιν
<span class="lb" data-page="1.477" data-line="9" id="l1.477.9"></span>δὲ τοῖς εἰρημένοις ἐπιφέρων ὁ Ἱπποκράτης φησί· τοιαύτη
<span class="lb" data-page="1.477" data-line="10" id="l1.477.10"></span>δὲ καὶ ἡ τῶν ζώων φύσις ἐστὶ, καὶ τῶν ἄλλων ἁπάντων.
<span class="lb" data-page="1.477" data-line="11" id="l1.477.11"></span>γίνεται γὰρ ὁμοίως πάντα, καὶ τελευτᾷ ὁμοίως πάντα.
<span class="lb" data-page="1.477" data-line="12" id="l1.477.12"></span>συνίσταται γὰρ αὐτέων ἡ φύσις ἀπὸ τουτέων τῶν εἰρημένων
<span class="lb" data-page="1.477" data-line="13" id="l1.477.13"></span>ἁπάντων, καὶ τελευτᾷ κατὰ τὸ εἰρημένον ἐς ταὐτὸ,
<span class="lb" data-page="1.477" data-line="14" id="l1.477.14"></span>ὅθεν περ συνέστηκεν ἕκαστον. ἐνταῦθ’ οὖν καὶ ἀπεχώρησεν.
<span class="lb" data-page="1.477" data-line="15" id="l1.477.15"></span>ἐναργῶς ἐνταῦθα δῆλόν ἐστι, οὐ τὰς ποιότητας μόνον
<span class="lb" data-page="1.477" data-line="16" id="l1.477.16"></span>ὀνομάζειν θερμὸν καὶ ψυχρὸν καὶ ξηρὸν καὶ ὑγρὸν, ἀλλὰ
<span class="lb" data-page="1.477" data-line="17" id="l1.477.17"></span>τὰ στοιχεῖα. πάντων γὰρ τῶν σωμάτων ἐκ τούτων ἐστὶν ἡ ﻿
<span class="pb" data-page="1.478" id="p1.478"></span>
<span class="lb" data-page="1.478" data-line="1" id="l1.478.1"></span>γένεσις, καὶ πάντων εἰς ταῦτα ἡ τελευτή. καὶ σε καὶ τούτῳ
<span class="lb" data-page="1.478" data-line="2" id="l1.478.2"></span>προσέχειν τὸν νοῦν ἀξιῶ, τῷ λαθόντι πολλοὺς τῶν
<span class="lb" data-page="1.478" data-line="3" id="l1.478.3"></span>ἰατρῶν, οἳ νομίζουσι φυγεῖν τὸν Ἱπποκράτην τὸ πάντων
<span class="lb" data-page="1.478" data-line="4" id="l1.478.4"></span>τῶν ἐν γενέσει καὶ φθορᾷ σωμάτων ἀποφαίνεσθαι ταῦτα
<span class="lb" data-page="1.478" data-line="5" id="l1.478.5"></span>στοιχεῖα. τετράκις μὲν γὰρ ἐν ταύτῃ τῇ ῥήσει, τῇ νῦν
<span class="lb" data-page="1.478" data-line="6" id="l1.478.6"></span>ἡμῖν προχειρισθείσῃ τὸ, πάντων, ὄνομα παρέλαβεν, ἔτι τε
<span class="lb" data-page="1.478" data-line="7" id="l1.478.7"></span>πρότερον, ἡνίκα ἔλεγεν· ἀνάγκη τοίνυν, τῆς φύσεως τοιαύτης
<span class="lb" data-page="1.478" data-line="8" id="l1.478.8"></span>ἐούσης καὶ τῶν ἄλλων ἁπάντων, καὶ τῆς τοῦ ἀνθρώπου, μὴ
<span class="lb" data-page="1.478" data-line="9" id="l1.478.9"></span>ἓν εἶναι τὸν ἄνθρωπον· <span class="milestone ed2page" data-n="3.22" data-unit="ed2page" id="ed2page.3.22"></span>ἔν τε τοῖς ἐφεξῆς λόγοις οὕτω
<span class="lb" data-page="1.478" data-line="10" id="l1.478.10"></span>φαίνεται χρώμενος. ἀλλὰ τοῦτό γε παρορῶσιν οἱ πολλοὶ
<span class="lb" data-page="1.478" data-line="11" id="l1.478.11"></span>τῶν Ἱπποκρατείους ἑαυτοὺς ὀνομαζόντων, ἔτι τε πρὸς τούτοις
<span class="lb" data-page="1.478" data-line="12" id="l1.478.12"></span>νομίζοντες ἄλλό τι λέγειν αὐτὸν ὑγρὸν καὶ ψυχρὸν
<span class="lb" data-page="1.478" data-line="13" id="l1.478.13"></span>καὶ θερμὸν καὶ ξηρὸν, οὐ τὰ κοινὰ πάντων στοιχεῖα. τὰς
<span class="lb" data-page="1.478" data-line="14" id="l1.478.14"></span>μὲν γὰρ ποιότητας αὐτῶν ὅτι μὴ βούλεται στοιχεῖα τίθεσθαι
<span class="lb" data-page="1.478" data-line="15" id="l1.478.15"></span>τῶν ἀνθρωπίνων σωμάτων, ἐξ ὧν ἤδη προὐθέμην
<span class="lb" data-page="1.478" data-line="16" id="l1.478.16"></span>αὐτοῦ ῥήσεων, ἐναργῶς ἀποδεδεῖχθαι νομίζω, κᾀκ ταύτης
<span class="lb" data-page="1.478" data-line="17" id="l1.478.17"></span>οὐχ ἥκιστα· καὶ πάλιν, εἰ μὴ τὸ θερμὸν τῷ ψυχρῷ, καὶ
<span class="pb" data-page="1.479" id="p1.479"></span>
<span class="lb" data-page="1.479" data-line="1" id="l1.479.1"></span>τὸ ξηρὸν τῷ ὑγρῷ μετρίως πρὸς ἄλληλα ἕξει καὶ ἴσως,
<span class="lb" data-page="1.479" data-line="2" id="l1.479.2"></span>ἀλλὰ τὸ ἕτερον τοῦ ἑτέρου πολλῷ προέξει, καὶ τὸ ἰσχυρότερον
<span class="lb" data-page="1.479" data-line="3" id="l1.479.3"></span>τοῦ ἀσθενεστέρου, ἡ γένεσις οὐκ ἂν γένοιτο. οὐ
<span class="lb" data-page="1.479" data-line="4" id="l1.479.4"></span>γὰρ δὴ ἐκ τῶν ποιοτήτων μόνον ἡγεῖται τὴν γένεσιν ὑπάρχειν
<span class="lb" data-page="1.479" data-line="5" id="l1.479.5"></span>τοῖς ζώοις, αἵ γε μηδ’ εἶναι δύνανται χωρὶς τῶν σωμάτων,
<span class="lb" data-page="1.479" data-line="6" id="l1.479.6"></span>ἀλλ’ ἐκ τῶν σωμάτων αὐτῶν, δηλονότι τῶν τὰς
<span class="lb" data-page="1.479" data-line="7" id="l1.479.7"></span>ἄκρας ποιότητας δεδεγμένων. ἐκεῖνα γάρ ἐστι τὰ κοινὰ
<span class="lb" data-page="1.479" data-line="8" id="l1.479.8"></span>πάντων στοιχεῖα. τὰ δ’ ἐπικρατείᾳ τούτων ὀνομαζόμενα
<span class="lb" data-page="1.479" data-line="9" id="l1.479.9"></span>θερμὸν καὶ ψυχρὸν καὶ ξηρὸν καὶ ὑγρὸν, ἰδίᾳ καθ’ ἕκαστον
<span class="lb" data-page="1.479" data-line="10" id="l1.479.10"></span>ὑπάρχει. φέρε γὰρ, ἵν’ ἐπ’ ἀνθρώπου διέλθω τὸν
<span class="lb" data-page="1.479" data-line="11" id="l1.479.11"></span>λόγον, ἐκ πρώτων οὗτος καὶ ἁπλουστάτων αἰσθητῶν στοιχείων
<span class="lb" data-page="1.479" data-line="12" id="l1.479.12"></span>ἐστὶ τῶν ὁμοιομερῶν ὀνομαζομένων, ἰνὸς, καὶ ὑμένος,
<span class="lb" data-page="1.479" data-line="13" id="l1.479.13"></span>καὶ σαρκὸς, καὶ πιμελῆς, καὶ ὀστοῦ, καὶ χόνδρου, καὶ
<span class="lb" data-page="1.479" data-line="14" id="l1.479.14"></span>συνδέσμου, καὶ νεύρου, καὶ μυελοῦ, καὶ τῶν ἄλλων ἁπάντων,
<span class="lb" data-page="1.479" data-line="15" id="l1.479.15"></span>ὧν τὰ μόρια τῆς αὐτῆς ἀλλήλοις ἰδέας ἐστὶ σύμπαντα.
<span class="lb" data-page="1.479" data-line="16" id="l1.479.16"></span>γέγονε δὲ πάλιν ἐκ τινῶν ἑτέρων προσεχῶν ἑαυτοῖς
<span class="lb" data-page="1.479" data-line="17" id="l1.479.17"></span>στοιχείων, αἵματος, καὶ φλέγματος, καὶ χολῆς διττῆς,
<span class="pb" data-page="1.480" id="p1.480"></span>
<span class="lb" data-page="1.480" data-line="1" id="l1.480.1"></span>ὠχρᾶς καὶ μελαίνης, ὧν ἡ γένεσις ἐκ τῶν ἐσθιομένων ἐστὶ
<span class="lb" data-page="1.480" data-line="2" id="l1.480.2"></span>καὶ πινομένων, ἃ δὴ πάλιν ἐξ ἀέρος, καὶ πυρὸς, καὶ ὕδατος,
<span class="lb" data-page="1.480" data-line="3" id="l1.480.3"></span>καὶ γῆς ἐγένετο. ταυτὶ δ’ οὐκ ἐξ ἑτέρων σωμάτων,
<span class="lb" data-page="1.480" data-line="4" id="l1.480.4"></span>ἀλλ’ ἐξ ὕλης τε καὶ ποιοτήτων ἐστί. καὶ διὰ τοῦτο πυρὸς
<span class="lb" data-page="1.480" data-line="5" id="l1.480.5"></span>μὲν, καὶ γῆς, ἀέρος τε καὶ ὕδατος ἀρχὰς εἶναι λέγομεν,
<span class="lb" data-page="1.480" data-line="6" id="l1.480.6"></span>οὐ στοιχεῖα· ταυτὶ δ’ αὐτὰ τῶν ἄλλων ἁπάντων στοιχεῖα.
<span class="lb" data-page="1.480" data-line="7" id="l1.480.7"></span>μόρια γάρ ἐστιν ἐλάχιστα τῶν ἄλλων ἁπάντων ἁπλᾶ καὶ
<span class="lb" data-page="1.480" data-line="8" id="l1.480.8"></span>πρῶτα. τὸ μὲν οὖν ἐξ ἀέρος, καὶ πυρὸς, ὕδατός τε καὶ
<span class="lb" data-page="1.480" data-line="9" id="l1.480.9"></span>γῆς ἁπάσας τὰς πόας, καὶ τὰ φυτὰ, καὶ τοὺς καρποὺς
<span class="lb" data-page="1.480" data-line="10" id="l1.480.10"></span>ἔχειν τὴν γένεσιν, οὐδεὶς ἀμφισβητήσει νοῦν ἔχων· οὐ μὴν
<span class="lb" data-page="1.480" data-line="11" id="l1.480.11"></span>οὐδ’ ὅτι τροφὴ ταῦτ’ ἐστι τοῖς ζώοις ἅπασιν, οὔθ’ ὡς ἐκ
<span class="lb" data-page="1.480" data-line="12" id="l1.480.12"></span>τούτων ἡμῖν οἱ χυμοὶ γεγόνασιν οἱ κατὰ φύσιν ἐν τῷ σώματι
<span class="lb" data-page="1.480" data-line="13" id="l1.480.13"></span>φαινόμενοι. τίνες δ’ εἰσὶν οὗτοι, καὶ πόσοι, ζητοῦσιν
<span class="lb" data-page="1.480" data-line="14" id="l1.480.14"></span>ἡμῖν ὁ δεύτερος λόγος εἰς τοῦτ’ ἀποκείσεται. νυνὶ δὲ κεφαλὴν
<span class="lb" data-page="1.480" data-line="15" id="l1.480.15"></span>ἐπιθεῖναι τῷ προτέρῳ λόγῳ πειραθῶμεν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg008.1st1K-grc1:1.9">
<span class="pb page1" data-page="1.481" id="p1.481"></span>
<span class="milestone ed1page page1" data-n="1.55" data-unit="ed1page" id="ed1page.1.55"></span>
<span class="milestone ed2page page1" data-n="3.22" data-unit="ed2page" id="ed2page.3.22"></span>
            <p>
<span class="lb" data-page="1.481" data-line="1" id="l1.481.1"></span>Ἐκ μὲν γὰρ τῶν χυμῶν τούτων ἕκαστόν
<span class="lb" data-page="1.481" data-line="2" id="l1.481.2"></span>τῶν ὁμοιομερῶν ἐγένετο. συνιόντων δὲ τούτων ἀλλήλοις, τὸ
<span class="lb" data-page="1.481" data-line="3" id="l1.481.3"></span>πρῶτον ἀποτελεῖται ἁπλούστατον ὄργανον, ὃ μιᾶς ἐνεργείας
<span class="lb" data-page="1.481" data-line="4" id="l1.481.4"></span>ἕνεκεν ὑπὸ τῆς φύσεως ἐγένετο. τούτων δ’ αὖθις ἀλλήλοις
<span class="lb" data-page="1.481" data-line="5" id="l1.481.5"></span>συντεθειμένων, ἕτερον ὄργανον μεῖζον γεννᾶται. κᾀκείνων
<span class="lb" data-page="1.481" data-line="6" id="l1.481.6"></span>αὖθις ἀλλήλοις ἐπιπεπλεγμένων, ἡ τοῦ παντὸς σώματος
<span class="lb" data-page="1.481" data-line="7" id="l1.481.7"></span>ἀποτελεῖται σύστασις. ἀλλὰ περὶ μὲν τούτων ἐν ταῖς ἀνατομικαῖς
<span class="lb" data-page="1.481" data-line="8" id="l1.481.8"></span>ἐγχειρήσεσι λέγεται. καὶ μέντοι καὶ ὅπως <span class="milestone ed2page" data-n="3.23" data-unit="ed2page" id="ed2page.3.23"></span>ἐγίνωσκεν
<span class="lb" data-page="1.481" data-line="9" id="l1.481.9"></span>ὁ Ἱπποκράτης ὑπὲρ ἁπάντων τῶν ἐξ ἀνατομῆς φαινομένων,
<span class="lb" data-page="1.481" data-line="10" id="l1.481.10"></span>ἰδίᾳ μοι γέγραπται. νυνὶ δὲ περὶ τῶν ἀνωτέρω
<span class="lb" data-page="1.481" data-line="11" id="l1.481.11"></span>στοιχείων, ἃ τὴν αἴσθησιν διαφεύγει, πρόκειται διελθεῖν,
<span class="lb" data-page="1.481" data-line="12" id="l1.481.12"></span>ὑπὲρ ὧν καὶ Ἱπποκράτης ἐν τῷ περὶ φύσεως ἀνθρώπου
<span class="lb" data-page="1.481" data-line="13" id="l1.481.13"></span>βιβλίῳ διείλεκται, τὰ μὲν ἴδια καὶ προσεχῆ τοῦ σώματος
<span class="lb" data-page="1.481" data-line="14" id="l1.481.14"></span>ἡμῶν στοιχεῖα τοὺς τέσσαρας φάμενος εἶναι χυμοὺς, τὰ δὲ
<span class="lb" data-page="1.481" data-line="15" id="l1.481.15"></span>κοινὰ πάντων ὑγρὸν, καὶ θερμὸν, καὶ ξηρὸν, καὶ ψυχρόν.
<span class="lb" data-page="1.481" data-line="16" id="l1.481.16"></span>ἀπὸ γὰρ τῶν ποιοτήτων ὀνομάζει τὰ στοιχεῖα, δι’ ἃς
<span class="lb" data-page="1.481" data-line="17" id="l1.481.17"></span>καὶ στοιχεῖα γέγονε. θερμότητος γὰρ ἄκρας ἐγγινομένης
<span class="pb" data-page="1.482" id="p1.482"></span>
<span class="lb" data-page="1.482" data-line="1" id="l1.482.1"></span>τῇ ὕλῃ, στοιχεῖον ἔσται τὸ σύμπαν ἤδη· κατὰ δὲ τὸν αὐτὸν
<span class="lb" data-page="1.482" data-line="2" id="l1.482.2"></span>λόγον καὶ ψυχρότητος, ὑγρότητός τε καὶ ξηρότητος. οὐ
<span class="lb" data-page="1.482" data-line="3" id="l1.482.3"></span>γὰρ δὴ τῷ ξανθὸν, ἢ λευκὸν, ἢ μέλαν ὑπάρχειν, ἢ τῷ
<span class="lb" data-page="1.482" data-line="4" id="l1.482.4"></span>κοῦφον, ἢ βαρὺ, τὸ στοιχεῖον κρίνεται· κατὰ ταὐτὰ δ’ οὐδὲ
<span class="lb" data-page="1.482" data-line="5" id="l1.482.5"></span>τῷ πυκνὸν, ἢ μανὸν, οὐδὲ τῷ θλίβειν, ἢ τέμνειν, ἢ θλᾷν,
<span class="lb" data-page="1.482" data-line="6" id="l1.482.6"></span>οὐδ’, ἁπλῶς εἰπεῖν, ἑτέρᾳ τινὶ ποιότητι πλὴν τῶν εἰρημένων
<span class="lb" data-page="1.482" data-line="7" id="l1.482.7"></span>τεττάρων. αὗται γὰρ μόναι, τὴν ὑποκειμένην οὐσίαν
<span class="lb" data-page="1.482" data-line="8" id="l1.482.8"></span>ἀλλοιοῦσαι, τῆς εἰς ἄλληλα μεταβολῆς τῶν στοιχείων εἰσὶν
<span class="lb" data-page="1.482" data-line="9" id="l1.482.9"></span>αἰτίαι, καὶ φυτῶν καὶ ζώων δημιουργοί. τὸ μὲν οὖν εἰς
<span class="lb" data-page="1.482" data-line="10" id="l1.482.10"></span>ἄλληλα μεταβάλλειν τὰ στοιχεῖα καὶ πρὸς τῶν ἀμφὶ τὸν Θαλῆν
<span class="lb" data-page="1.482" data-line="11" id="l1.482.11"></span>συγκεχώρηται διὰ τὴν ἐνάργειαν· καίτοι μαχόμενόν γε ἦν
<span class="lb" data-page="1.482" data-line="12" id="l1.482.12"></span>ταῖς ὑποθέσεσιν αὐτῶν, ὡς ἐδείκνυτο. τὸ δ’ ἐκ ταύτης
<span class="lb" data-page="1.482" data-line="13" id="l1.482.13"></span>τῆς ὁμολογίας περαινόμενον ἦν, ὑποβεβλῆσθαί τινα κοινὴν
<span class="lb" data-page="1.482" data-line="14" id="l1.482.14"></span>οὐσίαν ἅπασι τοῖς στοιχείοις. Ἱπποκράτει μέν γε καὶ τοῦτ’.
<span class="lb" data-page="1.482" data-line="15" id="l1.482.15"></span>ἀποδέδεικται διὰ μιᾶς ἐκείνης ῥήσεως, ἣν ἁπασῶν πρώτην
<span class="lb" data-page="1.482" data-line="16" id="l1.482.16"></span>παρεθέμην, ἐν ᾗ φησιν, ὡς οὐκ ἂν ἠλγοῦμεν, εἴπερ ἓν ἦν ﻿
<span class="pb" data-page="1.483" id="p1.483"></span>
<span class="lb" data-page="1.483" data-line="1" id="l1.483.1"></span>ὁ ἄνθρωπος. ταύτην γὰρ οὕτως οὖσαν βραχεῖαν ἀμφότερα
<span class="lb" data-page="1.483" data-line="2" id="l1.483.2"></span>διδάσκειν ἔλεγον, ὡς πλείω τέ ἐστι τὰ στοιχεῖα καὶ ἀλλοιοῦσθαι
<span class="lb" data-page="1.483" data-line="3" id="l1.483.3"></span>πεφυκότα. τοῦτ’ οὖν καὶ νῦν αὖθις ἀναλάβωμεν,
<span class="lb" data-page="1.483" data-line="4" id="l1.483.4"></span>ἵν’ ἐπιθῶμεν τῷ προτέρῳ λόγῳ τὴν προσήκουσαν τελευτήν.
<span class="lb" data-page="1.483" data-line="5" id="l1.483.5"></span>ἐπεὶ γὰρ ἀλλοιοῦσθαι πέφυκεν ἡμῶν ἡ οὐσία, τίνες <span class="milestone ed1page" data-n="1.56" data-unit="ed1page" id="ed1page.1.56"></span>αἱ
<span class="lb" data-page="1.483" data-line="6" id="l1.483.6"></span>δυνάμεναι τοῦτο δρᾷν ὑπάρχουσι ποιότητες, ἐφεξῆς ἴδωμεν.
<span class="lb" data-page="1.483" data-line="7" id="l1.483.7"></span>ὁ μὲν οὖν Ἱπποκράτης, ὡς ἂν βραχυλογίᾳ χρώμενος παλαιᾷ,
<span class="lb" data-page="1.483" data-line="8" id="l1.483.8"></span>μετὰ τὸ προειπεῖν, ὡς, εἴπερ ἓν ἦν ὁ ἄνθρωπος, οὐδέποτ’
<span class="lb" data-page="1.483" data-line="9" id="l1.483.9"></span>ἂν ἤλγησεν, ἐφεξῆς ἤδη χρῆται τῷ θερμῷ καὶ τῷ ψυχρῷ
<span class="lb" data-page="1.483" data-line="10" id="l1.483.10"></span>καὶ τῷ ξηρῷ καὶ τῷ ὑγρῷ πρὸς ἁπάσας τὰς ἀλλοιώσεις, ἐκ
<span class="lb" data-page="1.483" data-line="11" id="l1.483.11"></span>μὲν τοῦ φαίνεσθαι λαβὼν, ὅτι τὰ πλησιάζοντα σώματα μεταβάλλειν
<span class="lb" data-page="1.483" data-line="12" id="l1.483.12"></span>εἰς ἄλληλα πέφυκε τῷ θερμαίνειν, ἢ ψύχειν, ἢ
<span class="lb" data-page="1.483" data-line="13" id="l1.483.13"></span>ξηραίνειν, ἢ ὑγραίνειν· ἐκ δὲ τοῦ προδεδεῖχθαι τὸ τὴν οὐσίαν
<span class="lb" data-page="1.483" data-line="14" id="l1.483.14"></span>ἀλλοιοῦσθαι πᾶσαν εἰδὼς ἀνατρεπόμενον, ὡς οὐκ ἔστι
<span class="lb" data-page="1.483" data-line="15" id="l1.483.15"></span>διάκρισίς τις καὶ σύγκρισις ἡ φαινομένη τῶν σωμάτων ἀλλοίωσις,
<span class="lb" data-page="1.483" data-line="16" id="l1.483.16"></span>ὡς οἱ περὶ Ἐπίκουρόν τε καὶ Δημόκριτον ἐνόμιζον,
<span class="pb" data-page="1.484" id="p1.484"></span>
<span class="lb" data-page="1.484" data-line="1" id="l1.484.1"></span>ἑτέρῳ δὲ τρόπῳ πάλιν Ἀναξαγόρας τε καὶ Ἐμπεδοκλῆς, ὁ
<span class="lb" data-page="1.484" data-line="2" id="l1.484.2"></span>μὲν τὰς ὁμοιομερείας εἰσάγων, ὁ δ’ ἀμετάβλητα νομίζων
<span class="lb" data-page="1.484" data-line="3" id="l1.484.3"></span>εἶναι τὰ τέσσαρα στοιχεῖα. ἡμεῖς δ’ ἐξαπλώσαντες τὸν λόγον,
<span class="lb" data-page="1.484" data-line="4" id="l1.484.4"></span>εἰς ὅσον σαφέστερον, εἰς τοσοῦτον καὶ πιστότερον ἐργασόμεθα.
<span class="lb" data-page="1.484" data-line="5" id="l1.484.5"></span>γενήσεται δὲ τοιοῦτός τις. εἴπερ ἀλγοῦμεν,
<span class="lb" data-page="1.484" data-line="6" id="l1.484.6"></span>οὔτε μία τῷ εἴδει, οὔτ’ ἀπαθής ἐστιν ἡμῶν ἡ οὐσία. καὶ
<span class="lb" data-page="1.484" data-line="7" id="l1.484.7"></span>μὴν εἴπερ πάσχει, θερμαινομένη τε καὶ ψυχομένη καὶ ξηραινομένη
<span class="lb" data-page="1.484" data-line="8" id="l1.484.8"></span>καὶ ὑγραινομένη πείσεται. τῶν δ’ ἄλλων οὐδεμία
<span class="lb" data-page="1.484" data-line="9" id="l1.484.9"></span>ποιοτήτων ἀλλοιοῦν οἵα τ’ ἐστὶ τὸ πλησιάζον ὅλον δι’
<span class="lb" data-page="1.484" data-line="10" id="l1.484.10"></span>ὅλου. οὔτε γὰρ, εἰ τὸ βαρὺ τῷ κούφῳ πλησιάσειεν, ἢ τῷ
<span class="lb" data-page="1.484" data-line="11" id="l1.484.11"></span>βαρεῖ τὸ κοῦφον, ἢ τὸ κοῦφον ἔσται βαρὺ, ἢ τὸ βαρὺ
<span class="lb" data-page="1.484" data-line="12" id="l1.484.12"></span>κοῦφον, οὔτ’, εἰ τῷ τραχεῖ τὸ λεῖον, καὶ τῷ πυκνῷ τὸ μανὸν,
<span class="lb" data-page="1.484" data-line="13" id="l1.484.13"></span>καὶ τῷ παχεῖ τὸ λεπτόν. τῶν γὰρ τοιούτων οὐδὲν
<span class="lb" data-page="1.484" data-line="14" id="l1.484.14"></span>ἀλλοιοῦν δύναται τὸ πλησιάζον ὅλον δι’ ὅλου. ὑπολείπεται
<span class="lb" data-page="1.484" data-line="15" id="l1.484.15"></span>οὖν ἔτι τὸ μαλακὸν καὶ σκληρὸν καὶ γλίσχρον
<span class="lb" data-page="1.484" data-line="16" id="l1.484.16"></span>καὶ κραῦρον. ἀλλά τοι καὶ τούτων τὸ μὲν μαλακὸν
<span class="pb" data-page="1.485" id="p1.485"></span>
<span class="lb" data-page="1.485" data-line="1" id="l1.485.1"></span><span class="milestone ed2page" data-n="3.24" data-unit="ed2page" id="ed2page.3.24"></span>καὶ γλίσχρον ἐκ τῆς τῶν ὑγρῶν ἐστι φύσεως· τὸ δὲ
<span class="lb" data-page="1.485" data-line="2" id="l1.485.2"></span>σκληρὸν καὶ τὸ κραῦρον ἐκ τῆς τῶν ξηρῶν. ἕτεραι δὲ οὐκ
<span class="lb" data-page="1.485" data-line="3" id="l1.485.3"></span>εἰσὶ παρὰ ταύτας ἁπταὶ ποιότητες. ὅτι δ’ ὁραταῖς, ἢ
<span class="lb" data-page="1.485" data-line="4" id="l1.485.4"></span>ἀκουσταῖς, ἢ γευσταῖς, ἢ ὀσφρηταῖς ποιότησιν αἱ τῆς ὕλης
<span class="lb" data-page="1.485" data-line="5" id="l1.485.5"></span>ἀλλοιώσεις οὐχ ἕπονται, πρόδηλον παντί. γένει μὲν γάρ
<span class="lb" data-page="1.485" data-line="6" id="l1.485.6"></span>εἰσιν ἁπταὶ καὶ αὗται, διενηνόχασι δὲ τῶν ἰδίως ἁπτῶν
<span class="lb" data-page="1.485" data-line="7" id="l1.485.7"></span>τῷ μήτε κατὰ πάντα τὰ γένη τῶν ζώων συνίστασθαι,
<span class="lb" data-page="1.485" data-line="8" id="l1.485.8"></span>μήθ’ ὅλως ἀλλοιοῦν τὰς ὑποκειμένας οὐσίας. εἴπερ οὖν
<span class="lb" data-page="1.485" data-line="9" id="l1.485.9"></span>αὗται μὲν ἴδιαί τινων ὑπάρχουσι ζώων, αἱ δὲ τὴν ὅλην
<span class="lb" data-page="1.485" data-line="10" id="l1.485.10"></span>οὐσίαν ἀλλοιοῦσαί τε καὶ μεταβάλλουσαι πρῶταί εἰσι τῇ
<span class="lb" data-page="1.485" data-line="11" id="l1.485.11"></span>φύσει καὶ κοιναὶ πάντων τῶν ὄντων καὶ τῶν στοιχείων
<span class="lb" data-page="1.485" data-line="12" id="l1.485.12"></span>δημιουργοὶ, δῆλον ὡς ὑγρότης καὶ ξηρότης καὶ θερμότης
<span class="lb" data-page="1.485" data-line="13" id="l1.485.13"></span>καὶ ψυχρότης ἑκάστου τῶν ὄντων συνιστῶσι τὴν οὐσίαν.
<span class="lb" data-page="1.485" data-line="14" id="l1.485.14"></span>ὀρθῶς οὖν ὁ Ἱπποκράτης οὐκ ἀνθρώπου μόνον, ἀλλὰ καὶ
<span class="lb" data-page="1.485" data-line="15" id="l1.485.15"></span>τῶν ἄλλων ἁπάντων τὴν φύσιν ἐκ θερμοῦ καὶ ψυχροῦ
<span class="lb" data-page="1.485" data-line="16" id="l1.485.16"></span>καὶ ξηροῦ καὶ ὑγροῦ συνίστασθαί φησι. καὶ γὰρ δρᾷ
<span class="lb" data-page="1.485" data-line="17" id="l1.485.17"></span>ταῦτ’ εἰς ἄλληλα φανερῶς, ὡς ἅπαντες ὁμολογοῦσι, καὶ τὸ
<span class="pb" data-page="1.486" id="p1.486"></span>
<span class="lb" data-page="1.486" data-line="1" id="l1.486.1"></span>δρᾷν οὐκ ἐκ διακρίσεως καὶ συγκρίσεως ἔχει, ἀλλ’ ἐκ τοῦ
<span class="lb" data-page="1.486" data-line="2" id="l1.486.2"></span>πάσχειν τε καὶ ἀλλοιοῦσθαι δι’ ὅλης ἑαυτῆς τὴν οὐσίαν.
<span class="lb" data-page="1.486" data-line="3" id="l1.486.3"></span>ἐμοὶ μὲν γὰρ καὶ θαυμάζειν ἐπέρχεται τὴν Ἀθηναίου γνώμην,
<span class="lb" data-page="1.486" data-line="4" id="l1.486.4"></span>μήτε ταῦτα τὰ νῦν εἰρημένα, μήθ’ ὅσα προσέθηκεν
<span class="lb" data-page="1.486" data-line="5" id="l1.486.5"></span>Ἀριστοτέλης τε καὶ Χρύσιππος, εἰπόντος, ἀλλ’ ἀξιοῦντος
<span class="lb" data-page="1.486" data-line="6" id="l1.486.6"></span>ἐναργῆ τὰ στοιχεῖα χωρὶς ἀποδείξεως λαμβάνεσθαι. καίτοι
<span class="lb" data-page="1.486" data-line="7" id="l1.486.7"></span>γε, ἐν οἶς αὐτὸς ἀντεῖπεν Ἀσκληπιάδῃ, μέμνηταί πως καὶ
<span class="lb" data-page="1.486" data-line="8" id="l1.486.8"></span>τούτων, οὐχ ἁπάντων μὲν ἀκριβῶς, οὐδὲ ἀγωνιστικῶς, οὐδὲ
<span class="lb" data-page="1.486" data-line="9" id="l1.486.9"></span>τάξει καὶ μεθόδῳ λογικῇ χρώμενος τῆς ἀντιλογίας· ὅμως
<span class="lb" data-page="1.486" data-line="10" id="l1.486.10"></span>δ’ οὖν μέμνηται, ταράττων ἀτάκτως αὐτόν. τούτῳ μὲν οὖν
<span class="lb" data-page="1.486" data-line="11" id="l1.486.11"></span>ἄξιον μέμφεσθαι προδιδόντι τὴν Ἱπποκράτειον φυσιολογίαν.
<span class="lb" data-page="1.486" data-line="12" id="l1.486.12"></span>ἐμοὶ δ’ ἂν εἴη καιρὸς ἐνταῦθα καταπαύειν τὸν πρῶτον
<span class="lb" data-page="1.486" data-line="13" id="l1.486.13"></span>λόγον. ὅσα γὰρ ἄλλα ταῖς ἀπαθῆ μὲν τὴν οὐσίαν ὑποτιθεμέναις
<span class="lb" data-page="1.486" data-line="14" id="l1.486.14"></span>αἱρέσεσι, παραπλεκούσαις δὲ τὸ κενὸν ἐναντιοῦται,
<span class="lb" data-page="1.486" data-line="15" id="l1.486.15"></span>τὰ μὲν ὑπὸ Ἀριστοτέλους τε καὶ Θεοφράστου λέλεκται,
<span class="lb" data-page="1.486" data-line="16" id="l1.486.16"></span>τὰ δὲ καὶ ἡμεῖς ἂν εἴποιμεν, ἰδίᾳ πρὸς ἑκάστην
<span class="pb" data-page="1.487" id="p1.487"></span>
<span class="lb" data-page="1.487" data-line="1" id="l1.487.1"></span>τῶν αἱρέσεων ἀντειπόντες. ἀλλ’ ἐκεῖνα μὲν ἐκ περιουσίας·
<span class="lb" data-page="1.487" data-line="2" id="l1.487.2"></span>ἱκανὰ δὲ τὰ νῦν εἰρημένα πρὸς ἐπιστημονικὴν ἀπόδειξιν.
<span class="lb" data-page="1.487" data-line="3" id="l1.487.3"></span>οὔτε γὰρ, ὡς οὐ χρὴ δι’ ὅλης ἑαυτῆς ἀλλοιοῦσθαι τὴν οὐσίαν,
<span class="lb" data-page="1.487" data-line="4" id="l1.487.4"></span>ἀντειπεῖν ἐστιν· ἀναιρήσομεν γὰρ οὕτω καὶ πόνον, καὶ
<span class="lb" data-page="1.487" data-line="5" id="l1.487.5"></span>ἡδονὴν, καὶ αἴσθησιν, καὶ μνήμην, καὶ λογισμὸν, καὶ αὐτήν
<span class="lb" data-page="1.487" data-line="6" id="l1.487.6"></span>γε τὴν ψυχήν· οὔθ’, ὡς ἄλλη τις ποιότης ἀλλοιοῦν δι’ ὅλου
<span class="lb" data-page="1.487" data-line="7" id="l1.487.7"></span>πέφυκε παρὰ τὰς εἰρημένας τέτταρας. εἰ δὲ τοῦτο, καὶ
<span class="lb" data-page="1.487" data-line="8" id="l1.487.8"></span>πρῶτος Ἱπποκράτης ἁπάντων ἐξευρὼν φαίνεται τὰ στοιχεῖα
<span class="lb" data-page="1.487" data-line="9" id="l1.487.9"></span>τῆς τῶν ὄντων φύσεως, καὶ πρῶτος αὐτάρκως ἀποδείξας.
<span class="lb" data-page="1.487" data-line="10" id="l1.487.10"></span>εἰ δ’ οὐκ ἐπέγραψε τὸ σύγγραμμα περὶ στοιχείων, ὡς Ἀσκληπιάδης
<span class="lb" data-page="1.487" data-line="11" id="l1.487.11"></span>ὁ ἰατρὸς, οὐδὲν ἂν εἴη τοῦτό γε ζήτημα. τὰ γὰρ τῶν
<span class="lb" data-page="1.487" data-line="12" id="l1.487.12"></span>παλαιῶν ἅπαντα περὶ φύσεως ἐπιγέγραπται, τὰ Μελίσσου, τὰ
<span class="lb" data-page="1.487" data-line="13" id="l1.487.13"></span>Παρμενίδου, τὰ Ἐμπεδοκλέους, Ἀλκμαίωνός τε καὶ Γοργίου,
<span class="lb" data-page="1.487" data-line="14" id="l1.487.14"></span>καὶ Προδίκου, καὶ τῶν ἄλλων ἁπάντων. Ἀριστοτέλει δ’ ἔν
<span class="lb" data-page="1.487" data-line="15" id="l1.487.15"></span>τε τοῖς περὶ οὐρανοῦ καὶ τοῖς περὶ γενέσεως καὶ φθορᾶς
<span class="lb" data-page="1.487" data-line="16" id="l1.487.16"></span>ὁ περὶ τῶν στοιχείων λόγος ἐξείργασται, ὥσπερ ἐν τοῖς περὶ ﻿
<span class="pb" data-page="1.488" id="p1.488"></span>
<span class="lb" data-page="1.488" data-line="1" id="l1.488.1"></span>τῆς οὐσίας λόγοις Χρυσίππῳ· ἀλλ’ οὐδὲ τούτων οὐδέτερος
<span class="lb" data-page="1.488" data-line="2" id="l1.488.2"></span>ἐπιγράφει τὰ βιβλία περὶ στοιχείων. οὐδὲ χρὴ τοὔνομα
<span class="lb" data-page="1.488" data-line="3" id="l1.488.3"></span>ζητεῖν, ἀλλὰ τὴν δύναμιν ἐξετάζειν τῶν λόγων. εἴτε γὰρ
<span class="lb" data-page="1.488" data-line="4" id="l1.488.4"></span>περὶ φύσεως, <span class="milestone ed2page" data-n="3.25" data-unit="ed2page" id="ed2page.3.25"></span>εἴτε περὶ στοιχείων, εἴτε περὶ γενέσεως
<span class="lb" data-page="1.488" data-line="5" id="l1.488.5"></span>καὶ φθορᾶς, εἴτε περὶ οὐσίας ἐπιγράψειέ τις τὴν νῦν ἡμῖν
<span class="lb" data-page="1.488" data-line="6" id="l1.488.6"></span>ἐνεστῶσαν πραγματείαν, οὐδὲν δήπου διοίσει. τῷ δὲ συνηθέστερον
<span class="lb" data-page="1.488" data-line="7" id="l1.488.7"></span>εἶναι σχεδὸν ἅπασι τοῖς νῦν ἐπιγράφειν τὰ τοιαῦτα
<span class="lb" data-page="1.488" data-line="8" id="l1.488.8"></span>συγγράμματα περὶ στοιχείων, ὀνομάζειν τε διὰ παντὸς,
<span class="lb" data-page="1.488" data-line="9" id="l1.488.9"></span>οὕτω καὶ ἡμῖν ἄμεινον ἔδοξεν εἶναι περὶ τῶν καθ’ Ἱπποκράτην
<span class="lb" data-page="1.488" data-line="10" id="l1.488.10"></span>στοιχείων ἐπιγράψαι. καὶ δὴ δοκῶ μοι πάντα τὸν
<span class="lb" data-page="1.488" data-line="11" id="l1.488.11"></span>πρῶτον λόγον ἤδη πεπεράνθαι. εἰ γάρ τί που καὶ σμικρὸν
<span class="lb" data-page="1.488" data-line="12" id="l1.488.12"></span>ἔτι διαφεύγει τῶν Ἱπποκράτους εἰρημένων ἀνεξήγητον,
<span class="lb" data-page="1.488" data-line="13" id="l1.488.13"></span>αὐτός τις ἕκαστος, ἐξ ὧν εἶπον ὁρμώμενος, ἐξευρήσει κᾀκεῖνο
<span class="lb" data-page="1.488" data-line="14" id="l1.488.14"></span>ῥᾳδίως. οἷον ὅτι τε τὴν γένεσιν οὐκ ἐξ ἑνὸς εἶναι
<span class="lb" data-page="1.488" data-line="15" id="l1.488.15"></span>χρὴ, καὶ ὡς, εἰ μὴ τὸ θερμὸν τῷ ψυχρῷ καὶ τὸ ξηρὸν τῷ
<span class="lb" data-page="1.488" data-line="16" id="l1.488.16"></span>ὑγρῷ μετρίως πρὸς ἄλληλα ἕξει καὶ ἴσως, ἀλλὰ τὸ ἕτερον
<span class="pb" data-page="1.489" id="p1.489"></span>
<span class="lb" data-page="1.489" data-line="1" id="l1.489.1"></span>τοῦ ἑτέρου πολὺ προέξει, καὶ τὸ ἰσχυρότερον τοῦ ἀσθενεστέρου,
<span class="lb" data-page="1.489" data-line="2" id="l1.489.2"></span>ἡ γένεσις οὐκ ἂν γένοιτο. διδάσκει γὰρ ἐνταῦθα
<span class="lb" data-page="1.489" data-line="3" id="l1.489.3"></span>περὶ τῆς συμμετρίας αὐτῶν καὶ τῆς κατὰ δύναμιν ἰσότητος,
<span class="lb" data-page="1.489" data-line="4" id="l1.489.4"></span>ὑπὲρ ἧς καὶ ἡμεῖς ἔν τε τοῖς περὶ κράσεων ὑπομνήμασιν
<span class="lb" data-page="1.489" data-line="5" id="l1.489.5"></span>ἐξηγησόμεθα, κᾀν τοῖς ἄλλοις τοῖς ἐφεξῆς. καὶ μὲν δὴ καὶ
<span class="lb" data-page="1.489" data-line="6" id="l1.489.6"></span>ὅπως δι’ ὅλων κεράννυνται τὰ κεραννύμενα, πότερον τῶν
<span class="lb" data-page="1.489" data-line="7" id="l1.489.7"></span>ποιοτήτων μόνων, ὡς Ἀριστοτέλης ὑπέλαβεν, ἢ καὶ τῶν
<span class="lb" data-page="1.489" data-line="8" id="l1.489.8"></span>σωματικῶν οὐσιῶν δι’ ἀλλήλων ἰουσῶν, ἃ οὐκ ἀναγκαῖον
<span class="lb" data-page="1.489" data-line="9" id="l1.489.9"></span>ἐπίστασθαι τοῖς ἰατροῖς. ὅθεν οὐδ’ Ἱπποκράτης ἀπεφῄνατό
<span class="lb" data-page="1.489" data-line="10" id="l1.489.10"></span>τι περὶ τούτων, ἀλλ’ ἠρκέσθη μόνῳ τῷ δι’ ὅλων κεκρᾶσθαι
<span class="lb" data-page="1.489" data-line="11" id="l1.489.11"></span>τὰ στοιχεῖα. τούτου γάρ ἐστιν ἡμῖν χρεία πρός
<span class="lb" data-page="1.489" data-line="12" id="l1.489.12"></span>τε τὴν περὶ κράσεων πραγματείαν, ἣν ἐφεξῆς τῆσδε δίειμι,
<span class="lb" data-page="1.489" data-line="13" id="l1.489.13"></span>καὶ προσέτι τὴν περὶ φαρμάκων. εἰρήσεται δὲ κᾀν τῇ τῆς
<span class="lb" data-page="1.489" data-line="14" id="l1.489.14"></span>θεραπευτικῆς μεθόδου πραγματείᾳ περὶ τῆς χρείας αὐτῶν
<span class="lb" data-page="1.489" data-line="15" id="l1.489.15"></span>ἐπιπλέον. ἐν δὲ τῷ παρόντι τοσοῦτον εἰπεῖν ἀποχρήσει
<span class="lb" data-page="1.489" data-line="16" id="l1.489.16"></span>πρὸς τὸν ἐνεστῶτα λόγον, ὅτι τῶν ὑπ’ Ἀσκληπιάδου λεγομένων
<span class="lb" data-page="1.489" data-line="17" id="l1.489.17"></span>ἐν τῷ περὶ στοιχείων βιβλίῳ πρὸς τοὺς ὅλας
<span class="pb" data-page="1.490" id="p1.490"></span>
<span class="lb" data-page="1.490" data-line="1" id="l1.490.1"></span>δι’ ὅλων κεραννύντας ἀλλήλαις τὰς οὐσίας οὐδὲν ἅψεται
<span class="lb" data-page="1.490" data-line="2" id="l1.490.2"></span>τῶν τὰς ποιότητας μόνας κεράννυσθαι λεγόντων. ὥστ’, εἰ
<span class="lb" data-page="1.490" data-line="3" id="l1.490.3"></span>καὶ διὰ μηδὲν ἄλλο, διὰ γοῦν τό γ’ ἀσφαλὲς αἱρετέον τὸ
<span class="lb" data-page="1.490" data-line="4" id="l1.490.4"></span>δόγμα, καὶ λεκτέον, ὡς ἐν τῷ μίγνυσθαι τὸν οἶνον, εἰ
<span class="lb" data-page="1.490" data-line="5" id="l1.490.5"></span>τύχῃ, τῷ ὕδατι, καὶ καταθραύεσθαι μέχρι σμικροτάτων ἑκατέρου
<span class="lb" data-page="1.490" data-line="6" id="l1.490.6"></span>τὰ μόρια, δρᾷν καὶ πάσχειν αὐτοῖς εἰς ἄλληλα συμβαίνει
<span class="lb" data-page="1.490" data-line="7" id="l1.490.7"></span>καὶ μεταδιδόναι <span class="milestone ed1page" data-n="1.57" data-unit="ed1page" id="ed1page.1.57"></span>τῶν ποιοτήτων ἀλλήλοις ἑτοιμότερον,
<span class="lb" data-page="1.490" data-line="8" id="l1.490.8"></span>ὅσῳ περ ἂν εἰς ἐλάττω καταθραυσθῇ, καὶ διὰ
<span class="lb" data-page="1.490" data-line="9" id="l1.490.9"></span>τοῦτο κινοῦσιν ἐπὶ πλεῖστον οἱ μιγνύντες ἀλλήλοις τὰ τοιαῦτα,
<span class="lb" data-page="1.490" data-line="10" id="l1.490.10"></span>τὴν εἰς ἐλάχιστα διαίρεσιν αὐτῶν μηχανώμενοι. καὶ
<span class="lb" data-page="1.490" data-line="11" id="l1.490.11"></span>μὲν δὴ καὶ τὸ μᾶλλον ἑνοῦσθαι τὰς ποιότητας ἀλλήλαις
<span class="lb" data-page="1.490" data-line="12" id="l1.490.12"></span>τῶν ἐπὶ πλέον ἀναμιχθέντων τε καὶ χρονισάντων ὁμολογεῖ
<span class="lb" data-page="1.490" data-line="13" id="l1.490.13"></span>τῷ λόγῳ. χρόνου γὰρ δεῖται τὰ σμικρὰ μόρια τῶν κεραννυμένων,
<span class="lb" data-page="1.490" data-line="14" id="l1.490.14"></span>ἵν’ εἰς ἄλληλα δράσῃ καὶ πάθῃ τελέως, καὶ οὕτως
<span class="lb" data-page="1.490" data-line="15" id="l1.490.15"></span>ἓν ἀπεργάσηται τὸ ὅλον ὅμοιον ἑαυτῷ πάντη. διὰ ταῦτα
<span class="lb" data-page="1.490" data-line="16" id="l1.490.16"></span>κᾀν τῷ παραχρῆμα μὲν οἶόν τε διαχωρίσαι πάλιν ἀπ’ ἀλλήλων
<span class="lb" data-page="1.490" data-line="17" id="l1.490.17"></span>ἔνια τῶν ἀναμιχθέντων· εἰ δ’ ἐπὶ πλέον χρονίσαιεν,
<span class="pb" data-page="1.491" id="p1.491"></span>
<span class="lb" data-page="1.491" data-line="1" id="l1.491.1"></span>ὡς ἑνωθῆναι τὸ πᾶν, ἀμήχανον ἔτι διακρῖναί τε καὶ διελεῖν
<span class="lb" data-page="1.491" data-line="2" id="l1.491.2"></span>ἀπὸ θατέρου θάτερον. ἀλλὰ περὶ μὲν τοῦ τρόπου
<span class="lb" data-page="1.491" data-line="3" id="l1.491.3"></span>τῆς δι’ ὅλων κράσεως εἰρήσεταί τι κᾀν τοῖς περὶ φαρμάκων.
</p>
          </article>

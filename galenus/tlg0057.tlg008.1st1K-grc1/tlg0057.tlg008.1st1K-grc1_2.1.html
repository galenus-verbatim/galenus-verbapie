<article xmlns="http://www.w3.org/1999/xhtml" id="urn:cts:greekLit:tlg0057.tlg008.1st1K-grc1:2.1">
<span class="pb page1" data-page="1.492" id="p1.492"></span>
<span class="milestone ed1page page1" data-n="1.57" data-unit="ed1page" id="ed1page.1.57"></span>
<span class="milestone ed2page page1" data-n="3.25" data-unit="ed2page" id="ed2page.3.25"></span>
            <h2>ΓΑΛΗΝΟΥ ΠΕΡΙ ΤΩΝ ΚΑΘ’ ῾ΙΠΠΟΚΡΑΤΗΝ
<br></br>ΣΤΟΙΧΕΙΩΝ ΛΟΓΟΣ ΔΕΥΤΕΡΟΣ.
</h2>
            <p>
<span class="lb" data-page="1.492" data-line="1" id="l1.492.1"></span>Ἐπὶ δὲ τὸν δεύτερον λόγον ἤδη μοι ἰέναι
<span class="lb" data-page="1.492" data-line="2" id="l1.492.2"></span>καιρός. ἀποδείξας γὰρ ὁ Ἱπποκράτης. ἁπάντων τῶν ὄντων
<span class="lb" data-page="1.492" data-line="3" id="l1.492.3"></span>κοινὰ στοιχεῖα τὸ θερμὸν, καὶ τὸ ψυχρὸν, καὶ τὸ ξηρὸν,
<span class="lb" data-page="1.492" data-line="4" id="l1.492.4"></span>καὶ τὸ ὑγρὸν, ἐφεξῆς ἐπὶ γένος ἕτερον στοιχείων μέτεισιν,
<span class="lb" data-page="1.492" data-line="5" id="l1.492.5"></span>οὐκέτι πρῶτον οὐδὲ κοινὸν, ἀλλὰ τῶν ἐναίμων ζώων ἴδιον.
<span class="lb" data-page="1.492" data-line="6" id="l1.492.6"></span>αἷμα γὰρ, καὶ φλέγμα, καὶ χολὴ ξανθή τε καὶ μέλαινα
<span class="lb" data-page="1.492" data-line="7" id="l1.492.7"></span>στοιχεῖα τῆς ἁπάντων γενέσεώς ἐστι τῶν ἐναίμων ζώων, οὐκ
<span class="lb" data-page="1.492" data-line="8" id="l1.492.8"></span>ἀνθρώπου μόνον. ἀνθρώπου δέ γε ἴδια μόρια τὰ ἐλάχιστά
<span class="pb" data-page="1.493" id="p1.493"></span>
<span class="lb" data-page="1.493" data-line="1" id="l1.493.1"></span>τε καὶ ὁμοιομερῆ προσαγορευόμενα. κοινωνία δέ ἐστι
<span class="lb" data-page="1.493" data-line="2" id="l1.493.2"></span>καὶ τούτων αὐτῶν πρὸς ἔνια τῶν ἐναίμων ζώων, οἷον ἵππον,
<span class="lb" data-page="1.493" data-line="3" id="l1.493.3"></span>καὶ βοῦν, καὶ κύνα, καὶ τἄλλα, ὅσα τοιαῦτα. πάντα γὰρ
<span class="lb" data-page="1.493" data-line="4" id="l1.493.4"></span>ταῦτα καὶ ἀρτηρίας ἔχει, καὶ φλέβας, καὶ νεῦρα, καὶ
<span class="lb" data-page="1.493" data-line="5" id="l1.493.5"></span>συνδέσμους, καὶ ὑμένας, καὶ σάρκας, οὐ μὴν ἀκριβῶς γε
<span class="lb" data-page="1.493" data-line="6" id="l1.493.6"></span>πάντη τοῖς ἀνθρώποις ὅμοια. τινὰ δὲ καὶ κατὰ γένος
<span class="lb" data-page="1.493" data-line="7" id="l1.493.7"></span>ἕτερα, καθάπερ ὁπλὰς, καὶ κέρατα, καὶ πλῆκτρα, καὶ
<span class="lb" data-page="1.493" data-line="8" id="l1.493.8"></span>ῥάμφη, καὶ φολίδας, καὶ λεπίδας. ὥσπερ οὖν τὸ θερμὸν,
<span class="lb" data-page="1.493" data-line="9" id="l1.493.9"></span>καὶ τὸ ψυχρὸν, καὶ τὸ ξηρὸν, καὶ τὸ ὑγρὸν ἁπάντων. ἦν
<span class="lb" data-page="1.493" data-line="10" id="l1.493.10"></span>κοινὰ στοιχεῖα, κατὰ τὸν αὐτὸν τρόπον ἴδια πάλιν ἑκάστου
<span class="lb" data-page="1.493" data-line="11" id="l1.493.11"></span>τῶν ζώων ἐστὶ τὰ πρῶτα πρὸς αἴσθησιν μόρια, περὶ ὧν
<span class="lb" data-page="1.493" data-line="12" id="l1.493.12"></span>ἐν ταῖς ἀνατομικαῖς ἐγχειρήσεσι λέξεται. μεταξὺ δὲ τούτων
<span class="lb" data-page="1.493" data-line="13" id="l1.493.13"></span>τε κᾀκείνων ἡμῖν μὲν οἱ τέσσαρες χυμοὶ, τῶν δ’ ἄλλων
<span class="lb" data-page="1.493" data-line="14" id="l1.493.14"></span>ζώων ἑκάστῳ τοῦθ’, ὅπερ ἂν ὕλη τῆς γενέσεως αὐτῶν ᾖ
<span class="lb" data-page="1.493" data-line="15" id="l1.493.15"></span>προσεχής. οὕτω γὰρ εἰώθασιν ὀνομάζειν, <span class="milestone ed2page" data-n="3.27" data-unit="ed2page" id="ed2page.3.27"></span>ἐξ ἧς πρώτης
<span class="lb" data-page="1.493" data-line="16" id="l1.493.16"></span>τι γίνεται, μηδεμιᾶς ἐν μέσῳ δεομένης ἑτέρας μεταβολῆς.
</p>
          </article>

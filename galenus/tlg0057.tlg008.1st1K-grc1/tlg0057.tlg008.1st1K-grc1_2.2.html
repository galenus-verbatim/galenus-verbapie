<article xmlns="http://www.w3.org/1999/xhtml" id="urn:cts:greekLit:tlg0057.tlg008.1st1K-grc1:2.2">
<span class="pb page1" data-page="1.494" id="p1.494"></span>
<span class="milestone ed1page page1" data-n="1.57" data-unit="ed1page" id="ed1page.1.57"></span>
<span class="milestone ed2page page1" data-n="3.27" data-unit="ed2page" id="ed2page.3.27"></span>
            <p>
<span class="lb" data-page="1.494" data-line="1" id="l1.494.1"></span>Ὅτι μὲν οὖν ἐκ τοῦ τῆς μητρὸς αἵματος
<span class="lb" data-page="1.494" data-line="2" id="l1.494.2"></span>ἅπαντα γέγονε τὰ τῶν ἐναίμων ζώων μόρια, πρόδηλον
<span class="lb" data-page="1.494" data-line="3" id="l1.494.3"></span>παντί. μετέχοντος δὲ τούτου φλέγματός τε καὶ διττῶν χολῶν,
<span class="lb" data-page="1.494" data-line="4" id="l1.494.4"></span>εὐλόγως ἐνταῦθα διέστησαν, οἱ μὲν ἐξ αἵματος μόνου
<span class="lb" data-page="1.494" data-line="5" id="l1.494.5"></span>τὴν γένεσιν ὑπάρχειν ἡμῖν, οἱ δὲ ἐκ τῶν τεττάρων χυμῶν
<span class="lb" data-page="1.494" data-line="6" id="l1.494.6"></span>φάσκοντες. ἔστι μὲν οὖν οὐχ ὁμοίως ἀποδεῖξαι τἀληθὲς
<span class="lb" data-page="1.494" data-line="7" id="l1.494.7"></span>ἐνταῦθα δυνατὸν, ὡς ἐπὶ τῶν πρώτων στοιχείων· ἑκάτερος
<span class="lb" data-page="1.494" data-line="8" id="l1.494.8"></span>γὰρ ὁ λόγος ἔχει τι πιθανόν. ἐξ ὦν δ’ οὑν ὁ Ἱπποκράτης
<span class="lb" data-page="1.494" data-line="9" id="l1.494.9"></span>κινηθεὶς, ἀληθέστερον εἶναι νομίζει, τοὺς τέσσαρας χυμοὺς
<span class="lb" data-page="1.494" data-line="10" id="l1.494.10"></span>ὕλην εἶναι τῆς τοῦ ἀνθρώπου γενέσεως, ἐπιδεῖξαι πειράσομαι,
<span class="lb" data-page="1.494" data-line="11" id="l1.494.11"></span>τὴν ἀρχὴν ἐνθένδε ποιησάμενος. ὁμοιομερὲς μὲν οὖν
<span class="lb" data-page="1.494" data-line="12" id="l1.494.12"></span>ἐστι καὶ σὰρξ, καὶ νεῦρον. ἀλλ’ ἡ μὲν σὰρξ ἔναιμός τε
<span class="lb" data-page="1.494" data-line="13" id="l1.494.13"></span>καὶ μαλακὴ καὶ θερμή· τοὐναντίον δὲ τὸ νεῦρον ἄναιμόν
<span class="lb" data-page="1.494" data-line="14" id="l1.494.14"></span>τε καὶ σκληρὸν καὶ ψυχρόν. οὐ μὴν οὔτ’ ἐκείνη μαλακὴ
<span class="lb" data-page="1.494" data-line="15" id="l1.494.15"></span>καὶ θερμὴ τελέως ἐστὶν, οὔτε τὸ νεῦρον σκληρὸν καὶ ψυχρόν.
<span class="lb" data-page="1.494" data-line="16" id="l1.494.16"></span>ἀλλὰ τὸ μὲν αἷμα τῆς σαρκὸς μαλακώτερόν τε καὶ
<span class="pb" data-page="1.495" id="p1.495"></span>
<span class="lb" data-page="1.495" data-line="1" id="l1.495.1"></span>θερμότερόν ἐστι· τὸ δὲ ὀστοῦν τοῦ νεύρου σκληρότερον
<span class="lb" data-page="1.495" data-line="2" id="l1.495.2"></span>καὶ ψυχρότερον. οὕτω δὲ καὶ τῶν ἄλλων ἕκαστον μορίων
<span class="lb" data-page="1.495" data-line="3" id="l1.495.3"></span>ἕτερον ἑτέρου, τὸ μὲν ψυχρότερόν ἐστι, τὸ δὲ θερμότερον,
<span class="lb" data-page="1.495" data-line="4" id="l1.495.4"></span>καὶ τὸ μὲν μαλακώτερον, τὸ δὲ σκληρότερον. ἆρ’
<span class="lb" data-page="1.495" data-line="5" id="l1.495.5"></span>οὖν ἐκ τῆς αὐτῆς οὐσίας τὰ πάντα γέγονεν, ἢ μᾶλλον
<span class="lb" data-page="1.495" data-line="6" id="l1.495.6"></span>ἀγαθός τις οὖσα δημιουργὸς ἡ φύσις, ἡνίκα τὸ πρῶτον
<span class="lb" data-page="1.495" data-line="7" id="l1.495.7"></span>ἐκ τοῦ παρὰ τῆς μητρὸς αἵματος, εἰς τὴν μήτραν ἰόντος,
<span class="lb" data-page="1.495" data-line="8" id="l1.495.8"></span>ἐγέννα τε καὶ διέπλαττε τὸ ἔμβρυον, εἰς μὲν τὴν τῶν
<span class="lb" data-page="1.495" data-line="9" id="l1.495.9"></span>σκληροτέρων σωμάτων πῆξιν εἷλκεν ἐξ αὐτοῦ τὸ παχύτερον,
<span class="lb" data-page="1.495" data-line="10" id="l1.495.10"></span>εἰς δὲ τὴν τῶν μαλακωτέρων τὸ ὑγρότερον; οὕτω
<span class="lb" data-page="1.495" data-line="11" id="l1.495.11"></span>δὲ καὶ τὸ μὲν θερμότερον εἰς τὴν τῶν θερμοτέρων,
<span class="lb" data-page="1.495" data-line="12" id="l1.495.12"></span>τὸ δὲ ψυχρότερον εἰς τὴν τῶν ψυχροτέρων; ἐμοὶ μὲν
<span class="lb" data-page="1.495" data-line="13" id="l1.495.13"></span>οὖν οὕτω δοκεῖ μακρῷ φυσικώτερον εἶναι, καὶ κατὰ
<span class="lb" data-page="1.495" data-line="14" id="l1.495.14"></span>τὴν πρώτην ἀρχὴν εὐθέως διαπεπλάσθαι τὸ κύημα, κᾀν
<span class="lb" data-page="1.495" data-line="15" id="l1.495.15"></span>τῷ μετὰ ταῦτα χρόνῳ παντὶ τὴν τροφὴν καὶ τὴν αὔξησιν
<span class="lb" data-page="1.495" data-line="16" id="l1.495.16"></span>ἕκαστον τῶν μορίων ἔχειν ἐκ τῆς οἰκείας ὕλης. ἕν μὲν
<span class="lb" data-page="1.495" data-line="17" id="l1.495.17"></span>γάρ τι φαίνεται τὸ αἷμα, καθάπερ καὶ τὸ γάλα. διδάσκει
<span class="lb" data-page="1.495" data-line="18" id="l1.495.18"></span>δ’ ὁ λόγος, οὐχ ἓν ὑπάρχειν αὐτὸ, καθότι μηδὲ τὸ γάλα.
<span class="pb" data-page="1.496" id="p1.496"></span>
<span class="lb" data-page="1.496" data-line="1" id="l1.496.1"></span>τὸ μὲν γάρ ἐστιν ἄκρως ὀῤῥῶδες καὶ λεπτὸν ἐν τῷ γάλακτι,
<span class="lb" data-page="1.496" data-line="2" id="l1.496.2"></span>τὸ δὲ ἄκρως τυρῶδες καὶ παχύ. ταῦτα δὲ, ἕως μὲν ἐκέκρατο
<span class="lb" data-page="1.496" data-line="3" id="l1.496.3"></span>πρὸς ἄλληλα, μέσον ἀπειργάζετο τὸ γάλα τυροῦ καὶ
<span class="lb" data-page="1.496" data-line="4" id="l1.496.4"></span>ὀῤῥοῦ· διακριθέντα δὲ, τὴν οἰκείαν ἰδέαν ἐνεδείξατο, καὶ
<span class="lb" data-page="1.496" data-line="5" id="l1.496.5"></span>τὴν τοῦ γάλακτος ἐδίδαξε φύσιν, ὡς οὐκ ἄρα ἓν ἦν ἀκριβῶς,
<span class="lb" data-page="1.496" data-line="6" id="l1.496.6"></span>ἀλλ’ ἐξ ἐναντίων τε καὶ διαφερόντων συγκείμενον. ὡς
<span class="lb" data-page="1.496" data-line="7" id="l1.496.7"></span>οὖν ἐν τῷ γάλακτι τὸ μέν ἐστιν ὀῤῥὸς, τὸ δὲ τυρὸς, οὕτω
<span class="lb" data-page="1.496" data-line="8" id="l1.496.8"></span>καὶ ἐν τῷ αἵματι τὸ μὲν οἷον ἰχὼρ αἵματος ἀνάλογον ὀῤῥῷ
<span class="lb" data-page="1.496" data-line="9" id="l1.496.9"></span>γάλακτος, τὸ δὲ οἶον ἰλύς τις καὶ τρὺξ ἀνάλογον τῷ
<span class="lb" data-page="1.496" data-line="10" id="l1.496.10"></span>τυρῷ. καὶ μὲν δὴ καὶ ἶνας ἐμφερομένας τῷ αἵματι σαφῶς
<span class="lb" data-page="1.496" data-line="11" id="l1.496.11"></span>ἐστι θεάσασθαι, καὶ τούτων ἐξαιρεθεισῶν, οὐ πήγνυται τὸ
<span class="lb" data-page="1.496" data-line="12" id="l1.496.12"></span>αἷμα, καὶ χωρισθὲν τῶν ἰνῶν τὸ αἷμα καὶ χροιᾷ καὶ συστάσει
<span class="lb" data-page="1.496" data-line="13" id="l1.496.13"></span>διαφέρει. τὸ μὲν γὰρ ἐρυθρὸν ἀκριβῶς φαίνεται, τὸ δὲ
<span class="lb" data-page="1.496" data-line="14" id="l1.496.14"></span>ξανθότερον τούτου, τὸ δὲ μελάντερον. ἔστιν ὅτε δὲ καὶ
<span class="lb" data-page="1.496" data-line="15" id="l1.496.15"></span>σαφῶς ἐπανθεῖ τι λευκὸν αὐτῷ, καί ποτε πελιδνὸν ἅπαν ﻿
<span class="pb" data-page="1.497" id="p1.497"></span>
<span class="lb" data-page="1.497" data-line="1" id="l1.497.1"></span>ἐφάνη, <span class="milestone ed2page" data-n="3.28" data-unit="ed2page" id="ed2page.3.28"></span>καὶ νὴ Δία γε πολλάκις ἐγγὺς τῷ μέλανι, καθάπερ
<span class="lb" data-page="1.497" data-line="2" id="l1.497.2"></span>τις πορφύρα κατακορής· ὥστ’ οὐχ ἓν ἀκριβῶς τὸ
<span class="lb" data-page="1.497" data-line="3" id="l1.497.3"></span>αἷμα. πάντων γὰρ ἂν, οἶμαι, καὶ ζώων καὶ ἀνθρώπων
<span class="lb" data-page="1.497" data-line="4" id="l1.497.4"></span>ὅμοιον ὑπῆρχε διὰ παντὸς, εἴπερ ἦν ὄντως ἓν. ἀλλά ποτε
<span class="lb" data-page="1.497" data-line="5" id="l1.497.5"></span>ἐν αὐτῷ πλεονεκτεῖ τὸ παχὺ καὶ μέλαν, ὡς καὶ τὴν χρόαν
<span class="lb" data-page="1.497" data-line="6" id="l1.497.6"></span>ἅπαντος τοῦ σώματος μελαντέραν φαίνεσθαι, καὶ τὰς οὐλὰς
<span class="lb" data-page="1.497" data-line="7" id="l1.497.7"></span>μελαίνεσθαι, καὶ κιρσοῦσθαι τὰς ἐν τοῖς σκέλεσι φλέβας,
<span class="lb" data-page="1.497" data-line="8" id="l1.497.8"></span>ἅμα τινὶ πελιδνῷ χρώματι· ποτὲ δὲ τὸ ξανθὸν, ὡς καὶ
<span class="lb" data-page="1.497" data-line="9" id="l1.497.9"></span>τοῦτ’ ἔκ τε τῶν τριχῶν ἐστιν ἰδεῖν, κᾀκ τῆς συμπάσης τοῦ
<span class="lb" data-page="1.497" data-line="10" id="l1.497.10"></span>σώματος χρόας, ἐμέτων τε καὶ διαχωρημάτων· ἔστι δ’ ὅτε
<span class="lb" data-page="1.497" data-line="11" id="l1.497.11"></span>τὸ ἐρυθρὸν ἢ λευκὸν, ὡς καὶ ταῦτα ἔκ τε τῶν τοῦ ὅλου σώματος
<span class="lb" data-page="1.497" data-line="12" id="l1.497.12"></span>χρωμάτων καὶ τριχῶν καὶ διαχωρημάτων φαίνεσθαι. καὶ
<span class="lb" data-page="1.497" data-line="13" id="l1.497.13"></span>μὲν δὴ κᾂν εἰ τὰς φλέβας ἐκτέμοις ὑγιαινόντων ἔτι τῶν ἀνθρώπων,
<span class="lb" data-page="1.497" data-line="14" id="l1.497.14"></span>τοῦ μέν τινος αὐτῶν ξανθὸν ῥυήσεται τὸ αἷμα, τοῦ
<span class="lb" data-page="1.497" data-line="15" id="l1.497.15"></span>δ’ ἐρυθρὸν, τοῦ δὲ λευκότερον, τοῦ δὲ μελάντερον. κᾂν εἰ
<span class="lb" data-page="1.497" data-line="16" id="l1.497.16"></span>δοῦναι δὲ φάρμακον ἐθέλοις ἐκκαθαῖρον τὸ σῶμα, τοιοῦτον
<span class="pb" data-page="1.498" id="p1.498"></span>
<span class="lb" data-page="1.498" data-line="1" id="l1.498.1"></span>ἐκκενώσει χυμὸν, ὁποῖον ἕλκειν πέφυκεν, ἀλλ’ οὐκ ἴσον ἐν
<span class="lb" data-page="1.498" data-line="2" id="l1.498.2"></span>πάσῃ φύσει σώματος, οὔθ’ ὑγιαινόντων, οὔτ’ ἀῤῥωστούντων.
<span class="lb" data-page="1.498" data-line="3" id="l1.498.3"></span>ἵνα γὰρ ἀπὸ τῶν ἀῤῥωστούντων <span class="milestone ed1page" data-n="1.58" data-unit="ed1page" id="ed1page.1.58"></span>ἄρξωμαι, χολῆς
<span class="lb" data-page="1.498" data-line="4" id="l1.498.4"></span>τῆς ὠχρᾶς τε καὶ ξανθῆς ὀνομαζομένης εἰ δοίης τοῖς
<span class="lb" data-page="1.498" data-line="5" id="l1.498.5"></span>ἰκτεριῶσιν ἀγωγὸν φάρμακον, ἄξει σοι παμπόλλην χολήν.
<span class="lb" data-page="1.498" data-line="6" id="l1.498.6"></span>εἰ δέ γε τοῖς τὸν καλούμενον ὕδερον λευκοφλεγματίαν νοσοῦσι
<span class="lb" data-page="1.498" data-line="7" id="l1.498.7"></span>ταὐτὸ τοῦτο δοίης φάρμακον, ἐλαχίστην μὲν ἐκκενώσει
<span class="lb" data-page="1.498" data-line="8" id="l1.498.8"></span>χολήν. εἰ δ’ αὖ πάλιν ἕτερον δοίης φάρμακον, ὑφ’ οὗ
<span class="lb" data-page="1.498" data-line="9" id="l1.498.9"></span>φλέγμα κενοῦσθαι πέφυκεν, ἥκιστα μὲν ἐν τοῖς ἰκτεριῶσι
<span class="lb" data-page="1.498" data-line="10" id="l1.498.10"></span>κενώσει φλέγμα, καὶ σὺν μεγάλῃ τῇ βλάβῃ· πάμπολυ δὲ
<span class="lb" data-page="1.498" data-line="11" id="l1.498.11"></span>τοῖς προειρημένοις ὑδέροις, καὶ χωρὶς τοῦ βλάψαι. καὶ
<span class="lb" data-page="1.498" data-line="12" id="l1.498.12"></span>μέντοι καὶ τοῖς ἐλεφαντιῶσι πολλάκις ἐδώκαμεν, ὅ τι χολὴν
<span class="lb" data-page="1.498" data-line="13" id="l1.498.13"></span>ἐκκαθαίρει μέλαιναν· ὑφ’ οὗ καὶ ῥᾴστην καὶ πλείστην
<span class="lb" data-page="1.498" data-line="14" id="l1.498.14"></span>σὺν ὠφελείᾳ μεγάλῃ τὴν κένωσιν εἴδομεν
<span class="lb" data-page="1.498" data-line="15" id="l1.498.15"></span>ἀπαντῶσαν.
</p>
          </article>

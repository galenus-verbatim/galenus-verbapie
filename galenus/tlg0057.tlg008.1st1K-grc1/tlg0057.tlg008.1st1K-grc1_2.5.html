<article xmlns="http://www.w3.org/1999/xhtml" id="urn:cts:greekLit:tlg0057.tlg008.1st1K-grc1:2.5">
<span class="pb page1" data-page="1.506" id="p1.506"></span>
<span class="milestone ed1page page1" data-n="1.59" data-unit="ed1page" id="ed1page.1.59"></span>
<span class="milestone ed2page page1" data-n="3.30" data-unit="ed2page" id="ed2page.3.30"></span>
            <p>
<span class="lb" data-page="1.506" data-line="8" id="l1.506.8"></span><span class="milestone ed2page" data-n="3.31" data-unit="ed2page" id="ed2page.3.31"></span>Διὸ καὶ ὅσοι τῶν ἰατρῶν τε καὶ φυσικῶν
<span class="lb" data-page="1.506" data-line="9" id="l1.506.9"></span>ἐξ αἵματος μόνου γίνεσθαι καὶ τρέφεσθαι τὸ ζῶον
<span class="lb" data-page="1.506" data-line="10" id="l1.506.10"></span>ἀπεφῄναντο, χρὴ καὶ τούτων ἐπαινεῖν τὴν γνώμην, ὡς εἰκότα
<span class="lb" data-page="1.506" data-line="11" id="l1.506.11"></span>γινωσκόντων. ἀλλ’ Ἱπποκράτης φυσικώτερον ἔτι καὶ
<span class="lb" data-page="1.506" data-line="12" id="l1.506.12"></span>τούτων ἐκ τῶν τεττάρων χυμῶν καὶ τὴν γένεσιν, καὶ τὴν
<span class="lb" data-page="1.506" data-line="13" id="l1.506.13"></span>αὔξησιν, καὶ τὴν θρέψιν εἷναί φησι τοῖς σώμασιν ἡμῶν,
<span class="lb" data-page="1.506" data-line="14" id="l1.506.14"></span>ἅμα μὲν, ὡς καὶ πρόσθεν εἴρηται, παμπόλλην ὁρῶν ἐκ
<span class="lb" data-page="1.506" data-line="15" id="l1.506.15"></span>τοῖς ὑγιαίνουσιν ποικιλίαν τῆς τῶν σωμάτων ἰδέας οὐκ ἂν
<span class="lb" data-page="1.506" data-line="16" id="l1.506.16"></span>γιγνομένην, εἴπερ εἶς ἦν ὁ στοιχειώδης χυμός· ἔπειτα δὲ
<span class="lb" data-page="1.506" data-line="17" id="l1.506.17"></span>καὶ τὰς τῶν μορίων φύσεις, οὕτω πάμπολυ διαφερούσας, ﻿
<span class="pb" data-page="1.507" id="p1.507"></span>
<span class="lb" data-page="1.507" data-line="1" id="l1.507.1"></span>οὐκ εἰκὸς, οὔτ’ ἐκ μιᾶς οὐσίας γεγονέναι κατ’ ἀρχὰς εὐθὺς,
<span class="lb" data-page="1.507" data-line="2" id="l1.507.2"></span>οὔτε μιᾶς ἔδει κεχρῆσθαι τροφῆς. ἅπαντα δὲ ταῦτά
<span class="lb" data-page="1.507" data-line="3" id="l1.507.3"></span>τὰ νῦν ὑπ’ ἐμοῦ λεγόμενα διὰ βραχυτάτης ἐνεδείξατο ῥήσεως
<span class="lb" data-page="1.507" data-line="4" id="l1.507.4"></span>ὁ Ἱπποκράτης, ὡδί πως εἰπών· ὡς γὰρ τὰ σπειρόμενά
<span class="lb" data-page="1.507" data-line="5" id="l1.507.5"></span>τε καὶ φυόμενα, ὅταν εἰς τὴν γῆν εἰσέλθῃ, ἕλκει ἕκαστον
<span class="lb" data-page="1.507" data-line="6" id="l1.507.6"></span>τὸ κατὰ φύσιν ἑωυτοῦ ἐὸν ἐν τῇ γῇ, ἔνι δὲ καὶ ὀξὺ, καὶ
<span class="lb" data-page="1.507" data-line="7" id="l1.507.7"></span>γλυκὺ, καὶ πικρὸν, καὶ ἁλμυρὸν, καὶ παντοῖον· πρῶτον
<span class="lb" data-page="1.507" data-line="8" id="l1.507.8"></span>μὲν οὖν καὶ πλεῖστον τούτου εἵλκυσεν εἰς ἑαυτὰ, ὅ τι ἂν ᾖ
<span class="lb" data-page="1.507" data-line="9" id="l1.507.9"></span>αὐτῷ κατὰ φύσιν μάλιστα, ἔπειτα δὲ ἕλκει καὶ τὰ ἄλλα
<span class="lb" data-page="1.507" data-line="10" id="l1.507.10"></span>τοιοῦτο δή τι καὶ τὰ φάρμακα ποιέει ἐν τῷ σώματι. διὰ
<span class="lb" data-page="1.507" data-line="11" id="l1.507.11"></span>τούτου τοῦ λόγου καὶ περὶ θρέψεως καὶ κενώσεως τῆς ἐν
<span class="lb" data-page="1.507" data-line="12" id="l1.507.12"></span>ταῖς καθάρσεσιν ἀκριβῶς ἡμᾶς ἐδίδαξεν· ὅπερ ἐπὶ πλεῖστον
<span class="lb" data-page="1.507" data-line="13" id="l1.507.13"></span>μὲν ἐν τοῖς περὶ φυσικῶν δυνάμεων ὑπομνήμασιν ἀναγκαῖον
<span class="lb" data-page="1.507" data-line="14" id="l1.507.14"></span>ἔσται μοι διελθεῖν· οὐ μὴν ἀλλὰ καὶ νῦν ἤδη τὸ
<span class="lb" data-page="1.507" data-line="15" id="l1.507.15"></span>κεφάλαιον ὁρᾷν ὑπάρχει. φυσικὴ γάρ τίς ἐστι δύναμις
<span class="lb" data-page="1.507" data-line="16" id="l1.507.16"></span>ἑλκτικὴ τῶν οἰκείων ἑκάστῳ τῶν ὄντων· ὥσπερ ἐν τῇ λίθῳ
<span class="pb" data-page="1.508" id="p1.508"></span>
<span class="lb" data-page="1.508" data-line="1" id="l1.508.1"></span>τῆ ἡρακλείᾳ τοῦ σιδήρου. ταύτῃ τε οὖν καὶ τοιαύτῃ τῇ
<span class="lb" data-page="1.508" data-line="2" id="l1.508.2"></span>δυνάμει καὶ τὰ τῶν θρέψεων καὶ τὰ τῶν καθάρσεων
<span class="lb" data-page="1.508" data-line="3" id="l1.508.3"></span>ἐπιτελεῖται, ἑλκούσῃ μὲν ἀεὶ τὸ οἰκεῖον, ὅταν ᾖ δαψιλὲς,
<span class="lb" data-page="1.508" data-line="4" id="l1.508.4"></span>ἅμα δ’ αὐτῷ πολλάκις ἐπισπωμένῃ καὶ τὸ μὴ τοιοῦτο,
<span class="lb" data-page="1.508" data-line="5" id="l1.508.5"></span>οἷόν τι κᾀν τοῖς καθαίρουσιν ὑπάρχει φαρμάκοις. ὁπότ’ ἂν
<span class="lb" data-page="1.508" data-line="6" id="l1.508.6"></span>γὰρ ἅπαν ἐκκενώσῃ τὸ ἐπιπολάζον ἢ χολῆς ἢ φλέγματος,
<span class="lb" data-page="1.508" data-line="7" id="l1.508.7"></span>(οὕτω δὲ καλῶ τὸ περιεχόμενον ἐν ταῖς φλεψὶν) ἐξ αὐτῶν
<span class="lb" data-page="1.508" data-line="8" id="l1.508.8"></span>ἕλκει λοιπὸν τῶν στερεῶν σωμάτων τὴν οἰκείαν ἰκμάδα
<span class="lb" data-page="1.508" data-line="9" id="l1.508.9"></span>βίᾳ καὶ μόγις, ἀναλύοντά τε καὶ οἷον ἀναστοιχειοῦντα καὶ
<span class="lb" data-page="1.508" data-line="10" id="l1.508.10"></span>φθείροντα τὸ ζῶον. ἐν δὲ τῷ σφοδρῷ τῆς ὁλκῆς συνέπεταί
<span class="lb" data-page="1.508" data-line="11" id="l1.508.11"></span>τις τῶν ἄλλων χυμῶν, ὃς ἂν ἐφεξῆς ὑπάρχῃ τῇ φύσει
<span class="lb" data-page="1.508" data-line="12" id="l1.508.12"></span>τῷ βιαίως ἑλκομένῳ.
</p>
          </article>

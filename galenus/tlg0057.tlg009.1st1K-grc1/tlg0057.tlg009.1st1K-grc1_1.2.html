<article xmlns="http://www.w3.org/1999/xhtml" id="urn:cts:greekLit:tlg0057.tlg009.1st1K-grc1:1.2">
<span class="pb page1" data-page="1.510" id="p1.510"></span>
<span class="milestone ed1page page1" data-n="0.6" data-unit="ed1page" id="ed1page.1.60"></span>
<span class="milestone ed2page page1" data-n="2.33" data-unit="ed2page" id="ed2page.3.33"></span>
            <p>
<span class="lb" data-page="1.510" data-line="16" id="l1.510.16"></span><span class="milestone ed2page" data-n="3.33" data-unit="ed2page" id="ed2page.3.33"></span>Ὥρα δ’ ἂν εἴη λέγειν ἤδη καὶ περὶ
<span class="lb" data-page="1.510" data-line="17" id="l1.510.17"></span>τῶν κράσεων αὐτῶν. ἡ μὲν δὴ πλείστη δόξα τῶν ἐπιφανεστάτων
<span class="lb" data-page="1.510" data-line="18" id="l1.510.18"></span>ἰατρῶν τε καὶ φιλοσόφων, ὑγρὰν εἶναι καὶ θερμὴν
<span class="pb" data-page="1.511" id="p1.511"></span>
<span class="lb" data-page="1.511" data-line="1" id="l1.511.1"></span>κρᾶσιν, ἑτέραν τῆς ὑγρᾶς καὶ ψυχρᾶς, καὶ τρίτην ἐπὶ
<span class="lb" data-page="1.511" data-line="2" id="l1.511.2"></span>ταύταις τὴν ξηρὰν καὶ ψυχρὰν, ἑτέραν τῆς ξηρᾶς τε ἅμα
<span class="lb" data-page="1.511" data-line="3" id="l1.511.3"></span>καὶ θερμῆς. ἔνιοι δ’ ἐξ αὐτῶν ὑγρὰν μέν τινα καὶ ψυχρὰν
<span class="lb" data-page="1.511" data-line="4" id="l1.511.4"></span>ἅμα κρᾶσιν ὑπάρχειν φασὶ, θερμὴν ἅμα καὶ ξηρὰν
<span class="lb" data-page="1.511" data-line="5" id="l1.511.5"></span>ἑτέραν· οὐ μὴν οὔτε τὴν ὑγρὰν ἅμα καὶ θερμὴν, οὔτε τὴν
<span class="lb" data-page="1.511" data-line="6" id="l1.511.6"></span>ψυχρὰν ἅμα καὶ ξηράν. οὐ γὰρ ἐγχωρεῖν οὔθ’ ὑγρότητα
<span class="lb" data-page="1.511" data-line="7" id="l1.511.7"></span>πλεονεκτούσῃ θερμότητι συνδραμεῖν, οὔτε ξηρότητα ψυχρότητι.
<span class="lb" data-page="1.511" data-line="8" id="l1.511.8"></span>δαπανᾶσθαι μὲν γὰρ ὑπὸ τοῦ θερμοῦ κρατοῦντος
<span class="lb" data-page="1.511" data-line="9" id="l1.511.9"></span>τὴν ὑγρότητα, καὶ οὕτως θερμὸν ἅμα καὶ ξηρὸν γίνεσθαι
<span class="lb" data-page="1.511" data-line="10" id="l1.511.10"></span>τὸ σῶμα, μένειν δὲ ἄπεπτόν τε καὶ ἀκατέργαστον, ἐν οἶς
<span class="lb" data-page="1.511" data-line="11" id="l1.511.11"></span>ἂν σώμασιν ἀῤῥωστῇ τὸ θερμὸν, ὥστ’ ἀναγκαῖον εἶναι,
<span class="lb" data-page="1.511" data-line="12" id="l1.511.12"></span>θερμότητος μὲν ἐπικρατούσης, ἕπεσθαι ξηρότητα, ψυχρότητος
<span class="lb" data-page="1.511" data-line="13" id="l1.511.13"></span>δὲ πλεονεκτούσης, ἀκολουθεῖν ὑγρότητα. οὗτοι μὲν
<span class="lb" data-page="1.511" data-line="14" id="l1.511.14"></span>οὖν κατὰ τάδε πεπείκασι σφᾶς αὐτοὺς, ὡς δύο εἰσὶ πᾶσαι
<span class="lb" data-page="1.511" data-line="15" id="l1.511.15"></span>τῶν κράσεων αἱ διαφοραί. ὅσοι δὲ τέτταρας εἶναι νομίζουσι,
<span class="lb" data-page="1.511" data-line="16" id="l1.511.16"></span>διχῶς τούτοις ἀντιλέγουσιν· ἔνιοι μὲν εὐθὺς τὸ πρῶτον
<span class="lb" data-page="1.511" data-line="17" id="l1.511.17"></span>ἀξίωμα μὴ συγχωροῦντες, ὡς ἐξικμάζεσθαι τὴν ὑγρότητα
<span class="pb" data-page="1.512" id="p1.512"></span>
<span class="lb" data-page="1.512" data-line="1" id="l1.512.1"></span>πρὸς τοῦ θερμοῦ κρατοῦντος ἀναγκαῖόν ἐστιν· ἔνιοι δὲ
<span class="lb" data-page="1.512" data-line="2" id="l1.512.2"></span>τοῦτο μὲν συγχωροῦσιν, ἀμφισβητοῦσι δὲ ἑτέρως. οἱ μὲν
<span class="lb" data-page="1.512" data-line="3" id="l1.512.3"></span>δὴ πρῶτοι τοῦ θερμοῦ μὲν ἔργον εἶναί φασι τὸ θερμαίνειν,
<span class="lb" data-page="1.512" data-line="4" id="l1.512.4"></span>ὥσπερ καὶ τοῦ ψυχροῦ τὸ ψύχειν, τοῦ ξηροῦ δ’ αὖ τὸ
<span class="lb" data-page="1.512" data-line="5" id="l1.512.5"></span>ξηραίνειν, ὥσπερ καὶ τοῦ ὑγροῦ τὸ ὑγραίνειν. καὶ διὰ
<span class="lb" data-page="1.512" data-line="6" id="l1.512.6"></span>τοῦτο, ὅσα μὲν σώματα θερμὰ τὴν φύσιν ἐστὶν ἅμα καὶ
<span class="lb" data-page="1.512" data-line="7" id="l1.512.7"></span>ξηρὰ, καθάπερ τὸ πῦρ, ᾗ μὲν θερμὰ, θερμαίνει, ᾗ δὲ
<span class="lb" data-page="1.512" data-line="8" id="l1.512.8"></span>ξηρὰ, ξηραίνει. ὅσα δ’ ὑγρὰ καὶ θερμὰ, καθάπερ ὕδωρ
<span class="lb" data-page="1.512" data-line="9" id="l1.512.9"></span>θερμὸν, ὑγραίνειν ταῦτα καὶ θερμαίνειν πέφυκεν ἀεὶ, ἓν
<span class="lb" data-page="1.512" data-line="10" id="l1.512.10"></span>ἑκατέρας κᾀνταῦθα ποιότητος ἔργον ἐχούσης ἀχώριστον.
<span class="lb" data-page="1.512" data-line="11" id="l1.512.11"></span>οὐκ οὖν συγχωροῦσιν, εἴ τι θερμαῖνόν ἐστιν, εὐθὺς τοῦτο καὶ
<span class="lb" data-page="1.512" data-line="12" id="l1.512.12"></span>ξηραίνειν· <span class="milestone ed1page" data-n="1.60" data-unit="ed1page" id="ed1page.1.60"></span>ἀλλ’ εἰ μὲν ὑγρότης προσείη τῇ θερμότητι,
<span class="lb" data-page="1.512" data-line="13" id="l1.512.13"></span>θερμαίνειν ἅμα καὶ ὑγραίνειν, ὥσπερ τὰ λουτρὰ τῶν γλυκέων
<span class="lb" data-page="1.512" data-line="14" id="l1.512.14"></span>ὑδάτων· εἰ δ’, ὥσπερ θερμὸν, οὕτω καὶ ξηρὸν εἴη,
<span class="lb" data-page="1.512" data-line="15" id="l1.512.15"></span>καθάπερ τὸ πῦρ, οὐ θερμαίνειν μόνον, ἀλλὰ καὶ ξηραίνειν
<span class="lb" data-page="1.512" data-line="16" id="l1.512.16"></span>εὐθὺς, οὐκ ἐκ τῆς θερμότητος τοῦτο λαβὸν, ἀλλ’ ἐκ τῆς
<span class="lb" data-page="1.512" data-line="17" id="l1.512.17"></span>συνούσης αὐτῇ ξηρότητος. ὑπομιμνήσκουσι δ’ ἐνταῦθα τῶν
<span class="lb" data-page="1.512" data-line="18" id="l1.512.18"></span>ἐν ἡλίῳ θερινῷ διατριψάντων ἐπιπλέον, εἶθ’, ὡς εἰκὸς,
<span class="pb" data-page="1.513" id="p1.513"></span>
<span class="lb" data-page="1.513" data-line="1" id="l1.513.1"></span>αὐανθέντων, ὅλον τε τὸ σῶμα καὶ ξηρὸν καὶ αὐχμηρὸν
<span class="lb" data-page="1.513" data-line="2" id="l1.513.2"></span>ἐχόντων, καὶ διψώντων οὐκ ἀνεκτῶς. ἴασιν γὰρ αὐτοῖς εἶναί
<span class="lb" data-page="1.513" data-line="3" id="l1.513.3"></span>φασιν ἑτοίμην τε καὶ ῥᾴστην, οὐκ εἰ πίοιεν μόνον, ἀλλὰ
<span class="lb" data-page="1.513" data-line="4" id="l1.513.4"></span>εἰ καὶ λούσαιντο θερμοῖς ὕδασι καὶ γλυκέσιν, ὡς τῆς ὑγρότητος,
<span class="lb" data-page="1.513" data-line="5" id="l1.513.5"></span>εἴτε μετὰ ψυχρότητος, εἴτε μετὰ θερμότητος εἴη, τὸ
<span class="lb" data-page="1.513" data-line="6" id="l1.513.6"></span>ἑαυτῆς δρᾷν δυναμένης, ὑγραίνειν γὰρ τὰ πλησιάζοντα.
<span class="lb" data-page="1.513" data-line="7" id="l1.513.7"></span>κατὰ δὲ τὸν αὐτὸν λόγον φασὶ καὶ τὴν ξηρότητα ξηραίνειν
<span class="lb" data-page="1.513" data-line="8" id="l1.513.8"></span>ἀεί. τὸν γοῦν βοῤῥᾶν, ξηρὸν καὶ ψυχρὸν ἄνεμον τυγχάνοντα,
<span class="lb" data-page="1.513" data-line="9" id="l1.513.9"></span>ξηραίνειν ἅπαντα καὶ ψύχειν. καὶ τοῦτ’ εἶναι τὸ
<span class="lb" data-page="1.513" data-line="10" id="l1.513.10"></span>πρὸς Ὁμήρου λεγόμενον,
</p>
            <div class="lg">
              <div class="l"><span class="lb" data-page="1.513" data-line="11" id="l1.513.11"></span>Ὡς δ’ ὅτ’ ὀπωρινὸς βορέης νεοαρδέ’ ἀλωὴν</div>
              <div class="l"><span class="lb" data-page="1.513" data-line="12" id="l1.513.12"></span>Αἶψα ξηραίνει.</div>
            </div>
            <p>
<span class="lb" data-page="1.513" data-line="13" id="l1.513.13"></span>Κατὰ δὲ τὸν αὐτὸν τρόπον καὶ τὸν τοῦ μήκωνος ὀπὸν
<span class="lb" data-page="1.513" data-line="14" id="l1.513.14"></span>καὶ ἄλλα μυρία φάρμακα ξηραίνειν ἅμα καὶ ψύχειν. ὥστ’
<span class="lb" data-page="1.513" data-line="15" id="l1.513.15"></span>οὐκ ἀναγκαῖον, οὔτ’ εἴ τι ψυχρὸν, εὐθὺς τοῦτο καὶ ὑγρὸν
<span class="lb" data-page="1.513" data-line="16" id="l1.513.16"></span>ὑπάρχειν, οὔτ’, εἴ τι θερμὸν, εὐθὺς καὶ ξηρόν· οὔκουν ﻿
<span class="pb" data-page="1.514" id="p1.514"></span>
<span class="lb" data-page="1.514" data-line="1" id="l1.514.1"></span>οὐδὲ τὴν θερμὴν κρᾶσιν ἐξ ἀνάγκης εἶναι καὶ ξηρὰν, ἀλλὰ
<span class="lb" data-page="1.514" data-line="2" id="l1.514.2"></span>δύνασθαί ποτε τὸ μὲν θερμὸν τοῦ ψυχροῦ πλεονεκτεῖν ἐν
<span class="lb" data-page="1.514" data-line="3" id="l1.514.3"></span>τῇ κράσει τοῦ ζώου, τὸ δ’ <span class="milestone ed2page" data-n="3.34" data-unit="ed2page" id="ed2page.3.34"></span>ὑγρὸν τοῦ ξηροῦ. καὶ
<span class="lb" data-page="1.514" data-line="4" id="l1.514.4"></span>γὰρ δὴ καὶ τὴν γένεσιν, καὶ τὴν ἀλλοίωσιν, καὶ τὴν μεταβολὴν
<span class="lb" data-page="1.514" data-line="5" id="l1.514.5"></span>ἐκ τῶν ἐναντίων εἰς τὰ ἐναντία γίνεσθαι. τίς γὰρ
<span class="lb" data-page="1.514" data-line="6" id="l1.514.6"></span>οὖν εἰπὼν, ὅτι τὸ λευκὸν ἠλλοιώθη τε καὶ μετέβαλεν, ἐγένετο
<span class="lb" data-page="1.514" data-line="7" id="l1.514.7"></span>γὰρ θερμὸν, οὐκ ἂν εἴη καταγέλαστος; ἐπιζητεῖ γὰρ ὁ λόγος,
<span class="lb" data-page="1.514" data-line="8" id="l1.514.8"></span>οὐ τὴν κατὰ ψυχρὸν καὶ θερμὸν ἀντίθεσιν, ἀλλὰ τὴν κατὰ
<span class="lb" data-page="1.514" data-line="9" id="l1.514.9"></span>τὸ χρῶμα μεταβολήν· μεταβάλλει γὰρ τὸ μὲν λευκὸν εἰς
<span class="lb" data-page="1.514" data-line="10" id="l1.514.10"></span>τὸ μέλαν, ὥσπερ καὶ τὸ μέλαν εἰς τὸ λευκὸν, καὶ τὸ
<span class="lb" data-page="1.514" data-line="11" id="l1.514.11"></span>θερμὸν αὖ εἰς τὸ ψυχρὸν, ὥσπερ καὶ τὸ ψυχρὸν εἰς τὸ
<span class="lb" data-page="1.514" data-line="12" id="l1.514.12"></span>θερμόν. οὕτω δὲ καὶ τὸ μὲν ὑγρὸν εἰς τὸ ξηρὸν, τὸ δ’ αὖ
<span class="lb" data-page="1.514" data-line="13" id="l1.514.13"></span>ξηρὸν εἰς τὸ ὑγρόν. εἰ γὰρ δὴ φάσκει τις ἠλλοιῶσθαι τὸ
<span class="lb" data-page="1.514" data-line="14" id="l1.514.14"></span>σῶμα τῷ τέως ὑγρὸν ὑπάρχον εἶναι νῦν λευκὸν, ἢ τῷ
<span class="lb" data-page="1.514" data-line="15" id="l1.514.15"></span>τέως ξηρὸν ὂν τὸ νῦν φαίνεσθαι μέλαν, οὐκ ἂν ὑγιαίνειν
<span class="lb" data-page="1.514" data-line="16" id="l1.514.16"></span>δόξειεν. εἰ δέ γε τὸ τέως ὑγρὸν τὸ νῦν ξηρὸν φαίη γενέσθαι,
<span class="lb" data-page="1.514" data-line="17" id="l1.514.17"></span>ἢ τὸ πρότερον ὑπάρχον μέλαν νῦν εἶναι λευκὸν, ἢ
<span class="pb" data-page="1.515" id="p1.515"></span>
<span class="lb" data-page="1.515" data-line="1" id="l1.515.1"></span>ἐκ θερμοῦ ψυχρὸν, ἢ ἐκ ψυχροῦ θερμὸν γεγονέναι, σωφρονεῖν
<span class="lb" data-page="1.515" data-line="2" id="l1.515.2"></span>ἂν δόξειεν ὁ τοιοῦτος, καὶ λέγειν τὰ εἰκότα. τὸ γὰρ
<span class="lb" data-page="1.515" data-line="3" id="l1.515.3"></span>μεταβάλλον, ᾗ μεταβάλλει, ταύτῃ μεταχωρεῖν δεῖ πρὸς τοὐναντίον.
<span class="lb" data-page="1.515" data-line="4" id="l1.515.4"></span>ἐγένετο γοῦν ἢ γίγνεται μουσικὸς ὅδε, φαμὲν, ἐξ οὐ
<span class="lb" data-page="1.515" data-line="5" id="l1.515.5"></span>μουσικοῦ δηλονότι, καὶ γραμματικὸς ἐξ οὐ γραμματικοῦ, καὶ
<span class="lb" data-page="1.515" data-line="6" id="l1.515.6"></span>ῥητορικὸς ἐξ οὐ ῥητορικοῦ· τὸ δ’ ἐκ μουσικοῦ γραμματικὸν,
<span class="lb" data-page="1.515" data-line="7" id="l1.515.7"></span>ἢ ἐκ γραμματικοῦ μουσικὸν, ἢ ἐξ ἄλλου τινὸς τῶν ἑτερογενῶν
<span class="lb" data-page="1.515" data-line="8" id="l1.515.8"></span>γίνεσθαί τι λέγειν ἄτοπον. ἐγχωρεῖ γὰρ τὸν τέως
<span class="lb" data-page="1.515" data-line="9" id="l1.515.9"></span>γραμματικὸν νῦν μουσικὸν γεγονέναι, προσκτησάμενον τῇ
<span class="lb" data-page="1.515" data-line="10" id="l1.515.10"></span>γραμματικῇ τὴν μουσικὴν, οὐκ ἀποβαλόντα τὴν γραμματικήν.
<span class="lb" data-page="1.515" data-line="11" id="l1.515.11"></span>καὶ μὴν εἰ προσεκτήσατό τι, μένοντος τοῦ προτέρου,
<span class="lb" data-page="1.515" data-line="12" id="l1.515.12"></span>παντί που δῆλον, ὡς οὐκ ἠλλοιώθη κατὰ τὸ μένον. ὥστ’ οὐκ
<span class="lb" data-page="1.515" data-line="13" id="l1.515.13"></span>ἐκ γραμματικοῦ μουσικὸς ἐγένετο· καὶ γὰρ καὶ νῦν ἔτι
<span class="lb" data-page="1.515" data-line="14" id="l1.515.14"></span>γραμματικός ἐστιν· ἀλλ’ ἐξ ἀμούσου μουσικός· οὐ γὰρ ἔτ’
<span class="lb" data-page="1.515" data-line="15" id="l1.515.15"></span>ἐγχωρεῖ μένειν αὐτὸν ἄμουσον, μουσικόν γε ἤδη γεγονότα.
<span class="lb" data-page="1.515" data-line="16" id="l1.515.16"></span>πασῶν γοῦν τῶν μεταβολῶν ὑπὸ τῶν ἐναντίων τε κᾀκ τῶν
<span class="lb" data-page="1.515" data-line="17" id="l1.515.17"></span>ἐναντίων εἰς τὰ ἐναντία γιγνομένων, δηλονότι καὶ τὸ ὑγρὸν,
<span class="pb" data-page="1.516" id="p1.516"></span>
<span class="lb" data-page="1.516" data-line="1" id="l1.516.1"></span>εἰ μεταβάλλει ποτὲ, καθ’ ὅσον ὑγρὸν, αὐτό τε ξηρανθήσεται
<span class="lb" data-page="1.516" data-line="2" id="l1.516.2"></span>καὶ τὸ ξηραῖνον αὐτὸ ξηρὸν λεχθήσεται. μὴ τοίνυν
<span class="lb" data-page="1.516" data-line="3" id="l1.516.3"></span>λεγόντων, φασὶν, ὡς θερμὴν ἅμα καὶ ὑγρὰν κρᾶσιν οὐκ
<span class="lb" data-page="1.516" data-line="4" id="l1.516.4"></span>ἐγχωρεῖ γενέσθαι. θερμὴν μὲν γὰρ ἅμα καὶ ψυχρὰν εἶναι
<span class="lb" data-page="1.516" data-line="5" id="l1.516.5"></span>τὴν αὐτὴν, ἢ ὑγρὰν ἅμα καὶ ξηρὰν οὐκ ἐγχωρεῖ· συνυπάρχειν
<span class="lb" data-page="1.516" data-line="6" id="l1.516.6"></span>γὰρ ἀλλήλαις οὐχ οἷόν τε καθ’ ἓν καὶ ταὐτὸ σῶμα
<span class="lb" data-page="1.516" data-line="7" id="l1.516.7"></span>τὰς ἐναντίας ποιότητας· ἅμα δ’ ὑγρόν τι καὶ θερμὸν, καὶ
<span class="lb" data-page="1.516" data-line="8" id="l1.516.8"></span>ψυχρὸν ἅμα καὶ ξηρὸν εἶναι δυνατὸν, ὡς ὅ τε λόγος ἀπέδειξε
<span class="lb" data-page="1.516" data-line="9" id="l1.516.9"></span>καὶ τὰ σμικρῷ πρόσθεν εἰρημένα παραδείγματα.
<span class="lb" data-page="1.516" data-line="10" id="l1.516.10"></span>τοιοῦτος μὲν οὖν ὁ τῶν προτέρων λόγος. ὁ δὲ τῶν δευτέρων
<span class="lb" data-page="1.516" data-line="11" id="l1.516.11"></span>οὐδὲν ἄτοπον εἶναί φησιν, ὑποκειμένου τοῦ θερμοῦ
<span class="lb" data-page="1.516" data-line="12" id="l1.516.12"></span>δραστικωτάτου τῶν τεττάρων, ὡς μὴ μόνον εἰς τὸ ψυχρὸν,
<span class="lb" data-page="1.516" data-line="13" id="l1.516.13"></span>ἀλλὰ καὶ εἰς τὸ ὑγρὸν ἐνεργεῖν, εἶναι κρᾶσιν ὑγρὰν καὶ
<span class="lb" data-page="1.516" data-line="14" id="l1.516.14"></span>θερμὴν, ὅταν ἐς ταὐτὸ ἅμα συνέλθῃ πλῆθος ὑγρότητός τε
<span class="lb" data-page="1.516" data-line="15" id="l1.516.15"></span>καὶ θερμότητος εὐθὺς ἐν τῇ πρώτῃ γενέσει τοῦ ζώου.
<span class="lb" data-page="1.516" data-line="16" id="l1.516.16"></span>ὁ δὲ λόγος ἐκείνων οὐχ, ὡς οὐκ ἄν ποτε γένοιτο καθ’ ἓν
<span class="pb" data-page="1.517" id="p1.517"></span>
<span class="lb" data-page="1.517" data-line="1" id="l1.517.1"></span>καὶ ταὐτὸ σῶμα τὸ μὲν ὑγρὸν τοῦ ξηροῦ πλέον, τὸ δὲ
<span class="lb" data-page="1.517" data-line="2" id="l1.517.2"></span>θερμὸν τοῦ ψυχροῦ, δείκνυσιν, ἀλλ’ ὡς οὐκ ἂν διαμείναι
<span class="lb" data-page="1.517" data-line="3" id="l1.517.3"></span>τοιοῦτο ἄχρι παντός· ἀεὶ γὰρ ἐξικμαζόμενον ὑπὸ τοῦ θερμοῦ
<span class="lb" data-page="1.517" data-line="4" id="l1.517.4"></span>τὸ ὑγρὸν ἐν τῷ χρόνῳ ξηρὸν ἀποδείξει τὸ σῶμα· καὶ
<span class="lb" data-page="1.517" data-line="5" id="l1.517.5"></span>οὕτως οὐκ ἂν ἔτι θερμὸν καὶ ὑγρὸν, ἀλλὰ θερμὸν εἴη καὶ
<span class="lb" data-page="1.517" data-line="6" id="l1.517.6"></span>ξηρόν· αὐτὸ δ’ οὖν πάλιν τοῦτο, τὸ θερμὸν καὶ ξηρὸν,
<span class="lb" data-page="1.517" data-line="7" id="l1.517.7"></span>ἐπὶ προήκοντι τῷ χρόνῳ ξηρὸν ἔσται καὶ ψυχρόν. ἐπειδὰν
<span class="lb" data-page="1.517" data-line="8" id="l1.517.8"></span>γὰρ ἐκβοσκήσηται τὴν ἰκμάδα πᾶσαν αὐτοῦ τὸ θερμὸν,
<span class="lb" data-page="1.517" data-line="9" id="l1.517.9"></span>ἄρχεται τοὐντεῦθεν ἤδη, φασὶ, καὶ αὐτὸ μαραίνεσθαι, μηκέτ’
<span class="lb" data-page="1.517" data-line="10" id="l1.517.10"></span>εὐποροῦν τροφῆς, ὅθεν ἐξήπτετο. <span class="milestone ed2page" data-n="3.35" data-unit="ed2page" id="ed2page.3.35"></span>θαυμαστὸν οὖν
<span class="lb" data-page="1.517" data-line="11" id="l1.517.11"></span>οὐδὲν εἶναι νομίζουσι, καὶ κατ’ ἀρχὰς μὲν εὐθὺς ἐν τῇ
<span class="lb" data-page="1.517" data-line="12" id="l1.517.12"></span>πρώτῃ γενέσει τοῦ ζώου συνδραμεῖν εἰς ταὐτὸ ἢ τὸ
<span class="lb" data-page="1.517" data-line="13" id="l1.517.13"></span>ὑγρὸν τοῦ ξηροῦ πλέον, ἢ τὸ θερμὸν τοῦ ψυχροῦ. δυνατὸν
<span class="lb" data-page="1.517" data-line="14" id="l1.517.14"></span>δὲ κᾀν τῷ χρόνῳ προϊόντι γίνεσθαι τὴν τέως θερμὴν καὶ
<span class="lb" data-page="1.517" data-line="15" id="l1.517.15"></span>ὑγρὰν κρᾶσιν αὖθις θερμὴν καὶ ξηρὰν, ὥσπερ γε καὶ αὖθις
<span class="lb" data-page="1.517" data-line="16" id="l1.517.16"></span>πάλιν τὴν ξηρὰν καὶ θερμὴν, ἀποσβεννυμένου τοῦ
<span class="lb" data-page="1.517" data-line="17" id="l1.517.17"></span>θερμοῦ, ψυχρὰν καὶ ξηρὰν ἀποτελεσθῆναι. ὅτι μὲν οὖν
<span class="lb" data-page="1.517" data-line="18" id="l1.517.18"></span>ἐγχωρεῖ καὶ θερμὴν ἅμα καὶ ὑγρὰν εἶναί τινα, καὶ ψυχρὰν
<span class="pb" data-page="1.518" id="p1.518"></span>
<span class="lb" data-page="1.518" data-line="1" id="l1.518.1"></span>καὶ ξηρὰν ἑτέραν τῆσδε κρᾶσιν, ἐκ τούτων ἀποδεικνύουσιν.
<span class="lb" data-page="1.518" data-line="2" id="l1.518.2"></span>ὅτι δὲ πλείους τῶν τεττάρων διαφορὰς κράσεων ἀδύνατον
<span class="lb" data-page="1.518" data-line="3" id="l1.518.3"></span>ὑπάρχειν, ἐκ τῶνδε πειρῶνται διδάσκειν. ὑποκειμένων γὰρ,
<span class="lb" data-page="1.518" data-line="4" id="l1.518.4"></span>φασὶ, τεττάρων ποιοτήτων, εἰς ἀλλήλας τε τὸ δρᾷν καὶ
<span class="lb" data-page="1.518" data-line="5" id="l1.518.5"></span>πάσχειν ἐχουσῶν, θερμότητός τε καὶ ψυχρότητος, καὶ ξηρότητος
<span class="lb" data-page="1.518" data-line="6" id="l1.518.6"></span>καὶ ὑγρότητος, ἀντιθέσεις γίνεσθαι δύο, τὴν μὲν
<span class="lb" data-page="1.518" data-line="7" id="l1.518.7"></span>ἑτέραν, ἐν ᾗ τὸ θερμὸν ἀντίκειται τῷ ψυχρῷ, τὴν δ’ ἑτέραν,
<span class="lb" data-page="1.518" data-line="8" id="l1.518.8"></span>ἐν ᾗ τὸ ξηρὸν τῷ ὑγρῷ, καὶ διὰ τοῦτο τέτταρας
<span class="lb" data-page="1.518" data-line="9" id="l1.518.9"></span>ἀποτελεῖσθαι τὰς πάσας συζυγίας. ἓξ μὲν γὰρ γίνεσθαι τῶν
<span class="lb" data-page="1.518" data-line="10" id="l1.518.10"></span>τεττάρων ἀλλήλαις ἐπιπλεκομένων τὰς συζεύξεις, ἀλλὰ τὰς δύο
<span class="lb" data-page="1.518" data-line="11" id="l1.518.11"></span>τούτων ἀδυνάτους ὑπάρχειν. οὔτε γὰρ ὑγρὸν ἅμα καὶ ξηρὸν,
<span class="lb" data-page="1.518" data-line="12" id="l1.518.12"></span>οὔτε ψυχρὸν ἅμα καὶ θερμὸν δύναται γενέσθαι σῶμα.
<span class="lb" data-page="1.518" data-line="13" id="l1.518.13"></span>λείπεται γοῦν τέτταρας εἶναι συζυγίας κράσεων, ὑγρὰς μὲν
<span class="lb" data-page="1.518" data-line="14" id="l1.518.14"></span>δύο, ξηρὰς δὲ δύο, θερμότητι καὶ ψυχρότητι διῃρημένας.
<span class="lb" data-page="1.518" data-line="15" id="l1.518.15"></span>ἃ μὲν οὖν οἱ χαριέστατοι τῶν πρὸ ἡμῶν ἰατρῶν τε καὶ φιλοσόφων
<span class="lb" data-page="1.518" data-line="16" id="l1.518.16"></span>εἰρήκασι, ταῦτά ἐστιν. ἃ δ’ ἐγὼ παραλιπεῖν αὐτοὺς
<span class="lb" data-page="1.518" data-line="17" id="l1.518.17"></span>νομίζω, λέγειν ἤδη καιρός.
</p>
          </article>

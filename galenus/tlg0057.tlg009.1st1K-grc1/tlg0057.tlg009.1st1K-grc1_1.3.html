<article xmlns="http://www.w3.org/1999/xhtml" id="urn:cts:greekLit:tlg0057.tlg009.1st1K-grc1:1.3">
<span class="pb page1" data-page="1.519" id="p1.519"></span>
<span class="milestone ed1page page1" data-n="1.60" data-unit="ed1page" id="ed1page.1.60"></span>
<span class="milestone ed2page page1" data-n="3.35" data-unit="ed2page" id="ed2page.3.35"></span>
            <p>
<span class="lb" data-page="1.519" data-line="1" id="l1.519.1"></span>Ἕν μὲν δὴ καὶ πρῶτον, ὅτι τὴν εὔκρατον
<span class="lb" data-page="1.519" data-line="2" id="l1.519.2"></span>φύσιν, ὥσπερ οὐκ ἀρετῇ τε ἅμα καὶ δυνάμει προὔχουσαν,
<span class="lb" data-page="1.519" data-line="3" id="l1.519.3"></span>ἐπελάθοντό τε καὶ τελέως παρέλιπον, ὥσπερ μηδ’ ὅλως
<span class="lb" data-page="1.519" data-line="4" id="l1.519.4"></span>οὖσαν, καίτοι μηδὲ φθέγξασθαί τι χωρὶς ἐκείνης ὑπὲρ τῶν
<span class="lb" data-page="1.519" data-line="5" id="l1.519.5"></span>ἄλλων δυνάμενοι. τὸ γοῦν ἐν τῇ θερμῇ κράσει πλεονεκτεῖν
<span class="lb" data-page="1.519" data-line="6" id="l1.519.6"></span>τὸ θερμὸν, ἢ ἐν τῇ ψυχρᾷ τὸ ψυχρὸν, οὐδ’ ἐπινοῆσαι δυνατὸν
<span class="lb" data-page="1.519" data-line="7" id="l1.519.7"></span>ἄνευ τοῦ πρότερον ἐπιθέσθαι τὴν εὔκρατον. οὐδὲ
<span class="lb" data-page="1.519" data-line="8" id="l1.519.8"></span>γὰρ οὐδὲ τὴν ὑγιεινὴν δίαιταν εἰς ἄλλο τι βλέποντες ἐξευρίσκουσιν,
<span class="lb" data-page="1.519" data-line="9" id="l1.519.9"></span>ἢ τὴν εὔκρατον ἐκείνην φύσιν· τὸ μὲν θερμότερον
<span class="lb" data-page="1.519" data-line="10" id="l1.519.10"></span>τοῦ δέοντος σῶμα κελεύοντες ἐμψύχειν, τὸ δ’ αὖ ψυχρότερον
<span class="lb" data-page="1.519" data-line="11" id="l1.519.11"></span>θερμαίνειν· ὡσαύτως τὸ μὲν ὑγρότερον <span class="milestone ed1page" data-n="1.61" data-unit="ed1page" id="ed1page.1.61"></span>ξηραίνειν,
<span class="lb" data-page="1.519" data-line="12" id="l1.519.12"></span>τὸ δὲ ξηρότερον ὑγραίνειν, ἀντεισάγοντες ἀεὶ δηλονότι
<span class="lb" data-page="1.519" data-line="13" id="l1.519.13"></span>τῷ πλεονάζοντι τὸ λεῖπον, ὡς εὔκρατόν τινα καὶ
<span class="lb" data-page="1.519" data-line="14" id="l1.519.14"></span>μέσην ἐργάσασθαι κατάστασιν. ἣν οὖν ἀεὶ μεταδιώκουσιν,
<span class="lb" data-page="1.519" data-line="15" id="l1.519.15"></span>καὶ πρὸς ἣν ἀποβλέποντες ἐπανορθοῦνται τὰς δυσκράτους,
<span class="lb" data-page="1.519" data-line="16" id="l1.519.16"></span>ἐγὼ μὲν ἠξίουν ἁπασῶν πρῶτον λέγεσθαι πρὸς αὐτῶν. οἳ
<span class="lb" data-page="1.519" data-line="17" id="l1.519.17"></span>δ’ ἄρα τοσοῦτον ἀποδέουσι τοῦ μεμνῆσθαι ταύτης, ὥσθ’
<span class="pb" data-page="1.520" id="p1.520"></span>
<span class="lb" data-page="1.520" data-line="1" id="l1.520.1"></span>ὅλως παραλείπουσιν αὐτήν. ἀλλ’ οὐ παραλέλειπται, φασὶν
<span class="lb" data-page="1.520" data-line="2" id="l1.520.2"></span>ἐξ αὐτῶν ἔνιοι, ἐν γὰρ τῇ θερμῇ καὶ ὑγρᾷ περιέχεται. καὶ
<span class="lb" data-page="1.520" data-line="3" id="l1.520.3"></span>πῶς οὐχὶ πέντε λέγετε τὰς πάσας εἶναι κράσεις, ἀλλὰ τέτταρας,
<span class="lb" data-page="1.520" data-line="4" id="l1.520.4"></span>εἴπερ τῆς ἀρίστης μέμνησθε; δυοῖν γὰρ θάτερον, ἢ
<span class="lb" data-page="1.520" data-line="5" id="l1.520.5"></span>τῶν δυσκράτων ἀνάγκη παραλελεῖφθαι μίαν, ἢ τὴν εὔκρατον.
<span class="lb" data-page="1.520" data-line="6" id="l1.520.6"></span>ἐγὼ μὲν δὴ σαφῶς οἶδα τὴν εὔκρατον αὐτοὺς παραλιπόντας,
<span class="lb" data-page="1.520" data-line="7" id="l1.520.7"></span>ἐξ ὧν ἀξιοῦσιν. ἐπειδὰν γὰρ θερμὴν καὶ
<span class="lb" data-page="1.520" data-line="8" id="l1.520.8"></span>ξηρὰν, καὶ ψυχρὰν καὶ ὑγρὰν, ἤ τινα ἄλλην λέγωσι κρᾶσιν,
<span class="lb" data-page="1.520" data-line="9" id="l1.520.9"></span>οὐ τῶν ἄκρων ἀκούειν ἡμᾶς χρῆναι ποιοτήτων, ἀλλὰ κατὰ
<span class="lb" data-page="1.520" data-line="10" id="l1.520.10"></span>τὴν πλεονεκτοῦσαν ἀεὶ γίνεσθαι προσηγορίαν. εἰ δ’ οὐ βούλονται
<span class="lb" data-page="1.520" data-line="11" id="l1.520.11"></span>τὴν εὔκρατον παραλελεῖφθαι, τῶν ἄλλων <span class="milestone ed2page" data-n="3.36" data-unit="ed2page" id="ed2page.3.36"></span>τινὰ δειχθήσονται
<span class="lb" data-page="1.520" data-line="12" id="l1.520.12"></span>παραλιπόντες. ἔστω γὰρ εὔκρατον εἶναι τὴν ὑγρὰν
<span class="lb" data-page="1.520" data-line="13" id="l1.520.13"></span>καὶ θερμὴν, ὥσπερ αὐτοὶ βούλονται. παραλελοίπασιν ἄρα
<span class="lb" data-page="1.520" data-line="14" id="l1.520.14"></span>σαφῶς τὴν ἀντικειμένην τῇ ψυχρᾷ καὶ ξηρᾷ δυσκρασίᾳ, ἐν ᾗ
<span class="lb" data-page="1.520" data-line="15" id="l1.520.15"></span>τὸ ὑγρὸν πλεονεκτεῖ καὶ τὸ θερμόν. ἀλλ’ αὐτὴ, φασὶν, ἐστὶν
<span class="lb" data-page="1.520" data-line="16" id="l1.520.16"></span>ἥδε. καὶ πῶς ἐνδέχεται καὶ πλεονεκτεῖν ἅμα τὸ θερμὸν καὶ μὴ
<span class="pb" data-page="1.521" id="p1.521"></span>
<span class="lb" data-page="1.521" data-line="1" id="l1.521.1"></span>πλεονεκτεῖν, καὶ κρατεῖσθαι καὶ μὴ κρατεῖσθαι τὸ ψυχρόν;
<span class="lb" data-page="1.521" data-line="2" id="l1.521.2"></span>εἰ μὲν γὰρ εὔκρατός ἐστιν, οὐδὲν οὐδενὸς ἀμέτρως ἐπικρατεῖ,
<span class="lb" data-page="1.521" data-line="3" id="l1.521.3"></span>εἰ δὲ δύσκρατος, ἀνάγκη πλεονεκτεῖν τι τῶν ἐκ τῆς
<span class="lb" data-page="1.521" data-line="4" id="l1.521.4"></span>ἀντιθέσεως. ἀλλ’ αὐτὸ τοῦτο, φασὶν, ἴδιόν ἐστι τῆς εὐκράτου,
<span class="lb" data-page="1.521" data-line="5" id="l1.521.5"></span>τὸ κρατεῖν ἐν αὐτῇ τὸ μὲν θερμὸν τοῦ ψυχροῦ,
<span class="lb" data-page="1.521" data-line="6" id="l1.521.6"></span>τὸ δ’ ὑγρὸν τοῦ ξηροῦ· κρατήσαντος γὰρ τοῦ ψυχροῦ, μετρίως
<span class="lb" data-page="1.521" data-line="7" id="l1.521.7"></span>μὲν, οὐκ ἀγαθὴν εἶναι τὴν κρᾶσιν, ἔτι δὲ μᾶλλον,
<span class="lb" data-page="1.521" data-line="8" id="l1.521.8"></span>νόσον ἤδη γίνεσθαι, καθάπερ, εἰ καὶ σφοδρῶς κρατήσειε,
<span class="lb" data-page="1.521" data-line="9" id="l1.521.9"></span>θάνατον· οὕτω δὲ κᾀπὶ τοῦ ξηροῦ συμπίπτειν ἐν ἀρχῇ μὲν
<span class="lb" data-page="1.521" data-line="10" id="l1.521.10"></span>δυσκρασίαν, ἐπὶ πλέον δὲ νόσον, ἐπὶ πλεῖστον δὲ κρατήσαντος,
<span class="lb" data-page="1.521" data-line="11" id="l1.521.11"></span>θάνατον· ὥσπερ οὐχὶ κᾀπὶ τῆς ὑγρᾶς καὶ θερμῆς ταῦτα
<span class="lb" data-page="1.521" data-line="12" id="l1.521.12"></span>συμπίπτοντα. τίς γὰρ ἂν οὐχ ὁμολογήσειεν, ὡς, ἐπειδὰν
<span class="lb" data-page="1.521" data-line="13" id="l1.521.13"></span>μὲν ἐπ’ ὀλίγον ἢ τὸ θερμὸν τοῦ ψυχροῦ τύχοι πλεονεκτῆσαν,
<span class="lb" data-page="1.521" data-line="14" id="l1.521.14"></span>ἢ τὸ ὑγρὸν τοῦ ξηροῦ, δυσκρασίαν οὕτως γιγνομένην·
<span class="lb" data-page="1.521" data-line="15" id="l1.521.15"></span>ἐπειδὰν δ’ ἐπὶ πλέον, νόσον· ἐπειδὰν δ’ ἐπὶ πλεῖστον,
<span class="lb" data-page="1.521" data-line="16" id="l1.521.16"></span>θάνατον. ὁ γὰρ αὐτὸς ἐπ’ ἀμφοῖν λόγος. ἢ μηδὲ τὰς
<span class="lb" data-page="1.521" data-line="17" id="l1.521.17"></span>ἀμέτρως ὑγρὰς καὶ θερμὰς καταστάσεις αἰτιώμεθα, μηδ’
<span class="lb" data-page="1.521" data-line="18" id="l1.521.18"></span>ὅσα μεθ’ ὑγρότητος ἀμέτρου νοσήματα συνίσταται θερμὰ,
<span class="pb" data-page="1.522" id="p1.522"></span>
<span class="lb" data-page="1.522" data-line="1" id="l1.522.1"></span>μηδὲ ταῦτ’ ὁμολογῶμεν εἶναι νοσήματα. πρὸς δὴ τοὺς τοιούτους
<span class="lb" data-page="1.522" data-line="2" id="l1.522.2"></span>λόγους ἀπομαχόμενοί τινες τῶν ἀπ’ Ἀθηναίου τοῦ
<span class="lb" data-page="1.522" data-line="3" id="l1.522.3"></span>Ἀτταλέως ὁμόσε χωροῦσιν, οὔτε κατάστασιν ὑγρὰν καὶ
<span class="lb" data-page="1.522" data-line="4" id="l1.522.4"></span>θερμὴν μέμφεσθαι λέγοντες, οὔθ’ εὑρεθῆναί τι νόσημα
<span class="lb" data-page="1.522" data-line="5" id="l1.522.5"></span>φάσκοντες ὑγρὸν καὶ θερμὸν, ἀλλὰ πάντως ἢ θερμὸν καὶ
<span class="lb" data-page="1.522" data-line="6" id="l1.522.6"></span>ξηρὸν ὑπάρχειν, ὡς τὸν πυρετὸν, ἢ ψυχρὸν καὶ ὑγρὸν, ὡς
<span class="lb" data-page="1.522" data-line="7" id="l1.522.7"></span>τὸν ὕδερον, ἢ ψυχρὸν καὶ ξηρὸν, ὡς τὴν μελαγχολίαν. ἐπιμέμνηνται
<span class="lb" data-page="1.522" data-line="8" id="l1.522.8"></span>δ’ ἐνταῦθα καὶ τῶν ὡρῶν τοῦ ἔτους, ὑγρὸν μὲν
<span class="lb" data-page="1.522" data-line="9" id="l1.522.9"></span>καὶ ψυχρὸν εἶναι τὸν χειμῶνα φάσκοντες, ξηρὸν δὲ καὶ θερμὸν
<span class="lb" data-page="1.522" data-line="10" id="l1.522.10"></span>τὸ θέρος, καὶ ψυχρὸν καὶ ξηρὸν τὸ φθινόπωρον, εὔκρατον
<span class="lb" data-page="1.522" data-line="11" id="l1.522.11"></span>δ’ ἅμα καὶ θερμὴν καὶ ὑγρὰν ὥραν καλοῦσι τὸ ἔαρ· οὕτω
<span class="lb" data-page="1.522" data-line="12" id="l1.522.12"></span>δὲ καὶ τῶν ἡλικιῶν τὴν παιδικὴν εὔκρατόν τε καὶ θερμὴν
<span class="lb" data-page="1.522" data-line="13" id="l1.522.13"></span>καὶ ὑγρὰν εἶναί φασι. δηλοῦσθαι δὲ τὴν εὐκρασίαν αὐτῆς
<span class="lb" data-page="1.522" data-line="14" id="l1.522.14"></span>νομίζουσι κᾀκ τῶν ἐνεργειῶν τῆς φύσεως, ἐῤῥωμένων τηνικαῦτα
<span class="lb" data-page="1.522" data-line="15" id="l1.522.15"></span>μάλιστα. καὶ μὲν δὴ καὶ τὸν θάνατόν φασιν εἰς
<span class="lb" data-page="1.522" data-line="16" id="l1.522.16"></span>ξηρότητα καὶ ψύξιν ἄγειν τὰ τῶν ζώων σώματα. καλεῖσθαι
<span class="lb" data-page="1.522" data-line="17" id="l1.522.17"></span>γοῦν ἀλίβαντας τοὺς νεκροὺς, ὡς ἂν μηκέτι λιβάδα καὶ
<span class="lb" data-page="1.522" data-line="18" id="l1.522.18"></span>ὑγρότητα κεκτημένους οὐδεμίαν, ἐξατμισθέντας ἅμα διὰ
<span class="pb" data-page="1.523" id="p1.523"></span>
<span class="lb" data-page="1.523" data-line="1" id="l1.523.1"></span>τὴν ἀποχώρησιν τοῦ θερμοῦ, καὶ παγέντας ὑπὸ τῆς ψύξεως.
<span class="lb" data-page="1.523" data-line="2" id="l1.523.2"></span>ἀλλ’ εἴπερ ὁ θάνατος, φασὶ, τοιοῦτος, ἀναγκαῖον ἤδη τὴν
<span class="lb" data-page="1.523" data-line="3" id="l1.523.3"></span>ζωὴν, ὡς ἂν ἐναντίαν ὑπάρχουσαν αὐτῷ, θερμήν τε εἶναι
<span class="lb" data-page="1.523" data-line="4" id="l1.523.4"></span>καὶ ὑγράν· καὶ μὴν εἴπερ ἡ ζωὴ, φασὶ, θερμόν τι χρῆμα
<span class="lb" data-page="1.523" data-line="5" id="l1.523.5"></span>καὶ ὑγρόν ἐστιν, ἀνάγκη πᾶσα, καὶ τὴν ὁμοιοτάτην αὐτῇ
<span class="lb" data-page="1.523" data-line="6" id="l1.523.6"></span>κρᾶσιν ἀρίστην ὑπάρχειν, εἰ δὲ τοῦτο παντί που δῆλον,
<span class="lb" data-page="1.523" data-line="7" id="l1.523.7"></span>ὡς εὐκρατοτάτην, ὥστ’ εἰς ταὐτὸ συμβαίνειν ὑγρὰν καὶ
<span class="lb" data-page="1.523" data-line="8" id="l1.523.8"></span>θερμὴν φύσιν εὐκράτῳ, καὶ μηδὲν ἄλλο εἶναι τὴν εὐκρασίαν,
<span class="lb" data-page="1.523" data-line="9" id="l1.523.9"></span>ἢ τῆς ὑγρότητός τε καὶ θερμότητος ἐπικρατούσης.
<span class="lb" data-page="1.523" data-line="10" id="l1.523.10"></span>οἱ μὲν δὴ τῶν ἀμφὶ τὸν Ἀθήναιον λόγοι τοιοίδε. δοκεῖ
<span class="lb" data-page="1.523" data-line="11" id="l1.523.11"></span>δέ πως ἡ αὐτὴ δόξα καὶ Ἀριστοτέλους εἶναι τοῦ φιλοσόφου,
<span class="lb" data-page="1.523" data-line="12" id="l1.523.12"></span>καὶ Θεοφράστου γε μετ’ αὐτὸν, καὶ τῶν Στωϊκῶν,
<span class="lb" data-page="1.523" data-line="13" id="l1.523.13"></span>ὥστε καὶ τῷ πλήθει τῶν μαρτύρων ἡμᾶς δυσωποῦσιν.
<span class="lb" data-page="1.523" data-line="14" id="l1.523.14"></span>ἐγὼ δὲ περὶ μὲν Ἀριστοτέλους, ὅπως ἐγίνωσκεν ὑπὲρ
<span class="lb" data-page="1.523" data-line="15" id="l1.523.15"></span>θερμῆς καὶ ὑγρᾶς κράσεως, ἴσως ἂν, εἰ δεηθείη, ἐπὶ
<span class="lb" data-page="1.523" data-line="16" id="l1.523.16"></span>προήκοντι τῷ λόγῳ δείξαιμι· δοκοῦσι γάρ μοι παρακούειν
<span class="lb" data-page="1.523" data-line="17" id="l1.523.17"></span>αὐτοῦ.
</p>
          </article>

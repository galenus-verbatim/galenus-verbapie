<article xmlns="http://www.w3.org/1999/xhtml" id="urn:cts:greekLit:tlg0057.tlg009.1st1K-grc1:1.6">
<span class="pb page1" data-page="1.538" id="p1.538"></span>
<span class="milestone ed1page page1" data-n="1.63" data-unit="ed1page" id="ed1page.1.63"></span>
<span class="milestone ed2page page1" data-n="3.41" data-unit="ed2page" id="ed2page.3.41"></span>
            <p>
<span class="lb" data-page="1.538" data-line="11" id="l1.538.11"></span>Λέλεκται μὲν οὖν ἐπὶ πλεῖστον ἡμῖν ὑπὲρ
<span class="lb" data-page="1.538" data-line="12" id="l1.538.12"></span>ἁπάσης τῆς τοιαύτης χρήσεως τῶν ὀνομάτων ἐν δευτέρῳ
<span class="lb" data-page="1.538" data-line="13" id="l1.538.13"></span>περὶ διαγνώσεως σφυγμῶν. ἀνάγκη δὲ, ὡς ἔοικεν, εἰπεῖν τι
<span class="lb" data-page="1.538" data-line="14" id="l1.538.14"></span>καὶ νῦν ὑπὲρ αὐτῶν διὰ κεφαλαίων, ὅσον εἰς τὰ παρόντα
<span class="lb" data-page="1.538" data-line="15" id="l1.538.15"></span>χρήσιμον. τὸ μὲν ἁπλῶς ξηρὸν, ὃ πρὸς μηδὲν ἕτερον λέγεται,
<span class="lb" data-page="1.538" data-line="16" id="l1.538.16"></span>μόνοις τοῖς στοιχείοις ὑπάρχει, πυρί τε καὶ γῇ·
<span class="lb" data-page="1.538" data-line="17" id="l1.538.17"></span>καὶ μὲν δὴ καὶ τὸ ὑγρὸν ὕδατι καὶ ἀέρι. κατὰ ταὐτὰ δὲ ﻿
<span class="pb" data-page="1.539" id="p1.539"></span>
<span class="lb" data-page="1.539" data-line="1" id="l1.539.1"></span>καὶ περὶ θερμοῦ καὶ ψυχροῦ χρὴ νοεῖν. οὐδὲν γὰρ τῶν
<span class="lb" data-page="1.539" data-line="2" id="l1.539.2"></span>ἄλλων σωμάτων ἀκριβῶς οὔτε θερμὸν οὔτε ψυχρόν ἐστιν,
<span class="lb" data-page="1.539" data-line="3" id="l1.539.3"></span>ἀλλ’ ἢ τὰ στοιχεῖα μόνον. ὅ τι δ’ ἂν τῶν ἄλλων λάβῃς,
<span class="lb" data-page="1.539" data-line="4" id="l1.539.4"></span>ἐκ τούτων κέκραται, καὶ διὰ τοῦτο τὸ δεύτερον σημαινόμενον
<span class="lb" data-page="1.539" data-line="5" id="l1.539.5"></span>οὐκ ἔθ’ ἁπλῶς θερμὸν ἢ ψυχρὸν, ὡς ἄμικτόν τε καὶ
<span class="lb" data-page="1.539" data-line="6" id="l1.539.6"></span>εἰλικρινὲς, ἀλλ’ ὡς ἤτοι πλέονος μὲν τοῦ θερμοῦ, τοῦ ψυχροῦ
<span class="lb" data-page="1.539" data-line="7" id="l1.539.7"></span>δ’ ἐλάττονος, ἢ τοῦ μὲν ψυχροῦ πλέονος, ἐλάττονος
<span class="lb" data-page="1.539" data-line="8" id="l1.539.8"></span>δὲ τοῦ θερμοῦ μετέχον, ἕκαστον τῶν ἄλλων ἢ θερμὸν ἢ
<span class="lb" data-page="1.539" data-line="9" id="l1.539.9"></span>ψυχρὸν λέγεται. δύο μὲν δὴ ταῦτα σημαινόμενα τοῦ θερμοῦ
<span class="lb" data-page="1.539" data-line="10" id="l1.539.10"></span>καὶ ψυχροῦ, καὶ ξηροῦ καὶ ὑγροῦ· τὸ μὲν, ἁπλῶς λεγόντων
<span class="lb" data-page="1.539" data-line="11" id="l1.539.11"></span>ἡμῶν, ἄμικτόν τε καὶ εἰλικρινές· ἕτερον δὲ, μικτὸν
<span class="lb" data-page="1.539" data-line="12" id="l1.539.12"></span>μὲν ἐκ τῶν ἐναντίων, ἀλλὰ τῷ τοῦ πλεονεκτοῦντος ὀνόματι
<span class="lb" data-page="1.539" data-line="13" id="l1.539.13"></span>προσαγορευόμενον. οὕτως μὲν οὖν ὑγρὸν αἷμα, καὶ φλέγμα,
<span class="lb" data-page="1.539" data-line="14" id="l1.539.14"></span>καὶ πιμελὴ, καὶ οἶνος, ἔλαιόν τε καὶ μέλι, καὶ τῶν ἄλλων τῶν
<span class="lb" data-page="1.539" data-line="15" id="l1.539.15"></span>τοιούτων ἕκαστον λέγεται. ὀστᾶ δὲ καὶ χόνδροι, καὶ ὄνυχες,
<span class="lb" data-page="1.539" data-line="16" id="l1.539.16"></span>καὶ ὁπλαὶ, καὶ κέρατα, καὶ τρίχες, καὶ λίθοι, καὶ
<span class="lb" data-page="1.539" data-line="17" id="l1.539.17"></span>ξύλα, καὶ ψάμμος, καὶ κέραμος, ἐλάττονα μὲν ὑγροῦ μοῖραν
<span class="pb" data-page="1.540" id="p1.540"></span>
<span class="lb" data-page="1.540" data-line="1" id="l1.540.1"></span>ἕχει, πλείονα δὲ ξηροῦ, καὶ διὰ τοῦτο πάλιν ἅπαντα τὰ
<span class="lb" data-page="1.540" data-line="2" id="l1.540.2"></span>τοιαῦτα ξηρὰ προσαγορεύεται. μύρμηξ δὲ ξηρὸν, καὶ σκώληξ
<span class="lb" data-page="1.540" data-line="3" id="l1.540.3"></span>ὑγρὸν, ὡς ζῶα. καὶ πάλιν ἐν αὐτοῖς τοῖς σκώληξιν ὁδὶ
<span class="lb" data-page="1.540" data-line="4" id="l1.540.4"></span>μὲν ξηρότερος, ὁδὶ δὲ ὑγρότερος, ἢ ἁπλῶς ὡς σκώληξ, ἢ
<span class="lb" data-page="1.540" data-line="5" id="l1.540.5"></span>τῷδέ τινι παραβαλλόμενος ἑτέρῳ. <span class="milestone ed2page" data-n="3.42" data-unit="ed2page" id="ed2page.3.42"></span>αὐτὸ δὲ τοῦτο τί
<span class="lb" data-page="1.540" data-line="6" id="l1.540.6"></span>δή ποτέ ἐστιν, ὅταν οὕτως λέγωμεν, <span class="milestone ed1page" data-n="1.64" data-unit="ed1page" id="ed1page.1.64"></span>ὡς σκώληξ ξηρὸς,
<span class="lb" data-page="1.540" data-line="7" id="l1.540.7"></span>ὡς ἄνθρωπος θερμὸς, ὡς κύων ψυχρὸς, εἰ μή τις ἀκριβῶς
<span class="lb" data-page="1.540" data-line="8" id="l1.540.8"></span>ἀκούσειέ τε καὶ νοήσειε πρότερον, ἀνάγκη συγκεχύσθαι τὸν
<span class="lb" data-page="1.540" data-line="9" id="l1.540.9"></span>λόγον ἅπαντα. τὸ δ’ ἀκριβῶς ἐστιν, ὃ κᾀν τῷ δευτέρῳ
<span class="lb" data-page="1.540" data-line="10" id="l1.540.10"></span>περὶ τῆς τῶν σφυγμῶν διαγνώσεως λέγεται, τὸ κατὰ γένος
<span class="lb" data-page="1.540" data-line="11" id="l1.540.11"></span>ἢ εἶδος ὀνομάζεσθαι τηνικαῦθ’ ἕκαστον, οὐ θερμὸν μόνον,
<span class="lb" data-page="1.540" data-line="12" id="l1.540.12"></span>ἢ ψυχρὸν, ἢ ξηρὸν, ἢ ὑγρὸν, ἀλλὰ καὶ μέγα, καὶ μικρὸν,
<span class="lb" data-page="1.540" data-line="13" id="l1.540.13"></span>καὶ βραδὺ, καὶ ταχὺ, καὶ τῶν τοιούτων ἕκαστον, ὅταν
<span class="lb" data-page="1.540" data-line="14" id="l1.540.14"></span>ὑπὲρ τὸ σύμμετρόν τε καὶ μέσον ᾖ, ἢ ζῶον θερμὸν, ὅταν
<span class="lb" data-page="1.540" data-line="15" id="l1.540.15"></span>ὑπὲρ τὸ μέσον ᾖ τῇ κράσει ζῶον, ἢ ἵππος θερμὸς, ὅταν
<span class="lb" data-page="1.540" data-line="16" id="l1.540.16"></span>ὑπὲρ τὸν μέσον ἵππον ᾖ. τὰ δ’ ἐν ἑκάστῳ γένει τε καὶ εἴδει
<span class="lb" data-page="1.540" data-line="17" id="l1.540.17"></span>μέσα τὰ σύμμετρά ἐστιν. ἴσον γὰρ ἀπέχει τῶν ἄκρων ἐν
<span class="pb" data-page="1.541" id="p1.541"></span>
<span class="lb" data-page="1.541" data-line="1" id="l1.541.1"></span>ἐκείνῳ τῷ γένει τε καὶ εἴδει. γένος μὲν οὖν τὸ ζῶον, ἵππος
<span class="lb" data-page="1.541" data-line="2" id="l1.541.2"></span>δὲ καὶ βοῦς καὶ κύων εἴδη. καὶ δὴ καὶ μέσον μέν
<span class="lb" data-page="1.541" data-line="3" id="l1.541.3"></span>ἐστι τῇ κράσει καθ’ ὅλον τὸ γένος τῶν ζώων ὁ ἄνθρωπος·
<span class="lb" data-page="1.541" data-line="4" id="l1.541.4"></span>ἐν γὰρ τοῖς ἐφεξῆς τοῦτο δειχθήσεται. μέσος δ’ ὡς
<span class="lb" data-page="1.541" data-line="5" id="l1.541.5"></span>ἐν ἀνθρώποις κατ’ εἶδος ὁ καλούμενος εὔσαρκος. οὗτος
<span class="lb" data-page="1.541" data-line="6" id="l1.541.6"></span>δ’ ἐστὶν, ὃν οὔτε λεπτὸν, οὔτε παχὺν ἔχομεν εἰπεῖν, οὔτε
<span class="lb" data-page="1.541" data-line="7" id="l1.541.7"></span>θερμὸν, οὔτε ψυχρὸν, οὔτ’ ἄλλῳ τινὶ τῶν τὴν ἀμετρίαν
<span class="lb" data-page="1.541" data-line="8" id="l1.541.8"></span>ἐνδεικνυμένων ὀνομάτων προσαγορεῦσαι. ὅστις δ’ ἂν ὑπὲρ
<span class="lb" data-page="1.541" data-line="9" id="l1.541.9"></span>τοῦτον ᾖ, πάντως οὗτος ἢ θερμότερός ἐστιν, ἢ ψυχρότερος,
<span class="lb" data-page="1.541" data-line="10" id="l1.541.10"></span>ἢ ξηρότερος, ἢ ὑγρότερος. ὀνομάζεται δὲ πῇ μὲν
<span class="lb" data-page="1.541" data-line="11" id="l1.541.11"></span>ἁπλῶς ὁ τοιοῦτος, πῇ δ’ οὐχ ἁπλῶς. ἁπλῶς μὲν, ὅτι
<span class="lb" data-page="1.541" data-line="12" id="l1.541.12"></span>θερμὸς ἢ ψυχρὸς, ἢ ξηρὸς ἢ ὑγρὸς εἶναι λέγεται, μηκέτι
<span class="lb" data-page="1.541" data-line="13" id="l1.541.13"></span>παραβαλλόμενος ἀφωρισμένως ἑνὶ τῷδε. καθ’ ἕτερον δὲ
<span class="lb" data-page="1.541" data-line="14" id="l1.541.14"></span>τρόπον οὐχ ἁπλῶς, ὅτι τῷ συμμέτρῳ τε καὶ μέσῳ παντὸς
<span class="lb" data-page="1.541" data-line="15" id="l1.541.15"></span>τοῦ εἴδους παραβάλλεται. οὕτω δὲ καὶ κύων ζῶον ξηρὸν
<span class="lb" data-page="1.541" data-line="16" id="l1.541.16"></span>ἁπλῶς μὲν, ὡς ἄν τῳ δόξειε, λέγεται, μηκέτι παραβαλλόμενος,
<span class="lb" data-page="1.541" data-line="17" id="l1.541.17"></span>εἰ τύχῃ, μύρμηκι, καθ’ ἕτερον δὲ τρόπον οὐχ
<span class="pb" data-page="1.542" id="p1.542"></span>
<span class="lb" data-page="1.542" data-line="1" id="l1.542.1"></span>ἁπλῶς, ὅτι τῷ συμμέτρῳ τε καὶ μέσῳ τῇ κράσει παντὸς τοῦ
<span class="lb" data-page="1.542" data-line="2" id="l1.542.2"></span>εἴδους τῶν ζώων ἁπάντων, ὅ τί ποτ’ ἂν ᾖ τοῦτο, παραβάλλεται.
<span class="lb" data-page="1.542" data-line="3" id="l1.542.3"></span>πρόδηλον οὖν ἤδη γέγονεν, ὡς ἕκαστον τῶν
<span class="lb" data-page="1.542" data-line="4" id="l1.542.4"></span>οὕτω λεγομένων ἢ ἑνὶ παραβάλλοντες ὅτῳ δήποτε θερμὸν
<span class="lb" data-page="1.542" data-line="5" id="l1.542.5"></span>ἢ ψυχρὸν, ἢ ξηρὸν ἢ ὑγρὸν πρὸς ἐκεῖνο λέγομεν, ἢ
<span class="lb" data-page="1.542" data-line="6" id="l1.542.6"></span>τῷ μέσῳ, καθ’ ὅπερ ἂν εἶδος ἢ γένος ᾖ τὸ λεγόμενον·
<span class="lb" data-page="1.542" data-line="7" id="l1.542.7"></span>οἷον εἶδος μὲν ἵππον, καὶ βοῦν, καὶ κύνα, καὶ πλάτανον,
<span class="lb" data-page="1.542" data-line="8" id="l1.542.8"></span>καὶ κυπάριττον, καὶ συκῆν, γένος δὲ ζῶον, ἢ φυτόν. ἐπὶ
<span class="lb" data-page="1.542" data-line="9" id="l1.542.9"></span>τούτοις τρίτον ἄλλο σημαινόμενον ἦν τῶν ἁπλῶς λεγομένων,
<span class="lb" data-page="1.542" data-line="10" id="l1.542.10"></span>ἃ δὴ καὶ τὰς ἀμίκτους τε καὶ ἄκρας ἔφαμεν ἔχειν ποιότητας,
<span class="lb" data-page="1.542" data-line="11" id="l1.542.11"></span>ὀνομάζεσθαί τε στοιχεῖα. καὶ μὲν δὴ καὶ τὰς ποιότητας
<span class="lb" data-page="1.542" data-line="12" id="l1.542.12"></span>αὐτὰς ὀνομάζομεν ἐνίοτε τοῖς ποιοῖς σώμασιν ὁμωνύμως.
<span class="lb" data-page="1.542" data-line="13" id="l1.542.13"></span>ἀλλὰ περὶ μὲν τούτου μετ’ ὀλίγον ἐροῦμεν. εἰς δὲ
<span class="lb" data-page="1.542" data-line="14" id="l1.542.14"></span>τὰ παρόντα, τῶν ποιῶν σωμάτων τριχῶς λεγομένων, ἐπισκοπεῖσθαι
<span class="lb" data-page="1.542" data-line="15" id="l1.542.15"></span>προσήκει, πῶς ἐν ἑκάστῃ ῥήσει κέχρηταί τις τῇ
<span class="lb" data-page="1.542" data-line="16" id="l1.542.16"></span>προσηγορίᾳ, πότερον ὡς ἁπλοῦν τι καὶ ἄμικτον δηλῶν, ἢ
<span class="lb" data-page="1.542" data-line="17" id="l1.542.17"></span>ὡς πρὸς τὸ σύμμετρον ὁμογενὲς ἢ ὁμοειδὲς παραβάλλων,
<span class="pb" data-page="1.543" id="p1.543"></span>
<span class="lb" data-page="1.543" data-line="1" id="l1.543.1"></span>ἢ πρὸς ὁτιοῦν τὸ ἐπιτυχόν· οἷον ὅταν ὀστοῦν εἴπῃ τις
<span class="lb" data-page="1.543" data-line="2" id="l1.543.2"></span>ξηρὸν ἢ ψυχρὸν, ἁπλῶς οὑτωσὶ μόνον ὀνομάσας, ἄνευ τοῦ
<span class="lb" data-page="1.543" data-line="3" id="l1.543.3"></span>προσθεῖναι λέοντος, ἢ κυνὸς, ἢ ἀνθρώπου. δῆλον γὰρ,
<span class="lb" data-page="1.543" data-line="4" id="l1.543.4"></span>ὡς πρὸς τὴν ὅλην φύσιν ἀποβλέπων ἁπάντων τῶν ἐν τῷ
<span class="lb" data-page="1.543" data-line="5" id="l1.543.5"></span>κόσμῳ σωμάτων ἐπινοεῖ τι μέσον, ᾧ παραβάλλων αὐτὸ
<span class="lb" data-page="1.543" data-line="6" id="l1.543.6"></span>ξηρὸν εἶναί φησι. ἂν δέ γε τὸ τοῦ λέοντος, ἢ τὸ τοῦ κυνὸς,
<span class="lb" data-page="1.543" data-line="7" id="l1.543.7"></span>ἢ τὸ τοῦ ἀνθρώπου ὀστοῦν εἴπῃ ξηρὸν εἶναι, δῆλον
<span class="lb" data-page="1.543" data-line="8" id="l1.543.8"></span>ὡς ἐν αὐτοῖς πάλιν τοῖς τῶν ζώων ὀστοῖς τῷ μέσῳ παραβάλλει.
<span class="lb" data-page="1.543" data-line="9" id="l1.543.9"></span>καὶ χρὴ κᾀνταῦθά τι νοῆσαι πάντων τῶν ζώων,
<span class="lb" data-page="1.543" data-line="10" id="l1.543.10"></span>τῶν μὲν μᾶλλον, τῶν δὲ ἧττον ἐχόντων ὀστᾶ ξηρὰ, μέσον
<span class="lb" data-page="1.543" data-line="11" id="l1.543.11"></span>εἶναι τὴν κρᾶσιν ὀστοῦν ἔν τινι γένει ζώων, οἷον ἀνθρώπου,
<span class="lb" data-page="1.543" data-line="12" id="l1.543.12"></span>εἰ τύχοι, καὶ τούτῳ τἄλλα παραβαλλόμενα, τὰ μὲν
<span class="lb" data-page="1.543" data-line="13" id="l1.543.13"></span>ὑγρὰ, τὰ δὲ ξηρὰ <span class="milestone ed2page" data-n="3.43" data-unit="ed2page" id="ed2page.3.43"></span>προσαγορεύεσθαι. καὶ μὲν δὴ κᾀν
<span class="lb" data-page="1.543" data-line="14" id="l1.543.14"></span>τοῖς ἀνθρώποις αὐτοῖς πάλιν ὁ μέν τις ξηρὸν, ὁ δ’ ὑγρὸν
<span class="lb" data-page="1.543" data-line="15" id="l1.543.15"></span>ὀστοῦν ἔχειν λεχθήσεται, τῷ μέσῳ παραβαλλόμενος ὡς ἐν
<span class="lb" data-page="1.543" data-line="16" id="l1.543.16"></span>ἀνθρώποις. ὅτι δ’ ἐν ἅπασι τοῖς οὖσι τὸ μέσον τῶν
<span class="lb" data-page="1.543" data-line="17" id="l1.543.17"></span>ἄκρων ἐστὶ τὸ σύμμετρον καὶ κατ’ ἐκεῖνο τὸ γένος ἢ εἶδος ﻿
<span class="pb" data-page="1.544" id="p1.544"></span>
<span class="lb" data-page="1.544" data-line="1" id="l1.544.1"></span>εὔκρατον, ἀεὶ χρὴ προσυπακούειν ἐν ἅπαντι τῷ λόγῳ, κᾂν
<span class="lb" data-page="1.544" data-line="2" id="l1.544.2"></span>παρελθόντες ποτὲ τῇ λέξει τύχωμεν αὐτῇ. καὶ μὲν δὴ τούτων
<span class="lb" data-page="1.544" data-line="3" id="l1.544.3"></span>οὕτως ἐχόντων, ὅταν ὑγρὰν εἶναί τις εἴπῃ τήνδε τὴν
<span class="lb" data-page="1.544" data-line="4" id="l1.544.4"></span>κρᾶσιν, ἢ θερμὴν, ἐρωτᾷν, ὅπως εἴρηκεν, ἆρά γε τῷδέ
<span class="lb" data-page="1.544" data-line="5" id="l1.544.5"></span>τινι παραβάλλων ἀφωρισμένως ἑνὶ, καθάπερ, εἰ τύχοι, τῷ
<span class="lb" data-page="1.544" data-line="6" id="l1.544.6"></span>Πλάτωνι τὸν Θεόφραστον, ἢ κατὰ γένος ὁτιοῦν, ἢ εἶδος.
<span class="lb" data-page="1.544" data-line="7" id="l1.544.7"></span>ἢ γὰρ ὡς ἄνθρωπον, ἢ ὡς ζῶον, ἢ ὡς οὐσίαν ἁπλῶς. τὸ
<span class="lb" data-page="1.544" data-line="8" id="l1.544.8"></span>γὰρ δὴ τρίτον σημαινόμενον ἑκάστῳ τῶν τοιούτων ὀνομάτων,
<span class="lb" data-page="1.544" data-line="9" id="l1.544.9"></span>ὅπερ ἁπλοῦν ἐλέγομεν εἶναι καὶ ἄμικτον, οὐκ ἔστιν
<span class="lb" data-page="1.544" data-line="10" id="l1.544.10"></span>ἐν τοῖς κεκραμένοις, ἀλλ’ ἐν αὐτοῖς τοῖς πρώτοις, ἃ δὴ καὶ
<span class="lb" data-page="1.544" data-line="11" id="l1.544.11"></span>στοιχεῖα προσαγορεύομεν. ὥστε, τριχῶς ἑκάστου τῶν ποιῶν
<span class="lb" data-page="1.544" data-line="12" id="l1.544.12"></span>σωμάτων λεγομένου, τῶν δύο μόνων ἡμᾶς χρήζειν εἰς τὴν
<span class="lb" data-page="1.544" data-line="13" id="l1.544.13"></span>περὶ κράσεων πραγματείαν, ἢ πρὸς τὸ τυχὸν ὁτιοῦν παραβάλλοντας,
<span class="lb" data-page="1.544" data-line="14" id="l1.544.14"></span>ἢ πρὸς τὸ σύμμετρον ὁμογενές. ἐπεὶ δὲ πολλὰ
<span class="lb" data-page="1.544" data-line="15" id="l1.544.15"></span>τὰ γένη, καθάπερ οὖν καὶ τὰ ἄτομα, δυνήσεται ταὐτὸ
<span class="lb" data-page="1.544" data-line="16" id="l1.544.16"></span>σῶμα καὶ θερμὸν καὶ ψυχρὸν, καὶ ξηρὸν καὶ ὑγρὸν εἶναι
<span class="pb" data-page="1.545" id="p1.545"></span>
<span class="lb" data-page="1.545" data-line="1" id="l1.545.1"></span>κατὰ πολλοὺς τοὺς τρόπους. ἀλλ’ ὅταν μὲν ἑνὶ τῷ τυχόντι
<span class="lb" data-page="1.545" data-line="2" id="l1.545.2"></span>παραβάλληται, πάνυ σαφές ἐστιν, ὡς ἐγχωρεῖ τἀναντία λέγεσθαι
<span class="lb" data-page="1.545" data-line="3" id="l1.545.3"></span>ταὐτὸν, οἷον Δίωνα Θέωνος μὲν καὶ Μέμνονος
<span class="lb" data-page="1.545" data-line="4" id="l1.545.4"></span>ξηρότερον, Ἀρίστωνος δὲ καὶ Γλαύκωνος ὑγρότερον. ὅταν
<span class="lb" data-page="1.545" data-line="5" id="l1.545.5"></span>δὲ πρὸς τὸ σύμμετρον, ὁμογενὲς ἢ ὁμοειδὲς, ἐνταῦθ’ ἤδη
<span class="lb" data-page="1.545" data-line="6" id="l1.545.6"></span>συγχεῖσθαί τε καὶ ταράττεσθαι συμβαίνει τοὺς ἀγυμνάστους.
<span class="lb" data-page="1.545" data-line="7" id="l1.545.7"></span>ὁ γὰρ αὐτὸς ἄνθρωπός ὑγρὸς ἅμα καὶ θερμὸς εἷναι δύναται,
<span class="lb" data-page="1.545" data-line="8" id="l1.545.8"></span>καὶ ξηρὸς καὶ ψυχρός· ξηρὸς μὲν καὶ ψυχρὸς, ὡς
<span class="lb" data-page="1.545" data-line="9" id="l1.545.9"></span>πρὸς τὸν σύμμετρον ἄνθρωπον παραβαλλόμενος, ὑγρὸς δὲ
<span class="lb" data-page="1.545" data-line="10" id="l1.545.10"></span>καὶ θερμὸς, ὡς πρὸς ἄλλο τι ζῶον, ἢ φυτὸν, ἢ οὐσίαν
<span class="lb" data-page="1.545" data-line="11" id="l1.545.11"></span>ἡντιναοῦν· οἷον ὡς πρὸς μὲν ζῶον, εἰ τύχοι, μέλιττάν τε
<span class="lb" data-page="1.545" data-line="12" id="l1.545.12"></span>καὶ μύρμηκα, πρὸς δὲ φυτὸν, ἐλαίαν, ἢ συκῆν, ἢ δάφνην,
<span class="lb" data-page="1.545" data-line="13" id="l1.545.13"></span>πρὸς οὐσίαν δὲ τινα ἑτέραν, ἣ μήτε ζῶόν ἐστι, μήτε φυτὸν,
<span class="lb" data-page="1.545" data-line="14" id="l1.545.14"></span>οἷον λίθον, ἢ σίδηρον, ἢ χαλκόν ἐν τούτοις δὲ τὸ
<span class="lb" data-page="1.545" data-line="15" id="l1.545.15"></span>μὲν πρὸς ἄνθρωπον παραβάλλειν, πρὸς ὁμοειδές ἐστιν ἡ
<span class="lb" data-page="1.545" data-line="16" id="l1.545.16"></span>παραβολὴ, τὸ δὲ πρὸς μέλιτταν ἢ μύρμηκα πρὸς ὁμογενὲς,
<span class="lb" data-page="1.545" data-line="17" id="l1.545.17"></span>ὡσαύτως δὲ καὶ πρὸς φυτὸν ὁτιοῦν. ἔστι γὰρ ἀνωτέρω
<span class="pb" data-page="1.546" id="p1.546"></span>
<span class="lb" data-page="1.546" data-line="1" id="l1.546.1"></span>τοῦ ζώου τοῦτο τὸ γένος, ὥσπερ οὖν καὶ αὐτοῦ τούτου
<span class="lb" data-page="1.546" data-line="2" id="l1.546.2"></span>λίθος καὶ σίδηρος καὶ χαλκὸς ἐκ τῶν ἄνωθεν γενῶν.
<span class="lb" data-page="1.546" data-line="3" id="l1.546.3"></span>καλείσθω γοῦν ὁμογενὲς ἕνεκα συντόμου διδασκαλίας
<span class="lb" data-page="1.546" data-line="4" id="l1.546.4"></span>ἡ τοιαύτη σύμπασα παραβολή· τοσόνδε μόνον ἐν αὐτῇ
<span class="lb" data-page="1.546" data-line="5" id="l1.546.5"></span>διελομένων ἡμῶν, ὡς, ἐπειδὴ μὲν ἁπλῶς οὐσία τις
<span class="lb" data-page="1.546" data-line="6" id="l1.546.6"></span>εὔκρατος λέλεκται, καὶ ταύτης δέ τις ἑτέρα ξηροτέρα
<span class="lb" data-page="1.546" data-line="7" id="l1.546.7"></span>καὶ θερμοτέρα, καὶ ψυχροτέρα καὶ ὑγροτέρα, τὴν μὲν
<span class="lb" data-page="1.546" data-line="8" id="l1.546.8"></span>εὔκρατον ἐνταῦθα τὴν ἐκ τῶν ἐναντίων ἀκριβῶς ἴσων
<span class="lb" data-page="1.546" data-line="9" id="l1.546.9"></span>συνελθόντων ὀνομάζομεν, ὅσον δ’ ἀπολείπεται τῆσδε καὶ
<span class="lb" data-page="1.546" data-line="10" id="l1.546.10"></span>πλεονεκτεῖ κατά τι, τῷ τοῦ πλεονεκτοῦντος ὀνόματι προσαγορεύομεν·
<span class="lb" data-page="1.546" data-line="11" id="l1.546.11"></span>ἐπειδὰν δ’ ἤτοι φυτὸν ἢ ζῶον εὔκρατον ὁτιοῦν
<span class="lb" data-page="1.546" data-line="12" id="l1.546.12"></span>εἴπωμεν, οὐκ ἔθ’ ἁπλῶς ἐν τῇ τοιαύτῃ τάξει τἀναντία
<span class="lb" data-page="1.546" data-line="13" id="l1.546.13"></span>παραβάλλομεν ἀλλήλοις, ἀλλὰ πρὸς τὴν τοῦ φυτοῦ φύσιν
<span class="lb" data-page="1.546" data-line="14" id="l1.546.14"></span>ἢ τὴν τοῦ ζώου τὴν ἀναφορὰν ποιούμεθα, συκῆν μὲν εὔκρατον,
<span class="lb" data-page="1.546" data-line="15" id="l1.546.15"></span>εἰ τύχοι, λέγοντες, ὅταν, οἵαν μάλιστα πρέπει τὴν
<span class="lb" data-page="1.546" data-line="16" id="l1.546.16"></span>φύσιν ὑπάρχειν συκῇ, τοιαύτη τις ᾖ, κύνα δ’ αὖ, καὶ σῦν,
<span class="lb" data-page="1.546" data-line="17" id="l1.546.17"></span>καὶ ἵππον, καὶ ἄνθρωπον, ἐπειδὰν καὶ τούτων ἕκαστον
<span class="pb" data-page="1.547" id="p1.547"></span>
<span class="lb" data-page="1.547" data-line="1" id="l1.547.1"></span>ἄριστα τῆς οἰκείας ἔχῃ φύσεως. αὐτὸ δὴ τοῦτο, τὸ τῆς
<span class="lb" data-page="1.547" data-line="2" id="l1.547.2"></span>οἰκείας φύσεως ἔχειν ἄριστα, ταῖς ἐνεργείαις κρίνεται, καὶ
<span class="lb" data-page="1.547" data-line="3" id="l1.547.3"></span>γὰρ καὶ φυτὸν καὶ ζῶον ὁτιοῦν ἄριστα <span class="milestone ed1page" data-n="1.65" data-unit="ed1page" id="ed1page.1.65"></span>διακεῖσθαι τηνικαῦτά
<span class="lb" data-page="1.547" data-line="4" id="l1.547.4"></span>φαμεν, ὅταν ἐνεργῇ κάλλιστα. <span class="milestone ed2page" data-n="3.44" data-unit="ed2page" id="ed2page.3.44"></span>συκῆς μὲν γὰρ
<span class="lb" data-page="1.547" data-line="5" id="l1.547.5"></span>ἀρετὴ βέλτιστά τε καὶ πλεῖστα τελεσφορεῖν σῦκα· κατὰ
<span class="lb" data-page="1.547" data-line="6" id="l1.547.6"></span>ταὐτὰ δὲ καὶ τῆς ἀμπέλου, τὸ πλείστας τε καὶ καλλίστας
<span class="lb" data-page="1.547" data-line="7" id="l1.547.7"></span>εὐφορεῖν σταφυλὰς, ἵππου δὲ, τὸ θεῖν ὠκύτατα, καὶ κυνὸς,
<span class="lb" data-page="1.547" data-line="8" id="l1.547.8"></span>πρὸς μὲν θήρας καὶ φυλακὰς ἄκρως εἶναι θυμοειδῆ, πρὸς
<span class="lb" data-page="1.547" data-line="9" id="l1.547.9"></span>δὲ τοὺς οἰκείους πραότατον. ἅπαντα οὖν ταῦτα, τά τε
<span class="lb" data-page="1.547" data-line="10" id="l1.547.10"></span>ζῶα λέγω καὶ τὰ φυτὰ, τὴν ἀρίστην τε καὶ μέσην ἐν τῷ
<span class="lb" data-page="1.547" data-line="11" id="l1.547.11"></span>σφετέρῳ γένει κρᾶσιν ἔχειν ἐροῦμεν οὐχ ἁπλῶς, ὅταν ἰσότης
<span class="lb" data-page="1.547" data-line="12" id="l1.547.12"></span>ἀκριβῶς ᾖ τῶν ἐναντίων, ἀλλ’ ὅταν ἡ κατὰ δύναμιν
<span class="lb" data-page="1.547" data-line="13" id="l1.547.13"></span>αὐτῆς ὑπάρχῃ συμμετρία. τοιοῦτο δέ τι καὶ τὴν δικαιοσύνην
<span class="lb" data-page="1.547" data-line="14" id="l1.547.14"></span>εἶναί φαμεν, οὐ σταθμῷ καὶ μέτρῳ τὸ ἴσον, ἀλλὰ τῷ
<span class="lb" data-page="1.547" data-line="15" id="l1.547.15"></span>προσήκοντί γε καὶ κατὰ τὴν ἀξίαν ἐξετάζοντες. ἰσότης
<span class="lb" data-page="1.547" data-line="16" id="l1.547.16"></span>οὖν κράσεως ἐν ἅπασι τοῖς εὐκράτοις ζώοις τε καὶ φυτοῖς
<span class="lb" data-page="1.547" data-line="17" id="l1.547.17"></span>ἐστιν, οὐχ ἡ κατὰ τῶν κερασθέντων στοιχείων ὄγκον, ἀλλ’
<span class="pb" data-page="1.548" id="p1.548"></span>
<span class="lb" data-page="1.548" data-line="1" id="l1.548.1"></span>ἡ τῇ φύσει τοῦ τε ζώου καὶ τοῦ φυτοῦ πρέπουσα. πρέπει
<span class="lb" data-page="1.548" data-line="2" id="l1.548.2"></span>δ’ ἔσθ’ ὅτε, τὸ μὲν ὑγρὸν τοῦ ξηροῦ, τὸ δὲ θερμὸν τοῦ
<span class="lb" data-page="1.548" data-line="3" id="l1.548.3"></span>ψυχροῦ πλέον ὑπάρχειν. οὐ γὰρ ὁμοίαν χρὴ κρᾶσιν ἔχειν
<span class="lb" data-page="1.548" data-line="4" id="l1.548.4"></span>ἄνθρωπον, καὶ λέοντα, καὶ μέλιτταν, καὶ κύνα. πρὸς δὲ
<span class="lb" data-page="1.548" data-line="5" id="l1.548.5"></span>τὸν ἐρόμενον, ἧστινός ἐστι κράσεως ἄνθρωπος, ἢ ἵππος, ἢ
<span class="lb" data-page="1.548" data-line="6" id="l1.548.6"></span>βοῦς, ἢ κύων, ἢ ὁτιοῦν ἄλλο τῶν πάντων, οὐχ ἁπλῶς
<span class="lb" data-page="1.548" data-line="7" id="l1.548.7"></span>ἀποκριτέον. οὐ γὰρ ἐγχωρεῖ τὰ πολλαχῶς λεγόμενά τε καὶ
<span class="lb" data-page="1.548" data-line="8" id="l1.548.8"></span>κρινόμενα, καθ’ ἕνα τρόπον ἀποκρινάμενον, ἀνέγκλητον εἶναι.
<span class="lb" data-page="1.548" data-line="9" id="l1.548.9"></span>χρὴ τοίνυν δυοῖν θάτερον, ἢ πάσας ἐπεξέρχεσθαι τὰς
<span class="lb" data-page="1.548" data-line="10" id="l1.548.10"></span>διαφορὰς, ἢ, περὶ τίνος ἤρετο, πυθόμενον, ἐκείνην μόνην
<span class="lb" data-page="1.548" data-line="11" id="l1.548.11"></span>εἰπεῖν. εἰ μὲν γὰρ ὡς ἐν ζώοις ἐπυνθάνετο, τίνος εἴη κράσεως,
<span class="lb" data-page="1.548" data-line="12" id="l1.548.12"></span>ἐπὶ τὸ μέσον ἁπάντων ζώων τῇ κράσει βλέποντα, τὴν
<span class="lb" data-page="1.548" data-line="13" id="l1.548.13"></span>ἀπόκρισιν αὐτὴν ποιητέον· εἰ δ’ ἁπλῶς τε καὶ ὡς πρὸς
<span class="lb" data-page="1.548" data-line="14" id="l1.548.14"></span>ἅπασαν οὐσίαν, οὕτως ἤδη παραβάλλειν τὰ ἐναντία τῶν ἐν
<span class="lb" data-page="1.548" data-line="15" id="l1.548.15"></span>αὐτῷ πρὸς ἄλληλα, καὶ σκοπεῖσθαι, μηκέτι πρὸς τὰς
<span class="lb" data-page="1.548" data-line="16" id="l1.548.16"></span>ἐνεργείας ἀναφέροντα τὴν κρᾶσιν, ἀλλὰ πρὸς τοὺς ὄγκους
<span class="lb" data-page="1.548" data-line="17" id="l1.548.17"></span>τῶν στοιχείων. εἰ δ’ ἀφωρισμένως τῷδέ τινι παραβάλλων ﻿
<span class="pb" data-page="1.549" id="p1.549"></span>
<span class="lb" data-page="1.549" data-line="1" id="l1.549.1"></span>ἤρετο, πρὸς ἐκεῖνο μόνον παραβλητέον. ἔτι δὲ μᾶλλον, εἴ
<span class="lb" data-page="1.549" data-line="2" id="l1.549.2"></span>τινος τῶν ἀτόμων οὐσιῶν, οἷον, εἰ τύχοι, Δίωνος, ἢ τοῦδέ
<span class="lb" data-page="1.549" data-line="3" id="l1.549.3"></span>τινος τοῦ κυνὸς, ἐρωτηθείημεν ὁποία τις ἡ κρᾶσίς ἐστιν,
<span class="lb" data-page="1.549" data-line="4" id="l1.549.4"></span>οὐχ ἁπλῶς ἀποκριτέον. ἀφορμὴ γὰρ οὐ σμικρὰ τοῖς σοφισταῖς
<span class="lb" data-page="1.549" data-line="5" id="l1.549.5"></span>ἐντεῦθεν εἰς τὸ συκοφαντεῖν. εἰ γὰρ εἴποις, θερμῆς
<span class="lb" data-page="1.549" data-line="6" id="l1.549.6"></span>καὶ ξηρᾶς κράσεως εἶναι τὸν Δίων, ῥᾷστον αὐτῷ,
<span class="lb" data-page="1.549" data-line="7" id="l1.549.7"></span>προχειρισαμένῳ τῶν ξηροτέρων καὶ θερμοτέρων ἐκείνου τὴν
<span class="lb" data-page="1.549" data-line="8" id="l1.549.8"></span>κρᾶσιν ἄνθρωπον ὁντιναοῦν, ὑγρὸν καὶ ψυχρὸν ὡς πρὸς
<span class="lb" data-page="1.549" data-line="9" id="l1.549.9"></span>ἐκεῖνον ἀποφῇναι τὸν Δίωνα· τοῦτο δ’ ἄλλο τι ζῶον ἢ
<span class="lb" data-page="1.549" data-line="10" id="l1.549.10"></span>φυτὸν, οἷον, εἰ τύχοι, λέοντά τε καὶ κύνα, καὶ τούτων
<span class="lb" data-page="1.549" data-line="11" id="l1.549.11"></span>ὑγρότερόν τινα καὶ ξηρότερον ἀποδεῖξαι τὸν Δίωνα. χρὴ
<span class="lb" data-page="1.549" data-line="12" id="l1.549.12"></span>τοίνυν, ὃς μήθ’ ἑαυτὸν ἐξαπατῆσαι βούλεται, μήθ’ ὑπ’
<span class="lb" data-page="1.549" data-line="13" id="l1.549.13"></span>ἄλλου σοφισθῆναι, τοῦτον ἀπὸ τῶν ἁπλῶς λεγομένων θερμῶν,
<span class="lb" data-page="1.549" data-line="14" id="l1.549.14"></span>καὶ ψυχρῶν, καὶ ξηρῶν, καὶ ὑγρῶν οὐσιῶν ἀρξάμενον,
<span class="lb" data-page="1.549" data-line="15" id="l1.549.15"></span>οὕτως ἐπὶ τὰς ἄλλας μετιέναι, καὶ πρῶτον μὲν αὐτὸ δὴ
<span class="lb" data-page="1.549" data-line="16" id="l1.549.16"></span>τοῦτο ἐπ’ αὐτῶν διορίσασθαι, τὸ μηδὲ ταύτας, εἰ καὶ ὅτι
<span class="lb" data-page="1.549" data-line="17" id="l1.549.17"></span>μάλιστα δοκοῦσιν ἁπλῶς λέγεσθαι, πεφευγέναι τὴν πρὸς τὸ
<span class="pb" data-page="1.550" id="p1.550"></span>
<span class="lb" data-page="1.550" data-line="1" id="l1.550.1"></span>σύμμετρον ὁμογενὲς παραβολήν. ὥσπερ γὰρ κύνα μέσον
<span class="lb" data-page="1.550" data-line="2" id="l1.550.2"></span>ἁπάντων κυνῶν τῇ κράσει λέγομεν, ὅταν ἴσον ἀπέχῃ τῶν
<span class="lb" data-page="1.550" data-line="3" id="l1.550.3"></span>ἄκρων, οὕτω καὶ οὐσίαν ἐροῦμεν εἶναι μέσην τῇ κράσει
<span class="lb" data-page="1.550" data-line="4" id="l1.550.4"></span>τὴν ἴσον ἀπέχουσαν τῶν ἄκρων, ἅ δὴ καὶ πρῶτά τέ εἰσι
<span class="lb" data-page="1.550" data-line="5" id="l1.550.5"></span>πάντων καὶ στοιχεῖα. ἴσον δ’ ἀφέξει δηλονότι τῶν ἄκρων,
<span class="lb" data-page="1.550" data-line="6" id="l1.550.6"></span>ἐξ ἴσου κερασθέντων ἁπάντων. τὴν οὖν ὑπερβάλλουσαν,
<span class="lb" data-page="1.550" data-line="7" id="l1.550.7"></span>ἢ ἐλλείπουσαν τῆσδε, θερμὴν, ἢ ψυχρὰν, ἢ ξηρὰν, ἢ ὑγρὰν
<span class="lb" data-page="1.550" data-line="8" id="l1.550.8"></span>εἶναι φήσομεν, ἅμα μὲν τῇ μέσῃ παραβάλλοντες, ἅμα δὲ
<span class="lb" data-page="1.550" data-line="9" id="l1.550.9"></span>καὶ τῶν ἐναντίων στοιχείων ἐξέτασιν ἐπ’ αὐτῆς ποιούμενοι.
<span class="lb" data-page="1.550" data-line="10" id="l1.550.10"></span><span class="milestone ed2page" data-n="3.45" data-unit="ed2page" id="ed2page.3.45"></span>καὶ δὴ καὶ κατὰ τοῦτο μὲν ἁπλῶς ἐροῦμεν
<span class="lb" data-page="1.550" data-line="11" id="l1.550.11"></span>αὐτὴν ἢ θερμὴν, ἢ ξηρὰν, ἢ ψυχρὰν, ἢ ὑγράν ὑπάρχειν.
<span class="lb" data-page="1.550" data-line="12" id="l1.550.12"></span>ἐπειδὰν δὲ τῇ μέσῃ κράσει παραβάλλωμεν, οὐχ
<span class="lb" data-page="1.550" data-line="13" id="l1.550.13"></span>ἁπλῶς, ἀλλ’ ὅτι πρὸς τὸ σύμμετρον ὁμογενὲς οὕτως ἔχει.
<span class="lb" data-page="1.550" data-line="14" id="l1.550.14"></span>γένος δ’ ἦν αὐτῶν ἡ οὐσία. πάντα γὰρ ὑπ’ αὐτὴν πέπτωκεν,
<span class="lb" data-page="1.550" data-line="15" id="l1.550.15"></span>ὡς ἀνώτατον τὸ γένος, ἔμψυχά τε καὶ ἄψυχα, καὶ
<span class="lb" data-page="1.550" data-line="16" id="l1.550.16"></span>κοινόν ἐστιν ἥδε, καὶ ἀνθρώπου, καὶ κυνὸς, καὶ πλατάνου,
<span class="pb" data-page="1.551" id="p1.551"></span>
<span class="lb" data-page="1.551" data-line="1" id="l1.551.1"></span>καὶ συκῆς, καὶ χαλκοῦ, καὶ σιδήρου, καὶ τῶν ἄλλων ἁπάντων
<span class="lb" data-page="1.551" data-line="2" id="l1.551.2"></span>γένος. ὑπ’ αὐτῇ δ’ ἐστὶν ἕτερα γένη πολλά· τὸ μὲν
<span class="lb" data-page="1.551" data-line="3" id="l1.551.3"></span>ζῶον ὄρνιθός τε καὶ ἰχθύος, τὸ δὲ φυτὸν δένδρου τε καὶ
<span class="lb" data-page="1.551" data-line="4" id="l1.551.4"></span>βοτάνης· ἀετοῦ δὲ καὶ κόρακος ὄρνις, καὶ λάβρακος καὶ
<span class="lb" data-page="1.551" data-line="5" id="l1.551.5"></span>φωκίδος ἰχθύς. ὡσαύτως δὲ καὶ τὸ μὲν δένδρον ἐλαίας
<span class="lb" data-page="1.551" data-line="6" id="l1.551.6"></span>τε καὶ συκῆς γένος· ἡ βοτάνη δὲ ἀναγαλλίδος τε καὶ παιονίας.
<span class="lb" data-page="1.551" data-line="7" id="l1.551.7"></span>ἔσχατα δ’ ἤδη γένη ταῦτα· καὶ διὰ τοῦτο καὶ
<span class="lb" data-page="1.551" data-line="8" id="l1.551.8"></span>εἴδη προσαγορεύεται, κόραξ, καὶ φωκὶς, καὶ συκῆ, καὶ
<span class="lb" data-page="1.551" data-line="9" id="l1.551.9"></span>ἀναγαλλίς· οὕτω δὲ καὶ ἄνθρωπος, καὶ βοῦς, καὶ κύων.
<span class="lb" data-page="1.551" data-line="10" id="l1.551.10"></span>ἄνωθεν μὲν οὖν κατιόντων, ἔσχατα γένη ταῦτα, καὶ διὰ
<span class="lb" data-page="1.551" data-line="11" id="l1.551.11"></span>τοῦτο καὶ εἴδη προσαγορεύεται· κάτωθεν δ’ ἀνιόντων ἀπὸ
<span class="lb" data-page="1.551" data-line="12" id="l1.551.12"></span>τῶν ἀτόμων οὐσιῶν, πρῶτα. καὶ δέδεικται πρὸς ἑτέρου
<span class="lb" data-page="1.551" data-line="13" id="l1.551.13"></span>γράμματος, ὡς εὐλόγως οἱ παλαιοὶ ταῦτα ξύμπαντα τὰ
<span class="lb" data-page="1.551" data-line="14" id="l1.551.14"></span>μεταξὺ τῶν ἀτόμων τε καὶ τῶν πρώτων γενῶν εἴδη τε ἅμα
<span class="lb" data-page="1.551" data-line="15" id="l1.551.15"></span>καὶ γένη προσαγορεύουσιν.
</p>
          </article>

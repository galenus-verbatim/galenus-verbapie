<article xmlns="http://www.w3.org/1999/xhtml" id="urn:cts:greekLit:tlg0057.tlg009.1st1K-grc1:1.8">
<span class="pb page1" data-page="1.554" id="p1.554"></span>
<span class="milestone ed1page page1" data-n="1.66" data-unit="ed1page" id="ed1page.1.66"></span>
<span class="milestone ed2page page1" data-n="3.46" data-unit="ed2page" id="ed2page.3.46"></span>
            <p>
<span class="lb" data-page="1.554" data-line="12" id="l1.554.12"></span>Ἀλλ’ ἐπειδὴ καὶ τοῦτο σαφῶς ἤδη διώρισται,
<span class="lb" data-page="1.554" data-line="13" id="l1.554.13"></span>ἐπὶ τὸ ὑπόλοιπον αὖθις ἐπανιτέον. οὔσης γάρ τινος
<span class="lb" data-page="1.554" data-line="14" id="l1.554.14"></span>ἀκράτου καὶ ἀμίκτου ποιότητος, ὑγρότητός τε καὶ ξηρότητος,
<span class="lb" data-page="1.554" data-line="15" id="l1.554.15"></span>καὶ θερμότητος καὶ ψυχρότητος, ὅσα ταύτας διεδέξαντο
<span class="lb" data-page="1.554" data-line="16" id="l1.554.16"></span>σώματα, θερμὰ δηλονότι καὶ ψυχρὰ καὶ ξηρὰ καὶ
<span class="lb" data-page="1.554" data-line="17" id="l1.554.17"></span>ὑγρὰ τελέως τε καὶ ἀκριβῶς ἔσται. ταυτὶ μὲν οὖν μοι νόει
<span class="pb" data-page="1.555" id="p1.555"></span>
<span class="lb" data-page="1.555" data-line="1" id="l1.555.1"></span>τὰ τῶν γινομένων τε καὶ φθειρομένων στοιχεῖα· τὰ δ’ ἄλλα
<span class="lb" data-page="1.555" data-line="2" id="l1.555.2"></span>σώματα, τά τε τῶν ζώων, καὶ τὰ τῶν φυτῶν, καὶ τὰ τῶν
<span class="lb" data-page="1.555" data-line="3" id="l1.555.3"></span>ἀψύχων ἁπάντων, οἷον χαλκοῦ, καὶ σιδήρου, καὶ λίθων, καὶ
<span class="lb" data-page="1.555" data-line="4" id="l1.555.4"></span>ξύλων, ἐν τῷ μεταξὺ τῶν πρώτων ἐκείνων τετάχθαι. οὐδὲν γὰρ
<span class="lb" data-page="1.555" data-line="5" id="l1.555.5"></span>αὐτῶν οὔτ’ ἄκρως θερμὸν, οὔτ’ ἄκρως ψυχρὸν, οὔτ’ ἄκρως ὑγρὸν,
<span class="lb" data-page="1.555" data-line="6" id="l1.555.6"></span>οὔτ’ ἄκρως ξηρόν ἐστιν. ἀλλ’ ἤτοι μέσον ἀκριβῶς ὑπάρχει
<span class="lb" data-page="1.555" data-line="7" id="l1.555.7"></span>τῶν ἐναντίων, ὡς μηδὲν μᾶλλον εἶναι θερμὸν, ἢ ψυχρὸν,
<span class="lb" data-page="1.555" data-line="8" id="l1.555.8"></span>ἢ ξηρὸν, ἢ ὑγρὸν, ἢ θατέρῳ τῶν ἄκρων προσκεχώρηκεν,
<span class="lb" data-page="1.555" data-line="9" id="l1.555.9"></span>ὡς μᾶλλον εἶναι θερμὸν ἢ ψυχρὸν, ἢ μᾶλλον ὑγρὸν ἢ ξηρόν.
<span class="lb" data-page="1.555" data-line="10" id="l1.555.10"></span>εἰ μὲν δὴ μέσον ἀκριβῶς εἴη καθ’ ἑκατέραν τῶν
<span class="lb" data-page="1.555" data-line="11" id="l1.555.11"></span>ἐναντιώσεων, ὡς μηδὲν μᾶλλον εἶναι θερμὸν, ἢ ψυχρὸν, ἢ
<span class="lb" data-page="1.555" data-line="12" id="l1.555.12"></span>ξηρὸν, ἢ ὑγρὸν, εὔκρατον ἁπλῶς τοῦτο λεχθήσεται. θατέρου
<span class="lb" data-page="1.555" data-line="13" id="l1.555.13"></span>δὲ πλεονεκτήσαντος, ἤτοι κατὰ τὴν ἑτέραν ἀντίθεσιν,
<span class="lb" data-page="1.555" data-line="14" id="l1.555.14"></span>ἢ κατ’ ἀμφοτέραν, οὐκ ἔτ’ εὔκρατον. εἰ μὲν δὴ θερμὸν εἴη
<span class="lb" data-page="1.555" data-line="15" id="l1.555.15"></span>μᾶλλον, ἢ ψυχρὸν, ὃ μᾶλλόν ἐστι, τοῦτο λεχθήσεται·
<span class="lb" data-page="1.555" data-line="16" id="l1.555.16"></span>ὡσαύτως δὲ καὶ ξηρὸν καὶ ὑγρόν· κατὰ ταὐτὰ δὲ καὶ εἰ
<span class="pb" data-page="1.556" id="p1.556"></span>
<span class="lb" data-page="1.556" data-line="1" id="l1.556.1"></span>ψυχρὸν εἴη μᾶλλον, ὀνομασθήσεται ψυχρόν. εἰ δ’ ἐξ ἑκατέρας
<span class="lb" data-page="1.556" data-line="2" id="l1.556.2"></span>τῆς ἀντιθέσεως ἐπικρατοίη θάτερον, ἤτοι θερμὸν ἅμα
<span class="lb" data-page="1.556" data-line="3" id="l1.556.3"></span>καὶ ὑγρὸν, ἢ θερμὸν ἅμα καὶ ξηρὸν, ἢ ψυχρὸν ἅμα καὶ
<span class="lb" data-page="1.556" data-line="4" id="l1.556.4"></span>ὑγρὸν, ἢ ψυχρὸν ἅμα καὶ ξηρὸν, ὀνομασθήσεται τὸ σῶμα
<span class="lb" data-page="1.556" data-line="5" id="l1.556.5"></span>κατὰ τὸ ἐπικρατοῦν. ταύτας μὲν οὖν τὰς τέτταρας δυσκρασίας,
<span class="lb" data-page="1.556" data-line="6" id="l1.556.6"></span>ὡς καὶ πρόσθεν εἴπομεν, οἱ πλεῖστοι γινώσκουσιν
<span class="lb" data-page="1.556" data-line="7" id="l1.556.7"></span>ἰατροί τε καὶ φιλόσοφοι. τὰς δ’ ἄλλας τέτταρας ἐξ ἡμίσεως
<span class="lb" data-page="1.556" data-line="8" id="l1.556.8"></span>τούτων γιγνομένας οὐκ οἶδ’ ὅπως παραλείπουσιν,
<span class="lb" data-page="1.556" data-line="9" id="l1.556.9"></span>ὥσπερ καὶ τὴν πρώτην ἁπασῶν κρᾶσιν, τὴν ἀρίστην. ἀλλ’
<span class="lb" data-page="1.556" data-line="10" id="l1.556.10"></span>ὅτι γε δυνατὸν, ἐπικρατοῦντος τοῦ θερμοῦ, μηδὲν μᾶλλον
<span class="lb" data-page="1.556" data-line="11" id="l1.556.11"></span>ὑγρὰν καὶ ξηρὰν εἶναι τὴν κρᾶσιν, ὅσον ἐπὶ ταύτῃ τῇ συζυγίᾳ,
<span class="lb" data-page="1.556" data-line="12" id="l1.556.12"></span>πρόδηλον μὲν οἶμαι κᾀκ τῶν ἤδη προειρημένων εἶναι.
<span class="lb" data-page="1.556" data-line="13" id="l1.556.13"></span>ῥᾷστον δὲ, κᾂν εἰ μηδὲν προείρητο, συλλογίσασθαι,
<span class="lb" data-page="1.556" data-line="14" id="l1.556.14"></span>συγχωρησάντων γε ἅπαξ αὐτῶν, <span class="milestone ed2page" data-n="3.47" data-unit="ed2page" id="ed2page.3.47"></span>ἑτέραν μὲν εἶναι κρᾶσιν
<span class="lb" data-page="1.556" data-line="15" id="l1.556.15"></span>ὑγρὰν καὶ θερμὴν, ἑτέραν δὲ ξηρὰν καὶ θερμήν. εἰ
<span class="lb" data-page="1.556" data-line="16" id="l1.556.16"></span>γὰρ οὐκ ἀναγκαῖόν ἐστι πάντως εἶναι ξηρὰν τὴν θερμὴν,
<span class="lb" data-page="1.556" data-line="17" id="l1.556.17"></span>ἀλλ’ ἐγχωρεῖ καὶ ὑγρὰν ὑπάρχειν αὐτὴν, ἐγχωρήσει δηλονότι
<span class="pb" data-page="1.557" id="p1.557"></span>
<span class="lb" data-page="1.557" data-line="1" id="l1.557.1"></span>καὶ μέσην· ἐγγυτέρω γάρ ἐστιν ἡ μέση τῆς ξηρᾶς κράσεως,
<span class="lb" data-page="1.557" data-line="2" id="l1.557.2"></span>ἤπερ ἡ ὑγρά. κατὰ δὲ τὸν αὐτὸν τρόπον ἐστί τις ἑτέρα
<span class="lb" data-page="1.557" data-line="3" id="l1.557.3"></span>ψυχρὰ κρᾶσις, ἐφ’ ἧς ἐστιν ἰσχυρότερον τὸ ψυχρόν· οὐ
<span class="lb" data-page="1.557" data-line="4" id="l1.557.4"></span>μὴν οὔθ’ ὑγρὰν, οὔτε ξηρὰν ὑπάρχειν αὐτὴν ἀνάγκη, ἀλλ’
<span class="lb" data-page="1.557" data-line="5" id="l1.557.5"></span>ἐγχωρεῖ καὶ μέσην γενέσθαι· πάλιν γὰρ κᾀνταῦθα τὸν αὐτὸν
<span class="lb" data-page="1.557" data-line="6" id="l1.557.6"></span>ἐπάξεις λόγον. ὥστ’, εἴπερ οὐκ ἀναγκαῖόν ἐστιν ὑγρὰν
<span class="lb" data-page="1.557" data-line="7" id="l1.557.7"></span>εἶναι τὴν ψυχρὰν, ἀλλ’ , χωρεῖ καὶ ξηρὰν γενέσθαι, πρόδηλον,
<span class="lb" data-page="1.557" data-line="8" id="l1.557.8"></span>ὡς καὶ τὴν μέσην ἐγχωρήσει, ἐγγυτέρω γάρ ἐστιν
<span class="lb" data-page="1.557" data-line="9" id="l1.557.9"></span>αὕτη τῆς ὑγρᾶς, ἤπερ ἡ ξηρά. ὡς οὖν αὗται αἱ δύο
<span class="lb" data-page="1.557" data-line="10" id="l1.557.10"></span>δυσκρασίαι κατὰ τὴν ἑτέραν ἀντίθεσιν ἐδείχθησαν, ἡ μὲν
<span class="lb" data-page="1.557" data-line="11" id="l1.557.11"></span>θερμὴ μόνον, ἡ δὲ ψυχρά· κατὰ τὸν αὐτὸν τρόπον ἕτεραι
<span class="lb" data-page="1.557" data-line="12" id="l1.557.12"></span>δύο γενήσονται κατὰ τὴν ἑτέραν ἀντίθεσιν, ἡ μὲν
<span class="lb" data-page="1.557" data-line="13" id="l1.557.13"></span>ξηρὰ μόνον, ἡ δ’ ὑγρὰ, συμμέτρως ἐχόντων πρὸς ἄλληλα
<span class="lb" data-page="1.557" data-line="14" id="l1.557.14"></span>τοῦ θερμοῦ καὶ τοῦ ψυχροῦ. πάλιν γὰρ κᾀνταῦθα φήσομεν,
<span class="lb" data-page="1.557" data-line="15" id="l1.557.15"></span>ὥσπερ οὐκ ἔστιν ἀναγκαῖον, ἥ τίς ἐστι ξηρὰ κρᾶσις,
<span class="lb" data-page="1.557" data-line="16" id="l1.557.16"></span>εὐθὺς ταύτην εἶναι καὶ θερμὴν, ἀλλ’ ἐνδέχεται καὶ ψυχρὰν
<span class="lb" data-page="1.557" data-line="17" id="l1.557.17"></span>ὑπάρχειν, οὐκ ἀδύνατον ἔσται καὶ τὸ μήτε ψυχρὰν εἶναί
<span class="lb" data-page="1.557" data-line="18" id="l1.557.18"></span>τινα, μήτε θερμὴν, ἀλλ’ εὔκρατον μὲν κατὰ τοῦτο, ξηρὰν
<span class="pb" data-page="1.558" id="p1.558"></span>
<span class="lb" data-page="1.558" data-line="1" id="l1.558.1"></span>δὲ κατὰ τὴν ἑτέραν ἀντίθεσιν. ὡσαύτως δὲ καὶ τὴν ὑγρὰν
<span class="lb" data-page="1.558" data-line="2" id="l1.558.2"></span>κρᾶσιν οὐκ ἀναγκαῖον οὔτε θερμὴν, οὔτε ψυχρὰν ὑπάρχειν,
<span class="lb" data-page="1.558" data-line="3" id="l1.558.3"></span>ἀλλ’ ἐνδέχεται μέσην ἀμφοῖν εἶναι κατά γε ταύτην τὴν ἀντίθεσιν.
<span class="lb" data-page="1.558" data-line="4" id="l1.558.4"></span>εἰ τοίνυν οὐκ ἀναγκαῖον, οὔτε τῇ κατὰ τὸ ψυχρὸν
<span class="lb" data-page="1.558" data-line="5" id="l1.558.5"></span>καὶ θερμὸν δυσκρασίᾳ τὴν ἐκ τῆς ἑτέρας ἀντιθέσεως
<span class="lb" data-page="1.558" data-line="6" id="l1.558.6"></span>ἕπεσθαι, οὔτ’ ἐκείνῃ τὴν ἐκ ταύτης, ἐνδέχεταί ποτε καὶ
<span class="lb" data-page="1.558" data-line="7" id="l1.558.7"></span>τὴν εὔκρατον ὅσον ἐπὶ θερμότητι καὶ ψυχρότητι φύσιν
<span class="lb" data-page="1.558" data-line="8" id="l1.558.8"></span>ἤτοι ξηρὰν ἢ ὑγρὰν γενέσθαι, καὶ τὴν ἐν τούτοις πάλιν
<span class="lb" data-page="1.558" data-line="9" id="l1.558.9"></span>εὔκρατον ἤτοι θερμὴν ἢ ψυχράν. ὥστ’ εἶναι καὶ ταύτας
<span class="lb" data-page="1.558" data-line="10" id="l1.558.10"></span>τέτταρας ἑτέρας ἐκείνων δυσκρασίας, ὡς οἱ πρόσθεν ἰατροί
<span class="lb" data-page="1.558" data-line="11" id="l1.558.11"></span>τε καὶ φιλόσοφοι παρέδοσαν ἡμῖν, καὶ μέσας γε ταύτας τετάχθαι
<span class="lb" data-page="1.558" data-line="12" id="l1.558.12"></span>τῶν εὐκράτων ἕξεων καὶ τῶν κατ’ ἀμφοτέρας τὰς
<span class="lb" data-page="1.558" data-line="13" id="l1.558.13"></span>ἀντιθέσεις δυσκράτων. ἡ μὲν γὰρ ἄκρως εὔκρατος οὐδετέραν
<span class="lb" data-page="1.558" data-line="14" id="l1.558.14"></span>ἀντίθεσιν ἔχει πλεονεκτοῦσαν, ἡ δ’ ἐξ ὑπεναντίου
<span class="lb" data-page="1.558" data-line="15" id="l1.558.15"></span>τῆσδε δύσκρατος ἀμφοτέρας μοχθηράς. ἐν μέσῳ δ’ ἐστὶν
<span class="lb" data-page="1.558" data-line="16" id="l1.558.16"></span>ἡ κατὰ μὲν τὴν ἑτέραν εὔκρατος, κατὰ δὲ τὴν ἑτέραν
<span class="lb" data-page="1.558" data-line="17" id="l1.558.17"></span>δύσκρατος ὑπάρχουσα, ἥτις ἐξ ἡμίσεως μὲν εὔκρατος, ἐξ ﻿
<span class="pb" data-page="1.559" id="p1.559"></span>
<span class="lb" data-page="1.559" data-line="1" id="l1.559.1"></span>ἡμίσεως δὲ δύσκρατος οὖσα, μέση δεόντως ἂν εἶναι λέγοιτο
<span class="lb" data-page="1.559" data-line="2" id="l1.559.2"></span>τῆς ὅλης εὐκράτου τε καὶ δυσκράτου. καὶ εἴπερ ταῦθ’
<span class="lb" data-page="1.559" data-line="3" id="l1.559.3"></span>οὕτως ἔχει, ὥσπερ οὖν καὶ ἔχει, θαῤῥούντως ἤδη λέγομεν,
<span class="lb" data-page="1.559" data-line="4" id="l1.559.4"></span>ἐννέα τὰς πάσας εἶναι τῶν κράσεων διαφορὰς, εὔκρατον μὲν
<span class="lb" data-page="1.559" data-line="5" id="l1.559.5"></span>μίαν, οὐκ εὐκράτους δὲ τὰς ὀκτὼ, τέτταρας μὲν ἁπλᾶς,
<span class="lb" data-page="1.559" data-line="6" id="l1.559.6"></span>ὑγρὰν, καὶ ξηρὰν, καὶ θερμὴν, καὶ ψυχρὰν, ἄλλας δὲ
<span class="lb" data-page="1.559" data-line="7" id="l1.559.7"></span>τέτταρας συνθέτους, ὑγρὰν ἅμα καὶ θερμὴν, καὶ ξηρὰν
<span class="lb" data-page="1.559" data-line="8" id="l1.559.8"></span>ἅμα καὶ θερμὴν, καὶ ψυχρὰν ἅμα καὶ ὑγρὰν, καὶ ψυχρὰν
<span class="lb" data-page="1.559" data-line="9" id="l1.559.9"></span>ἅμα καὶ ξηράν.
</p>
          </article>

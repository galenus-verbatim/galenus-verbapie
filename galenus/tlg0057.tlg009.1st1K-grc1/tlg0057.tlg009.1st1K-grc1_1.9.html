<article xmlns="http://www.w3.org/1999/xhtml" id="urn:cts:greekLit:tlg0057.tlg009.1st1K-grc1:1.9">
<span class="pb page1" data-page="1.559" id="p1.559"></span>
<span class="milestone ed1page page1" data-n="1.66" data-unit="ed1page" id="ed1page.1.66"></span>
<span class="milestone ed2page page1" data-n="3.47" data-unit="ed2page" id="ed2page.3.47"></span>
            <p>
<span class="lb" data-page="1.559" data-line="10" id="l1.559.10"></span>Ἐν ἑκάστῃ δὲ τῶν εἰρημένων κράσεων τὸ
<span class="lb" data-page="1.559" data-line="11" id="l1.559.11"></span>μᾶλλόν τε καὶ τὸ ἦττον πάμπολυ, κατά τε τὰς ἁπλᾶς
<span class="lb" data-page="1.559" data-line="12" id="l1.559.12"></span>λεγομένας κράσεις, ἐπί τε τῆς ὅλης οὐσίας, ἤδη δὲ καὶ
<span class="lb" data-page="1.559" data-line="13" id="l1.559.13"></span>καθ’ ἕν ὁτιοῦν γένος. εἰ δή τις βούλεται διαγνωστικὸς εἶναι
<span class="lb" data-page="1.559" data-line="14" id="l1.559.14"></span>κράσεων, ἄρχεσθαι τούτῳ προσήκει τῆς γυμνασίας ἀπὸ
<span class="lb" data-page="1.559" data-line="15" id="l1.559.15"></span>τῶν καθ’ ἕκαστον γένος εὐκράτων τε καὶ μέσων φύσεων.
<span class="lb" data-page="1.559" data-line="16" id="l1.559.16"></span>ἐκείναις γὰρ τὰς ἄλλας παραβάλλων, ῥᾳδίως ἐξευρήσει τὸ
<span class="pb" data-page="1.560" id="p1.560"></span>
<span class="lb" data-page="1.560" data-line="1" id="l1.560.1"></span>πλεονάζον ἢ τὸ λεῖπον <span class="milestone ed2page" data-n="3.48" data-unit="ed2page" id="ed2page.3.48"></span>ἐν ἑκάστῃ. περὶ πρώτων οὖν
<span class="lb" data-page="1.560" data-line="2" id="l1.560.2"></span>ῥητέον τῶν ἁπλῶς λεγομένων εὐκράτων τε καὶ δυσκράτων,
<span class="lb" data-page="1.560" data-line="3" id="l1.560.3"></span>ἅς ἐπὶ πάσης οὐσίας γεννητῆς, οὐκ ἐπὶ ζώων μόνον, ἢ φυτῶν,
<span class="lb" data-page="1.560" data-line="4" id="l1.560.4"></span>ἔφαμεν ἐξετάζεσθαι. πάλιν δὲ κᾀνταῦθα τό γε τοσοῦτο
<span class="lb" data-page="1.560" data-line="5" id="l1.560.5"></span>χρὴ διαστείλασθαι περὶ ὀνομάτων, ὡς θερμὴ κρᾶσις
<span class="lb" data-page="1.560" data-line="6" id="l1.560.6"></span>ἄλλη μέν ἐστιν ἐνεργείᾳ, δυνάμει δ’ ἄλλη, καὶ ὡς δυνάμει
<span class="lb" data-page="1.560" data-line="7" id="l1.560.7"></span>ταῦτ’ εἶναι λέγομεν, ὅσα μήπω μέν ἐστιν ὃ λέγεται,
<span class="lb" data-page="1.560" data-line="8" id="l1.560.8"></span>ῥᾷστον δ’ αὐτοῖς γενέσθαι, φυσικήν τινα ἐπιτηδειότητα
<span class="lb" data-page="1.560" data-line="9" id="l1.560.9"></span><span class="milestone ed1page" data-n="1.67" data-unit="ed1page" id="ed1page.1.67"></span>κεκτημένοις εἰς τὸ γενέσθαι. περὶ πρώτων οὖν διέλθωμεν
<span class="lb" data-page="1.560" data-line="10" id="l1.560.10"></span>τῶν ἐνεργείᾳ θερμῶν καὶ ψυχρῶν, καὶ ξηρῶν καὶ
<span class="lb" data-page="1.560" data-line="11" id="l1.560.11"></span>ὑγρῶν, ἀπὸ τῆς συμπάσης οὐσίας ἀρξάμενοι, κᾄπειτα μεταβῶμεν
<span class="lb" data-page="1.560" data-line="12" id="l1.560.12"></span>ἐπί τε τὰ ζῶα καὶ τὰ φυτά. τελέως γὰρ ἂν οὕτως
<span class="lb" data-page="1.560" data-line="13" id="l1.560.13"></span>ἡμῖν ἀπειργασμένον εἴη τὸ προτεθέν. ἐπειδὴ τοίνυν τὸ
<span class="lb" data-page="1.560" data-line="14" id="l1.560.14"></span>μέσον ἐν ἅπαντι γένει, καὶ μάλιστα κατὰ τὰς συμπάσας
<span class="lb" data-page="1.560" data-line="15" id="l1.560.15"></span>οὐσίας, ἐκ τῆς τῶν ἄκρων μίξεως γίνεται, χρὴ καὶ τὴν
<span class="lb" data-page="1.560" data-line="16" id="l1.560.16"></span>νόησιν αὐτοῦ καὶ τὴν διάγνωσιν ἐξ ἐκείνων συνίστασθαι.
<span class="lb" data-page="1.560" data-line="17" id="l1.560.17"></span>τὸ μὲν δὴ τῆς νοήσεως ῥᾶστον. ἀπὸ γὰρ τοῦ θερμοτάτου
<span class="pb" data-page="1.561" id="p1.561"></span>
<span class="lb" data-page="1.561" data-line="1" id="l1.561.1"></span>πάντων τῶν εἰς αἴσθησιν ἡκόντων, οἷον ἤτοι πυρὸς, ἤ τινος
<span class="lb" data-page="1.561" data-line="2" id="l1.561.2"></span>ὕδατος ἄκρως ζέοντος, ἐπὶ τὸ ψυχρότατον κατελθόντες
<span class="lb" data-page="1.561" data-line="3" id="l1.561.3"></span>ἁπάντων ὧν ἴσμεν, οἶον κρύσταλλον, ἢ χιόνα, νοήσαντές τι
<span class="lb" data-page="1.561" data-line="4" id="l1.561.4"></span>διάστημα, μέσον ἀκριβῶς τοῦτο τέμνομεν. οὕτω γὰρ ἐξευρήσομεν
<span class="lb" data-page="1.561" data-line="5" id="l1.561.5"></span>τῇ νοήσει τὸ σύμμετρον, ὅπερ ἑκατέρου τῶν ἄκρων
<span class="lb" data-page="1.561" data-line="6" id="l1.561.6"></span>ἴσον ἀπέχει. ἀλλὰ καὶ κατασκευάσαι πως αὐτὸ δυνάμεθα,
<span class="lb" data-page="1.561" data-line="7" id="l1.561.7"></span>τὸν ἴσον ὄγκον κρυστάλλου μίξαντες ὕδατι ζέοντι. τὸ γὰρ
<span class="lb" data-page="1.561" data-line="8" id="l1.561.8"></span>ἐξ ἀμφοῖν κραθὲν ἴσον ἑκατέρου τῶν ἄκρων ἀφέξει, τοῦ τε
<span class="lb" data-page="1.561" data-line="9" id="l1.561.9"></span>καίοντος καὶ τοῦ ναρκοῦντος διὰ ψύξιν. οὔκουν οὐδὲν ἔτι
<span class="lb" data-page="1.561" data-line="10" id="l1.561.10"></span>χαλεπόν ἐστι, τοῦ κραθέντος οὕτως ἁψαμένους, ἔχειν τὸ
<span class="lb" data-page="1.561" data-line="11" id="l1.561.11"></span>μέσον ἁπάσης οὐσίας ἐν τῇ κατὰ τὸ θερμόν τε καὶ ψυχρὸν
<span class="lb" data-page="1.561" data-line="12" id="l1.561.12"></span>ἀντιθέσει, καὶ μεμνῆσθαι τούτου, καὶ κρίνειν ἅπαντα τἄλλα
<span class="lb" data-page="1.561" data-line="13" id="l1.561.13"></span>καθάπερ τινὶ κανόνι παραβάλλοντας. καὶ μὲν δὴ καὶ ξηρὰν
<span class="lb" data-page="1.561" data-line="14" id="l1.561.14"></span>γῆν, ἢ τέφραν, ἤ τι τοιοῦτο ἕτερον ἀκριβῶς αὐχμηρὸν
<span class="lb" data-page="1.561" data-line="15" id="l1.561.15"></span>ἀναδεύσας ὕδατι κατὰ τὸν ὄγκον ἴσῳ, τὸ μέσον ἐργάσῃ
<span class="lb" data-page="1.561" data-line="16" id="l1.561.16"></span>σῶμα τῆς κατὰ τὸν ξηρόν τε καὶ ὑγρὸν ἀντιθέσεως. οὔκουν
<span class="lb" data-page="1.561" data-line="17" id="l1.561.17"></span>οὐδὲ ἐνταῦθα χαλεπὸν οὐδὲν, ὄψει τε ἅμα καὶ ἁφῇ τὸ
<span class="pb" data-page="1.562" id="p1.562"></span>
<span class="lb" data-page="1.562" data-line="1" id="l1.562.1"></span>τοιοῦτο σῶμα διαγνόντας, παραθέσθαι τῇ μνήμῃ, καὶ τούτῳ
<span class="lb" data-page="1.562" data-line="2" id="l1.562.2"></span>κανόνι τε καὶ κριτηρίῳ χρῆσθαι πρὸς τὴν τῶν ἐλλειπόντων
<span class="lb" data-page="1.562" data-line="3" id="l1.562.3"></span>ἢ πλεοναζόντων ὑγρῶν καὶ ξηρῶν διάγνωσιν. ἔστω δὲ δηλονότι
<span class="lb" data-page="1.562" data-line="4" id="l1.562.4"></span>τὸ κρινόμενον σῶμα συμμέτρως θερμόν. εἰ γὰρ εἰς
<span class="lb" data-page="1.562" data-line="5" id="l1.562.5"></span>ἄκρον ἤτοι θερμότητος ἢ ψύξεως ἄγοιτο, τουτὶ τὸ μέσον
<span class="lb" data-page="1.562" data-line="6" id="l1.562.6"></span>ὑγροῦ καὶ ξηροῦ σῶμα φαντασίαν ἐνίοτε παρέξει ψευδῆ,
<span class="lb" data-page="1.562" data-line="7" id="l1.562.7"></span>καὶ δόξει ποτὲ μὲν ὑγρότερον εἶναι τοῦ συμμέτρου, ποτὲ δὲ
<span class="lb" data-page="1.562" data-line="8" id="l1.562.8"></span>ξηρότερον. εἰ μὲν γὰρ θερμανθείη πλέον, ἢ δεῖ, τηκόμενόν
<span class="lb" data-page="1.562" data-line="9" id="l1.562.9"></span>τε καὶ ῥέον, ὑγροτέρου φαντασίαν ἑαυτοῦ παρέξει. ψυχόμενον
<span class="lb" data-page="1.562" data-line="10" id="l1.562.10"></span>δὲ περαιτέρω τοῦ προσήκοντος, ἵσταταί τε καὶ πήγνυται,
<span class="lb" data-page="1.562" data-line="11" id="l1.562.11"></span>καὶ ἀκίνητον γίνεται, καὶ σκληρὸν ἁπτομένοις φαίνεται,
<span class="lb" data-page="1.562" data-line="12" id="l1.562.12"></span>κᾀκ τούτου φαντασίαν προβάλλει ψευδῆ ξηρότητος.
<span class="lb" data-page="1.562" data-line="13" id="l1.562.13"></span>εἰ δ’, ὥσπερ ὑγροῦ καὶ ξηροῦ μετέσχεν ἴσον, οὕτω καὶ θερμότητός
<span class="lb" data-page="1.562" data-line="14" id="l1.562.14"></span>τε καὶ ψύξεως εἴη μέσον, οὔτε σκληρὸν, οὔτε μαλακὸν
<span class="lb" data-page="1.562" data-line="15" id="l1.562.15"></span>ἁπτομένῳ φαίνεται τὸ τοιοῦτο σῶμα. τὸ μὲν οὖν ὅλα
<span class="lb" data-page="1.562" data-line="16" id="l1.562.16"></span>δι’ ὅλων αὐτὰ κεράσαι, τὸ θερμὸν λέγω καὶ τὸ ψυχρὸν,
<span class="lb" data-page="1.562" data-line="17" id="l1.562.17"></span>καὶ τὸ ξηρὸν καὶ τὸ ὑγρὸν, ἀδύνατον ἀνθρώπῳ. γῆ γὰρ ὑγρῷ
<span class="pb" data-page="1.563" id="p1.563"></span>
<span class="lb" data-page="1.563" data-line="1" id="l1.563.1"></span>φυραθεῖσα μέμικται μὲν, ὡς ἄν τῳ δόξειε, καὶ οὕτω κέκραται
<span class="lb" data-page="1.563" data-line="2" id="l1.563.2"></span>πᾶσα παντὶ, παράθεσις μήν ἐστι τὸ τοιοῦτο κατὰ
<span class="lb" data-page="1.563" data-line="3" id="l1.563.3"></span>σμικρὰ, καὶ οὐ δι’ ὅλων κρᾶσις, ἀλλὰ τὸ δι’ ὅλων ἄμφω
<span class="lb" data-page="1.563" data-line="4" id="l1.563.4"></span>κεράσαι θεοῦ καὶ φύσεως ἔργον. ἔτι δὲ μᾶλλον, εἰ τὸ
<span class="lb" data-page="1.563" data-line="5" id="l1.563.5"></span>θερμὸν καὶ τὸ ψυχρὸν ὅλα δι’ ὅλων ἀλλήλοις κεραννύοιτο.
<span class="lb" data-page="1.563" data-line="6" id="l1.563.6"></span>τὸ μέντοι παράθεσιν ἐργάσασθαι τοιαύτην, ὡς ἐκφεύγειν
<span class="lb" data-page="1.563" data-line="7" id="l1.563.7"></span>τὴν αἴσθησιν ἕκαστον τῶν ἁπλῶν σωμάτων, οὐ <span class="milestone ed2page" data-n="3.49" data-unit="ed2page" id="ed2page.3.49"></span>φύσεως
<span class="lb" data-page="1.563" data-line="8" id="l1.563.8"></span>τοῦτό γε μόνης ἢ θεοῦ τὸ ἔργον, ἀλλὰ καὶ ἡμέτερόν
<span class="lb" data-page="1.563" data-line="9" id="l1.563.9"></span>ἐστιν. οὐδὲ γὰρ χαλεπὸν ὑγροῦ καὶ ξηροῦ μέσον ἐργάσασθαι
<span class="lb" data-page="1.563" data-line="10" id="l1.563.10"></span>πηλὸν ἐκ τῆς τοιαύτης μίξεως· ὡσαύτως δὲ καὶ
<span class="lb" data-page="1.563" data-line="11" id="l1.563.11"></span>θερμοῦ καὶ ψυχροῦ. καί σοι φανεῖται τὸ τοιοῦτο σῶμα
<span class="lb" data-page="1.563" data-line="12" id="l1.563.12"></span>καὶ τῇ θερμότητι μὲν καὶ τῇ ψυχρότητι εὔκρατον, ἀλλὰ
<span class="lb" data-page="1.563" data-line="13" id="l1.563.13"></span>καὶ σκληρότητός τε καὶ μαλακότητος ἐν τῷ μέσῳ. τοιοῦτο
<span class="lb" data-page="1.563" data-line="14" id="l1.563.14"></span>δ’ ἐστὶ καὶ τὸ τῶν ἀνθρώπων δέρμα, μέσον ἀκριβῶς ἁπάντων
<span class="lb" data-page="1.563" data-line="15" id="l1.563.15"></span>τῶν ἐσχάτων, θερμοῦ καὶ ψυχροῦ, καὶ σκληροῦ καὶ
<span class="lb" data-page="1.563" data-line="16" id="l1.563.16"></span>μαλακοῦ, καὶ τούτου μάλιστα τὸ κατὰ τὴν χεῖρα. γνώμων
<span class="lb" data-page="1.563" data-line="17" id="l1.563.17"></span>γὰρ αὕτη πάντων ἔμελλεν ἔσεσθαι τῶν αἰσθητῶν, ὄργανον ﻿
<span class="pb" data-page="1.564" id="p1.564"></span>
<span class="lb" data-page="1.564" data-line="1" id="l1.564.1"></span>ἁπτικὸν ὑπὸ τῆς φύσεως ἀπεργασθεῖσα τῷ φρονιμωτάτῳ
<span class="lb" data-page="1.564" data-line="2" id="l1.564.2"></span>τῶν ζώων οἰκεῖον. ἴσον οὖν ἀπέχειν αὐτὴν ἐχρῆν ἁπάντων
<span class="lb" data-page="1.564" data-line="3" id="l1.564.3"></span>τῶν ἄκρων, θερμοῦ καὶ ψυχροῦ, καὶ ξηροῦ καὶ ὑγροῦ.
<span class="lb" data-page="1.564" data-line="4" id="l1.564.4"></span>καὶ δὴ καὶ γέγονεν ἐκ τῆς τούτων ἁπάντων ἰσομοιρίας,
<span class="lb" data-page="1.564" data-line="5" id="l1.564.5"></span>οὐ μιχθέντων μόνον, ἀλλὰ καὶ δι’ ὅλων ἀλλήλοις
<span class="lb" data-page="1.564" data-line="6" id="l1.564.6"></span>κερασθέντων, ὅπερ οὐκ ἔτ’ οὐδεὶς ἡμῶν ἐργάσασθαι δυνατός
<span class="lb" data-page="1.564" data-line="7" id="l1.564.7"></span>ἐστιν, ἀλλὰ φύσεως τὸ ἔργον. ὅσα μὲν οὖν σκληρότερα
<span class="lb" data-page="1.564" data-line="8" id="l1.564.8"></span>τοῦ δέρματός ἐστι μόρια, καθάπερ ὀστᾶ, καὶ χόνδροι,
<span class="lb" data-page="1.564" data-line="9" id="l1.564.9"></span>καὶ κέρατα, καὶ τρίχες, ὄνυχές τε καὶ σύνδεσμοι, καὶ
<span class="lb" data-page="1.564" data-line="10" id="l1.564.10"></span>ὁπλαὶ, καὶ πλῆκτρα, πλέον ἐν τούτοις ἐστὶ τὸ ξηρόν· ὅσα
<span class="lb" data-page="1.564" data-line="11" id="l1.564.11"></span>δὲ μαλακώτερα, καθάπερ αἷμα, καὶ φλέγμα, καὶ πιμελὴ,
<span class="lb" data-page="1.564" data-line="12" id="l1.564.12"></span>καὶ στέαρ, καὶ μυελὸς, ἐγκέφαλός τε καὶ νωτιαῖος, ὑγροῦ
<span class="lb" data-page="1.564" data-line="13" id="l1.564.13"></span>πλέον ἐν τούτοις ἐστὶν, ἢ ξηροῦ. καὶ μὲν δὴ καὶ ὅσῳ τὸ
<span class="lb" data-page="1.564" data-line="14" id="l1.564.14"></span>πάντων ξηρότατον ἐν ἀνθρώπῳ μόριον ὑπερβάλλει ξηρότητι
<span class="lb" data-page="1.564" data-line="15" id="l1.564.15"></span>τοῦ δέρματος, τοσούτῳ πάλιν ἀπολείπεται τὸ ὑγρότατον.
<span class="lb" data-page="1.564" data-line="16" id="l1.564.16"></span>ἔοικε δέ πως ὁ λόγος ἤδη τῶν χρησιμωτάτων αὐτῶν
<span class="lb" data-page="1.564" data-line="17" id="l1.564.17"></span>ἐφάπτεσθαι, καὶ διδάσκειν, ἅμα μὲν ὡς οὐχὶ ζώων μόνον,
<span class="lb" data-page="1.564" data-line="18" id="l1.564.18"></span>ἀλλὰ καὶ τῶν ἄλλων ἁπάντων σωμάτων εὐκρατότατός ἐστιν
<span class="pb" data-page="1.565" id="p1.565"></span>
<span class="lb" data-page="1.565" data-line="1" id="l1.565.1"></span>ὁ ἄνθρωπος, ἅμα δ’ ὡς τῶν ἐν αὐτῷ μορίων τὸ τῆς
<span class="lb" data-page="1.565" data-line="2" id="l1.565.2"></span>χειρὸς δέρμα τὸ ἔσωθεν ἁπάσας ἐκπέφευγεν ἀκριβῶς τὰς
<span class="lb" data-page="1.565" data-line="3" id="l1.565.3"></span>ὑπερβολάς. ἐπιστήσαντες οὖν πάλιν ἐνταῦθα τὸν λόγον
<span class="lb" data-page="1.565" data-line="4" id="l1.565.4"></span>ἐπισκεψώμεθα, τίς ἄριστα πάντων κέκραται ἄνθρωπος, ὃν
<span class="lb" data-page="1.565" data-line="5" id="l1.565.5"></span>καὶ τῆς ὅλης μὲν οὐσίας, ἔτι δὲ μᾶλλον ἀνθρώπων καὶ
<span class="lb" data-page="1.565" data-line="6" id="l1.565.6"></span>τῶν ἄλλων ζώων ἐν τῷ μέσῳ χρὴ τάξαντας, καθάπερ τινὰ
<span class="lb" data-page="1.565" data-line="7" id="l1.565.7"></span>κανόνα καὶ γνώμονα, τοὺς ἄλλους ἅπαντας τούτῳ παραβάλλοντας,
<span class="lb" data-page="1.565" data-line="8" id="l1.565.8"></span>θερμοὺς καὶ ψυχροὺς, καὶ ξηροὺς καὶ ὑγροὺς
<span class="lb" data-page="1.565" data-line="9" id="l1.565.9"></span>ὀνομάζειν. δεῖ δὲ συνδραμεῖν ἐς ταὐτὸν ἐπὶ τοῦδε πολλὰ
<span class="lb" data-page="1.565" data-line="10" id="l1.565.10"></span>γνωρίσματα. καὶ γὰρ ὡς πρὸς τὴν ὅλην οὐσίαν ἐξετάζοντι
<span class="lb" data-page="1.565" data-line="11" id="l1.565.11"></span>μέσον φαίνεσθαι χρὴ τὸν τοιοῦτον, ἔτι δὲ μᾶλλον ὡς πρὸς
<span class="lb" data-page="1.565" data-line="12" id="l1.565.12"></span>ἀνθρώπους τε καὶ ζῶα. τὰ μὲν οὖν ἁπάσης τῆς οὐσίας
<span class="lb" data-page="1.565" data-line="13" id="l1.565.13"></span>γνωρίσματα κοινὰ προείρηται· τὰ δ’ ὡς ἐν ζώων εἴδεσιν
<span class="lb" data-page="1.565" data-line="14" id="l1.565.14"></span>ἐνεργείας τελειότητι κρίνεται τῆς ἑκάστῳ πρεπούσης. πρέπει
<span class="lb" data-page="1.565" data-line="15" id="l1.565.15"></span>δ’ ἀνθρώπῳ μὲν εἶναι σοφωτάτῳ, κυνὶ δὲ πρᾳοτάτῳ
<span class="lb" data-page="1.565" data-line="16" id="l1.565.16"></span>τε ἅμα καὶ ἀλκιμωτάτῳ, λέοντι δὲ ἀλκιμωτάτῳ μόνον,
<span class="lb" data-page="1.565" data-line="17" id="l1.565.17"></span>ὥσπερ γε καὶ προβάτῳ πρᾳοτάτω. καὶ μέν με καὶ ὡς
<span class="lb" data-page="1.565" data-line="18" id="l1.565.18"></span>τὰς τοῦ σώματος ἐνεργείας οἰκείας εἶναι χρὴ τῷ τῆς ψυχῆς
<span class="pb" data-page="1.566" id="p1.566"></span>
<span class="lb" data-page="1.566" data-line="1" id="l1.566.1"></span>ἤθει, δέδεικται μὲν καὶ πρὸς Ἀριστοτέλους ἐν τοῖς περὶ
<span class="lb" data-page="1.566" data-line="2" id="l1.566.2"></span>ζώων μορίων· λέλεκται δὲ καὶ πρὸς ἡμῶν ὑπὲρ αὐτῶν οὐδὲν
<span class="lb" data-page="1.566" data-line="3" id="l1.566.3"></span>ἦττον. ἡ μὲν δὴ μέθοδος ἥδε. τὸ δ’ ἀσκῆσαι γνωρίζειν
<span class="lb" data-page="1.566" data-line="4" id="l1.566.4"></span>ἑτοίμως ἐν ἑκάστῳ γένει ζώου καὶ κατὰ τὰ σύμπαντα
<span class="lb" data-page="1.566" data-line="5" id="l1.566.5"></span>τὸ μέσον, οὐ τοῦ τυχόντος ἀνδρὸς, ἀλλ’ ἐσχάτως ἐστὶ φιλοπόνου,
<span class="lb" data-page="1.566" data-line="6" id="l1.566.6"></span>καὶ διὰ μακρᾶς ἐμπειρίας καὶ πολλῆς γνώσεως
<span class="lb" data-page="1.566" data-line="7" id="l1.566.7"></span>ἁπάντων τῶν κατὰ μέρος ἐξευρίσκειν δυναμένου τὸ μέσον.
<span class="lb" data-page="1.566" data-line="8" id="l1.566.8"></span>οὕτω γοῦν καὶ πλάσται, καὶ γραφεῖς, ἀνδριαντοποιοί τε καὶ
<span class="lb" data-page="1.566" data-line="9" id="l1.566.9"></span>ὅλως ἀγαλματοποιοὶ τὰ κάλλιστα γράφουσί τε καὶ πλάττουσι
<span class="lb" data-page="1.566" data-line="10" id="l1.566.10"></span>καθ’ ἕκαστον εἶδος, οἶον ἄνθρωπον εὐμορφότατον, <span class="milestone ed2page" data-n="3.50" data-unit="ed2page" id="ed2page.3.50"></span>ἢ
<span class="lb" data-page="1.566" data-line="11" id="l1.566.11"></span>ἵππον, ἢ βοῦν, ἢ λέοντα, τὸ μέσον ἐν ἐκείνῳ τῷ γένει
<span class="lb" data-page="1.566" data-line="12" id="l1.566.12"></span>σκοποῦντες. καί πού τις ἀνδριὰς ἐπαινεῖται, Πολυκλείτου
<span class="lb" data-page="1.566" data-line="13" id="l1.566.13"></span>κανὼν ὀνομαζόμενος, ἐκ τοῦ πάντων τῶν μορίων ἀκριβῆ
<span class="lb" data-page="1.566" data-line="14" id="l1.566.14"></span>τὴν πρὸς ἄλληλα συμμετρίαν ἔχειν ὀνόματος τοιούτου τυχών.
<span class="lb" data-page="1.566" data-line="15" id="l1.566.15"></span>ἔστι μὲν <span class="milestone ed1page" data-n="1.68" data-unit="ed1page" id="ed1page.1.68"></span>οὖν ἐπιπλέον, ὃν νῦν ἡμεῖς ἐζητοῦμεν,
<span class="lb" data-page="1.566" data-line="16" id="l1.566.16"></span>ἢ ὁ κανὼν οὗτος. οὐ μόνον γὰρ ὑγρότητός τε καὶ ξηρότητος
<span class="pb" data-page="1.567" id="p1.567"></span>
<span class="lb" data-page="1.567" data-line="1" id="l1.567.1"></span>ἐν τῷ μέσῳ καθέστηκεν ὁ οὕτως εὔσαρκος ἄνθρωπος,
<span class="lb" data-page="1.567" data-line="2" id="l1.567.2"></span>ἀλλὰ καὶ διαπλάσεως ἀρίστης τετύχηκεν, ἴσως μὲν ἑπομένης
<span class="lb" data-page="1.567" data-line="3" id="l1.567.3"></span>τῇ τῶν τεσσάρων στοιχείων εὐκρασίᾳ, τάχα δέ τινα
<span class="lb" data-page="1.567" data-line="4" id="l1.567.4"></span>θειοτέραν ἀρχὴν ἑτέραν ἐχούσης ἄνωθεν. ἀλλὰ τό γε πάντως
<span class="lb" data-page="1.567" data-line="5" id="l1.567.5"></span>εὔκρατον εἶναι τὸν τοιοῦτον ἐξ ἀνάγκης ὑπάρχει· τὸ
<span class="lb" data-page="1.567" data-line="6" id="l1.567.6"></span>γὰρ ἐν εὐσαρκίᾳ σύμμετρον εὐκρασίας ἐστὶν ἔγγονον. εὐθὺς
<span class="lb" data-page="1.567" data-line="7" id="l1.567.7"></span>δ’ ὑπάρχει τῷ τοιούτῳ σώματι, καὶ ταῖς ἐνεργείαις
<span class="lb" data-page="1.567" data-line="8" id="l1.567.8"></span>ἄριστα διακεῖσθαι, καὶ σκληρότητός τε καὶ μαλακότητος
<span class="lb" data-page="1.567" data-line="9" id="l1.567.9"></span>ἔχειν μετρίως, θερμότητός τε καὶ ψυχρότητος· καὶ ταῦθ’
<span class="lb" data-page="1.567" data-line="10" id="l1.567.10"></span>ὑπάρχειν ἅπαντα τῷ δέρματι, καὶ τούτῳ μάλιστα τῷ τῆς
<span class="lb" data-page="1.567" data-line="11" id="l1.567.11"></span>χειρὸς ἐντὸς, ὅταν μηδένα τύλον ἔχῃ τοιοῦτον, οἷον τοῖς
<span class="lb" data-page="1.567" data-line="12" id="l1.567.12"></span>ἐρέττουσί τε καὶ σκάπτουσι γίνεται. διττῆς γὰρ ἕνεκα χρείας
<span class="lb" data-page="1.567" data-line="13" id="l1.567.13"></span>τῶν χειρῶν γεγενημένων, ἁφῆς καὶ ἀντιλήψεως, αἱ μαλακαὶ
<span class="lb" data-page="1.567" data-line="14" id="l1.567.14"></span>μὲν εἰς τὴν τῆς ἁφῆς ἀκρίβειαν, αἱ σκληραὶ δὲ εἰς τὴν
<span class="lb" data-page="1.567" data-line="15" id="l1.567.15"></span>τῆς ἀντιλήψεως ἰσχὺν ἐπιτηδειότεραι. καὶ δὴ καὶ τὸ δέρμα
<span class="lb" data-page="1.567" data-line="16" id="l1.567.16"></span>τὸ μέσον οὐ μόνον ἁπάντων ἀνθρωπίνων μορίων, ἀλλὰ
<span class="lb" data-page="1.567" data-line="17" id="l1.567.17"></span>καὶ τῆς ὅλης οὐσίας, καὶ πάντων τῶν ἐν γενέσει καὶ
<span class="pb" data-page="1.568" id="p1.568"></span>
<span class="lb" data-page="1.568" data-line="1" id="l1.568.1"></span>φθορᾷ σωμάτων, οὐ τὸ τετυλωμένον ἐστὶ καὶ σκληρὸν καὶ
<span class="lb" data-page="1.568" data-line="2" id="l1.568.2"></span>λιθῶδες, ἀλλὰ τὸ κατὰ φύσιν ἔχον, ᾧ δὴ καὶ μάλιστά φαμεν
<span class="lb" data-page="1.568" data-line="3" id="l1.568.3"></span>ἀκριβοῦσθαι τὴν ἁφήν. ὅτι μὲν οὖν σκληρότητός τε
<span class="lb" data-page="1.568" data-line="4" id="l1.568.4"></span>καὶ μαλακότητος ἐν τῷ μέσῳ καθέστηκεν ἁπάντων μορίων,
<span class="lb" data-page="1.568" data-line="5" id="l1.568.5"></span>ἱκανῶς ἐναργές· ὅτι δὲ καὶ θερμότητος καὶ ψυχρότητος,
<span class="lb" data-page="1.568" data-line="6" id="l1.568.6"></span>ἐκ τῆς οὐσίας ἂν αὐτοῦ μάλιστα καταμάθοις. ἔστι γὰρ
<span class="lb" data-page="1.568" data-line="7" id="l1.568.7"></span>οἷον ἔναιμόν τι νεῦρον, ἀκριβῶς μέσον ὑπάρχον νεύρου τε
<span class="lb" data-page="1.568" data-line="8" id="l1.568.8"></span>καὶ σαρκὸς, ὡς εἰ καὶ κραθέντων ἀμφοῖν ἐγένετο. ἀλλὰ
<span class="lb" data-page="1.568" data-line="9" id="l1.568.9"></span>νεῦρον μὲν ἅπαν ἄναιμόν τε καὶ ψυχρόν· σὰρξ δὲ πολύαιμός
<span class="lb" data-page="1.568" data-line="10" id="l1.568.10"></span>τε καὶ θερμή· μέσον δ’ ἀμφοῖν τὸ δέρμα, μήτ’
<span class="lb" data-page="1.568" data-line="11" id="l1.568.11"></span>ἄναιμον τὸ πάμπαν, ὡς νεῦρον, ἀλλὰ μηδὲ πολύαιμον, ὡς
<span class="lb" data-page="1.568" data-line="12" id="l1.568.12"></span>ἡ σὰρξ, γενόμενον. εἰ δὴ τοῦτο κανόνα τε καὶ οἷον κριτήριον
<span class="lb" data-page="1.568" data-line="13" id="l1.568.13"></span>ἁπάντων τῶν τοῦ ζώου μορίων προστησάμενος ἐξετάζεις
<span class="lb" data-page="1.568" data-line="14" id="l1.568.14"></span>τε καὶ παραβάλλεις αὐτῷ τἄλλα, τὰς ὀκτὼ διαφορὰς
<span class="lb" data-page="1.568" data-line="15" id="l1.568.15"></span>εὑρήσεις τῆς δυσκρασίας ἐν αὐτοῖς. καὶ δὴ καὶ κατὰ μέρος
<span class="lb" data-page="1.568" data-line="16" id="l1.568.16"></span>δίειμί σοι περὶ πάντων ἑξῆς. φλέγμα μὲν οὖν ὑγρότατόν
<span class="lb" data-page="1.568" data-line="17" id="l1.568.17"></span>ἐστι καὶ ψυχρότατον, αἷμα δὲ θερμότατον, ἀλλ’ οὐχ οὕτως ﻿
<span class="pb" data-page="1.569" id="p1.569"></span>
<span class="lb" data-page="1.569" data-line="1" id="l1.569.1"></span>ὑγρὸν, ὡς τὸ φλέγμα. θρὶξ δὲ ξηροτάτη τε καὶ ψυχροτάτη·
<span class="lb" data-page="1.569" data-line="2" id="l1.569.2"></span>ἧττον δὲ αὐτῆς ὀστοῦν ψυχρόν ἐστι καὶ ξηρὸν, καὶ
<span class="lb" data-page="1.569" data-line="3" id="l1.569.3"></span>τοῦδε χόνδρος ἧττον ξηρός. ἐφεξῆς δὲ χόνδρῳ σύνδεσμος,
<span class="lb" data-page="1.569" data-line="4" id="l1.569.4"></span>καὶ ὃν χονδροσύνδεσμον ὀνομάζουσιν, ἔπειτα τένων, εἶθ’
<span class="lb" data-page="1.569" data-line="5" id="l1.569.5"></span>ὑμὴν, καὶ ἀρτηρία, καὶ φλὲψ, αὐτὰ δηλονότι τὰ σώματα
<span class="lb" data-page="1.569" data-line="6" id="l1.569.6"></span>τῶν ἀγγείων, εἶθ’ ὅσα νεῦρα σκληρά. τὰ δὲ μαλακὰ νεῦρα
<span class="lb" data-page="1.569" data-line="7" id="l1.569.7"></span>κατὰ τὴν τοῦ δέρματος ὑπάρχει φύσιν ἐν τῇ καθ’ ὑγρότητά
<span class="lb" data-page="1.569" data-line="8" id="l1.569.8"></span>τε καὶ ξηρότητα μεσότητι. κατὰ γὰρ τὴν ἑτέραν ἀντίθεσιν
<span class="lb" data-page="1.569" data-line="9" id="l1.569.9"></span>οὐκ ἔτι μέσον θερμοῦ καὶ ψυχροῦ τὸ νεῦρον μαλακὸν,
<span class="lb" data-page="1.569" data-line="10" id="l1.569.10"></span>ἀλλὰ τοσοῦτον ἀπολείπεται θερμότητος, ὅσον καὶ αἵματος.
<span class="lb" data-page="1.569" data-line="11" id="l1.569.11"></span>οὕτω δὲ καὶ τἄλλα σύμπαντα τὰ πρόσθεν εἰρημένα
<span class="lb" data-page="1.569" data-line="12" id="l1.569.12"></span>τοσούτῳ ψυχρότερα δέρματος, ὅσῳ καὶ ἀναιμότερα. καὶ οἵ
<span class="lb" data-page="1.569" data-line="13" id="l1.569.13"></span>γε χιτῶνες αὐτοὶ τῶν ἐναιμοτάτων ἀγγείων, ἀρτηρίας λέγω
<span class="lb" data-page="1.569" data-line="14" id="l1.569.14"></span>καὶ φλεβὸς, ἄναιμοί τέ εἰσι καὶ ψυχροὶ τῇ φύσει· τῇ γειτνιάσει
<span class="lb" data-page="1.569" data-line="15" id="l1.569.15"></span>δὲ τοῦ αἵματος θερμαίνονται, καὶ εἰς μέσην ἀφικνοῦνται
<span class="lb" data-page="1.569" data-line="16" id="l1.569.16"></span>κατάστασιν κράσεως. <span class="milestone ed2page" data-n="3.51" data-unit="ed2page" id="ed2page.3.51"></span>τὸ δὲ αἷμα πάλιν αὐτὸ
<span class="lb" data-page="1.569" data-line="17" id="l1.569.17"></span>παρὰ τῆς καρδίας ἔχει τὴν θερμασίαν. φύσει γὰρ ἐκεῖνο τὸ
<span class="pb" data-page="1.570" id="p1.570"></span>
<span class="lb" data-page="1.570" data-line="1" id="l1.570.1"></span>σπλάγχνον ἁπάντων ἐστὶ τῶν τοῦ ζώου μορίων ἐναιμότατόν
<span class="lb" data-page="1.570" data-line="2" id="l1.570.2"></span>τε ἅμα καὶ θερμότατον· ἐφεξῆς δ’ αὐτῷ τὸ ἧπαρ.
<span class="lb" data-page="1.570" data-line="3" id="l1.570.3"></span>ἀλλ’ ἡ μὲν καρδία βραχὺ δέρματος ἀποδεῖ σκληρότητι, τὸ
<span class="lb" data-page="1.570" data-line="4" id="l1.570.4"></span>δ’ ἧπαρ πολύ. καὶ τοίνυν ὑγροτέρα τοσούτῳ δέρματός
<span class="lb" data-page="1.570" data-line="5" id="l1.570.5"></span>ἐστιν, ὅσῳ μαλακωτέρα. καὶ μὴν δὴ καὶ σὰρξ ὑγροτέρα
<span class="lb" data-page="1.570" data-line="6" id="l1.570.6"></span>δέρματος· ἀλλ’ αὕτη μὲν καὶ θερμοτέρα. νωτιαῖος δὲ ὑγρότερος
<span class="lb" data-page="1.570" data-line="7" id="l1.570.7"></span>μὲν, ἀλλὰ καὶ ψυχρότερος· καὶ τοῦδε μᾶλλον ἐγκέφαλος
<span class="lb" data-page="1.570" data-line="8" id="l1.570.8"></span>υγρότερος, ἔτι δὲ τούτου μᾶλλον πιμελή, καὶ ἡ πῆξις
<span class="lb" data-page="1.570" data-line="9" id="l1.570.9"></span>αὐτῆς, διὰ τὴν τῶν ὑμένων γειτνίασιν· ἐλαίῳ γὰρ ἔοικε
<span class="lb" data-page="1.570" data-line="10" id="l1.570.10"></span>παχεῖ, καὶ διὰ τοῦτο πήγνυται, ψυχροῖς καὶ ἀναίμοις ὁμιλοῦσα
<span class="lb" data-page="1.570" data-line="11" id="l1.570.11"></span>μορίοις. οὔτε δ’ ἥπατι περιπήγνυσθαι πιμελὴν, οὔτ’
<span class="lb" data-page="1.570" data-line="12" id="l1.570.12"></span>ἀρτηρίαις καὶ φλεψὶν, οὔτε καρδίᾳ δυνατὸν, ἀλλ’ οὐδ’
<span class="lb" data-page="1.570" data-line="13" id="l1.570.13"></span>ἄλλῳ τινὶ θερμῷ πάνυ μορίῳ. διότι δὲ πέπηγε πάνυ ψυχρῷ,
<span class="lb" data-page="1.570" data-line="14" id="l1.570.14"></span>διὰ τοῦτο χεῖται θερμαινομένη τοῖς ἄλλοις ὁμοίως
<span class="lb" data-page="1.570" data-line="15" id="l1.570.15"></span>πεπηγόσιν. οὐ μὴν ἐγκέφαλός γε θερμαινόμενος χεῖται,
<span class="lb" data-page="1.570" data-line="16" id="l1.570.16"></span>καὶ διὰ τοῦτο ἦττον ὑγρός ἐστι πιμελῆς. ἧττον δ’ ὑγρὰ
<span class="lb" data-page="1.570" data-line="17" id="l1.570.17"></span>πιμελῆς ἐστι καὶ ἡ τοῦ πνεύμονος σὰρξ, οὐδὲ γὰρ αὕτη
<span class="pb" data-page="1.571" id="p1.571"></span>
<span class="lb" data-page="1.571" data-line="1" id="l1.571.1"></span>χεῖται θερμαινομένη. πολὺ δ’ ἔτι μᾶλλον ἡ τοῦ σπληνός
<span class="lb" data-page="1.571" data-line="2" id="l1.571.2"></span>τε καὶ τῶν νεφρῶν ἧττόν ἐστιν ὑγρὰ πιμελῆς. ἅπαντα μέντοι
<span class="lb" data-page="1.571" data-line="3" id="l1.571.3"></span>ταῦτα δέρματός ἐστιν ὑγρότερα. τὰς δὲ τούτων ἀποδείξεις
<span class="lb" data-page="1.571" data-line="4" id="l1.571.4"></span>ἐν τῷ μεταξὺ λόγῳ διέξειμι· καὶ μὲν δὴ καὶ ὅσα
<span class="lb" data-page="1.571" data-line="5" id="l1.571.5"></span>λείπει τῇ συμπάσῃ περὶ κράσεων πραγματείᾳ διὰ τῶν
<span class="lb" data-page="1.571" data-line="6" id="l1.571.6"></span>ἐφεξῆς δυοῖν ὑπομνημάτων εἰρήσεται.
</p>
          </article>

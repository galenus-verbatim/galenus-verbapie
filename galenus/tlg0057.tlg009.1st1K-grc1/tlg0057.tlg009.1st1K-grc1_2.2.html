<article xmlns="http://www.w3.org/1999/xhtml" id="urn:cts:greekLit:tlg0057.tlg009.1st1K-grc1:2.2">
<span class="pb page1" data-page="1.577" id="p1.577"></span>
<span class="milestone ed1page page1" data-n="1.69" data-unit="ed1page" id="ed1page.1.69"></span>
<span class="milestone ed2page page1" data-n="3.53" data-unit="ed2page" id="ed2page.3.53"></span>
            <p>
<span class="lb" data-page="1.577" data-line="9" id="l1.577.9"></span><span class="milestone ed2page" data-n="3.54" data-unit="ed2page" id="ed2page.3.54"></span>Ἐπεὶ δὲ καὶ τῆς κατὰ τὰς ἡλικίας
<span class="lb" data-page="1.577" data-line="10" id="l1.577.10"></span>αὐτοῦ διαφορᾶς ἐπεμνήσθημεν, οὐδὲν ἂν εἴη χεῖρον ἤδη τι
<span class="lb" data-page="1.577" data-line="11" id="l1.577.11"></span>καὶ περὶ τούτων εἰπεῖν. ἐβουλόμην μὲν οὖν πρότερον ἑκάστου
<span class="lb" data-page="1.577" data-line="12" id="l1.577.12"></span>τῶν εἰρημένων γνωρισμάτων ἐπελθεῖν τὰς αἰτίας, ἀλλ’ ἐπεὶ
<span class="lb" data-page="1.577" data-line="13" id="l1.577.13"></span>πρὸς τὰ παρόντα μᾶλλον ἡ περὶ τῶν ἡλικιῶν ἐπείγει σκέψις,
<span class="lb" data-page="1.577" data-line="14" id="l1.577.14"></span>εὐπορωτάτους τε ἡμᾶς πρὸς τὴν τῶν αἰτιῶν εὕρεσιν ἀπεργάζεται,
<span class="lb" data-page="1.577" data-line="15" id="l1.577.15"></span>ταύτην νῦν ἐνστησόμεθα. Νοήσωμεν οὖν ἄρτι διαπλαττόμενον
<span class="lb" data-page="1.577" data-line="16" id="l1.577.16"></span>ἐν ταῖς μήτραις τῶν τικτουσῶν τὸ ζῶον, ἵνα γνῶμεν,
<span class="lb" data-page="1.577" data-line="17" id="l1.577.17"></span>ὅπως ὑγρότατόν ἐστι καὶ θερμότατον. ἡ μὲν γὰρ πρώτη
<span class="pb" data-page="1.578" id="p1.578"></span>
<span class="lb" data-page="1.578" data-line="1" id="l1.578.1"></span>σύστασις ἐξ αἵματος αὐτῷ καὶ σπέρματος, ὑγρῶν καὶ θερμῶν
<span class="lb" data-page="1.578" data-line="2" id="l1.578.2"></span>χρημάτων. ἀεὶ δὲ καὶ μᾶλλον τούτων ξηρῶν γινομένων,
<span class="lb" data-page="1.578" data-line="3" id="l1.578.3"></span>ὑμένες μὲν πρῶτον διαπλάττονται, καὶ χιτῶνες, καὶ σπλάγχνα,
<span class="lb" data-page="1.578" data-line="4" id="l1.578.4"></span>καὶ ἀγγεῖα, τελευταῖα δὲ ὀστᾶ, καὶ ὄνυχες, καὶ χόνδροι
<span class="lb" data-page="1.578" data-line="5" id="l1.578.5"></span>πηγνυμένης ἀποτελοῦνται τῆς οὐσίας· πρὶν γὰρ ἤτοι δύνασθαι
<span class="lb" data-page="1.578" data-line="6" id="l1.578.6"></span>τείνεσθαι τὴν ὑποβεβλημένην οὐσίαν, ἢ πήγνυσθαι,
<span class="lb" data-page="1.578" data-line="7" id="l1.578.7"></span>τῶν εἰρημένων οὐδὲν ἐγχωρεῖ γενέσθαι. χιτῶνες μὲν οὖν,
<span class="lb" data-page="1.578" data-line="8" id="l1.578.8"></span>καὶ ὑμένες, ἀρτηρίαι τε, καὶ νεῦρα, καὶ φλέβες, τεινομένης
<span class="lb" data-page="1.578" data-line="9" id="l1.578.9"></span>αὐτῆς, ὀστᾶ δὲ, καὶ χόνδροι, καὶ ὄνυχες, καὶ ὁπλαὶ, καὶ
<span class="lb" data-page="1.578" data-line="10" id="l1.578.10"></span>σπλάγχνα πηγνυμένης ἀποτελοῦνται. τελειωθέντων δ’
<span class="lb" data-page="1.578" data-line="11" id="l1.578.11"></span>οὕτω, τίκτεται μὲν ἐφεξῆς ἐν τῇ κυήσει. ἔτι δ’ ὑγρὸν
<span class="lb" data-page="1.578" data-line="12" id="l1.578.12"></span>ἐσχάτως ἐστὶν ὥσπερ βρύον, οὐκ ἀγγείοις μόνον, καὶ σπλάγχνοις,
<span class="lb" data-page="1.578" data-line="13" id="l1.578.13"></span>καὶ σαρξὶν, ἀλλὰ καὶ αὐτοῖς τοῖς ὀστοῖς, ἃ δὴ ξηρότατα
<span class="lb" data-page="1.578" data-line="14" id="l1.578.14"></span>τῶν ἐν ἡμῖν ὑπάρχει μορίων. ἀλλ’ ὅμως καὶ ταῦτα
<span class="lb" data-page="1.578" data-line="15" id="l1.578.15"></span>καὶ ὅλα σὺν αὐτοῖς τὰ κῶλα διαπλάττουσιν αἱ τροφοὶ τῶν
<span class="lb" data-page="1.578" data-line="16" id="l1.578.16"></span>βρεφῶν, ὥσπερ κήρινα. τοσαύτη τις ὑγρότης ἐστὶν ἐν
<span class="lb" data-page="1.578" data-line="17" id="l1.578.17"></span>ἅπαντι τῷ σώματι τῶν παιδίων. ἀλλὰ καὶ εἰ νέον ἱερεῖον
<span class="pb" data-page="1.579" id="p1.579"></span>
<span class="lb" data-page="1.579" data-line="1" id="l1.579.1"></span>εἴτ’ ἐσθίειν ἐθέλοις, εἴτ’ ἀνατεμὼν σκοπεῖσθαι, μυξώδη
<span class="lb" data-page="1.579" data-line="2" id="l1.579.2"></span>μὲν καὶ πλαδαρὰν εὑρήσεις τὴν σάρκα, τὸ δὲ ὀστῶδες
<span class="lb" data-page="1.579" data-line="3" id="l1.579.3"></span>γένος ἅπαν ἄρτι πηγνυμένῳ τυρῷ ἐμφερὲς, ὥστε μηδὲ
<span class="lb" data-page="1.579" data-line="4" id="l1.579.4"></span>φαγεῖν ἡδέα δι’ ὑπερβάλλουσαν ὑγρότητα τῶν νεογνῶν
<span class="lb" data-page="1.579" data-line="5" id="l1.579.5"></span>ζώων εἶναι τὰ σώματα. καὶ μάλιστά γε τοῦτο πέπονθε
<span class="lb" data-page="1.579" data-line="6" id="l1.579.6"></span>τὰ ὕεια καὶ τὰ πρόβατα, διότι καὶ μάλιστ’ ἐστὶν ὑγρότερα.
<span class="lb" data-page="1.579" data-line="7" id="l1.579.7"></span>τὰ δ’ αἴγεια, διότι ξηρότερα, βελτίω τέ ἐστι καὶ ἡδίω
<span class="lb" data-page="1.579" data-line="8" id="l1.579.8"></span>φαγεῖν. ἔμπαλιν δὲ τοῖς νέοις ἱερείοις τὰ γεγηρακότα
<span class="lb" data-page="1.579" data-line="9" id="l1.579.9"></span>ξηρὰ μὲν ἱκανῶς, καὶ ἄνικμα, καὶ ἄχυμα, τά τ’ ὀστᾶ
<span class="lb" data-page="1.579" data-line="10" id="l1.579.10"></span>σύμπαντα, καὶ τοὺς σύμπαντας συνδέσμους αὐτῶν ἔχει,
<span class="lb" data-page="1.579" data-line="11" id="l1.579.11"></span>νευρώδη δὲ καὶ σκληρὰν τὴν σάρκα, καὶ τὰς ἀρτηρίας,
<span class="lb" data-page="1.579" data-line="12" id="l1.579.12"></span>καὶ τὰς φλέβας, καὶ τὰ νεῦρα διὰ τὴν ἡλικίαν, δίκην
<span class="lb" data-page="1.579" data-line="13" id="l1.579.13"></span>ἱμάντων ἀηδῆ καὶ ἄχυμα. τὰ δ’ ἐν τῷ μέσῳ τούτων, καὶ
<span class="lb" data-page="1.579" data-line="14" id="l1.579.14"></span>τῶν ἄρτι γεγενημένων, ὅσα μὲν ἤδη προβέβηκε ταῖς ἡλικίαις,
<span class="lb" data-page="1.579" data-line="15" id="l1.579.15"></span>ὅσον ἀπολείπεται τοῦ γήρως, τοσοῦτον καὶ τῆς ἐσχάτης ξηρότητος·
<span class="lb" data-page="1.579" data-line="16" id="l1.579.16"></span>ὅσα δὲ νεώτερα, καὶ ἔτ’ αὐξανόμενα, τοσοῦτον καὶ
<span class="lb" data-page="1.579" data-line="17" id="l1.579.17"></span>ταῦτα τῆς τῶν ἐμβρύων ὑγρότητος ἀπεχώρησεν, ὅσον καὶ
<span class="pb" data-page="1.580" id="p1.580"></span>
<span class="lb" data-page="1.580" data-line="1" id="l1.580.1"></span>ταῖς ἡλικίαις προελήλυθεν. ἡ δ’ ἀκμὴ μάλιστα πάντων
<span class="lb" data-page="1.580" data-line="2" id="l1.580.2"></span>τῶν ζώων ἐν τῷ μέσῳ καθέστηκε τῶν ἀκροτήτων, οὔτ’ εἰς
<span class="lb" data-page="1.580" data-line="3" id="l1.580.3"></span>ἔσχατον ἥκουσα ξηρότητος, ὡς τὸ γῆρας, οὔτ’ ἐν ὑγρότητι
<span class="lb" data-page="1.580" data-line="4" id="l1.580.4"></span>καὶ πλάδῳ πολλῷ καθεστῶσα, καθάπερ ἡ τῶν βρεφῶν
<span class="lb" data-page="1.580" data-line="5" id="l1.580.5"></span>ἡλικία. τί δὴ οὖν ἔνιοι τῶν ἐλλογίμων ἰατρῶν ὑγρὸν
<span class="lb" data-page="1.580" data-line="6" id="l1.580.6"></span>ἀπεφήναντο τὸ γῆρας; ἢ δηλονότι τῷ πλήθει τῶν περιττωμάτων
<span class="lb" data-page="1.580" data-line="7" id="l1.580.7"></span>ἀπατηθέντες; οἵ τε γὰρ ὀφθαλμοὶ δακρύουσιν αὐτοῖς,
<span class="lb" data-page="1.580" data-line="8" id="l1.580.8"></span>αἵ τε ῥῖνες ἀναπίμπλανται κορύζης, ἔν τε τῷ στόματι σιέλου
<span class="lb" data-page="1.580" data-line="9" id="l1.580.9"></span>πλῆθος ἀθροίζεται, ἀλλὰ καὶ βήττουσι, καὶ ἀναπτύουσι
<span class="lb" data-page="1.580" data-line="10" id="l1.580.10"></span>φλέγμα, δηλοῦντες ἄρα καὶ τὸν πνεύμονα μεστὸν εἶναι
<span class="lb" data-page="1.580" data-line="11" id="l1.580.11"></span>τοιούτου χυμοῦ· καὶ ἡ γαστὴρ δὲ αὐτοῖς πεπλήρωται φλέγματος,
<span class="lb" data-page="1.580" data-line="12" id="l1.580.12"></span>ἕκαστόν τε τῶν ἄρθρων <span class="milestone ed2page" data-n="3.55" data-unit="ed2page" id="ed2page.3.55"></span>ὑπόμυξον. ἀλλ’
<span class="lb" data-page="1.580" data-line="13" id="l1.580.13"></span>οὐδὲν τούτων ἐναντιοῦται τῷ ξηρὰ τὰ τῶν γηρώντων εἶναι
<span class="lb" data-page="1.580" data-line="14" id="l1.580.14"></span>σώματα. τὰ μὲν γὰρ νεῦρα, καὶ τὰς ἀρτηρίας, καὶ τὰς φλέβας,
<span class="lb" data-page="1.580" data-line="15" id="l1.580.15"></span>καὶ τοὺς ὑμένας, καὶ τοὺς χιτῶνας ἁπάντων τῶν ὀργάνων ξηρότερα
<span class="lb" data-page="1.580" data-line="16" id="l1.580.16"></span>μὲν εὑρήσεις τῶν πρόσθεν πολὺ, περιπεπλασμένον δ’
<span class="lb" data-page="1.580" data-line="17" id="l1.580.17"></span>αὐτοῖς ἔνδοθέν τε καὶ ἔξωθεν ἤτοι φλεγματώδη τινὰ χυμὸν, ἢ
<span class="pb" data-page="1.581" id="p1.581"></span>
<span class="lb" data-page="1.581" data-line="1" id="l1.581.1"></span>ὑγρότητα μυξώδη. ἀλλὰ τοσούτου δεῖ τὰ τοιαῦτα σύμπαντα
<span class="lb" data-page="1.581" data-line="2" id="l1.581.2"></span>γνωρίσματα τὸ γῆρας ὑγρὸν ἀποφαίνειν, ὥστε καὶ μαρτυρεῖν
<span class="lb" data-page="1.581" data-line="3" id="l1.581.3"></span>μοι δοκεῖ τῇ ξηρότητι. δι’ αὐτὸ γάρ τοι τοῦθ’ ἕκαστον
<span class="lb" data-page="1.581" data-line="4" id="l1.581.4"></span>τῶν μορίων ξηρότερον γίνεται, ὅτι μηκέθ’ ὁμοίως
<span class="lb" data-page="1.581" data-line="5" id="l1.581.5"></span>τρέφεται νῦν ὑπ’ ἀῤῥωστίας τοῦ θερμοῦ. πλῆθος μὲν γὰρ
<span class="lb" data-page="1.581" data-line="6" id="l1.581.6"></span>ἔξωθεν αὐτοῦ περιττωμάτων ὑγρῶν ἐπικλύζει, τὸ βάθος δ’
<span class="lb" data-page="1.581" data-line="7" id="l1.581.7"></span>αὐτὸ τοῦ σώματος ἑκάστου ξηρόν ἐστι, μήθ’ ἕλκειν εἴσω
<span class="lb" data-page="1.581" data-line="8" id="l1.581.8"></span>τὴν τροφὴν δυναμένου, μήτ’ ἀπολαύειν ἱκανῶς. ὑγρὸς οὖν
<span class="lb" data-page="1.581" data-line="9" id="l1.581.9"></span>ὁ γέρων ἐστὶν, οὐ τοῖς οἰκείοις μορίοις, ἀλλὰ τοῖς περιττώμασι,
<span class="lb" data-page="1.581" data-line="10" id="l1.581.10"></span>καὶ <span class="milestone ed1page" data-n="1.70" data-unit="ed1page" id="ed1page.1.70"></span>ξηρὸς, οὐ τοῖς περιττώμασιν, ἀλλὰ τοῖς
<span class="lb" data-page="1.581" data-line="11" id="l1.581.11"></span>μορίοις αὐτοῖς, ὥστ’ ἄλλῳ μὲν ξηρὸς, ἄλλῳ δ’ ὑγρός.
<span class="lb" data-page="1.581" data-line="12" id="l1.581.12"></span>ἀλλ’ οὐ περὶ τῶν περιττωμάτων αὐτῶν νῦν ὁ λόγος, ἀλλὰ
<span class="lb" data-page="1.581" data-line="13" id="l1.581.13"></span>τῶν οἰκείων μορίων ἐστίν· ὧν αἱ κατὰ φύσιν ἐνέργειαι συμπληροῦσι
<span class="lb" data-page="1.581" data-line="14" id="l1.581.14"></span>τὴν ζωήν. τούτοις οὖν ξηρός ἐστιν ὁ γέρων, οἷς
<span class="lb" data-page="1.581" data-line="15" id="l1.581.15"></span>ὁ παῖς ἦν ὑγρὸς, αὐτοῖς τοῖς στερεοῖς μέρεσι τοῦ σώματος,
<span class="lb" data-page="1.581" data-line="16" id="l1.581.16"></span>ὀστοῖς καὶ ὑμέσι, καὶ συνδέσμοις, καὶ ἀρτηρίαις, καὶ φλεψὶ,
<span class="lb" data-page="1.581" data-line="17" id="l1.581.17"></span>καὶ νεύροις, καὶ χιτῶσι, καὶ σαρξί. καὶ δικαίως Ἀριστοτέλης
<span class="lb" data-page="1.581" data-line="18" id="l1.581.18"></span>εἰκάζει τὸ γῆρας αὐαινομένῳ φυτῷ. καὶ γὰρ οὖν καὶ τὰ ﻿
<span class="pb" data-page="1.582" id="p1.582"></span>
<span class="lb" data-page="1.582" data-line="1" id="l1.582.1"></span>φυτὰ, νέα μὲν ὄντα, μαλακά τ’ ἐστὶ καὶ ὑγρά· γηρῶντα
<span class="lb" data-page="1.582" data-line="2" id="l1.582.2"></span>δὲ, ἀεὶ καὶ μᾶλλον φαίνεται ξηραινόμενα· τελευτῶντα δὲ,
<span class="lb" data-page="1.582" data-line="3" id="l1.582.3"></span>τελέως ἀποξηραίνεται, καὶ τοῦτ’ ἔστιν αὐτοῖς ὁ θάνατος.
<span class="lb" data-page="1.582" data-line="4" id="l1.582.4"></span>ὅτι μὲν οὖν ξηρόταταν ὡς ἐν ἡλικίαις τὸ γῆρας, ἐκ τῶν
<span class="lb" data-page="1.582" data-line="5" id="l1.582.5"></span>εἰρημένων εὔδηλον· ὅτι δὲ καὶ ψυχρότατόν ἐστιν, ἔτ’
<span class="lb" data-page="1.582" data-line="6" id="l1.582.6"></span>ἐναργέστερον, ὥστ’ οὐδ’ ἀμφισβητήσειεν οὐδεὶς ὑπέρ γε
<span class="lb" data-page="1.582" data-line="7" id="l1.582.7"></span>τούτου. καὶ γὰρ ἁπτομένοις οἱ γέροντες ψυχροὶ φαίνονται,
<span class="lb" data-page="1.582" data-line="8" id="l1.582.8"></span>καὶ ῥᾳδίως ἀποψύχονται, καὶ μελαίνονται, καὶ πελιδνοῦνται,
<span class="lb" data-page="1.582" data-line="9" id="l1.582.9"></span>καὶ τοῖς ψυχροῖς ἑτοίμως ἁλίσκονται νοσήμασιν, ἀποπληξίαις,
<span class="lb" data-page="1.582" data-line="10" id="l1.582.10"></span>παραλύσεσι, νάρκαις, τρόμοις, σπασμοῖς, κορύζαις,
<span class="lb" data-page="1.582" data-line="11" id="l1.582.11"></span>βρόγχοις. ἀπόλωλε δ’ αὐτῶν ὀλίγου δεῖν ἅπαν τὸ αἷμα,
<span class="lb" data-page="1.582" data-line="12" id="l1.582.12"></span>καὶ διὰ τοῦτο συναπόλωλε καὶ ἡ τῆς χρόας ἐρυθρότης.
<span class="lb" data-page="1.582" data-line="13" id="l1.582.13"></span>ἀλλὰ καὶ πέψις αὐτοῖς, καὶ ἀνάδοσις, ἐξαιμάτωσίς τε, καὶ
<span class="lb" data-page="1.582" data-line="14" id="l1.582.14"></span>πρόσθεσις, καὶ θρέψις, ὄρεξίς τε, καὶ αἴσθησις, καὶ κίνησις,
<span class="lb" data-page="1.582" data-line="15" id="l1.582.15"></span>ἀμυδρὰ πάντα καὶ κακῶς διακείμενα. καὶ τί γὰρ
<span class="lb" data-page="1.582" data-line="16" id="l1.582.16"></span>ἄλλο ἢ ὁδὸς ἐπὶ θάνατόν ἐστι τὸ γῆρας; ὥστ’, εἴπερ ὁ
<span class="lb" data-page="1.582" data-line="17" id="l1.582.17"></span>θάνατος σβέσις ἐστὶ τῆς ἐμφύτου θερμασίας, εἴη ἂν καὶ τὸ
<span class="lb" data-page="1.582" data-line="18" id="l1.582.18"></span>γῆρας οἷον μαρασμός τις αὐτῆς. οὐ μὴν περί γε τῆς τῶν
<span class="pb" data-page="1.583" id="p1.583"></span>
<span class="lb" data-page="1.583" data-line="1" id="l1.583.1"></span>παίδων ἡλικίας καὶ τῶν ἀκμαζόντων οὔθ’ ὁμολογεῖται
<span class="lb" data-page="1.583" data-line="2" id="l1.583.2"></span>τοῖς ἰατροῖς, οὔτε κρῖναι τὴν διαφωνίαν αὐτῶν εὐπετές.
<span class="lb" data-page="1.583" data-line="3" id="l1.583.3"></span>πιθανοὶ γὰρ ἑκατέρων οἱ λόγοι, τῶν τε τοὺς παῖδας ἀποφῃνάντων
<span class="lb" data-page="1.583" data-line="4" id="l1.583.4"></span>θερμοτέρους εἶναι τῶν ἀκμαζόντων, καὶ τῶν
<span class="lb" data-page="1.583" data-line="5" id="l1.583.5"></span>ἔμπαλιν τούτοις τοὺς ἀκμάζοντας τῶν παίδων. οἱ μὲν
<span class="lb" data-page="1.583" data-line="6" id="l1.583.6"></span>γὰρ, ὅτι θερμότατον ἁπάντων ἐστὶ τῶν ἐν τῷ ζώῳ κατὰ
<span class="lb" data-page="1.583" data-line="7" id="l1.583.7"></span>φύσιν ὑπαρχόντων ὁ τοῦ αἵματος χυμός· εἶθ’ ὅτι καὶ τὰ
<span class="lb" data-page="1.583" data-line="8" id="l1.583.8"></span>κυούμενα τὸ μὲν πρῶτον ὀλίγου δεῖν αἷμα μόνον ἐστὶν,
<span class="lb" data-page="1.583" data-line="9" id="l1.583.9"></span>ὕστερον δὲ, διαπλαττομένων ἤδη τῶν μορίων, τὸ μὲν
<span class="lb" data-page="1.583" data-line="10" id="l1.583.10"></span>ὀστοῦν γίνεται, τὸ δὲ ἀρτηρία, τὸ δὲ φλὲψ, τὸ δ’ ἄλλο
<span class="lb" data-page="1.583" data-line="11" id="l1.583.11"></span>τι, πάντα μὲν ἐρυθρὰ, καὶ πλεῖστον αἵματος εἰλικρινεστάτου
<span class="lb" data-page="1.583" data-line="12" id="l1.583.12"></span>τε καὶ θερμοτάτου μετέχοντα, συλλογίζονται θερμότατον
<span class="lb" data-page="1.583" data-line="13" id="l1.583.13"></span>εἶναι τὸ κυούμενον· εἰ δὲ τοῦτο, καὶ τοὺς παῖδας, ὅσῳπερ
<span class="lb" data-page="1.583" data-line="14" id="l1.583.14"></span>ἐγγυτέρω τοῖς κυουμένοις, θερμοτέρους εἶναι τῶν ἀκμαζόντων.
<span class="lb" data-page="1.583" data-line="15" id="l1.583.15"></span>οἱ δ’, ὅτι πολὺ μὲν κἀν τοῖς ἀκμάζουσι τὸ αἷμα,
<span class="lb" data-page="1.583" data-line="16" id="l1.583.16"></span>καὶ πλέον ἢ ἐν τοῖς παισὶν, ὥστε συνεχῶς διὰ τοῦθ’
<span class="lb" data-page="1.583" data-line="17" id="l1.583.17"></span>αἱμοῤῥαγεῖν <span class="milestone ed2page" data-n="3.56" data-unit="ed2page" id="ed2page.3.56"></span>, ἀλλὰ καὶ ὁ τῆς ξανθῆς χολῆς χυμὸς,
<span class="pb" data-page="1.584" id="p1.584"></span>
<span class="lb" data-page="1.584" data-line="1" id="l1.584.1"></span>αἵματος πολὺ θερμότερος ὑπάρχων, πλεῖστος αὐτοῖς ἐστι,
<span class="lb" data-page="1.584" data-line="2" id="l1.584.2"></span>καὶ διὰ τοῦτο θερμοτέρους ἀποφαίνουσι τῶν παίδων τοὺς
<span class="lb" data-page="1.584" data-line="3" id="l1.584.3"></span>ἀκμάζοντας. αὖθις δ’ ἀπὸ τῶν ἐνεργειῶν, οἱ μὲν, ὅτι καὶ
<span class="lb" data-page="1.584" data-line="4" id="l1.584.4"></span>αὐξάνονται, καὶ πλειόνων ἢ κατὰ τὴν ἀναλογίαν τοῦ σώματος
<span class="lb" data-page="1.584" data-line="5" id="l1.584.5"></span>ὀρέγονταί τε καὶ κρατοῦσιν ἐδεσμάτων, ἰσχυρὰν
<span class="lb" data-page="1.584" data-line="6" id="l1.584.6"></span>ἐν τοῖς παισὶν εἶναί φασι τὴν θερμασίαν· οἱ δὲ τὸ μὲν
<span class="lb" data-page="1.584" data-line="7" id="l1.584.7"></span>αὐξάνεσθαι διὰ τὴν ὑγρότητα μᾶλλον ἢ τὴν τοῦ θερμοῦ
<span class="lb" data-page="1.584" data-line="8" id="l1.584.8"></span>ῥώμην ὑπάρχειν αὐτοῖς φασι, ταῖς μέντοι πέψεσιν οὐχ
<span class="lb" data-page="1.584" data-line="9" id="l1.584.9"></span>ὅπως πλεονεκτεῖν, ἀλλὰ καὶ πολὺ τῶν ἀκμαζόντων ἀπολείπεσθαι.
<span class="lb" data-page="1.584" data-line="10" id="l1.584.10"></span>ἐμέτους τε γὰρ ἀπέπτων αὐτοῖς γίνεσθαι τῶν
<span class="lb" data-page="1.584" data-line="11" id="l1.584.11"></span>σιτίων, καὶ διαχωρήσεις ὑγρῶν, καὶ τραχέων, καὶ ἀχυμώτων
<span class="lb" data-page="1.584" data-line="12" id="l1.584.12"></span>αὐτῶν. εἰ δ’ ὀρέγονται πλειόνων, οὐδὲν εἶναι
<span class="lb" data-page="1.584" data-line="13" id="l1.584.13"></span>τοῦτό φασι πρὸς τὴν ῥώμην τοῦ θερμοῦ. πρῶτον μὲν γὰρ
<span class="lb" data-page="1.584" data-line="14" id="l1.584.14"></span>οὐδὲ πλεονεξίᾳ θερμότητος ὀρέγεσθαι τὰ ζῶα, τοὐναντίον
<span class="lb" data-page="1.584" data-line="15" id="l1.584.15"></span>δ’ ἅπαν ἀποψυχομένων τῶν ὀρεκτικῶν μορίων· ἔπειτα
<span class="lb" data-page="1.584" data-line="16" id="l1.584.16"></span>δὲ, διότι μὴ μόνον εἰς θρέψιν, ἀλλὰ καὶ εἰς αὔξησιν
<span class="lb" data-page="1.584" data-line="17" id="l1.584.17"></span>αὐτοῖς ἡ τροφὴ διοικεῖται, διὰ τοῦτο πλειόνων ἐδεσμάτων
<span class="lb" data-page="1.584" data-line="18" id="l1.584.18"></span>προσδεῖσθαι. καὶ μέντοι ταῖς ἄλλαις ἐνεργείαις
<span class="pb" data-page="1.585" id="p1.585"></span>
<span class="lb" data-page="1.585" data-line="1" id="l1.585.1"></span>ἁπάσαις καὶ πάνυ σαφῶς ἀπολείπεσθαι τοὺς παῖδας
<span class="lb" data-page="1.585" data-line="2" id="l1.585.2"></span>τῶν ἀκμαζόντων. οὔτε γὰρ βαδίζειν, οὔτε θεῖν, οὔτε
<span class="lb" data-page="1.585" data-line="3" id="l1.585.3"></span>βαστάζειν, οὔθ’ ὅλως τι τῶν πρακτικῶν ἐνεργειῶν ὁμοίως
<span class="lb" data-page="1.585" data-line="4" id="l1.585.4"></span>ἐπιτελεῖν, ἀλλὰ καὶ τὰς αἰσθήσεις καὶ τὰς νοήσεις
<span class="lb" data-page="1.585" data-line="5" id="l1.585.5"></span>ἐν τοῖς ἀκμάζουσί φασιν εἰς ἄκρον ἥκειν ἀρετῆς· ὅλως δὲ
<span class="lb" data-page="1.585" data-line="6" id="l1.585.6"></span>τὸ μὲν ἀτελὲς ἔτι, τὸ δ’ ἤδη τέλειον εἶναι ζῶον. ἐν δὲ
<span class="lb" data-page="1.585" data-line="7" id="l1.585.7"></span>τοῖς τελείοις εὔλογον τὸ πρακτικώτατόν τε καὶ ἀρχικώτατον
<span class="lb" data-page="1.585" data-line="8" id="l1.585.8"></span>τῶν στοιχείων φασὶν ἐπικρατεῖν. ἀλλὰ καὶ τοὺς ὕπνους
<span class="lb" data-page="1.585" data-line="9" id="l1.585.9"></span>πλείστους μὲν ἐν τοῖς παισὶν ἰδεῖν ἐστι γιγνομένους, ἐλαχίστους
<span class="lb" data-page="1.585" data-line="10" id="l1.585.10"></span>δὲ τοῖς ἀκμάζουσι. καίτοι τούτους γε, φασὶν, οὐδὲ
<span class="lb" data-page="1.585" data-line="11" id="l1.585.11"></span>μανεὶς ἄν τις ἑτέρως ἡγήσαιτο γίγνεσθαι, ἢ τοῦ θερμοῦ
<span class="lb" data-page="1.585" data-line="12" id="l1.585.12"></span>νικηθέντος πως καὶ βαρυνθέντος ὑπὸ πλήθους ὑγρότητος,
<span class="lb" data-page="1.585" data-line="13" id="l1.585.13"></span>ὡς ἔκ τε τῶν οἰνωθέντων ἐστὶν ἰδεῖν, ἔτι τε τῶν πλείω
<span class="lb" data-page="1.585" data-line="14" id="l1.585.14"></span>λουσαμένων. οὕτω δὲ καὶ μήκων ὑπνοποιός ἐστι, καὶ μανδραγόρας,
<span class="lb" data-page="1.585" data-line="15" id="l1.585.15"></span>καὶ θριδακίνη, καὶ πάνθ’ ὅσα τὴν κρᾶσιν ὑγρότερα
<span class="lb" data-page="1.585" data-line="16" id="l1.585.16"></span>καὶ ψυχρότερα. τοιαῦται μέν τινες αἱ ἑκατέρωθεν ἀμφισβητήσεις
<span class="lb" data-page="1.585" data-line="17" id="l1.585.17"></span>εἰσὶ περὶ τῶν προκειμένων ἡλικιῶν τῆς κράσεως.
<span class="pb" data-page="1.586" id="p1.586"></span>
<span class="lb" data-page="1.586" data-line="1" id="l1.586.1"></span>ἁπάσας γὰρ αὐτὰς ἐπεξέρχεσθαι περιττὸν εἶναί μοι
<span class="lb" data-page="1.586" data-line="2" id="l1.586.2"></span>δοκεῖ, τοῦ τύπου τῶν ἐπιχειρημάτων σαφῶς ἤδη κᾀξ ὧν
<span class="lb" data-page="1.586" data-line="3" id="l1.586.3"></span>εἰρήκαμεν ἐγνωσμένου. πόῤῥωθεν γὰρ ἑκάτεροι καὶ σχεδὸν
<span class="lb" data-page="1.586" data-line="4" id="l1.586.4"></span>ἀπὸ τῶν δευτέρων τὰ πρότερα συλλογίζονται, καὶ ὥσπερ
<span class="lb" data-page="1.586" data-line="5" id="l1.586.5"></span>εἰδότων ἤδη τῶν ἀκροατῶν, ὅπως μὲν αὔξησις, ὅπως δὲ
<span class="lb" data-page="1.586" data-line="6" id="l1.586.6"></span>πέψις, ὅπως δὲ θρέψις γίνεται, ποιοῦνται τὸν λόγον.
<span class="lb" data-page="1.586" data-line="7" id="l1.586.7"></span>ὡσαύτως δ’ ὑπὲρ αἰσθήσεως, καὶ κινήσεως, καὶ πρακτικῶν,
<span class="lb" data-page="1.586" data-line="8" id="l1.586.8"></span>καὶ φυσικῶν ἐνεργειῶν διέρχονται, καὶ γενέσεως ὕπνου
<span class="lb" data-page="1.586" data-line="9" id="l1.586.9"></span>μνημονεύουσι, καὶ σιτίων φύσεως, ὧν οὐδὲν ἁπλῶς ἐστι
<span class="lb" data-page="1.586" data-line="10" id="l1.586.10"></span>καὶ ῥᾳδίως γνώριμον, ἀλλὰ παμπόλλης μὲν ζητήσεως δεόμενον,
<span class="lb" data-page="1.586" data-line="11" id="l1.586.11"></span>ἴσως δ’ οὐδ’ εὑρεθῆναι δυνάμενον, εἰ μὴ πρότερόν
<span class="lb" data-page="1.586" data-line="12" id="l1.586.12"></span>τις εἰδείη γνωρίζειν ὑγρὰν καὶ ξηρὰν καὶ θερμὴν καὶ
<span class="lb" data-page="1.586" data-line="13" id="l1.586.13"></span>ψυχρὰν κρᾶσιν. ὅ τι γὰρ ἂν ἐκείνων ὡς γινώσκοντες ἤδη
<span class="lb" data-page="1.586" data-line="14" id="l1.586.14"></span>λέγωσιν, εἰ ἀναγκάσειέ τις αὐτοὺς ἀποδεικνύναι, πάντως
<span class="lb" data-page="1.586" data-line="15" id="l1.586.15"></span>δεήσονται τοῦ περὶ κράσεων λόγου τοῦ νῦν ἡμῖν ἐνεστῶτος.
<span class="lb" data-page="1.586" data-line="16" id="l1.586.16"></span>ὥστε δι’ ἀλλήλων τε καὶ ἐξ ἀλλήλων αὐτοῖς γίνεσθαι τὰς
<span class="lb" data-page="1.586" data-line="17" id="l1.586.17"></span>ἀποδείξεις, ἐκ μὲν τῶν νῦν ζητουμένων, ὡς ἤδη γινωσκομένων, ﻿
<span class="pb" data-page="1.587" id="p1.587"></span>
<span class="lb" data-page="1.587" data-line="1" id="l1.587.1"></span>ἐπειδὰν ὑπὲρ τῶν ἐνεργειῶν διαλέγωνται, καὶ τὴν
<span class="lb" data-page="1.587" data-line="2" id="l1.587.2"></span>τῶν ἐδεσμάτων τε καὶ φαρμάκων ἐξευρίσκωσι δύναμιν, ὕπνου
<span class="lb" data-page="1.587" data-line="3" id="l1.587.3"></span>τε καὶ τῶν ἄλλων τῶν τοιούτων ἐπισκέπτωνται. πάλιν δὲ
<span class="lb" data-page="1.587" data-line="4" id="l1.587.4"></span>αὖ τὰ νῦν ἐνεστῶτα δι’ ἐκείνων, ὡς ἤδη προεγνωσμένων,
<span class="lb" data-page="1.587" data-line="5" id="l1.587.5"></span>ἀποδεικνύουσιν. ἐγὼ δὲ οὐκ ἐπαινῶ τὰς τοιαύτας ἀποδείξεις,
<span class="lb" data-page="1.587" data-line="6" id="l1.587.6"></span>ἀλλ’, εἰ χρὴ τἀληθὲς εἰπεῖν, οὐδ’ ἀποδείξεις εἶναι
<span class="lb" data-page="1.587" data-line="7" id="l1.587.7"></span>νομίζω, <span class="milestone ed2page" data-n="3.57" data-unit="ed2page" id="ed2page.3.57"></span>καθάπερ ἐπὶ πλέον δι’ ἑτέρων ἐδήλωσα. καὶ
<span class="lb" data-page="1.587" data-line="8" id="l1.587.8"></span>βέλτιον εἶναί φημι, κατὰ πᾶσαν διδασκαλίαν ὁρίσασθαι τὴν
<span class="lb" data-page="1.587" data-line="9" id="l1.587.9"></span>τάξιν τῶν νοημάτων. εἴπερ οὖν ἀρχὴ μέν ἐστι ἁπάσης τῆς περὶ
<span class="lb" data-page="1.587" data-line="10" id="l1.587.10"></span>κράσεων πραγματείας ἡ περὶ τῶν στοιχείων ἐπίσκεψις, εἴτε
<span class="lb" data-page="1.587" data-line="11" id="l1.587.11"></span>ἀπαθῆ καὶ ἀμετάβλητα τελέως ἐστὶν, εἴτ’ ἀλλοιοῦσθαί τε
<span class="lb" data-page="1.587" data-line="12" id="l1.587.12"></span>καὶ μεταβάλλεσθαι δυνάμενα, μετὰ δὲ τὴν ἐκείνων ἐπιστήμην
<span class="lb" data-page="1.587" data-line="13" id="l1.587.13"></span>ἐφεξῆς ἐστι δεύτερος ὁ νῦν ἡμῖν ἐνεστηκὼς λόγος, οὐ
<span class="lb" data-page="1.587" data-line="14" id="l1.587.14"></span>χρὴ λαμβάνειν αὐτῶν τὰς πίστεις ἐκ τῶν μήπω γινωσκομένων,
<span class="lb" data-page="1.587" data-line="15" id="l1.587.15"></span>ἀλλ’ ὥσπερ ὀρθόν τέ ἐστι καὶ δίκαιον, ἤ τι τῶν
<span class="lb" data-page="1.587" data-line="16" id="l1.587.16"></span>ἐναργῶν εἶναι προσήκει τὸ ληφθησόμενον εἰς τὴν ἀπόδειξιν,
<span class="lb" data-page="1.587" data-line="17" id="l1.587.17"></span>ἤ τι τῶν προαποδεδειγμένων. οὔτ’ οὖν ὕπνου γενέσεως μνημονευτέον,
<span class="pb" data-page="1.588" id="p1.588"></span>
<span class="lb" data-page="1.588" data-line="1" id="l1.588.1"></span>οὔτε πέψεως, οὔτ’ <span class="milestone ed1page" data-n="1.71" data-unit="ed1page" id="ed1page.1.71"></span>αὐξήσεως, οὐδ’ ἄλλου
<span class="lb" data-page="1.588" data-line="2" id="l1.588.2"></span>τῶν τοιούτων μηδενὸς, ἀλλ’ ἀπὸ μόνης καὶ ψιλῆς τῆς
<span class="lb" data-page="1.588" data-line="3" id="l1.588.3"></span>οὐσίας τῶν ὑποκειμένων πραγμάτων ἡ ζήτησις γιγνέσθω,
<span class="lb" data-page="1.588" data-line="4" id="l1.588.4"></span>καθάπερ καὶ διὰ τοῦ πρώτου λόγου πεποιήμεθα. διελόμενοι
<span class="lb" data-page="1.588" data-line="5" id="l1.588.5"></span>γὰρ, ὡς ἕτερον μέν ἐστι τὸ κατ’ ἐνέργειαν, ἕτερον δὲ
<span class="lb" data-page="1.588" data-line="6" id="l1.588.6"></span>τὸ κατὰ δύναμιν, ὑπὲρ τοῦ κατ’ ἐνέργειαν ὄντος ἤδη θερμοῦ,
<span class="lb" data-page="1.588" data-line="7" id="l1.588.7"></span>καὶ ψυχροῦ, καὶ ξηροῦ, καὶ ὑγροῦ τὸν λόγον ἔφαμεν
<span class="lb" data-page="1.588" data-line="8" id="l1.588.8"></span>χρῆναι ποιήσασθαι πρότερον· ἔπειτα οὕτως ἐπὶ τὰ κατὰ
<span class="lb" data-page="1.588" data-line="9" id="l1.588.9"></span>δύναμιν ἀφικέσθαι. πρόχειρος δ’ ἐστὶ πᾶσι καὶ γνώριμος
<span class="lb" data-page="1.588" data-line="10" id="l1.588.10"></span>ἡ τῶν κατ’ ἐνέργειαν ἤδη θερμῶν, καὶ ψυχρῶν, ὑγρῶν τε
<span class="lb" data-page="1.588" data-line="11" id="l1.588.11"></span>καὶ ξηρῶν διάγνωσις. ἁφὴ γὰρ τά γε τοιαῦτα διακρίνειν
<span class="lb" data-page="1.588" data-line="12" id="l1.588.12"></span>πέφυκεν, ἡ καὶ τὸ πῦρ αὐτὸ θερμὸν εἶναι διδάξασα, καὶ
<span class="lb" data-page="1.588" data-line="13" id="l1.588.13"></span>τὸν κρύσταλλον ψυχρόν. εἰ δ’ ἄλλοθέν ποθεν ἔχουσιν ἔννοιάν
<span class="lb" data-page="1.588" data-line="14" id="l1.588.14"></span>τε καὶ διάγνωσιν θερμοῦ καὶ ψυχροῦ, λεγέτωσαν ἡμῖν·
<span class="lb" data-page="1.588" data-line="15" id="l1.588.15"></span>ἀμήχανυν γάρ τινα σοφίαν ἐπαγγέλλονται, μᾶλλον δ’, εἰ
<span class="lb" data-page="1.588" data-line="16" id="l1.588.16"></span>χρὴ τἀληθὲς εἰπεῖν, ἐμπληξίαν, εἰ πραγμάτων αἰσθητῶν
<span class="lb" data-page="1.588" data-line="17" id="l1.588.17"></span>ἕτερόν τι πρεσβύτερον αἰσθήσεως ἔχουσι κριτήριον. καὶ
<span class="lb" data-page="1.588" data-line="18" id="l1.588.18"></span>μὴν, εἰ μηδὲν ἄλλο τῶν ἐνεργείᾳ θερμῶν ἐγχωρεῖ κριτήριον
<span class="pb" data-page="1.589" id="p1.589"></span>
<span class="lb" data-page="1.589" data-line="1" id="l1.589.1"></span>ὑπάρχειν, ἁπτέσθωσαν ἤδη πολλῶν ἐφεξῆς ἀνδρῶν, καὶ
<span class="lb" data-page="1.589" data-line="2" id="l1.589.2"></span>γερόντων, καὶ μειρακίων, καὶ παίδων, καὶ βρεφῶν· οὕτω
<span class="lb" data-page="1.589" data-line="3" id="l1.589.3"></span>γὰρ ἐξευρήσουσι τοὺς μᾶλλόν τε καὶ ἧττον θερμούς. εἰ δ’
<span class="lb" data-page="1.589" data-line="4" id="l1.589.4"></span>αἰσθητῶν πραγμάτων λογικὰς ἀποδείξεις ζητοῦσιν, ὥρα τι
<span class="lb" data-page="1.589" data-line="5" id="l1.589.5"></span>καὶ περὶ τῆς χιόνος αὐτῆς ἤδη σκοπεῖν, εἴτε λευκὴν, ὡς
<span class="lb" data-page="1.589" data-line="6" id="l1.589.6"></span>ἅπασιν ἀνθρώποις φαίνεται, νομιστέον αὐτὴν, εἴτε καὶ μὴ
<span class="lb" data-page="1.589" data-line="7" id="l1.589.7"></span>λευκὴν, ὡς Ἀναξαγόρας ἀπεφῄνατο· καὶ μέντοι καὶ περὶ
<span class="lb" data-page="1.589" data-line="8" id="l1.589.8"></span>πίττης ὡσαύτως ἀνασκοπεῖν τε καὶ κόρακος, ἁπάντων τε
<span class="lb" data-page="1.589" data-line="9" id="l1.589.9"></span>τῶν ἄλλων. οὐ γὰρ δὴ τὸ μὲν λευκὸν ἀπιστεῖσθαι χρὴ
<span class="lb" data-page="1.589" data-line="10" id="l1.589.10"></span>τοὺς ὀφθαλμοὺς ὁρῶντας, ἄνευ δ’ ἀποδείξεως ἐπὶ τῶν μελάνων
<span class="lb" data-page="1.589" data-line="11" id="l1.589.11"></span>πιστεύεσθαι. ἅπαντα οὖν ἤδη τὰ τῶν αἰσθήσεων
<span class="lb" data-page="1.589" data-line="12" id="l1.589.12"></span>ἄπιστα φάμενοι, μήτε τὸν κύκνον λευκὸν εἶναι λεγόντων,
<span class="lb" data-page="1.589" data-line="13" id="l1.589.13"></span>ἐὰν μὴ πρότερον ἐπισκέψωνται λόγῳ, μήτε τὸν τίτανον, ἢ
<span class="lb" data-page="1.589" data-line="14" id="l1.589.14"></span>τὴν ἡμέραν, ἢ αὐτὸν τὸν ἥλιον. οὕτω δὲ καὶ περὶ τῶν
<span class="lb" data-page="1.589" data-line="15" id="l1.589.15"></span>φωνῶν ἀπιστησάτωσαν ἀκοῇ, καὶ περὶ τῶν ὀσμῶν ταῖς ῥισὶ,
<span class="lb" data-page="1.589" data-line="16" id="l1.589.16"></span>καὶ περὶ πάντων τῶν ἁπτῶν ἁφῇ. εἶτα ταῦτα οὐ Πυῤῥώνειος
<span class="lb" data-page="1.589" data-line="17" id="l1.589.17"></span>ἀπορία καὶ λῆρος ἀπέραντος; οὐ μὴν καὶ δίκαιόν γε
<span class="lb" data-page="1.589" data-line="18" id="l1.589.18"></span>ἦν τοὺς τὴν ἀρίστην αἵρεσιν ἑλομένους τῶν ἐν φιλοσοφίᾳ,
<span class="pb" data-page="1.590" id="p1.590"></span>
<span class="lb" data-page="1.590" data-line="1" id="l1.590.1"></span>τὴν τὸ θερμὸν καὶ τὸ ψυχρὸν καὶ τὸ ξηρὸν καὶ τὸ ὑγρὸν
<span class="lb" data-page="1.590" data-line="2" id="l1.590.2"></span>ἀρχὰς καὶ στοιχεῖα τιθεμένην, εἰς τοσοῦτο ἀποπλανηθῆναι
<span class="lb" data-page="1.590" data-line="3" id="l1.590.3"></span>ἀπὸ τῶν ταῦτα θεμένων ἀνδρῶν, ὡς μὴ γινώσκειν, ὅτι τε
<span class="lb" data-page="1.590" data-line="4" id="l1.590.4"></span>πάσης ἀποδείξεως ἀρχαὶ τὰ πρὸς αἴσθησίν τε καὶ νόησίν
<span class="lb" data-page="1.590" data-line="5" id="l1.590.5"></span>ἐστιν ἐναργῆ, καὶ ὅστις περὶ τούτων ἀπορεῖ, μάτην ὑπὲρ
<span class="lb" data-page="1.590" data-line="6" id="l1.590.6"></span>τῶν ἄλλων ζητεῖ, μηδ’, ὁπόθεν ἄρξηται, καταλελοιπὼς
<span class="lb" data-page="1.590" data-line="7" id="l1.590.7"></span>ἑαυτῷ. πόθεν οὖν εἰς μακρὰν οὕτως ἄλην ἐτράποντο, καὶ
<span class="lb" data-page="1.590" data-line="8" id="l1.590.8"></span>λόγῳ ζητεῖν ἐπεχείρησαν αἰσθητῶν πραγμάτων διάγνωσιν,
<span class="lb" data-page="1.590" data-line="9" id="l1.590.9"></span>ἐγὼ μὲν οὐδ’ ἐπινοῆσαι δύναμαι. καὶ διὰ τοῦτο ἁφῇ μὲν
<span class="lb" data-page="1.590" data-line="10" id="l1.590.10"></span>κρίνω τὸ κατ’ ἐνέργειαν θερμόν· εἴ τι δ’ οὔπω μέν ἐστι
<span class="lb" data-page="1.590" data-line="11" id="l1.590.11"></span>θερμὸν, ἐπιτήδειον δὲ γενέσθαι τοιοῦτο, ὃ δὴ καὶ δυνάμει
<span class="lb" data-page="1.590" data-line="12" id="l1.590.12"></span>θερμὸν ὀνομάζεται, τοῦτ’ ἐξευρίσκειν <span class="milestone ed2page" data-n="3.58" data-unit="ed2page" id="ed2page.3.58"></span>λόγῳ πειρῶμαι.
<span class="lb" data-page="1.590" data-line="13" id="l1.590.13"></span>τοῖς δ’ οὐκ οἷδ’ ὅπως ἀνατέτραπται πάντα, καὶ ῥητορεία
<span class="lb" data-page="1.590" data-line="14" id="l1.590.14"></span>μακρὰ περὶ τῶν ἐπιχειρημάτων ἤσκηται. τούτους μὲν οὖν
<span class="lb" data-page="1.590" data-line="15" id="l1.590.15"></span>ἐάσωμεν, ἀναμνήσαντες ἡμᾶς αὐτοὺς τό γε τοσοῦτο καὶ
<span class="lb" data-page="1.590" data-line="16" id="l1.590.16"></span>νῦν, ὡς ἀρχὴ δογμάτων μοχθηρῶν ἐστι μία τὸ μηδὲν ὑπὲρ
<span class="lb" data-page="1.590" data-line="17" id="l1.590.17"></span>ἀποδείξεως ἐσκέφθαι πρότερον, ἀλλ’ ἅμα τὰ πράγματα ζητεῖν,
<span class="pb" data-page="1.591" id="p1.591"></span>
<span class="lb" data-page="1.591" data-line="1" id="l1.591.1"></span>καὶ ὡς εἰδότας, ὅ τί ποτέ ἐστιν ἀπόδειξις, ἐπιχειρεῖν
<span class="lb" data-page="1.591" data-line="2" id="l1.591.2"></span>ἀποδεικνύειν. ἐπανελθόντες οὖν αὖθις ἐπὶ τὸ προκείμενον,
<span class="lb" data-page="1.591" data-line="3" id="l1.591.3"></span>ἁφῇ κρίνωμεν πρώτως καὶ μάλιστα τὸ κατὰ τὰς ἡλικίας
<span class="lb" data-page="1.591" data-line="4" id="l1.591.4"></span>θερμόν. ἔσται δ’ ἡμῶν ἡ κρίσις ἀρίστη καθ’ ἓν καὶ
<span class="lb" data-page="1.591" data-line="5" id="l1.591.5"></span>ταὐτὸ σῶμα βρέφους ἑνός. οὐ γὰρ ἀδύνατον, ὁποία τέ τις
<span class="lb" data-page="1.591" data-line="6" id="l1.591.6"></span>ἡ θερμασία διετεῖ τὴν ἡλικίαν ὑπάρχοντι προϋπῆρχεν αὐτῷ,
<span class="lb" data-page="1.591" data-line="7" id="l1.591.7"></span>μεμνῆσθαι, καὶ ὁποία νῦν ἐστι, δυοῖν ἢ τριῶν ἐτῶν, εἰ
<span class="lb" data-page="1.591" data-line="8" id="l1.591.8"></span>τύχοι, μεταξὺ γενομένων. εἰ γὰρ ὅλως φαίνοιτο μεταβολή
<span class="lb" data-page="1.591" data-line="9" id="l1.591.9"></span>τις ἐπὶ θερμὸν ἢ ψυχρὸν γεγονέναι τῷ βρέφει, χαλεπὸν
<span class="lb" data-page="1.591" data-line="10" id="l1.591.10"></span>οὐδὲν ἔτι συλλογίζεσθαι τὴν ἕως τῆς ἀκμῆς ἐσομένην ὑπεροχήν.
<span class="lb" data-page="1.591" data-line="11" id="l1.591.11"></span>εἰ δὲ καὶ πλείω παιδία πολλοῖς ἀκμάζουσιν ἐθέλοις
<span class="lb" data-page="1.591" data-line="12" id="l1.591.12"></span>παραβάλλειν, ἰσχνὰ μὲν ἰσχνοῖς, εὔσαρκα δ’ εὐσάρκοις, καὶ
<span class="lb" data-page="1.591" data-line="13" id="l1.591.13"></span>παχέα παχέσι παράβαλλε· οὕτω δὲ καὶ χρόας ὡσαύτως
<span class="lb" data-page="1.591" data-line="14" id="l1.591.14"></span>ἔχοντα, καὶ τῶν ἄλλων ἁπάντων ὡς οἷόν τε. τὴν γὰρ ἐν
<span class="lb" data-page="1.591" data-line="15" id="l1.591.15"></span>ταῖς ἡλικίαις διαφορὰν ἐξευρεῖν ζητῶν, ἐπὶ τῶν ὁμοίων ὡς
<span class="lb" data-page="1.591" data-line="16" id="l1.591.16"></span>ἔνι μάλιστα φύσεων ἀσφαλέστερον ἂν ἐπισκέπτοιο. τὸ δ’
<span class="lb" data-page="1.591" data-line="17" id="l1.591.17"></span>ἐπὶ τῶν ἐναντίων ἐξετάζειν οὐ σμικρὸν ἔχει τὸν παραλογισμὸν, ﻿
<span class="pb" data-page="1.592" id="p1.592"></span>
<span class="lb" data-page="1.592" data-line="1" id="l1.592.1"></span>οὐ διὰ τὴν ἡλικίαν ἐνίοτε τῆς τῶν δοκιμαζομένων
<span class="lb" data-page="1.592" data-line="2" id="l1.592.2"></span>σωμάτων διαφορᾶς, ἀλλὰ διὰ φυσικὴν ὑπαρχούσης κρᾶσιν.
<span class="lb" data-page="1.592" data-line="3" id="l1.592.3"></span>ὡσαύτως δὲ καὶ διαίτῃ πάσῃ, καὶ τοῖς καιροῖς, ἐν οἷς ἐξετάζεται,
<span class="lb" data-page="1.592" data-line="4" id="l1.592.4"></span>παραπλησίως ἔχοντα προαιρεῖσθαι τὰ σώματα, μὴ
<span class="lb" data-page="1.592" data-line="5" id="l1.592.5"></span>γεγυμνασμένον ἠργηκότι παραβάλλοντας, ἢ λελουμένον ἀλούτῳ,
<span class="lb" data-page="1.592" data-line="6" id="l1.592.6"></span>μηδ’ ἄσιτον ἐδηδοκότι, καὶ διψῶντα μεμεθυσμένῳ,
<span class="lb" data-page="1.592" data-line="7" id="l1.592.7"></span>μηδὲ τὸν ἐν ἡλίῳ θαλφθέντα τῷ ῥιγώσαντι διὰ κρύος, ἢ
<span class="lb" data-page="1.592" data-line="8" id="l1.592.8"></span>τὸν ἀγρυπνήσαντα τῷ κεκοιμημένῳ, μήθ’ ὅλως τοῖς ἐξ
<span class="lb" data-page="1.592" data-line="9" id="l1.592.9"></span>ἐναντίας φύσεως ἢ διαίτης ἢ περιστάσεως πραγμάτων ἡστινοσοῦν,
<span class="lb" data-page="1.592" data-line="10" id="l1.592.10"></span>ἀλλ’ ὡς οἷόν τε πάνθ’ ὡσαύτως ὑπαρχέτω τἄλλα,
<span class="lb" data-page="1.592" data-line="11" id="l1.592.11"></span>πλὴν τῆς ἡλικίας αὐτῆς. οὕτω δὲ δηλονότι καὶ αὐτὸν τὸν
<span class="lb" data-page="1.592" data-line="12" id="l1.592.12"></span>ἕνα παῖδα παραβάλλων ἑαυτῷ, τὰς ἔξωθεν ἁπάσας αὐτοῦ
<span class="lb" data-page="1.592" data-line="13" id="l1.592.13"></span>περιστάσεις ἀκριβῶς ὁμοίας φυλάξεις, ἵνα μὴ τὸ διά τινα
<span class="lb" data-page="1.592" data-line="14" id="l1.592.14"></span>τούτων ἐν θάλψει τε καὶ ψύξει διαφέρον εἰς τὴν τῆς ἡλικίας
<span class="lb" data-page="1.592" data-line="15" id="l1.592.15"></span>ἀναφέρηται μεταβολήν. μακρὰν ἴσως σοι δόξω λέγειν
<span class="lb" data-page="1.592" data-line="16" id="l1.592.16"></span>τὴν ἐξέτασιν, ἀλλ’ ἀληθῆ γε παντὸς μᾶλλον, ἐξ αὐτῆς τε
<span class="lb" data-page="1.592" data-line="17" id="l1.592.17"></span>τοῦ ζητουμένου τῆς οὐσίας λαμβανομένην, ὡς ἐν τοῖς ὑπὲρ
<span class="pb" data-page="1.593" id="p1.593"></span>
<span class="lb" data-page="1.593" data-line="1" id="l1.593.1"></span>ἀποδείξεως ἐλέγομεν. σὺ δὲ ἴσως αἱρήσῃ τὴν ἐπίτομον, οὐδὲν
<span class="lb" data-page="1.593" data-line="2" id="l1.593.2"></span>φροντίζων, εἰ ψευδὴς εἴη. ἴσθι τοίνυν οὐ μόνον ψευδῆ
<span class="lb" data-page="1.593" data-line="3" id="l1.593.3"></span>βαδίσων, ἀλλὰ καὶ μακράν. οὐ γὰρ ἔτεσι τρισὶν ἢ τέτταρσιν
<span class="lb" data-page="1.593" data-line="4" id="l1.593.4"></span>ἐξευρήσεις τὸ ζητούμενον, ἀλλ’ ἐν παντὶ τῷ βίῳ φυλάξεις
<span class="lb" data-page="1.593" data-line="5" id="l1.593.5"></span>τὴν ἄγνοιαν. ὅσον γὰρ ἐπὶ ταῖς ἀντιλογίαις τῶν
<span class="lb" data-page="1.593" data-line="6" id="l1.593.6"></span>ἀνδρῶν, οὐδὲν ἀποδειχθῆναι δύναται σαφῶς· οὐδ’ εὔλογον
<span class="lb" data-page="1.593" data-line="7" id="l1.593.7"></span>ὅλως ἐκ τῶν ὑστέρων πιστοῦσθαι τὰ πρότερα. κρίνωμεν
<span class="lb" data-page="1.593" data-line="8" id="l1.593.8"></span>οὖν αἰσθήσει τὸ θερμὸν καὶ ψυχρὸν σῶμα, τό γε κατ’ ἐνέργειαν
<span class="lb" data-page="1.593" data-line="9" id="l1.593.9"></span>ἤδη τοιοῦτο, καὶ μηκέτι δυνάμει, παρέντες τήν τε
<span class="lb" data-page="1.593" data-line="10" id="l1.593.10"></span>κρίσιν πρώτην, τά τ’ ἄλλα σύμπαντα γνωρίσματα. καὶ δὴ
<span class="lb" data-page="1.593" data-line="11" id="l1.593.11"></span>σὲ μὲν ὡς εὖ κρινοῦντα πρὸς τὴν πεῖραν ἀπολύω, τὴν δ’
<span class="lb" data-page="1.593" data-line="12" id="l1.593.12"></span>ἐμὴν αὐτὸς κρίσιν ἑρμηνεύσω. πολλῶν γὰρ ἐφεξῆς ἁπτόμενος
<span class="lb" data-page="1.593" data-line="13" id="l1.593.13"></span>σωμάτων ἐπιμελῶς, οὐ παίδων μόνων, ἢ βρεφῶν, ἀλλὰ
<span class="lb" data-page="1.593" data-line="14" id="l1.593.14"></span>καὶ μειρακίων καὶ ἀκμαζόντων, εὕρισκον οὐδετέρους ἀληθεύοντας,
<span class="lb" data-page="1.593" data-line="15" id="l1.593.15"></span>οὔτε τοὺς θερμότερον ἁπλῶς, οὔτε τοὺς ψυχρότερον
<span class="lb" data-page="1.593" data-line="16" id="l1.593.16"></span>εἰπόντας εἶναι τὸν ἀκμάζοντα <span class="milestone ed2page" data-n="3.59" data-unit="ed2page" id="ed2page.3.59"></span>τοῦ παιδός. εἰ
<span class="pb" data-page="1.594" id="p1.594"></span>
<span class="lb" data-page="1.594" data-line="1" id="l1.594.1"></span>γὰρ τὰς ἄλλας ἁπάσας τὰς ἔξωθεν ἀφελὼν ἀλλοιώσεις, τὰς
<span class="lb" data-page="1.594" data-line="2" id="l1.594.2"></span>ἐκ τῆς ἡλικίας μόνης ἐπισκέπτοιο διαφορὰς, οὐδέτερός σοι
<span class="lb" data-page="1.594" data-line="3" id="l1.594.3"></span>φαίνεται θερμότερος ἁπλῶς. ποιότητι γάρ τοι διαφέρουσιν
<span class="lb" data-page="1.594" data-line="4" id="l1.594.4"></span>αὐτῶν αἱ θερμότητες ἐπ’ ἀνίσῳ τῇ διαπνοῇ, δι’ ἣν καὶ
<span class="lb" data-page="1.594" data-line="5" id="l1.594.5"></span>σοφιζόμενοί τινες, ἢ τοὺς πέλας, ἢ σφᾶς αὐτοὺς, οἱ μὲν
<span class="lb" data-page="1.594" data-line="6" id="l1.594.6"></span>τὴν τοῦ παιδὸς, οἱ δὲ τὴν τοῦ νεανίσκου θερμασίαν ἰσχυροτέραν
<span class="lb" data-page="1.594" data-line="7" id="l1.594.7"></span>εἶναι νομίζουσιν. ἔστι γὰρ ἡ μὲν τῶν παίδων
<span class="lb" data-page="1.594" data-line="8" id="l1.594.8"></span>ἀτμωδεστέρα τε καὶ πολλὴ, καὶ ἡδίων <span class="milestone ed1page" data-n="1.72" data-unit="ed1page" id="ed1page.1.72"></span>τοῖς ἁπτομένοις,
<span class="lb" data-page="1.594" data-line="9" id="l1.594.9"></span>ἡ δὲ τῶν ἀκμαζόντων ὑπόδριμύ τι καὶ οὐχ ἡδὺ κέκτηται.
<span class="lb" data-page="1.594" data-line="10" id="l1.594.10"></span>τοῦτ’ οὖν τὸ διάφορον τῆς προσβολῆς ἀναπείθει
<span class="lb" data-page="1.594" data-line="11" id="l1.594.11"></span>τοὺς πλείους ἀποφαίνεσθαι, θερμότερον εἶναι τῶν ἀκμαζόντων
<span class="lb" data-page="1.594" data-line="12" id="l1.594.12"></span>τὸ σῶμα. τὸ δ’ οὐχ οὕτως ἔχει. τῷ γὰρ ἀσκήσαντι
<span class="lb" data-page="1.594" data-line="13" id="l1.594.13"></span>τὴν ἁφὴν ἐν διαφόροις ὕλαις διαγνωστικὴν εἶναι θερμότητος
<span class="lb" data-page="1.594" data-line="14" id="l1.594.14"></span>ἰσχυροτέρας τε καὶ ἀσθενεστέρας καὶ ἴσης, εὖ οἶδ’ ὅτι
<span class="lb" data-page="1.594" data-line="15" id="l1.594.15"></span>καὶ ἡ τῶν παίδων αὐτῷ ἤτοι γ’ ἴση φανεῖται τὴν ἰσχὺν
<span class="lb" data-page="1.594" data-line="16" id="l1.594.16"></span>τῇ τῶν ἀκμαζόντων, ἢ πλείων. ἡ δ’ ἄσκησις ἥδε· χρὴ
<span class="lb" data-page="1.594" data-line="17" id="l1.594.17"></span>γὰρ ἀπὸ τῶν ἐναργεστάτων ἄρξασθαι. τῶν βαλανείων
<span class="pb" data-page="1.595" id="p1.595"></span>
<span class="lb" data-page="1.595" data-line="1" id="l1.595.1"></span>ἐνίοτε θερμὸς οὕτως ἐστὶν ὁ ἀὴρ, ὡς μηδένα φέρειν αὐτὸν,
<span class="lb" data-page="1.595" data-line="2" id="l1.595.2"></span>ἀλλὰ καίεσθαι δοκεῖν, ἐνίοτε δ’ οὕτω ψυχρὸς, ὡς ἱδροῦν
<span class="lb" data-page="1.595" data-line="3" id="l1.595.3"></span>μὴ δύνασθαι. καὶ μὴν καὶ ὅτι τρίτη τις ἄλλη παρὰ τάσδε
<span class="lb" data-page="1.595" data-line="4" id="l1.595.4"></span>κατάστασίς ἐστιν, ἧς μάλιστα χρῄζομεν, ἡ εὔκρατος, οὐδὲν
<span class="lb" data-page="1.595" data-line="5" id="l1.595.5"></span>δέομαι λέγειν. αἱ δ’ αὐταὶ τρεῖς καταστάσεις ἐν τῷ τῆς
<span class="lb" data-page="1.595" data-line="6" id="l1.595.6"></span>κολυμβήθρας ὕδατι φαίνονται. καὶ γὰρ θερμὸν οὕτως, ὡς
<span class="lb" data-page="1.595" data-line="7" id="l1.595.7"></span>καίεσθαι πρὸς αὐτοῦ, καὶ ψυχρὸν, ὡς μηδὲ θερμαίνεσθαι,
<span class="lb" data-page="1.595" data-line="8" id="l1.595.8"></span>καὶ εὔκρατον, ὡς συμμέτρως θερμαίνεσθαι, πολλάκις εὑρίσκεται.
<span class="lb" data-page="1.595" data-line="9" id="l1.595.9"></span>εἰ τοίνυν ἐροίμην σε, πότερόν ἐστι θερμότερον;
<span class="lb" data-page="1.595" data-line="10" id="l1.595.10"></span>ἆρά γε τὸ ὕδωρ τὸ εὔκρατον, ἢ ὁ ἀὴρ ὁ εὔκρατος; οὐκ ἂν
<span class="lb" data-page="1.595" data-line="11" id="l1.595.11"></span>ἔχοις εἰπεῖν οὐδέτερον. ἀμφοῖν γὰρ ὄντων ὁμοίως ἡδέων τε
<span class="lb" data-page="1.595" data-line="12" id="l1.595.12"></span>καὶ συμμέτρων τῷ σώματι, τὸ μὲν θερμότερον λέγειν αὐτῶν,
<span class="lb" data-page="1.595" data-line="13" id="l1.595.13"></span>τὸ δὲ ψυχρότερον, οὐδένα νοῦν ἔχειν ἡγοῦμαι. καὶ
<span class="lb" data-page="1.595" data-line="14" id="l1.595.14"></span>μὴν εἰ νοήσαις τὸ τῆς δεξαμενῆς ὕδωρ εἰς ἄκρον θερμότητος
<span class="lb" data-page="1.595" data-line="15" id="l1.595.15"></span>ἀφικνούμενον, ὡς ζεῖν, ἢ τὸν ἀέρα τελέως ἐκφλογούμενον,
<span class="lb" data-page="1.595" data-line="16" id="l1.595.16"></span>ὅτι πρὸς ἀμφοῖν ὡσαύτως καυθήσῃ, πρόδηλον. εἰ δὲ δὴ
<span class="lb" data-page="1.595" data-line="17" id="l1.595.17"></span>καὶ νοήσαις αὖθις ἢ τὸ ὕδωρ οὕτω ψυχρὸν, ὡς ἐγγὺς ἤδη
<span class="lb" data-page="1.595" data-line="18" id="l1.595.18"></span>πήξεως εἶναι, ἢ τὸν ἀέρα τελέως ἐψυγμένον, ὡς ἐν τοῖς
<span class="pb" data-page="1.596" id="p1.596"></span>
<span class="lb" data-page="1.596" data-line="1" id="l1.596.1"></span>νιφετοῖς γίγνεται, δῆλον ὡς καὶ πρὸς τούτων ἑκατέρων
<span class="lb" data-page="1.596" data-line="2" id="l1.596.2"></span>ὁμοίως ψυγήσῃ τε καὶ ῥιγώσεις. οὐκοῦν καὶ θερμότητα καὶ
<span class="lb" data-page="1.596" data-line="3" id="l1.596.3"></span>ψύξιν ἄκραν ὡσαύτως ἀέρι νοήσεις ἐγγινομένην, ὡσαύτως
<span class="lb" data-page="1.596" data-line="4" id="l1.596.4"></span>καὶ ὕδατι, καὶ τῶν ἄκρων ἑκατέρων τὸ μέσον ὁμοίως ἀμφοῖν
<span class="lb" data-page="1.596" data-line="5" id="l1.596.5"></span>ἐγγινόμενον· ὥστε καὶ τὸ μεταξὺ πάντων τῶν ἄκρων
<span class="lb" data-page="1.596" data-line="6" id="l1.596.6"></span>τε καὶ τοῦ μέσου κατά τε τὸ ὕδωρ καὶ τὸν ἀέρα τὰς
<span class="lb" data-page="1.596" data-line="7" id="l1.596.7"></span>αὐτὰς ὑπεροχάς τε καὶ διαστάσεις ἕξει. καὶ τοσούτῳ ποτὲ
<span class="lb" data-page="1.596" data-line="8" id="l1.596.8"></span>φήσεις εἶναι τοῦ μετρίου θερμότερον θάτερον, ὅσῳ θάτερον.
<span class="lb" data-page="1.596" data-line="9" id="l1.596.9"></span>οὕτω δὲ καὶ ψυχρότερον τοῦ μετρίου τοσούτῳ φήσεις
<span class="lb" data-page="1.596" data-line="10" id="l1.596.10"></span>εἶναί ποτε τὸ ὕδωρ, ὅσῳ καὶ τὸν ἀέρα. καίτοι τό γε τῆς
<span class="lb" data-page="1.596" data-line="11" id="l1.596.11"></span>προσβολῆς ἴδιον οὐ ταὐτὸ ἑκατέροις ἦν. οὐ γὰρ ὡσαύτως
<span class="lb" data-page="1.596" data-line="12" id="l1.596.12"></span>ὕδωρ εὔκρατον, ὡς ἀὴρ εὔκρατος, προσπίπτει. καὶ τί δεῖ
<span class="lb" data-page="1.596" data-line="13" id="l1.596.13"></span>λέγειν ἐπὶ τῶν οὕτως ἀνομοίων; αὐτοῦ γὰρ τοῦ ἀέρος
<span class="lb" data-page="1.596" data-line="14" id="l1.596.14"></span>ὁμοίως ὄντος θερμοῦ διαφέρουσαι γίγνονται προσβολαὶ
<span class="lb" data-page="1.596" data-line="15" id="l1.596.15"></span>παρὰ τὸ ποτὲ μὲν οἷον ἀχλυώδη τε καὶ ἀτμώδη, ποτὲ δὲ
<span class="lb" data-page="1.596" data-line="16" id="l1.596.16"></span>οἷον λιγνυώδη τε καὶ καπνώδη, ποτὲ δὲ καθαρὸν ἀκριβῶς
<span class="lb" data-page="1.596" data-line="17" id="l1.596.17"></span>ὑπάρχειν. ἐν πολλαῖς οὖν καὶ διαφερούσαις ἰσότης γίνεται ﻿
<span class="pb" data-page="1.597" id="p1.597"></span>
<span class="lb" data-page="1.597" data-line="1" id="l1.597.1"></span>θερμότητος, ἐξαπατῶσα τοὺς ἀσκέπτους ὡς ἄνισος,
<span class="lb" data-page="1.597" data-line="2" id="l1.597.2"></span>ὅτι γε κατὰ πᾶν ὁμοία φαίνεται. λελογισμένου μήν ἐστιν
<span class="lb" data-page="1.597" data-line="3" id="l1.597.3"></span>ἀνδρὸς τοὺς λογισμοὺς, οὓς εἴρηκα, καὶ γεγυμνασμένου τὴν
<span class="lb" data-page="1.597" data-line="4" id="l1.597.4"></span>αἴσθησιν ἐν πολλῇ τῇ κατὰ μέρος ἐμπειρίᾳ, τὴν ἰσότητα
<span class="lb" data-page="1.597" data-line="5" id="l1.597.5"></span>τῆς θερμότητος ἐξευρεῖν ἔν τε τοῖς παισὶ καὶ τοῖς ἀκμάζουσι,
<span class="lb" data-page="1.597" data-line="6" id="l1.597.6"></span><span class="milestone ed2page" data-n="3.60" data-unit="ed2page" id="ed2page.3.60"></span>καὶ μὴ τῷ τὴν μὲν ἐφ’ ὑγρᾶς οὐσίας φαίνεσθαι,
<span class="lb" data-page="1.597" data-line="7" id="l1.597.7"></span>τὴν δ’ ἐπὶ ξηρᾶς, ἐξαπατᾶσθαι. καὶ γὰρ λίθος ὕδατι δύναταί
<span class="lb" data-page="1.597" data-line="8" id="l1.597.8"></span>ποτε τὴν ἴσην δέξασθαι θερμασίαν, οὐδὲν διαφέρον,
<span class="lb" data-page="1.597" data-line="9" id="l1.597.9"></span>εἰ ξηρὸς μὲν ὁ λίθος ἐστὶν, ὑγρὸν δὲ τὸ ὕδωρ. οὕτως οὖν
<span class="lb" data-page="1.597" data-line="10" id="l1.597.10"></span>ἔμοιγε μυριάκις ἐπισκεψαμένῳ καὶ παῖδας καὶ νεανίσκους
<span class="lb" data-page="1.597" data-line="11" id="l1.597.11"></span>πολλοὺς, καὶ μειράκια, καὶ τὸν αὐτὸν παῖδα καὶ βρέφος καὶ
<span class="lb" data-page="1.597" data-line="12" id="l1.597.12"></span>μειράκιον γενόμενον, οὐδὲν μᾶλλον ἐφάνη θερμότερος οὔτε
<span class="lb" data-page="1.597" data-line="13" id="l1.597.13"></span>παιδὸς ἀκμάζων, οὔτ’ ἀκμάζοντος παῖς. ἀλλ’, ὡς εἴρηται, μόνον
<span class="lb" data-page="1.597" data-line="14" id="l1.597.14"></span>ἐν μὲν τοῖς παισὶν ἀτμωδεστέρα τε καὶ πολλὴ καὶ ἡδεῖα,
<span class="lb" data-page="1.597" data-line="15" id="l1.597.15"></span>ἐν δὲ τοῖς ἀκμάζουσιν ὀλίγη καὶ ξηρὰ καὶ οὐχ ὁμοίως ἡδεῖα
<span class="lb" data-page="1.597" data-line="16" id="l1.597.16"></span>τῆς θερμασίας ἡ προσβολή. πολὺ μὲν γὰρ τῆς τῶν παίδων
<span class="lb" data-page="1.597" data-line="17" id="l1.597.17"></span>οὐσίας, ὑγρᾶς οὔσης, ἐκτὸς ἀποῤῥεῖ, βραχὺ δὲ τῆς τῶν
<span class="pb" data-page="1.598" id="p1.598"></span>
<span class="lb" data-page="1.598" data-line="1" id="l1.598.1"></span>ἀκμαζόντων, ξηρᾶς ὑπαρχούσης. οὐδέτερος οὖν αὐτῶν ἁπλῶς
<span class="lb" data-page="1.598" data-line="2" id="l1.598.2"></span>φαίνεται θερμότερος, ἀλλ’ ὁ μὲν τῷ πλήθει τῆς διαπνοῆς,
<span class="lb" data-page="1.598" data-line="3" id="l1.598.3"></span>ὁ δὲ τῇ δριμύτητι. τὸ γὰρ ἔμφυτον θερμὸν ὁ παῖς ἔχει
<span class="lb" data-page="1.598" data-line="4" id="l1.598.4"></span>πλέον, εἴ γ’ ἐξ αἵματος καὶ σπέρματος ἡ γένεσις αὐτῷ, καὶ
<span class="lb" data-page="1.598" data-line="5" id="l1.598.5"></span>ἥδιον· ἐν δὲ τοῖς ἀκμάζουσιν ὀλίγη καὶ ξηρὰ καὶ οὐχ
<span class="lb" data-page="1.598" data-line="6" id="l1.598.6"></span>ὁμοίως ἡδεῖα τῆς θερμασίας ἡ προσβολή.
</p>
          </article>

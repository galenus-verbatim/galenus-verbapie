<article xmlns="http://www.w3.org/1999/xhtml" id="urn:cts:greekLit:tlg0057.tlg009.1st1K-grc1:2.4">
<span class="pb page1" data-page="1.604" id="p1.604"></span>
<span class="milestone ed1page page1" data-n="1.73" data-unit="ed1page" id="ed1page.1.73"></span>
<span class="milestone ed2page page1" data-n="3.62" data-unit="ed2page" id="ed2page.3.62"></span>
            <p>
<span class="lb" data-page="1.604" data-line="3" id="l1.604.3"></span>Περὶ δὲ τῶν ἑπομένων ταῖς κράσεσιν ἐφεξῆς
<span class="lb" data-page="1.604" data-line="4" id="l1.604.4"></span>χρὴ διελθεῖν. ἕπεται μὲν γὰρ καὶ τὰ προειρημένα, μᾶλλον
<span class="lb" data-page="1.604" data-line="5" id="l1.604.5"></span>δ’ ἀχώριστα τελέως ἐστὶ, ξηρῷ μὲν σκληρότης, ὑγρῷ δὲ
<span class="lb" data-page="1.604" data-line="6" id="l1.604.6"></span>μαλακότης, ὅταν γε μετὰ χλιαρᾶς ᾖ θερμότητος. ἀλλὰ καὶ
<span class="lb" data-page="1.604" data-line="7" id="l1.604.7"></span>παχύτητες ἕξεως καὶ λεπτότητες ἕπονται κράσεσιν, οὐ ταῖς
<span class="lb" data-page="1.604" data-line="8" id="l1.604.8"></span>συμφύτοις μόνον, ἀλλὰ κᾂν ἐξ ἔθους μακροῦ τις ἐπίκτητος
<span class="lb" data-page="1.604" data-line="9" id="l1.604.9"></span>γένηται. πολλοὺς γὰρ καὶ τῶν φύσει λεπτῶν ἐθεασάμην
<span class="lb" data-page="1.604" data-line="10" id="l1.604.10"></span>παχυνθέντας, καὶ τῶν παχέων λεπτυνθέντας, τοὺς
<span class="lb" data-page="1.604" data-line="11" id="l1.604.11"></span>μὲν ἀργίᾳ τε καὶ ἁβρᾷ διαίτῃ τὴν ὅλην κρᾶσιν ὑπαλλάξαντας
<span class="lb" data-page="1.604" data-line="12" id="l1.604.12"></span>ἐπὶ τὸ ὑγρότερον, τοὺς δὲ ἐν ταλαιπωρίαις πλείοσι
<span class="lb" data-page="1.604" data-line="13" id="l1.604.13"></span>καὶ φροντίσι καὶ διαίτῃ λεπτῇ καταξηρανθέντας. εἰρήσεται
<span class="lb" data-page="1.604" data-line="14" id="l1.604.14"></span>δὲ καὶ τούτων τὰ γνωρίσματα. κάλλιον γὰρ ἡμᾶς αὐτοὺς
<span class="lb" data-page="1.604" data-line="15" id="l1.604.15"></span>ἔκ τινων σημείων ὁρμωμένους, πρὶν παρ’ ἑτέρου πυθέσθαι,
<span class="lb" data-page="1.604" data-line="16" id="l1.604.16"></span>δύνασθαι γνωρίζειν, εἰ φύσει τοιοῦτος ἦν ὁ ἄνθρωπος, ἢ
<span class="lb" data-page="1.604" data-line="17" id="l1.604.17"></span>ἐξ ἔθους ἐγένετο. διδάσκαλος δὲ καὶ τούτων τῶν γνωρισμάτων,
<span class="pb" data-page="1.605" id="p1.605"></span>
<span class="lb" data-page="1.605" data-line="1" id="l1.605.1"></span>ὥσπερ οὖν καὶ τῶν ἄλλων ἁπάντων, ὁ θαυμάσιος
<span class="lb" data-page="1.605" data-line="2" id="l1.605.2"></span>Ἱπποκράτης. ὅσοι μὲν γὰρ εὐρυτέρας ἔχουσι τὰς φλέβας,
<span class="lb" data-page="1.605" data-line="3" id="l1.605.3"></span>θερμότεροι φύσει· ὅσοι δὲ στενοτέρας, ψυχρότεροι. τοῦ
<span class="lb" data-page="1.605" data-line="4" id="l1.605.4"></span>θερμοῦ γὰρ ἔργον ἀνευρῦναί τε καὶ διαφυσῆσαι ταύτας.
<span class="lb" data-page="1.605" data-line="5" id="l1.605.5"></span>ὥστ’ εὐλόγως εἰς ταὐτὸ. ὡς τὸ πολὺ, συντρέχει στενότης
<span class="lb" data-page="1.605" data-line="6" id="l1.605.6"></span>μὲν φλεβῶν ἕξει πιμελώδει τε καὶ παχυτέρᾳ, λεπτότης
<span class="lb" data-page="1.605" data-line="7" id="l1.605.7"></span>δ’ ἕξεως εὐρύτητι φλεβῶν. εἰ δ’ ἅμα τις εἴη πιμελώδης
<span class="lb" data-page="1.605" data-line="8" id="l1.605.8"></span>τε καὶ παχὺς, καὶ τὰς φλέβας εὐρείας ἔχοι, δι’ ἔθος
<span class="lb" data-page="1.605" data-line="9" id="l1.605.9"></span>οὗτος, οὐ φύσει, πιμελώδης ἐγένετο· ὥσπερ εἰ καὶ στενὰς
<span class="lb" data-page="1.605" data-line="10" id="l1.605.10"></span>μὲν ἔχοι τὰς φλέβας, εἴη δὲ ἰσχνὸς, οὐδ’ οὗτος ἐξ ἀνάγκης
<span class="lb" data-page="1.605" data-line="11" id="l1.605.11"></span>φύσει τοιοῦτος. κᾀν τοῖσι λιμαγχονικοῖσι, φησὶ, τὰς μετριότητας
<span class="lb" data-page="1.605" data-line="12" id="l1.605.12"></span>ἀπὸ τούτων σκεπτέον, τῆς τῶν ἀγγείων εὐρύτητος
<span class="lb" data-page="1.605" data-line="13" id="l1.605.13"></span>δηλονότι καὶ στενότητος, οὐ τῆς ἄλλης ἕξεως ὅλου τοῦ
<span class="lb" data-page="1.605" data-line="14" id="l1.605.14"></span>σώματος. οἱ μὲν γὰρ στενὰς ἔχοντες τὰς φλέβας ὀλίγαιμοί
<span class="lb" data-page="1.605" data-line="15" id="l1.605.15"></span>τέ εἰσι καὶ μακρὰς ἀσιτίας οὐ φέρουσιν ὅσοις δ’
<span class="lb" data-page="1.605" data-line="16" id="l1.605.16"></span>εὐρεῖαι, καὶ πλῆθος αἵματος, τούτοις ἔνεστι καὶ χωρὶς
<span class="lb" data-page="1.605" data-line="17" id="l1.605.17"></span>βλάβης ἀσιτοῦσιν. αἱ δ’ αἰτίαι τῶν εἰρημένων ἤδη μὲν
<span class="pb" data-page="1.606" id="p1.606"></span>
<span class="lb" data-page="1.606" data-line="1" id="l1.606.1"></span>δῆλαι, κᾂν ἐγὼ μὴ λέγω, τοῖς γε προσέχουσι τὸν νοῦν.
<span class="lb" data-page="1.606" data-line="2" id="l1.606.2"></span>ἐπεὶ δ’ οὐ πάντες προσέχουσιν, ἀναγκαῖον ἴσως ἐστί τι
<span class="lb" data-page="1.606" data-line="3" id="l1.606.3"></span>καὶ δι’ ἐκείνους εἰπεῖν. ὅσον ἐν αἵματι πῖόν τέ ἐστι
<span class="lb" data-page="1.606" data-line="4" id="l1.606.4"></span>καὶ κοῦφον καὶ λεπτὸν, ἐν μὲν τοῖς θερμοτέροις σώμασι
<span class="lb" data-page="1.606" data-line="5" id="l1.606.5"></span>τροφὴ γίνεται τοῦτο τῷ θερμῷ, κατὰ δὲ τὰ ψυχρότερα
<span class="lb" data-page="1.606" data-line="6" id="l1.606.6"></span>διασώζεται. καὶ τῶν φλεβῶν ἔξω διηθούμενον, ἐπειδὰν
<span class="lb" data-page="1.606" data-line="7" id="l1.606.7"></span>μὲν ψυχροῖς περιπέσῃ μορίοις, οἷοί περ οἱ ὑμένες εἰσὶν,
<span class="lb" data-page="1.606" data-line="8" id="l1.606.8"></span>ἐκείνοις περιπήγνυται· κατὰ δὲ τὰ φύσει θερμότερα μόρια,
<span class="lb" data-page="1.606" data-line="9" id="l1.606.9"></span>(τοιαῦτα δ’ ἐστὶ δηλονότι τὰ σαρκώδη,) δαπανᾶταί τε πρὸς
<span class="lb" data-page="1.606" data-line="10" id="l1.606.10"></span>τοῦ θερμοῦ, καὶ διαφορεῖται, πλὴν εἴ ποτε πρὸς τῷ
<span class="lb" data-page="1.606" data-line="11" id="l1.606.11"></span>ψυχροτέρῳ τῆς κράσεως ἔτι καὶ τὸ τῆς διαίτης ἀταλαίπωρον
<span class="lb" data-page="1.606" data-line="12" id="l1.606.12"></span>ἐπιθρέψει ἔτι καὶ αὐτοῖς τοῖς σαρκώδεσι μορίοις
<span class="lb" data-page="1.606" data-line="13" id="l1.606.13"></span>πιμελήν. οὕτω τοι καὶ τὰ φωλεύοντα ζῶα πολλάκις εὑρίσκεται
<span class="lb" data-page="1.606" data-line="14" id="l1.606.14"></span>πιμελωδέστερα. καὶ γυναῖκες ἀνδρῶν, ὅτι καὶ τῇ κράσει
<span class="lb" data-page="1.606" data-line="15" id="l1.606.15"></span>ψυχρότερον ἄῤῥενος τὸ θῆλυ, καὶ οἰκουρεῖ τὰ πολλά.
<span class="lb" data-page="1.606" data-line="16" id="l1.606.16"></span>ὅσαι μὲν οὖν ἕξεις σωμάτων εὔκρατοί τέ εἰσι φύσει
<span class="lb" data-page="1.606" data-line="17" id="l1.606.17"></span><span class="milestone ed2page" data-n="3.63" data-unit="ed2page" id="ed2page.3.63"></span>καὶ πονοῦσι τὰ μέτρια, ταύτας ἀναγκαῖον εὐσάρκους γίνεσθαι, ﻿
<span class="pb" data-page="1.607" id="p1.607"></span>
<span class="lb" data-page="1.607" data-line="1" id="l1.607.1"></span>τοῦτ’ ἔστι πάντῃ συμμέτρους. ὅσαις δὲ τὸ μὲν
<span class="lb" data-page="1.607" data-line="2" id="l1.607.2"></span>ὑγρὸν αὔταρκες, ἀπολείπεται δ’ οὐ πολλῷ τῆς ἄκρας συμμετρίας
<span class="lb" data-page="1.607" data-line="3" id="l1.607.3"></span>τὸ θερμὸν, αὗται πολύσαρκοι γίνονται. πολύσαρκοι
<span class="lb" data-page="1.607" data-line="4" id="l1.607.4"></span>δὲ καὶ ὅσαι φύσει μὲν εὔκρατοι, ῥᾳθύμως δὲ καὶ ἀπόνως
<span class="lb" data-page="1.607" data-line="5" id="l1.607.5"></span>βιοῦσιν. εἴρηται γὰρ δὴ καὶ τοῦτο κάλλιστα πρὸς τῶν
<span class="lb" data-page="1.607" data-line="6" id="l1.607.6"></span>παλαιῶν, ὡς ἐπίκτητοι φύσεις εἰσὶ τὰ ἔθη. καὶ οὐδὲν
<span class="lb" data-page="1.607" data-line="7" id="l1.607.7"></span>ἴσως διοίσει τοῦθ’ ἅπαξ εἰρηκότας νῦν μηκέτι διορίζεσθαι
<span class="lb" data-page="1.607" data-line="8" id="l1.607.8"></span>καθ’ ἕκαστον κεφάλαιον, εἴτε φύσει ψυχρότερος, εἴτ’ ἐξ
<span class="lb" data-page="1.607" data-line="9" id="l1.607.9"></span>ἔθους ὅδε τις ἐγένετο, ἀλλὰ τοῦτο μὲν ἀπολείπειν τοῖς
<span class="lb" data-page="1.607" data-line="10" id="l1.607.10"></span>ἀναγινώσκουσιν, αὐτὸν δὲ βραχυλογίας ἕνεκα τὰς οἰκείας
<span class="lb" data-page="1.607" data-line="11" id="l1.607.11"></span>ἑκάστῃ τῶν κράσεων ἕξεις τοῦ σώματος ἐπελθεῖν. εἰσὶ δή
<span class="lb" data-page="1.607" data-line="12" id="l1.607.12"></span>τινες ἰσχνοί τε ἅμα καὶ φλέβας ἔχοντες <span class="milestone ed1page" data-n="1.74" data-unit="ed1page" id="ed1page.1.74"></span>μικρὰς, ἀλλ’
<span class="lb" data-page="1.607" data-line="13" id="l1.607.13"></span>εἰ τέμοις ἐξ αὐτῶν ἡντιναοῦν, προσπίπτει πιμελὴ, δῆλον ὡς
<span class="lb" data-page="1.607" data-line="14" id="l1.607.14"></span>ὑποπεφυκυῖα τῷ δέρματι κατὰ τὸν ἔνδον ὑμένα. σπάνιον
<span class="lb" data-page="1.607" data-line="15" id="l1.607.15"></span>μὲν οὖν ἐπ’ ἀνδρῶν τὸ τοιοῦτο, ἐπὶ δὲ γυναικῶν καὶ πάνυ
<span class="lb" data-page="1.607" data-line="16" id="l1.607.16"></span>πολλάκις εὑρισκόμενον. ἔστι γὰρ καὶ φύσεως ψυχροτέρας
<span class="lb" data-page="1.607" data-line="17" id="l1.607.17"></span>καὶ ἀργοτέρου βίου. τὸ τοιοῦτο γνώρισμα. πιμελὴ μὲν γὰρ
<span class="lb" data-page="1.607" data-line="18" id="l1.607.18"></span>ἀεὶ διὰ ψύξιν ἕξεως γίνεται· πολυσαρκία δὲ πλήθους
<span class="pb" data-page="1.608" id="p1.608"></span>
<span class="lb" data-page="1.608" data-line="1" id="l1.608.1"></span>αἵματος ἔγγονος· εὐσαρκία δὲ φύσεως εὐκράτου γνώρισμα.
<span class="lb" data-page="1.608" data-line="2" id="l1.608.2"></span>πάντως μὲν οὖν οἱ πολύσαρκοι καὶ τὴν πιμελὴν εὐθέως
<span class="lb" data-page="1.608" data-line="3" id="l1.608.3"></span>ἔχουσι πλείονα τῶν εὐκράτων· οὐ μὴν ἀνάλογος ἀεὶ ταῖς
<span class="lb" data-page="1.608" data-line="4" id="l1.608.4"></span>σαρξὶν ἡ πιμελὴ συναύξεται, ἀλλ’ ἔστιν ἰδεῖν τῶν παχέων
<span class="lb" data-page="1.608" data-line="5" id="l1.608.5"></span>τοὺς μὲν τὴν σάρκα πλείονα, τοὺς δὲ τὴν πιμελὴν ἔχοντας,
<span class="lb" data-page="1.608" data-line="6" id="l1.608.6"></span>ἐνίοις δὲ ὁμοίως ἄμφω συνηύξηται. τούτοις μὲν οὖν, οἷς
<span class="lb" data-page="1.608" data-line="7" id="l1.608.7"></span>ὁμοίως ἄμφω συνηύξηται, τοσούτῳ πλέον ὑγρόν ἐστιν ὑπὲρ
<span class="lb" data-page="1.608" data-line="8" id="l1.608.8"></span>τὴν εὔκρατον φύσιν, ὅσον καὶ ψυχρόν. οἷς δ’ ἡ πιμελὴ
<span class="lb" data-page="1.608" data-line="9" id="l1.608.9"></span>πλείων, τὸ ψυχρὸν ἐπὶ τούτων πλέον ἐστὶν, ἤπερ τὸ ὑγρόν·
<span class="lb" data-page="1.608" data-line="10" id="l1.608.10"></span>ὥσπερ οἷς ἡ σὰρξ πλείων, ὑγρότης μέν ἐστι τοῦ δέοντος
<span class="lb" data-page="1.608" data-line="11" id="l1.608.11"></span>πλείων, οὐ μὴν καὶ ψύξις. ὅταν γὰρ, ἐν τοῖς οἰκείοις ὅροις
<span class="lb" data-page="1.608" data-line="12" id="l1.608.12"></span>μένοντος τοῦ θερμοῦ, προσγένηταί τις αἵματος χρηστοῦ
<span class="lb" data-page="1.608" data-line="13" id="l1.608.13"></span>πλεονεξία, πολυσαρκίαν ἀναγκαῖον ἀκολουθῆσαι. τὸ δὲ,
<span class="lb" data-page="1.608" data-line="14" id="l1.608.14"></span>ὅσῳ χρὴ πλέον εἶναι τοῦ συμμέτρου τὸ αἷμα, μέτρῳ μὲν
<span class="lb" data-page="1.608" data-line="15" id="l1.608.15"></span>οὐχ οἶόν τε μηνῦσαι καὶ σταθμῷ, λόγῳ δ’ ἐγχωρεῖ διελθεῖν.
<span class="lb" data-page="1.608" data-line="16" id="l1.608.16"></span>ὡς ἐπειδὰν μήπω νοσῶδες μηδὲν γένηται τῷ τοῦ
<span class="lb" data-page="1.608" data-line="17" id="l1.608.17"></span>ζώου σώματι σύμπτωμα παχυνομένῳ, τὸ πλῆθος τῆς
<span class="lb" data-page="1.608" data-line="18" id="l1.608.18"></span>ὑγρότητος τηνικαῦτα τῶν τῆς ὑγείας ὅρων ἐντός ἐστιν.
<span class="pb" data-page="1.609" id="p1.609"></span>
<span class="lb" data-page="1.609" data-line="1" id="l1.609.1"></span>ἐπιδέδεικται γὰρ ἡμῖν καὶ δι’ ἄλλων, ὡς ἀναγκαῖόν ἐστιν, οὐ
<span class="lb" data-page="1.609" data-line="2" id="l1.609.2"></span>σμικρὸν ὑποθέσθαι πλάτος τῆς ὑγιεινῆς καταστάσεως. ἀλλὰ
<span class="lb" data-page="1.609" data-line="3" id="l1.609.3"></span>καὶ νῦν φαίνεται σχεδὸν ἐν ὅλῳ τῷ λόγῳ, τὴν μὲν εὔκρατόν
<span class="lb" data-page="1.609" data-line="4" id="l1.609.4"></span>τε καὶ μέσην φύσιν οἶον κανόνα τῶν ἄλλων ἀεὶ τιθεμένοις,
<span class="lb" data-page="1.609" data-line="5" id="l1.609.5"></span>ὅσαι δ’ ἐφ’ ἑκάτερα τῆσδε, δυσκράτους ἀποφαίνουσιν·
<span class="lb" data-page="1.609" data-line="6" id="l1.609.6"></span>ὅπερ οὐκ ἂν ἦν, εἰ μὴ τὸ μᾶλλόν τε καὶ ἧττον ἡ ὑγιεινὴ
<span class="lb" data-page="1.609" data-line="7" id="l1.609.7"></span>κατάστασις ἐδέχετο. ἄλλη μὲν γάρ ἐστιν ὑγιεινὴ, ἄλλη δὲ
<span class="lb" data-page="1.609" data-line="8" id="l1.609.8"></span>νοσώδης δυσκρασία· νοσώδης μὲν, ἡ ἐπὶ πλεῖστον ἀποκεχωρηκυῖα
<span class="lb" data-page="1.609" data-line="9" id="l1.609.9"></span>τῆς εὐκράτου, ὑγιεινὴ δὲ, ἡ ἐπὶ ὀλίγον. ὁρίσαι
<span class="lb" data-page="1.609" data-line="10" id="l1.609.10"></span>δὲ οὐδ’ ἐνταῦθα μέτρῳ καὶ σταθμῷ τὸ ποσὸν ἐγχωρεῖ·
<span class="lb" data-page="1.609" data-line="11" id="l1.609.11"></span>ἀλλ’ ἱκανὸν γνώρισμα τῆς ὑγιεινῆς δυσκρασίας τὸ μηδέπω
<span class="lb" data-page="1.609" data-line="12" id="l1.609.12"></span>μηδεμίαν ἐνέργειαν τοῦ ζώου βεβλάφθαι σαφῶς. ὅσον δ’
<span class="lb" data-page="1.609" data-line="13" id="l1.609.13"></span>οὖν μεταξὺ τοῦ τε ἄκρως ἐνεργεῖν καὶ τοῦ βεβλάφθαι
<span class="lb" data-page="1.609" data-line="14" id="l1.609.14"></span>σαφῶς ἐνέργειαν ὑπάρχει, τοσοῦτο καὶ τῆς ὑγιείας τὸ πλάτος
<span class="lb" data-page="1.609" data-line="15" id="l1.609.15"></span>ἐστὶ καὶ τῆς κατ’ αὐτὴν δυσκρασίας. τούτῳ δ’ ἐφεξῆς
<span class="lb" data-page="1.609" data-line="16" id="l1.609.16"></span>ἐστιν ἡ νοσώδης δυσκρασία, ὅταν γε διὰ δυσκρασίαν νοσῇ
<span class="pb" data-page="1.610" id="p1.610"></span>
<span class="lb" data-page="1.610" data-line="1" id="l1.610.1"></span>τὸ ζῶον. οὐ γὰρ δὴ διὰ ταύτην γε μόνην, ἀλλὰ καὶ κατ’
<span class="lb" data-page="1.610" data-line="2" id="l1.610.2"></span>ἄλλας διαθέσεις οὐκ ὀλίγας, ὑπὲρ ὧν ἐν τοῖς περὶ τῆς τῶν
<span class="lb" data-page="1.610" data-line="3" id="l1.610.3"></span>νοσημάτων διαφορᾶς λογισμοῖς ἐπὶ πλέον εἰρήσεται· νυνὶ δὲ
<span class="lb" data-page="1.610" data-line="4" id="l1.610.4"></span>πάλιν ἀναληπτέον τὸν ἐξ ἀρχῆς λόγον. ὡς γὰρ, τοῦ συμφύτου
<span class="lb" data-page="1.610" data-line="5" id="l1.610.5"></span>θερμοῦ τὴν ἀρίστην εὐκρασίαν φυλάττοντος, αὐξηθὲν
<span class="lb" data-page="1.610" data-line="6" id="l1.610.6"></span>τὸ ὑγρὸν ἐν ὅροις ὑγιεινοῖς οὐ πιμελώδη τὸν ἄνθρωπον,
<span class="lb" data-page="1.610" data-line="7" id="l1.610.7"></span><span class="milestone ed2page" data-n="3.64" data-unit="ed2page" id="ed2page.3.64"></span>ἀλλὰ πολύσαρκον ἀποδείκνυσι, συναυξομένης μὲν ἐπ’
<span class="lb" data-page="1.610" data-line="8" id="l1.610.8"></span>ὀλίγον καὶ τῆς πιμελῆς, ἀλλὰ πολλῷ πλείονι μέτρῳ τῆς
<span class="lb" data-page="1.610" data-line="9" id="l1.610.9"></span>σαρκός· οὕτως αὖ πάλιν, εἰ τὸ ὑγρόν τε καὶ ξηρὸν ἀκριβῆ
<span class="lb" data-page="1.610" data-line="10" id="l1.610.10"></span>τὴν πρὸς ἄλληλα φυλάττοι συμμετρίαν, ἧττον δ’ εἴη θερμὸς
<span class="lb" data-page="1.610" data-line="11" id="l1.610.11"></span>ὁ ἄνθρωπος, ἀνάγκη πιμελῶδες μᾶλλον ἢ πολύσαρκον γενέσθαι
<span class="lb" data-page="1.610" data-line="12" id="l1.610.12"></span>τοῦτο τὸ σῶμα. εἰ δ’ αὖ πάλιν αὐξηθείη τὸ θερμὸν,
<span class="lb" data-page="1.610" data-line="13" id="l1.610.13"></span>ἐν συμμετρίᾳ μενούσης τῆς ἑτέρας ἀντιθέσεως, πλέον
<span class="lb" data-page="1.610" data-line="14" id="l1.610.14"></span>ἀπολείπεται τούτου τὸ ζῶον πιμελῆς ἢ σαρκός· ὥσπερ, εἰ
<span class="lb" data-page="1.610" data-line="15" id="l1.610.15"></span>καὶ κρατήσει ποτὲ τὸ ξηρὸν, ἐν συμμετρίᾳ μενούσης τῆς
<span class="lb" data-page="1.610" data-line="16" id="l1.610.16"></span>τέρας ἀντιθέσεως, ἰσχνότερόν τε ἅμα καὶ σκληρότερον ἔσται
<span class="lb" data-page="1.610" data-line="17" id="l1.610.17"></span>τὸ σῶμα. ταῦτ’ εἴρηταί μοι, καὶ δῆλον ἤδη, ὡς οὐ λόγῳ
<span class="lb" data-page="1.610" data-line="18" id="l1.610.18"></span>μόνῳ ἐδείχθησαν αἱ ἁπλαῖ δυσκρασίαι τοῖς τῶν ζώων ὑπάρχουσαι
<span class="pb" data-page="1.611" id="p1.611"></span>
<span class="lb" data-page="1.611" data-line="1" id="l1.611.1"></span>σώμασιν, ἀλλὰ καὶ τὰ γνωρίσματα σαφῆ πασῶν
<span class="lb" data-page="1.611" data-line="2" id="l1.611.2"></span>ἐστιν· οὔκουν ἐν θερμότητι καὶ ψυχρότητι, καὶ μαλακότητι
<span class="lb" data-page="1.611" data-line="3" id="l1.611.3"></span>καὶ σκληρότητι μόνον, ἀλλὰ καὶ ταῖς ἄλλαις ἁπάσαις τῆς
<span class="lb" data-page="1.611" data-line="4" id="l1.611.4"></span>ἕξεως τοῦ ὅλου σώματος διαφοραῖς, ὧν ὑπὲρ μὲν τῆς κατὰ
<span class="lb" data-page="1.611" data-line="5" id="l1.611.5"></span>λεπτότητα καὶ πάχος εἴρηται νῦν, ὑπὲρ δὲ τῶν ἄλλων ἤδη
<span class="lb" data-page="1.611" data-line="6" id="l1.611.6"></span>λεγέσθω.
</p>
          </article>

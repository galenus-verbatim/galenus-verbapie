<article xmlns="http://www.w3.org/1999/xhtml" id="urn:cts:greekLit:tlg0057.tlg009.1st1K-grc1:2.5">
<span class="pb page1" data-page="1.611" id="p1.611"></span>
<span class="milestone ed1page page1" data-n="1.74" data-unit="ed1page" id="ed1page.1.74"></span>
<span class="milestone ed2page page1" data-n="3.64" data-unit="ed2page" id="ed2page.3.64"></span>
            <p>
<span class="lb" data-page="1.611" data-line="7" id="l1.611.7"></span>Δασεῖα μὲν ἡ θερμὴ καὶ ξηρὰ κρᾶσίς ἐστιν,
<span class="lb" data-page="1.611" data-line="8" id="l1.611.8"></span>ἀλλ’ αὕτη μὲν ἐσχάτως· μετρίως δ’ ἡ θερμὴ μὲν, σύμμετρος
<span class="lb" data-page="1.611" data-line="9" id="l1.611.9"></span>δὲ κατὰ τὴν ἑτέραν ἀντίθεσιν· ὥσπερ γε καὶ ἡ ξηρὰ
<span class="lb" data-page="1.611" data-line="10" id="l1.611.10"></span>μὲν, εὔκρατος δὲ κατὰ τὸ θερμόν τε καὶ ψυχρὸν· ἔστι γὰρ
<span class="lb" data-page="1.611" data-line="11" id="l1.611.11"></span>καὶ ἥδε μετρίως δασεῖα. ψιλαὶ δὲ τριχῶν αἱ ψυχραὶ πᾶσαι
<span class="lb" data-page="1.611" data-line="12" id="l1.611.12"></span>κράσεις, εἴτ’ οὖν ἀμέτρως ἔχοιεν ὑγρότητος, εἴτε μετρίως.
<span class="lb" data-page="1.611" data-line="13" id="l1.611.13"></span>ἀλλ’ ἐσχάτως μὲν ἄτριχος ἡ ψυχρὰ καὶ ὑγρὰ κρᾶσίς ἐστιν·
<span class="lb" data-page="1.611" data-line="14" id="l1.611.14"></span>ἔλαττον δὲ ταύτης ἡ ψυχρά τε ἅμα καὶ κατὰ τὴν ἑτέραν
<span class="lb" data-page="1.611" data-line="15" id="l1.611.15"></span>ἀντίθεσιν εὔκρατος· ἔτι δ’ ἔλαττον ἡ ψυχρὰ καὶ ξηρά.
<span class="lb" data-page="1.611" data-line="16" id="l1.611.16"></span>καίτοι δόξει τις, ὡς ἐν γῇ ξηρᾷ ταῖς πόαις ἀδύνατόν ἐστι
<span class="lb" data-page="1.611" data-line="17" id="l1.611.17"></span>καὶ φυῆναι, καὶ τραφῆναι, καὶ αὐξηθῆναι, τὸν αὐτὸν λόγον ﻿
<span class="pb" data-page="1.612" id="p1.612"></span>
<span class="lb" data-page="1.612" data-line="1" id="l1.612.1"></span>κᾀν τῷ δέρματι ταῖς θριξίν· ἔχει δ’ οὐχ οὕτως. γῆ μὲν
<span class="lb" data-page="1.612" data-line="2" id="l1.612.2"></span>γὰρ ὡς γῆ ξηρὰ λέγεται, δέρμα δὲ ὡς δέρμα. καὶ τοίνυν
<span class="lb" data-page="1.612" data-line="3" id="l1.612.3"></span>τὸ μὲν ἐν γῇ ξηρὸν ἄνικμον ἐσχάτως ἐστί· τὸ δ’ ἐν ἀνθρώπου
<span class="lb" data-page="1.612" data-line="4" id="l1.612.4"></span>σώματι, καὶ τῶν ὁμοίων ἀνθρώπῳ ζώων, οὐκ ἄνικμον,
<span class="lb" data-page="1.612" data-line="5" id="l1.612.5"></span>ἐπιτήδειόν τε καὶ μάλιστα πάντων εἰς γένεσιν τριχῶν.
<span class="lb" data-page="1.612" data-line="6" id="l1.612.6"></span>ἐκ μὲν γὰρ τῶν ὀστρακοδέρμων τε καὶ μαλακοστράκων, οἷον
<span class="lb" data-page="1.612" data-line="7" id="l1.612.7"></span>ὀστρέων, καὶ καράβων, καὶ καρκίνων, ὅσα τε φολιδωτὰ τῶν
<span class="lb" data-page="1.612" data-line="8" id="l1.612.8"></span>ζώων ἐστὶν, ὥσπερ οἱ ὄφεις, ἢ λεπιδωτὰ, καθάπερ οἱ
<span class="lb" data-page="1.612" data-line="9" id="l1.612.9"></span>ἰχθύες, οὐκ ἂν δύναιτο φύεσθαι θρίξ· ὄντως γάρ ἐστι τὰ
<span class="lb" data-page="1.612" data-line="10" id="l1.612.10"></span>τούτων δέρματα τελέως ξηρὰ δίκην ὀστράκου τινὸς ἢ πέτρας.
<span class="lb" data-page="1.612" data-line="11" id="l1.612.11"></span>ἐκ μέντοι τῶν μαλακοδέρμων, οἷον καὶ ἄνθρωπός
<span class="lb" data-page="1.612" data-line="12" id="l1.612.12"></span>ἐστιν, ὅσον περ ἂν ξηρότερόν τε καὶ θερμότερον ᾖ τὸ δέρμα,
<span class="lb" data-page="1.612" data-line="13" id="l1.612.13"></span>τοσόνδε μᾶλλον ἐγχωρεῖ φύεσθαι τρίχας. ἵνα γὰρ, ὡς
<span class="lb" data-page="1.612" data-line="14" id="l1.612.14"></span>ἐκεῖνοι προκαλοῦνται, τῷ τῆς γῆς ἑπώμεθα παραδείγματι,
<span class="lb" data-page="1.612" data-line="15" id="l1.612.15"></span>τὰς πόας οὔτ’ ἐν ξηρᾷ καὶ αὐχμώδει πάνυ γῇ φύεσθαι δυνατὸν,
<span class="lb" data-page="1.612" data-line="16" id="l1.612.16"></span>οὔτ’ ἐν ὑγρᾷ καὶ τελματώδει, ἀλλ’ ἐπειδὰν μὲν
<span class="lb" data-page="1.612" data-line="17" id="l1.612.17"></span>ἄρχηται δαπανᾶσθαι τὸ περιττὸν τῆς ὑγρότητος, ἐκφύονται
<span class="pb" data-page="1.613" id="p1.613"></span>
<span class="lb" data-page="1.613" data-line="1" id="l1.613.1"></span>τῆς γῆς· αὐξάνονται δ’ ἐπὶ πλέον, ὅταν καὶ ἥδε ξηραίνηται,
<span class="lb" data-page="1.613" data-line="2" id="l1.613.2"></span>μετρίως μὲν ἐν τῷ ἦρι, τάχιστα δὲ καὶ μέχρι πλείστου
<span class="lb" data-page="1.613" data-line="3" id="l1.613.3"></span>κατὰ τὴν ἀρχὴν τοῦ θέρους· ἀποξηραίνονται δὲ, τελέως
<span class="lb" data-page="1.613" data-line="4" id="l1.613.4"></span>αὐανθείσης τῆς γῆς, ἐν μέσῳ τῷ θέρει. καί σοι πάρεστιν,
<span class="lb" data-page="1.613" data-line="5" id="l1.613.5"></span>εἰ βούλει, καὶ νῦν, ὥσπερ που κᾀν τῷ πρὸ τούτου λόγῳ
<span class="lb" data-page="1.613" data-line="6" id="l1.613.6"></span>δέδεικται, τὸ μὲν ἔαρ, ὅτι τῶν ὡρῶν εὐκρατότατόν ἐστιν,
<span class="lb" data-page="1.613" data-line="7" id="l1.613.7"></span>εἰκάζειν εὐκράτου δέρματος φύσει, καὶ μάλιστά γε τὰ μέσα
<span class="lb" data-page="1.613" data-line="8" id="l1.613.8"></span>τῆς ὥρας τῆσδε· τηνικαῦτα γὰρ οὖν καὶ ἡ γῆ μέση πως
<span class="lb" data-page="1.613" data-line="9" id="l1.613.9"></span>ὑγρότητός τε καὶ ξηρότητός ἐστιν. ὅσα δὲ τῷ θέρει συνάπτει
<span class="lb" data-page="1.613" data-line="10" id="l1.613.10"></span>τῆς ἠρινῆς ὥρας, <span class="milestone ed2page" data-n="3.65" data-unit="ed2page" id="ed2page.3.65"></span>ταῦτ’ ἤδη ξηροτέραν ἔχει τοῦ
<span class="lb" data-page="1.613" data-line="11" id="l1.613.11"></span>συμμέτρου τὴν γῆν, ἔτι δὲ μᾶλλον ἀρχομένου θέρους. ὃ τοίνυν
<span class="lb" data-page="1.613" data-line="12" id="l1.613.12"></span>λέγω δέρμα θερμὸν καὶ ξηρὸν, εἰκάζοις ἂν μάλιστα τῇ
<span class="lb" data-page="1.613" data-line="13" id="l1.613.13"></span>τῆς γῆς διαθέσει τῇ γινομένῃ τελευτῶντος ἦρος ἢ ἀρχομένου
<span class="lb" data-page="1.613" data-line="14" id="l1.613.14"></span>θέρους. μεσοῦντος γὰρ θέρους ἄκρως ξηρὰ γίνεται
<span class="lb" data-page="1.613" data-line="15" id="l1.613.15"></span>τοῖς τῶν ὀστρακοδέρμων ζώων ὁμοίως, οὐ μὴν ἀνθρώπων,
<span class="lb" data-page="1.613" data-line="16" id="l1.613.16"></span>ἢ συῶν, ἢ ὄνων, ἢ ἵππων, ἢ ἄλλου τινὸς τῶν τριχωτῶν
<span class="lb" data-page="1.613" data-line="17" id="l1.613.17"></span>ζώων. ὥστ’, εἴπερ τῇ γῇ βούλονται παραβάλλειν τὸ δέρμα,
<span class="pb" data-page="1.614" id="p1.614"></span>
<span class="lb" data-page="1.614" data-line="1" id="l1.614.1"></span>καὶ κατὰ τοῦτο τὸν λόγον ὁμολογοῦντα τοῖς πρὸς ἡμῶν ἔμπροσθεν
<span class="lb" data-page="1.614" data-line="2" id="l1.614.2"></span>εἰρημένοις εὑρήσουσιν. αὐτοὶ δὲ σφᾶς αὐτοὺς ὑπὸ
<span class="lb" data-page="1.614" data-line="3" id="l1.614.3"></span>τῆς ὁμωνυμίας σοφισθέντες παραλογίζονται. ἐν γὰρ τῷ
<span class="lb" data-page="1.614" data-line="4" id="l1.614.4"></span>ξηρῷ <span class="milestone ed1page" data-n="1.75" data-unit="ed1page" id="ed1page.1.75"></span>καὶ θερμῷ δέρματι πολλὰς καὶ μεγάλας ἐλέγομεν
<span class="lb" data-page="1.614" data-line="5" id="l1.614.5"></span>φύεσθαι τρίχας, ὡς ὑπὲρ ἀνθρώπου δηλονότι ἢ ζώου
<span class="lb" data-page="1.614" data-line="6" id="l1.614.6"></span>τριχωτοῦ τὸν λόγον, οὐχ ὑπὲρ ὀστρέων τε καὶ καρκίνων ποιούμενοι.
<span class="lb" data-page="1.614" data-line="7" id="l1.614.7"></span>διαπνεῖται μὲν γὰρ ἀεί τι καθ’ ἕκαστον δέρμα
<span class="lb" data-page="1.614" data-line="8" id="l1.614.8"></span>ὑπὸ τοῦ θερμοῦ συναπάγοντος ἑαυτῷ τῆς ἔνδοθεν ὑγρότητος
<span class="lb" data-page="1.614" data-line="9" id="l1.614.9"></span>οὐκ ὀλίγον. ἀλλ’ ἐν οἷς μὲν ὑγρόν ἐστι τὸ δέρμα καὶ
<span class="lb" data-page="1.614" data-line="10" id="l1.614.10"></span>ἀκριβῶς μαλακὸν, οἷος ὁ νεωστὶ πηγνύμενος τυρὸς, οὐχ ὑπομένουσιν
<span class="lb" data-page="1.614" data-line="11" id="l1.614.11"></span>αἱ τῶν διεκπεσόντων ὁδοὶ, τῶν τέως διεστηκότων
<span class="lb" data-page="1.614" data-line="12" id="l1.614.12"></span>αὐτοῦ μορίων αὖθις ἀλλήλοις ἑνουμένων· ἐν οἷς δ’ ἤδη
<span class="lb" data-page="1.614" data-line="13" id="l1.614.13"></span>σκληρὸν ὑπάρχει, πεπηγότι παραπλήσιον τυρῷ, κατατίτραται
<span class="lb" data-page="1.614" data-line="14" id="l1.614.14"></span>μὲν ὑπὸ τῆς ῥύμης τῶν ἐξιόντων, ἑνωθῆναι δ’ ὑπὸ
<span class="lb" data-page="1.614" data-line="15" id="l1.614.15"></span>ξηρότητος μὴ δυνάμενον, ὑπομένοντας ἴσχει τοὺς πόρους ἀεὶ,
<span class="lb" data-page="1.614" data-line="16" id="l1.614.16"></span>καὶ μᾶλλον συριγγουμένους ταῖς συνεχέσι πληγαῖς τῶν διαῤῥεόντων.
<span class="lb" data-page="1.614" data-line="17" id="l1.614.17"></span>ἐὰν μὲν οὖν τὸ διαῤῥέον ἢ ἀτμὸς ἢ ὑγρὸν εἰλικρινὲς
<span class="lb" data-page="1.614" data-line="18" id="l1.614.18"></span>ᾖ, τῷ μὲν ἀτμῷ ταχεῖά τέ ἐστι καὶ ἀκώλυτος ἡ
<span class="pb" data-page="1.615" id="p1.615"></span>
<span class="lb" data-page="1.615" data-line="1" id="l1.615.1"></span>φορά· τὸ δ’ ὑγρὸν ἴσχεται πολλάκις ἐν τοῖς μικροτέροις πόροις,
<span class="lb" data-page="1.615" data-line="2" id="l1.615.2"></span>καὶ τι παλινδρομεῖν εἴσω εἰς τὸ βάθος ἀναγκάζεται.
<span class="lb" data-page="1.615" data-line="3" id="l1.615.3"></span>εἰ δ’ οἷον αἰθαλώδης τε καὶ παχεῖα καὶ γεώδης ἡ ἀναθυμίασις
<span class="lb" data-page="1.615" data-line="4" id="l1.615.4"></span>ᾖ, κίνδυνος αὐτῇ πολλάκις ἐν ταῖς στεναῖς τῶν
<span class="lb" data-page="1.615" data-line="5" id="l1.615.5"></span>διεξόδων σφηνωθείσῃ, μήτ’ εἴσω ῥᾳδίως ὑπονοστεῖν ἔτι,
<span class="lb" data-page="1.615" data-line="6" id="l1.615.6"></span>μήτε κενοῦσθαι δύνασθαι. ταύτην οὖν ἑτέρα τοιαύτη πάλιν
<span class="lb" data-page="1.615" data-line="7" id="l1.615.7"></span>ἐκ τοῦ βάθους ἀναφερομένη πλήττει τε καὶ ὠθεῖ πρόσω,
<span class="lb" data-page="1.615" data-line="8" id="l1.615.8"></span>καὶ ταύτην αὖθις ἑτέρα, κᾀκείνην ἄλλη. καὶ πολλὰς
<span class="lb" data-page="1.615" data-line="9" id="l1.615.9"></span>αἰθαλώδεις οὕτω μοι νόει σφηνουμένας ἐπ’ ἀλλήλαις ἀναθυμιάσεις
<span class="lb" data-page="1.615" data-line="10" id="l1.615.10"></span>ἐν τῷ χρόνῳ περιπλέκεσθαί τε καὶ συνάπτεσθαι,
<span class="lb" data-page="1.615" data-line="11" id="l1.615.11"></span>καί τι ποιεῖν ἕν σῶμα τοιοῦτο, οἷον ἐκτὸς ἡ λιγνύς ἐστι, πλὴν,
<span class="lb" data-page="1.615" data-line="12" id="l1.615.12"></span>ὅσῳ πεπύκνωται, τοσούτῳ καὶ ἀκριβῶς ἔσφιγκται τῇ τῆς διεξόδου
<span class="lb" data-page="1.615" data-line="13" id="l1.615.13"></span>στενότητι πιληθέν. ἐπειδὰν δὲ τὸν πόρον ἀποφράξῃ
<span class="lb" data-page="1.615" data-line="14" id="l1.615.14"></span>πάντα, τὸ τοιοῦτο σῶμα τοὐντεῦθεν ἤδη βιαίως πληττόμενον
<span class="lb" data-page="1.615" data-line="15" id="l1.615.15"></span>ὑπὸ τῶν ὁμοίων ἑαυτῷ περιττωμάτων, οὐκ ἐχόντων
<span class="lb" data-page="1.615" data-line="16" id="l1.615.16"></span>διέξοδον, ὠθεῖται πρόσω σύμπαν ἐν τῷδε, ὥστε καὶ προκύπτειν
<span class="lb" data-page="1.615" data-line="17" id="l1.615.17"></span>ἀναγκάζεται τοῦ δέρματος, ἱμαντῶδες ἤδη γεγονός.
<span class="pb" data-page="1.616" id="p1.616"></span>
<span class="lb" data-page="1.616" data-line="1" id="l1.616.1"></span>ἔοικε δ’ αὐτοῦ τὸ μὲν ἐν τῷ πόρῳ σφηνωθὲν οἷον ῥίζῃ
<span class="lb" data-page="1.616" data-line="2" id="l1.616.2"></span>τινὶ πόας ἢ φυτοῦ, τὸ δ’ ἐξέχον ἤδη τοῦ δέρματος, οἷόν
<span class="lb" data-page="1.616" data-line="3" id="l1.616.3"></span>περ αὐτὸ τὸ φυτόν. ἡ θρὶξ δ’ ἐστὶ μέλαινα μὲν, ὅταν,
<span class="lb" data-page="1.616" data-line="4" id="l1.616.4"></span>ὑπὸ ῥώμης τοῦ θερμοῦ συγκαυθείσης τῆς ἀναθυμιάσεως,
<span class="lb" data-page="1.616" data-line="5" id="l1.616.5"></span>ἀκριβὴς λιγνὺς γένηται τὸ περίττωμα, ξανθὴ δὲ, ὅταν
<span class="lb" data-page="1.616" data-line="6" id="l1.616.6"></span>ἧττον κατοπτηθῇ. ξανθῆς γὰρ χολῆς τηνικαῦτά ἐστιν
<span class="lb" data-page="1.616" data-line="7" id="l1.616.7"></span>ἰλυῶδες περίττωμα τὸ σφηνωθὲν, οὐ μελαίνης. ἡ δὲ λευκὴ.
<span class="lb" data-page="1.616" data-line="8" id="l1.616.8"></span>θρὶξ ἔκγονος φλέγματος. ἡ πυῤῥὰ δὲ, ὥσπερ τῇ χρόᾳ
<span class="lb" data-page="1.616" data-line="9" id="l1.616.9"></span>μεταξὺ ξανθῆς ἐστι καὶ λευκῆς, οὕτω καὶ γενέσει μεταξὺ
<span class="lb" data-page="1.616" data-line="10" id="l1.616.10"></span>φλεγματώδους τε καὶ χολώδους ἰλύος. οὖλαι δὲ τρίχες
<span class="lb" data-page="1.616" data-line="11" id="l1.616.11"></span>ἢ διὰ τὴν ξηρότητα τῆς κράσεως, ἢ διὰ τὸν πόρον,
<span class="lb" data-page="1.616" data-line="12" id="l1.616.12"></span>ἐν ᾧ κατεῤῥίζωνται, γίνονται· διὰ μὲν τὴν ξηρότητα παραπλησίως
<span class="lb" data-page="1.616" data-line="13" id="l1.616.13"></span>ἱμᾶσι τοῖς ἐπὶ πλέον ὑπὸ πυρὸς ξηρανθεῖσι.
<span class="lb" data-page="1.616" data-line="14" id="l1.616.14"></span>καίτοι τί δεῖ τῶν ἱμάντων μνημονεύειν, αὐτὰς τὰς τρίχας
<span class="lb" data-page="1.616" data-line="15" id="l1.616.15"></span>ὁρῶντας, εἰ πλησιάσειαν πυρὶ, παραχρῆμα διαστρεφομένας;
<span class="lb" data-page="1.616" data-line="16" id="l1.616.16"></span>οὕτως μὲν οὖν Αἰθίοπες ἅπαντες οὖλοι. τῇ δὲ τῶν πόρων,
<span class="lb" data-page="1.616" data-line="17" id="l1.616.17"></span>ἐν οἷς ἐῤῥίζωνται, φύσει κατὰ τάδε. πολλάκις μὲν ἡ ἀναθυμίασις ﻿
<span class="pb" data-page="1.617" id="p1.617"></span>
<span class="lb" data-page="1.617" data-line="1" id="l1.617.1"></span>εὐθυπορεῖν ὑπ’ ἀῤῥωστίας ἀδυνατοῦσα, καθ’ ὃν ἂν
<span class="lb" data-page="1.617" data-line="2" id="l1.617.2"></span>αὕτη τρόπον ἑλίττηται, καὶ τὸν πόρον οὕτως ἐτύπωσεν.
<span class="lb" data-page="1.617" data-line="3" id="l1.617.3"></span><span class="milestone ed2page" data-n="3.66" data-unit="ed2page" id="ed2page.3.66"></span>ἐνίοτε δὲ ἡ μὲν ἀναθυμίασις εὔρωστός ἐστιν, ὑπὸ δὲ
<span class="lb" data-page="1.617" data-line="4" id="l1.617.4"></span>τῆς τοῦ δέρματος φύσεως, σκληροτέρας τοῦ προσήκοντος
<span class="lb" data-page="1.617" data-line="5" id="l1.617.5"></span>οὔσης, εἰργομένη φέρεσθαι κατ’ εὐθὺ, πρὸς τὸ πλάγιον
<span class="lb" data-page="1.617" data-line="6" id="l1.617.6"></span>ἐπιστρέφεται, καθάπερ γε κᾀκτὸς ἰδεῖν ἐστιν, οὐ μόνον
<span class="lb" data-page="1.617" data-line="7" id="l1.617.7"></span>ἀτμὸν, ἢ καπνὸν, ἀλλὰ καὶ τὰς φλόγας αὐτὰς, ὅταν
<span class="lb" data-page="1.617" data-line="8" id="l1.617.8"></span>ἀποκλεισθῶσι τῆς ἄνω φορᾶς, λοξὰς ἐφ’ ἑκάτερα μέρη σχιζομένας.
<span class="lb" data-page="1.617" data-line="9" id="l1.617.9"></span>οὕτως οὖν καὶ ἡ ἐκ τοῦ σώματος ἀναθυμίασις,
<span class="lb" data-page="1.617" data-line="10" id="l1.617.10"></span>ὅταν εἰρχθῇ κατὰ τι, καὶ κωλυθῇ φέρεσθαι πρὸς τοὐκτὸς,
<span class="lb" data-page="1.617" data-line="11" id="l1.617.11"></span>λοξὴν ὑπὸ τὸ δέρμα διέξοδον ὁδοποιεῖται, μέχρι περ ἂν
<span class="lb" data-page="1.617" data-line="12" id="l1.617.12"></span>ἀθροισθεῖσα χρόνῳ πλείονι βιάσηταί τε καὶ ἀναπνεύσῃ
<span class="lb" data-page="1.617" data-line="13" id="l1.617.13"></span>πρὸς τοὐκτός. ἐνίοτε δ’ ἅμ’ ἀμφοῖν συνδραμόντων, ἀῤῥώστου
<span class="lb" data-page="1.617" data-line="14" id="l1.617.14"></span>τε τῆς πρώτης ἀναθυμιάσεως, ἥτις τὸν πόρον ἐδημιούργησε,
<span class="lb" data-page="1.617" data-line="15" id="l1.617.15"></span>καὶ ξηροῦ τοῦ δέρματος, ἡ λοξότης γίνεται ταῖς
<span class="lb" data-page="1.617" data-line="16" id="l1.617.16"></span>ῥίζαις τῶν τριχῶν. οἷαι δ’ ἂν ἐν τῇ ῥιζώσει διαπλάττωνται,
<span class="lb" data-page="1.617" data-line="17" id="l1.617.17"></span>τοιαύτας εἰκὸς ὑπάρχειν αὐτὰς ἕως παντός. οὐδὲ γὰρ οὐδ’
<span class="lb" data-page="1.617" data-line="18" id="l1.617.18"></span>ἄλλο τι τῶν σκληρῶν καὶ ξηρῶν σωμάτων εὐθῦναι δυνατὸν
<span class="pb" data-page="1.618" id="p1.618"></span>
<span class="lb" data-page="1.618" data-line="1" id="l1.618.1"></span>ἄνευ τοῦ μαλάξαι πρότερον. αὕτη μὲν οὖν ἡ γένεσις τῶν
<span class="lb" data-page="1.618" data-line="2" id="l1.618.2"></span>τριχῶν. ἐφεξῆς δ’ ἂν εἴη λέγειν τὰς αἰτίας ἁπάντων τῶν
<span class="lb" data-page="1.618" data-line="3" id="l1.618.3"></span>συμβεβηκότων ταῖς κράσεσιν ἐν ταῖς τῶν τριχῶν διαφοραῖς
<span class="lb" data-page="1.618" data-line="4" id="l1.618.4"></span>καθ’ ἡλικίαν καὶ χώραν καὶ φύσιν σώματος. Αἰγύπτιοι
<span class="lb" data-page="1.618" data-line="5" id="l1.618.5"></span>μὲν οὖν, καὶ Ἄραβες, καὶ Ἰνδοὶ, καὶ πᾶν τὸ θερμὴν καὶ
<span class="lb" data-page="1.618" data-line="6" id="l1.618.6"></span>ξηρὰν ἐποικοῦν ἔθνος, μελαίνας τε καὶ δυσαυξεῖς καὶ ξηρὰς
<span class="lb" data-page="1.618" data-line="7" id="l1.618.7"></span>καὶ οὔλας καὶ κραύρας ἔχουσι τὰς τρίχας. ὅσοι δ’
<span class="lb" data-page="1.618" data-line="8" id="l1.618.8"></span>ἔμπαλιν τούτοις ὑγρὰν καὶ ψυχρὰν χώραν οἰκοῦσιν, Ἰλλύριοί
<span class="lb" data-page="1.618" data-line="9" id="l1.618.9"></span>τε καὶ Γερμανοὶ, καὶ Δαλματαὶ, καὶ Σαυρόμαται, καὶ
<span class="lb" data-page="1.618" data-line="10" id="l1.618.10"></span>σύμπαν τὸ Σκυθικὸν, εὐαυξεῖς μετρίως καὶ λεπτὰς καὶ εὐθείας
<span class="lb" data-page="1.618" data-line="11" id="l1.618.11"></span>καὶ πυῤῥάς. ὅσοι δ’ ἐν τῷ μεταξὺ τούτων, εὔκρατον
<span class="lb" data-page="1.618" data-line="12" id="l1.618.12"></span>νεμόμενοι γῆν, εὐαυξεστάτας τε καὶ ἰσχυροτάτας, καὶ
<span class="lb" data-page="1.618" data-line="13" id="l1.618.13"></span>μελαίνας μετρίως, καὶ παχείας συμμέτρως, καὶ οὔτ’ ἀκριβῶς
<span class="lb" data-page="1.618" data-line="14" id="l1.618.14"></span>οὔλας, οὔτ’ ἀκριβῶς εὐθείας. οὕτω δὲ κᾀν ταῖς ἡλικίαις,
<span class="lb" data-page="1.618" data-line="15" id="l1.618.15"></span>βρέφεσι μὲν, οἷαί περ τῶν Γερμανῶν, ἀκμάζουσι δὲ, οἷαί
<span class="lb" data-page="1.618" data-line="16" id="l1.618.16"></span>περ τοῖς Αἰθίοψιν, ἐφήβοις δὲ καὶ παισὶ, οἷαί περ τοῖς
<span class="lb" data-page="1.618" data-line="17" id="l1.618.17"></span>εὔκρατον ἐποικοῦσι γῆν ἔθνεσιν, ἀνάλογον αἱ τρίχες ἔχουσιν,
<span class="lb" data-page="1.618" data-line="18" id="l1.618.18"></span>ἰσχύος τε πέρι, καὶ πάχους, καὶ μεγέθους, καὶ
<span class="lb" data-page="1.618" data-line="19" id="l1.618.19"></span>χρόας. οὕτω δὲ καὶ κατ’ αὐτὰς τῶν σωμάτων τὰς φύσεις
<span class="pb" data-page="1.619" id="p1.619"></span>
<span class="lb" data-page="1.619" data-line="1" id="l1.619.1"></span>ἀνάλογον ἡλικίαις τε καὶ χώραις αἱ τρίχες διάκεινται. παῖδες
<span class="lb" data-page="1.619" data-line="2" id="l1.619.2"></span>μὲν γὰρ οἱ πάνυ σμικροὶ ψιλοὶ τριχῶν, ὅτι μήπω μήτε
<span class="lb" data-page="1.619" data-line="3" id="l1.619.3"></span>πόρος αὐτοῖς ἐστι μηδεὶς κατὰ τὸ δέρμα, μήτε λιγνυώδη
<span class="lb" data-page="1.619" data-line="4" id="l1.619.4"></span>περιττώματα· προσάγοντες δὲ τῷ ἡβάσκειν ὑποφύουσι σμικρὰς
<span class="lb" data-page="1.619" data-line="5" id="l1.619.5"></span>καὶ ἀσθενεῖς· ἀκμάζοντες δὲ ἰσχυροτέρας, καὶ πολλὰς,
<span class="lb" data-page="1.619" data-line="6" id="l1.619.6"></span>καὶ μεγάλας, καὶ μελαίνας ἴσχουσιν, ὅτι τε πλῆθος ἤδη
<span class="lb" data-page="1.619" data-line="7" id="l1.619.7"></span>πόρων ἐν αὐτοῖς ἐγένετο, καὶ ὅτι μεστοὶ τῶν αἰθαλωδῶν
<span class="lb" data-page="1.619" data-line="8" id="l1.619.8"></span>εἰσι περιττωμάτων ὑπὸ ξηρότητος καὶ θερμότητος. αἱ δ’
<span class="lb" data-page="1.619" data-line="9" id="l1.619.9"></span>ἐν τῇ κεφαλῇ τε καὶ ταῖς ὀφρύσι καὶ κατὰ τὰ βλέφαρα
<span class="lb" data-page="1.619" data-line="10" id="l1.619.10"></span>καὶ παισὶν οὖσιν ἡμῖν ὑπάρχουσιν ἤδη. γένεσις γὰρ δὴ
<span class="lb" data-page="1.619" data-line="11" id="l1.619.11"></span>ταύταις, οὐχ οἵα ταῖς πόαις, ἀλλ’ οἵα τοῖς φυτοῖς, κατὰ
<span class="lb" data-page="1.619" data-line="12" id="l1.619.12"></span>πρῶτον λόγον ὑπὸ τῆς φύσεως ἀπειργασμέναις, καὶ οὐκ ἐξ
<span class="lb" data-page="1.619" data-line="13" id="l1.619.13"></span>ἀνάγκης ἑπομέναις ταῖς κράσεσιν, ὡς κᾀν τοῖς περὶ χρείας
<span class="lb" data-page="1.619" data-line="14" id="l1.619.14"></span>μορίων δείκνυται. ἀλλὰ τοι καὶ ταῖσδε τὸ μὲν εἶναι διὰ
<span class="lb" data-page="1.619" data-line="15" id="l1.619.15"></span>τὴν τῆς φύσεως τέχνην, τὸ δ’ ἤτοι μελαίναις, ἢ πυῤῥαῖς,
<span class="lb" data-page="1.619" data-line="16" id="l1.619.16"></span>ἤ τινα ἄλλην ἐχούσαις διαφορὰν, ἐξ ἀνάγκης ἕπεται τῇ
<span class="lb" data-page="1.619" data-line="17" id="l1.619.17"></span>κράσει τῆς ἡλικίας. ὑπόπυῤῥοι μὲν γὰρ εἰσιν τοὐπίπαν,
<span class="lb" data-page="1.619" data-line="18" id="l1.619.18"></span>ὅτι καὶ τὸ σφηνούμενον ἐν τοῖς πόροις οὐδέπω μέλαν
<span class="pb" data-page="1.620" id="p1.620"></span>
<span class="lb" data-page="1.620" data-line="1" id="l1.620.1"></span>ἐστὶν ὅλον. ἥ τε γὰρ ὑγρότης πολλὴ, καὶ ἡ διέξοδος ῥᾳδία,
<span class="lb" data-page="1.620" data-line="2" id="l1.620.2"></span>καὶ ἡ σύγκαυσις ἀσθενής. εὐαυξεῖς δὲ καὶ παχεῖαι συμμέτρως
<span class="lb" data-page="1.620" data-line="3" id="l1.620.3"></span>τῇ τῶν τρεφόντων αὐτὰς περιττωμάτων ἀφθονίᾳ. τὸ
<span class="lb" data-page="1.620" data-line="4" id="l1.620.4"></span>μὲν γὰρ μόριον αὐτὸ τοῦ σώματος, ἐν ᾧ γίγνονται, ξηρόν·
<span class="lb" data-page="1.620" data-line="5" id="l1.620.5"></span>ὅλον γὰρ τὸ κρανίον ὀστέϊνόν ἐστι· τὸ δὲ περικείμενον
<span class="lb" data-page="1.620" data-line="6" id="l1.620.6"></span>αὐτῷ δέρμα τοσούτῳ ξηρότερον τοῦ κατὰ τὸ λοιπὸν σῶμα
<span class="lb" data-page="1.620" data-line="7" id="l1.620.7"></span>δέρματος ἅπαντος, ὅσῳ περ καὶ σκληρότερον. ἀναφέρεται
<span class="lb" data-page="1.620" data-line="8" id="l1.620.8"></span>μέντοι πλῆθος οὐκ ὀλίγον ἔκ τε τῶν κατὰ τὸν ἐγκέφαλον,
<span class="lb" data-page="1.620" data-line="9" id="l1.620.9"></span>ἤδη δὲ κᾀξ ὅλου τοῦ σώματος αἰθαλωδῶν περιττωμάτων.
<span class="lb" data-page="1.620" data-line="10" id="l1.620.10"></span><span class="milestone ed2page" data-n="3.67" data-unit="ed2page" id="ed2page.3.67"></span>ὥσθ’, οἶον τοῖς ἀκμάζουσιν ὅλον γίνεται τὸ σῶμα,
<span class="lb" data-page="1.620" data-line="11" id="l1.620.11"></span>τοιοῦτο ἤδη τὸ δέρμα τῆς κεφαλῆς ἐστι τοῖς βρέφεσι. εὐλόγως
<span class="lb" data-page="1.620" data-line="12" id="l1.620.12"></span>οὖν ἔνιοι φαλακροῦνται, τοῦ χρόνου προϊόντος, <span class="milestone ed1page" data-n="1.76" data-unit="ed1page" id="ed1page.1.76"></span>οἷς
<span class="lb" data-page="1.620" data-line="13" id="l1.620.13"></span>ἐξ ἀρχῆς ἦν σκληρότερον τὸ δέρμα. δέδεικται γὰρ ἔμπροσθεν,
<span class="lb" data-page="1.620" data-line="14" id="l1.620.14"></span>ὡς τῶν γηρασκόντων ἅπαντα ξηραίνεται τὰ μόρια.
<span class="lb" data-page="1.620" data-line="15" id="l1.620.15"></span>γίνεται δὴ πολλοῖς ὀστρακῶδες τὸ δέρμα, ἐπὶ πλέον, ἢ δεῖ,
<span class="lb" data-page="1.620" data-line="16" id="l1.620.16"></span>ξηρανθέν. ἐν τοιούτῳ δ’ οὐδὲν φύεσθαι δύναται, καθ’
<span class="lb" data-page="1.620" data-line="17" id="l1.620.17"></span>ὅ τι καὶ διὰ τῶν ἔμπροσθεν ὡμολόγηται. καὶ γὰρ δὴ καὶ
<span class="lb" data-page="1.620" data-line="18" id="l1.620.18"></span>τῶν χειρῶν τὰ ἔνδον, ὥσπερ καὶ τὰ κάτω τῶν ποδῶν, ἀεὶ
<span class="pb" data-page="1.621" id="p1.621"></span>
<span class="lb" data-page="1.621" data-line="1" id="l1.621.1"></span>ἄτριχα καὶ ψιλὰ, ξηροτάτου καὶ πυκνοτάτου τοῦ κατ’ αὐτὰ
<span class="lb" data-page="1.621" data-line="2" id="l1.621.2"></span>τένοντος ὄντος, ὃς ὑποτέτακται τῷ δέρματι. ὅσοις δ’ εἰς τέλος
<span class="lb" data-page="1.621" data-line="3" id="l1.621.3"></span>ξηρότητος οὐκ ἀφικνεῖται τὸ δέρμα τῆς κεφαλῆς, ἄῤῥωστοι
<span class="lb" data-page="1.621" data-line="4" id="l1.621.4"></span>τούτοις γίνονται καὶ λευκαὶ πάντως αἱ τρίχες, ἃς
<span class="lb" data-page="1.621" data-line="5" id="l1.621.5"></span>ὀνομάζουσιν οἱ ἄνθρωποι πολιάς· ἄῤῥωστοι μὲν ἐνδείᾳ
<span class="lb" data-page="1.621" data-line="6" id="l1.621.6"></span>τῆς οἰκείας τροφῆς, λευκαὶ δὲ, διότι καὶ τὸ τρέφον αὐτὰς
<span class="lb" data-page="1.621" data-line="7" id="l1.621.7"></span>τοιοῦτο, οἷον εὐρώς τις φλέγματος ἐν χρόνῳ διασαπέντος.
<span class="lb" data-page="1.621" data-line="8" id="l1.621.8"></span>ὅταν γὰρ ὁ μὲν πόρος ἔτι μένῃ, τὸ περίττωμα δ’ ὀλίγον ᾖ
<span class="lb" data-page="1.621" data-line="9" id="l1.621.9"></span>καὶ γλίσχρον, ἀῤῥώστως δ’ ὑπὸ τῆς θερμασίας ὠθῆται
<span class="lb" data-page="1.621" data-line="10" id="l1.621.10"></span>πρόσω, πάσχει τι παραπλήσιον ἐν τῷδε σηπεδόνι. καὶ δὴ
<span class="lb" data-page="1.621" data-line="11" id="l1.621.11"></span>φαλακροῦνται μὲν μᾶλλον τὸ βρέγμα γηρῶντες οἱ ἄνθρωποι,
<span class="lb" data-page="1.621" data-line="12" id="l1.621.12"></span>πολιοῦνται δὲ τοὺς κροτάφους μᾶλλον, ὅτι τὸ μὲν
<span class="lb" data-page="1.621" data-line="13" id="l1.621.13"></span>ξηρότατόν ἐστι τῶν μορίων ἁπάντων τῆς κεφαλῆς· ἐπὶ
<span class="lb" data-page="1.621" data-line="14" id="l1.621.14"></span>γὰρ ὀστῷ τὸ δέρμα ταύτῃ ψιλῷ· οἱ κρόταφοι δ’ ὑγρότεροι·
<span class="lb" data-page="1.621" data-line="15" id="l1.621.15"></span>μύες γὰρ ἐνταῦθ’ εἰσιν ὑπὸ τῷ δέρματι μεγάλοι,
<span class="lb" data-page="1.621" data-line="16" id="l1.621.16"></span>σαρκώδης δὲ πᾶς μῦς, ἡ δὲ σὰρξ ὀστοῦ καὶ δέρματος
<span class="lb" data-page="1.621" data-line="17" id="l1.621.17"></span>ὑγροτέρα. ﻿
</p>
          </article>

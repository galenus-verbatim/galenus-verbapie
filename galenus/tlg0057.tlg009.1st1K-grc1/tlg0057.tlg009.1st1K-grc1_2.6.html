<article xmlns="http://www.w3.org/1999/xhtml" id="urn:cts:greekLit:tlg0057.tlg009.1st1K-grc1:2.6">
<span class="pb page1" data-page="1.622" id="p1.622"></span>
<span class="milestone ed1page page1" data-n="1.76" data-unit="ed1page" id="ed1page.1.76"></span>
<span class="milestone ed2page page1" data-n="3.67" data-unit="ed2page" id="ed2page.3.67"></span>
            <p>
<span class="lb" data-page="1.622" data-line="1" id="l1.622.1"></span>Ἀκριβῶς δὲ χρὴ προσέχειν τῷ λεγομένῳ τὸν
<span class="lb" data-page="1.622" data-line="2" id="l1.622.2"></span>νοῦν, ὅπως μὴ λάθωμεν ἡμᾶς αὐτοὺς παρακούσαντές τι καὶ
<span class="lb" data-page="1.622" data-line="3" id="l1.622.3"></span>σφαλέντες, οἶα δὴ πολλοὶ τῶν πάνυ δοκούντων ἀρίστων ἰατρῶν
<span class="lb" data-page="1.622" data-line="4" id="l1.622.4"></span>εἶναι σφάλλονται, εἴ τίς ἐστι φαλακρὸς, εὐθὺς τοῦτον
<span class="lb" data-page="1.622" data-line="5" id="l1.622.5"></span>οἰόμενοι ξηρὰν ἔχειν ἅπαντος τοῦ σώματος τὴν κρᾶσιν.
<span class="lb" data-page="1.622" data-line="6" id="l1.622.6"></span>οὐ γὰρ δὴ οὕτως ἁπλῶς εἰκάζειν ἐχρῆν, ἀλλὰ διορίζεσθαι
<span class="lb" data-page="1.622" data-line="7" id="l1.622.7"></span>πρότερον ἄμεινον ἦν, ὡς τῶν ἀνθρώπων τὸ σῶμα, τῶν μὲν
<span class="lb" data-page="1.622" data-line="8" id="l1.622.8"></span>ὁμαλῶς κέκραται σύμπαν, ἐνίων δὲ, καὶ οὐκ ὀλίγων τούτων,
<span class="lb" data-page="1.622" data-line="9" id="l1.622.9"></span>ἀνωμάλως διάκειται. τὰ μὲν γὰρ τῶν μορίων αὐτοῖς ὑγρότερα
<span class="lb" data-page="1.622" data-line="10" id="l1.622.10"></span>τοῦ συμμέτρου τε καὶ προσήκοντός ἐστι, τὰ δὲ ψυχρότερα,
<span class="lb" data-page="1.622" data-line="11" id="l1.622.11"></span>τὰ δὲ ξηρότερα, τὰ δὲ θερμότερα, τὰ δὲ καὶ
<span class="lb" data-page="1.622" data-line="12" id="l1.622.12"></span>παντελῶς εὔκρατά τε καὶ σύμμετρα. δεῖ δὲ προσέχειν μάλιστα
<span class="lb" data-page="1.622" data-line="13" id="l1.622.13"></span>τούτῳ τὸν νοῦν, ἐπειδὰν ἐπισκέπτῃ σώματος κρᾶσιν.
<span class="lb" data-page="1.622" data-line="14" id="l1.622.14"></span>εἰ μὲν γὰρ ὁμαλῶς εὔρυθμον ὅλον ἐστὶ καὶ πάσας τῶν μορίων
<span class="lb" data-page="1.622" data-line="15" id="l1.622.15"></span>ἀποσῶζον τὰς πρὸς ἄλληλα συμμετρίας ἐν μήκει καὶ
<span class="lb" data-page="1.622" data-line="16" id="l1.622.16"></span>πλάτει καὶ βάθει, δύναιτ’ ἂν ὅλως ὁμοίως κεκρᾶσθαι τὸ.
<span class="lb" data-page="1.622" data-line="17" id="l1.622.17"></span>τοιοῦτο. εἰ δέ τι σῶμα θώρακα μὲν ἔχει καὶ τράχηλον
<span class="lb" data-page="1.622" data-line="18" id="l1.622.18"></span>καὶ ὤμους μεγίστους, ἰσχνὰ δὲ καὶ μικρὰ τὰ κατ’ ὀσφὺν,
<span class="pb" data-page="1.623" id="p1.623"></span>
<span class="lb" data-page="1.623" data-line="1" id="l1.623.1"></span>καὶ σκέλη λεπτὰ καὶ ξηρὰ, πῶς ἂν ὁμοίως εἴη τοῦτο διακείμενον
<span class="lb" data-page="1.623" data-line="2" id="l1.623.2"></span>ἅπασι τοῖς μορίοις. οὐ μὴν οὐδ’, εἰ τὰ μὲν σκέλη
<span class="lb" data-page="1.623" data-line="3" id="l1.623.3"></span>παχέα καὶ τὰ κατ’ ὀσφὺν εὐρέα, τὸν θώρακα δ’ ἔχοι στενὸν,
<span class="lb" data-page="1.623" data-line="4" id="l1.623.4"></span>οὐδὲ τοῦτ’ ἂν εἴη κεκραμένον ὁμαλῶς τοῖς μορίοις.
<span class="lb" data-page="1.623" data-line="5" id="l1.623.5"></span>ἕτερα δὲ σώματα μεγίστην ἔχει τὴν κεφαλὴν, ἕτερα δὲ σμικρὰν,
<span class="lb" data-page="1.623" data-line="6" id="l1.623.6"></span>οἵαν οἱ στρουθοί. καὶ τοῖς σκέλεσι τὰ μὲν βλαισὰ,
<span class="lb" data-page="1.623" data-line="7" id="l1.623.7"></span>τὰ δὲ ῥαιβὰ, καὶ ἄκροις τοῖς κώλοις τὰ μὲν ἰσχνὰ, τὰ
<span class="lb" data-page="1.623" data-line="8" id="l1.623.8"></span>δὲ παχέα. καὶ θώραξ τοῖς μὲν, ὡς εἴρηται πρόσθεν, εὐθὺς,
<span class="lb" data-page="1.623" data-line="9" id="l1.623.9"></span>ἐνίοις δὲ στενὸς οὕτως, ὡς σανὶς, οὓς δὴ καὶ σανιδώδεις
<span class="lb" data-page="1.623" data-line="10" id="l1.623.10"></span>ὀνομάζουσιν. ὅταν δὲ καὶ τὰ κατ’ ὠμοπλάτας αὐτοῖς
<span class="lb" data-page="1.623" data-line="11" id="l1.623.11"></span>ἄσαρκα τελέως ᾖ, καὶ γυμνὰ, καὶ προπετῆ δίκην πτερύγων,
<span class="lb" data-page="1.623" data-line="12" id="l1.623.12"></span>ὀνομάζονται μὲν αἱ τοιαῦται φύσεις ὑπὸ τῶν ἰατρῶν πτερυγώδεις·
<span class="lb" data-page="1.623" data-line="13" id="l1.623.13"></span>εἰς ὅσον δ’ ἥκουσι κακίας, ἀπολωλεκότος τοῦ
<span class="lb" data-page="1.623" data-line="14" id="l1.623.14"></span>θώρακος ὀλίγου δεῖν ἅπασαν <span class="milestone ed2page" data-n="3.68" data-unit="ed2page" id="ed2page.3.68"></span>τὴν ἐντὸς εὐρυχωρίαν,
<span class="lb" data-page="1.623" data-line="15" id="l1.623.15"></span>ἐν ᾗ πνεύμων τε καὶ καρδία τέτακται, πρόδηλον παντί.
<span class="lb" data-page="1.623" data-line="16" id="l1.623.16"></span>μυρίαι δ’ ἄλλαι τῶν τοῦ σώματος μορίων εἰσὶ προδήλως
<span class="lb" data-page="1.623" data-line="17" id="l1.623.17"></span>διαθέσεις, ὅταν ἐκτραπόμενον τῆς φυσικῆς ἀναλογίας εἰς
<span class="lb" data-page="1.623" data-line="18" id="l1.623.18"></span>ἀνώμαλόν τινα δυσκρασίαν εὐθὺς ἐν τῷ κυΐσκεσθαι μεταπέσῃ.
<span class="pb" data-page="1.624" id="p1.624"></span>
<span class="lb" data-page="1.624" data-line="1" id="l1.624.1"></span>οὔκουν ἐπὶ τῶν τοιούτων ἐξ ἑνὸς χρὴ μορίου τεκμαίρεσθαι
<span class="lb" data-page="1.624" data-line="2" id="l1.624.2"></span>περὶ τοῦ παντός. οὐδὲ γὰρ οἱ φυσιογνωμονεῖν ἐπιχειροῦντες
<span class="lb" data-page="1.624" data-line="3" id="l1.624.3"></span>ἁπλῶς ἀποφαίνονται περὶ πάντων, ἀλλ’ ἐκ τῆς
<span class="lb" data-page="1.624" data-line="4" id="l1.624.4"></span>πείρας καὶ οἵδε διδαχθέντες. εἰ μὲν γάρ τις ἱκανῶς εἴη
<span class="lb" data-page="1.624" data-line="5" id="l1.624.5"></span>δασὺς τὰ στέρνα, θυμικὸν ἀποφαίνονται· μηροὺς δ’ εἴπερ
<span class="lb" data-page="1.624" data-line="6" id="l1.624.6"></span>εἴη τοιοῦτος, ἀφροδισιαστικόν· οὐ μὴν τήν γ’ αἰτίαν προστιθέασιν
<span class="lb" data-page="1.624" data-line="7" id="l1.624.7"></span>ἔτι. οὐδὲ γὰρ, ὅτι λέοντι μὲν ἐμφερῆ τὰ στέρνα,
<span class="lb" data-page="1.624" data-line="8" id="l1.624.8"></span>τράγῳ δὲ τὰ κατὰ μηροὺς ἐπειδὰν φῶσι, τὴν πρώτην αἰτίαν
<span class="lb" data-page="1.624" data-line="9" id="l1.624.9"></span>ἐξευρήκασι. διὰ τί γὰρ ὁ μὲν λέων θυμικὸς, ὁ δὲ
<span class="lb" data-page="1.624" data-line="10" id="l1.624.10"></span>τράγος ἀφροδισιαστικὸς, ὁ λόγος ἐξευρεῖν ἐπιζητεῖ. μέχρι γὰρ
<span class="lb" data-page="1.624" data-line="11" id="l1.624.11"></span>τοῦδε τὸ μὲν γινόμενον εἰρήκασι, τὴν δ’ αἰτίαν αὐτοῦ παραλελοίπασιν.
<span class="lb" data-page="1.624" data-line="12" id="l1.624.12"></span>ἀλλ’ ὁ φυσικὸς ἀνὴρ, ὥσπερ τῶν ἄλλων
<span class="lb" data-page="1.624" data-line="13" id="l1.624.13"></span>ἁπάντων, οὕτω καὶ τὰς τούτων αἰτίας ἐξευρίσκειν ἐπιχειρεῖ.
<span class="lb" data-page="1.624" data-line="14" id="l1.624.14"></span>διότι γὰρ ἀνωμάλως διάκεινται κατὰ τὰς τῶν μορίων κράσεις,
<span class="lb" data-page="1.624" data-line="15" id="l1.624.15"></span>οὐ λέων μόνον καὶ τράγος, ἀλλὰ καὶ τῶν ἄλλων
<span class="lb" data-page="1.624" data-line="16" id="l1.624.16"></span>ζώων πάμπολλα, διὰ τοῦτ’ ἄλλα πρὸς ἄλλας ἐνεργείας
<span class="lb" data-page="1.624" data-line="17" id="l1.624.17"></span>ἑτοίμως ἔχει. περὶ μὲν δὴ τούτων Ἀριστοτέλει καλῶς ἐπὶ
<span class="pb" data-page="1.625" id="p1.625"></span>
<span class="lb" data-page="1.625" data-line="1" id="l1.625.1"></span>πλεῖστον εἴρηται. τὸ δ’ οὖν εἰς τὰ παρόντα χρηστὸν ἤδη
<span class="lb" data-page="1.625" data-line="2" id="l1.625.2"></span>φαίνεται, διότι χρὴ σκοπεῖσθαι τῶν ἀνθρώπων τὰς κράσεις,
<span class="lb" data-page="1.625" data-line="3" id="l1.625.3"></span>ἕκαστον τῶν μορίων ἐξετάζοντα καθ’ ἑαυτὸ, καὶ μὴ νομίζειν.
<span class="lb" data-page="1.625" data-line="4" id="l1.625.4"></span>εἴ τῳ δασὺς ὁ θώραξ, ὅλον ἐξ ἀνάγκης τούτῳ τὸ σῶμα θερμότερόν
<span class="lb" data-page="1.625" data-line="5" id="l1.625.5"></span>τε καὶ ξηρότερον ὑπάρχειν, ἀλλ’ ἐν τῇ καρδίᾳ τὸ
<span class="lb" data-page="1.625" data-line="6" id="l1.625.6"></span>θερμὸν εἶναι πλεῖστον, διὸ καὶ θυμικόν· δύνασθαι δ’
<span class="lb" data-page="1.625" data-line="7" id="l1.625.7"></span>ἐνίοτε δι’ αὐτὸ τοῦτο μὴ ὁμοίως ἅπαν αὐτοῖς τὸ σῶμα
<span class="lb" data-page="1.625" data-line="8" id="l1.625.8"></span>θερμὸν καὶ ξηρὸν ὑπάρχειν, ὅτι πλεῖστον ἀνέπνευσεν ἐνταῦθα,
<span class="lb" data-page="1.625" data-line="9" id="l1.625.9"></span>καὶ πρὸς τὸ περιέχον ἐξεκενώθη τὸ θερμόν. εἰ μὲν
<span class="lb" data-page="1.625" data-line="10" id="l1.625.10"></span>γὰρ ὅλη τοῦ σώματος κρᾶσίς ἐστιν ὁμαλὴ, εὐθὺς ἂν εἴη
<span class="lb" data-page="1.625" data-line="11" id="l1.625.11"></span>τούτοις αὐτὸς σύμπας ὁ θώραξ εὐρύτατος, αἵ τε φλέβες
<span class="lb" data-page="1.625" data-line="12" id="l1.625.12"></span>εὐρεῖαι, καὶ αἱ ἀρτηρίαι μεγάλαι τε ἅμα καὶ μέγιστον καὶ
<span class="lb" data-page="1.625" data-line="13" id="l1.625.13"></span>σφοδρότατον σφύζουσαι, καὶ τρίχες πολλαὶ καθ’ ὅλον τὸ
<span class="lb" data-page="1.625" data-line="14" id="l1.625.14"></span>σῶμα, καὶ αἱ τῆς κεφαλῆς εὐαυξέσταται μὲν καὶ μέλαιναι
<span class="lb" data-page="1.625" data-line="15" id="l1.625.15"></span>καὶ οὖλαι κατὰ τὴν πρώτην ἡλικίαν, ἐπὶ δὲ προήκοντι τῷ
<span class="lb" data-page="1.625" data-line="16" id="l1.625.16"></span>χρόνῳ φαλάκρωσις ἀκολουθήσει. καὶ μὲν δὴ καὶ σύντονον,
<span class="lb" data-page="1.625" data-line="17" id="l1.625.17"></span>καὶ διηρθρωμένον, καὶ μυῶδες, ἐπειδὰν ὁμαλῶς τῆς κράσεως
<span class="pb" data-page="1.626" id="p1.626"></span>
<span class="lb" data-page="1.626" data-line="1" id="l1.626.1"></span>ἔχωσιν, ὅλον ἔσται τοῖς τοιούτοις ἀνθρώποις τὸ σῶμα,
<span class="lb" data-page="1.626" data-line="2" id="l1.626.2"></span>καὶ τὸ δέρμα σκληρότερόν τε καὶ μελάντερον, ὥσπερ καὶ
<span class="lb" data-page="1.626" data-line="3" id="l1.626.3"></span>δασύτερον. οὕτω δὲ κᾂν εἰ τἀναντία περὶ τὸν θώρακα συμπέσῃ,
<span class="lb" data-page="1.626" data-line="4" id="l1.626.4"></span>τῆς κράσεως ὁμαλῆς ὑπαρχούσης ἐν ὅλῳ τῷ σώματι,
<span class="lb" data-page="1.626" data-line="5" id="l1.626.5"></span>τοῦτ’ ἔστιν ὑγροτέρων τε καὶ ψυχροτέρων ἁπάντων τῶν
<span class="lb" data-page="1.626" data-line="6" id="l1.626.6"></span>μορίων γενομένων, ὁ μὲν θώραξ αὐτοῖς στενὸς καὶ ἄτριχος
<span class="lb" data-page="1.626" data-line="7" id="l1.626.7"></span>ἔσται, καθάπερ οὖν καὶ σύμπαν τὸ σῶμα ψιλὸν τριχῶν,
<span class="lb" data-page="1.626" data-line="8" id="l1.626.8"></span>ἁπαλόν τε καὶ λευκὸν τὸ δέρμα, καὶ ὑπόπυῤῥον ταῖς θριξὶ,
<span class="lb" data-page="1.626" data-line="9" id="l1.626.9"></span>καὶ μάλιστ’ ἐν νεότητι, καὶ οὐ φαλακροῦνται γηρῶντες,
<span class="lb" data-page="1.626" data-line="10" id="l1.626.10"></span>εὐθὺς δὲ καὶ δειλοὶ, καὶ ἄτολμοι, καὶ ὀκνηροὶ, καὶ μικρὰς
<span class="lb" data-page="1.626" data-line="11" id="l1.626.11"></span>καὶ ἀδήλους ἔχοντες τὰς φλέβας, καὶ πιμελώδεις, καὶ νεύροις
<span class="lb" data-page="1.626" data-line="12" id="l1.626.12"></span>τε καὶ μυσὶν ἄῤῥωστοι, καὶ ἀδιάρθρωτοι τὰ κῶλα,
<span class="lb" data-page="1.626" data-line="13" id="l1.626.13"></span>καὶ βλαισοὶ γίνονται. διαφόρου μέντοι τῆς κράσεως τῶν
<span class="lb" data-page="1.626" data-line="14" id="l1.626.14"></span>μορίων ἀπεργασθείσης, οὐκ ἔτ’ ἐξ ἑνὸς αὐτῶν οἶόν τε
<span class="lb" data-page="1.626" data-line="15" id="l1.626.15"></span>περὶ τοῦ σύμπαντος ἀποφαίνεσθαι σώματος, ἀλλ’ ἄμεινον
<span class="lb" data-page="1.626" data-line="16" id="l1.626.16"></span>ἐφ’ ἕκαστον ἰέναι, καὶ σκοπεῖσθαι, ὅπως μὲν ἡ γαστὴρ
<span class="lb" data-page="1.626" data-line="17" id="l1.626.17"></span>ἔχει κράσεως, ὅπως δ’ ὁ πνεύμων, ὅπως δὲ ὁ ἐγκέφαλος,
<span class="lb" data-page="1.626" data-line="18" id="l1.626.18"></span>ἕκαστόν τε τῶν ἄλλων ἰδίᾳ καὶ καθ’ ἑαυτό. ταυτὶ μὲν ﻿
<span class="pb" data-page="1.627" id="p1.627"></span>
<span class="lb" data-page="1.627" data-line="1" id="l1.627.1"></span>οὖν ἐκ τῶν ἐνεργειῶν γνωρίζειν· οὐ γάρ ἐστιν οὔθ’ ἁψάμενον
<span class="lb" data-page="1.627" data-line="2" id="l1.627.2"></span>ἁφῇ, οὔτ’ ὀφθαλμοῖς θεασάμενον ἐξευρεῖν τὴν κρᾶσιν
<span class="lb" data-page="1.627" data-line="3" id="l1.627.3"></span>αὐτῶν. προσεπισκέψασθαι δὲ καὶ τὰς τῶν περιεχόντων
<span class="lb" data-page="1.627" data-line="4" id="l1.627.4"></span>αὐτὰ μορίων διαθέσεις, ὧν ἁπάντων ἔξωθέν ἐστι τὸ δέρμα,
<span class="lb" data-page="1.627" data-line="5" id="l1.627.5"></span><span class="milestone ed2page" data-n="3.69" data-unit="ed2page" id="ed2page.3.69"></span>κατὰ τὴν ἡμετέραν οἴκησιν εὔκρατον οὖσαν, ἐνδεικνύμενον
<span class="lb" data-page="1.627" data-line="6" id="l1.627.6"></span>τῶν ὑποκειμένων μορίων τὴν φύσιν, οὐδ’ ἐν αὐτῇ
<span class="lb" data-page="1.627" data-line="7" id="l1.627.7"></span>πάντων ἁπλῶς, ἀλλ’ ὅσα ταῖς κράσεσιν ὡσαύτως ἔχει τῷ
<span class="lb" data-page="1.627" data-line="8" id="l1.627.8"></span>δέρματι. κατὰ δὲ τὰς ὑπὸ ταῖς ἄρκτοις τε καὶ τῇ μεσημβρίᾳ
<span class="lb" data-page="1.627" data-line="9" id="l1.627.9"></span><span class="milestone ed1page" data-n="1.77" data-unit="ed1page" id="ed1page.1.77"></span>χώρας, ἐπειδὴ τῶν μὲν εἰς τὸ βάθος ἀπελήλαται
<span class="lb" data-page="1.627" data-line="10" id="l1.627.10"></span>τὸ θερμὸν, ὑπὸ τοῦ περιέχοντος ἔξωθεν κρύους νικώμενον,
<span class="lb" data-page="1.627" data-line="11" id="l1.627.11"></span>τῶν δὲ εἰς τὸ δέρμα προσελήλυθεν, ὑπὸ τοῦ περιέχοντος
<span class="lb" data-page="1.627" data-line="12" id="l1.627.12"></span>θάλπους ἑλκόμενον, οὐκ ἐκ τῆς κατὰ τὸ δέρμα διαθέσεως
<span class="lb" data-page="1.627" data-line="13" id="l1.627.13"></span>οἷόν τε γνῶναι σαφῶς ὑπὲρ τῆς ἔνδον τῶν μορίων κράσεως.
<span class="lb" data-page="1.627" data-line="14" id="l1.627.14"></span>ἀνώμαλος γὰρ ἡ τοῦ σώματος κρᾶσις ἐν ταῖς δυσκράτοις
<span class="lb" data-page="1.627" data-line="15" id="l1.627.15"></span>χώραις, οὐχ ὡσαύτως ἐχόντων τῶν τ’ ἔξωθεν μορίων καὶ
<span class="lb" data-page="1.627" data-line="16" id="l1.627.16"></span>τῶν ἐντός. Κελτοῖς μὲν γὰρ καὶ Γερμανοῖς καὶ παντὶ τῷ
<span class="lb" data-page="1.627" data-line="17" id="l1.627.17"></span>Θρᾳκίῳ τε καὶ Σκυθικῷ γένει ψυχρὸν καὶ ὑγρὸν τὸ δέρμα,
<span class="pb" data-page="1.628" id="p1.628"></span>
<span class="lb" data-page="1.628" data-line="1" id="l1.628.1"></span>καὶ διὰ τοῦτο μαλακόν τε καὶ λευκὸν καὶ ψιλὸν τριχῶν.
<span class="lb" data-page="1.628" data-line="2" id="l1.628.2"></span>ὅσοις δ’ ἔμφυτον θερμὸν εἰς τὰ σπλάγχνα καταπέφευγεν
<span class="lb" data-page="1.628" data-line="3" id="l1.628.3"></span>ἄμα τῷ αἵματι, κᾀνταῦθα κυκωμένου τε καὶ στενοχωρουμένου
<span class="lb" data-page="1.628" data-line="4" id="l1.628.4"></span>καὶ ζέοντος αὐτοῦ, θυμικοὶ, καὶ θρασεῖς, καὶ ὀξύῤῥοποι
<span class="lb" data-page="1.628" data-line="5" id="l1.628.5"></span>ταῖς γνώμαις ἀποτελοῦνται. Αἰθίοψι δὲ καὶ Ἄραψι
<span class="lb" data-page="1.628" data-line="6" id="l1.628.6"></span>καὶ ὅλοις τοῖς κατὰ μεσημβρίαν ἡ μὲν τοῦ δέρματος φύσις
<span class="lb" data-page="1.628" data-line="7" id="l1.628.7"></span>ὡς ἂν ὑπό τε τοῦ περιέχοντος θάλπους, καὶ τῆς ἐμφύτου
<span class="lb" data-page="1.628" data-line="8" id="l1.628.8"></span>θερμασίας ἔξω φερομένης, διακεκαυμένη καὶ σκληρὰ καὶ ξηρὰ
<span class="lb" data-page="1.628" data-line="9" id="l1.628.9"></span>καὶ μέλαινα. τὸ δ’ ὅλον σῶμα τῆς μὲν ἐμφύτου θερμότητος
<span class="lb" data-page="1.628" data-line="10" id="l1.628.10"></span>ἥκιστα μετέχει, θερμὸν δ’ ἐστὶν ἀλλοτρίῳ τε καὶ ἐπικτήτῳ
<span class="lb" data-page="1.628" data-line="11" id="l1.628.11"></span>θερμῷ. καὶ γὰρ δὴ καὶ τοῦτο κάλλιστα πρὸς Ἀριστοτέλους
<span class="lb" data-page="1.628" data-line="12" id="l1.628.12"></span>ἐπὶ πολλῶν διώρισται. καὶ χρὴ προσέχειν αὐτῷ τὸν νοῦν,
<span class="lb" data-page="1.628" data-line="13" id="l1.628.13"></span>εἴπερ τινὶ καὶ ἄλλῳ, καὶ σκοπεῖσθαι καθ’ ἕκαστον σῶμα,
<span class="lb" data-page="1.628" data-line="14" id="l1.628.14"></span>πότερον οἰκείῳ θερμῷ θερμόν ἐστιν, ἢ ἐπικτήτῳ. πάντα
<span class="lb" data-page="1.628" data-line="15" id="l1.628.15"></span>γοῦν τὰ σηπόμενα θερμὰ μὲν ἐπικτήτῳ θερμῷ, ψυχρὰ δ’
<span class="lb" data-page="1.628" data-line="16" id="l1.628.16"></span>οἰκείῳ. καὶ τὰ τῶν ἐποικούντων τὴν μεσημβρινὴν χώραν
<span class="lb" data-page="1.628" data-line="17" id="l1.628.17"></span>θερμὰ μὲν ἐπικτήτῳ θερμῷ, ψυχρὰ δὲ οἰκείῳ. καὶ παρ’
<span class="lb" data-page="1.628" data-line="18" id="l1.628.18"></span>ἡμῖν δὲ κατὰ μὲν τὸν χειμῶνα τὸ φύσει θερμὸν πλεῖον,
<span class="pb" data-page="1.629" id="p1.629"></span>
<span class="lb" data-page="1.629" data-line="1" id="l1.629.1"></span>τὸ δ’ ἐπίκτητόν ἐστιν ἧττον. ἐν δὲ τῷ θέρει τὸ μὲν
<span class="lb" data-page="1.629" data-line="2" id="l1.629.2"></span>ἐπίκτητον πλέον, ἔλαττον δὲ τὸ σύμφυτον. ἅπαντα γοῦν
<span class="lb" data-page="1.629" data-line="3" id="l1.629.3"></span>ταῦτα διορίζεσθαι χρὴ τὸν μέλλοντα καλῶς διαγνῶναι κρᾶσιν.
<span class="lb" data-page="1.629" data-line="4" id="l1.629.4"></span>οὐ γὰρ δὴ ἁπλῶς, εἰ τὸ δέρμα μελάντερον ἤδη, θερμότερος
<span class="lb" data-page="1.629" data-line="5" id="l1.629.5"></span>ὁ ἄνθρωπος ὅλος, ἀλλ’ εἰ τῶν ἄλλων ἁπάντων
<span class="lb" data-page="1.629" data-line="6" id="l1.629.6"></span>ὡσαύτως ἐχόντων. εἰ γὰρ ὁ μὲν ἐν ἡλίῳ θερμῷ διέτριψεν
<span class="lb" data-page="1.629" data-line="7" id="l1.629.7"></span>ἐπιπλέον, ὁ δ’ ἐν σκιᾷ, τῷ μὲν ἔσται μελάντερον τὸ δέρμα,
<span class="lb" data-page="1.629" data-line="8" id="l1.629.8"></span>τῷ δὲ λευκότερον. ἀλλ’ οὐδὲν τοῦτο πρὸς τὴν τῆς ὅλης
<span class="lb" data-page="1.629" data-line="9" id="l1.629.9"></span>κράσεως ὑπάλλαξιν. αὐτὸ μὲν γὰρ τὸ δέρμα ξηρότερον ἡλιούμενον,
<span class="lb" data-page="1.629" data-line="10" id="l1.629.10"></span>ὑγρότερον δ’ ἔσται σκιατραφούμενον. ἡ φυσικὴ δ’ οὐκ
<span class="lb" data-page="1.629" data-line="11" id="l1.629.11"></span>εὐθὺς ὑπαλλαχθήσεται κρᾶσις οὔθ’ ἥπατος, οὔτε καρδίας,
<span class="lb" data-page="1.629" data-line="12" id="l1.629.12"></span>οὔτε τῶν ἄλλων σπλάγχνων. ἄριστον οὖν, ὡς εἴρηται καὶ πρόσθεν,
<span class="lb" data-page="1.629" data-line="13" id="l1.629.13"></span>ἑκάστου τῶν μορίων ἴδια πεπορίσθαι τῆς κράσεως τὰ
<span class="lb" data-page="1.629" data-line="14" id="l1.629.14"></span>γνωρίσματα. οἶον τῆς μὲν γαστρὸς, εἰ πέττει καλῶς, εὔκρατος,
<span class="lb" data-page="1.629" data-line="15" id="l1.629.15"></span>εἰ δ’ οὐ πέττει καλῶς, δύσκρατος. ἀλλ’ εἰ μὲν
<span class="lb" data-page="1.629" data-line="16" id="l1.629.16"></span>κνισσώδεις τινὰς ἢ καπνώδεις ἐργάζοιτο τὰς ἐρυγὰς, ἄμετρον
<span class="lb" data-page="1.629" data-line="17" id="l1.629.17"></span>αὐτῆς καὶ πυρῶδες ὑπάρχει τὸ θερμόν· εἰ δ’ ὀξείας,
<span class="pb" data-page="1.630" id="p1.630"></span>
<span class="lb" data-page="1.630" data-line="1" id="l1.630.1"></span>ἄῤῥωστόν τε καὶ ἀσθενές. οὕτω δὲ καὶ βόεια κρέα καὶ
<span class="lb" data-page="1.630" data-line="2" id="l1.630.2"></span>πάντα τὰ δυσκατέργαστα καλῶς πεπτόντων, ἄμετρον τὸ
<span class="lb" data-page="1.630" data-line="3" id="l1.630.3"></span>θερμόν· ἀσθενὲς δὲ τῶν ταῦτα μὲν οὐ πεπτόντων, ἰχθύας δὲ
<span class="lb" data-page="1.630" data-line="4" id="l1.630.4"></span>πετραίους ἤ τι τοιοῦτο πεπτόντων. ἐπισκέπτεσθαι δὲ χρὴ
<span class="lb" data-page="1.630" data-line="5" id="l1.630.5"></span>πάλιν ἐνταῦθα, εἰ μὴ διά τινα χυμὸν ἑτέρωθεν ἐπιῤῥέοντα
<span class="lb" data-page="1.630" data-line="6" id="l1.630.6"></span>τὸ σύμπτωμα γίνεται τῇ γαστρί. φλέγμα μὲν γὰρ ἐνίοις ἐκ
<span class="lb" data-page="1.630" data-line="7" id="l1.630.7"></span>τῆς κεφαλῆς, ξανθὴ δ’ ἄλλοις ἐξ ἥπατος ἐς τὴν γαστέρα
<span class="lb" data-page="1.630" data-line="8" id="l1.630.8"></span>καταῤῥεῖ χολὴ, σπάνιον δὲ τοῦτο, καὶ ὀλιγίστοις συμβαίνει.
<span class="lb" data-page="1.630" data-line="9" id="l1.630.9"></span>παμπόλλοις δὲ ἐκ τῆς κεφαλῆς κατέρχεται φλέγμα, καὶ μάλιστα
<span class="lb" data-page="1.630" data-line="10" id="l1.630.10"></span>ἐν Ῥώμη τε καὶ τοῖς ὑγροῖς οὕτω χωρίοις. ἀλλά τοι
<span class="lb" data-page="1.630" data-line="11" id="l1.630.11"></span>καὶ τὸ σπάνιον ἐπιβλέπειν χρὴ, <span class="milestone ed2page" data-n="3.70" data-unit="ed2page" id="ed2page.3.70"></span>καὶ μηδὲν ἐν παρέργῳ
<span class="lb" data-page="1.630" data-line="12" id="l1.630.12"></span>τίθεσθαι, μηδ’ ἀμελεῖν. οἶδα γὰρ ἐγώ τισιν ἱκανῶς φλεγματώδεσιν
<span class="lb" data-page="1.630" data-line="13" id="l1.630.13"></span>ἀνθρώποις ἀθροιζομένην ἐν τῇ γαστρὶ χολὴν
<span class="lb" data-page="1.630" data-line="14" id="l1.630.14"></span>παμπόλλην ξανθὴν, ἣν ἐδέοντο πρὸ τῶν σιτίων ὕδωρ πίνοντες
<span class="lb" data-page="1.630" data-line="15" id="l1.630.15"></span>ἢ οἶνον ἐξεμεῖν. εἰ δ’ ἥψαντό ποτε σιτίων, πρὶν
<span class="lb" data-page="1.630" data-line="16" id="l1.630.16"></span>ἐμέσαι, διέφθειράν τε ταῦτα καὶ τὴν κεφαλὴν ὠδυνῶντο,
<span class="lb" data-page="1.630" data-line="17" id="l1.630.17"></span>καὶ τούτους ᾤοντό τινες χολώδεις εἷναι φύσει. καίτοι μαλακοί
<span class="lb" data-page="1.630" data-line="18" id="l1.630.18"></span>τε ἦσαν ὅλον τὸ σῶμα, καὶ λευκοὶ, καὶ ἄτριχοι, καὶ
<span class="pb" data-page="1.631" id="p1.631"></span>
<span class="lb" data-page="1.631" data-line="1" id="l1.631.1"></span>πιμελώδεις, καὶ ἄφλεβοι, καὶ ἄμυοι, καὶ ἄναιμοι, καὶ
<span class="lb" data-page="1.631" data-line="2" id="l1.631.2"></span>ἁπτομένοις οὐ λίαν θερμοί. ἄλλους δέ τινας οἶδα μηδέποτε
<span class="lb" data-page="1.631" data-line="3" id="l1.631.3"></span>μὲν ἐμέσαντας χολὴν ξανθὴν, ἰσχνοὺς δὲ καὶ δασεῖς καὶ
<span class="lb" data-page="1.631" data-line="4" id="l1.631.4"></span>μυώδεις καὶ μέλανας καὶ φλεβώδεις καὶ θερμοὺς ἱκανῶς,
<span class="lb" data-page="1.631" data-line="5" id="l1.631.5"></span>εἴ τις ἅψαιτο, φαινομένους, οἷος καὶ ὁ φιλόσοφος Εὔδημος.
<span class="lb" data-page="1.631" data-line="6" id="l1.631.6"></span>ἀλλ’ ἐνταῦθα μὲν ἐμπέπτωκε καὶ ἀνατομικόν τι θεώρημα,
<span class="lb" data-page="1.631" data-line="7" id="l1.631.7"></span>ὃ μὴ γνόντες ἔνιοι τῶν ἰατρῶν ἀποροῦνται δεινῶς ἐπὶ τῇ
<span class="lb" data-page="1.631" data-line="8" id="l1.631.8"></span>διαφωνίᾳ τῶν συμπτωμάτων, ἀγνοοῦντες, ὡς ὁ πόρος, ᾧ
<span class="lb" data-page="1.631" data-line="9" id="l1.631.9"></span>τὴν χολὴν εἰς τὴν γαστέρα τὸ ἧπαρ ἐξερεύγεται, τοῖς μὲν
<span class="lb" data-page="1.631" data-line="10" id="l1.631.10"></span>διπλοῦς ἐστι, τοῖς δὲ ἁπλοῦς, ὡς κᾀν ταῖς τῶν τετραπόδων
<span class="lb" data-page="1.631" data-line="11" id="l1.631.11"></span>ζώων ἀνατομαῖς ἐστι θεάσασθαι. τὰ πολλὰ μὲν οὖν ἢ
<span class="lb" data-page="1.631" data-line="12" id="l1.631.12"></span>ἁπλοῦς ἐστιν, εἰς τὰ μεταξὺ πυλωροῦ τε καὶ νήστεως ἐκφυόμενος,
<span class="lb" data-page="1.631" data-line="13" id="l1.631.13"></span>ὃ δὴ γαστρὸς ἔκφυσιν ὀνομάζουσιν, ἢ διπλοῦς
<span class="lb" data-page="1.631" data-line="14" id="l1.631.14"></span>γενόμενος εἰς μὲν τὴν ἔκφυσιν ἐμβάλλει θατέρῳ στόματι
<span class="lb" data-page="1.631" data-line="15" id="l1.631.15"></span>τῷ μείζονι, θατέρῳ δὲ τῷ μικροτέρῳ κατὰ τὸν πυθμένα,
<span class="lb" data-page="1.631" data-line="16" id="l1.631.16"></span>μικρὸν ἀνωτέρω τοῦ πυλωροῦ. σπανιώτατα δὲ τὸ μὲν ἄνω
<span class="lb" data-page="1.631" data-line="17" id="l1.631.17"></span>μέρος αὐτοῦ ποτὲ μεῖζον εὑρίσκεται, τὸ κάτω δ’ ἔλαττον. ﻿
<span class="pb" data-page="1.632" id="p1.632"></span>
<span class="lb" data-page="1.632" data-line="1" id="l1.632.1"></span>ἀλλ’ ἐφ’ ὧν γε μεῖζόν ἐστιν, ἐπὶ τούτων ἡ γαστὴρ ἐφ’
<span class="lb" data-page="1.632" data-line="2" id="l1.632.2"></span>ἡμέραν ἐμπίπλαται χολῆς οὐκ ὀλίγης, ἣν ἐμεῖν τε δέονται
<span class="lb" data-page="1.632" data-line="3" id="l1.632.3"></span>πρὸ τῶν σιτίων, καὶ βλάπτονται κατασχόντες. οἷς δὲ παντελῶς
<span class="lb" data-page="1.632" data-line="4" id="l1.632.4"></span>ἁπλοῦς ἐστιν ὁ πόρος, εἰς τὴν νῆστιν ἡ χολὴ τούτοις
<span class="lb" data-page="1.632" data-line="5" id="l1.632.5"></span>σύμπασα καταῤῥεῖ. πῶς οὗν χρὴ διαγινώσκειν αὐτούς;
<span class="lb" data-page="1.632" data-line="6" id="l1.632.6"></span>οὐ γὰρ δὴ ἀνατεμεῖν γε ζῶντας τοὺς ἀνθρώπους ἀξιῶ.
<span class="lb" data-page="1.632" data-line="7" id="l1.632.7"></span>πρῶτον μὲν ὅλῃ τοῦ σώματος τῇ κράσει, καθ’ ὅ τι καὶ
<span class="lb" data-page="1.632" data-line="8" id="l1.632.8"></span>μικρὸν ἔμπροσθεν ἐλέγετο, δεύτερον δὲ τοῖς ὑπιοῦσι κάτω.
<span class="lb" data-page="1.632" data-line="9" id="l1.632.9"></span>χολώδη μὲν γὰρ ἄκρατα διὰ τῆς γαστρὸς ἐξεκενοῦτο συνεχῶς
<span class="lb" data-page="1.632" data-line="10" id="l1.632.10"></span>Εὐδήμῳ, διότι καὶ πολλὴν ἤθροιζε χολὴν, καὶ οὐδὲν
<span class="lb" data-page="1.632" data-line="11" id="l1.632.11"></span>αὐτῆς εἰς τὴν ἄνω κοιλίαν ἀφικνεῖτο. τοῖς δὲ ἄλλοις, οἷς
<span class="lb" data-page="1.632" data-line="12" id="l1.632.12"></span>ἡ μὲν ἕξις φλεγματώδης, ἐμοῦσι δὲ χολὴν, ἥκιστα διαχωρεῖται
<span class="lb" data-page="1.632" data-line="13" id="l1.632.13"></span>χολῶδες· καὶ γὰρ ὀλίγον γεννᾶται τῆς ξανθῆς χολῆς
<span class="lb" data-page="1.632" data-line="14" id="l1.632.14"></span>αὐτοῖς, καὶ πλεῖστον εἰς τὴν ἄνω κοιλίαν ἀφικνεῖται. τρίτον
<span class="lb" data-page="1.632" data-line="15" id="l1.632.15"></span>ἐπὶ τοῖς εἰρημένοις εἶδος γνωρισμάτων ἐν αὐτοῖς τοῖς
<span class="lb" data-page="1.632" data-line="16" id="l1.632.16"></span>κενουμένοις ἐστίν. οἷς μὲν γὰρ ἐν τῇ γαστρὶ τὸ χολῶδες
<span class="lb" data-page="1.632" data-line="17" id="l1.632.17"></span>γεννᾶται περίττωμα, πρασοειδὲς φαίνεται· ξανθὸν δ’ ἀκριβῶς
<span class="pb" data-page="1.633" id="p1.633"></span>
<span class="lb" data-page="1.633" data-line="1" id="l1.633.1"></span>ἐστιν, ἢ ὠχρόν γε πάντως, οἷς ἐξ ἥπατος ὑπέρχεται.
<span class="lb" data-page="1.633" data-line="2" id="l1.633.2"></span>καὶ οἷς μὲν ἐν γαστρὶ τὸ πρασοειδὲς τοῦτο γεννᾶται, χρὴ
<span class="lb" data-page="1.633" data-line="3" id="l1.633.3"></span>πάντως αὐτοῖς τὸ ἐδηδεσμένον σιτίον οὐκ ἄρτον οὐδὲ κρέας
<span class="lb" data-page="1.633" data-line="4" id="l1.633.4"></span>εἶναι χοίρειον, ἤ τι τοιοῦτο παραπλήσιον, ἀλλὰ θερμότερόν
<span class="lb" data-page="1.633" data-line="5" id="l1.633.5"></span>γε, τῶν δ’ ἐξ ἀνάγκης, καὶ οὐκ εὔχυμον. οἷς δ’ ἐξ ἥπατος
<span class="lb" data-page="1.633" data-line="6" id="l1.633.6"></span>εἰς αὐτὴν ἀφικνεῖται, ξανθὸν ἢ ὠχρὸν ἐμεῖται, κᾂν εὐχυμώτατον
<span class="lb" data-page="1.633" data-line="7" id="l1.633.7"></span>ᾖ τὸ ληφθὲν σιτίον, κᾂν ἄκρως πεφθῇ. καὶ μᾶλλον
<span class="lb" data-page="1.633" data-line="8" id="l1.633.8"></span>τοῖς ἀκριβῶς πέψασιν ἐμεῖται τὰ ξανθὰ, καὶ πολλῷ
<span class="lb" data-page="1.633" data-line="9" id="l1.633.9"></span>μᾶλλον ἔτι τοῖς ἐπὶ πλέον αὐτῶν ἀσιτήσασι. τὰ δὲ πρασοειδῆ
<span class="lb" data-page="1.633" data-line="10" id="l1.633.10"></span>μόνοις τοῖς κακῶς πέψασιν ἐν τῇ κοιλίᾳ γεννᾶται.
<span class="lb" data-page="1.633" data-line="11" id="l1.633.11"></span>καὶ μὲν δὴ καὶ φροντίδες, καὶ θυμοὶ, καὶ λῦπαι, καὶ πόνοι,
<span class="lb" data-page="1.633" data-line="12" id="l1.633.12"></span>καὶ γυμνάσια, καὶ ἀγρυπνίαι, καὶ ἀσιτίαι, καὶ ἔνδειαι
<span class="lb" data-page="1.633" data-line="13" id="l1.633.13"></span>πλείονα τὸν τῆς ξανθῆς χολῆς τούτοις ἀθροίζουσι
<span class="lb" data-page="1.633" data-line="14" id="l1.633.14"></span>χυμὸν, ὅτι καὶ πλείονα γεννῶσιν ἐν ἥπατι. ταῦτά τε οὖν
<span class="lb" data-page="1.633" data-line="15" id="l1.633.15"></span>ἀκριβῆ τὰ γνωρίσματα, καὶ πρὸς τούτοις ἔτι, τῷ μὲν
<span class="lb" data-page="1.633" data-line="16" id="l1.633.16"></span>αὐχμηρῷ καὶ πυρώδει τοῦ κατὰ τὴν γαστέρα θερμοῦ τῆς
<span class="lb" data-page="1.633" data-line="17" id="l1.633.17"></span>εἰς τὸ χολῶδες τροπῆς ἑπομένης, ἄρτοι καὶ κρέα χοίρεια
<span class="pb" data-page="1.634" id="p1.634"></span>
<span class="lb" data-page="1.634" data-line="1" id="l1.634.1"></span>καὶ βόεια κάλλιον πεφθήσονται τῶν πετραίων ἰχθύων.
<span class="lb" data-page="1.634" data-line="2" id="l1.634.2"></span><span class="milestone ed2page" data-n="3.71" data-unit="ed2page" id="ed2page.3.71"></span>εἰ δ’ ἐξ ἥπατος καταῤῥέοι, παρὰ τὴν τῶν ἐδεσμάτων
<span class="lb" data-page="1.634" data-line="3" id="l1.634.3"></span>ὑπάλλαξιν οὐδὲ μία τῆς πέψεως ἔσται διαφορά. ἐν τούτοις
<span class="lb" data-page="1.634" data-line="4" id="l1.634.4"></span>μὲν δὴ διώρισται τὸ δι’ ἄλλο τι καὶ μὴ διὰ τὴν κρᾶσιν
<span class="lb" data-page="1.634" data-line="5" id="l1.634.5"></span>γενόμενον. κατὰ τὸν <span class="milestone ed1page" data-n="1.78" data-unit="ed1page" id="ed1page.1.78"></span>αὐτὸν δὲ τρόπον, εἰ κᾀκ
<span class="lb" data-page="1.634" data-line="6" id="l1.634.6"></span>τῆς κεφαλῆς ἐπὶ τὴν γαστέρα φλέγμα καταῤῥέον ὀξυρεγμίας
<span class="lb" data-page="1.634" data-line="7" id="l1.634.7"></span>αἴτιον γίγνοιτο, χρὴ κᾀνταῦθα κατὰ τὰς ὁμοίας μεθόδους
<span class="lb" data-page="1.634" data-line="8" id="l1.634.8"></span>ἀποχωρίζειν αὐτὸ τοῦ τῆς γαστρὸς ἰδίου παθήματος.
<span class="lb" data-page="1.634" data-line="9" id="l1.634.9"></span>οὕτω δὲ καὶ τὰς τῆς κεφαλῆς ὀδύνας, ἢ διὰ τὴν οἰκείαν
<span class="lb" data-page="1.634" data-line="10" id="l1.634.10"></span>αὐτῆς δυσκρασίαν, ἢ διὰ τὰ τῆς γαστρὸς περιττώματα.
<span class="lb" data-page="1.634" data-line="11" id="l1.634.11"></span>καὶ μὲν δὴ καὶ τὸν ἐγκέφαλον ἐπισκέπτεσθαι καθ’
<span class="lb" data-page="1.634" data-line="12" id="l1.634.12"></span>ἑαυτὸν, ὁποίας ἐστὶ κράσεως, ἄμεινον, οὖκ ἐκ τῆς τοῦ
<span class="lb" data-page="1.634" data-line="13" id="l1.634.13"></span>παντὸς σώματος διαθέσεως. αὐτοῦ δὲ κατ’ αὐτὸν, ὁποίας
<span class="lb" data-page="1.634" data-line="14" id="l1.634.14"></span>ἐστὶ κράσεως, ἐπίσκεψις ἥ τε πολίωσίς ἐστιν, οἵ τε κάταῤῥοι,
<span class="lb" data-page="1.634" data-line="15" id="l1.634.15"></span>καὶ βῆχες, καὶ κόρυζαι, καὶ σιέλου πλῆθος. ἅπαντα
<span class="lb" data-page="1.634" data-line="16" id="l1.634.16"></span>γὰρ ταῦτα ψυχρότερον αὐτὸν ἐμφαίνει καὶ ὑγρότερον
<span class="lb" data-page="1.634" data-line="17" id="l1.634.17"></span>ὑπάρχειν. ἔτι δὲ μᾶλλον, εἰ ἐπὶ ταῖς τυχούσαις προφάσεσιν
<span class="lb" data-page="1.634" data-line="18" id="l1.634.18"></span>εἰς τοιαύτας ἔρχεται διαθέσεις. ἡ δέ γε φαλάκρωσις
<span class="lb" data-page="1.634" data-line="19" id="l1.634.19"></span>ἐπὶ ξηρότητι, καὶ ἡ τῶν μελαινῶν τε καὶ πολλῶν τριχῶν γένεσις
<span class="pb" data-page="1.635" id="p1.635"></span>
<span class="lb" data-page="1.635" data-line="1" id="l1.635.1"></span>εὐκρασίας ἐγκεφάλου γνώρισμα. κατὰ τοῦτον οὖν τὸν τρόπον
<span class="lb" data-page="1.635" data-line="2" id="l1.635.2"></span>ἀεὶ χρὴ σκοπεῖσθαι περὶ κράσεως, ἕκαστον ἰδίᾳ μόριον ἐξετάζοντα,
<span class="lb" data-page="1.635" data-line="3" id="l1.635.3"></span>καὶ μὴ περὶ πάντων ἀποφαίνεσθαι τολμᾷν ἐξ ἑνὸς,
<span class="lb" data-page="1.635" data-line="4" id="l1.635.4"></span>ὥσπερ ἐποίησαν ἔνιοι, τοὺς μὲν σιμοὺς ὑγροὺς εἶναι φάμενοι,
<span class="lb" data-page="1.635" data-line="5" id="l1.635.5"></span>τοὺς δὲ γρυποὺς ξηροὺς, καὶ οἶς μὲν οἱ ὀφθαλμοὶ μικροὶ, ξηροὺς,
<span class="lb" data-page="1.635" data-line="6" id="l1.635.6"></span>οἷς δὲ μεγάλοι, ὑγρούς. τοῦτο μὲν οὖν καὶ διαπεφώνηται
<span class="lb" data-page="1.635" data-line="7" id="l1.635.7"></span>πρὸς αὐτῶν. οἱ μὲν γάρ τινες ὑποθέμενοι, τῶν ὑγρῶν εἶναι μορίων
<span class="lb" data-page="1.635" data-line="8" id="l1.635.8"></span>τοὺς ὀφθαλμοὺς, ἐν οἷς ἂν μείζους εὑρίσκωσιν, ὑγρότητα
<span class="lb" data-page="1.635" data-line="9" id="l1.635.9"></span>κράσεως ἐν τούτοις κρατεῖν ὑπολαμβάνουσιν. ἔνιοι δὲ, τῇ
<span class="lb" data-page="1.635" data-line="10" id="l1.635.10"></span>ῥώμῃ τοῦ θερμοῦ κατὰ τὴν πρώτην διάπλασιν ἀναπνεύσαντος
<span class="lb" data-page="1.635" data-line="11" id="l1.635.11"></span>ἀθροώτερόν τε καὶ πλεῖον, οὐκ ὀφθαλμοὺς μόνον,
<span class="lb" data-page="1.635" data-line="12" id="l1.635.12"></span>ἀλλὰ καὶ τὸ στόμα καὶ τοὺς ἄλλους ἅπαντας πόρους γενέσθαι
<span class="lb" data-page="1.635" data-line="13" id="l1.635.13"></span>φασὶ μείζονας, ὅθεν οὐχ ὑγρότητος, ἀλλὰ θερμότητος
<span class="lb" data-page="1.635" data-line="14" id="l1.635.14"></span>εἶναι γνώρισμα. ἀμφότεροι δὲ διαμαρτάνουσι τῆς ἀληθείας,
<span class="lb" data-page="1.635" data-line="15" id="l1.635.15"></span>ἑνὶ μὲν καὶ κοινῷ λόγῳ, διότι περὶ παντὸς τοῦ σώματος ἐξ ἑνὸς
<span class="lb" data-page="1.635" data-line="16" id="l1.635.16"></span>ἀποφαίνεσθαι τολμῶσι μορίου· κατὰ δὲ δεύτερον τρόπον, ὅτι
<span class="lb" data-page="1.635" data-line="17" id="l1.635.17"></span>τῆς διαπλαστικῆς ἐν τῇ φύσει δυνάμεως οὐ μέμνηνται, τεχνικῆς
<span class="pb" data-page="1.636" id="p1.636"></span>
<span class="lb" data-page="1.636" data-line="1" id="l1.636.1"></span>οὔσης καὶ τοῖς τῆς ψυχῆς ἤθεσιν ἀκολούθως διαπλαττούσης
<span class="lb" data-page="1.636" data-line="2" id="l1.636.2"></span>τὰ μόρια. περὶ ταύτης γάρ τοι καὶ Ἀριστοτέλης ἠπόρησε,
<span class="lb" data-page="1.636" data-line="3" id="l1.636.3"></span>μήποτ’ ἄρα θειοτέρας τινὸς ἀρχῆς εἴη, καὶ οὐ κατὰ τὸ θερμὸν
<span class="lb" data-page="1.636" data-line="4" id="l1.636.4"></span>καὶ ψυχρὸν, καὶ ξηρὸν καὶ ὑγρόν. οὔκουν ὀρθῶς μοι
<span class="lb" data-page="1.636" data-line="5" id="l1.636.5"></span>δοκοῦσι ποιεῖν οἱ προπετῶς οὕτως ὑπὲρ τῶν μεγίστων ἀποφαινόμενοι,
<span class="lb" data-page="1.636" data-line="6" id="l1.636.6"></span>καὶ ταῖς ποιότησι μόναις ἀναφέροντες τὴν διάπλασιν.
<span class="lb" data-page="1.636" data-line="7" id="l1.636.7"></span>εὔλογον γὰρ, ὄργανα μὲν εἶναι ταύτας, τὸ διαπλάττον
<span class="lb" data-page="1.636" data-line="8" id="l1.636.8"></span>δ’ ἕτερον. ἀλλὰ καὶ χωρὶς τῶν τηλικούτων ζητημάτων
<span class="lb" data-page="1.636" data-line="9" id="l1.636.9"></span>ἐνδέχεται ἐξευρίσκειν, ὡς ἔμπροσθεν ἐδείξαμεν,
<span class="lb" data-page="1.636" data-line="10" id="l1.636.10"></span>ὑγρὰν καὶ ξηρὰν, καὶ θερμὴν καὶ ψυχρὰν κρᾶσιν. ἁμαρτάνουσιν
<span class="lb" data-page="1.636" data-line="11" id="l1.636.11"></span>οὖν οἱ τῶν οἰκείων μὲν ἀμελοῦντες γνωρισμάτων, ἐπὶ
<span class="lb" data-page="1.636" data-line="12" id="l1.636.12"></span>δὲ τὰ πόῤῥω τε καὶ ζητήσεως ἱκανῆς τετυχηκότα καὶ μέχρι
<span class="lb" data-page="1.636" data-line="13" id="l1.636.13"></span>τοῦ δεῦρο καὶ παρ’ αὐτοῖς τοῖς ἀρίστοις φιλοσόφοις ἀπορούμενα
<span class="lb" data-page="1.636" data-line="14" id="l1.636.14"></span>μεταβαίνοντες. οὐδὲ γὰρ οὐδ’ ὅτι τὰ μὲν παιδία
<span class="lb" data-page="1.636" data-line="15" id="l1.636.15"></span>σιμώτερα, γρυπώτεροι δ’ οἱ παρακμάζοντες, εὔλογον, ὑγροὺς
<span class="lb" data-page="1.636" data-line="16" id="l1.636.16"></span>μὲν νομίζειν τοὺς σιμοὺς ἅπαντας, ξηροὺς δὲ τοὺς γρυπούς.
<span class="lb" data-page="1.636" data-line="17" id="l1.636.17"></span>ἀλλ’ ἐνδέχεται μὲν, καὶ τῆς διαπλαστικῆς δυνάμεως ἔργον
<span class="lb" data-page="1.636" data-line="18" id="l1.636.18"></span>εἶναι τὸ τοιοῦτο μᾶλλον, ἢ τῆς κράσεως. εἰ δ’ ἄρα καὶ ﻿
<span class="pb" data-page="1.637" id="p1.637"></span>
<span class="lb" data-page="1.637" data-line="1" id="l1.637.1"></span>τῆς κράσεως εἴη γνώρισμα, τῆς ἐν τῇ ῥινὶ μόνης εἴη ἄν,
<span class="lb" data-page="1.637" data-line="2" id="l1.637.2"></span>οὐ τῆς ἐν ὅλῳ τῷ σώματι. μάτην οὖν ὑπ’ αὐτῶν κᾀκεῖνο
<span class="lb" data-page="1.637" data-line="3" id="l1.637.3"></span>λέγεται, τὸ ῥῖνά τε ὀξεῖαν γίνεσθαι καὶ ὀφθαλμοὺς κοίλους
<span class="lb" data-page="1.637" data-line="4" id="l1.637.4"></span>καὶ κροτάφους συμπεπτωκότας ἐν ταῖς ξηραῖς φύσει
<span class="lb" data-page="1.637" data-line="5" id="l1.637.5"></span>κράσεσιν, ὅτι κᾀν τοῖς πάθεσιν οὕτω συμπίπτει τοῖς συντήκουσί
<span class="lb" data-page="1.637" data-line="6" id="l1.637.6"></span>τε καὶ κενοῦσι πέρα τοῦ μετρίου τὰ σώματα. πολλάκις
<span class="lb" data-page="1.637" data-line="7" id="l1.637.7"></span>μὲν γὰρ οὕτω συμπίπτει, πολλάκις δ’ οὐχ οὕτως.
<span class="lb" data-page="1.637" data-line="8" id="l1.637.8"></span>ἀλλ’ ἔστιν ἰδεῖν καὶ μαλακὴν καὶ πιμελώδη καὶ λευκὴν
<span class="lb" data-page="1.637" data-line="9" id="l1.637.9"></span>καὶ πολύσαρκον ὅλου τοῦ σώματος τὴν ἕξιν ἐπὶ μικροῖς
<span class="lb" data-page="1.637" data-line="10" id="l1.637.10"></span>ὀφθαλμοῖς ἢ ὀξείᾳ ῥινὶ, καὶ ξηρὰν καὶ ἄσαρκον <span class="milestone ed2page" data-n="3.72" data-unit="ed2page" id="ed2page.3.72"></span>καὶ
<span class="lb" data-page="1.637" data-line="11" id="l1.637.11"></span>μέλαιναν καὶ δασεῖαν ἐπί τε τοῖς μεγάλοις ὀφθαλμοῖς
<span class="lb" data-page="1.637" data-line="12" id="l1.637.12"></span>σιμῇ τε τῇ ῥινί. βέλτιον οὖν, εἴπερ ἄρα τῆς ῥινὸς μόνης,
<span class="lb" data-page="1.637" data-line="13" id="l1.637.13"></span>ὑγρότητα μὲν τῇ σιμότητι, ξηρότητα δὲ τῇ γρυπότητι τεκμαίρεσθαι,
<span class="lb" data-page="1.637" data-line="14" id="l1.637.14"></span>καὶ μὴ περὶ τῆς ἅπαντος τοῦ ζώου κράσεως
<span class="lb" data-page="1.637" data-line="15" id="l1.637.15"></span>ἐντεῦθεν ἀποφαίνεσθαι. κατὰ ταῦτα δὲ καὶ περὶ τῶν
<span class="lb" data-page="1.637" data-line="16" id="l1.637.16"></span>ὀφθαλμῶν καὶ παντὸς οὗτινος οὖν ἑτέρου μορίου τὴν ἰδίαν
<span class="lb" data-page="1.637" data-line="17" id="l1.637.17"></span>κρᾶσιν ἐκ τῶν οἰκείων ἐπισκοπεῖσθαι γνωρισμάτων ἄμεινον,
<span class="lb" data-page="1.637" data-line="18" id="l1.637.18"></span>οὐ περὶ τῆς ὅλης τοῦ σώματος κράσεως ἀφ’ ἑνὸς μέρους
<span class="pb" data-page="1.638" id="p1.638"></span>
<span class="lb" data-page="1.638" data-line="1" id="l1.638.1"></span>ἐπίδειξιν λαμβάνειν. εἴτε γὰρ ὑγρότητος, εἴτε θερμότητος
<span class="lb" data-page="1.638" data-line="2" id="l1.638.2"></span>ἐπικρατούσης, εἴτε καὶ ἀμφοτέρων, ὀφθαλμοὺς γλαυκοὺς
<span class="lb" data-page="1.638" data-line="3" id="l1.638.3"></span>τίθεσθαι χρὴ, γνώρισμα τῆς οἰκείας ἂν εἶεν οὕτω γε, καὶ
<span class="lb" data-page="1.638" data-line="4" id="l1.638.4"></span>οὐ τῆς ἁπάντων τῶν μορίων τοῦ σώματος ἐνδεικτικοὶ κράσεως.
<span class="lb" data-page="1.638" data-line="5" id="l1.638.5"></span>οὐδὲ γὰρ, εἰ σκληρὰ καὶ ἄσαρκα τὰ σκέλη, ξηρὰ
<span class="lb" data-page="1.638" data-line="6" id="l1.638.6"></span>πάντως καὶ ἡ κρᾶσις ὅλου τοῦ σώματος. ἔνιοι γὰρ ἱκανῶς
<span class="lb" data-page="1.638" data-line="7" id="l1.638.7"></span>εὔσαρκοι καὶ πιμελώδεις καὶ παχεῖς καὶ προγάστορες καὶ
<span class="lb" data-page="1.638" data-line="8" id="l1.638.8"></span>μαλακοὶ καὶ λευκοὶ γίνονται μετὰ τοιούτων σκελῶν. ἀλλ’
<span class="lb" data-page="1.638" data-line="9" id="l1.638.9"></span>εἰ μὲν ὁμαλῶς ἅπαν ἔχει τὸ σῶμα τῆς κράσεως, οἶς μὲν
<span class="lb" data-page="1.638" data-line="10" id="l1.638.10"></span>ἰσχνὰ τὰ σκέλη, ξηροὶ πάντως εἰσὶν, ὑγροὶ δ’, οἷς παχέα.
<span class="lb" data-page="1.638" data-line="11" id="l1.638.11"></span>καὶ οἷς μὲν ἡ ῥὶς ὀξεῖα ἢ γρυπὴ, οὗτοι ξηροὶ, σιμῆς δ’
<span class="lb" data-page="1.638" data-line="12" id="l1.638.12"></span>οὔσης, ὑγροί. κατὰ ταῦτα δὲ καὶ περὶ τῶν ὀφθαλμῶν,
<span class="lb" data-page="1.638" data-line="13" id="l1.638.13"></span>καὶ τῶν κροτάφων, ἁπάντων τε τῶν ἄλλων μορίων. οἷς
<span class="lb" data-page="1.638" data-line="14" id="l1.638.14"></span>δ’ ἀνώμαλος ἡ κρᾶσις, καὶ οὐχ ἡ αὐτὴ πάντων τῶν μορίων,
<span class="lb" data-page="1.638" data-line="15" id="l1.638.15"></span>ἄτοπόν ἐστιν ἐξ ἑνὸς μορίου φύσεως ὑπὲρ ἁπάντων
<span class="lb" data-page="1.638" data-line="16" id="l1.638.16"></span>ἀποφαίνεσθαι. τοιοῦτο δέ τι τοὺς πλείστους αὐτῶν ἠπάτησεν,
<span class="lb" data-page="1.638" data-line="17" id="l1.638.17"></span>οὐχ ὑπὲρ ἀνθρώπων μόνων, ἀλλὰ καὶ περὶ τῶν
<span class="pb" data-page="1.639" id="p1.639"></span>
<span class="lb" data-page="1.639" data-line="1" id="l1.639.1"></span>ἄλλων ζώων ἀποφῄνασθαι τολμήσαντας ὑπὲρ ὅλης τῆς
<span class="lb" data-page="1.639" data-line="2" id="l1.639.2"></span>κράσεως ἐκ μόνων τῶν κατὰ τὸ δέρμα γνωρισμάτων. οὐδὲ
<span class="lb" data-page="1.639" data-line="3" id="l1.639.3"></span>γὰρ, εἰ σκληρὸν τὸ δέρμα, ξηρὸν ἐξ ἀνάγκης τὸ ζῶον, ἀλλ’
<span class="lb" data-page="1.639" data-line="4" id="l1.639.4"></span>ἐγχωρεῖ τὸ δέρμα μόνον, οὔτ’ εἰ μέλαν, οὔτ’ εἰ δασύ.
<span class="lb" data-page="1.639" data-line="5" id="l1.639.5"></span>κατὰ δὲ τὸν αὐτὸν τρόπον οὔτ’ εἰ μαλακὸν ἢ ψιλὸν τριχῶν,
<span class="lb" data-page="1.639" data-line="6" id="l1.639.6"></span>ὑγρὸν ἐξ ἀνάγκης ὅλον τὸ ζῶον. ἀλλ’ εἰ μὲν ὁμαλῶς
<span class="lb" data-page="1.639" data-line="7" id="l1.639.7"></span>κέκραται σύμπαν, εὔλογόν ἐστιν, οἷόν περ τὸ δέρμα, τοιοῦτο
<span class="lb" data-page="1.639" data-line="8" id="l1.639.8"></span>εἶναι καὶ τῶν ἄλλων ἕκαστον μορίων· εἰ δ’ ἀνωμάλως,
<span class="lb" data-page="1.639" data-line="9" id="l1.639.9"></span>οὐκέτι. τῶν γοῦν ὀστρέων ὑγρότατον μὲν ὅλον τὸ σῶμα,
<span class="lb" data-page="1.639" data-line="10" id="l1.639.10"></span>ξηρότατον δὲ τὸ δέρμα. τὸ γὰρ δὴ ὄστρακον αὐτοῖς, οἷόν
<span class="lb" data-page="1.639" data-line="11" id="l1.639.11"></span>περ ἡμῖν τὸ δέρμα. καὶ ἡ προσηγορία δ’ ἐντεῦθεν, ὀστρακοδέρμων
<span class="lb" data-page="1.639" data-line="12" id="l1.639.12"></span>ἁπάντων τῶν τοιούτων ζώων ὀνομασθέντων, ἐκ
<span class="lb" data-page="1.639" data-line="13" id="l1.639.13"></span>τοῦ τὸ δέρμα παραπλήσιον αὐτοῖς εἶναι τῷ ὀστράκῳ. καὶ
<span class="lb" data-page="1.639" data-line="14" id="l1.639.14"></span>τὰ μαλακόστρακα δὲ, καθάπερ ἀστακοὶ, καὶ κάραβοι, καὶ
<span class="lb" data-page="1.639" data-line="15" id="l1.639.15"></span>καρκῖνοι, ξηρὸν μὲν ἔχει τὸ δέρμα, τὴν δ’ ἄλλην ἅπασαν
<span class="lb" data-page="1.639" data-line="16" id="l1.639.16"></span>κρᾶσιν ὑγράν. καὶ αὐτὸ δὴ τοῦτο πολλάκις αἴτιον ὑπάρχει
<span class="lb" data-page="1.639" data-line="17" id="l1.639.17"></span>τοῖς ζώοις τῆς ἐν ταῖς σαρξὶν ὑγρότητος, ὅτι πᾶν αὐτοῖς
<span class="pb" data-page="1.640" id="p1.640"></span>
<span class="lb" data-page="1.640" data-line="1" id="l1.640.1"></span>τὸ ξηρὸν καὶ γεῶδες ἡ φύσις ἀποτίθεται πρὸς τὸ δέρμα.
<span class="lb" data-page="1.640" data-line="2" id="l1.640.2"></span>μὴ τοίνυν μήθ’, ὅτι ξηρὸν τοῦτο τοῖς ὀστρέοις, εὐθέως καὶ
<span class="lb" data-page="1.640" data-line="3" id="l1.640.3"></span>τὴν σάρκα νομιστέον ὑπάρχειν ξηρὰν, μήθ’, ὅτι πλαδαρὰ
<span class="lb" data-page="1.640" data-line="4" id="l1.640.4"></span>καὶ μυξώδης, ἤδη τοιοῦτο ὑποληπτέον εἶναι καὶ τὸ δέρμα.
<span class="lb" data-page="1.640" data-line="5" id="l1.640.5"></span>δίκαιον γὰρ, ἕκαστον τῶν μορίων ἐξ ἑαυτοῦ γνωρίζεσθαι.
<span class="lb" data-page="1.640" data-line="6" id="l1.640.6"></span>ταῦτά τε οὖν ἁμαρτάνουσιν οἱ τὰ περὶ κράσεων ἡμῖν ὑπομνήματα
<span class="lb" data-page="1.640" data-line="7" id="l1.640.7"></span>καταλελοιπότες· ἔτι δὲ πρὸς τούτοις, ὅτι μηδὲ
<span class="lb" data-page="1.640" data-line="8" id="l1.640.8"></span>μέμνηνται τοῦ πρὸς Ἱπποκράτους ὀρθότατα παρῃνημένου,
<span class="lb" data-page="1.640" data-line="9" id="l1.640.9"></span>τοῦ δεῖν ἐπισκέπτεσθαι τὰς μεταβολὰς, ἐξ οἵων εἰς οἶα
<span class="lb" data-page="1.640" data-line="10" id="l1.640.10"></span>γίγνεται. πολλάκις γὰρ τὰ παρόντα γνωρίσματα τῆς ἔμπροσθεν
<span class="lb" data-page="1.640" data-line="11" id="l1.640.11"></span>κράσεώς ἐστιν, οὐ τῆς νῦν ὑπαρχούσης τῷ σώματι.
<span class="lb" data-page="1.640" data-line="12" id="l1.640.12"></span>φέρε γὰρ, εἴ τις ἐτῶν γεγονὼς ἑξήκοντα δασὺς ἱκανῶς εἴη,
<span class="lb" data-page="1.640" data-line="13" id="l1.640.13"></span>μὴ διότι νῦν ἐστι θερμὸς καὶ ξηρὸς, ἀλλ’ ὅτι πρόσθεν μὲν
<span class="lb" data-page="1.640" data-line="14" id="l1.640.14"></span>τοιοῦτος ἐγένετο, ὑπομένουσι δ’ αἱ τότε γεννηθεῖσαι τρίχες,
<span class="lb" data-page="1.640" data-line="15" id="l1.640.15"></span>ὥσπερ ἐν τῷ θέρει πολλάκις αἱ κατὰ τὸ ἔαρ ἀναφυεῖσαι
<span class="lb" data-page="1.640" data-line="16" id="l1.640.16"></span>βοτάναι. τισὶ μὲν γὰρ ἐν τῷ χρόνῳ καὶ κατὰ
<span class="lb" data-page="1.640" data-line="17" id="l1.640.17"></span>βραχὺ συνέβη τῆς ἄγαν ἐκείνης <span class="milestone ed1page" data-n="1.79" data-unit="ed1page" id="ed1page.1.79"></span>ἀπαλλαγῆναι δασύτητος,
<span class="lb" data-page="1.640" data-line="18" id="l1.640.18"></span>ἐκπιπτουσῶν ἐκ τῆς ἄκρας ξηρότητος τῶν τριχῶν· ἐνίοις δὲ
<span class="pb" data-page="1.641" id="p1.641"></span>
<span class="lb" data-page="1.641" data-line="1" id="l1.641.1"></span>ἄχρι πλείστου παραμένουσιν, οἶς ἂν μήτ’ ἀποξηρανθῶσιν
<span class="lb" data-page="1.641" data-line="2" id="l1.641.2"></span>ἱκανῶς ἐπὶ προήκοντι τῷ <span class="milestone ed2page" data-n="3.73" data-unit="ed2page" id="ed2page.3.73"></span>χρόνῳ, καὶ τὴν πρώτην ἔκφυσιν
<span class="lb" data-page="1.641" data-line="3" id="l1.641.3"></span>αἱ τρίχες αὐτοῖς ἰσχυρὰν ποιήσωνται δίκην φυτῶν ἀκριβῶς
<span class="lb" data-page="1.641" data-line="4" id="l1.641.4"></span>ἐνεῤῥιζωμένων τῇ γῇ. μὴ τοίνυν, εἰ δασύς τις ἱκανῶς ἐστιν,
<span class="lb" data-page="1.641" data-line="5" id="l1.641.5"></span>εὐθὺς τοῦτον οἰώμεθα μελαγχολικὸν ὑπάρχειν, ἀλλ’ εἰ μὲν
<span class="lb" data-page="1.641" data-line="6" id="l1.641.6"></span>ἀκμάζων, οὔπω τοιοῦτον· εἰ δὲ παρακμάζων, ἤδη μελαγχολικόν·
<span class="lb" data-page="1.641" data-line="7" id="l1.641.7"></span>εἰ δὲ γέρων, οὐκ ἔτι. γίνονται γὰρ αἱ μελαγχολικαὶ
<span class="lb" data-page="1.641" data-line="8" id="l1.641.8"></span>κράσεις ἐκ συγκαύσεως αἵματος. οὐ μὴν, ἐπειδὰν ἄρξηται
<span class="lb" data-page="1.641" data-line="9" id="l1.641.9"></span>τοῦτο πάσχειν, εὐθὺς καὶ κατοπτᾶται τελέως. ἀλλ’ ἐν τάχει
<span class="lb" data-page="1.641" data-line="10" id="l1.641.10"></span>μὲν ἱκανῶς ἔσται δασὺς ὁ θερμὸς καὶ ξηρὸς, εἴ γε
<span class="lb" data-page="1.641" data-line="11" id="l1.641.11"></span>μεμνήμεθα τῶν ἔμπροσθεν λόγων, οὐκ εὐθέως δὲ μελαγχολικός.
<span class="lb" data-page="1.641" data-line="12" id="l1.641.12"></span>ἡ γὰρ τοῦ δέρματος πύκνωσις, εἴργουσα τῶν παχυτέρων
<span class="lb" data-page="1.641" data-line="13" id="l1.641.13"></span>περιττωμάτων τὴν διέξοδον, ἀναγκάζει συγκαίεσθαι
<span class="lb" data-page="1.641" data-line="14" id="l1.641.14"></span>κατὰ τὰς ἄκρως θερμὰς κράσεις, ὥστε τοιοῦτο αὐτοῖς ὑπάρχειν
<span class="lb" data-page="1.641" data-line="15" id="l1.641.15"></span>ἤδη τὸ περίττωμα τὸ φύον τὰς τρίχας, οἷον ἐν τοῖς
<span class="lb" data-page="1.641" data-line="16" id="l1.641.16"></span>ἀγγείοις ἔσεσθαι μέλλει, προελθόντος τοῦ χρόνου. καὶ ταῦτ’
<span class="lb" data-page="1.641" data-line="17" id="l1.641.17"></span>οὖν ἠμέληται τοῖς ἔμπροσθεν, ἔτι τε πρὸς τούτοις, ἐπειδὰν
<span class="pb" data-page="1.642" id="p1.642"></span>
<span class="lb" data-page="1.642" data-line="1" id="l1.642.1"></span>ἐκ τῆς φύσεως τῶν περιττωμάτων ἀδιορίστως περὶ τῶν κράσεων
<span class="lb" data-page="1.642" data-line="2" id="l1.642.2"></span>ἀποφαίνωνται. νομίζουσι γὰρ ἀνάλογον ἔχειν τὰς κράσεις
<span class="lb" data-page="1.642" data-line="3" id="l1.642.3"></span>τῶν μορίων τῇ φύσει τῶν περιττωμάτων. τὸ δὲ οὐχ ὅλον
<span class="lb" data-page="1.642" data-line="4" id="l1.642.4"></span>ἀληθές ἐστιν, ἀλλ’ ἐγχωρεῖ ποτε περιττώματα μὲν ἀθροίζεσθαι
<span class="lb" data-page="1.642" data-line="5" id="l1.642.5"></span>φλεγματώδη, ὑγρὸν δὲ οὐκ εἶναι τὸ μόριον, ἀλλὰ
<span class="lb" data-page="1.642" data-line="6" id="l1.642.6"></span>ψυχρὸν μὲν ἐξ ἀνάγκης, ὑγρὸν δ’ οὐκ ἐξ ἀνάγκης· ἐγχωρεῖ
<span class="lb" data-page="1.642" data-line="7" id="l1.642.7"></span>γὰρ καὶ ξηρὸν εἶναι. τὸ δ’ ἀπατῆσαν αὐτοὺς εὐφώρατον.
<span class="lb" data-page="1.642" data-line="8" id="l1.642.8"></span>οὐ γὰρ ἐνόησαν, ὡς ἐκ τῶν σιτίων, καὶ οὐκ ἐξ αὐτοῦ τοῦ
<span class="lb" data-page="1.642" data-line="9" id="l1.642.9"></span>σώματος ἡμῶν γίγνεται τὸ φλέγμα. θαυμαστὸν οὖν οὐδὲν,
<span class="lb" data-page="1.642" data-line="10" id="l1.642.10"></span>εἰ μὴ κρατῆσάν ποτε τὸ σῶμα τῶν προσενεχθέντων σιτίων,
<span class="lb" data-page="1.642" data-line="11" id="l1.642.11"></span>ὑγρῶν, εἰ τύχοι, τὴν φύσιν ὑπαρχόντων, ὅμοιον αὐτοῖς
<span class="lb" data-page="1.642" data-line="12" id="l1.642.12"></span>ἀποτελέσει καὶ τὸ περίττωμα. μὴ τοίνυν ὑπολαμβανέτωσαν,
<span class="lb" data-page="1.642" data-line="13" id="l1.642.13"></span>ὥσπερ τὸ σῶμα ξηρὸν, οὕτω καὶ τὸ περίττωμα δεῖν ξηρὸν
<span class="lb" data-page="1.642" data-line="14" id="l1.642.14"></span>εἶναι. εἰ γάρ τις εὐθὺς ἐξ ἀρχῆς ἐγένετο τῇ κράσει ξηρότερός
<span class="lb" data-page="1.642" data-line="15" id="l1.642.15"></span>τε καὶ ψυχρότερος, οὐ μελαγχολικός ἐστιν ὁ τοιοῦτος,
<span class="lb" data-page="1.642" data-line="16" id="l1.642.16"></span>ἀλλὰ φλεγματικὸς τοῖς περιττώμασιν. εἰ δ’ ἐκ μεταπτώσεως
<span class="lb" data-page="1.642" data-line="17" id="l1.642.17"></span>ἐγένετο ξηρὸς καὶ ψυχρὸς, ἐξ ἀνάγκης ὁ τοιοῦτος εὐθὺς ἤδη
<span class="pb" data-page="1.643" id="p1.643"></span>
<span class="lb" data-page="1.643" data-line="1" id="l1.643.1"></span>καὶ μελαγχολικός ἐστιν· οἷον εἴ τις ἔμπροσθεν θερμὸς καὶ
<span class="lb" data-page="1.643" data-line="2" id="l1.643.2"></span>ξηρὸς ἐκ συγκαύσεως τοῦ αἵματος ἐγέννησε πλείστην τὴν
<span class="lb" data-page="1.643" data-line="3" id="l1.643.3"></span>μέλαιναν χολήν. οὗτος γοῦν ἐστιν ὁ πρὸς τῷ ξηρὸς εἷναι
<span class="lb" data-page="1.643" data-line="4" id="l1.643.4"></span>καὶ ψυχρὸς εὐθὺς καὶ μελαγχολικὸς ὑπάρχων. εἰ δ’ ἀπ’
<span class="lb" data-page="1.643" data-line="5" id="l1.643.5"></span>ἀρχῆς εἴη ψυχρὸς καὶ ξηρὸς, ἡ μὲν ἕξις τοῦ σώματος τούτῳ
<span class="lb" data-page="1.643" data-line="6" id="l1.643.6"></span>λευκὴ καὶ μαλακὴ καὶ ψιλὴ τριχῶν, ἄφλεβος δὲ καὶ ἄναρθρος
<span class="lb" data-page="1.643" data-line="7" id="l1.643.7"></span>καὶ ἰσχνὴ καὶ ἁπτομένοις ψυχρὰ, καὶ τὸ τῆς ψυχῆς
<span class="lb" data-page="1.643" data-line="8" id="l1.643.8"></span>ἦθος ἄτολμον καὶ δειλὸν καὶ δύσθυμον, οὐ μὴν μελαγχολικά
<span class="lb" data-page="1.643" data-line="9" id="l1.643.9"></span>γε τὰ περιττώματα. ταῦτά γε οὖν ἅπαντα διαμαρτάνουσιν
<span class="lb" data-page="1.643" data-line="10" id="l1.643.10"></span>οἱ πολλοὶ τῶν ἰατρῶν ἐκ τοῦ τῶν οἰκείων μὲν
<span class="lb" data-page="1.643" data-line="11" id="l1.643.11"></span>ἀποχωρῆσαι γνωρισμάτων, ἐπὶ δὲ τὰ συμβεβηκότα μὴ διὰ
<span class="lb" data-page="1.643" data-line="12" id="l1.643.12"></span>παντὸς, ἀλλ’ ὡς ἐπὶ τὸ πολὺ, μεταβῆναι. διὰ ταῦτα γὰρ
<span class="lb" data-page="1.643" data-line="13" id="l1.643.13"></span>καὶ τὸ θερμαῖνον ἡγοῦνται πάντως ξηραίνειν. ἔγνωκα γὰρ
<span class="lb" data-page="1.643" data-line="14" id="l1.643.14"></span>ἔτι τοῦτο προσθεὶς οἶον κορωνίδα τε καὶ κεφαλὴν τῷ λόγῳ
<span class="lb" data-page="1.643" data-line="15" id="l1.643.15"></span>παντὶ, καταπαύειν ἤδη τὸ δεύτερον γράμμα. θερμὸν γοῦν
<span class="lb" data-page="1.643" data-line="16" id="l1.643.16"></span>ὕδωρ ἐπαντλοῦντες ἑκάστοτε τοῖς φλεγμαίνουσι μορίοις, εἶθ’
<span class="lb" data-page="1.643" data-line="17" id="l1.643.17"></span>ὁρῶντες αὐτῶν ἐκκενουμένην τὴν ὑγρότητα, προφανῶς οἴονται
<span class="lb" data-page="1.643" data-line="18" id="l1.643.18"></span>δείκνυσθαι τὸ ξηραίνεσθαι πάντῃ πρὸς θερμασίας, οὐκ
<span class="pb" data-page="1.644" id="p1.644"></span>
<span class="lb" data-page="1.644" data-line="1" id="l1.644.1"></span>εἰ μετὰ ξηρότητος μόνον, ἀλλ’ εἰ καὶ μεθ’ ὑγρότητος εἴη.
<span class="lb" data-page="1.644" data-line="2" id="l1.644.2"></span>ἔστι δ’ οὐ ταὐτὸ, ἢ κενῶσαί τινος ὑγρότητα παρεσπαρμένην
<span class="lb" data-page="1.644" data-line="3" id="l1.644.3"></span>ἔν τισι χώραις, ἢ ξηροτέραν ἀπεργάζεσθαι τὴν οἰκείαν κρᾶσιν.
<span class="lb" data-page="1.644" data-line="4" id="l1.644.4"></span>ἀνώμαλος γάρ τις ἐν τοῖς φλεγμαίνουσι μορίοις γίνεται
<span class="lb" data-page="1.644" data-line="5" id="l1.644.5"></span>δυσκρασία, τῶν μὲν ὁμοιομερῶν σωμάτων οὔπω τῆς οἰκείας
<span class="lb" data-page="1.644" data-line="6" id="l1.644.6"></span><span class="milestone ed2page" data-n="3.74" data-unit="ed2page" id="ed2page.3.74"></span>ἐξεστηκότων φύσεως, ἀλλ’ ἔτι μεταβαλλομένων τε καὶ
<span class="lb" data-page="1.644" data-line="7" id="l1.644.7"></span>ἀλλοιουμένων, ἐμπεπλησμένων δὲ τοῦ ῥεύματος ἁπάντων
<span class="lb" data-page="1.644" data-line="8" id="l1.644.8"></span>τῶν μεταξὺ χώρων. ἅπαντα οὖν, ὅσα θερμὰ καὶ ὑγρὰ τὴν
<span class="lb" data-page="1.644" data-line="9" id="l1.644.9"></span>κρᾶσίν ἐστιν, προσαγόμενα τοῖς οὕτω διακειμένοις, ἐκκενοῖ
<span class="lb" data-page="1.644" data-line="10" id="l1.644.10"></span>μὲν τὸ περιττὸν ἐκεῖνο, τὸ τὰς μεταξὺ χώρας τῶν ὁμοιομερῶν
<span class="lb" data-page="1.644" data-line="11" id="l1.644.11"></span>κατειληφός· αὐτὰ δὲ τὰ σώματα τοσούτου ἀποδεῖ τοῦ
<span class="lb" data-page="1.644" data-line="12" id="l1.644.12"></span>ξηραίνειν, ὥστε καὶ προσδίδωσιν αὐτοῖς ὑγρότητα. τὸ μὲν
<span class="lb" data-page="1.644" data-line="13" id="l1.644.13"></span>οὖν ἀληθὲς ὧδ’ ἔχει. δεῖ δὲ τοῖς εἰρημένοις ἀποδείξεως,
<span class="lb" data-page="1.644" data-line="14" id="l1.644.14"></span>ἣν μακροτέραν τε εἶναι νομίζων, ἢ ὥστε προσγράφεσθαι
<span class="lb" data-page="1.644" data-line="15" id="l1.644.15"></span>κατὰ τόνδε τὸν λόγον, ἔτι δὲ ἀκροατοῦ δεομένην ἐπισταμένου
<span class="lb" data-page="1.644" data-line="16" id="l1.644.16"></span>περὶ φαρμάκων δυνάμεως, ἀναβάλλομαι τό γε νῦν
<span class="pb" data-page="1.645" id="p1.645"></span>
<span class="lb" data-page="1.645" data-line="1" id="l1.645.1"></span>διελθεῖν. ἀλλ’ ἐπειδὰν τὸν τρίτον τοῦτον λόγον τὸν περὶ
<span class="lb" data-page="1.645" data-line="2" id="l1.645.2"></span>κράσεων ἅπαντα διέλθω, καὶ δείξω περὶ τῶν κατὰ δύναμιν
<span class="lb" data-page="1.645" data-line="3" id="l1.645.3"></span>ὑγρῶν καὶ ψυχρῶν καὶ θερμῶν καὶ ξηρῶν ἅπασαν τὴν
<span class="lb" data-page="1.645" data-line="4" id="l1.645.4"></span>μέθοδον, ἐφεξῆς οὕτω βιβλίον ἕτερον ὅλον ὑπὲρ τῆς ἀνωμάλου
<span class="lb" data-page="1.645" data-line="5" id="l1.645.5"></span>δυσκρασίας ἔγνωκα γράψασθαι. τελειωθήσεται γὰρ
<span class="lb" data-page="1.645" data-line="6" id="l1.645.6"></span>ἅπας ἡμῖν ὁ περὶ κράσεων λόγος, εἴς τε τὴν θεραπευτικὴν
<span class="lb" data-page="1.645" data-line="7" id="l1.645.7"></span>μέθοδον οὐ σμικρὰς ἀφορμὰς παρέξει.
</p>
          </article>

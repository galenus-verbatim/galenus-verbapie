<article xmlns="http://www.w3.org/1999/xhtml" id="urn:cts:greekLit:tlg0057.tlg009.1st1K-grc1:3.2">
<span class="pb page1" data-page="1.655" id="p1.655"></span>
<span class="milestone ed1page page1" data-n="1.80" data-unit="ed1page" id="ed1page.1.80"></span>
<span class="milestone ed2page page1" data-n="3.78" data-unit="ed2page" id="ed2page.3.78"></span>
            <p>
<span class="lb" data-page="1.655" data-line="3" id="l1.655.3"></span>Ἐπειδὴ δὲ τοῦτο διώρισται, πάλιν ἐκεῖθεν
<span class="lb" data-page="1.655" data-line="4" id="l1.655.4"></span>ἀρκτέον τοῦ λόγου. τῶν ζώων ἕκαστον οἰκείαις τρέφεται
<span class="lb" data-page="1.655" data-line="5" id="l1.655.5"></span>τροφαῖς· οἰκεία δ’ ἐστὶν ἑκάστῳ τροφὴ, πᾶν ὅ τι ἂν ἐξομοιωθῆναι
<span class="lb" data-page="1.655" data-line="6" id="l1.655.6"></span><span class="milestone ed1page" data-n="1.81" data-unit="ed1page" id="ed1page.1.81"></span>δύνηται τῷ τρεφομένῳ σώματι. χρὴ τοίνυν
<span class="lb" data-page="1.655" data-line="7" id="l1.655.7"></span>ὅλην τὴν οὐσίαν τοῦ τρέφοντος ὅλῃ τῇ τοῦ τρεφομένου φύσει
<span class="lb" data-page="1.655" data-line="8" id="l1.655.8"></span>κοινωνίαν τέ τινα καὶ ὁμοιότητα κεκτῆσθαι, πάντως οὐκ
<span class="lb" data-page="1.655" data-line="9" id="l1.655.9"></span>ὀλίγης οὐδ’ ἐνταῦθα τῆς κατὰ τὸ μᾶλλόν τε καὶ ἧττον
<span class="lb" data-page="1.655" data-line="10" id="l1.655.10"></span>ὑπαρχούσης ἐν αὐτοῖς διαφορᾶς. τὰ μὲν γὰρ μᾶλλον οἰκεῖά
<span class="lb" data-page="1.655" data-line="11" id="l1.655.11"></span>τέ ἐστι καὶ ὅμοια, τὰ δ’ ἧττον, ὥστε καὶ τῆς κατεργασίας
<span class="lb" data-page="1.655" data-line="12" id="l1.655.12"></span>τὰ μὲν ἰσχυροτέρας τε καὶ πολυχρονιωτέρας, τὰ δ’ ἀσθενεστέρας
<span class="lb" data-page="1.655" data-line="13" id="l1.655.13"></span>τε ἅμα καὶ ὀλιγοχρονιωτέρας προσδεῖται. τὸ μὲν
<span class="lb" data-page="1.655" data-line="14" id="l1.655.14"></span>οὖν ὀρνίθειον κρέας ἐλάττονος, τὸ δὲ χοίρειον πλείονος, τὸ
<span class="lb" data-page="1.655" data-line="15" id="l1.655.15"></span>δὲ βόειον ἔτι πλείονος. ἐλαχίστης δὲ δεῖται μεταβολῆς εἰς
<span class="lb" data-page="1.655" data-line="16" id="l1.655.16"></span>ἐξομοίωσιν οἶνος, ὅθεν καὶ τρέφει, καὶ ῥώννυσι τάχιστα.
<span class="lb" data-page="1.655" data-line="17" id="l1.655.17"></span>πάντως μὲν οὖν καὶ τοῦτον ὁμιλῆσαι χρὴ τοῖς πεπτικοῖς ὀργάνοις,
<span class="lb" data-page="1.655" data-line="18" id="l1.655.18"></span>γαστρί τε καὶ ἥπατι καὶ φλεψὶν, ἐν οἶς προκατεργασθεὶς ﻿
<span class="pb" data-page="1.656" id="p1.656"></span>
<span class="lb" data-page="1.656" data-line="1" id="l1.656.1"></span>τρέφειν ἤδη δύναται τὸ σῶμα· πρὶν δὲ τῆς ἐν
<span class="lb" data-page="1.656" data-line="2" id="l1.656.2"></span>τούτοις μεταβολῆς ἐπιτυχεῖν, οὐχ οἷόν τ’ αὐτὸν τροφὴν
<span class="lb" data-page="1.656" data-line="3" id="l1.656.3"></span>ζώου γενέσθαι, κᾂν εἰ δι’ ὅλης ἡμέρας καὶ νυκτὸς ἐπικείμενος
<span class="lb" data-page="1.656" data-line="4" id="l1.656.4"></span>ἔξωθεν εἴη τῷ σώματι. πολὺ δέ τι μᾶλλον ἄρτος
<span class="lb" data-page="1.656" data-line="5" id="l1.656.5"></span>ἔξωθεν ἐπικείμενος, ἢ τεῦτλον, ἢ μάζα, τρέφειν ἀδύνατον.
<span class="lb" data-page="1.656" data-line="6" id="l1.656.6"></span>τὰ μὲν οὖν ὁμοιούμενα πάντῃ τροφαί· τὰ δ’ ἄλλα σύμπαντα
<span class="lb" data-page="1.656" data-line="7" id="l1.656.7"></span>φάρμακα καλεῖται. διττὴ δὲ καὶ τούτων ἡ φύσις.
<span class="lb" data-page="1.656" data-line="8" id="l1.656.8"></span>ἢ γὰρ οἷα προσελήφθη διαμένοντα, νικᾷ καὶ μεταβάλλει τὸ
<span class="lb" data-page="1.656" data-line="9" id="l1.656.9"></span>σῶμα, καθ’ ὃν τρόπον ἐκεῖνο τὰ σιτία, καὶ ταῦτα πάντως
<span class="lb" data-page="1.656" data-line="10" id="l1.656.10"></span>φάρμακα δηλητήριά τε καὶ φθαρτικὰ τῆς τοῦ ζώου φύσεώς
<span class="lb" data-page="1.656" data-line="11" id="l1.656.11"></span>ἐστιν· ἢ μεταβολῆς ἀρχὴν παρὰ τοῦ σώματος λαβόντα, σήπεται
<span class="lb" data-page="1.656" data-line="12" id="l1.656.12"></span>τοὐντεῦθεν ἤδη καὶ διαφθείρεται, κἄπειτα συνδιαφθείρει
<span class="lb" data-page="1.656" data-line="13" id="l1.656.13"></span>τε καὶ σήπει τὸ σῶμα. δηλητήρια δέ ἐστιν ἔτι καὶ
<span class="lb" data-page="1.656" data-line="14" id="l1.656.14"></span>ταῦτα. τρίτον δ’ ἐστὶν ἐπ’ αὐτοῖς εἶδος φαρμάκων, τῶν
<span class="lb" data-page="1.656" data-line="15" id="l1.656.15"></span>ἀντιθερμαινόντων μὲν τὸ σῶμα, κακὸν δ’ οὐδὲν ἐργαζομένων.
<span class="lb" data-page="1.656" data-line="16" id="l1.656.16"></span>καὶ τέταρτον, ὅσα καὶ ποιοῦντά τι, καὶ πάσχοντα,
<span class="pb" data-page="1.657" id="p1.657"></span>
<span class="lb" data-page="1.657" data-line="1" id="l1.657.1"></span>νικᾶται τῷ χρόνῳ, καὶ τελέως ἐξομοιοῦται. συμπέπτωκε δὲ
<span class="lb" data-page="1.657" data-line="2" id="l1.657.2"></span>καὶ τούτοις, ἅμα τε φαρμάκοις εἷναι καὶ τροφαῖς. θαυμαστὸν
<span class="lb" data-page="1.657" data-line="3" id="l1.657.3"></span>δ’ οὐδὲν, εἰ βραχείας ἀφορμῆς ἔνια λαβόμενα μεγίστην
<span class="lb" data-page="1.657" data-line="4" id="l1.657.4"></span>ἐκτροπὴν ἴσχει τῆς ἀρχαίας φύσεως. ὁρᾶται γοῦν καὶ τῶν
<span class="lb" data-page="1.657" data-line="5" id="l1.657.5"></span>ἔξω πολλὰ τοιαῦτα. κατὰ μὲν γὰρ τὴν ἐπὶ τῆς Ἀσίας
<span class="lb" data-page="1.657" data-line="6" id="l1.657.6"></span>Μυσίαν οἰκία ποτὲ κατεκαύθη τρόπῳ τοιῷδε. κόπρος
<span class="lb" data-page="1.657" data-line="7" id="l1.657.7"></span>ἀπέκειτο περιστερῶν, ἤδη σεσηπυῖα, καὶ τεθερμασμένη, καὶ
<span class="lb" data-page="1.657" data-line="8" id="l1.657.8"></span>ἀτμὸν ἀναπέμπουσα, καὶ ἁπτομένοις ἱκανῶς θερμή. ταύτης
<span class="lb" data-page="1.657" data-line="9" id="l1.657.9"></span>δὲ πλησίον ἦν, ὡς καὶ ψαύειν ἤδη, θυρὶς ἔχουσα ξύλα
<span class="lb" data-page="1.657" data-line="10" id="l1.657.10"></span>νεωστὶ καταληλιμμένα ῥητίνῃ πολλῇ. θέρους οὖν μέσου
<span class="lb" data-page="1.657" data-line="11" id="l1.657.11"></span>λάβρος ἥλιος προσβαλὼν, ἐξῆψε τὴν ῥητίνην τε καὶ τὰ
<span class="lb" data-page="1.657" data-line="12" id="l1.657.12"></span>ξύλα. κᾀντεῦθεν ἤδη θύραι τινὲς ἕτεραι πλησίον ὑπάρχουσαι
<span class="lb" data-page="1.657" data-line="13" id="l1.657.13"></span>καὶ θυρίδες ἔναγχος ἐξαληλιμμέναι ῥητίνῃ ῥᾳδίως διεδέξαντο
<span class="lb" data-page="1.657" data-line="14" id="l1.657.14"></span>τὸ πῦρ, καὶ μέχρι τῆς ὀροφῆς ἐξέτειναν. <span class="milestone ed2page" data-n="3.79" data-unit="ed2page" id="ed2page.3.79"></span>ἐπεὶ
<span class="lb" data-page="1.657" data-line="15" id="l1.657.15"></span>δ’ ἅπαξ ἡ φλὸξ ἐκείνης ἐλάβετο, ταχέως ἐπὶ πᾶσαν ἐνεμήθη
<span class="lb" data-page="1.657" data-line="16" id="l1.657.16"></span>τὴν οἰκίαν. οὕτω δή πως, οἶμαι, καὶ τὸν Ἀρχιμήδην
<span class="lb" data-page="1.657" data-line="17" id="l1.657.17"></span>φασὶ διὰ τῶν πυρίων ἐμπρῆσαι τὰς τῶν πολεμίων τριήρεις.
<span class="pb" data-page="1.658" id="p1.658"></span>
<span class="lb" data-page="1.658" data-line="1" id="l1.658.1"></span>ἀνάπτεται δ’ ἑτοίμως ὑπὸ πυρείου καὶ ἔριον, καὶ στυππεῖον,
<span class="lb" data-page="1.658" data-line="2" id="l1.658.2"></span>καὶ θρυαλλὶς, καὶ νάρθηξ, καὶ πᾶν ὅ τι ἂν ὁμοίως
<span class="lb" data-page="1.658" data-line="3" id="l1.658.3"></span>ᾖ ξηρὸν καὶ χαῦνον. ἐξάπτουσι δὲ φλόγα καὶ λίθοι παρατριβόμενοι,
<span class="lb" data-page="1.658" data-line="4" id="l1.658.4"></span>καὶ μᾶλλον ἂν θείου τις αὐτοῖς ἐπιπάσσῃ.
<span class="lb" data-page="1.658" data-line="5" id="l1.658.5"></span>καὶ τὸ τῆς Μηδείας δὲ φάρμακον τοιοῦτο ἦν. πάντα γοῦν
<span class="lb" data-page="1.658" data-line="6" id="l1.658.6"></span>ἀνάπτεται προσβαλλούσης θερμασίας, οἶς ἂν ἐπαλειφθῇ.
<span class="lb" data-page="1.658" data-line="7" id="l1.658.7"></span>σκευάζεται δὲ κᾀκεῖνο διά τε θείου καὶ τῆς, ὑγρᾶς ἀσφάλτου.
<span class="lb" data-page="1.658" data-line="8" id="l1.658.8"></span>καὶ μὲν δὴ καὶ ὡς θαυμαστόν τις ἐδείκνυ· ἀποσβεννὺς
<span class="lb" data-page="1.658" data-line="9" id="l1.658.9"></span>λύχνον, αὖθις ἧπτε, τοίχῳ προσφέρων· ἕτερος δὲ λίθῳ
<span class="lb" data-page="1.658" data-line="10" id="l1.658.10"></span>προσέφερεν· ἐτεθείωτο δὲ ἄρα καὶ ὁ τοῖχος καὶ ὁ λίθος.
<span class="lb" data-page="1.658" data-line="11" id="l1.658.11"></span>καὶ ὡς ἐγνώσθη τοῦτο, θαυμαστὸν οὐκέτ’ ἦν τὸ γινόμενον.
<span class="lb" data-page="1.658" data-line="12" id="l1.658.12"></span>πάντα οὖν ταῦτα τὰ φάρμακα, θερμὰ μὲν οὔπω τελέως
<span class="lb" data-page="1.658" data-line="13" id="l1.658.13"></span>ἐστὶν, ἐπιτηδειότατα μέντοι πρὸς τὸ γενέσθαι θερμά· καὶ
<span class="lb" data-page="1.658" data-line="14" id="l1.658.14"></span>διὰ τοῦτο δυνάμει θερμὰ λέγεται. περὶ μὲν δὴ τούτων
<span class="lb" data-page="1.658" data-line="15" id="l1.658.15"></span>οὐδὲν ἄπορον. ἀλλ’ οὐδὲ διὰ τί πινόμενος μὲν ὁ οἶνος
<span class="lb" data-page="1.658" data-line="16" id="l1.658.16"></span>ἱκανῶς θερμαίνει τὸ σῶμα, κατὰ δὲ τοῦ δέρματος ἐπιτιθέμενος
<span class="lb" data-page="1.658" data-line="17" id="l1.658.17"></span>οὐ θερμαίνει. δέδεικται γὰρ ὀλίγῳ πρότερον, οὐχ
<span class="pb" data-page="1.659" id="p1.659"></span>
<span class="lb" data-page="1.659" data-line="1" id="l1.659.1"></span>ἁπλῶς ὥσπερ θερμὸν φάρμακον, ἀλλ’ ὡς οἰκεία τροφὴ,
<span class="lb" data-page="1.659" data-line="2" id="l1.659.2"></span>θερμαῖνον τὸ ζῶον. ὡς γὰρ αἱ τοῦ πυρὸς ἐπιτήδειοι τροφαὶ
<span class="lb" data-page="1.659" data-line="3" id="l1.659.3"></span>τὸ πῦρ αὔξουσιν, οὕτω καὶ τῶν φύσει θερμῶν σωμάτων
<span class="lb" data-page="1.659" data-line="4" id="l1.659.4"></span>ὅ τί περ ἂν οἰκεία τε καὶ σύμφυτος ὑπάρχῃ τροφὴ, ῥώσει
<span class="lb" data-page="1.659" data-line="5" id="l1.659.5"></span>τε διὰ παντὸς αὐτὰ, καὶ τὴν ἔμφυτον αὐξήσει θερμασίαν.
<span class="lb" data-page="1.659" data-line="6" id="l1.659.6"></span>καὶ τοῦτο μὲν ἁπάσης τροφῆς κοινόν. οἴνῳ δ’ ἴδιον ἐξαίρετον
<span class="lb" data-page="1.659" data-line="7" id="l1.659.7"></span>ὑπάρχει τὸ τάχος τῆς μεταβολῆς, ὡς δᾳδὶ, καὶ
<span class="lb" data-page="1.659" data-line="8" id="l1.659.8"></span>θρυαλλίδι, καὶ στυππείῳ, καὶ πίττῃ. καὶ δὴ καὶ τῆς εἰκόνος
<span class="lb" data-page="1.659" data-line="9" id="l1.659.9"></span>ἐχόμενοι τοῦ πυρὸς, ἀναμνήσομεν αὖθις ξύλων ὑγρῶν, ἃ
<span class="lb" data-page="1.659" data-line="10" id="l1.659.10"></span>τροφὴ μέν ἐστι καὶ αὐτὰ τοῦ πυρὸς, ἀλλ’ οὐκ εὐθὺς, οὐδ’
<span class="lb" data-page="1.659" data-line="11" id="l1.659.11"></span>ἐκ τοῦ παραχρῆμα. καὶ διὰ τοῦτο ἐπιβληθέντα πολλὰ
<span class="lb" data-page="1.659" data-line="12" id="l1.659.12"></span>τῷ πυρὶ κατακρύπτει τε τὴν φλόγα, καὶ μάλιστ’, ἂν ἀσθενὴς
<span class="lb" data-page="1.659" data-line="13" id="l1.659.13"></span>ὑπάρχῃ καὶ σμικρὰ, κίνδυνον ἐπάγει φθορᾶς. οὕτως
<span class="lb" data-page="1.659" data-line="14" id="l1.659.14"></span>οὖν κᾀν τοῖς ζώοις, ὅσα τῶν ἐδεσμάτων, ἵν’ ἐξομοιωθῇ τελέως
<span class="lb" data-page="1.659" data-line="15" id="l1.659.15"></span>καὶ θρέψῃ τὸ σῶμα, χρόνου δεῖται, ψύχος μᾶλλον
<span class="lb" data-page="1.659" data-line="16" id="l1.659.16"></span>ἐπάγειν ἢ θάλπος ἐν τῷ παραχρῆμα φαίνεται. θερμαίνει
<span class="lb" data-page="1.659" data-line="17" id="l1.659.17"></span>μὴν ἐν τῷ χρόνῳ καὶ ταῦτα, παραπλησίως τοῖς ἄλλοις ἐδέσμασιν,
<span class="pb" data-page="1.660" id="p1.660"></span>
<span class="lb" data-page="1.660" data-line="1" id="l1.660.1"></span>εἰ μόνον αὐτοῖς προσγένηται τὸ θρέψαι τὸ σῶμα.
<span class="lb" data-page="1.660" data-line="2" id="l1.660.2"></span>τροφὴ γὰρ ἅπασα κατὰ τὸν ἑαυτῆς λόγον αὔξει τὸ τοῦ
<span class="lb" data-page="1.660" data-line="3" id="l1.660.3"></span>ζώου θερμόν. εἰ δὲ καταποθείη μὲν ὡς τροφὴ, μὴ μέντοι
<span class="lb" data-page="1.660" data-line="4" id="l1.660.4"></span>δὲ κρατηθείη, τοῦτ’ ἐκεῖνο τὸ πρὸς Ἱπποκράτους εἰρημένον,
<span class="lb" data-page="1.660" data-line="5" id="l1.660.5"></span>εἴη ἂν ὄνομα τροφῆς, ἔργον δ’ οὐχί. τριχῶς γὰρ τῆς τροφῆς
<span class="lb" data-page="1.660" data-line="6" id="l1.660.6"></span>λεγομένης, ὥς γε αὐτὸς ἐδίδαξε τοῦτ’ εἰπών· Τροφὴ
<span class="lb" data-page="1.660" data-line="7" id="l1.660.7"></span>δὲ τὸ τρέφον, τροφὴ τὸ οἷον τροφὴ, καὶ τὸ μέλλον· ἡ
<span class="lb" data-page="1.660" data-line="8" id="l1.660.8"></span>μὲν ἤδη τρέφουσα, καὶ προστιθεμένη, καὶ μηκέτι μέλλουσα,
<span class="lb" data-page="1.660" data-line="9" id="l1.660.9"></span>κυρίως ὀνομάζεται τροφὴ καὶ δὴ καὶ θερμαίνει πάντως τὸ
<span class="lb" data-page="1.660" data-line="10" id="l1.660.10"></span>τρεφόμενον σῶμα· τῶν δ’ ἄλλων οὐδετέρα, διότι μηδὲ τροφαὶ
<span class="lb" data-page="1.660" data-line="11" id="l1.660.11"></span>κυρίως εἰσὶν, ἀλλὰ τὸ μὲν οἷον τροφὴ, τὸ δ’, ὅτι μέλλει
<span class="lb" data-page="1.660" data-line="12" id="l1.660.12"></span>τοιοῦτο γενήσεσθαι. ταῦτ’ ἄρα καὶ αὐτὸς ὁ οἶνος οὐκ ἀεὶ
<span class="lb" data-page="1.660" data-line="13" id="l1.660.13"></span>θερμαίνει τὸ ζῶον, ὥσπερ οὐδὲ τοὔλαιον ἀνάπτει τὴν φλόγα,
<span class="lb" data-page="1.660" data-line="14" id="l1.660.14"></span>καίτοι γ’ οἰκειοτάτη τροφὴ πυρὸς ὑπάρχον. ἀλλ’ ἐὰν
<span class="lb" data-page="1.660" data-line="15" id="l1.660.15"></span>ἀσθενεῖ καὶ σμικρᾷ φλογὶ καταχέῃς ἔλαιον ἀθρόον καὶ
<span class="lb" data-page="1.660" data-line="16" id="l1.660.16"></span>πολὺ, καταπνίξεις, καὶ τελέως ἀποσβέσεις αὐτὴν μᾶλλον ﻿
<span class="pb" data-page="1.661" id="p1.661"></span>
<span class="lb" data-page="1.661" data-line="1" id="l1.661.1"></span>ἢ αὐξήσεις. οὕτως οὖν καὶ ὁ οἶνος, ἐπειδὰν πολὺς, ὡς μὴ
<span class="lb" data-page="1.661" data-line="2" id="l1.661.2"></span>κρατεῖσθαι, πίνηται, τοσοῦτον ἀποδεῖ τοῦ θερμαίνειν τὸ
<span class="lb" data-page="1.661" data-line="3" id="l1.661.3"></span>ζῶων, ὥστε καὶ πάθη ψυχρότερα γεννᾷ. ἀποπληξίαι γοῦν
<span class="lb" data-page="1.661" data-line="4" id="l1.661.4"></span>καὶ παραπληξίαι καὶ κάροι καὶ κώματα καὶ παραλύσεις
<span class="lb" data-page="1.661" data-line="5" id="l1.661.5"></span>ἐπιληψίαι τε καὶ σπασμοὶ καὶ τέτανοι ταῖς ἀμέτροις οἴνου
<span class="lb" data-page="1.661" data-line="6" id="l1.661.6"></span>πόσεσιν ἕπονται, ψυχρὰ σύμπαντα πάθη. <span class="milestone ed2page" data-n="3.80" data-unit="ed2page" id="ed2page.3.80"></span>καθόλου
<span class="lb" data-page="1.661" data-line="7" id="l1.661.7"></span>γὰρ, ὅσα τῶν εἰς τὸ σῶμα λαμβανομένων ὡς τροφὴ θερμαίνει,
<span class="lb" data-page="1.661" data-line="8" id="l1.661.8"></span>ταῦθ’ εὕροις ἄν ποτε ψύχοντα, καθ’ ὅ τι καὶ τὴν
<span class="lb" data-page="1.661" data-line="9" id="l1.661.9"></span>φλόγα πρὸς τῆς αὐτῆς ὕλης οὐκ αὐξανομένην μόνον, ἀλλὰ
<span class="lb" data-page="1.661" data-line="10" id="l1.661.10"></span>καὶ σβεννυμένην ἐνίοτε. ταυτὶ μὲν οὖν ἔοικεν ὁμολογεῖν
<span class="lb" data-page="1.661" data-line="11" id="l1.661.11"></span>ἅπαντα τοῖς τε περὶ στοιχείων καὶ τοῖς περὶ κράσεων
<span class="lb" data-page="1.661" data-line="12" id="l1.661.12"></span>λογισμοῖς.
</p>
          </article>

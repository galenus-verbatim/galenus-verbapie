<article xmlns="http://www.w3.org/1999/xhtml" id="urn:cts:greekLit:tlg0057.tlg009.1st1K-grc1:3.4">
<span class="pb page1" data-page="1.668" id="p1.668"></span>
<span class="milestone ed1page page1" data-n="1.82" data-unit="ed1page" id="ed1page.1.82"></span>
<span class="milestone ed2page page1" data-n="3.82" data-unit="ed2page" id="ed2page.3.82"></span>
            <p>
<span class="lb" data-page="1.668" data-line="3" id="l1.668.3"></span>Προσέχειν δὲ, ὡς εἴρηται, μάλιστα καὶ διορίζεσθαι
<span class="lb" data-page="1.668" data-line="4" id="l1.668.4"></span>τὰ καθ’ ἑαυτὰ τῶν κατὰ συμβεβηκὸς, οὐκ ἐπὶ
<span class="lb" data-page="1.668" data-line="5" id="l1.668.5"></span>θερμῶν καὶ ψυχρῶν μόνον, ἀλλ’ οὐδὲν ἧττον αὐτῶν ἐφ’
<span class="lb" data-page="1.668" data-line="6" id="l1.668.6"></span>ὑγρῶν τε καὶ ξηρῶν. ἔνια γὰρ τῶν τοιούτων, ξηρὰ ταῖς
<span class="lb" data-page="1.668" data-line="7" id="l1.668.7"></span>οὐσίαις ὑπάρχοντα, πολλῷ θερμῷ τακέντα, φαντασίαν ὑγρότητος
<span class="lb" data-page="1.668" data-line="8" id="l1.668.8"></span>ἔλαβεν, ὡς χαλκὸς καὶ σίδηρος· ἢ καθ’ ἑαυτὰ μέν
<span class="lb" data-page="1.668" data-line="9" id="l1.668.9"></span>ἐστιν ὑγρὰ, καθάπερ ὁ κρύσταλλος, ἀκράτῳ δὲ ψύξει πλησιάζοντα,
<span class="lb" data-page="1.668" data-line="10" id="l1.668.10"></span>ξηρὰ φαίνεται. χρὴ τοίνυν τούτων ἁπάντων τὴν
<span class="lb" data-page="1.668" data-line="11" id="l1.668.11"></span>κρίσιν οὐχ ἁπλῶς ποιεῖσθαι, καθότι κᾀν τοῖς ἔμπροσθεν
<span class="lb" data-page="1.668" data-line="12" id="l1.668.12"></span>ἐλέγομεν, ἀλλὰ μετὰ τοῦ συνεπισκέπτεσθαι, πῶς ἔχει θερμότητος
<span class="lb" data-page="1.668" data-line="13" id="l1.668.13"></span>ἢ ψυχρότητος. εἰ μὲν γὰρ, ὀλίγης μετέχοντα θερμότητος,
<span class="lb" data-page="1.668" data-line="14" id="l1.668.14"></span>ὅμως καὶ ὑγρὰ φαίνοιτο, διὰ τὴν οἰκείαν φύσιν
<span class="lb" data-page="1.668" data-line="15" id="l1.668.15"></span>ἐστὶ τοιαῦτα, κᾂν εἰ μετὰ δαψιλοῦς θερμασίας, ξηρά. τὰ
<span class="lb" data-page="1.668" data-line="16" id="l1.668.16"></span>δ’ ἤτοι ῥέοντα μετὰ θερμότητος ζεούσης, ἢ πεπηγότα διὰ
<span class="pb" data-page="1.669" id="p1.669"></span>
<span class="lb" data-page="1.669" data-line="1" id="l1.669.1"></span>ψύξιν ἄκρατον, οὐ καθ’ ἑαυτὰ νομίζειν εἶναι τὰ μὲν ὑγρὰ,
<span class="lb" data-page="1.669" data-line="2" id="l1.669.2"></span>τὰ δὲ ξηρά. ταύτῃ <span class="milestone ed1page" data-n="1.83" data-unit="ed1page" id="ed1page.1.83"></span>τε οὖν διαιρεῖσθαι τὰ καθ’
<span class="lb" data-page="1.669" data-line="3" id="l1.669.3"></span>ἑαυτὰ τῶν κατὰ συμβεβηκὸς, ἀναφέροντά τε πρὸς. αὐτὰ
<span class="lb" data-page="1.669" data-line="4" id="l1.669.4"></span>ταῦτα τὴν κρίσιν οὕτω ποιεῖσθαι τῶν δυνάμει θερμῶν, ἢ
<span class="lb" data-page="1.669" data-line="5" id="l1.669.5"></span>ψυχρῶν, ἢ ξηρῶν, ἢ ὑγρῶν. οὐ γὰρ πρὸς τὸ κατὰ συμβεβηκὸς,
<span class="lb" data-page="1.669" data-line="6" id="l1.669.6"></span>ἀλλὰ πρὸς τὸ καθ’ ἑαυτὸ χρὴ κρίνεσθαι τὸ δυνάμει.
<span class="lb" data-page="1.669" data-line="7" id="l1.669.7"></span>κοινὴ δ’ ἐπὶ πάντων ἡ κρίσις καὶ μία τὸ τάχος τῆς ἀλλοιώσεως.
<span class="lb" data-page="1.669" data-line="8" id="l1.669.8"></span>ὁμωνύμως δὲ λεγομένου τοῦ θερμοῦ, καὶ ψυχροῦ,
<span class="lb" data-page="1.669" data-line="9" id="l1.669.9"></span>καὶ ξηροῦ, καὶ ὑγροῦ· τὰ μὲν γὰρ κατ’ ἐπικράτησιν οὕτως
<span class="lb" data-page="1.669" data-line="10" id="l1.669.10"></span>ὀνομάζεται, τὰ δ’ ὡς ἄκραν ἔχοντα ἧς παρονομάζεται ποιότητος·
<span class="lb" data-page="1.669" data-line="11" id="l1.669.11"></span>εἰς ὁπότερον αὐτῶν ἑτοίμως μεθίσταται τὸ κρινόμενον,
<span class="lb" data-page="1.669" data-line="12" id="l1.669.12"></span>ἔσται δυνάμει τοιοῦτο. ἔλαιον μὲν γάρ ἐστι δυνάμει
<span class="lb" data-page="1.669" data-line="13" id="l1.669.13"></span>θερμὸν, ὅτι ῥᾳδίως φλὸξ γίνεται. κατὰ ταὐτὰ δὲ καὶ ῥητίνη,
<span class="lb" data-page="1.669" data-line="14" id="l1.669.14"></span>καὶ ἄσφαλτος, καὶ πίττα. οἶνος δὲ, διότι ῥᾳδίως
<span class="lb" data-page="1.669" data-line="15" id="l1.669.15"></span>αἷμα γίνεται. κατὰ ταὐτὰ δὲ καὶ μέλι, καὶ κρέας, καὶ
<span class="lb" data-page="1.669" data-line="16" id="l1.669.16"></span>γάλα. ταυτὶ μὲν οὖν, ὅλαις ἀλλοιούμενα ταῖς οὐσίαις, τροφαὶ
<span class="pb" data-page="1.670" id="p1.670"></span>
<span class="lb" data-page="1.670" data-line="1" id="l1.670.1"></span>τῶν ἀλλοιούντων εἰσί. τὰ δὲ κατὰ μίαν ἡντιναοῦν ποιότητα
<span class="lb" data-page="1.670" data-line="2" id="l1.670.2"></span>τὴν ἀλλοίωσιν ἴσχοντά τε καὶ τρεπόμενα, φάρμακα
<span class="lb" data-page="1.670" data-line="3" id="l1.670.3"></span>μόνον, ὥσπερ γε καὶ ὅσα ταῖς ὅλαις ἑαυτῶν οὐσίαις ἄτρεπτα
<span class="lb" data-page="1.670" data-line="4" id="l1.670.4"></span>μένοντα διατίθησι τὸ σῶμα, φάρμακα μέν ἐστι καὶ
<span class="lb" data-page="1.670" data-line="5" id="l1.670.5"></span>ταῦτα· χαλεπὰ δὲ καὶ φθαρτικὰ τῆς τοῦ ζώου φύσεως·
<span class="lb" data-page="1.670" data-line="6" id="l1.670.6"></span>ὅθεν περ, οἶμαι, καὶ τὸ γένος αὐτῶν ἅπαν ὀνομάζεται δηλητήριον.
<span class="lb" data-page="1.670" data-line="7" id="l1.670.7"></span>οὐ γὰρ δὴ διὰ τοῦτό γε λεκτέον οὐκ εἶναι
<span class="lb" data-page="1.670" data-line="8" id="l1.670.8"></span>τῷ γένει δηλητήρια τὰ τοιαῦτα, διότι παντελῶς ἐλάχιστα
<span class="lb" data-page="1.670" data-line="9" id="l1.670.9"></span>προσαχθέντα βλάβην οὐδὲ μίαν αἰσθητὴν ἐπιφέρει. οὕτω
<span class="lb" data-page="1.670" data-line="10" id="l1.670.10"></span>γὰρ ἂν οὐδὲ τὸ πῦρ εἴη θερμὸν, οὐδ’ ἡ χιὼν ψυχρά· ὡς
<span class="lb" data-page="1.670" data-line="11" id="l1.670.11"></span>καὶ τούτων γε παντάπασι τὰ σμικρὰ σαφὲς οὐδὲν ἀποτελεῖ
<span class="lb" data-page="1.670" data-line="12" id="l1.670.12"></span>περὶ τοῖς σώμασιν ἡμῶν πάθος. σπινθῆρος γὰρ ἑνὸς ἑκατοστὸν
<span class="lb" data-page="1.670" data-line="13" id="l1.670.13"></span>μέρος ἔστι μὲν πάντως τῷ γένει πῦρ, ἀλλ’ οὐ μόνον
<span class="lb" data-page="1.670" data-line="14" id="l1.670.14"></span>οὐκ ἂν ἡμᾶς καύσειεν ἢ θερμῄνειεν, ἀλλ’ οὐδ’ ἄν
<span class="lb" data-page="1.670" data-line="15" id="l1.670.15"></span>αἴσθησίν τινα παράσχοι προσπεσόν. οὕτω δὲ καὶ τὸ τῆς
<span class="lb" data-page="1.670" data-line="16" id="l1.670.16"></span>ψυχρᾶς ῥανίδος ἑκατοστὸν μέρος οὐ μόνον οὐδὲν ἂν βλάψειεν
<span class="lb" data-page="1.670" data-line="17" id="l1.670.17"></span>ἢ ψύξειεν, ἀλλ’ οὐδ’ ἂν αἴσθησίν τινα παράσχοι. ﻿
<span class="pb" data-page="1.671" id="p1.671"></span>
<span class="lb" data-page="1.671" data-line="1" id="l1.671.1"></span>μὴ τοίνυν οὕτως μηδὲ τὰ δηλητήρια κρίνειν, ἀλλὰ τῇ τῆς
<span class="lb" data-page="1.671" data-line="2" id="l1.671.2"></span>ὅλης φύσεως ἐναντιώσει, <span class="milestone ed2page" data-n="3.83" data-unit="ed2page" id="ed2page.3.83"></span>τὴν δ’ ἐναντίωσιν ἐκ τῆς ἐμμέσου
<span class="lb" data-page="1.671" data-line="3" id="l1.671.3"></span>κρίνειν μεταβολῆς. οἷον εὐθέως ἀπὸ τῶν στοιχείων
<span class="lb" data-page="1.671" data-line="4" id="l1.671.4"></span>οὔθ’ ὕδωρ εἰς πῦρ, οὔτε πῦρ εἰς ὕδωρ μεταβάλλειν πέφυκεν,
<span class="lb" data-page="1.671" data-line="5" id="l1.671.5"></span>ἀλλ’ εἰς ἀέρα μὲν ἄμφω, ἐκεῖνος δ’ εἰς ἑκάτερα, εἰς ἄλληλα
<span class="lb" data-page="1.671" data-line="6" id="l1.671.6"></span>δὲ ταῦτ’ οὐδαμῶς. ἄμεσος μὲν οὖν ἡ εἰς ἀέρα μεταβολὴ
<span class="lb" data-page="1.671" data-line="7" id="l1.671.7"></span>τοῦ ὕδατος· ὡσαύτως δὲ καὶ τοῦ πυρός. οὐκ ἄμεσον
<span class="lb" data-page="1.671" data-line="8" id="l1.671.8"></span>δὲ ἡ πυρὸς καὶ ὕδατος εἰς ἄλληλα ταῦτ’ οὖν ἀλλήλοις
<span class="lb" data-page="1.671" data-line="9" id="l1.671.9"></span>ἐναντία ἐστὶ καὶ πολέμια. κατὰ δὲ τὸν αὐτὸν τρόπον καὶ
<span class="lb" data-page="1.671" data-line="10" id="l1.671.10"></span>ὀπὸς μήκωνος ἀνθρωπείῳ σώματι τελέως ἐστὶν ἐναντίος,
<span class="lb" data-page="1.671" data-line="11" id="l1.671.11"></span>οὐδὲν εἰς αὐτὸ οὔτε κατὰ μίαν ποιότητα δρᾶσαι δυνάμενον,
<span class="lb" data-page="1.671" data-line="12" id="l1.671.12"></span>οὔτε πολὺ δὴ μᾶλλον ἔτι καθ’ ὅλην τὴν οὐσίαν. ἓν
<span class="lb" data-page="1.671" data-line="13" id="l1.671.13"></span>μὲν δὴ τοῦτο γένος τῶν δηλητηρίων. ἕτερον δὲ τῶν ἀφορμὴν
<span class="lb" data-page="1.671" data-line="14" id="l1.671.14"></span>μέν τινα μεταβολῆς λαμβανόντων ἐκ τῆς ἐν ἡμῖν θερμασίας,
<span class="lb" data-page="1.671" data-line="15" id="l1.671.15"></span>εἰς πολυειδεῖς δ’ ἐντεῦθεν ἐκτρεπομένων ἀλλοιώσεις,
<span class="lb" data-page="1.671" data-line="16" id="l1.671.16"></span>ὑφ’ ὧν διαφθείρεσθαι τὴν φύσιν ἡμῶν συμβαίνει. πάντα
<span class="lb" data-page="1.671" data-line="17" id="l1.671.17"></span>γὰρ τὰ τοιαῦτα τῷ γένει δηλητήρια, κᾂν διὰ σμικρότητά
<span class="pb" data-page="1.672" id="p1.672"></span>
<span class="lb" data-page="1.672" data-line="1" id="l1.672.1"></span>ποτε μηδὲν αἰσθητὸν ἀπεργάζηται. τὰ μὲν δὴ διαβιβρώσκοντα
<span class="lb" data-page="1.672" data-line="2" id="l1.672.2"></span>καὶ σήποντα καὶ τήκοντα τὴν τοῦ σώματος ἡμῶν
<span class="lb" data-page="1.672" data-line="3" id="l1.672.3"></span>φύσιν εἰκότως ὀνομάζεται δυνάμει θερμά· τὰ δ’ αὖ ψύχοντα
<span class="lb" data-page="1.672" data-line="4" id="l1.672.4"></span>καὶ ναρκοῦντα ψυχρά. τὰ μὲν οὖν πρότερα παράλογον
<span class="lb" data-page="1.672" data-line="5" id="l1.672.5"></span>οὐδὲν οὔτε αὐτὰ πάσχειν, οὔτε τοῖς σώμασιν ἡμῶν
<span class="lb" data-page="1.672" data-line="6" id="l1.672.6"></span>ἐναπεργάζεσθαι δοκεῖ. θερμῷ γὰρ σώματι πλησιάσαντα,
<span class="lb" data-page="1.672" data-line="7" id="l1.672.7"></span>καί τινα ῥοπὴν ἀλλοιώσεως ἐντεῦθεν λαβόντα, τὰ μὲν εἰς
<span class="lb" data-page="1.672" data-line="8" id="l1.672.8"></span>ἐσχάτην ἀφικνεῖται θερμότητα, τὰ δ’ εἰς σηπεδόνα. διατίθησιν
<span class="lb" data-page="1.672" data-line="9" id="l1.672.9"></span>οὖν εἰκότως καὶ τὰ τῶν ζώων σώματα κατὰ τὴν
<span class="lb" data-page="1.672" data-line="10" id="l1.672.10"></span>ἑαυτῶν διάθεσιν. ὅσα δὲ ψύχει τὸ σῶμα, κᾂν θερμῄνας
<span class="lb" data-page="1.672" data-line="11" id="l1.672.11"></span>αὐτὰ προσενέγκῃς, ἀπορίαν οὐ σμικρὰν ἐπιφέρει, τίνος
<span class="lb" data-page="1.672" data-line="12" id="l1.672.12"></span>ποτὲ φύσεώς ἐστιν. εἰ γὰρ ἅπαξ ἐνεργείᾳ θερμὰ γέγονε,
<span class="lb" data-page="1.672" data-line="13" id="l1.672.13"></span>τί οὐ θερμαίνει τὸ ζῶον; ἢ εἰ μήπω τεθέρμανται, πῶς
<span class="lb" data-page="1.672" data-line="14" id="l1.672.14"></span>φαίνεται θερμά; λύσις δὲ τῆς ἀπορίας, εἰ διορισθείη τὸ
<span class="lb" data-page="1.672" data-line="15" id="l1.672.15"></span>καθ’ αὑτὸ ψυχρὸν τοῦ κατὰ συμβεβηκὸς, ὡς Ἀριστοτέλης
<span class="lb" data-page="1.672" data-line="16" id="l1.672.16"></span>ἐδίδαξεν. ἀπόλλυται γὰρ ἐν τάχει τῶν κατὰ συμβεβηκὸς
<span class="lb" data-page="1.672" data-line="17" id="l1.672.17"></span>θερμῶν ἡ ἐπίκτητος διάθεσις, ὥστ’ εἰς τὴν ἀρχαίαν αὐτὰ
<span class="pb" data-page="1.673" id="p1.673"></span>
<span class="lb" data-page="1.673" data-line="1" id="l1.673.1"></span>φύσιν ἐπανέρχεσθαι ῥᾳδίως. ἐν δὲ τῷ πλησιάζειν ἡμῖν τὰ
<span class="lb" data-page="1.673" data-line="2" id="l1.673.2"></span>φύσει μὲν ψυχρὰ, κατὰ συμβεβηκὸς δὲ θερμὰ, δύο ταῦτ’
<span class="lb" data-page="1.673" data-line="3" id="l1.673.3"></span>ἐξ ἀνάγκης γίνεται· τὸ μὲν ἐπίκτητον αὐτῶν ἀπόλλυται
<span class="lb" data-page="1.673" data-line="4" id="l1.673.4"></span>θερμὸν, ἡ δ’ οἰκεία κρᾶσις, οὐδὲν ὑπὸ τῆς ἡμετέρας πάσχουσα,
<span class="lb" data-page="1.673" data-line="5" id="l1.673.5"></span>μένει ψυχρά, καὶ τί θαυμαστὸν, εἰ μήκωνος ὀπὸς,
<span class="lb" data-page="1.673" data-line="6" id="l1.673.6"></span>ἢ μανδραγόρας, ἢ κώνειον, ἤ τι τῶν τοιούτων, εἶ καὶ θερμανθέντα
<span class="lb" data-page="1.673" data-line="7" id="l1.673.7"></span>προσενεχθείης, μικρὸν ὕστερον γίνεται ψυχρά;
<span class="lb" data-page="1.673" data-line="8" id="l1.673.8"></span>πτισσάνης, καὶ γάλακτος, καὶ χόνδρου, καὶ ἄρτου, τὸ αὐτὸ
<span class="lb" data-page="1.673" data-line="9" id="l1.673.9"></span>τοῦτο πασχόντων, ἐπειδὰν εἰς ἄῤῥωστον ἐμπεσόντα γαστέρα
<span class="lb" data-page="1.673" data-line="10" id="l1.673.10"></span>μὴ κρατηθῇ πρὸς αὐτῆς· ἐμεῖται γοῦν πολλάκις ἱκανῶς
<span class="lb" data-page="1.673" data-line="11" id="l1.673.11"></span>ψυχρά. καὶ τό γε τούτων μεῖζον, ὃ δὴ καὶ Ἱπποκράτης
<span class="lb" data-page="1.673" data-line="12" id="l1.673.12"></span>ἐπεσημῄνατο· καίτοι χυμὸς ὂν ἤδη τὸ φλέγμα, κᾀκ τῶν σιτίων
<span class="lb" data-page="1.673" data-line="13" id="l1.673.13"></span>τῶν μὴ πεφθέντων πολλάκις ἐν τῇ γαστρὶ γεννώμενος,
<span class="lb" data-page="1.673" data-line="14" id="l1.673.14"></span>ὅμως ψυχρὸν ἁπτομένοις φαίνεται, οὐ μόνον ἐν τῇ γαστρὶ
<span class="lb" data-page="1.673" data-line="15" id="l1.673.15"></span>συστὰν, ἀλλὰ κᾀκ τῶν φλεβῶν αὐτῶν ὑπό τινος τῶν καθαιρόντων
<span class="lb" data-page="1.673" data-line="16" id="l1.673.16"></span>φαρμάκων ἑλχθέν. καί τοί γε γλισχρότατόν ἐστι
<span class="lb" data-page="1.673" data-line="17" id="l1.673.17"></span>σφόδρα, καὶ βιαίως ἄγεται, ἀλλ’ ὅμως οὐδ’ ἡ βία τῆς
<span class="pb" data-page="1.674" id="p1.674"></span>
<span class="lb" data-page="1.674" data-line="1" id="l1.674.1"></span>ὁλκῆς ἐκθερμαίνειν αὐτὸ δύναται. τί οὖν θαυμαστὸν, εἰ
<span class="lb" data-page="1.674" data-line="2" id="l1.674.2"></span>καὶ τὸ μηκώνειον, οὕτως ἐναντίον ἡμῶν τῇ φύσει φάρμακον,
<span class="lb" data-page="1.674" data-line="3" id="l1.674.3"></span>ἀποψύχεται μὲν αὐτίκα μάλα, κᾂν θερμὸν ποθῇ, συγκαταψύχει
<span class="lb" data-page="1.674" data-line="4" id="l1.674.4"></span>δ’ ἑαυτῷ τὸ σῶμα. τὴν γὰρ ἐπίκτητον οὐ φυλάττει
<span class="lb" data-page="1.674" data-line="5" id="l1.674.5"></span>θερμασίαν, ὅτι φύσει ψυχρὸν ἦν· τῷ δὲ μηδ’ ἀλλοιοῦσθαι
<span class="lb" data-page="1.674" data-line="6" id="l1.674.6"></span>τὴν οὐσίαν αὐτοῦ πρὸς ἡμῶν, ἀλλὰ μᾶλλον ἀλλοιοῦν τε
<span class="lb" data-page="1.674" data-line="7" id="l1.674.7"></span>καὶ μεταβάλλειν ἡμᾶς, <span class="milestone ed2page" data-n="3.84" data-unit="ed2page" id="ed2page.3.84"></span>οὔτε θερμαίνεταί τι πρὸς ἡμῶν,
<span class="lb" data-page="1.674" data-line="8" id="l1.674.8"></span>αὐτό τε διατίθησιν ἡμᾶς καθ’ αὑτό· ψυχρὸν οὖν ὑπάρχον
<span class="lb" data-page="1.674" data-line="9" id="l1.674.9"></span>φύσει, ψύχει δήπου καὶ ἡμᾶς. οὐκοῦν οὐκέτ’ ἄπορον
<span class="lb" data-page="1.674" data-line="10" id="l1.674.10"></span>οὐδὲν ὑπόλοιπον ἐν τῷ λόγῳ. καὶ γὰρ δὴ καὶ ὅτι τούτων
<span class="lb" data-page="1.674" data-line="11" id="l1.674.11"></span>ἁπάντων τῶν φύσει ψυχρῶν ὅ τι ἂν ἐπὶ πλέον ἐκθερμῄνης,
<span class="lb" data-page="1.674" data-line="12" id="l1.674.12"></span>ἐξίσταται τῆς ἰδίας φύσεως, πρὸς τῷ μηδὲν ἄπορον ἔχειν,
<span class="lb" data-page="1.674" data-line="13" id="l1.674.13"></span>ἔτι καὶ μαρτυρεῖ τοῖς εἰρημένοις. ὡς γὰρ καὶ ἡ σαλαμάνδρα
<span class="lb" data-page="1.674" data-line="14" id="l1.674.14"></span>μέχρι μέν τινος ὑπὸ πυρὸς οὐδὲν πάσχει, κατακαίεται
<span class="lb" data-page="1.674" data-line="15" id="l1.674.15"></span>δ’, εἰ πλείονι χρόνῳ τῷ πυρὶ πλησιάσειεν, οὕτω καὶ ὁ
<span class="lb" data-page="1.674" data-line="16" id="l1.674.16"></span>μανδραγόρας, καὶ κώνειον, καὶ ψύλλιον, ἐπὶ βραχὺ μὲν ὁμιλήσαντα
<span class="lb" data-page="1.674" data-line="17" id="l1.674.17"></span>τῷ πυρὶ, τὴν οἰκείαν ἔτι διαφυλάττει κρᾶσιν, ἐπὶ
<span class="pb" data-page="1.675" id="p1.675"></span>
<span class="lb" data-page="1.675" data-line="1" id="l1.675.1"></span>πλέον δὲ θερμανθέντα, διαφθείρεται παραχρῆμα, καὶ δρᾷν
<span class="lb" data-page="1.675" data-line="2" id="l1.675.2"></span>οὐκέτι οὐδὲν ὧν πρότερον ἐπεφύκει δύναται. τῶν μὲν δὴ
<span class="lb" data-page="1.675" data-line="3" id="l1.675.3"></span>τοιούτων ἁπάντων ἡ φύσις ἐναντιωτάτη τοῖς ἀνθρώποις
<span class="lb" data-page="1.675" data-line="4" id="l1.675.4"></span>ἐστί· φύσιν δ’ ὅταν εἴπω, τὴν ὅλην οὐσίαν τε καὶ κρᾶσιν
<span class="lb" data-page="1.675" data-line="5" id="l1.675.5"></span>λέγω, τὴν ἐκ τῶν πρώτων στοιχείων, θερμοῦ καὶ ψυχροῦ,
<span class="lb" data-page="1.675" data-line="6" id="l1.675.6"></span>καὶ ξηροῦ καὶ ὑγροῦ· τῶν δὲ τάχιστα τρεφόντων οἰκειοτάτη.
<span class="lb" data-page="1.675" data-line="7" id="l1.675.7"></span>τὰ δ’ ἄλλα πάντα μεταξὺ τούτων ἐστί· τὰ μὲν μᾶλλον, τὰ
<span class="lb" data-page="1.675" data-line="8" id="l1.675.8"></span>δ’ ἧττον δρᾷν καὶ πάσχειν ὑπὸ τοῦ σώματος ἡμῶν δυνάμενα.
<span class="lb" data-page="1.675" data-line="9" id="l1.675.9"></span>καστόριον μὲν γὰρ καὶ πέπερι δρᾷν μᾶλλον ἢ
<span class="lb" data-page="1.675" data-line="10" id="l1.675.10"></span>πάσχειν ὑπὸ τοῦ σώματος ἡμῶν δυνάμενα· οἶνος δὲ καὶ
<span class="lb" data-page="1.675" data-line="11" id="l1.675.11"></span>μέλι καὶ πτισσάνη πάσχειν μᾶλλον ἢ δρᾷν. ἅπαντα
<span class="lb" data-page="1.675" data-line="12" id="l1.675.12"></span>οὖν ταῦτα καὶ πάσχει τι καὶ δρᾷ περὶ τὸ σῶμα. καθ’
<span class="lb" data-page="1.675" data-line="13" id="l1.675.13"></span>ὅλου γὰρ ἐπειδὰν εἰς ταὐτὸ ἀλλήλοις ἥκοντα διαμάχηταί τε
<span class="lb" data-page="1.675" data-line="14" id="l1.675.14"></span>καὶ στασιάζῃ πρὸς ἄλληλα περὶ τῆς ἀλλοιώσεως ἐν χρόνῳ
<span class="lb" data-page="1.675" data-line="15" id="l1.675.15"></span>πλείονι, δρᾷν καὶ πάσχειν ἑκάτερον αὐτῶν ἀναγκαῖόν ἐστιν.
<span class="lb" data-page="1.675" data-line="16" id="l1.675.16"></span>ἴσως δὲ, κᾂν μὴ πολλῷ πάνυ χρόνῳ γίγνηται τοῦτο, δρᾷ
<span class="lb" data-page="1.675" data-line="17" id="l1.675.17"></span>μὲν ἔτι καὶ τότε τὸ νικώμενον εἰς τὸ κρατοῦν, ἀλλ’ οὕτω ﻿
<span class="pb" data-page="1.676" id="p1.676"></span>
<span class="lb" data-page="1.676" data-line="1" id="l1.676.1"></span><span class="milestone ed1page" data-n="1.84" data-unit="ed1page" id="ed1page.1.84"></span>σμικρὸν, ὡς λανθάνειν τὴν αἴσθησιν. οὐδὲ γὰρ ὁ
<span class="lb" data-page="1.676" data-line="2" id="l1.676.2"></span>τμητικώτατος σίδηρος εἰ τὸν μαλακώτατον τέμνει κηρὸν δι’
<span class="lb" data-page="1.676" data-line="3" id="l1.676.3"></span>ὅλης ἡμέρας καὶ νυκτὸς, ἀδύνατον αὐτῷ μὴ οὐκ ἀμβλὺν
<span class="lb" data-page="1.676" data-line="4" id="l1.676.4"></span>γενέσθαι σαφῶς. οὕτω δή που κᾀκεῖνο καλῶς εἰρῆσθαι
<span class="lb" data-page="1.676" data-line="5" id="l1.676.5"></span>δοκεῖ,
</p>
            <div class="l"><span class="lb" data-page="1.676" data-line="6" id="l1.676.6"></span>Πέτρην κοιλαίνει ῥανὶς ὕδατος ἐνδελεχείῃ.</div>
            <p>
<span class="lb" data-page="1.676" data-line="7" id="l1.676.7"></span>καὶ γὰρ καὶ φαίνεται γινόμενον οὕτως. ἀλλ’ ἐπὶ μὲν μιᾶς
<span class="lb" data-page="1.676" data-line="8" id="l1.676.8"></span>ἢ καὶ δευτέρας προσβολῆς οὐδὲν οὔπω σαφὲς ἐν τοῖς τοιούτοις
<span class="lb" data-page="1.676" data-line="9" id="l1.676.9"></span>ἰδεῖν ἐστιν. ὅθεν, οἶμαι, καὶ τὸ μηδ’ ὅλως πάσχειν
<span class="lb" data-page="1.676" data-line="10" id="l1.676.10"></span>ἔνια πρὸς τῶν ὁμιλούντων ἐδοξάσθη τισί· καὶ συγχωρητέον
<span class="lb" data-page="1.676" data-line="11" id="l1.676.11"></span>γε τοῖς οὕτω λέγουσι. πολλάκις δὲ καὶ αὐτοὺς
<span class="lb" data-page="1.676" data-line="12" id="l1.676.12"></span>ἡμᾶς ὁμοίως ἐκείνοις λεκτέον ἐστὶ τὰ πολλά· πλὴν εἴ ποτε
<span class="lb" data-page="1.676" data-line="13" id="l1.676.13"></span>μέχρι τῆς ἐσχάτης ἀκριβείας ἀνάγοιμεν τὸν λόγον, ὥσπερ
<span class="lb" data-page="1.676" data-line="14" id="l1.676.14"></span>ἐν τῷ παρόντι ποιοῦμεν. οὕτως οὖν καὶ τὸ τῆς ἀειπαθείας
<span class="lb" data-page="1.676" data-line="15" id="l1.676.15"></span>δόγμα, τῷ λόγῳ μὲν αὐτῷ μόνῳ σκοποῦσιν, ἰσχυρὰν ἔχει
<span class="lb" data-page="1.676" data-line="16" id="l1.676.16"></span>τὴν ἀπόδειξιν. οὐ μὴν χρεία γέ τίς ἐστιν αὐτοῦ πρὸς τὰς
<span class="lb" data-page="1.676" data-line="17" id="l1.676.17"></span>κατὰ μέρος πράξεις. ἂν γὰρ οὕτω μικρά τινα περὶ ἡμᾶς ᾖ
<span class="pb" data-page="1.677" id="p1.677"></span>
<span class="lb" data-page="1.677" data-line="1" id="l1.677.1"></span>πάθη διὰ παντὸς, ὡς μηδεμίαν αἰσθητὴν καὶ σαφῆ βλάβην
<span class="lb" data-page="1.677" data-line="2" id="l1.677.2"></span>ἐνεργείας ἐργάζεσθαι μηδεμιᾶς, εὐκαταφρόνητα δήπουθέν
<span class="lb" data-page="1.677" data-line="3" id="l1.677.3"></span>ἐστι, καὶ τῷ μηδὲν εἶναι φάσκοντι τὰ τοιαῦτα συγχωρητέον.
<span class="lb" data-page="1.677" data-line="4" id="l1.677.4"></span>οὕτως οὖν ἔχει κᾀπὶ τῶν τρεφόντων, ὀλίγου δεῖν,
<span class="lb" data-page="1.677" data-line="5" id="l1.677.5"></span>ἁπάντων. ἐργάζεται μὲν γάρ τι καὶ ταῦτα περὶ τὸ σῶμα
<span class="lb" data-page="1.677" data-line="6" id="l1.677.6"></span>τῶν ἀνθρώπων, ἀλλ’ οὐκ αἰσθητὸν, οὐδὲ σαφές τι καθάπαξ.
<span class="lb" data-page="1.677" data-line="7" id="l1.677.7"></span>ἡ μέντοι πολυχρόνιος αὐτῶν προσφορὰ μεγάλως ἀλλοιοῖ
<span class="lb" data-page="1.677" data-line="8" id="l1.677.8"></span>καὶ μεταβάλλει σαφῶς ἤδη τὰ σώματα. ἔνια μέν γε
<span class="lb" data-page="1.677" data-line="9" id="l1.677.9"></span>καὶ κατὰ τὴν πρώτην χρῆσιν εὐθὺς ἐναργῶς ἐνδείκνυται
<span class="lb" data-page="1.677" data-line="10" id="l1.677.10"></span>τὴν ἀλλοίῳσιν, οἶον καὶ ἡ θριδακίνη, τοὺς μὲν ἐγκαιομένους
<span class="lb" data-page="1.677" data-line="11" id="l1.677.11"></span>τὴν γαστέρα σαφῶς ἐμψύχουσά τε καὶ ἀδίψους ἐργαζομένη,
<span class="lb" data-page="1.677" data-line="12" id="l1.677.12"></span>τοὺς δὲ κατεψυγμένους ἐναργῶς βλάπτουσα. συντελεῖ
<span class="lb" data-page="1.677" data-line="13" id="l1.677.13"></span>δ’ οὐ σμικρὰ καὶ τοῖς ὕπνοις, οὐ κατ’ ἄλλον τινὰ
<span class="lb" data-page="1.677" data-line="14" id="l1.677.14"></span>λόγον, ἀλλ’ ὅτι ψυχρά τέ ἐστι καὶ ὑγρὰ τὴν κρᾶσιν·
<span class="lb" data-page="1.677" data-line="15" id="l1.677.15"></span>ἀλλ’ οὕτως ὑγρὰ καὶ ψυχρὰ πρὸς ἄνθρωπόν τε καὶ τἄλλ’,
<span class="lb" data-page="1.677" data-line="16" id="l1.677.16"></span>ὅσα τρέφειν πέφυκεν, <span class="milestone ed2page" data-n="3.85" data-unit="ed2page" id="ed2page.3.85"></span>ὡς καὶ τὰ ξύλα τὰ χλωρὰ πρὸς τὸ
<span class="lb" data-page="1.677" data-line="17" id="l1.677.17"></span>πῦρ. ὥστ’ εὐλόγως ἄμφω τοῖς τοιούτοις ἐδέσμασιν ὑπάρχει,
<span class="pb" data-page="1.678" id="p1.678"></span>
<span class="lb" data-page="1.678" data-line="1" id="l1.678.1"></span>τό θ’ ὡς φαρμάκοις διατιθέναι τὰ σώμαθ’ ἡμῶν, καὶ τὸ
<span class="lb" data-page="1.678" data-line="2" id="l1.678.2"></span>τρέφειν, παρ’ ὅλον μὲν τὸν χρόνον τῆς πέψεως, ὡς φαρμάκοις·
<span class="lb" data-page="1.678" data-line="3" id="l1.678.3"></span>ἡνίκα δ’ ἤδη τρέφει τε καὶ τελέως ὁμοιοῦται, τότ’
<span class="lb" data-page="1.678" data-line="4" id="l1.678.4"></span>οὐκέτ’ οὐδὲν ἡμᾶς ἀντιδρῶντα, τὴν ἔμφυτον αὔξει θερμασίαν,
<span class="lb" data-page="1.678" data-line="5" id="l1.678.5"></span>ὡς καὶ πρόσθεν εἴρηται. κοινὸν γὰρ ἤδη τῶν τρεφόντων
<span class="lb" data-page="1.678" data-line="6" id="l1.678.6"></span>ἁπάντων ἐστὶ, καὶ οὐ χρὴ θαυμάζειν, εἴ τι, πρὶν
<span class="lb" data-page="1.678" data-line="7" id="l1.678.7"></span>μὲν ἐξομοιοῦσθαι καὶ τρέφειν, ἔτι πεττόμενον ἔψυχεν,
<span class="lb" data-page="1.678" data-line="8" id="l1.678.8"></span>ἐξομοιωθὲν δὲ καὶ θρέψαν, ἐθέρμῃνε, μεμνημένους ἀεὶ τοῦ
<span class="lb" data-page="1.678" data-line="9" id="l1.678.9"></span>τῶν χλωρῶν ξύλων παραδείγματος. ὥστε καὶ ἡ χρεία τῶν
<span class="lb" data-page="1.678" data-line="10" id="l1.678.10"></span>τοιούτων ἁπάντων διττὴ τοῖς ἰατροῖς ἐστι, καὶ ὡς σιτίων,
<span class="lb" data-page="1.678" data-line="11" id="l1.678.11"></span>καὶ ὡς φαρμάκων. φέρε γὰρ ὑπηλλάχθαι τινὶ τὴν ἀρίστην
<span class="lb" data-page="1.678" data-line="12" id="l1.678.12"></span>ἐν τῇ γαστρὶ κρᾶσιν ἐπὶ τὸ θερμότερον. οὗτος, ἄχρι μὲν
<span class="lb" data-page="1.678" data-line="13" id="l1.678.13"></span>οὗ πέττει τὴν θριδακίνην, ἐμψυχθήσεται καὶ συμμετρίαν
<span class="lb" data-page="1.678" data-line="14" id="l1.678.14"></span>κτήσεται κράσεως· ἐπειδὰν δ’ ἐξ αὐτῆς ἤδη τρέφηται, τὴν
<span class="lb" data-page="1.678" data-line="15" id="l1.678.15"></span>οὐσίαν αὐξήσει τῆς ἐμφύτου θερμασίας. ἐν τούτῳ δὴ καὶ
<span class="lb" data-page="1.678" data-line="16" id="l1.678.16"></span>μάλιστα δοκοῦσί μοι παραλογίζεσθαι σφᾶς αὐτοὺς οἱ πολλοὶ
<span class="lb" data-page="1.678" data-line="17" id="l1.678.17"></span>τῶν νεωτέρων ἰατρῶν, ἀγνοοῦντες, ὡς ἐνίοτε μὲν ἡ ποιότης
<span class="pb" data-page="1.679" id="p1.679"></span>
<span class="lb" data-page="1.679" data-line="1" id="l1.679.1"></span>ἐπιτείνεται τῆς ἐν ἡμῖν θερμασίας, ἐνίοτε δ’ ἡ οὐσία
<span class="lb" data-page="1.679" data-line="2" id="l1.679.2"></span>παραύξεται, καὶ ὡς ἑκατέρως οἱ παλαιοὶ θερμότερον γεγονέναι
<span class="lb" data-page="1.679" data-line="3" id="l1.679.3"></span>τὸ ζῶόν φασι. καὶ γὰρ καὶ γίνεται θερμότερον,
<span class="lb" data-page="1.679" data-line="4" id="l1.679.4"></span>ἄντ’ ἐπιτείνῃς αὐτοῦ τὴν θερμασίαν, ἄντ’ αὐξήσῃς τὴν οὐσίαν,
<span class="lb" data-page="1.679" data-line="5" id="l1.679.5"></span>ἐν ᾗ πρώτῃ περιέχεται. φέρε γὰρ εἶναι τὸ αἷμα τὸ ἐν
<span class="lb" data-page="1.679" data-line="6" id="l1.679.6"></span>τῷ σώματι τοῦ ζώου καθ’ αὑτὸ θερμὸν, ἢ, νὴ Δία, εἰ
<span class="lb" data-page="1.679" data-line="7" id="l1.679.7"></span>βούλει τὴν ξανθὴν χολὴν, ἅπαντα δὲ τἄλλα κατὰ συμβεβηκὸς
<span class="lb" data-page="1.679" data-line="8" id="l1.679.8"></span>ὑπάρχειν θερμὰ τῷ τούτων μετέχειν. ἆρ’ οὐκ ἀναγκαῖον
<span class="lb" data-page="1.679" data-line="9" id="l1.679.9"></span>ἔσται, διττῶς γίνεσθαι θερμότερον τὸ ζῶον, ἤτοι τῷ
<span class="lb" data-page="1.679" data-line="10" id="l1.679.10"></span>πλείονας ἐπικτήσασθαι χυμοὺς θερμοὺς, ἢ τῷ θερμοτέρους
<span class="lb" data-page="1.679" data-line="11" id="l1.679.11"></span>ἔχειν, ἢ πρότερον; ἐμοὶ μὲν καὶ πάνυ φαίνεται. κατὰ δὲ
<span class="lb" data-page="1.679" data-line="12" id="l1.679.12"></span>τὸν αὐτὸν, οἶμαι, τρόπον καὶ ψυχρότερον ἔσται διττῶς, ἢ
<span class="lb" data-page="1.679" data-line="13" id="l1.679.13"></span>τῷ πλείους ὑποτραφῆναι τοὺς ψυχροὺς χυμοὺς, οἶον τὸ φλέγμα
<span class="lb" data-page="1.679" data-line="14" id="l1.679.14"></span>καὶ τὴν μέλαιναν χολὴν, ἢ τῷ, τῆς αὐτῶν ἁπάντων
<span class="lb" data-page="1.679" data-line="15" id="l1.679.15"></span>μενούσης συμμετρίας, ὑπαλλαχθῆναι μόνην τὴν ποιότητα.
<span class="lb" data-page="1.679" data-line="16" id="l1.679.16"></span>τί δὴ οὖν θαυμαστὸν, ἄχρι μὲν ἂν πέπτηται τὸ ψυχρὸν τῇ
<span class="lb" data-page="1.679" data-line="17" id="l1.679.17"></span>φύσει σιτίον, οἶον ἀνδράχνη τε καὶ θριδακίνη, ψυχρᾶς
<span class="lb" data-page="1.679" data-line="18" id="l1.679.18"></span>ποιότητος ἀναπίμπλασθαι τὸ σῶμα, πεφθέντων δ’ ἀκριβῶς
<span class="pb" data-page="1.680" id="p1.680"></span>
<span class="lb" data-page="1.680" data-line="1" id="l1.680.1"></span>καὶ γενομένων αἷμα χρηστὸν, θερμότερον αὖθις ἑαυτοῦ γίνεσθαι
<span class="lb" data-page="1.680" data-line="2" id="l1.680.2"></span>τὸ σῶμα τῇ τοῦ θερμοῦ χυμοῦ γενέσει; καὶ μὴν
<span class="lb" data-page="1.680" data-line="3" id="l1.680.3"></span>εἰ μηδὲν τούτων μήτ’ ἀδύνατόν ἐστι, μήτε θαυμαστὸν ἔτι,
<span class="lb" data-page="1.680" data-line="4" id="l1.680.4"></span>παυσάσθωσαν οἱ μὴ συγχωροῦντες, ἓν καὶ ταὐτὸ ἔδεσμα καὶ
<span class="lb" data-page="1.680" data-line="5" id="l1.680.5"></span>τὴν ὡς τροφῆς καὶ τὴν ὡς φαρμάκου χρείαν τῷ ζώῳ
<span class="lb" data-page="1.680" data-line="6" id="l1.680.6"></span>παρέχειν. ὡς γὰρ, εἰ καὶ μηδ’ ὅλως ἐπέφθη, διὰ παντὸς
<span class="lb" data-page="1.680" data-line="7" id="l1.680.7"></span>ἂν ἐφυλάχθη φάρμακον, οὕτω πεφθὲν ἄμφω γίνεται. φέρε
<span class="lb" data-page="1.680" data-line="8" id="l1.680.8"></span>γὰρ μηδ’ ὅλως πεφθῆναι τὴν θριδακίνην, ἢ, νὴ Δία, τὸν
<span class="lb" data-page="1.680" data-line="9" id="l1.680.9"></span>χυλὸν αὐτῆς, ἐπειδὴ καὶ παραπλήσια τῷ τοῦ μήκωνος ὀπῷ
<span class="lb" data-page="1.680" data-line="10" id="l1.680.10"></span>δρᾷ εἰς τὸν ἄνθρωπον, εἰ πάμπολυς ληφθείη, ἆρ’ οὖν
<span class="lb" data-page="1.680" data-line="11" id="l1.680.11"></span>φάρμακον ἔσται τηνικαῦτα μόνον, ἄλλο δ’ οὐδέν; οὐκ οἶμαί
<span class="lb" data-page="1.680" data-line="12" id="l1.680.12"></span>τινα περί γε τούτου ἀμφισβητήσειν. ὥστ’ ἔχει πάντως
<span class="lb" data-page="1.680" data-line="13" id="l1.680.13"></span>καὶ τὴν τοῦ φαρμάκου δύναμιν ἡ θριδακίνη. ἀλλὰ μὴν ἔσχε
<span class="lb" data-page="1.680" data-line="14" id="l1.680.14"></span>καὶ τὴν τῆς τροφῆς· ἔθρεψε γὰρ πολλάκις. ὥστ’ ἀμφοτέρας
<span class="lb" data-page="1.680" data-line="15" id="l1.680.15"></span>μὲν ἅμα τὰς δυνάμεις ἐν ἑαυτῇ περιέχει, δείκνυσι δ’
<span class="lb" data-page="1.680" data-line="16" id="l1.680.16"></span>οὐχ ὁμοίως ἀμφοτέρας, ἀλλ’ ἐπειδὰν μὲν αὐτὴ πλέον ἐνεργῇ
<span class="lb" data-page="1.680" data-line="17" id="l1.680.17"></span>περὶ τὸν ἄνθρωπον ἢ πάσχῃ, τὴν ὡς φαρμάκου μᾶλλον ﻿
<span class="pb" data-page="1.681" id="p1.681"></span>
<span class="lb" data-page="1.681" data-line="1" id="l1.681.1"></span>ἐπιδείκνυται δύναμιν· ἐπειδὰν δὲ πάσχῃ πλέον, ἢ ποιῇ,
<span class="lb" data-page="1.681" data-line="2" id="l1.681.2"></span>τὴν ὡς σιτίου. καὶ θαυμαστὸν οὐδὲν, εἰ τῇ θριδακίνῃ καὶ
<span class="lb" data-page="1.681" data-line="3" id="l1.681.3"></span>δρᾷν καὶ πάσχειν συμβέβηκεν, ὅπου γε καὶ τῷ ξίφει, καθότι
<span class="lb" data-page="1.681" data-line="4" id="l1.681.4"></span>καὶ μικρὸν ἔμπροσθεν ἐλέγομεν, μὴ μόνον δρᾶν εἰς τὸν
<span class="lb" data-page="1.681" data-line="5" id="l1.681.5"></span>κηρὸν, <span class="milestone ed2page" data-n="3.86" data-unit="ed2page" id="ed2page.3.86"></span>ἀλλὰ καὶ πάσχειν ὑπάρχει. τῷ δ’ εἶναι πολὺ
<span class="lb" data-page="1.681" data-line="6" id="l1.681.6"></span>πλέον ὃ πέφυκε δρᾷν, ἢ πάσχειν, λανθάνει θάτερον. ἀλλ’
<span class="lb" data-page="1.681" data-line="7" id="l1.681.7"></span>εἰ σκληρότατον αὐτῷ παραβάλλοις σίδηρον, ἔμπαλίν σοι φανεῖται
<span class="lb" data-page="1.681" data-line="8" id="l1.681.8"></span>πάσχειν μᾶλλον, ἢ δρᾷν, καίτοι δρᾷ μέν τι καὶ τότε,
<span class="lb" data-page="1.681" data-line="9" id="l1.681.9"></span>παρορᾶται δ’ ἡ δύναμις αὐτοῦ διὰ σμικρότητα. θαῤῥοῦντες
<span class="lb" data-page="1.681" data-line="10" id="l1.681.10"></span>οὖν ἐπὶ πάντων μὲν ἁπλῶς ἀποφαινόμεθα τῶν σιτίων, ὡς
<span class="lb" data-page="1.681" data-line="11" id="l1.681.11"></span>οὐ μόνον πάσχειν ὑπὸ τοῦ σώματος ἡμῶν, ἀλλὰ καὶ δρᾷν
<span class="lb" data-page="1.681" data-line="12" id="l1.681.12"></span>εἰς αὐτὸ πέφυκεν· ἤδη δὲ καὶ περί τινων, οἷς ἐναργῶς καὶ
<span class="lb" data-page="1.681" data-line="13" id="l1.681.13"></span>σαφῶς ὑπάρχει τὸ δρᾷν, ὡς οὐ σιτία μόνον ἐστὶν, ἀλλὰ
<span class="lb" data-page="1.681" data-line="14" id="l1.681.14"></span>καὶ φάρμακα. θριδακίνη μὲν οὖν καὶ τροφὴ καὶ φάρμακον
<span class="lb" data-page="1.681" data-line="15" id="l1.681.15"></span>ψυχρόν· εὔζωμον δὲ καὶ τροφὴ καὶ φάρμακον θερμόν.
<span class="lb" data-page="1.681" data-line="16" id="l1.681.16"></span>εἰ δὲ καὶ καστόριον ἐν τῷ χρόνῳ πέττεται, εἴη ἂν καὶ
<span class="lb" data-page="1.681" data-line="17" id="l1.681.17"></span>τοῦτο τροφή τε ἅμα καὶ φάρμακον θερμόν. οὕτω δὲ καὶ
<span class="pb" data-page="1.682" id="p1.682"></span>
<span class="lb" data-page="1.682" data-line="1" id="l1.682.1"></span>νάπυ, καὶ πέπερι, καὶ τῶν βοτανῶν ἄνηθόν τε καὶ πήγανον,
<span class="lb" data-page="1.682" data-line="2" id="l1.682.2"></span>ὀρίγανόν τε καὶ γλήχων, καὶ καλαμίνθη; καὶ θύμβρα,
<span class="lb" data-page="1.682" data-line="3" id="l1.682.3"></span>καὶ θύμος. πάντα γὰρ ταῦτα καὶ τροφαὶ καὶ φάρμακα
<span class="lb" data-page="1.682" data-line="4" id="l1.682.4"></span>θερμά. πρὶν γὰρ εἰς αἷμα μεταβαλεῖν, ἔτι γε πεττόμενα,
<span class="lb" data-page="1.682" data-line="5" id="l1.682.5"></span>φάρμακα· μεταβληθέντα δὲ, οὐκ ἔτι μὲν φάρμακα, τροφαὶ
<span class="lb" data-page="1.682" data-line="6" id="l1.682.6"></span>δ’ ἤδη, κατὰ τὸ δεύτερον δηλονότι τῆς τροφῆς σημαινόμενον,
<span class="lb" data-page="1.682" data-line="7" id="l1.682.7"></span>ὃ οὔπω μέν ἐστι τροφὴ, οἶον δὲ τροφή. ὡς οὖν ἔμπροσθεν
<span class="lb" data-page="1.682" data-line="8" id="l1.682.8"></span>ἐπὶ θριδακίνης ἐλέγομεν, μίαν μὲν κοιλίαν ψυχροτέραν
<span class="lb" data-page="1.682" data-line="9" id="l1.682.9"></span>τοῦ δέοντος, ἑτέραν δὲ θερμοτέραν, οὕτω καὶ νῦν
<span class="lb" data-page="1.682" data-line="10" id="l1.682.10"></span>ἐπὶ πάντων τῶν δυνάμει θερμῶν ὑποκείσθωσαν αἱ δύο
<span class="lb" data-page="1.682" data-line="11" id="l1.682.11"></span>κοιλίαι. τὴν μὲν δὴ ψυχροτέραν τοῦ δέοντος, ἄχρι περ ἂν
<span class="lb" data-page="1.682" data-line="12" id="l1.682.12"></span>ᾖ ἐν αὐτῇ περιεχόμενα καὶ πεττόμενα τὰ τοιαῦτα σύμπαντα,
<span class="lb" data-page="1.682" data-line="13" id="l1.682.13"></span>θερμαίνει τε καὶ εἰς ἰσότητα κράσεως ἐπανάξει καὶ ὠφελήσει
<span class="lb" data-page="1.682" data-line="14" id="l1.682.14"></span>λόγῳ φαρμάκων· τὴν δ’ ἑτέραν τὴν θερμὴν ἐκπυρώσει
<span class="lb" data-page="1.682" data-line="15" id="l1.682.15"></span>τε καὶ μεγάλως βλάψει. καὶ ταύτας μὲν τὰς ἀλλοιώσεις
<span class="lb" data-page="1.682" data-line="16" id="l1.682.16"></span>ἐργάσεται <span class="milestone ed1page" data-n="1.85" data-unit="ed1page" id="ed1page.1.85"></span>κατὰ ποιότητα. πεφθέντα δ’ ἀκριβῶς,
<span class="lb" data-page="1.682" data-line="17" id="l1.682.17"></span>καὶ μεταβληθέντα, καὶ χρηστὸν αἷμα γενόμενα, κατ’ οὐσίαν
<span class="pb" data-page="1.683" id="p1.683"></span>
<span class="lb" data-page="1.683" data-line="1" id="l1.683.1"></span>αὐξήσει τὸ ἔμφυτον τῷ ζώῳ θερμὸν, οὐ κατὰ ποιότητα.
<span class="lb" data-page="1.683" data-line="2" id="l1.683.2"></span>καθόλου γὰρ, ἄντε ψυχρὸν, ἄντε θερμὸν ᾖ τῇ δυνάμει
<span class="lb" data-page="1.683" data-line="3" id="l1.683.3"></span>τὸ σιτίον, ἐπειδὰν αἱματωθῇ, τὴν ἔμφυτον ὡσαύτως αὐξήσει
<span class="lb" data-page="1.683" data-line="4" id="l1.683.4"></span>θερμασίαν· ἄχρι δ’ ἂν ἄγηται μὲν εἰς αἵματος ἰδέαν,
<span class="lb" data-page="1.683" data-line="5" id="l1.683.5"></span>οὔπω δὲ τελέως αἱμαχθῇ, ψύχει καὶ θερμαίνει τὸ σῶμα
<span class="lb" data-page="1.683" data-line="6" id="l1.683.6"></span>δίκην φαρμάκου. ἅπας δ’ οὗτος ὁ λόγος ἐκ μιᾶς ἀρχῆς
<span class="lb" data-page="1.683" data-line="7" id="l1.683.7"></span>ἤρτηται. διὸ καὶ φυλάττειν αὐτὴν ἀεὶ χρὴ, καὶ μεμνῆσθαι
<span class="lb" data-page="1.683" data-line="8" id="l1.683.8"></span>διὰ παντὸς, ὡς ἕκαστον τῶν σωμάτων ἰδιότητά τινα
<span class="lb" data-page="1.683" data-line="9" id="l1.683.9"></span>κέκτηται κράσεως, οἰκείαν μὲν τῇδέ τινι τῇ φύσει, διαφερομένην
<span class="lb" data-page="1.683" data-line="10" id="l1.683.10"></span>δὲ τῇδέ τινι· καὶ ὡς, εἰ μὲν ἀλλοιώσειε τὸ οἰκεῖον
<span class="lb" data-page="1.683" data-line="11" id="l1.683.11"></span>εἰς τὴν ἑαυτοῦ φύσιν, αὐξήσει τὴν οὐσίαν οὕτω τῆς ἐν
<span class="lb" data-page="1.683" data-line="12" id="l1.683.12"></span>αὐτῷ θερμασίας· εἰ δ’ ἀλλοιωθείη, δυοῖν θάτερον αὐτῷ
<span class="lb" data-page="1.683" data-line="13" id="l1.683.13"></span>συμβήσεται, θερμαίνοντος μὲν τοῦ μεταβάλλοντος, ἐπικτήσασθαί
<span class="lb" data-page="1.683" data-line="14" id="l1.683.14"></span>τινα θερμασίαν, μὴ θερμαίνοντος δὲ, τὴν οἰκείαν
<span class="lb" data-page="1.683" data-line="15" id="l1.683.15"></span>ἀπολέσαι. δῆλον οὖν ἐκ τούτοιν, ὡς ἐν τῷ πρός τι σύμπαντά
<span class="lb" data-page="1.683" data-line="16" id="l1.683.16"></span>ἐστι τὰ τοιαῦτα. πρὸς γὰρ τὴν ἰδιότητα τῆς ἀλλοιούσης
<span class="lb" data-page="1.683" data-line="17" id="l1.683.17"></span>φύσεως ἕκαστον τῶν προσφερομένων ἢ τροφῆς, ἢ
<span class="pb" data-page="1.684" id="p1.684"></span>
<span class="lb" data-page="1.684" data-line="1" id="l1.684.1"></span>φαρμάκου, ἢ ἀμφοτέρων λόγον ὑφέξει. οἷον τὸ κώνειον τῷ
<span class="lb" data-page="1.684" data-line="2" id="l1.684.2"></span>ψαρὶ μὲν τροφὴ, φάρμακον δ’ ἀνθρώπῳ· καὶ τοῖς μὲν ὄρτυξιν
<span class="lb" data-page="1.684" data-line="3" id="l1.684.3"></span>ἑλλέβορος τροφὴ, τοῖς δ’ ἀνθρώποις φάρμακον.
<span class="lb" data-page="1.684" data-line="4" id="l1.684.4"></span>ἡ μὲν γὰρ τῶν ὀρτύγων κρᾶσις ἐξομοιοῦν ἑαυτῇ δύναται
<span class="lb" data-page="1.684" data-line="5" id="l1.684.5"></span>τὸν ἑλλέβορον, ἡ δὲ τῶν ἀνθρώπων οὐ δύναται.
</p>
          </article>

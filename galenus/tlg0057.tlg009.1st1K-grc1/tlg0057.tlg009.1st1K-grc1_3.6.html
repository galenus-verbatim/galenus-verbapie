<article xmlns="http://www.w3.org/1999/xhtml" id="urn:cts:greekLit:tlg0057.tlg009.1st1K-grc1:3.6">
<span class="pb page1" data-page="1.692" id="p1.692"></span>
<span class="milestone ed1page page1" data-n="1.85" data-unit="ed1page" id="ed1page.1.85"></span>
<span class="milestone ed2page page1" data-n="3.89" data-unit="ed2page" id="ed2page.3.89"></span>
            <p>
<span class="lb" data-page="1.692" data-line="16" id="l1.692.16"></span>Νυνὶ δὲ πάλιν ἀναμνήσας, ὧν ἤδη καὶ πρόσθεν
<span class="lb" data-page="1.692" data-line="17" id="l1.692.17"></span>εἶπον, ἐπιθεῖναι πειράσομαι τῷ παρόντι λόγῳ τὴν προσήκουσαν
<span class="lb" data-page="1.692" data-line="18" id="l1.692.18"></span>τελευτήν. ἐπειδὴ γὰρ τὸ θερμὸν σῶμα πολλαχῶς ἐλέγετο,
<span class="pb" data-page="1.693" id="p1.693"></span>
<span class="lb" data-page="1.693" data-line="1" id="l1.693.1"></span>καὶ γὰρ καὶ τὸ τὴν ἄκραν ἔχον ποιότητα, τὸ στοιχεῖον
<span class="lb" data-page="1.693" data-line="2" id="l1.693.2"></span>αὐτὸ, καὶ τὸ κατ’ ἐπικράτησιν αὐτῆς ὀνομαζόμενον, ἔτι τε τὸ
<span class="lb" data-page="1.693" data-line="3" id="l1.693.3"></span>πρὸς ἕτερον λεγόμενον, ἤτοι πρὸς τὸ σύμμετρον ὁμογενὲς, ἢ
<span class="lb" data-page="1.693" data-line="4" id="l1.693.4"></span>πρὸς ὁτιοῦν τὸ τυχὸν, οὕτω χρὴ καὶ τὸ δυνάμει μὲν θερμὸν,
<span class="lb" data-page="1.693" data-line="5" id="l1.693.5"></span>ἐνεργείᾳ δ’ οὐδέπω, καὶ νοεῖσθαι καὶ δοκιμάζεσθαι πολλαχῶς.
<span class="lb" data-page="1.693" data-line="6" id="l1.693.6"></span><span class="milestone ed2page" data-n="3.90" data-unit="ed2page" id="ed2page.3.90"></span>ὅθεν οὐκ ὀρθῶς, εἴ τι μὴ ταχέως ἐκπυροῦται, τοῦτ’
<span class="lb" data-page="1.693" data-line="7" id="l1.693.7"></span>ἔνιοι νομίζουσιν οὐδὲ πρὸς ἡμᾶς εἶναι δυνάμει θερμόν. εἴτε γὰρ
<span class="lb" data-page="1.693" data-line="8" id="l1.693.8"></span>εὔπεπτόν ἐστι, καὶ τρέφει ταχέως, εἴη ἂν ὡς πρὸς ἡμᾶς θερμὸν,
<span class="lb" data-page="1.693" data-line="9" id="l1.693.9"></span>εἴτε θερμαίνει προσφερόμενον ὡς φάρμακον, εἴη ἂν καὶ
<span class="lb" data-page="1.693" data-line="10" id="l1.693.10"></span>τοῦτο δυνάμει θερμὸν ὡς πρὸς ἄνθρωπον. οὕτω δὲ καὶ καθ’
<span class="lb" data-page="1.693" data-line="11" id="l1.693.11"></span>ἕκαστον εἶδος ζώου τὸ δυνάμει θερμὸν, εἴθ’ ὡς φάρμακον,
<span class="lb" data-page="1.693" data-line="12" id="l1.693.12"></span>εἴθ’ ὡς τροφὴ, πρὸς ἐκεῖνο λέγεται μόνον τὸ ζῶον. ἐν γὰρ τῷ
<span class="lb" data-page="1.693" data-line="13" id="l1.693.13"></span>πρός τι τὸ δυνάμει πᾶν, ὥστε καὶ ἡ βάσανος ἡ οἰκεία βελτίων
<span class="lb" data-page="1.693" data-line="14" id="l1.693.14"></span>τῆς ἔξωθεν. οἰκεία δὲ μία καθ’ ἕκαστον, εἰ φαίνοιτο
<span class="lb" data-page="1.693" data-line="15" id="l1.693.15"></span>ταχέως γινόμενον τοιοῦτο, ὁποῖον ἔφαμεν ὑπάρχειν αὐτὸ δυνάμει.
<span class="lb" data-page="1.693" data-line="16" id="l1.693.16"></span>πῦρ μὲν γάρ ἐστι δυνάμει πᾶν, ὅ τι ἂν ταχέως ἐκπυροῦται·
<span class="pb" data-page="1.694" id="p1.694"></span>
<span class="lb" data-page="1.694" data-line="1" id="l1.694.1"></span>δυνάμει δὲ ὡς πρὸς ἄνθρωπον θερμὸν, ὅπερ ἦν ἓν εἶδος τῶν
<span class="lb" data-page="1.694" data-line="2" id="l1.694.2"></span>κατ’ ἐπικράτησιν θερμῶν, ὅταν ἀνθρώπῳ προσφερόμενον ἢ
<span class="lb" data-page="1.694" data-line="3" id="l1.694.3"></span>τὴν ποιότητα τῆς ἐμφύτου θερμασίας, ἢ τὴν οὐσίαν αὐξάνῃ.
<span class="lb" data-page="1.694" data-line="4" id="l1.694.4"></span>τὰ δ’ αὐτὰ κᾀπὶ τῶν ἄλλων εἰρῆσθαι χρὴ νομίζειν, ὅσα δυνάμει
<span class="lb" data-page="1.694" data-line="5" id="l1.694.5"></span>λέγεται ψυχρὰ καὶ ξηρὰ, καὶ ὑγρὰ καὶ θερμά. καὶ γὰρ
<span class="lb" data-page="1.694" data-line="6" id="l1.694.6"></span>καὶ ταῦτα, τὰ μὲν ὡς πρὸς αὐτὰ τὰ στοιχεῖα, τὰ δὲ ὡς κατ’
<span class="lb" data-page="1.694" data-line="7" id="l1.694.7"></span>ἐπικράτησιν ὠνομασμένα, καὶ νοεῖσθαι χρὴ, καὶ δοκιμάζεσθαι,
<span class="lb" data-page="1.694" data-line="8" id="l1.694.8"></span>καὶ διδάσκεσθαι. δῆλον δ’, ὡς καὶ τὴν κρίνουσαν ἁφὴν ἁπάσης
<span class="lb" data-page="1.694" data-line="9" id="l1.694.9"></span>ἐπικτήτου θερμασίας τε καὶ ψύξεως ἀπηλλάχθαι χρὴ, καθότι
<span class="lb" data-page="1.694" data-line="10" id="l1.694.10"></span>κᾀπὶ τῶν φαρμάκων αὐτῶν εἴρηται πρόσθεν.
</p>
          </article>

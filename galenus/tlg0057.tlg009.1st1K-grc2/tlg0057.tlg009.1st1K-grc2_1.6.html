<article xmlns="http://www.w3.org/1999/xhtml" id="urn:cts:greekLit:tlg0057.tlg009.1st1K-grc2:1.6">
<span class="pb page1" data-page="19" id="p19"></span>


            <p>
<span class="lb" data-page="19" data-line="10" id="l19.10"></span>Λέλεκται μὲν οὖν ἐπὶ πλεῖστον ἡμῖν ὑπὲρ
<span class="lb" data-page="19" data-line="11" id="l19.11"></span>ἁπάσης τῆς τοιαύτης χρήσεως τῶν ὀνομάτων ἐν τῷ δευτέρῳ
<span class="lb" data-page="19" data-line="12" id="l19.12"></span>Περὶ διαγνώσεως σφυγμῶν· ἀνάγκη δ’, ὡς ἔοικεν, εἰπεῖν τι
<span class="lb" data-page="19" data-line="13" id="l19.13"></span>καὶ νῦν ὑπὲρ αὐτῶν διὰ κεφαλαίων, ὅσον εἰς τὰ παρόντα
<span class="lb" data-page="19" data-line="14" id="l19.14"></span>χρήσιμον. τὸ μὲν ἁπλῶς ξηρόν, ὃ πρὸς μηδὲν ἕτερον λέγεται,
<span class="lb" data-page="19" data-line="15" id="l19.15"></span>μόνοις τοῖς στοιχείοις ὑπάρχει, πυρί τε καὶ γῇ, καὶ μὲν
<span class="lb" data-page="19" data-line="16" id="l19.16"></span><span class="milestone kuhnpb" data-n="1.539" data-unit="kuhn.pb" id="kuhn.pb.1.539"></span>δὴ καὶ τὸ ὑγρὸν ὕδατι καὶ ἀέρι. κατὰ ταὐτὰ δὲ καὶ περὶ
<span class="lb" data-page="19" data-line="17" id="l19.17"></span>θερμοῦ καὶ ψυχροῦ χρὴ νοεῖν· οὐδὲν γὰρ τῶν ἄλλων σωμάτων
<span class="lb" data-page="19" data-line="18" id="l19.18"></span>ἀκριβῶς οὔτε θερμὸν οὔτε ψυχρόν ἐστιν ἀλλ’ ἢ τὰ
<span class="lb" data-page="19" data-line="19" id="l19.19"></span>στοιχεῖα μόνα. ὅ τι δ’ ἂν τῶν ἄλλων λάβῃς, ἐκ τούτων
<span class="lb" data-page="19" data-line="20" id="l19.20"></span>κέκραται καὶ διὰ τοῦτο κατὰ τὸ δεύτερον σημαινόμενον
<span class="lb" data-page="19" data-line="21" id="l19.21"></span>οὐκέθ’ ἁπλῶς θερμὸν ἢ ψυχρὸν ὡς ἄμικτόν τε καὶ εἰλικρινές,
<span class="lb" data-page="19" data-line="22" id="l19.22"></span>ἀλλ’ ὡς ἤτοι πλέονος μὲν τοῦ θερμοῦ, τοῦ ψυχροῦ
<span class="lb" data-page="19" data-line="23" id="l19.23"></span>δ’ ἐλάττονος, ἢ τοῦ μὲν ψυχροῦ πλέονος, ἐλάττονος δὲ τοῦ
<span class="lb" data-page="19" data-line="24" id="l19.24"></span>θερμοῦ μετέχον ἕκαστον τῶν ἄλλων ἢ θερμὸν ἢ ψυχρὸν
<span class="lb" data-page="19" data-line="25" id="l19.25"></span>λέγεται. δύο μὲν δὴ ταῦτα σημαινόμενα τοῦ θερμοῦ καὶ
<span class="lb" data-page="19" data-line="26" id="l19.26"></span>ψυχροῦ καὶ ξηροῦ καὶ ὑγροῦ, τὸ μὲν ἁπλῶς λεγόντων ἡμῶν
<span class="lb" data-page="19" data-line="27" id="l19.27"></span>ἄμικτόν τε καὶ εἰλικρινές, ἕτερον δὲ μικτὸν μὲν ἐκ τῶν
<span class="lb" data-page="19" data-line="28" id="l19.28"></span>ἐναντίων, ἀλλὰ τῷ τοῦ πλεονεκτοῦντος ὀνόματι προσαγορευόμενον.
<span class="lb" data-page="19" data-line="29" id="l19.29"></span>οὕτω μὲν οὖν ὑγρὸν αἷμα καὶ φλέγμα καὶ πιμελὴ
<span class="lb" data-page="19" data-line="30" id="l19.30"></span>καὶ οἶνος ἔλαιόν τε καὶ μέλι καὶ τῶν ἄλλων τῶν τοιούτων
<span class="lb" data-page="19" data-line="31" id="l19.31"></span>ἕκαστον λέγεται. ὀστᾶ δὲ καὶ χόνδροι καὶ ὄνυχες καὶ ὁπλαὶ
<span class="pb" data-page="20" id="p20"></span>
<span class="lb" data-page="20" data-line="1" id="l20.1"></span>καὶ κέρατα καὶ τρίχες καὶ λίθοι καὶ ξύλα καὶ ψάμμος καὶ
<span class="lb" data-page="20" data-line="2" id="l20.2"></span><span class="milestone kuhnpb" data-n="1.540" data-unit="kuhn.pb" id="kuhn.pb.1.540"></span>κέραμος ἐλάττονα μὲν ὑγροῦ μοῖραν ἔχει, πλείονα δὲ ξηροῦ
<span class="lb" data-page="20" data-line="3" id="l20.3"></span>καὶ διὰ τοῦτο πάλιν ἅπαντα τὰ τοιαῦτα ξηρὰ προσαγορεύεται.
<span class="lb" data-page="20" data-line="4" id="l20.4"></span>μύρμηξ δὲ ξηρὸν καὶ σκώληξ ὑγρὸν ὡς ζῷα καὶ πάλιν
<span class="lb" data-page="20" data-line="5" id="l20.5"></span>ἐν αὐτοῖς τοῖς σκώληξιν ὁδὶ μὲν ξηρότερος, ὁδὶ δ’ ὑγρότερος
<span class="lb" data-page="20" data-line="6" id="l20.6"></span>ἢ ἁπλῶς ὡς σκώληξ ἢ τῷδέ τινι παραβαλλόμενος ἑτέρῳ.
<span class="lb" data-page="20" data-line="7" id="l20.7"></span>Αὐτὸ δὲ δὴ τοῦτο τί ποτ’ ἐστίν, ὅταν οὕτω λέγωμεν,
<span class="lb" data-page="20" data-line="8" id="l20.8"></span>ὡς σκώληξ ὑγρός, ὡς ἄνθρωπος θερμός, ὡς κύων ψυχρός,
<span class="lb" data-page="20" data-line="9" id="l20.9"></span><span class="milestone lineno" data-n="10" data-unit="lineno" id="lineno.10"></span>εἰ μή τις ἀκριβῶς ἀκούσειέ τε καὶ νοήσειεν, ἅπαντα συγκεχύσθαι
<span class="lb" data-page="20" data-line="10" id="l20.10"></span>τὸν λόγον ἀνάγκη. τὸ δ’ ἀκριβῶς ἐστιν, ὃ κἀν τῷ
<span class="lb" data-page="20" data-line="11" id="l20.11"></span>δευτέρῳ Περὶ διαγνώσεως τῶν σφυγμῶν λέγεται, τὸ κατὰ
<span class="lb" data-page="20" data-line="12" id="l20.12"></span>γένος ἢ εἶδος ὀνομάζεσθαι τηνικαῦθ’ ἕκαστον οὐ θερμὸν
<span class="lb" data-page="20" data-line="13" id="l20.13"></span>μόνον ἢ ψυχρὸν ἢ ξηρὸν ἢ ὑγρόν, ἀλλὰ καὶ μέγα καὶ
<span class="lb" data-page="20" data-line="14" id="l20.14"></span><span class="milestone lineno" data-n="15" data-unit="lineno" id="lineno.15"></span>μικρὸν καὶ ταχὺ καὶ βραδὺ καὶ τῶν τοιούτων ἕκαστον, ὅταν
<span class="lb" data-page="20" data-line="15" id="l20.15"></span>ὑπὲρ τὸ σύμμετρόν τε καὶ μέσον ᾖ, οἷον ζῷον θερμόν, ὅταν
<span class="lb" data-page="20" data-line="16" id="l20.16"></span>ὑπὲρ τὸ μέσον ᾖ τῇ κράσει ζῷον, ἢ ἵππος θερμός, ὅταν
<span class="lb" data-page="20" data-line="17" id="l20.17"></span>ὑπὲρ τὸν μέσον ἵππον ᾖ. τὰ μέσα δ’ ἐν ἑκάστῳ γένει τε
<span class="lb" data-page="20" data-line="18" id="l20.18"></span>καὶ εἴδει τὰ σύμμετρά ἐστιν· ἴσον γὰρ ἀπέχει τῶν ἄκρων
<span class="lb" data-page="20" data-line="19" id="l20.19"></span><span class="milestone kuhnpb" data-n="1.541" data-unit="kuhn.pb" id="kuhn.pb.1.541"></span>
              <span class="milestone lineno" data-n="20" data-unit="lineno" id="lineno.20"></span>ἐν ἐκείνῳ τῷ γένει τε καὶ εἴδει. γένος μὲν οὖν τὸ ζῷον,
<span class="lb" data-page="20" data-line="20" id="l20.20"></span>ἵππος δὲ καὶ βοῦς καὶ κύων εἴδη. καὶ δὴ καὶ μέσον μέν
<span class="lb" data-page="20" data-line="21" id="l20.21"></span>ἐστι τῇ κράσει καθ’ ὅλον τὸ γένος τῶν ζῴων ὁ ἄνθρωπος·
<span class="lb" data-page="20" data-line="22" id="l20.22"></span>ἐν γὰρ τοῖς ἐφεξῆς τοῦτο δειχθήσεται. μέσος δ’ ὡς ἐν ἀνθρώποις
<span class="lb" data-page="20" data-line="23" id="l20.23"></span>κατ’ εἶδος ὁ καλούμενος εὔσαρκος· οὗτος δ’ ἐστίν,
<span class="lb" data-page="20" data-line="24" id="l20.24"></span><span class="milestone lineno" data-n="25" data-unit="lineno" id="lineno.25"></span>ὃν οὔτε παχὺν οὔτε λεπτὸν ἔχομεν εἰπεῖν οὔτε θερμὸν οὔτε
<span class="lb" data-page="20" data-line="25" id="l20.25"></span>ψυχρὸν οὔτ’ ἄλλῳ τινὶ τῶν ἀμετρίαν ἐνδεικνυμένων ὀνομάτων
<span class="lb" data-page="20" data-line="26" id="l20.26"></span>προσαγορεῦσαι. ὅστις δ’ ἂν ὑπὲρ τοῦτον ᾖ, πάντως
<span class="lb" data-page="20" data-line="27" id="l20.27"></span>οὗτος ἢ θερμότερός ἐστιν ἢ ψυχρότερος ἢ ξηρότερος ἢ ὑγρότερος. ﻿
<span class="pb" data-page="21" id="p21"></span>
<span class="lb" data-page="21" data-line="1" id="l21.1"></span>ὀνομάζεται δὲ πῇ μὲν ἁπλῶς ὁ τοιοῦτος, πῇ δ’ οὐχ
<span class="lb" data-page="21" data-line="2" id="l21.2"></span>ἁπλῶς· ἁπλῶς μέν, ὅτι θερμὸς ἢ ψυχρὸς ἢ ξηρὸς ἢ ὑγρὸς
<span class="lb" data-page="21" data-line="3" id="l21.3"></span>εἶναι λέγεται, μηκέτι παραβαλλόμενος ἀφωρισμένως ἑνὶ τῷδε.
<span class="lb" data-page="21" data-line="4" id="l21.4"></span>καθ’ ἕτερον δὲ τρόπον οὐχ ἁπλῶς, ὅτι τῷ συμμέτρῳ τε καὶ
<span class="lb" data-page="21" data-line="5" id="l21.5"></span>μέσῳ παντὸς τοῦ εἴδους παραβάλλεται. οὕτω δὲ καὶ κύων
<span class="lb" data-page="21" data-line="6" id="l21.6"></span>ζῷον ξηρὸν ἁπλῶς μέν, ὡς ἄν τῳ δόξειε, λέγεται, μηκέτι
<span class="lb" data-page="21" data-line="7" id="l21.7"></span>παραβαλλόμενος, εἰ τύχοι, μύρμηκι, καθ’ ἕτερον δὲ τρόπον
<span class="lb" data-page="21" data-line="8" id="l21.8"></span><span class="milestone kuhnpb" data-n="1.542" data-unit="kuhn.pb" id="kuhn.pb.1.542"></span>οὐχ ἁπλῶς, ὅτι τῷ συμμέτρῳ τε καὶ μέσῳ τῇ κράσει τῶν
<span class="lb" data-page="21" data-line="9" id="l21.9"></span>ζῴων ἁπάντων, ὅ τί ποτ’ ἂν ᾖ τοῦτο, παραβάλλεται.
<span class="lb" data-page="21" data-line="10" id="l21.10"></span>Πρόδηλον οὖν ἤδη γέγονεν, ὡς ἕκαστον τῶν οὕτω λεγομένων
<span class="lb" data-page="21" data-line="11" id="l21.11"></span>ἢ ἓν ἑνὶ παραβάλλοντες ὅτῳ δήποτε θερμὸν ἢ ψυχρὸν
<span class="lb" data-page="21" data-line="12" id="l21.12"></span>ἢ ξηρὸν ἢ ὑγρὸν ὡς πρὸς ἐκεῖνο λέγομεν ἢ τῷ μέσῳ, καθ’
<span class="lb" data-page="21" data-line="13" id="l21.13"></span>ὅπερ ἂν εἶδος ἢ γένος ᾖ τὸ λεγόμενον, οἷον εἶδος μὲν ἵππον
<span class="lb" data-page="21" data-line="14" id="l21.14"></span>καὶ βοῦν καὶ κύνα καὶ πλάτανον καὶ κυπάριττον καὶ
<span class="lb" data-page="21" data-line="15" id="l21.15"></span>συκῆν, γένος δὲ ζῷον ἢ φυτόν. ἐπὶ τούτοις τρίτον ἄλλο
<span class="lb" data-page="21" data-line="16" id="l21.16"></span>σημαινόμενον ἦν τῶν ἁπλῶς λεγομένων, ἃ δὴ καὶ τὰς ἀμίκτους
<span class="lb" data-page="21" data-line="17" id="l21.17"></span>τε καὶ ἄκρας ἔφαμεν ἔχειν ποιότητας ὀνομάζεσθαί τε
<span class="lb" data-page="21" data-line="18" id="l21.18"></span>στοιχεῖα· καὶ μὲν δὴ καὶ τὰς ποιότητας αὐτὰς ὀνομάζομεν
<span class="lb" data-page="21" data-line="19" id="l21.19"></span>ἐνίοτε τοῖς ποιοῖς σώμασιν ὁμωνύμως. ἀλλὰ περὶ μὲν τούτων
<span class="lb" data-page="21" data-line="20" id="l21.20"></span>μετ’ ὀλίγον ἐροῦμεν. εἰς δὲ τὰ παρόντα, τῶν ποιῶν
<span class="lb" data-page="21" data-line="21" id="l21.21"></span>σωμάτων τριχῶς λεγομένων, ἐπισκοπεῖσθαι προσήκει, πῶς ἐν
<span class="lb" data-page="21" data-line="22" id="l21.22"></span>ἑκάστῃ ῥήσει κέχρηταί τις τῇ προσηγορίᾳ, πότερον ὡς ἁπλοῦν
<span class="lb" data-page="21" data-line="23" id="l21.23"></span>τι καὶ ἄμικτον δηλῶν ἢ ὡς πρὸς τὸ σύμμετρον ὁμογενὲς ἢ
<span class="lb" data-page="21" data-line="24" id="l21.24"></span><span class="milestone kuhnpb" data-n="1.543" data-unit="kuhn.pb" id="kuhn.pb.1.543"></span>ὁμοειδὲς παραβάλλων ἢ ὡς πρὸς τὸ τυχὸν ὁτιοῦν· οἷον
<span class="lb" data-page="21" data-line="25" id="l21.25"></span>ὅταν ὀστοῦν εἴπῃ τις ξηρὸν ἢ ψυχρὸν ἁπλῶς οὑτωσὶ μόνον
<span class="lb" data-page="21" data-line="26" id="l21.26"></span>ὀνομάσας ἄνευ τοῦ προσθεῖναι λέοντος ἢ κυνὸς ἢ ἀνθρώπου,
<span class="lb" data-page="21" data-line="27" id="l21.27"></span>δῆλον, ὡς πρὸς τὴν ὅλην φύσιν ἀποβλέπων ἁπάντων
<span class="lb" data-page="21" data-line="28" id="l21.28"></span>τῶν ἐν τῷ κόσμῳ σωμάτων ἐπινοεῖ τι μέσον, ᾧ παραβάλλων
<span class="pb" data-page="22" id="p22"></span>
<span class="lb" data-page="22" data-line="1" id="l22.1"></span>αὐτὸ ξηρὸν εἶναί φησιν. ἂν δέ γ’ εἴπῃ τὸ τοῦ λέοντος
<span class="lb" data-page="22" data-line="2" id="l22.2"></span>ὀστοῦν [ἢ τοῦ ἀνθρώπου ἢ τοῦ κυνὸς] ξηρὸν εἶναι, δῆλον,
<span class="lb" data-page="22" data-line="3" id="l22.3"></span>ὡς ἐν αὐτοῖς πάλιν τοῖς τῶν ζῴων ὀστοῖς τῷ μέσῳ παραβάλλει.
<span class="lb" data-page="22" data-line="4" id="l22.4"></span>καὶ χρὴ κἀνταῦθά τι νοῆσαι, πάντων τῶν ζῴων
<span class="lb" data-page="22" data-line="5" id="l22.5"></span>τῶν μὲν μᾶλλον τῶν δ’ ἧττον ἐχόντων ὀστᾶ ξηρά, μέσον
<span class="lb" data-page="22" data-line="6" id="l22.6"></span>εἶναι τὴν κρᾶσιν ὀστοῦν ἔν τινι γένει ζῴων, οἷον ἀνθρώπων,
<span class="lb" data-page="22" data-line="7" id="l22.7"></span>εἰ τύχοι, καὶ τούτῳ τἆλλα παραβαλλόμενα τὰ μὲν ξηρά,
<span class="lb" data-page="22" data-line="8" id="l22.8"></span>τὰ δ’ οὐ ξηρὰ προσαγορεύεσθαι. καὶ μὲν δὴ κἀν τοῖς
<span class="lb" data-page="22" data-line="9" id="l22.9"></span>ἀνθρώποις αὐτοῖς πάλιν ὁ μέν τις ξηρόν, ὁ δ’ ὑγρὸν ὀστοῦν
<span class="lb" data-page="22" data-line="10" id="l22.10"></span>ἔχειν λεχθήσεται, τῷ μέσῳ παραβαλλόμενος ὡς ἐν ἀνθρώποις.
<span class="lb" data-page="22" data-line="11" id="l22.11"></span>Ὅτι δ’ ἐν ἅπασι τοῖς οὖσι τὸ μέσον τῶν ἄκρων ἐστί τὸ
<span class="lb" data-page="22" data-line="12" id="l22.12"></span><span class="milestone kuhnpb" data-n="1.544" data-unit="kuhn.pb" id="kuhn.pb.1.544"></span>σύμμετρόν τε καὶ κατ’ ἐκεῖνο τὸ γένος ἢ εἶδος εὔκρατον,
<span class="lb" data-page="22" data-line="13" id="l22.13"></span>ἀεὶ χρὴ προσυπακούειν ἐν ἅπαντι τῷ λόγῳ, κἂν παρελθόντες
<span class="lb" data-page="22" data-line="14" id="l22.14"></span>ποτὲ τῇ λέξει τύχωμεν αὐτό, καὶ δὴ καὶ τούτων οὕτως
<span class="lb" data-page="22" data-line="15" id="l22.15"></span>ἐχόντων, ὅταν ὑγρὰν εἶναί τις εἴπῃ τήνδε τὴν κρᾶσιν ἢ
<span class="lb" data-page="22" data-line="16" id="l22.16"></span>θερμήν, ἐρωτᾶν, ὅπως εἴρηκεν, ἆρά γε τῷδέ τινι παραβάλλων
<span class="lb" data-page="22" data-line="17" id="l22.17"></span>ἀφωρισμένως ἑνί, καθάπερ, εἰ τύχοι, τῷ Πλάτωνι
<span class="lb" data-page="22" data-line="18" id="l22.18"></span>τὸν Θεόφραστον, ἢ κατὰ γένος ὁτιοῦν ἢ εἶδος· [ἢ γὰρ ὡς
<span class="lb" data-page="22" data-line="19" id="l22.19"></span>ἄνθρωπον ἢ ὡς ζῷον ἢ ὡς οὐσίαν ἁπλῶς]. τὸ γὰρ δὴ
<span class="lb" data-page="22" data-line="20" id="l22.20"></span>τρίτον σημαινόμενον ἑκάστου τῶν τοιούτων ὀνομάτων, ὅπερ
<span class="lb" data-page="22" data-line="21" id="l22.21"></span>ἁπλοῦν ἐλέγομεν εἶναι καὶ ἄμικτον, οὐκ ἔστιν ἐν τοῖς κεκραμένοις,
<span class="lb" data-page="22" data-line="22" id="l22.22"></span>ἀλλ’ ἐν αὐτοῖς τοῖς πρώτοις, ἃ δὴ καὶ στοιχεῖα
<span class="lb" data-page="22" data-line="23" id="l22.23"></span>προσαγορεύομεν, ὥστε τριχῶς ἑκάστου τῶν ποιῶν σωμάτων
<span class="lb" data-page="22" data-line="24" id="l22.24"></span>λεγομένου τῶν δύο μόνων ἡμᾶς χρῄζειν εἰς τὴν περὶ κράσεων
<span class="lb" data-page="22" data-line="25" id="l22.25"></span>πραγματείαν ἢ πρὸς τὸ τυχὸν ὁτιοῦν παραβάλλοντας
<span class="lb" data-page="22" data-line="26" id="l22.26"></span>ἢ πρὸς τὸ σύμμετρον ὁμογενές.
<span class="pb" data-page="23" id="p23"></span>
<span class="lb" data-page="23" data-line="1" id="l23.1"></span>Ἐπεὶ δὲ πολλὰ τὰ γένη, καθάπερ οὖν καὶ τὰ ἄτομα,
<span class="lb" data-page="23" data-line="2" id="l23.2"></span>δυνήσεται ταὐτὸν σῶμα καὶ θερμὸν καὶ ψυχρὸν καὶ ξηρὸν
<span class="lb" data-page="23" data-line="3" id="l23.3"></span><span class="milestone kuhnpb" data-n="1.545" data-unit="kuhn.pb" id="kuhn.pb.1.545"></span>καὶ ὑγρὸν εἶναι κατὰ πολλοὺς τρόπους. ἀλλ’ ὅταν μὲν ἑνὶ
<span class="lb" data-page="23" data-line="4" id="l23.4"></span>τῷ τυχόντι παραβάλληται, πάνυ σαφές ἐστιν, ὡς ἐγχωρεῖ
<span class="lb" data-page="23" data-line="5" id="l23.5"></span>τἀναντία λέγεσθαι ταὐτόν, οἷον Δίωνα Θέωνος μὲν καὶ
<span class="lb" data-page="23" data-line="6" id="l23.6"></span>Μέμνονος ξηρότερον, Ἀρίστωνος δὲ καὶ Γλαύκωνος ὑγρότερον.
<span class="lb" data-page="23" data-line="7" id="l23.7"></span>ὅταν δὲ πρὸς τὸ σύμμετρον ὁμογενὲς ἢ ὁμοειδές,
<span class="lb" data-page="23" data-line="8" id="l23.8"></span>ἐνταῦθ’ ἤδη συγχεῖσθαί τε καὶ ταράττεσθαι συμβαίνει τοὺς
<span class="lb" data-page="23" data-line="9" id="l23.9"></span>ἀγυμνάστους. ὁ γὰρ αὐτὸς ἄνθρωπος ὑγρὸς ἅμα καὶ θερμὸς
<span class="lb" data-page="23" data-line="10" id="l23.10"></span>εἶναι δύναται καὶ ξηρὸς καὶ ψυχρός, ξηρὸς μὲν καὶ
<span class="lb" data-page="23" data-line="11" id="l23.11"></span>ψυχρὸς ὡς πρὸς τὸν σύμμετρον ἄνθρωπον παραβαλλόμενος,
<span class="lb" data-page="23" data-line="12" id="l23.12"></span>ὑγρὸς δὲ καὶ θερμὸς ὡς πρὸς ἄλλο τι ἢ ζῷον ἢ φυτὸν ἢ
<span class="lb" data-page="23" data-line="13" id="l23.13"></span>οὐσίαν ἡντινοῦν, οἷον ὡς πρὸς μὲν ζῷον, εἰ τύχοι, μέλιττάν
<span class="lb" data-page="23" data-line="14" id="l23.14"></span>τε καὶ μύρμηκα, πρὸς δὲ φυτὸν ἐλαίαν ἢ συκῆν ἢ δάφνην,
<span class="lb" data-page="23" data-line="15" id="l23.15"></span>πρὸς οὐσίαν δέ τιν’ ἑτέραν, ἣ μήτε ζῷόν ἐστι μήτε φυτόν,
<span class="lb" data-page="23" data-line="16" id="l23.16"></span>οἷον λίθον ἢ σίδηρον ἢ χαλκόν. ἐν τούτοις δὲ τὸ μὲν πρὸς
<span class="lb" data-page="23" data-line="17" id="l23.17"></span>ἄνθρωπον παραβάλλειν πρὸς ὁμοειδές ἐστι παραβάλλειν, τὸ
<span class="lb" data-page="23" data-line="18" id="l23.18"></span>δὲ πρὸς μέλιτταν ἢ μύρμηκα πρὸς ὁμογενές, ὡσαύτως δὲ
<span class="lb" data-page="23" data-line="19" id="l23.19"></span><span class="milestone kuhnpb" data-n="1.546" data-unit="kuhn.pb" id="kuhn.pb.1.546"></span>καὶ πρὸς φυτὸν ὁτιοῦν. ἔστι γὰρ ἀνωτέρω τοῦ ζῴου
<span class="lb" data-page="23" data-line="20" id="l23.20"></span>τοῦτο τὸ γένος, ὥσπερ οὖν καὶ αὐτοῦ τούτου λίθος καὶ
<span class="lb" data-page="23" data-line="21" id="l23.21"></span>σίδηρος καὶ χαλκὸς ἐκ τῶν ἄνωθεν γενῶν. καλείσθω γοῦν
<span class="lb" data-page="23" data-line="22" id="l23.22"></span>〈πρὸς〉 ὁμογενὲς ἕνεκα συντόμου διδασκαλίας ἡ τοιαύτη
<span class="lb" data-page="23" data-line="23" id="l23.23"></span>σύμπασα παραβολή, τοσόνδε μόνον ἐν αὐτῇ διελομένων ἡμῶν,
<span class="lb" data-page="23" data-line="24" id="l23.24"></span>ὡς, ἐπειδὰν μὲν ἁπλῶς οὐσία τις εὔκρατος λέγηται καὶ ταύτης
<span class="lb" data-page="23" data-line="25" id="l23.25"></span>δέ τις ἑτέρα ξηροτέρα καὶ θερμοτέρα καὶ ψυχροτέρα
<span class="lb" data-page="23" data-line="26" id="l23.26"></span>καὶ ὑγροτέρα, τὴν μὲν εὔκρατον ἐνταῦθα τὴν ἐκ τῶν ἐναντίων
<span class="lb" data-page="23" data-line="27" id="l23.27"></span>ἀκριβῶς ἴσων συνελθόντων ὀνομάζομεν, ὅσον δ’ ἀπολείπεται
<span class="lb" data-page="23" data-line="28" id="l23.28"></span>τῆσδε καὶ πλεονεκτεῖ κατά τι, τῷ τοῦ πλεονεκτοῦντος
<span class="lb" data-page="23" data-line="29" id="l23.29"></span>ὀνόματι προσαγορεύομεν· ἐπειδὰν δ’ ἤτοι φυτὸν εὔκρατον
<span class="pb" data-page="24" id="p24"></span>
<span class="lb" data-page="24" data-line="1" id="l24.1"></span>ἢ ζῷον ὁτιοῦν εἴπωμεν, οὐκέθ’ ἁπλῶς ἀλλήλοις ἐν τῇ τοιαύτῃ
<span class="lb" data-page="24" data-line="2" id="l24.2"></span>λέξει τἀναντία παραβάλλομεν, ἀλλὰ πρὸς τὴν τοῦ φυτοῦ
<span class="lb" data-page="24" data-line="3" id="l24.3"></span>φύσιν ἢ τὴν τοῦ ζῴου τὴν ἀναφορὰν ποιούμεθα, συκῆν
<span class="lb" data-page="24" data-line="4" id="l24.4"></span>μὲν εὔκρατον. εἰ τύχοι, λέγοντες, ὅταν, οἵᾳ μάλιστα πρέπει
<span class="lb" data-page="24" data-line="5" id="l24.5"></span>τὴν φύσιν ὑπάρχειν συκῇ, τοιαύτη τις ᾖ, κύνα δ’ αὖ καὶ
<span class="lb" data-page="24" data-line="6" id="l24.6"></span>σῦν καὶ ἵππον καὶ ἄνθρωπον, ἐπειδὰν καὶ τούτων ἕκαστον
<span class="lb" data-page="24" data-line="7" id="l24.7"></span><span class="milestone kuhnpb" data-n="1.547" data-unit="kuhn.pb" id="kuhn.pb.1.547"></span>ἄριστα τῆς οἰκείας ἔχῃ φύσεως. αὐτὸ δὲ δὴ τοῦτο τὸ
<span class="lb" data-page="24" data-line="8" id="l24.8"></span>τῆς οἰκείας φύσεως ἔχειν ἄριστα ταῖς ἐνεργείαις κρίνεται.
<span class="lb" data-page="24" data-line="9" id="l24.9"></span>καὶ γὰρ καὶ φυτὸν καὶ ζῷον ὁτιοῦν ἄριστα διακεῖσθαι
<span class="lb" data-page="24" data-line="10" id="l24.10"></span>τηνικαῦτά φαμεν, ὅταν ἐνεργῄσῃ κάλλιστα. συκῆς μὲν γὰρ
<span class="lb" data-page="24" data-line="11" id="l24.11"></span>ἀρετὴ βέλτιστά τε καὶ πλεῖστα τελεσφορεῖν σῦκα· κατὰ ταὐτὰ
<span class="lb" data-page="24" data-line="12" id="l24.12"></span>δὲ καὶ τῆς ἀμπέλου τὸ πλείστας τε καὶ καλλίστας ἐκφέρειν
<span class="lb" data-page="24" data-line="13" id="l24.13"></span>σταφυλάς, ἵππου δὲ τὸ θεῖν ὠκύτατα καὶ κυνὸς εἰς μὲν
<span class="lb" data-page="24" data-line="14" id="l24.14"></span>θήρας τε καὶ φυλακὰς ἄκρως εἶναι θυμοειδῆ, πρὸς δὲ τοὺς
<span class="lb" data-page="24" data-line="15" id="l24.15"></span>οἰκείους πρᾳότατον.
<span class="lb" data-page="24" data-line="16" id="l24.16"></span>Ἅπαντ’ οὖν ταῦτα, τά τε ζῷα λέγω καὶ τὰ φυτά, τὴν
<span class="lb" data-page="24" data-line="17" id="l24.17"></span>ἀρίστην τε καὶ μέσην ἐν τῷ σφετέρῳ γένει κρᾶσιν ἔχειν
<span class="lb" data-page="24" data-line="18" id="l24.18"></span>ἐροῦμεν οὐχ ἁπλῶς, ὅταν ἰσότης ἀκριβὴς ᾖ τῶν ἐναντίων,
<span class="lb" data-page="24" data-line="19" id="l24.19"></span>ἀλλ’ ὅταν ἡ κατὰ δύναμιν αὐτοῖς ὑπάρχῃ συμμετρία. τοιοῦτον
<span class="lb" data-page="24" data-line="20" id="l24.20"></span>δέ τι καὶ τὴν δικαιοσύνην εἶναί φαμεν, οὐ σταθμῷ
<span class="lb" data-page="24" data-line="21" id="l24.21"></span>καὶ μέτρῳ τὸ ἴσον, ἀλλὰ τῷ προσήκοντί γε καὶ κατ’ ἀξίαν
<span class="lb" data-page="24" data-line="22" id="l24.22"></span>ἐξετάζουσαν. ἰσότης οὖν κράσεως ἐν ἅπασι τοῖς εὐκράτοις
<span class="lb" data-page="24" data-line="23" id="l24.23"></span>ζῴοις τε καὶ φυτοῖς ἐστιν, οὐχ ἡ κατὰ τὸν τῶν κερασθέντων
<span class="lb" data-page="24" data-line="24" id="l24.24"></span><span class="milestone kuhnpb" data-n="1.548" data-unit="kuhn.pb" id="kuhn.pb.1.548"></span>στοιχείων ὄγκον, ἀλλ’ ἡ τῇ φύσει τοῦ τε ζῴου καὶ τοῦ
<span class="lb" data-page="24" data-line="25" id="l24.25"></span>φυτοῦ πρέπουσα. πρέπει δ’ ἔσθ’ ὅτε τὸ μὲν ὑγρὸν τοῦ ξηροῦ,
<span class="lb" data-page="24" data-line="26" id="l24.26"></span>τὸ δὲ ψυχρὸν τοῦ θερμοῦ πλέον ὑπάρχειν. οὐ γὰρ ὁμοίαν
<span class="pb" data-page="25" id="p25"></span>
<span class="lb" data-page="25" data-line="1" id="l25.1"></span>χρὴ κρᾶσιν ἔχειν ἄνθρωπον καὶ λέοντα καὶ μέλιτταν καὶ
<span class="lb" data-page="25" data-line="2" id="l25.2"></span>κύνα. πρὸς δὴ τὸν ἐρόμενον, ἧστινός ἐστι κράσεως ἄνθρωπος
<span class="lb" data-page="25" data-line="3" id="l25.3"></span>ἢ ἵππος ἢ βοῦς ἢ κύων ἢ ὁτιοῦν ἄλλο τῶν πάντων,
<span class="lb" data-page="25" data-line="4" id="l25.4"></span>οὐχ ἁπλῶς ἀποκριτέον. οὐ γὰρ ἐγχωρεῖ τὰ πολλαχῶς λεγόμενά
<span class="lb" data-page="25" data-line="5" id="l25.5"></span>τε καὶ κρινόμενα καθ’ ἕνα τρόπον ἀποκρινάμενον ἀνέγκλητον
<span class="lb" data-page="25" data-line="6" id="l25.6"></span>εἶναι. χρὴ τοίνυν δυοῖν θάτερον, ἢ πάσας ἐπέρχεσθαι
<span class="lb" data-page="25" data-line="7" id="l25.7"></span>τὰς διαφορὰς ἢ περὶ τίνος ἤρετο πυθόμενον ἐκείνην
<span class="lb" data-page="25" data-line="8" id="l25.8"></span>μόνην εἰπεῖν. εἰ μὲν γὰρ ὡς ἐν ζῴοις πυνθάνοιτο, τίνος
<span class="lb" data-page="25" data-line="9" id="l25.9"></span>εἴη κράσεως, ἐπὶ τὸ μέσον ἁπάντων τῶν ζῴων τῇ κράσει
<span class="lb" data-page="25" data-line="10" id="l25.10"></span>βλέποντα τὴν ἀπόκρισιν ποιητέον· εἰ δ’ ἁπλῶς τε καὶ ὡς
<span class="lb" data-page="25" data-line="11" id="l25.11"></span>πρὸς ἅπασαν οὐσίαν, οὕτως ἤδη παραβάλλειν τἀναντία τῶν
<span class="lb" data-page="25" data-line="12" id="l25.12"></span>ἐν αὐτῷ πρὸς ἄλληλα καὶ σκοπεῖσθαι, μηκέτι πρὸς τὰς ἐνεργείας
<span class="lb" data-page="25" data-line="13" id="l25.13"></span>ἀναφέροντα τὴν κρᾶσιν, ἀλλὰ πρὸς τοὺς ὄγκους τῶν
<span class="lb" data-page="25" data-line="14" id="l25.14"></span><span class="milestone kuhnpb" data-n="1.549" data-unit="kuhn.pb" id="kuhn.pb.1.549"></span>στοιχείων. εἰ δ’ ἀφωρισμένως τῷδέ τινι παραβάλλων ἤρετο,
<span class="lb" data-page="25" data-line="15" id="l25.15"></span>πρὸς ἐκεῖνο μόνον αὐτὸ παραβλητέον. ἔτι δὲ μᾶλλον, εἴ
<span class="lb" data-page="25" data-line="16" id="l25.16"></span>τινος τῶν ἀτόμων οὐσιῶν, οἷον, εἰ τύχοι, Δίωνος ἢ τοῦδέ
<span class="lb" data-page="25" data-line="17" id="l25.17"></span>τινος τοῦ κυνὸς ἐρωτηθείημεν ὁποία τις ἡ κρᾶσίς ἐστιν,
<span class="lb" data-page="25" data-line="18" id="l25.18"></span>οὐχ ἁπλῶς ἀποκριτέον. ἀφορμὴ γὰρ οὐ σμικρὰ τοῖς σοφισταῖς
<span class="lb" data-page="25" data-line="19" id="l25.19"></span>ἐντεῦθεν εἰς τὸ συκοφαντεῖν. εἰ γὰρ εἴποις ξηρᾶς καὶ
<span class="lb" data-page="25" data-line="20" id="l25.20"></span>θερμῆς κράσεως εἶναι τὸν Δίωνα, ῥᾷστον αὐτῷ, προχειρισαμένῳ
<span class="lb" data-page="25" data-line="21" id="l25.21"></span>τοῦτο μὲν τῶν θερμοτέρων τε καὶ ξηροτέρων ἐκείνου
<span class="lb" data-page="25" data-line="22" id="l25.22"></span>τὴν κρᾶσιν ἀνθρώπων ὁντινοῦν, ὑγρὸν καὶ ψυχρὸν ὡς πρὸς
<span class="lb" data-page="25" data-line="23" id="l25.23"></span>ἐκεῖνον ἀποφῆναι τὸν Δίωνα, τοῦτο δ’ ἄλλο τι φυτὸν ἢ
<span class="lb" data-page="25" data-line="24" id="l25.24"></span>ζῷον, οἷον, εἰ τύχοι, λέοντά τε καὶ κύνα, καὶ τούτων ὑγρότερόν
<span class="lb" data-page="25" data-line="25" id="l25.25"></span>τινα καὶ ψυχρότερον ἀποδεῖξαι τὸν Δίωνα.
<span class="lb" data-page="25" data-line="26" id="l25.26"></span>Χρὴ τοίνυν, ὅστις μήθ’ ἑαυτὸν ἐξαπατῆσαι βούλεται ﻿
<span class="pb" data-page="26" id="p26"></span>
<span class="lb" data-page="26" data-line="1" id="l26.1"></span>μήθ’ ὑπ’ ἄλλου σοφισθῆναι, τοῦτον ἀπὸ τῶν ἁπλῶς λεγομένων
<span class="lb" data-page="26" data-line="2" id="l26.2"></span>θερμῶν καὶ ψυχρῶν καὶ ξηρῶν καὶ ὑγρῶν οὐσιῶν
<span class="lb" data-page="26" data-line="3" id="l26.3"></span>ἀρξάμενον οὕτως ἐπὶ τὰς ἄλλας μετιέναι καὶ πρῶτον μὲν
<span class="lb" data-page="26" data-line="4" id="l26.4"></span>αὐτὸ δὴ τοῦτ’ ἐπ’ αὐτῶν διορίσασθαι, τὸ μηδὲ ταύτας, εἰ
<span class="lb" data-page="26" data-line="5" id="l26.5"></span>καὶ ὅτι μάλιστα δοκοῦσιν ἁπλῶς λέγεσθαι, πεφευγέναι τὴν
<span class="lb" data-page="26" data-line="6" id="l26.6"></span><span class="milestone kuhnpb" data-n="1.550" data-unit="kuhn.pb" id="kuhn.pb.1.550"></span>πρὸς τὸ σύμμετρον ὁμογενὲς παραβολήν. ὥσπερ γὰρ κύνα
<span class="lb" data-page="26" data-line="7" id="l26.7"></span>μέσον ἁπάντων κυνῶν τῇ κράσει λέγομεν, ὅταν ἴσον ἀπέχῃ
<span class="lb" data-page="26" data-line="8" id="l26.8"></span>τῶν ἄκρων, οὕτω καὶ οὐσίαν ἐροῦμεν εἶναι μέσην τῇ κράσει
<span class="lb" data-page="26" data-line="9" id="l26.9"></span>τὴν ἴσον ἀπέχουσαν τῶν ἄκρων, ἃ δὴ καὶ πρῶτα πάντων
<span class="lb" data-page="26" data-line="10" id="l26.10"></span>ἐστὶ στοιχεῖα. ἴσον δ’ ἀφέξει δηλονότι τῶν ἄκρων, ἐξ ἴσου
<span class="lb" data-page="26" data-line="11" id="l26.11"></span>κερασθέντων ἁπάντων. τὴν οὖν ὑπερβάλλουσαν ἢ ἐλλείπουσαν
<span class="lb" data-page="26" data-line="12" id="l26.12"></span>τῆσδε θερμὴν ἢ ψυχρὰν ἢ ξηρὰν ἢ ὑγρὰν εἶναι
<span class="lb" data-page="26" data-line="13" id="l26.13"></span>φήσομεν, ἅμα μὲν τῇ μέσῃ παραβάλλοντες, ἅμα δὲ καὶ τῶν
<span class="lb" data-page="26" data-line="14" id="l26.14"></span>ἐναντίων στοιχείων ἐξέτασιν ἐπ’ αὐτῆς ποιούμενοι. καὶ δὴ
<span class="lb" data-page="26" data-line="15" id="l26.15"></span>καὶ κατὰ τοῦτο μὲν ἁπλῶς ἐροῦμεν αὐτὴν ἢ θερμὴν ἢ
<span class="lb" data-page="26" data-line="16" id="l26.16"></span>ψυχρὰν ἢ ξηρὰν ἢ ὑγρὰν ὑπάρχειν. ἐπειδὰν δὲ τῇ μέσῃ
<span class="lb" data-page="26" data-line="17" id="l26.17"></span>κράσει παραβάλλωμεν, οὐχ ἁπλῶς, ἀλλ’ ὅτι πρὸς τὸ σύμμετρον
<span class="lb" data-page="26" data-line="18" id="l26.18"></span>ὁμογενὲς οὕτως ἔχει. γένος δ’ ἦν αὐτῶν ἡ οὐσία.
<span class="lb" data-page="26" data-line="19" id="l26.19"></span>πάντα γὰρ ὑπὸ ταύτην πέπτωκεν ὡς ἀνωτάτω τι γένος,
<span class="lb" data-page="26" data-line="20" id="l26.20"></span>ἔμψυχά τε καὶ ἄψυχα, καὶ κοινόν ἐστιν ἥδε καὶ ἀνθρώπου
<span class="lb" data-page="26" data-line="21" id="l26.21"></span><span class="milestone kuhnpb" data-n="1.551" data-unit="kuhn.pb" id="kuhn.pb.1.551"></span>καὶ κυνὸς καὶ πλατάνου καὶ συκῆς καὶ λίθου καὶ χαλκοῦ
<span class="lb" data-page="26" data-line="22" id="l26.22"></span>καὶ σιδήρου καὶ τῶν ἄλλων ἁπάντων γένος. ὑπ’ αὐτῇ δ’
<span class="lb" data-page="26" data-line="23" id="l26.23"></span>ἐστὶν ἕτερα γένη πολλά, τὸ μὲν ζῷον ὄρνιθός τε καὶ ἰχθύος,
<span class="lb" data-page="26" data-line="24" id="l26.24"></span>τὸ δὲ φυτὸν δένδρου τε καὶ βοτάνης, ἀετοῦ δὲ καὶ κόρακος
<span class="lb" data-page="26" data-line="25" id="l26.25"></span>ὄρνις, καὶ λάβρακος καὶ φυκίδος ἰχθύς. ὡσαύτως δὲ καὶ
<span class="lb" data-page="26" data-line="26" id="l26.26"></span>τὸ μὲν δένδρον ἐλαίας τε καὶ συκῆς γένος, ἡ βοτάνη δ’
<span class="lb" data-page="26" data-line="27" id="l26.27"></span>ἀναγαλλίδος τε καὶ παιωνίας. ἔσχατα δὲ γένη ταῦτα καὶ
<span class="lb" data-page="26" data-line="28" id="l26.28"></span>διὰ τοῦτο καὶ εἴδη προσαγορεύεται, κόραξ καὶ φυκὶς καὶ
<span class="lb" data-page="26" data-line="29" id="l26.29"></span>συκῆ καὶ ἀναγαλλίς· οὕτω δὲ καὶ ἄνθρωπος καὶ βοῦς καὶ
<span class="pb" data-page="27" id="p27"></span>
<span class="lb" data-page="27" data-line="1" id="l27.1"></span>κύων. ἄνωθεν μὲν κατιόντων ἔσχατα γένη ταῦτα καὶ διὰ
<span class="lb" data-page="27" data-line="2" id="l27.2"></span>τοῦτο καὶ εἴδη προσαγορεύεται, κάτωθεν δ’ ἀνιόντων ἀπὸ
<span class="lb" data-page="27" data-line="3" id="l27.3"></span>τῶν ἀτόμων οὐσιῶν πρῶτα. καὶ δέδεικται δι’ ἑτέρου γράμματος,
<span class="lb" data-page="27" data-line="4" id="l27.4"></span>ὡς εὐλόγως οἱ παλαιοὶ ταῦτα σύμπαντα τὰ μεταξὺ
<span class="lb" data-page="27" data-line="5" id="l27.5"></span>τῶν ἀτόμων τε καὶ τῶν πρώτων γενῶν εἴδη θ’ ἅμα καὶ
<span class="lb" data-page="27" data-line="6" id="l27.6"></span>γένη προσαγορεύουσιν.
</p>
          </article>

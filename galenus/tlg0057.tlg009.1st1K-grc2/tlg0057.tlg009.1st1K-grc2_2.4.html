<article xmlns="http://www.w3.org/1999/xhtml" id="urn:cts:greekLit:tlg0057.tlg009.1st1K-grc2:2.4">
<span class="pb page1" data-page="60" id="p60"></span>


            <p>
<span class="lb" data-page="60" data-line="6" id="l60.6"></span>Περὶ δὲ τῶν ἑπομένων ταῖς κράσεσιν ἐφεξῆς
<span class="lb" data-page="60" data-line="7" id="l60.7"></span>χρὴ διελθεῖν. ἕπεται μὲν οὖν καὶ τὰ προειρημένα, μᾶλλον
<span class="lb" data-page="60" data-line="8" id="l60.8"></span>δ’ ἀχώριστα τελέως ἐστί, ξηρῷ μὲν σκληρότης, ὑγρῷ δὲ μαλακότης,
<span class="lb" data-page="60" data-line="9" id="l60.9"></span>ὅταν γε μετὰ χλιαρᾶς ᾖ θερμότητος. ἀλλὰ καὶ
<span class="lb" data-page="60" data-line="10" id="l60.10"></span>παχύτητες ἕξεως καὶ λεπτότητες ἕπονται κράσεσιν, οὐ ταῖς
<span class="lb" data-page="60" data-line="11" id="l60.11"></span>συμφύτοις μόνον, ἀλλὰ κἂν ἐξ ἔθους μακροῦ τις ἐπίκτητος
<span class="lb" data-page="60" data-line="12" id="l60.12"></span>γένηται. πολλοὺς γὰρ καὶ τῶν φύσει λεπτῶν ἐθεασάμην
<span class="lb" data-page="60" data-line="13" id="l60.13"></span>παχυνθέντας καὶ τῶν παχέων λεπτυνθέντας τοὺς μὲν ἀργίᾳ
<span class="lb" data-page="60" data-line="14" id="l60.14"></span>τε καὶ τῷ ἁβροδιαίτῳ τὴν ὅλην κρᾶσιν ὑπαλλάξαντας ἐπὶ
<span class="lb" data-page="60" data-line="15" id="l60.15"></span>τὸ ὑγρότερον, τοὺς δ’ ἐν ταλαιπωρίαις πλείοσι καὶ φροντίσι
<span class="lb" data-page="60" data-line="16" id="l60.16"></span>καὶ διαίτῃ λεπτῇ καταξηρανθέντας. εἰρήσεται δὲ καὶ τούτων
<span class="lb" data-page="60" data-line="17" id="l60.17"></span>τὰ γνωρίσματα. κάλλιον γὰρ ἡμᾶς αὐτοὺς ἔκ τινων σημείων
<span class="lb" data-page="60" data-line="18" id="l60.18"></span>ὁρμωμένους, πρὶν παρ’ ἑτέρου πυθέσθαι, δύνασθαι
<span class="lb" data-page="60" data-line="19" id="l60.19"></span>γνωρίζειν, εἰ φύσει τοιοῦτος ἦν ὁ ἄνθρωπος ἢ ἐξ ἔθους
<span class="lb" data-page="60" data-line="20" id="l60.20"></span><span class="milestone kuhnpb" data-n="1.605" data-unit="kuhn.pb" id="kuhn.pb.1.605"></span>ἐγένετο. διδάσκαλος δὲ καὶ τούτων τῶν γνωρισμάτων, ὥσπερ
<span class="lb" data-page="60" data-line="21" id="l60.21"></span>οὖν καὶ τῶν ἄλλων ἁπάντων, ὁ θαυμάσιος Ἱπποκράτης.
<span class="lb" data-page="60" data-line="22" id="l60.22"></span>Ὅσοι μὲν οὖν εὐρυτέρας ἔχουσι τὰς φλέβας, θερμότεροι
<span class="lb" data-page="60" data-line="23" id="l60.23"></span>φύσει, ὅσοι δὲ στενοτέρας, ψυχρότεροι. τοῦ θερμοῦ γὰρ
<span class="lb" data-page="60" data-line="24" id="l60.24"></span>ἔργον ἀνευρῦναί τε καὶ διαφυσῆσαι ταύτας· ὥστ’ εὐλόγως
<span class="lb" data-page="60" data-line="25" id="l60.25"></span>εἰς ταὐτὸν ὡς τὸ πολὺ συντρέχει στενότης μὲν φλεβῶν
<span class="lb" data-page="60" data-line="26" id="l60.26"></span>ἕξει πιμελώδει τε καὶ παχυτέρᾳ, λεπτότης δ’ ἕξεως εὐρύτητι
<span class="lb" data-page="60" data-line="27" id="l60.27"></span>φλεβῶν. εἰ δ’ ἅμα τις εἴη πιμελώδης τε καὶ παχὺς καὶ τὰς
<span class="lb" data-page="60" data-line="28" id="l60.28"></span>φλέβας εὐρείας ἔχοι, δι’ ἔθος οὗτος, οὐ φύσει πιμελώδης
<span class="lb" data-page="60" data-line="29" id="l60.29"></span>ἐγένετο· ὥσπερ εἰ καὶ στενὰς μὲν ἔχοι τὰς φλέβας, εἴη δ’
<span class="lb" data-page="60" data-line="30" id="l60.30"></span>ἰσχνός, οὐδ’ οὗτος ἐξ ἀνάγκης φύσει τοιοῦτος. κἀν τοῖσι ﻿
<span class="pb" data-page="61" id="p61"></span>
<span class="lb" data-page="61" data-line="1" id="l61.1"></span>λιμαγχικοῖσι, φησί, τὰς μετριότητας ἀπὸ τούτων σκεπτέον,
<span class="lb" data-page="61" data-line="2" id="l61.2"></span>τῆς τῶν ἀγγείων εὐρύτητος δηλονότι καὶ στενότητος, οὐ τῆς
<span class="lb" data-page="61" data-line="3" id="l61.3"></span>ἄλλης ἕξεως ὅλου τοῦ σώματος. οἱ μὲν γὰρ στενὰς ἔχοντες
<span class="lb" data-page="61" data-line="4" id="l61.4"></span>τὰς φλέβας ὀλίγαιμοί τ’ εἰσὶ καὶ μακρὰς ἀσιτίας οὐ φέρουσιν.
<span class="lb" data-page="61" data-line="5" id="l61.5"></span>ὅσοις δ’ εὐρεῖαι καὶ πλῆθος αἵματος, τούτοις ἔνεστι
<span class="lb" data-page="61" data-line="6" id="l61.6"></span>καὶ χωρὶς βλάβης ἀσιτῆσαι. αἱ δ’ αἰτίαι τῶν εἰρημένων ἤδη
<span class="lb" data-page="61" data-line="7" id="l61.7"></span><span class="milestone kuhnpb" data-n="1.606" data-unit="kuhn.pb" id="kuhn.pb.1.606"></span>μὲν δῆλαι, κἂν ἐγὼ μὴ λέγω, τοῖς γε προσέχουσι τὸν νοῦν.
<span class="lb" data-page="61" data-line="8" id="l61.8"></span>ἐπεὶ δ’ οὐ πάντες προσέχουσιν, ἀναγκαῖον ἤδη καὶ δι’ ἐκείνους
<span class="lb" data-page="61" data-line="9" id="l61.9"></span>εἰπεῖν, ὡς ὅσον ἐν αἵματι πῖόν τ’ ἐστὶ καὶ κοῦφον καὶ
<span class="lb" data-page="61" data-line="10" id="l61.10"></span>λεπτόν, ἐν μὲν τοῖς θερμοτέροις σώμασι τροφή τις γίγνεται
<span class="lb" data-page="61" data-line="11" id="l61.11"></span>τοῦτο τῷ θερμῷ, κατὰ δὲ τὰ ψυχρότερα διασώζεται, καὶ τῶν
<span class="lb" data-page="61" data-line="12" id="l61.12"></span>φλεβῶν ἔξω διηθούμενον, ἐπειδὰν μὲν ψυχροῖς περιπέσῃ
<span class="lb" data-page="61" data-line="13" id="l61.13"></span>μορίοις, οἷοίπερ οἱ ὑμένες εἰσίν, ἐκείνοις περιπήγνυται,
<span class="lb" data-page="61" data-line="14" id="l61.14"></span>κατὰ δὲ τὰ φύσει θερμότερα — τοιαῦτα δ’ ἐστὶ δηλονότι
<span class="lb" data-page="61" data-line="15" id="l61.15"></span>τὰ σαρκώδη — δαπανᾶταί τε πρὸς τοῦ θερμοῦ καὶ διαφορεῖται,
<span class="lb" data-page="61" data-line="16" id="l61.16"></span>πλὴν εἴ ποτε πρὸς τῷ ψυχροτέρῳ τῆς κράσεως ἔτι καὶ
<span class="lb" data-page="61" data-line="17" id="l61.17"></span>τὸ τῆς διαίτης ἀταλαίπωρον ἐπιθρέψειέ τι καὶ αὐτοῖς τοῖς
<span class="lb" data-page="61" data-line="18" id="l61.18"></span>σαρκώδεσι μορίοις πιμελῆς. οὕτω τοι καὶ τὰ φωλεύοντα ζῷα
<span class="lb" data-page="61" data-line="19" id="l61.19"></span>πολλάκις εὑρίσκεται πιμελωδέστερα καὶ γυναῖκες ἀνδρῶν, ὅτι
<span class="lb" data-page="61" data-line="20" id="l61.20"></span>καὶ τῇ κράσει ψυχρότερον ἄρρενος τὸ θῆλυ καὶ οἰκουρεῖ τὰ πολλά.
<span class="lb" data-page="61" data-line="21" id="l61.21"></span>Ὅσαι μὲν οὖν ἕξεις σωμάτων εὔκρατοί τ’ εἰσὶ φύσει καὶ
<span class="lb" data-page="61" data-line="22" id="l61.22"></span><span class="milestone kuhnpb" data-n="1.607" data-unit="kuhn.pb" id="kuhn.pb.1.607"></span>πονοῦσι τὰ μέτρια, ταύτας ἀναγκαῖον εὐσάρκους γίγνεσθαι,
<span class="lb" data-page="61" data-line="23" id="l61.23"></span>τουτέστι πάντη συμμέτρους· ὅσοις δὲ τὸ μὲν ὑγρὸν αὔταρκες,
<span class="lb" data-page="61" data-line="24" id="l61.24"></span><span class="milestone lineno" data-n="25" data-unit="lineno" id="lineno.25"></span>ἀπολείπεται δ’ οὐ πολλῷ τῆς ἄκρας συμμετρίας τὸ θερμόν,
<span class="lb" data-page="61" data-line="25" id="l61.25"></span>οὗτοι πολύσαρκοι γίγνονται. πολύσαρκοι δὲ καὶ ὅσοι φύσει
<span class="lb" data-page="61" data-line="26" id="l61.26"></span>μὲν εὔκρατοι, ῥᾳθύμως δὲ καὶ ἀπόνως βιοῦσιν. εἴρηται γὰρ
<span class="lb" data-page="61" data-line="27" id="l61.27"></span>δὴ καὶ τοῦτο κάλλιστα πρὸς τῶν παλαιῶν, ὡς ἐπίκτητοι
<span class="pb" data-page="62" id="p62"></span>
<span class="lb" data-page="62" data-line="1" id="l62.1"></span>φύσεις εἰσὶ τὰ ἔθη, καὶ οὐδὲν ἴσως δεήσει τοῦθ’ ἅπαξ εἰρηκότας
<span class="lb" data-page="62" data-line="2" id="l62.2"></span>νῦν μηκέτι διορίζεσθαι καθ’ ἕκαστον κεφάλαιον, εἴτε
<span class="lb" data-page="62" data-line="3" id="l62.3"></span>φύσει ψυχρότερος εἴτ’ ἐξ ἔθους ὅδε τις, ἀλλὰ τοῦτο μὲν
<span class="lb" data-page="62" data-line="4" id="l62.4"></span>ἀπολιπεῖν τοῖς ἀναγιγνώσκουσιν, αὐτὸν δὲ βραχυλογίας ἕνεκα
<span class="lb" data-page="62" data-line="5" id="l62.5"></span>τὰς οἰκείας ἑκάστῃ τῶν κράσεων ἕξεις τοῦ σώματος ἐπελθεῖν.
<span class="lb" data-page="62" data-line="6" id="l62.6"></span>εἰσὶ δή τινες ἰσχνοί θ’ ἅμα καὶ φλέβας ἔχοντες μικράς,
<span class="lb" data-page="62" data-line="7" id="l62.7"></span>ἀλλ’ εἰ τέμοις ἐξ αὐτῶν ἡντινοῦν, προπίπτει πιμελή, δῆλον
<span class="lb" data-page="62" data-line="8" id="l62.8"></span>ὡς ὑποπεφυκυῖα τῷ δέρματι κατὰ τὸν ἔνδον ὑμένα. σπάνιον
<span class="lb" data-page="62" data-line="9" id="l62.9"></span>μὲν οὖν ἐπ’ ἀνδρῶν τὸ τοιοῦτον, ἐπὶ δὲ γυναικῶν καὶ πάνυ
<span class="lb" data-page="62" data-line="10" id="l62.10"></span>πολλάκις εὑρισκόμενον. ἐστὶ γὰρ καὶ φύσεως ψυχροτέρας
<span class="lb" data-page="62" data-line="11" id="l62.11"></span>καὶ ἀργοτέρου βίου τὸ τοιοῦτον γνώρισμα. πιμελὴ μὲν γὰρ
<span class="lb" data-page="62" data-line="12" id="l62.12"></span><span class="milestone kuhnpb" data-n="1.608" data-unit="kuhn.pb" id="kuhn.pb.1.608"></span>ἀεὶ διὰ ψῦξιν ἕξεως γίγνεται· πολυσαρκία δὲ πλήθους αἵματος
<span class="lb" data-page="62" data-line="13" id="l62.13"></span>ἔκγονος, εὐσαρκία δὲ φύσεως εὐκράτου γνώρισμα.
<span class="lb" data-page="62" data-line="14" id="l62.14"></span>πάντως μὲν οὖν οἱ πολύσαρκοι καὶ τὴν πιμελὴν εὐθέως
<span class="lb" data-page="62" data-line="15" id="l62.15"></span>ἔχουσι πλείονα τῶν εὐσάρκων· οὐ μὴν ἀνάλογον ἀεὶ ταῖς
<span class="lb" data-page="62" data-line="16" id="l62.16"></span>σαρξὶν ἡ πιμελὴ συναύξεται, ἔστι γὰρ ἰδεῖν τῶν παχέων
<span class="lb" data-page="62" data-line="17" id="l62.17"></span>τοὺς μὲν τὴν σάρκα πλείονα, τοὺς δὲ τὴν πιμελὴν ἔχοντας,
<span class="lb" data-page="62" data-line="18" id="l62.18"></span>ἐνίοις δ’ ὁμοίως ἄμφω συνηυξημένα. οἷς μὲν οὖν ὁμοίως
<span class="lb" data-page="62" data-line="19" id="l62.19"></span>ἄμφω συνηύξηται, τοσούτῳ πλέον ὑγρόν ἐστιν ὑπὲρ τὴν
<span class="lb" data-page="62" data-line="20" id="l62.20"></span>εὔκρατον φύσιν, ὅσῳ καὶ ψυχρόν. οἷς δ’ ἡ πιμελὴ πλείων,
<span class="lb" data-page="62" data-line="21" id="l62.21"></span>τὸ ψυχρὸν ἐπὶ τούτων πλέον ἐστὶν ἤπερ τὸ ὑγρόν, ὥσπερ
<span class="lb" data-page="62" data-line="22" id="l62.22"></span>οἷς ἡ σὰρξ πλείων, ὑγρότης μέν ἐστι τοῦ δέοντος πλείων,
<span class="lb" data-page="62" data-line="23" id="l62.23"></span>οὐ μὴν καὶ ψῦξις. ὅταν γὰρ ἐν τοῖς οἰκείοις ὅροις μένοντος
<span class="lb" data-page="62" data-line="24" id="l62.24"></span>τοῦ θερμοῦ προσγένηταί τις αἵματος χρηστοῦ περιουσία,
<span class="lb" data-page="62" data-line="25" id="l62.25"></span>πολυσαρκίαν ἀναγκαῖον ἀκολουθῆσαι. τὸ δ’ ὅσῳ χρὴ πλέον
<span class="lb" data-page="62" data-line="26" id="l62.26"></span>εἶναι τοῦ συμμέτρου τὸ αἷμα, μέτρῳ μὲν οὐχ οἷόν τε μηνῦσαι
<span class="lb" data-page="62" data-line="27" id="l62.27"></span>καὶ σταθμῷ, λόγῳ δ’ ἐγχωρεῖ διελθεῖν. ὡς ἐπειδὰν μήπω
<span class="pb" data-page="63" id="p63"></span>
<span class="lb" data-page="63" data-line="1" id="l63.1"></span>νοσῶδες μηδὲν γένηται τῷ τοῦ ζῴου σώματι σύμπτωμα
<span class="lb" data-page="63" data-line="2" id="l63.2"></span>παχυνομένῳ, τὸ πλῆθος τῆς ὑγρότητος τηνικαῦτα τῶν τῆς
<span class="lb" data-page="63" data-line="3" id="l63.3"></span><span class="milestone kuhnpb" data-n="1.609" data-unit="kuhn.pb" id="kuhn.pb.1.609"></span>ὑγιείας ὅρων ἐντός ἐστιν. ἐπιδέδεικται γὰρ ἡμῖν καὶ δι’
<span class="lb" data-page="63" data-line="4" id="l63.4"></span>ἄλλων, ὡς ἀναγκαῖόν ἐστιν οὐ σμικρὸν ὑποθέσθαι πλάτος
<span class="lb" data-page="63" data-line="5" id="l63.5"></span>τῆς ὑγιεινῆς καταστάσεως· ἀλλὰ καὶ νῦν φαίνεται σχεδὸν
<span class="lb" data-page="63" data-line="6" id="l63.6"></span>ἐν ὅλῳ τῷ λόγῳ τὴν μὲν εὔκρατόν τε καὶ μέσην φύσιν οἷον
<span class="lb" data-page="63" data-line="7" id="l63.7"></span>κανόνα τινὰ τῶν ἄλλων ἀεὶ τιθεμένων ἡμῶν, ὅσαι δ’ ἐφ’
<span class="lb" data-page="63" data-line="8" id="l63.8"></span>ἑκάτερα τῆσδε, δυσκράτους ἀποφαινόντων· ὅπερ οὐκ ἂν ἦν,
<span class="lb" data-page="63" data-line="9" id="l63.9"></span>εἰ μὴ τὸ μᾶλλόν τε καὶ ἧττον ἡ ὑγιεινὴ κατάστασις ἐδέχετο.
<span class="lb" data-page="63" data-line="10" id="l63.10"></span>ἄλλη μὲν γάρ ἐστιν ἡ ὑγιεινή, ἄλλη δ’ ἡ νοσώδης δυσκρασία·
<span class="lb" data-page="63" data-line="11" id="l63.11"></span>νοσώδης μὲν ἡ ἐπὶ πλεῖστον ἀποκεχωρηκυῖα τῆς εὐκράτου,
<span class="lb" data-page="63" data-line="12" id="l63.12"></span>ὑγιεινὴ δ’ ἡ ἐπ’ ὀλίγον. ὁρίσαι δ’ οὐδ’ ἐνταῦθα μέτρῳ καὶ
<span class="lb" data-page="63" data-line="13" id="l63.13"></span>σταθμῷ τὸ ποσὸν ἐγχωρεῖ, ἀλλ’ ἱκανὸν γνώρισμα τῆς ὑγιεινῆς
<span class="lb" data-page="63" data-line="14" id="l63.14"></span>δυσκρασίας τὸ μηδέπω μηδεμίαν ἐνέργειαν τοῦ ζῴου
<span class="lb" data-page="63" data-line="15" id="l63.15"></span>βεβλάφθαι σαφῶς. ὅσον δ’ οὖν μεταξὺ τοῦ τ’ ἄκρως ἐνεργεῖν
<span class="lb" data-page="63" data-line="16" id="l63.16"></span>καὶ τοῦ βεβλάφθαι σαφῶς ἐνέργειαν ὑπάρχει, τοσοῦτον
<span class="lb" data-page="63" data-line="17" id="l63.17"></span>καὶ τῆς ὑγιείας τὸ πλάτος ἐστὶ καὶ τῆς κατ’ αὐτὴν δυσκρασίας.
<span class="lb" data-page="63" data-line="18" id="l63.18"></span>τούτῳ δ’ ἐφεξῆς ἐστιν ἡ νοσώδης δυσκρασία, ὅταν γε
<span class="lb" data-page="63" data-line="19" id="l63.19"></span><span class="milestone kuhnpb" data-n="1.610" data-unit="kuhn.pb" id="kuhn.pb.1.610"></span>διὰ δυσκρασίαν νοσῇ τὸ ζῷον· οὐ γὰρ δὴ διὰ ταύτην γε
<span class="lb" data-page="63" data-line="20" id="l63.20"></span>μόνην ἀλλὰ καὶ κατ’ ἄλλας διαθέσεις οὐκ ὀλίγας, ὑπὲρ ὧν
<span class="lb" data-page="63" data-line="21" id="l63.21"></span>ἐν τοῖς περὶ τῆς τῶν νοσημάτων διαφορᾶς λογισμοῖς ἐπὶ πλέον εἰρήσεται.
<span class="lb" data-page="63" data-line="22" id="l63.22"></span>Νυνὶ δὲ πάλιν ἀναληπτέον τὸν ἐξ ἀρχῆς λόγον. ὡς γὰρ
<span class="lb" data-page="63" data-line="23" id="l63.23"></span>τοῦ συμφύτου θερμοῦ τὴν ἀρίστην εὐκρασίαν φυλάττοντος
<span class="lb" data-page="63" data-line="24" id="l63.24"></span><span class="milestone lineno" data-n="25" data-unit="lineno" id="lineno.25"></span>αὐξηθὲν τὸ ὑγρὸν ἐν ὅροις ὑγιεινοῖς οὐ πιμελώδη τὸν ἄνθρωπον,
<span class="lb" data-page="63" data-line="25" id="l63.25"></span>ἀλλὰ πολύσαρκον ἀποδείκνυσι συναυξανομένης μὲν
<span class="lb" data-page="63" data-line="26" id="l63.26"></span>ἐπ’ ὀλίγον καὶ τῆς πιμελῆς, ἀλλὰ πολλῷ πλείονι μέτρῳ τῆς
<span class="lb" data-page="63" data-line="27" id="l63.27"></span>σαρκός, οὕτως αὖ πάλιν, εἰ καὶ τὸ ὑγρόν τε καὶ ξηρὸν
<span class="lb" data-page="63" data-line="28" id="l63.28"></span>ἀκριβῆ τὴν πρὸς ἄλληλα φυλάττοι συμμετρίαν, ἧττον δ’ εἴη
<span class="pb" data-page="64" id="p64"></span>
<span class="lb" data-page="64" data-line="1" id="l64.1"></span>θερμὸς ὁ ἄνθρωπος, ἀνάγκη πιμελῶδες μᾶλλον ἢ πολύσαρκον
<span class="lb" data-page="64" data-line="2" id="l64.2"></span>γενέσθαι τούτῳ τὸ σῶμα. εἰ δ’ αὖ πάλιν αὐξηθείη τὸ θερμόν,
<span class="lb" data-page="64" data-line="3" id="l64.3"></span>ἐν συμμετρίᾳ μενούσης τῆς ἑτέρας ἀντιθέσεως, πλέον
<span class="lb" data-page="64" data-line="4" id="l64.4"></span>ἀπολείπεται τούτῳ τὸ σῶμα πιμελῆς ἢ σαρκός· ὥσπερ εἰ καὶ
<span class="lb" data-page="64" data-line="5" id="l64.5"></span>κρατήσαι ποτὲ τὸ ξηρόν, ἐν συμμετρίᾳ μενούσης τῆς ἑτέρας
<span class="lb" data-page="64" data-line="6" id="l64.6"></span>ἀντιθέσεως, ἰσχνότερόν θ’ ἅμα καὶ σκληρότερον ἔσται τὸ
<span class="lb" data-page="64" data-line="7" id="l64.7"></span>σῶμα. ταῦτ’ εἴρηταί μοι καὶ ἤδη δῆλον, ὡς οὐ λόγῳ μόνον
<span class="lb" data-page="64" data-line="8" id="l64.8"></span><span class="milestone kuhnpb" data-n="1.611" data-unit="kuhn.pb" id="kuhn.pb.1.611"></span>ἐδείχθησαν αἱ ἁπλαῖ δυσκρασίαι τοῖς τῶν ζῴων ὑπάρχουσαι
<span class="lb" data-page="64" data-line="9" id="l64.9"></span>σώμασιν, ἀλλὰ καὶ τὰ γνωρίσματα σαφῆ πασῶν ἐστιν οὐκ
<span class="lb" data-page="64" data-line="10" id="l64.10"></span>ἐν θερμότητι καὶ ψυχρότητι καὶ μαλακότητι καὶ σκληρότητι
<span class="lb" data-page="64" data-line="11" id="l64.11"></span>μόνον, ἀλλὰ κἀν ταῖς ἄλλαις ἁπάσαις τῆς ἕξεως ὅλου τοῦ
<span class="lb" data-page="64" data-line="12" id="l64.12"></span>σώματος διαφοραῖς, ὧν ὑπὲρ μὲν τῆς κατὰ λεπτότητά τε
<span class="lb" data-page="64" data-line="13" id="l64.13"></span>καὶ πάχος εἴρηται νῦν, ὑπὲρ δὲ τῶν ἄλλων ἤδη λεγέσθω.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg009.1st1K-grc2:2.6">
<span class="pb page1" data-page="71" id="p71"></span>


            <span class="milestone kuhnpb" data-n="1.622" data-unit="kuhn.pb" id="kuhn.pb.1.622"></span>
            <p>
<span class="lb" data-page="71" data-line="1" id="l71.1"></span>Ἀκριβῶς δὲ χρὴ προσέχειν τῷ λεγομένῳ τὸν
<span class="lb" data-page="71" data-line="2" id="l71.2"></span>νοῦν, ὅπως μὴ λάθωμεν ἡμᾶς αὐτοὺς παρακούσαντές τι
<span class="lb" data-page="71" data-line="3" id="l71.3"></span>καὶ σφαλέντες, οἷα δὴ πολλοὶ τῶν πάνυ δοκούντων ἀρίστων
<span class="lb" data-page="71" data-line="4" id="l71.4"></span>ἰατρῶν εἶναι σφάλλονται, εἴ τίς ἐστι φαλακρός, εὐθὺς τοῦτον
<span class="lb" data-page="71" data-line="5" id="l71.5"></span>οἰόμενοι ξηρὰν ἔχειν ἅπαντος τοῦ σώματος τὴν κρᾶσιν.
<span class="lb" data-page="71" data-line="6" id="l71.6"></span>οὐ γὰρ δὴ ἁπλῶς οὕτως εἰκάζειν ἐχρῆν, ἀλλὰ διορίζεσθαι
<span class="lb" data-page="71" data-line="7" id="l71.7"></span>πρότερον ἄμεινον ἦν, ὡς τῶν ἀνθρώπων τὸ σῶμα τῶν μὲν
<span class="lb" data-page="71" data-line="8" id="l71.8"></span>ὁμαλῶς κέκραται σύμπαν, ἐνίων δὲ καὶ οὐκ ὀλίγων τούτων
<span class="lb" data-page="71" data-line="9" id="l71.9"></span>ἀνωμάλως διάκειται. τὰ μὲν γάρ τινα τῶν μορίων αὐτοῖς
<span class="lb" data-page="71" data-line="10" id="l71.10"></span>ὑγρότερα τοῦ συμμέτρου τε καὶ προσήκοντός ἐστι, τὰ δὲ
<span class="lb" data-page="71" data-line="11" id="l71.11"></span>ψυχρότερα, τὰ δὲ ξηρότερα, τὰ δὲ θερμότερα, τὰ δὲ καὶ
<span class="lb" data-page="71" data-line="12" id="l71.12"></span>παντελῶς εὔκρατά τε καὶ σύμμετρα. δεῖ δὲ προσέχειν μάλιστα
<span class="lb" data-page="71" data-line="13" id="l71.13"></span>τούτῳ τὸν νοῦν, ἐπειδὰν ἐπισκέπτῃ σώματος κρᾶσιν.
<span class="lb" data-page="71" data-line="14" id="l71.14"></span>εἰ μὲν γὰρ ὁμαλῶς εὔρυθμον ὅλον ἐστὶν ἁπάσας τε τῶν
<span class="lb" data-page="71" data-line="15" id="l71.15"></span>μορίων ἀποσῶζον τὰς πρὸς ἄλληλα συμμετρίας ἐν μήκει καὶ
<span class="lb" data-page="71" data-line="16" id="l71.16"></span>πλάτει καὶ βάθει, δύναιτ’ ἂν ὅλον ὁμοίως κεκρᾶσθαι τὸ
<span class="lb" data-page="71" data-line="17" id="l71.17"></span>τοιοῦτον. εἰ δέ τι σῶμα θώρακα μὲν ἔχει καὶ τράχηλον καὶ
<span class="lb" data-page="71" data-line="18" id="l71.18"></span><span class="milestone kuhnpb" data-n="1.623" data-unit="kuhn.pb" id="kuhn.pb.1.623"></span>ὤμους μεγίστους, ἰσχνὰ δὲ καὶ σμικρὰ τὰ κατ’ ὀσφὺν καὶ
<span class="lb" data-page="71" data-line="19" id="l71.19"></span>σκέλη λεπτά, πῶς ἂν ὁμοίως εἴη τοῦτο διακείμενον ἅπασι
<span class="lb" data-page="71" data-line="20" id="l71.20"></span>τοῖς μορίοις; οὐ μὴν οὐδ’ εἰ τὰ μὲν σκέλη παχέα καὶ τὰ
<span class="lb" data-page="71" data-line="21" id="l71.21"></span>κατ’ ὀσφὺν εὐρέα, τὸν θώρακα δ’ ἔχει στενόν, οὐδὲ τοῦτ’
<span class="lb" data-page="71" data-line="22" id="l71.22"></span>ἂν εἴη κεκραμένον ὁμαλῶς τοῖς μορίοις. ἕτερα δὲ σώματα
<span class="lb" data-page="71" data-line="23" id="l71.23"></span>μεγίστην ἔχει τὴν κεφαλήν, ἕτερα δὲ σμικράν, οἵανπερ οἱ
<span class="lb" data-page="71" data-line="24" id="l71.24"></span>στρουθοί. καὶ τοῖς σκέλεσι τὰ μὲν βλαισά, τὰ δὲ ῥαιβά,
<span class="lb" data-page="71" data-line="25" id="l71.25"></span>καὶ ἄκροις τοῖς κώλοις τὰ μὲν ἰσχνά, τὰ δὲ παχέα, καὶ
<span class="lb" data-page="71" data-line="26" id="l71.26"></span>θώραξ τοῖς μέν, ὡς εἴρηται πρόσθεν, εὐρύς, ἐνίοις δὲ στενὸς
<span class="lb" data-page="71" data-line="27" id="l71.27"></span>οὕτως ὡς σανίς, οὓς δὴ καὶ σανιδώδεις ὀνομάζουσιν.
<span class="lb" data-page="71" data-line="28" id="l71.28"></span>ὅταν δὲ καὶ τὰ κατ’ ὠμοπλάτας αὐτοῖς ἄσαρκα τελέως ᾖ
<span class="pb" data-page="72" id="p72"></span>
<span class="lb" data-page="72" data-line="1" id="l72.1"></span>καὶ γυμνὰ καὶ προπετῆ δίκην πτερύγων, ὀνομάζονται μὲν
<span class="lb" data-page="72" data-line="2" id="l72.2"></span>αἱ τοιαῦται φύσεις ὑπὸ τῶν ἰατρῶν πτερυγώδεις, εἰς ὅσον
<span class="lb" data-page="72" data-line="3" id="l72.3"></span>δ’ ἥκουσι κακίας ἀπολωλεκότος τοῦ θώρακος ὀλίγου δεῖν
<span class="lb" data-page="72" data-line="4" id="l72.4"></span>ἅπασαν τὴν ἐντὸς εὐρυχωρίαν, ἐν ᾗ πνεύμων τε καὶ καρδία
<span class="lb" data-page="72" data-line="5" id="l72.5"></span>τέτακται, πρόδηλον παντί. μυρίαι δ’ ἄλλαι τῶν τοῦ σώματός
<span class="lb" data-page="72" data-line="6" id="l72.6"></span>εἰσι μορίων προδήλως αἱ διαθέσεις, ὅταν ἐκτραπόμενον
<span class="lb" data-page="72" data-line="7" id="l72.7"></span>τῆς φυσικῆς ἀναλογίας εἰς ἀνώμαλόν τινα δυσκρασίαν εὐθὺς
<span class="lb" data-page="72" data-line="8" id="l72.8"></span><span class="milestone kuhnpb" data-n="1.624" data-unit="kuhn.pb" id="kuhn.pb.1.624"></span>ἐν τῷ κυΐσκεσθαι μεταπέσῃ. οὔκουν ἐπὶ τῶν τοιούτων ἐξ
<span class="lb" data-page="72" data-line="9" id="l72.9"></span>ἑνὸς χρὴ μορίου τεκμαίρεσθαι περὶ τοῦ παντός.
<span class="lb" data-page="72" data-line="10" id="l72.10"></span>Οὐδὲ γὰρ οἱ φυσιογνωμονεῖν ἐπιχειροῦντες ἁπλῶς ἀποφαίνονται
<span class="lb" data-page="72" data-line="11" id="l72.11"></span>περὶ πάντων, ἀλλ’ ἐκ τῆς πείρας καὶ οἵδε διδαχθέντες.
<span class="lb" data-page="72" data-line="12" id="l72.12"></span>εἰ μέν τις ἱκανῶς εἴη δασὺς τὰ στέρνα, θυμικὸν
<span class="lb" data-page="72" data-line="13" id="l72.13"></span>ἀποφαίνονται, μηροὺς δ’ εἴπερ εἴη τοιοῦτος, ἀφροδισιαστικόν·
<span class="lb" data-page="72" data-line="14" id="l72.14"></span>οὐ μὴν τήν γ’ αἰτίαν προστιθέασιν. οὐδὲ γὰρ ὅτι λέοντι
<span class="lb" data-page="72" data-line="15" id="l72.15"></span>μὲν ἐμφερὴς τὰ στέρνα, τράγῳ δὲ τὰ κατὰ μηροὺς ἐπειδὰν
<span class="lb" data-page="72" data-line="16" id="l72.16"></span>φῶσι, τὴν πρώτην αἰτίαν ἐξευρήκασι. διὰ τί γὰρ ὁ μὲν
<span class="lb" data-page="72" data-line="17" id="l72.17"></span>λέων θυμικός, ὁ δὲ τράγος ἀφροδισιαστικός, ὁ λόγος ἐξευρεῖν
<span class="lb" data-page="72" data-line="18" id="l72.18"></span>ἐπιζητεῖ. μέχρι γὰρ τοῦδε τὸ μὲν γιγνόμενον εἰρήκασι,
<span class="lb" data-page="72" data-line="19" id="l72.19"></span>τὴν δ’ αἰτίαν αὐτοῦ παραλελοίπασιν. ἀλλ’ ὁ φυσικὸς ἀνὴρ
<span class="lb" data-page="72" data-line="20" id="l72.20"></span>ὥσπερ τῶν ἄλλων ἁπάντων οὕτω καὶ τὰς τούτων αἰτίας
<span class="lb" data-page="72" data-line="21" id="l72.21"></span>ἐξευρίσκειν ἐπιχειρεῖ. διότι γὰρ ἀνωμάλως διάκεινται κατὰ
<span class="lb" data-page="72" data-line="22" id="l72.22"></span>τὰς τῶν μορίων κράσεις οὐ λέων μόνον καὶ τράγος ἀλλὰ
<span class="lb" data-page="72" data-line="23" id="l72.23"></span>καὶ τῶν ἄλλων ζῴων πάμπολλα, διὰ τοῦτ’ ἄλλα πρὸς ἄλλας
<span class="lb" data-page="72" data-line="24" id="l72.24"></span>ἐνεργείας ἑτοίμως ἔχει. περὶ μὲν δὴ τούτων Ἀριστοτέλει
<span class="lb" data-page="72" data-line="25" id="l72.25"></span><span class="milestone kuhnpb" data-n="1.625" data-unit="kuhn.pb" id="kuhn.pb.1.625"></span>καλῶς ἐπὶ πλεῖστον εἴρηται. τὸ δ’ οὖν εἰς τὰ παρόντα
<span class="lb" data-page="72" data-line="26" id="l72.26"></span>χρήσιμον ἤδη φαίνεται, διότι χρὴ σκοπεῖσθαι τῶν ἀνθρώπων
<span class="lb" data-page="72" data-line="27" id="l72.27"></span>τὰς κράσεις, ἕκαστον τῶν μορίων ἐξετάζοντα καθ’ ἑαυτό,
<span class="lb" data-page="72" data-line="28" id="l72.28"></span>καὶ μὴ νομίζειν, εἴ τῳ δασὺς ὁ θώραξ, ὅλον ἐξ ἀνάγκης
<span class="lb" data-page="72" data-line="29" id="l72.29"></span>τούτῳ τὸ σῶμα ξηρότερόν τε καὶ θερμότερον ὑπάρχειν, ἀλλ’
<span class="pb" data-page="73" id="p73"></span>
<span class="lb" data-page="73" data-line="1" id="l73.1"></span>ἐν τῇ καρδίᾳ τὸ θερμὸν εἶναι πλεῖστον, διὸ καὶ θυμικόν·
<span class="lb" data-page="73" data-line="2" id="l73.2"></span>δύνασθαι δ’ ἐνίοτε δι’ αὐτὸ τοῦτο μὴ ὁμοίως ἅπαν αὐτοῖς
<span class="lb" data-page="73" data-line="3" id="l73.3"></span>τὸ σῶμα θερμὸν καὶ ξηρὸν ὑπάρχειν, ὅτι πλεῖστον ἀνέπνευσεν
<span class="lb" data-page="73" data-line="4" id="l73.4"></span>ἐνταῦθα καὶ πρὸς τὸ περιέχον ἐξεκενώθη τὸ θερμόν.
<span class="lb" data-page="73" data-line="5" id="l73.5"></span>εἰ μὲν γὰρ ὅλου τοῦ σώματος ἡ κρᾶσίς ἐστιν ὁμαλή,
<span class="lb" data-page="73" data-line="6" id="l73.6"></span>εὐθὺς ἂν εἴη τούτοις αὐτός τε σύμπας ὁ θώραξ εὐρύτατος
<span class="lb" data-page="73" data-line="7" id="l73.7"></span>αἵ τε φλέβες εὐρεῖαι καὶ αἱ ἀρτηρίαι μεγάλαι θ’ ἅμα καὶ
<span class="lb" data-page="73" data-line="8" id="l73.8"></span>μέγιστον καὶ σφοδρότατον σφύζουσαι καὶ τρίχες πολλαὶ καθ’
<span class="lb" data-page="73" data-line="9" id="l73.9"></span>ὅλον τὸ σῶμα καὶ αἱ τῆς κεφαλῆς εὐαυξέσταται μὲν καὶ
<span class="lb" data-page="73" data-line="10" id="l73.10"></span>μέλαιναι καὶ οὖλαι κατὰ τὴν πρώτην ἡλικίαν, ἐπὶ δὲ προήκοντι
<span class="lb" data-page="73" data-line="11" id="l73.11"></span>τῷ χρόνῳ φαλάκρωσις ἀκολουθήσει. καὶ μὲν δὴ καὶ
<span class="lb" data-page="73" data-line="12" id="l73.12"></span>σύντονον καὶ διηρθρωμένον καὶ μυῶδες, ἐπειδὰν ὁμαλῶς
<span class="lb" data-page="73" data-line="13" id="l73.13"></span><span class="milestone kuhnpb" data-n="1.626" data-unit="kuhn.pb" id="kuhn.pb.1.626"></span>ἔχωσι τῆς κράσεως, ὅλον ἔσται τοῖς τοιούτοις ἀνθρώποις
<span class="lb" data-page="73" data-line="14" id="l73.14"></span>τὸ σῶμα καὶ τὸ δέρμα σκληρότερόν τε καὶ μελάντερον ὥσπερ
<span class="lb" data-page="73" data-line="15" id="l73.15"></span>καὶ δασύτερον. οὕτω δὲ κἂν εἰ τἀναντία περὶ τὸν θώρακα
<span class="lb" data-page="73" data-line="16" id="l73.16"></span>συμπέσοι, τῆς κράσεως ὁμαλῆς ὑπαρχούσης ἐν ὅλῳ τῷ σώματι,
<span class="lb" data-page="73" data-line="17" id="l73.17"></span>τουτέστιν ὑγροτέρων τε καὶ ψυχροτέρων ἁπάντων τῶν
<span class="lb" data-page="73" data-line="18" id="l73.18"></span>μορίων γενομένων, ὁ μὲν θώραξ αὐτοῖς στενὸς καὶ ἄτριχος
<span class="lb" data-page="73" data-line="19" id="l73.19"></span>ἔσται, καθάπερ οὖν καὶ σύμπαν τὸ σῶμα ψιλὸν τριχῶν ἁπαλόν
<span class="lb" data-page="73" data-line="20" id="l73.20"></span>τε καὶ λευκὸν τὸ δέρμα καὶ ὑπόπυρρον ταῖς θριξὶ καὶ
<span class="lb" data-page="73" data-line="21" id="l73.21"></span>μάλιστ’ ἐν νεότητι καὶ οὐ φαλακροῦνται γηρῶντες, εὐθὺς
<span class="lb" data-page="73" data-line="22" id="l73.22"></span>δὲ καὶ δειλοὶ καὶ ἄτολμοι καὶ ὀκνηροὶ καὶ σμικρὰς καὶ ἀδήλους
<span class="lb" data-page="73" data-line="23" id="l73.23"></span>ἔχοντες τὰς φλέβας καὶ πιμελώδεις καὶ νεύροις καὶ
<span class="lb" data-page="73" data-line="24" id="l73.24"></span>μυσὶν ἄρρωστοι καὶ ἀδιάρθρωτοι τὰ κῶλα καὶ βλαισοὶ γίγνονται.
<span class="lb" data-page="73" data-line="25" id="l73.25"></span>διαφόρου μέντοι τῆς κράσεως ἐν τοῖς μορίοις ἀπεργασθείσης,
<span class="lb" data-page="73" data-line="26" id="l73.26"></span>οὐκέτ’ ἐξ ἑνὸς αὐτῶν οἷόν τε περὶ τοῦ σύμπαντος
<span class="lb" data-page="73" data-line="27" id="l73.27"></span>ἀποφαίνεσθαι σώματος, ἀλλ’ ἄμεινον ἐφ’ ἕκαστον ἰέναι καὶ
<span class="lb" data-page="73" data-line="28" id="l73.28"></span>σκοπεῖσθαι, πῶς μὲν ἡ γαστὴρ ἔχει κράσεως, ὅπως δ’ ὁ πνεύμων,
<span class="pb" data-page="74" id="p74"></span>
<span class="lb" data-page="74" data-line="1" id="l74.1"></span>ὅπως δ’ ὁ ἐγκέφαλος ἕκαστόν τε τῶν ἄλλων ἰδίᾳ καὶ καθ’ ἑαυτό.
<span class="lb" data-page="74" data-line="2" id="l74.2"></span><span class="milestone kuhnpb" data-n="1.627" data-unit="kuhn.pb" id="kuhn.pb.1.627"></span>Ταυτὶ μὲν οὖν ἐκ τῶν ἐνεργειῶν γνωρίζειν· οὐ γὰρ
<span class="lb" data-page="74" data-line="3" id="l74.3"></span>ἔστιν οὔθ’ ἁψάμενον οὔτ’ ὀφθαλμοῖς θεασάμενον ἐξευρεῖν
<span class="lb" data-page="74" data-line="4" id="l74.4"></span><span class="milestone lineno" data-n="5" data-unit="lineno" id="lineno.5"></span>τὴν κρᾶσιν αὐτῶν. προσεπισκέπτεσθαι δὲ καὶ τὰς τῶν περιεχόντων
<span class="lb" data-page="74" data-line="5" id="l74.5"></span>αὐτὰ μορίων διαθέσεις, ὧν ἁπάντων ἔξωθέν ἐστι
<span class="lb" data-page="74" data-line="6" id="l74.6"></span>τὸ δέρμα, κατὰ μὲν τὴν ἡμετέραν οἴκησιν εὔκρατον οὖσαν
<span class="lb" data-page="74" data-line="7" id="l74.7"></span>ἐνδεικνύμενον τῶν ὑποκειμένων μορίων τὴν φύσιν οὐδ’ ἐν
<span class="lb" data-page="74" data-line="8" id="l74.8"></span>ταύτῃ πάντων ἁπλῶς, ἀλλ’ ὅσα ταῖς κράσεσιν ὡσαύτως ἔχει
<span class="lb" data-page="74" data-line="9" id="l74.9"></span><span class="milestone lineno" data-n="10" data-unit="lineno" id="lineno.10"></span>τῷ δέρματι. κατὰ δὲ τὰς ὑπὸ ταῖς ἄρκτοις τε καὶ τῇ μεσημβρίᾳ
<span class="lb" data-page="74" data-line="10" id="l74.10"></span>χώρας, ἐπειδὴ τῶν μὲν εἰς τὸ βάθος ἀπελήλαται
<span class="lb" data-page="74" data-line="11" id="l74.11"></span>τὸ θερμὸν ὑπὸ τοῦ περιέχοντος ἔξωθεν κρύους νικώμενον,
<span class="lb" data-page="74" data-line="12" id="l74.12"></span>τῶν δ’ εἰς τὸ δέρμα προελήλυθεν ὑπὸ τοῦ περιέχοντος θάλπους
<span class="lb" data-page="74" data-line="13" id="l74.13"></span>ἑλκόμενον, οὐκ ἐκ τῆς κατὰ τὸ δέρμα διαθέσεως οἷόν
<span class="lb" data-page="74" data-line="14" id="l74.14"></span><span class="milestone lineno" data-n="15" data-unit="lineno" id="lineno.15"></span>τε γνῶναι σαφῶς ὑπὲρ τῆς τῶν ἐντὸς μορίων κράσεως.
<span class="lb" data-page="74" data-line="15" id="l74.15"></span>ἀνώμαλος γὰρ ἡ τοῦ σώματος κρᾶσις ἐν ταῖς δυσκράτοις
<span class="lb" data-page="74" data-line="16" id="l74.16"></span>χώραις οὐχ ὡσαύτως ἐχόντων τῶν τ’ ἔξωθεν μορίων καὶ
<span class="lb" data-page="74" data-line="17" id="l74.17"></span>τῶν ἐντός. Κελτοῖς μὲν γὰρ καὶ Γερμανοῖς καὶ παντὶ τῷ
<span class="lb" data-page="74" data-line="18" id="l74.18"></span>Θρᾳκίῳ τε καὶ Σκυθικῷ γένει ψυχρὸν καὶ ὑγρὸν τὸ δέρμα
<span class="lb" data-page="74" data-line="19" id="l74.19"></span><span class="milestone kuhnpb" data-n="1.628" data-unit="kuhn.pb" id="kuhn.pb.1.628"></span>
              <span class="milestone lineno" data-n="20" data-unit="lineno" id="lineno.20"></span>καὶ διὰ τοῦτο μαλακόν τε καὶ λευκὸν καὶ ψιλὸν τριχῶν·
<span class="lb" data-page="74" data-line="20" id="l74.20"></span>ὅσον δ’ ἔμφυτον θερμόν, εἰς τὰ σπλάγχνα καταπέφευγεν
<span class="lb" data-page="74" data-line="21" id="l74.21"></span>ἅμα τῷ αἵματι κἀνταῦθα κυκωμένου τε καὶ στενοχωρουμένου
<span class="lb" data-page="74" data-line="22" id="l74.22"></span>καὶ ζέοντος αὐτοῦ θυμικοὶ καὶ θρασεῖς καὶ ὀξύρροποι
<span class="lb" data-page="74" data-line="23" id="l74.23"></span>ταῖς γνώμαις ἀποτελοῦνται. Αἰθίοψι δὲ καὶ Ἄραψι καὶ
<span class="lb" data-page="74" data-line="24" id="l74.24"></span><span class="milestone lineno" data-n="25" data-unit="lineno" id="lineno.25"></span>ὅλοις τοῖς κατὰ μεσημβρίαν ἡ μὲν τοῦ δέρματος φύσις, ὡς
<span class="lb" data-page="74" data-line="25" id="l74.25"></span>ἂν ὑπό τε τοῦ περιέχοντος θάλπους καὶ τῆς ἐμφύτου θερμασίας
<span class="lb" data-page="74" data-line="26" id="l74.26"></span>ἔξω φερομένης διακεκαυμένη, σκληρὰ καὶ ξηρὰ καὶ
<span class="lb" data-page="74" data-line="27" id="l74.27"></span>μέλαινα. τὸ δ’ ὅλον σῶμα τῆς μὲν ἐμφύτου θερμότητος
<span class="pb" data-page="75" id="p75"></span>
<span class="lb" data-page="75" data-line="1" id="l75.1"></span>ἥκιστα μετέχει, θερμὸν δ’ ἐστὶν ἀλλοτρίῳ τε καὶ ἐπικτήτῳ θερμῷ.
<span class="lb" data-page="75" data-line="2" id="l75.2"></span>Καὶ γὰρ δὴ καὶ τοῦτο κάλλιστα πρὸς Ἀριστοτέλους ἐπὶ
<span class="lb" data-page="75" data-line="3" id="l75.3"></span>πολλῶν διώρισται. καὶ χρὴ προσέχειν αὐτῷ τὸν νοῦν, εἴπερ τῳ
<span class="lb" data-page="75" data-line="4" id="l75.4"></span><span class="milestone lineno" data-n="5" data-unit="lineno" id="lineno.5"></span>καὶ ἄλλῳ, καὶ σκοπεῖσθαι καθ’ ἕκαστον σῶμα, πότερον οἰκείῳ
<span class="lb" data-page="75" data-line="5" id="l75.5"></span>θερμῷ θερμόν ἐστιν ἢ ἐπικτήτῳ. πάντα γοῦν τὰ σηπόμενα
<span class="lb" data-page="75" data-line="6" id="l75.6"></span>θερμὰ μὲν ἐπικτήτῳ θερμῷ, ψυχρὰ δ’ οἰκείῳ καὶ τὰ
<span class="lb" data-page="75" data-line="7" id="l75.7"></span>τῶν ἐποικούντων τὴν μεσημβρινὴν χώραν σώματα θερμὰ μὲν
<span class="lb" data-page="75" data-line="8" id="l75.8"></span>ἐπικτήτῳ θερμῷ, ψυχρὰ δ’ οἰκείῳ, καὶ παρ’ ἡμῖν δὲ κατὰ
<span class="lb" data-page="75" data-line="9" id="l75.9"></span><span class="milestone kuhnpb" data-n="1.629" data-unit="kuhn.pb" id="kuhn.pb.1.629"></span>
              <span class="milestone lineno" data-n="10" data-unit="lineno" id="lineno.10"></span>μὲν τὸν χειμῶνα τὸ φύσει θερμὸν πλέον, τὸ δ’ ἐπίκτητον
<span class="lb" data-page="75" data-line="10" id="l75.10"></span>ἔλαττον, ἐν δὲ τῷ θέρει τὸ μὲν ἐπίκτητον πλέον, ἔλαττον
<span class="lb" data-page="75" data-line="11" id="l75.11"></span>δὲ τὸ σύμφυτον. ἅπαντ’ οὖν ταῦτα διορίζεσθαι χρὴ τὸν
<span class="lb" data-page="75" data-line="12" id="l75.12"></span>μέλλοντα καλῶς διαγνώσεσθαι κρᾶσιν. οὐ γὰρ [δὴ] ἁπλῶς,
<span class="lb" data-page="75" data-line="13" id="l75.13"></span>εἰ τὸ δέρμα μελάντερον, ἤδη θερμότερος ὁ ἄνθρωπος ὅλος,
<span class="lb" data-page="75" data-line="14" id="l75.14"></span><span class="milestone lineno" data-n="15" data-unit="lineno" id="lineno.15"></span>ἀλλ’ εἰ τῶν ἄλλων ἁπάντων ὡσαύτως ἐχόντων. εἰ γὰρ ὁ
<span class="lb" data-page="75" data-line="15" id="l75.15"></span>μὲν ἐν ἡλίῳ θερμῷ διέτριψεν ἐπὶ πλέον, ὁ δ’ ἐν σκιᾷ, τῷ
<span class="lb" data-page="75" data-line="16" id="l75.16"></span>μὲν ἔσται μελάντερον τὸ χρῶμα τῷ δὲ λευκότερον. ἀλλ’
<span class="lb" data-page="75" data-line="17" id="l75.17"></span>οὐδὲν τοῦτο πρὸς τὴν τῆς ὅλης κράσεως ὑπάλλαξιν. αὐτὸ
<span class="lb" data-page="75" data-line="18" id="l75.18"></span>γὰρ τὸ δέρμα ξηρότερον μὲν ἡλιούμενον, ὑγρότερον δ’ ἔσται
<span class="lb" data-page="75" data-line="19" id="l75.19"></span><span class="milestone lineno" data-n="20" data-unit="lineno" id="lineno.20"></span>σκιατραφούμενον. ἡ φυσικὴ δ’ οὐκ εὐθὺς ὑπαλλαχθήσεται
<span class="lb" data-page="75" data-line="20" id="l75.20"></span>κρᾶσις οὔθ’ ἥπατος οὔτε καρδίας οὔτε τῶν ἄλλων σπλάγχνων.
<span class="lb" data-page="75" data-line="21" id="l75.21"></span>Ἄριστον οὖν, ὡς εἴρηται καὶ πρόσθεν, ἑκάστου τῶν μορίων
<span class="lb" data-page="75" data-line="22" id="l75.22"></span>ἴδια πεπορίσθαι τῆς κράσεως τὰ γνωρίσματα, οἷον τῆς
<span class="lb" data-page="75" data-line="23" id="l75.23"></span>μὲν γαστρός· εἰ πέττει καλῶς, εὔκρατος, εἰ δ’ οὐ πέττει
<span class="lb" data-page="75" data-line="24" id="l75.24"></span><span class="milestone lineno" data-n="25" data-unit="lineno" id="lineno.25"></span>καλῶς, δύσκρατος. ἀλλ’ εἰ μὲν κνισσώδεις τινὰς ἢ καπνώδεις
<span class="lb" data-page="75" data-line="25" id="l75.25"></span>ἐργάζοιτο τὰς ἐρυγάς, ἄμετρον αὐτῇ καὶ πυρῶδες τὸ
<span class="lb" data-page="75" data-line="26" id="l75.26"></span><span class="milestone kuhnpb" data-n="1.630" data-unit="kuhn.pb" id="kuhn.pb.1.630"></span>θερμόν, εἰ δ’ ὀξείας, ἄρρωστόν τε καὶ ἀσθενές. οὕτω δὲ ﻿
<span class="pb" data-page="76" id="p76"></span>
<span class="lb" data-page="76" data-line="1" id="l76.1"></span>καὶ τὰ μὲν βόεια κρέα καὶ πάντα τὰ δυσκατέργαστα τῶν
<span class="lb" data-page="76" data-line="2" id="l76.2"></span>καλῶς πεττόντων ἄμετρον τὸ θερμόν, ἀσθενὲς δὲ τῶν ταῦτα
<span class="lb" data-page="76" data-line="3" id="l76.3"></span>μὲν ἀπεπτούντων, ἰχθῦς δὲ πετραίους ἤ τι τοιοῦτον πεττόντων.
<span class="lb" data-page="76" data-line="4" id="l76.4"></span>ἐπισκέπτεσθαι δ’ ἐνταῦθα πάλιν, εἰ μὴ διά τινα χυμὸν
<span class="lb" data-page="76" data-line="5" id="l76.5"></span>ἑτέρωθεν ἐπιρρέοντα τὸ σύμπτωμα γίγνεται τῇ γαστρί.
<span class="lb" data-page="76" data-line="6" id="l76.6"></span>φλέγμα μὲν γὰρ ἐνίοις ἐκ τῆς κεφαλῆς, ξανθὴ δ’ ἄλλοις ἐξ
<span class="lb" data-page="76" data-line="7" id="l76.7"></span>ἥπατος εἰς τὴν γαστέρα καταρρεῖ χολή, σπάνιον μὲν δὴ
<span class="lb" data-page="76" data-line="8" id="l76.8"></span>τοῦτο καὶ ὀλιγίστοις συμβαίνει. παμπόλλοις δ’ ἐκ τῆς κεφαλῆς
<span class="lb" data-page="76" data-line="9" id="l76.9"></span>κατέρχεται φλέγμα καὶ μάλιστ’ ἐν Ῥώμῃ τε καὶ τοῖς
<span class="lb" data-page="76" data-line="10" id="l76.10"></span>ὑγροῖς οὕτω χωρίοις. ἀλλά τοι καὶ τὸ σπάνιον ἐπιβλέπειν
<span class="lb" data-page="76" data-line="11" id="l76.11"></span>χρὴ καὶ μηδὲν ἐν παρέργῳ τίθεσθαι μηδ’ ἀμελεῖν. οἶδα
<span class="lb" data-page="76" data-line="12" id="l76.12"></span>γὰρ ἐγώ τισιν ἱκανῶς φλεγματώδεσιν ἀνθρώποις ἀθροιζομένην
<span class="lb" data-page="76" data-line="13" id="l76.13"></span>ἐν τῇ γαστρὶ χολὴν παμπόλλην ξανθήν, ἣν ἐδέοντο
<span class="lb" data-page="76" data-line="14" id="l76.14"></span>πρὸ τῶν σιτίων ὕδωρ πολὺ πιόντες ἢ οἶνον ἐξεμεῖν. εἰ δ’.
<span class="lb" data-page="76" data-line="15" id="l76.15"></span>ἥψαντό ποτε σιτίων, πρὶν ἐμέσαι, διέφθειρόν τε ταῦτα καὶ
<span class="lb" data-page="76" data-line="16" id="l76.16"></span>τὴν κεφαλὴν ὠδυνῶντο καὶ τούτους ᾤοντό τινες εἶναι χολώδεις
<span class="lb" data-page="76" data-line="17" id="l76.17"></span>φύσει. καίτοι μαλακοί τ’ ἦσαν ὅλον τὸ σῶμα καὶ λευκοὶ
<span class="lb" data-page="76" data-line="18" id="l76.18"></span><span class="milestone kuhnpb" data-n="1.631" data-unit="kuhn.pb" id="kuhn.pb.1.631"></span>καὶ ἄτριχοι καὶ πιμελώδεις καὶ ἄφλεβοι καὶ ἄμυοι
<span class="lb" data-page="76" data-line="19" id="l76.19"></span>καὶ ἄναιμοι καὶ ἁπτομένοις οὐ λίαν θερμοί. ἄλλους δέ τινας
<span class="lb" data-page="76" data-line="20" id="l76.20"></span>οἶδα μηδεπώποτε μὲν ἐμέσαντας χολὴν ξανθήν, ἰσχνοὺς δὲ
<span class="lb" data-page="76" data-line="21" id="l76.21"></span>καὶ δασεῖς καὶ μυώδεις καὶ μέλανας καὶ φλεβώδεις καὶ θερμοὺς
<span class="lb" data-page="76" data-line="22" id="l76.22"></span>ἱκανῶς, εἴ τις ἅψαιτο, φαινομένους, οἷος καὶ ὁ φιλόσοφος Εὔδημος.
<span class="lb" data-page="76" data-line="23" id="l76.23"></span>Ἀλλ’ ἐνταῦθα καὶ ἀνατομικόν τι θεώρημα συνέπεσεν, ὃ
<span class="lb" data-page="76" data-line="24" id="l76.24"></span><span class="milestone lineno" data-n="25" data-unit="lineno" id="lineno.25"></span>μὴ γιγνώσκοντες ἔνιοι τῶν ἰατρῶν ἀποροῦνται δεινῶς ἐπὶ
<span class="lb" data-page="76" data-line="25" id="l76.25"></span>τῇ διαφωνίᾳ τῶν συμπτωμάτων, ἀγνοοῦντες, ὡς ὁ πόρος,
<span class="lb" data-page="76" data-line="26" id="l76.26"></span>ᾧ τὴν χολὴν εἰς τὴν γαστέρα τὸ ἧπαρ ἐξερεύγεται, τοῖς μὲν
<span class="pb" data-page="77" id="p77"></span>
<span class="lb" data-page="77" data-line="1" id="l77.1"></span>διπλοῦς ἐστι, τοῖς δ’ ἁπλοῦς, ὡς κἀν ταῖς τῶν τετραπόδων
<span class="lb" data-page="77" data-line="2" id="l77.2"></span>ζῴων ἀνατομαῖς ἔνεστι θεάσασθαι. τὰ πολλὰ μὲν οὖν ἁπλοῦς
<span class="lb" data-page="77" data-line="3" id="l77.3"></span>ἐστιν εἰς τὸ μεταξὺ πυλωροῦ τε καὶ νήστεως ἐμφυόμενος,
<span class="lb" data-page="77" data-line="4" id="l77.4"></span>ὃ δὴ γαστρὸς ἔκφυσιν ὀνομάζουσιν, ἢ διπλοῦς γιγνόμενος
<span class="lb" data-page="77" data-line="5" id="l77.5"></span>εἰς μὲν τὴν ἔκφυσιν ἐμβάλλει θατέρῳ στόματι τῷ μείζονι,
<span class="lb" data-page="77" data-line="6" id="l77.6"></span>θατέρῳ δὲ τῷ μικροτέρῳ κατὰ τὸν πυθμένα μικρὸν ἄνω
<span class="lb" data-page="77" data-line="7" id="l77.7"></span>τοῦ πυλωροῦ. σπανιώτατα δέ ποτε τὸ μὲν ἄνω μέρος αὐτοῦ
<span class="lb" data-page="77" data-line="8" id="l77.8"></span><span class="milestone kuhnpb" data-n="1.632" data-unit="kuhn.pb" id="kuhn.pb.1.632"></span>μεῖζον εὑρίσκεται, τὸ κάτω δ’ ἔλαττον. ἀλλ’ ἐφ’ ὧν γε
<span class="lb" data-page="77" data-line="9" id="l77.9"></span>μεῖζόν ἐστιν, ἐπὶ τούτων ἡ γαστὴρ ἐφ’ ἡμέραν ἐμπίπλαται
<span class="lb" data-page="77" data-line="10" id="l77.10"></span>χολῆς οὐκ ὀλίγης, ἣν ἐμεῖν τε δέονται πρὸ τῶν σιτίων καὶ
<span class="lb" data-page="77" data-line="11" id="l77.11"></span>βλάπτονται κατασχόντες. οἷς δὲ παντελῶς ἁπλοῦς ἐστιν ὁ
<span class="lb" data-page="77" data-line="12" id="l77.12"></span>πόρος, εἰς τὴν νῆστιν ἡ χολὴ τούτοις σύμπασα καταρρεῖ.
<span class="lb" data-page="77" data-line="13" id="l77.13"></span>πῶς οὖν χρὴ διαγιγνώσκειν αὐτούς; οὐ γὰρ δὴ ἀνατεμεῖν
<span class="lb" data-page="77" data-line="14" id="l77.14"></span>γε ζῶντας τοὺς ἀνθρώπους ἀξιῶ. πρῶτον μὲν ὅλῃ τοῦ σώματος
<span class="lb" data-page="77" data-line="15" id="l77.15"></span>τῇ κράσει, καθότι καὶ μικρὸν ἔμπροσθεν ἐλέγετο, δεύτερον
<span class="lb" data-page="77" data-line="16" id="l77.16"></span>δὲ τοῖς ὑπιοῦσι κάτω. χολώδη μὲν γὰρ ἄκρατα διὰ
<span class="lb" data-page="77" data-line="17" id="l77.17"></span>τῆς γαστρὸς ἐξεκενοῦτο συνεχῶς Εὐδήμῳ, διότι καὶ πολλὴν
<span class="lb" data-page="77" data-line="18" id="l77.18"></span>ἤθροιζε χολὴν καὶ οὐδὲν αὐτῆς εἰς τὴν ἄνω κοιλίαν ἀφικνεῖτο.
<span class="lb" data-page="77" data-line="19" id="l77.19"></span>τοῖς δ’ ἄλλοις, οἷς ἡ μὲν ἕξις φλεγματώδης, ἐμοῦσι
<span class="lb" data-page="77" data-line="20" id="l77.20"></span>δὲ χολήν, ἥκιστα διαχωρεῖται χολώδη· καὶ γὰρ ὀλίγον γεννᾶται
<span class="lb" data-page="77" data-line="21" id="l77.21"></span>τῆς ξανθῆς χολῆς αὐτοῖς καὶ πλεῖστον εἰς τὴν ἄνω
<span class="lb" data-page="77" data-line="22" id="l77.22"></span>κοιλίαν ἀφικνεῖται. τρίτον ἐπὶ τοῖς εἰρημένοις εἶδος γνωρισμάτων
<span class="lb" data-page="77" data-line="23" id="l77.23"></span>ἐν αὐτοῖς τοῖς ἐμουμένοις ἐστίν. οἷς μὲν γὰρ ἐν
<span class="lb" data-page="77" data-line="24" id="l77.24"></span>τῇ γαστρὶ θερμοτέρᾳ τὴν κρᾶσιν ὑπαρχούσῃ τὸ χολῶδες γεννᾶται
<span class="lb" data-page="77" data-line="25" id="l77.25"></span><span class="milestone kuhnpb" data-n="1.633" data-unit="kuhn.pb" id="kuhn.pb.1.633"></span>περίττωμα, πρασοειδὲς φαίνεται· ξανθὸν δ’ ἀκριβῶς
<span class="lb" data-page="77" data-line="26" id="l77.26"></span>ἐστιν ἢ ὠχρόν γε πάντως, οἷς ἐξ ἥπατος ὑπέρχεται, καὶ οἷς
<span class="lb" data-page="77" data-line="27" id="l77.27"></span>μὲν ἐν γαστρὶ τὸ πρασοειδὲς τοῦτο γεννᾶται, χρὴ πάντως
<span class="lb" data-page="77" data-line="28" id="l77.28"></span>αὐτοῖς τὸ ἐδηδεσμένον σιτίον οὐκ ἄρτον οὐδὲ κρέας εἶναι
<span class="pb" data-page="78" id="p78"></span>
<span class="lb" data-page="78" data-line="1" id="l78.1"></span>χοίρειον ἤ τι τοιοῦτον παραπλήσιον, ἀλλὰ θερμότερόν τι
<span class="lb" data-page="78" data-line="2" id="l78.2"></span>τῶνδ’ ἐξ ἀνάγκης καὶ οὐκ εὔχυμον. οἷς δ’ ἐξ ἥπατος εἰς
<span class="lb" data-page="78" data-line="3" id="l78.3"></span>αὐτὴν ἀφικνεῖται, ξανθὸν ἢ ὠχρὸν ἐμεῖται, κἂν εὐχυμώτατον
<span class="lb" data-page="78" data-line="4" id="l78.4"></span>ᾖ τὸ ληφθὲν σιτίον κἂν ἄκρως πεφθῇ, καὶ μᾶλλόν γε
<span class="lb" data-page="78" data-line="5" id="l78.5"></span>τοῖς ἀκριβῶς πέψασιν ἐμεῖται τὰ ξανθὰ καὶ πολλῷ μᾶλλον
<span class="lb" data-page="78" data-line="6" id="l78.6"></span>ἔτι τοῖς ἐπὶ πλέον αὐτῶν ἀσιτήσασι. τὰ δὲ πρασοειδῆ
<span class="lb" data-page="78" data-line="7" id="l78.7"></span>μόνοις τοῖς κακῶς πέψασιν ἐν τῇ κοιλίᾳ γεννᾶται. καὶ μὲν
<span class="lb" data-page="78" data-line="8" id="l78.8"></span>δὴ καὶ φροντίδες καὶ θυμοὶ καὶ λῦπαι καὶ πόνοι καὶ γυμνάσια
<span class="lb" data-page="78" data-line="9" id="l78.9"></span>καὶ ἀγρυπνίαι καὶ ἀσιτίαι καὶ ἔνδειαι πλείονα τὸν τῆς
<span class="lb" data-page="78" data-line="10" id="l78.10"></span>ξανθῆς χολῆς τούτοις ἀθροίζουσι χυμόν, ὅτι καὶ πλείονα
<span class="lb" data-page="78" data-line="11" id="l78.11"></span>γεννῶσιν ἐν ἥπατι. ταῦτα τ’ οὖν ἀκριβῆ τὰ γνωρίσματα
<span class="lb" data-page="78" data-line="12" id="l78.12"></span>καὶ πρὸς τούτοις ἔτι, τῷ μὲν αὐχμηρῷ καὶ πυρώδει τοῦ
<span class="lb" data-page="78" data-line="13" id="l78.13"></span>κατὰ τὴν γαστέρα θερμοῦ τῆς εἰς τὸ χολῶδες τροπῆς ἑπομένης,
<span class="lb" data-page="78" data-line="14" id="l78.14"></span><span class="milestone kuhnpb" data-n="1.634" data-unit="kuhn.pb" id="kuhn.pb.1.634"></span>ἄρτοι καὶ κρέα χοίρεια καὶ βόεια κάλλιον πεφθήσονται
<span class="lb" data-page="78" data-line="15" id="l78.15"></span>τῶν πετραίων ἰχθύων. εἰ δ’ ἐξ ἥπατος καταρρέοι,
<span class="lb" data-page="78" data-line="16" id="l78.16"></span>παρὰ τὴν τῶν ἐδεσμάτων ὑπάλλαξιν οὐδεμία τῆς πέψεως
<span class="lb" data-page="78" data-line="17" id="l78.17"></span>ἔσται διαφορά. ἐν τούτοις μὲν δὴ διώρισται τὸ διά τι ἄλλο
<span class="lb" data-page="78" data-line="18" id="l78.18"></span>καὶ μὴ διὰ τὴν κρᾶσιν γιγνόμενον.
<span class="lb" data-page="78" data-line="19" id="l78.19"></span>Κατὰ δὲ τὸν αὐτὸν τρόπον, εἰ κἀκ τῆς κεφαλῆς εἰς τὴν
<span class="lb" data-page="78" data-line="20" id="l78.20"></span>γαστέρα φλέγμα καταρρέον ὀξυρεγμίας αἴτιον γίγνοιτο, χρὴ
<span class="lb" data-page="78" data-line="21" id="l78.21"></span>κἀνταῦθα κατὰ τὰς ὁμοίας μεθόδους ἀποχωρίζειν αὐτὸ τοῦ
<span class="lb" data-page="78" data-line="22" id="l78.22"></span>τῆς γαστρὸς ἰδίου παθήματος. οὕτω δὲ καὶ τὰς τῆς κεφαλῆς
<span class="lb" data-page="78" data-line="23" id="l78.23"></span>ὀδύνας, εἰ διὰ τὴν οἰκείαν αὐτῆς δυσκρασίαν ἢ διὰ τὰ
<span class="lb" data-page="78" data-line="24" id="l78.24"></span>τῆς γαστρὸς περιττώματα 〈γίγνονται〉. καὶ μὲν δὴ καὶ τὸν
<span class="lb" data-page="78" data-line="25" id="l78.25"></span>ἐγκέφαλον ἐπισκέπτεσθαι καθ’ ἑαυτόν, ὁποίας ἐστὶ κράσεως,
<span class="lb" data-page="78" data-line="26" id="l78.26"></span>ἄμεινον, οὐκ ἐκ τῆς τοῦ παντὸς σώματος διαθέσεως. αὐτοῦ
<span class="lb" data-page="78" data-line="27" id="l78.27"></span>δὲ καθ’ ἑαυτὸν ὁποίας ἐστὶ κράσεως ἐπίσκεψις ἥ τε πολίωσίς
<span class="lb" data-page="78" data-line="28" id="l78.28"></span>ἐστιν οἵ τε κατάρροι καὶ βῆχες καὶ κόρυζαι καὶ σιέλων
<span class="pb" data-page="79" id="p79"></span>
<span class="lb" data-page="79" data-line="1" id="l79.1"></span>πλῆθος. ἅπαντα γὰρ ταῦτα ψυχρότερον αὐτὸν ἐμφαίνει καὶ
<span class="lb" data-page="79" data-line="2" id="l79.2"></span>ὑγρότερον ὑπάρχειν, ἔτι δὲ μᾶλλον, εἰ ἐπὶ ταῖς τυχούσαις
<span class="lb" data-page="79" data-line="3" id="l79.3"></span>προφάσεσιν εἰς τοιαύτας ἔρχεται διαθέσεις. ἡ δέ γε φαλάκρωσις
<span class="lb" data-page="79" data-line="4" id="l79.4"></span>ἐπὶ ξηρότητι καὶ ἡ τῶν μελαινῶν τε καὶ πολλῶν
<span class="lb" data-page="79" data-line="5" id="l79.5"></span><span class="milestone kuhnpb" data-n="1.635" data-unit="kuhn.pb" id="kuhn.pb.1.635"></span>γένεσις τριχῶν εὐκρασίας ἐγκεφάλου γνώρισμα.
<span class="lb" data-page="79" data-line="6" id="l79.6"></span>Κατὰ τοῦτον οὖν τὸν τρόπον ἀεὶ χρὴ σκοπεῖσθαι περὶ
<span class="lb" data-page="79" data-line="7" id="l79.7"></span>κράσεως, ἕκαστον ἰδίᾳ μόριον ἐξετάζοντα, καὶ μὴ περὶ πάντων
<span class="lb" data-page="79" data-line="8" id="l79.8"></span>ἀποφαίνεσθαι τολμᾶν ἐξ ἑνός, ὥσπερ ἐποίησαν ἔνιοι, τοὺς μὲν
<span class="lb" data-page="79" data-line="9" id="l79.9"></span>σιμοὺς ὑγροὺς εἶναι φάμενοι, τοὺς δὲ γρυποὺς ξηροὺς καὶ οἷς
<span class="lb" data-page="79" data-line="10" id="l79.10"></span>μὲν οἱ ὀφθαλμοὶ μικροί, ξηρούς, οἷς δὲ μεγάλοι, ὑγρούς.
<span class="lb" data-page="79" data-line="11" id="l79.11"></span>τοῦτο μέν γε καὶ διαπεφώνηται πρὸς αὐτῶν. οἱ μὲν γάρ τινες
<span class="lb" data-page="79" data-line="12" id="l79.12"></span>ὑποθέμενοι τῶν ὑγρῶν εἶναι μορίων τοὺς ὀφθαλμούς, ἐν οἷς
<span class="lb" data-page="79" data-line="13" id="l79.13"></span>ἂν μείζους εὑρίσκωσιν, ὑγρότητα κράσεως ἐν τούτοις κρατεῖν
<span class="lb" data-page="79" data-line="14" id="l79.14"></span>ὑπολαμβάνουσιν. ἔνιοι δὲ τῇ ῥώμῃ τοῦ θερμοῦ κατὰ τὴν
<span class="lb" data-page="79" data-line="15" id="l79.15"></span>πρώτην διάπλασιν ἀναπνεύσαντος ἀθροωτέρου τε καὶ πλείονος
<span class="lb" data-page="79" data-line="16" id="l79.16"></span>οὐκ ὀφθαλμοὺς μόνον ἀλλὰ καὶ στόμα καὶ τοὺς ἄλλους
<span class="lb" data-page="79" data-line="17" id="l79.17"></span>ἅπαντας πόρους γενέσθαι φασὶ μείζονας, ὅθεν οὐχ ὑγρότητος,
<span class="lb" data-page="79" data-line="18" id="l79.18"></span>ἀλλὰ θερμότητος εἶναι γνώρισμα. ἀμφότεροι δὲ διαμαρτάνουσι
<span class="lb" data-page="79" data-line="19" id="l79.19"></span>τῆς ἀληθείας ἑνὶ μὲν καὶ κοινῷ λόγῳ, διότι περὶ παντὸς
<span class="lb" data-page="79" data-line="20" id="l79.20"></span>τοῦ σώματος ἐξ ἑνὸς ἀποφαίνεσθαι τολμῶσι μορίου· κατὰ
<span class="lb" data-page="79" data-line="21" id="l79.21"></span>δεύτερον δὲ τρόπον, ὅτι τῆς διαπλαστικῆς ἐν τῇ φύσει δυνάμεως
<span class="lb" data-page="79" data-line="22" id="l79.22"></span><span class="milestone kuhnpb" data-n="1.636" data-unit="kuhn.pb" id="kuhn.pb.1.636"></span>οὐ μέμνηνται τεχνικῆς τ’ οὔσης καὶ τοῖς τῆς ψυχῆς
<span class="lb" data-page="79" data-line="23" id="l79.23"></span>ἤθεσιν ἀκολούθως διαπλαττούσης τὰ μόρια. περὶ ταύτης
<span class="lb" data-page="79" data-line="24" id="l79.24"></span>γάρ τοι καὶ ὁ Ἀριστοτέλης ἠπόρησε, μή ποτ’ ἄρα θειοτέρας
<span class="lb" data-page="79" data-line="25" id="l79.25"></span>τινὸς ἀρχῆς εἴη καὶ οὐ κατὰ τὸ θερμὸν καὶ ψυχρὸν καὶ
<span class="lb" data-page="79" data-line="26" id="l79.26"></span>ξηρὸν καὶ ὑγρόν. οὔκουν ὀρθῶς μοι δοκοῦσι ποιεῖν οἱ
<span class="lb" data-page="79" data-line="27" id="l79.27"></span>προπετῶς οὕτως ὑπὲρ τῶν μεγίστων ἀποφαινόμενοι καὶ ταῖς
<span class="lb" data-page="79" data-line="28" id="l79.28"></span>ποιότησι μόναις ἀναφέροντες τὴν διάπλασιν. εὔλογον γὰρ
<span class="lb" data-page="79" data-line="29" id="l79.29"></span>ὄργανα μὲν εἶναι ταύτας, τὸ διαπλάττον δ’ ἕτερον. ἀλλὰ καὶ
<span class="pb" data-page="80" id="p80"></span>
<span class="lb" data-page="80" data-line="1" id="l80.1"></span>χωρὶς τῶν τηλικούτων ζητημάτων ἐνὸν ἐξευρίσκειν, ὡς ἔμπροσθεν
<span class="lb" data-page="80" data-line="2" id="l80.2"></span>ἐδείξαμεν, ὑγρὰν καὶ ξηρὰν καὶ ψυχρὰν καὶ θερμὴν
<span class="lb" data-page="80" data-line="3" id="l80.3"></span>κρᾶσιν ἁμαρτάνουσιν οἱ τῶν οἰκείων μὲν ἀμελοῦντες
<span class="lb" data-page="80" data-line="4" id="l80.4"></span>γνωρισμάτων, ἐπὶ δὲ τὰ πόρρω τε καὶ ζητήσεως ἱκανῆς τετυχηκότα
<span class="lb" data-page="80" data-line="5" id="l80.5"></span>καὶ μέχρι τοῦ δεῦρο καὶ παρ’ αὐτοῖς τοῖς ἀρίστοις
<span class="lb" data-page="80" data-line="6" id="l80.6"></span>φιλοσόφοις ἀπορούμενα μεταβαίνοντες. οὐδὲ γὰρ οὐδ’ ὅτι
<span class="lb" data-page="80" data-line="7" id="l80.7"></span>τὰ μὲν παιδία σιμότερα, γρυπότεροι δ’ οἱ παρακμάζοντες,
<span class="lb" data-page="80" data-line="8" id="l80.8"></span>εὔλογον ὑγροὺς μὲν νομίζειν τοὺς σιμοὺς ἅπαντας, ξηροὺς
<span class="lb" data-page="80" data-line="9" id="l80.9"></span>δὲ τοὺς γρυπούς. ἀλλ’ ἐνδέχεται μὲν καὶ τῆς διαπλαστικῆς
<span class="lb" data-page="80" data-line="10" id="l80.10"></span>δυνάμεως ἔργον εἶναι τὸ τοιοῦτον μᾶλλον ἢ τῆς κράσεως.
<span class="lb" data-page="80" data-line="11" id="l80.11"></span><span class="milestone kuhnpb" data-n="1.637" data-unit="kuhn.pb" id="kuhn.pb.1.637"></span>εἰ δ’ ἄρα καὶ τῆς κράσεως εἴη γνώρισμα, τῆς ἐν τῇ ῥινὶ
<span class="lb" data-page="80" data-line="12" id="l80.12"></span>μόνης ἂν εἴη, οὐ τῆς ἐν ὅλῳ τῷ σώματι. μάτην οὖν ὑπ’
<span class="lb" data-page="80" data-line="13" id="l80.13"></span>αὐτῶν κἀκεῖνο λέγεται τὸ ῥῖνά τ’ ὀξεῖαν γίγνεσθαι καὶ
<span class="lb" data-page="80" data-line="14" id="l80.14"></span>ὀφθαλμοὺς κοίλους καὶ κροτάφους συμπεπτωκότας ἐν ταῖς
<span class="lb" data-page="80" data-line="15" id="l80.15"></span>ξηραῖς φύσει κράσεσιν, ὅτι κἀν τοῖς πάθεσιν οὕτω συμπίπτει
<span class="lb" data-page="80" data-line="16" id="l80.16"></span>τοῖς συντήκουσί τε καὶ κενοῦσι πέρα τοῦ μετρίου τὰ
<span class="lb" data-page="80" data-line="17" id="l80.17"></span>σώματα. πολλάκις μὲν γὰρ οὕτω συμπίπτει, πολλάκις δ’ οὐχ
<span class="lb" data-page="80" data-line="18" id="l80.18"></span>οὕτως. ἀλλ’ ἔστιν ἰδεῖν καὶ μαλακὴν καὶ πιμελώδη καὶ λευκὴν
<span class="lb" data-page="80" data-line="19" id="l80.19"></span>καὶ πολύσαρκον ὅλου τοῦ σώματος τὴν ἕξιν ἐπὶ σμικροῖς
<span class="lb" data-page="80" data-line="20" id="l80.20"></span>ὀφθαλμοῖς ἢ ὀξείᾳ ῥινὶ καὶ ξηρὰν καὶ ἄσαρκον καὶ
<span class="lb" data-page="80" data-line="21" id="l80.21"></span>μέλαιναν καὶ δασεῖαν ἐπὶ μεγάλοις ὀφθαλμοῖς σιμῇ τε ῥινί.
<span class="lb" data-page="80" data-line="22" id="l80.22"></span>βέλτιον οὖν, εἴπερ ἄρα, τῆς ῥινὸς μόνης ὑγρότητα μὲν τῇ
<span class="lb" data-page="80" data-line="23" id="l80.23"></span>σιμότητι, ξηρότητα δὲ τῇ γρυπότητι τεκμαίρεσθαι καὶ μὴ
<span class="lb" data-page="80" data-line="24" id="l80.24"></span>περὶ τῆς ἅπαντος τοῦ ζῴου κράσεως ἐντεῦθεν ἀποφαίνεσθαι.
<span class="lb" data-page="80" data-line="25" id="l80.25"></span>Κατὰ ταὐτὰ δὲ καὶ τῶν ὀφθαλμῶν καὶ παντὸς οὑτινοσοῦν
<span class="lb" data-page="80" data-line="26" id="l80.26"></span>ἑτέρου μορίου τὴν ἰδίαν κρᾶσιν ἐκ τῶν οἰκείων ἐπισκοπεῖσθαι
<span class="lb" data-page="80" data-line="27" id="l80.27"></span>γνωρισμάτων ἄμεινον, οὐ περὶ τῆς ὅλου τοῦ σώματος
<span class="lb" data-page="80" data-line="28" id="l80.28"></span><span class="milestone kuhnpb" data-n="1.638" data-unit="kuhn.pb" id="kuhn.pb.1.638"></span>κράσεως ἀφ’ ἑνὸς μέρους ἔνδειξιν λαμβάνειν. εἴτε γὰρ ὑγρότητος ﻿
<span class="pb" data-page="81" id="p81"></span>
<span class="lb" data-page="81" data-line="1" id="l81.1"></span>εἴτε θερμότητος ἐπικρατούσης εἴτε καὶ ἀμφοτέρων
<span class="lb" data-page="81" data-line="2" id="l81.2"></span>ὀφθαλμοὺς γλαυκοὺς τίθεσθαι γνώρισμα χρή, τῆς οἰκείας
<span class="lb" data-page="81" data-line="3" id="l81.3"></span>ἂν εἶεν οὕτω γε, οὐ τῆς ἁπάντων τῶν τοῦ σώματος μορίων
<span class="lb" data-page="81" data-line="4" id="l81.4"></span>ἐνδεικτικοὶ κράσεως. οὐδὲ γάρ, εἰ ξηρὰ καὶ ἄσαρκα τὰ σκέλη,
<span class="lb" data-page="81" data-line="5" id="l81.5"></span>ξηρὰ πάντως καὶ ἡ κρᾶσις ὅλου τοῦ σώματος. ἔνιοι γὰρ
<span class="lb" data-page="81" data-line="6" id="l81.6"></span>ἱκανῶς εὔσαρκοι καὶ πιμελώδεις καὶ παχεῖς καὶ προγάστορες
<span class="lb" data-page="81" data-line="7" id="l81.7"></span>καὶ μαλακοὶ καὶ λευκοὶ γίγνονται μετὰ τοιούτων σκελῶν.
<span class="lb" data-page="81" data-line="8" id="l81.8"></span>ἀλλ’ εἰ μὲν ὁμαλῶς ἅπαν ἔχει τὸ σῶμα τῆς κράσεως, οἷς
<span class="lb" data-page="81" data-line="9" id="l81.9"></span>μὲν ἰσχνὰ τὰ σκέλη, ξηροὶ πάντως εἰσίν, ὑγροὶ δ’, οἷς παχέα.
<span class="lb" data-page="81" data-line="10" id="l81.10"></span>καὶ οἷς μὲν ἡ ῥὶς ὀξεῖα καὶ γρυπή, ξηροί, σιμῆς δ’
<span class="lb" data-page="81" data-line="11" id="l81.11"></span>οὔσης ὑγροί· κατὰ ταὐτὰ δὲ καὶ περὶ τῶν ὀφθαλμῶν τε καὶ
<span class="lb" data-page="81" data-line="12" id="l81.12"></span>τῶν κροτάφων ἁπάντων τε τῶν ἄλλων μορίων. οἷς δ’
<span class="lb" data-page="81" data-line="13" id="l81.13"></span>ἀνώμαλος ἡ κρᾶσις καὶ οὐχ ἡ αὐτὴ πάντων τῶν μερῶν,
<span class="lb" data-page="81" data-line="14" id="l81.14"></span>ἄτοπον ἐπὶ τούτων ἐξ ἑνὸς μορίου φύσεως ὑπὲρ ἁπάντων
<span class="lb" data-page="81" data-line="15" id="l81.15"></span>ἀποφαίνεσθαι. τοιοῦτον δέ τι τοὺς πλείστους αὐτῶν ἠπάτησεν,
<span class="lb" data-page="81" data-line="16" id="l81.16"></span>οὐχ ὑπὲρ τῶν ἀνθρώπων μόνον, ἀλλὰ καὶ περὶ τῶν
<span class="lb" data-page="81" data-line="17" id="l81.17"></span><span class="milestone kuhnpb" data-n="1.639" data-unit="kuhn.pb" id="kuhn.pb.1.639"></span>ἄλλων ζῴων ἀποφήνασθαι τολμήσαντας ὑπὲρ ὅλης τῆς
<span class="lb" data-page="81" data-line="18" id="l81.18"></span>κράσεως ἐκ μόνων τῶν κατὰ τὸ δέρμα γνωρισμάτων. οὔτε
<span class="lb" data-page="81" data-line="19" id="l81.19"></span>γάρ, εἰ σκληρὸν τὸ δέρμα, ξηρὸν ἐξ ἀνάγκης τὸ ζῷον, ἀλλ’
<span class="lb" data-page="81" data-line="20" id="l81.20"></span>ἐγχωρεῖ τὸ δέρμα μόνον, οὔτ’ εἰ μέλαν οὔτ’ εἰ δασύ. κατὰ
<span class="lb" data-page="81" data-line="21" id="l81.21"></span>δὲ τὸν αὐτὸν τρόπον οὐδ’ εἰ μαλακὸν ἢ λευκὸν ἢ ψιλὸν
<span class="lb" data-page="81" data-line="22" id="l81.22"></span>τριχῶν, ὑγρὸν ἐξ ἀνάγκης ὅλον τὸ ζῷον. ἀλλ’ εἰ μὲν ὁμαλῶς
<span class="lb" data-page="81" data-line="23" id="l81.23"></span>κέκραται σύμπαν, εὔλογόν ἐστιν, οἷόνπερ τὸ δέρμα,
<span class="lb" data-page="81" data-line="24" id="l81.24"></span>τοιοῦτον εἶναι καὶ τῶν ἄλλων ἕκαστον μορίων, εἰ δ’ ἀνωμάλως,
<span class="lb" data-page="81" data-line="25" id="l81.25"></span>οὐκέτι. τῶν γοῦν ὀστρέων ὑγρότατον μὲν ὅλον τὸ σῶμα,
<span class="lb" data-page="81" data-line="26" id="l81.26"></span>ξηρότατον δὲ τὸ δέρμα· τὸ γὰρ δὴ ὄστρακον αὐτοῖς οἷόνπερ
<span class="lb" data-page="81" data-line="27" id="l81.27"></span>ἡμῖν τὸ δέρμα. καὶ ἡ προσηγορία δ’ ἐντεῦθεν, ὀστρακοδέρμων
<span class="lb" data-page="81" data-line="28" id="l81.28"></span>ἁπάντων τῶν τοιούτων ζῴων ὀνομασθέντων ἐκ τοῦ
<span class="pb" data-page="82" id="p82"></span>
<span class="lb" data-page="82" data-line="1" id="l82.1"></span>τὸ δέρμα παραπλήσιον ἔχειν ὀστράκῳ. καὶ τὰ μαλακόστρακα
<span class="lb" data-page="82" data-line="2" id="l82.2"></span>δέ, καθάπερ ἀστακοί τε καὶ κάραβοι καὶ καρκῖνοι, ξηρὸν μὲν
<span class="lb" data-page="82" data-line="3" id="l82.3"></span>ἔχει τὸ δέρμα, τὴν δ’ ἄλλην ἅπασαν κρᾶσιν ὑγράν. καὶ
<span class="lb" data-page="82" data-line="4" id="l82.4"></span>αὐτό γε τοῦτο πολλάκις αἴτιον ὑπάρχει τοῖς ζῴοις τῆς ἐν
<span class="lb" data-page="82" data-line="5" id="l82.5"></span>
              <span class="milestone kuhnpb" data-n="1.640" data-unit="kuhn.pb" id="kuhn.pb.1.640"></span>ταῖς σαρξὶν ὑγρότητος, ὅτι πᾶν αὐτοῖς τὸ ξηρὸν καὶ γεῶδες
<span class="lb" data-page="82" data-line="6" id="l82.6"></span>ἡ φύσις ἀποτίθεται πρὸς τὸ δέρμα. μὴ τοίνυν μήθ’
<span class="lb" data-page="82" data-line="7" id="l82.7"></span>ὅτι ξηρὸν τοῦτο τοῖς ὀστρέοις, εὐθέως καὶ τὴν σάρκα νομιστέον
<span class="lb" data-page="82" data-line="8" id="l82.8"></span>ὑπάρχειν ξηρὰν μήθ’, ὅτι πλαδαρὰ καὶ μυξώδης ἥδε,
<span class="lb" data-page="82" data-line="9" id="l82.9"></span>τοιοῦτον ὑποληπτέον εἶναι καὶ τὸ δέρμα. δίκαιον γὰρ ἕκαστον
<span class="lb" data-page="82" data-line="10" id="l82.10"></span>τῶν μορίων ἐξ ἑαυτοῦ γνωρίζεσθαι.
<span class="lb" data-page="82" data-line="11" id="l82.11"></span>Ταῦτά τ’ οὖν ἁμαρτάνουσιν οἱ τὰ περὶ κράσεων ἡμῖν
<span class="lb" data-page="82" data-line="12" id="l82.12"></span>ὑπομνήματα καταλελοιπότες ἔτι τε πρὸς τούτοις, ὅτι μηδὲ
<span class="lb" data-page="82" data-line="13" id="l82.13"></span>μέμνηνται τοῦ πρὸς Ἱπποκράτους ὀρθότατα παρῃνημένου τοῦ
<span class="lb" data-page="82" data-line="14" id="l82.14"></span>δεῖν ἐπισκέπτεσθαι τὰς μεταβολὰς ἐξ οἵων εἰς οἷα γίγνονται.
<span class="lb" data-page="82" data-line="15" id="l82.15"></span>πολλάκις γὰρ τὰ παρόντα γνωρίσματα τῆς ἔμπροσθεν κράσεώς
<span class="lb" data-page="82" data-line="16" id="l82.16"></span>ἐστιν, οὐ τῆς νῦν ὑπαρχούσης τῷ σώματι. φέρε γὰρ
<span class="lb" data-page="82" data-line="17" id="l82.17"></span>εἴ τις ἔτη γεγονὼς ἑξήκοντα δασὺς ἱκανῶς εἴη, μὴ διότι
<span class="lb" data-page="82" data-line="18" id="l82.18"></span>νῦν ἐστι θερμὸς καὶ ξηρός, ἀλλ’ ὅτι πρόσθεν μὲν ἐγένετο
<span class="lb" data-page="82" data-line="19" id="l82.19"></span>τοιοῦτος, ὑπομένουσι δ’ αἱ τότε γεννηθεῖσαι τρίχες, ὥσπερ
<span class="lb" data-page="82" data-line="20" id="l82.20"></span>ἐν τῷ θέρει πολλάκις αἱ κατὰ τὸ ἔαρ ἀναφυεῖσαι βοτάναι.
<span class="lb" data-page="82" data-line="21" id="l82.21"></span>τισὶ μὲν γὰρ ἐν τῷ χρόνῳ προϊόντι κατὰ βραχὺ συνέβη τῆς
<span class="lb" data-page="82" data-line="22" id="l82.22"></span>ἄγαν ἐκείνης ἀπαλλαγῆναι δασύτητος ἐκπιπτουσῶν ὑπὸ ξηρότητος
<span class="lb" data-page="82" data-line="23" id="l82.23"></span><span class="milestone kuhnpb" data-n="1.641" data-unit="kuhn.pb" id="kuhn.pb.1.641"></span>ἄκρας τῶν τριχῶν, ἐνίοις δ’ ἄχρι πλείστου παραμένουσιν,
<span class="lb" data-page="82" data-line="24" id="l82.24"></span>οἷς ἂν μήτ’ ἀποξηρανθῶσιν ἱκανῶς ἐπὶ προήκοντι
<span class="lb" data-page="82" data-line="25" id="l82.25"></span>τῷ χρόνῳ καὶ τὴν πρώτην ἔκφυσιν αἱ τρίχες αὐτοῖς ἰσχυρὰν
<span class="lb" data-page="82" data-line="26" id="l82.26"></span>ποιήσωνται δίκην φυτῶν ἀκριβῶς ἐνερριζωμένων τῇ γῇ. μὴ
<span class="pb" data-page="83" id="p83"></span>
<span class="lb" data-page="83" data-line="1" id="l83.1"></span>τοίνυν, εἰ δασύς τις ἱκανῶς ἐστιν, εὐθὺς τοῦτον οἰώμεθα
<span class="lb" data-page="83" data-line="2" id="l83.2"></span>μελαγχολικὸν ὑπάρχειν, ἀλλ’ εἰ μὲν ἀκμάζων, οὔπω τοιοῦτον·
<span class="lb" data-page="83" data-line="3" id="l83.3"></span>εἰ δὲ παρακμάζων, ἤδη μελαγχολικόν· εἰ δὲ γέρων, οὐκέτι.
<span class="lb" data-page="83" data-line="4" id="l83.4"></span>γίγνονται μὲν γὰρ αἱ μελαγχολικαὶ κράσεις ἐκ συγκαύσεως
<span class="lb" data-page="83" data-line="5" id="l83.5"></span>αἵματος. οὐ μήν, ἐπειδὰν ἄρξηται τοῦτο πάσχειν, εὐθὺς
<span class="lb" data-page="83" data-line="6" id="l83.6"></span>καὶ κατώπτηται τελέως. ἀλλ’ ἐν τάχει μὲν ἱκανῶς ἔσται δασὺς
<span class="lb" data-page="83" data-line="7" id="l83.7"></span>ὁ θερμὸς καὶ ξηρός, εἴ τι μεμνήμεθα τῶν ἔμπροσθεν
<span class="lb" data-page="83" data-line="8" id="l83.8"></span>λόγων, οὐκ εὐθέως δὲ μελαγχολικός. ἡ γὰρ τοῦ δέρματος
<span class="lb" data-page="83" data-line="9" id="l83.9"></span>πύκνωσις εἴργουσα τῶν παχυτέρων περιττωμάτων τὴν διέξοδον
<span class="lb" data-page="83" data-line="10" id="l83.10"></span>ἀναγκάζει συγκαίεσθαι κατὰ τὰς ἄκρως θερμὰς κράσεις,
<span class="lb" data-page="83" data-line="11" id="l83.11"></span>ὥστε τοιοῦτον αὐτοῖς ὑπάρχειν ἤδη τὸ περίττωμα τὸ
<span class="lb" data-page="83" data-line="12" id="l83.12"></span>φύον τὰς τρίχας, οἷον ἐν τοῖς ἀγγείοις ἔσεσθαι μέλλει προελθόντος τοῦ χρόνου.
<span class="lb" data-page="83" data-line="13" id="l83.13"></span>Καὶ ταῦτ’ οὖν ἠμέληται τοῖς ἔμπροσθεν ἔτι τε πρὸς
<span class="lb" data-page="83" data-line="14" id="l83.14"></span><span class="milestone kuhnpb" data-n="1.642" data-unit="kuhn.pb" id="kuhn.pb.1.642"></span>
              <span class="milestone lineno" data-n="15" data-unit="lineno" id="lineno.15"></span>τούτοις, ἐπειδὰν ἐκ τῆς φύσεως τῶν περιττωμάτων ἀδιορίστως
<span class="lb" data-page="83" data-line="15" id="l83.15"></span>ὑπὲρ τῶν κράσεων ἀποφαίνωνται. νομίζουσι γὰρ ἀνάλογον
<span class="lb" data-page="83" data-line="16" id="l83.16"></span>ἔχειν τὰς κράσεις τῶν μορίων τῇ φύσει τῶν περιττωμάτων.
<span class="lb" data-page="83" data-line="17" id="l83.17"></span>τὸ δ’ οὐχ ὅλως ἀληθές ἐστιν, ἀλλ’ ἐγχωρεῖ ποτε
<span class="lb" data-page="83" data-line="18" id="l83.18"></span>περίττωμα μὲν ἀθροίζεσθαι φλεγματῶδες, ὑγρὸν δ’ οὐκ εἶναι
<span class="lb" data-page="83" data-line="19" id="l83.19"></span><span class="milestone lineno" data-n="20" data-unit="lineno" id="lineno.20"></span>τὸ μόριον, ἀλλὰ ψυχρὸν μὲν ἐξ ἀνάγκης, οὐ γὰρ δὴ ἄλλη
<span class="lb" data-page="83" data-line="20" id="l83.20"></span>γέ τις ἡ τοῦ φλέγματος γένεσις, ὑγρὸν δ’ οὐκ ἐξ ἀνάγκης·
<span class="lb" data-page="83" data-line="21" id="l83.21"></span>ἐγχωρεῖ γὰρ καὶ ξηρὸν εἶναι. τὸ δ’ ἀπατῆσαν αὐτοὺς εὐφώρατον.
<span class="lb" data-page="83" data-line="22" id="l83.22"></span>οὐ γὰρ ἐνενόησαν, ὡς ἐκ τῶν σιτίων, οὐκ ἐξ
<span class="lb" data-page="83" data-line="23" id="l83.23"></span>αὐτοῦ τοῦ σώματος ἡμῶν γίγνεται τὸ φλέγμα. θαυμαστὸν
<span class="lb" data-page="83" data-line="24" id="l83.24"></span><span class="milestone lineno" data-n="25" data-unit="lineno" id="lineno.25"></span>οὖν οὐδέν, εἰ μὴ κρατῆσάν ποτε τὸ σῶμα τῶν προσενεχθέντων
<span class="lb" data-page="83" data-line="25" id="l83.25"></span>σιτίων, ὑγρῶν, εἰ τύχοι, τὴν φύσιν ὑπαρχόντων, ὅμοιον
<span class="lb" data-page="83" data-line="26" id="l83.26"></span>αὐτοῖς ἀποτελέσει καὶ τὸ περίττωμα. μὴ τοίνυν ὑπολαμβανέτωσαν
<span class="lb" data-page="83" data-line="27" id="l83.27"></span>ὥσπερ τὸ σῶμα ξηρὸν οὕτω καὶ τὸ περίττωμα
<span class="pb" data-page="84" id="p84"></span>
<span class="lb" data-page="84" data-line="1" id="l84.1"></span>δεῖν ξηρὸν εἶναι. εἰ γάρ τις εὐθὺς ἐξ ἀρχῆς ἐγένετο τῇ
<span class="lb" data-page="84" data-line="2" id="l84.2"></span>κράσει ψυχρότερός τε καὶ ξηρότερος, οὐ μελαγχολικὸς ὁ τοιοῦτος,
<span class="lb" data-page="84" data-line="3" id="l84.3"></span>ἀλλὰ φλεγματικός ἐστι τοῖς περιττώμασιν. εἰ δ’ ἐκ
<span class="lb" data-page="84" data-line="4" id="l84.4"></span>μεταπτώσεως ἐγένετο ψυχρὸς καὶ ξηρός, ἐξ ἀνάγκης ὁ τοιοῦτος
<span class="lb" data-page="84" data-line="5" id="l84.5"></span>
              <span class="milestone kuhnpb" data-n="1.643" data-unit="kuhn.pb" id="kuhn.pb.1.643"></span>εὐθὺς ἤδη καὶ μελαγχολικός ἐστιν, οἷον εἴ τις ἔμπροσθεν
<span class="lb" data-page="84" data-line="6" id="l84.6"></span>ὑπάρχων θερμὸς καὶ ξηρὸς ἐκ συγκαύσεως τοῦ
<span class="lb" data-page="84" data-line="7" id="l84.7"></span>αἵματος πλείστην ἐγέννησε τὴν μέλαιναν χολήν. οὗτος γάρ
<span class="lb" data-page="84" data-line="8" id="l84.8"></span>ἐστιν ὁ πρὸς τῷ ξηρὸς εἶναι καὶ ψυχρὸς εὐθὺς καὶ μελαγχολικὸς
<span class="lb" data-page="84" data-line="9" id="l84.9"></span>ὑπάρχων. εἰ δ’ ἀπ’ ἀρχῆς εἴη ψυχρὸς καὶ ξηρός,
<span class="lb" data-page="84" data-line="10" id="l84.10"></span>ἡ μὲν ἕξις τοῦ σώματος τούτῳ λευκὴ καὶ μαλακὴ καὶ ψιλὴ
<span class="lb" data-page="84" data-line="11" id="l84.11"></span>τριχῶν, ἄφλεβος δὲ καὶ ἄναρθρος καὶ ἰσχνὴ καὶ ἁπτομένοις
<span class="lb" data-page="84" data-line="12" id="l84.12"></span>ψυχρὰ καὶ τὸ τῆς ψυχῆς ἦθος ἄτολμον καὶ δειλὸν καὶ
<span class="lb" data-page="84" data-line="13" id="l84.13"></span>δύσθυμον, οὐ μὴν μελαγχολικά γε τὰ περιττώματα.
<span class="lb" data-page="84" data-line="14" id="l84.14"></span>Ταῦτ’ οὖν ἅπαντα διαμαρτάνουσιν οἱ πολλοὶ τῶν ἰατρῶν
<span class="lb" data-page="84" data-line="15" id="l84.15"></span>ἐκ τοῦ τῶν οἰκείων μὲν ἀποχωρῆσαι γνωρισμάτων, ἐπὶ δὲ
<span class="lb" data-page="84" data-line="16" id="l84.16"></span>τὰ συμβεβηκότα μὴ διὰ παντός, ἀλλ’ ὡς ἐπὶ τὸ πολὺ μεταβῆναι.
<span class="lb" data-page="84" data-line="17" id="l84.17"></span>ταύτῃ τοι καὶ τὸ θερμαῖνον ἡγοῦνται πάντως ξηραίνειν.
<span class="lb" data-page="84" data-line="18" id="l84.18"></span>ἔγνωκα γὰρ ἔτι τοῦτο προσθεὶς οἷον κορωνίδα τε
<span class="lb" data-page="84" data-line="19" id="l84.19"></span>καὶ κεφαλήν τινα τῷ λόγῳ παντὶ καταπαύειν ἤδη τὸ δεύτερον
<span class="lb" data-page="84" data-line="20" id="l84.20"></span>γράμμα. θερμὸν γοῦν ὕδωρ ἐπαντλοῦντες ἑκάστοτε
<span class="lb" data-page="84" data-line="21" id="l84.21"></span>τοῖς φλεγμαίνουσι μορίοις, εἶθ’ ὁρῶντες αὐτῶν ἐκκενουμένην
<span class="lb" data-page="84" data-line="22" id="l84.22"></span>τὴν ὑγρότητα προφανῶς οἴονται δείκνυσθαι τὸ ξηραίνεσθαι
<span class="lb" data-page="84" data-line="23" id="l84.23"></span><span class="milestone kuhnpb" data-n="1.644" data-unit="kuhn.pb" id="kuhn.pb.1.644"></span>πάντα πρὸς τῆς θερμασίας, οὐκ εἰ μετὰ ξηρότητος μόνον,
<span class="lb" data-page="84" data-line="24" id="l84.24"></span>ἀλλ’ εἰ καὶ μεθ’ ὑγρότητος εἴη. ἔστι δ’ οὐ ταὐτὸν ἢ κενῶσαί
<span class="lb" data-page="84" data-line="25" id="l84.25"></span>τινος ὑγρότητα παρεσπαρμένην ἔν τισι χώραις ἢ ξηροτέραν
<span class="lb" data-page="84" data-line="26" id="l84.26"></span>ἀπεργάσασθαι τὴν οἰκείαν κρᾶσιν. ἀνώμαλος γάρ τις
<span class="lb" data-page="84" data-line="27" id="l84.27"></span>ἐν τοῖς φλεγμαίνουσι μορίοις γίγνεται δυσκρασία, τῶν μὲν
<span class="pb" data-page="85" id="p85"></span>
<span class="lb" data-page="85" data-line="1" id="l85.1"></span>ὁμοιομερῶν σωμάτων οὔπω τῆς οἰκείας ἐξεστηκότων φύσεως,
<span class="lb" data-page="85" data-line="2" id="l85.2"></span>ἀλλ’ ἔτι μεταβαλλομένων τε καὶ ἀλλοιουμένων, ἐμπεπλησμένων
<span class="lb" data-page="85" data-line="3" id="l85.3"></span>δὲ τοῦ ῥεύματος ἁπασῶν τῶν μεταξὺ χωρῶν. ἅπαντ’
<span class="lb" data-page="85" data-line="4" id="l85.4"></span>οὖν, ὅσα θερμὰ καὶ ὑγρὰ τὴν κρᾶσιν ἐστί, προσαγόμενα
<span class="lb" data-page="85" data-line="5" id="l85.5"></span>τοῖς οὕτω διακειμένοις ἐκκενοῖ μὲν τὸ περιττὸν ἐκεῖνο τὸ
<span class="lb" data-page="85" data-line="6" id="l85.6"></span>τὰς μεταξὺ χώρας τῶν ὁμοιομερῶν κατειληφός· αὐτὰ δὲ τὰ
<span class="lb" data-page="85" data-line="7" id="l85.7"></span>σώματα τοσοῦτον ἀποδεῖ τοῦ ξηραίνειν, ὥστε καὶ προσδίδωσιν
<span class="lb" data-page="85" data-line="8" id="l85.8"></span>τοῖς εἰρημένοις ἀποδείξεως, ἣν μακροτέραν τ’ εἶναι νομίζων
<span class="lb" data-page="85" data-line="9" id="l85.9"></span>δὲ τοῖς εἰρημένοις ἀποδείξεως, ἣν μακροτέραν τ’ εἶναι νομίζων
<span class="lb" data-page="85" data-line="10" id="l85.10"></span>ἢ ὥστε προσγράφεσθαι κατὰ τόνδε τὸν λόγον ἔτι τ’
<span class="lb" data-page="85" data-line="11" id="l85.11"></span>ἀκροατοῦ δεομένην ἐπισταμένου περὶ φαρμάκων δυνάμεως,
<span class="lb" data-page="85" data-line="12" id="l85.12"></span><span class="milestone kuhnpb" data-n="1.645" data-unit="kuhn.pb" id="kuhn.pb.1.645"></span>ἀναβάλλομαι τό γε νῦν διελθεῖν. ἀλλ’ ἐπειδὰν τὸν τρίτον
<span class="lb" data-page="85" data-line="13" id="l85.13"></span>λόγον περὶ κράσεων ἅπαντα διέλθω καὶ δείξω περὶ τῶν
<span class="lb" data-page="85" data-line="14" id="l85.14"></span>κατὰ δύναμιν ὑγρῶν καὶ ξηρῶν καὶ ψυχρῶν καὶ θερμῶν
<span class="lb" data-page="85" data-line="15" id="l85.15"></span>ἅπασαν τὴν μέθοδον, ἐφεξῆς οὕτω βιβλίον ὅλον ὑπὲρ ἀνωμάλου
<span class="lb" data-page="85" data-line="16" id="l85.16"></span>δυσκρασίας ἔγνωκα γράψαι. τελειωθήσεται γὰρ ἅπας
<span class="lb" data-page="85" data-line="17" id="l85.17"></span>ἡμῖν ὁ περὶ κράσεων λόγος εἴς τε τὴν θεραπευτικὴν μέθοδον
<span class="lb" data-page="85" data-line="18" id="l85.18"></span>οὐ σμικρὰς ἀφορμὰς παρέξει.
</p>
          </article>

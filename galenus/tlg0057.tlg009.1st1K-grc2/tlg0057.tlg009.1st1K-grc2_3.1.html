<article xmlns="http://www.w3.org/1999/xhtml" id="urn:cts:greekLit:tlg0057.tlg009.1st1K-grc2:3.1">
<span class="pb page1" data-page="85" id="p85"></span>


            <h2>ΓΑΛΗΝΟΥ ΠΕΡΙ ΚΡΑΣΕΩΝ
<br></br>ΒΙΒΛΙΟΝ ΤΡΙΤΟΝ
</h2>
<span class="lb" data-page="85" data-line="19" id="l85.19"></span><span class="milestone kuhnpb" data-n="1.646" data-unit="kuhn.pb" id="kuhn.pb.1.646"></span>
            <p>
<span class="lb" data-page="85" data-line="20" id="l85.20"></span>Ὅτι μὲν οὖν ἕκαστον τῶν ἐνεργείᾳ θερμῶν καὶ
<span class="lb" data-page="85" data-line="21" id="l85.21"></span>ψυχρῶν καὶ ξηρῶν καὶ ὑγρῶν ἢ τῷ τὴν ἄκραν δεδέχθαι
<span class="lb" data-page="85" data-line="22" id="l85.22"></span>ποιότητα τοιοῦτον εἶναί φαμεν ἢ ἐπικρατήσει τινὸς ἐξ αὐτῶν
<span class="lb" data-page="85" data-line="23" id="l85.23"></span>ἢ πρὸς τὸ σύμμετρον ὁμογενὲς παραβάλλοντες ἢ πρὸς ὁτιοῦν
<span class="lb" data-page="85" data-line="24" id="l85.24"></span><span class="milestone lineno" data-n="5" data-unit="lineno" id="lineno.5"></span>τῶν ἐπιτυχόντων, ἔμπροσθεν εἴρηται. δέδεικται δὲ καί, ὡς
<span class="lb" data-page="85" data-line="25" id="l85.25"></span>ἄν τις μάλιστα δύναιτο διαγιγνώσκειν ἀκριβῶς αὐτά. λοιπὸν
<span class="lb" data-page="85" data-line="26" id="l85.26"></span>δ’ ἂν εἴη περὶ τῶν δυνάμει τοιούτων διελθεῖν αὐτὸ πρότερον
<span class="lb" data-page="85" data-line="27" id="l85.27"></span>ἐξηγησαμένους τοὔνομα τί ποτε σημαίνει τὸ δυνάμει.
<span class="lb" data-page="85" data-line="28" id="l85.28"></span>σύντομος δὲ καὶ ῥᾴστη καὶ σαφὴς ἡ ἐξήγησις. ὃ γὰρ ἂν
<span class="lb" data-page="85" data-line="29" id="l85.29"></span><span class="milestone lineno" data-n="10" data-unit="lineno" id="lineno.10"></span>
              <span class="milestone kuhnpb" data-n="1.647" data-unit="kuhn.pb" id="kuhn.pb.1.647"></span>ὑπάρχῃ μὲν μήπω τοιοῦτον, οἷον λέγεται, πέφυκε δὲ γενέσθαι
<span class="lb" data-page="85" data-line="30" id="l85.30"></span>[τοιοῦτον], δυνάμει φαμὲν ὑπάρχειν αὐτό, λογικὸν μὲν
<span class="lb" data-page="85" data-line="31" id="l85.31"></span>τὸν ἄρτι γεγενημένον ἄνθρωπον, πτηνὸν δὲ τὸν ὄρνιν, καὶ
<span class="lb" data-page="85" data-line="32" id="l85.32"></span>θηρατικὸν μὲν τὸν κύνα, ταχὺν δὲ τὸν ἵππον, ὅπερ ἔσεσθαι
<span class="lb" data-page="85" data-line="33" id="l85.33"></span>πάντως ἕκαστον αὐτῶν μέλλει μηδενὸς τῶν ἔξωθεν ἐμποδὼν
<span class="lb" data-page="85" data-line="34" id="l85.34"></span><span class="milestone lineno" data-n="15" data-unit="lineno" id="lineno.15"></span>αὐτῷ γενομένου, τοῦθ’ ὡς ὂν ἤδη λέγοντες. ὅθεν οἶμαι
<span class="lb" data-page="85" data-line="35" id="l85.35"></span>καὶ δυνάμει ταῦτα πάντα φαμὲν ὑπάρχειν, οὐκ ἐνεργείᾳ.
<span class="lb" data-page="85" data-line="36" id="l85.36"></span>τέλειον μὲν γάρ τι καὶ ἤδη παρὸν ἡ ἐνέργεια· τὸ δυνάμει
<span class="lb" data-page="85" data-line="37" id="l85.37"></span>δ’ ἀτελές τι καὶ μέλλον ἔτι καὶ οἷον ἐπιτήδειον μὲν εἰς τὸ
<span class="lb" data-page="85" data-line="38" id="l85.38"></span>γενέσθαι, μήπω δ’ ὑπάρχον ὃ λέγεται. οὔτε γὰρ τὸ βρέφος
<span class="pb" data-page="87" id="p87"></span>
<span class="lb" data-page="87" data-line="1" id="l87.1"></span>ἤδη λογικόν, ἀλλ’ ἔσεσθαι μέλλει, οὔθ’ ὁ γεγενημένος ἄρτι
<span class="lb" data-page="87" data-line="2" id="l87.2"></span>κύων ἤδη θηρατικός, ὅς γε μηδὲ βλέπει μηδέπω, τῷ δύνασθαι
<span class="lb" data-page="87" data-line="3" id="l87.3"></span>δ’, εἰ τελειωθείη, θηρᾶν οὕτως ὀνομάζεται. κυριώτατα
<span class="lb" data-page="87" data-line="4" id="l87.4"></span>μὲν οὖν ἐκεῖνα μόνα δυνάμει λέγομεν, ἐφ’ ὧν ἡ φύσις
<span class="lb" data-page="87" data-line="5" id="l87.5"></span>αὐτὴ πρὸς τὸ τέλειον ἀφικνεῖται μηδενὸς τῶν ἔξωθεν ἐμποδὼν
<span class="lb" data-page="87" data-line="6" id="l87.6"></span><span class="milestone kuhnpb" data-n="1.648" data-unit="kuhn.pb" id="kuhn.pb.1.648"></span>αὐτῇ γενομένου, ἤδη δὲ καὶ ὅσαι προσεχεῖς ὗλαι
<span class="lb" data-page="87" data-line="7" id="l87.7"></span>τῶν γιγνομένων εἰσίν. οὐδὲν δὲ διοίσει προσεχῆ λέγειν ἢ
<span class="lb" data-page="87" data-line="8" id="l87.8"></span>οἰκείαν ἢ ἰδίαν· ἐξ ἁπάντων γὰρ αὐτῶν δηλοῦται τὸ πλησίον
<span class="lb" data-page="87" data-line="9" id="l87.9"></span>καὶ μὴ διὰ μέσης ἄλλης μεταβολῆς, οἷον εἰ τὸ αἷμα
<span class="lb" data-page="87" data-line="10" id="l87.10"></span>δυνάμει σάρκα προσαγορεύοις ἐλαχίστης μεταβολῆς δεόμενον
<span class="lb" data-page="87" data-line="11" id="l87.11"></span>εἰς σαρκὸς γένεσιν. οὐ μὴν τό γ’ ἐν τῇ γαστρὶ πεπεμμένον
<span class="lb" data-page="87" data-line="12" id="l87.12"></span>σιτίον ὕλη προσεχὴς σαρκὸς ἀλλὰ διὰ μέσου τοῦ αἵματος·
<span class="lb" data-page="87" data-line="13" id="l87.13"></span>ἔτι δὲ μᾶλλον ἡ μάζα καὶ ὁ ἄρτος ἐπὶ πλέον ἀποκεχώρηκε·
<span class="lb" data-page="87" data-line="14" id="l87.14"></span>τριῶν γὰρ δεῖται μεταβολῶν εἰς σαρκὸς γένεσιν. ἀλλ’ ὅμως
<span class="lb" data-page="87" data-line="15" id="l87.15"></span>καὶ ταῦτα δυνάμει λέγεται σὰρξ καὶ πρὸ τούτων ἀὴρ καὶ
<span class="lb" data-page="87" data-line="16" id="l87.16"></span>πῦρ καὶ ὕδωρ καὶ γῆ καὶ ἡ τούτων αὐτῶν ὕλη κοινή.
<span class="lb" data-page="87" data-line="17" id="l87.17"></span>ταυτὶ μὲν οὖν ἅπαντα καταχρωμένων ἢ μᾶλλον ἢ ἧττον
<span class="lb" data-page="87" data-line="18" id="l87.18"></span>λέγεται. ὁ δὲ πρῶτος τρόπος ὁ κυριώτατός ἐστι τῶν δυνάμει
<span class="lb" data-page="87" data-line="19" id="l87.19"></span>τόδε τι λεγομένων ὑπάρχειν, ἐφεξῆς δ’ ὁ κατὰ τὴν οἰκείαν
<span class="lb" data-page="87" data-line="20" id="l87.20"></span>ὕλην, οἷον εἰ τὴν ἀναθυμίασιν τὴν καπνώδη φλόγα
<span class="lb" data-page="87" data-line="21" id="l87.21"></span>λέγοις ὑπάρχειν ἢ τὸν ἀτμὸν ἀέρα δυνάμει. λέγεται δέ ποτε
<span class="lb" data-page="87" data-line="22" id="l87.22"></span><span class="milestone kuhnpb" data-n="1.649" data-unit="kuhn.pb" id="kuhn.pb.1.649"></span>δυνάμει καὶ τὸ τῷ κατὰ συμβεβηκὸς ἀντιδιαιρούμενον, οἷον
<span class="lb" data-page="87" data-line="23" id="l87.23"></span>εἰ τὴν ψυχρολουσίαν ἐπ’ εὐσάρκου νέου θερμαίνειν τις φαίη
<span class="lb" data-page="87" data-line="24" id="l87.24"></span>τὸ σῶμα κατὰ συμβεβηκός, οὐκ οἰκείᾳ δυνάμει.
<span class="lb" data-page="87" data-line="25" id="l87.25"></span>Κατὰ τοσούτους δὴ τρόπους καὶ τὰ δυνάμει θερμὰ καὶ
<span class="lb" data-page="87" data-line="26" id="l87.26"></span>ψυχρὰ καὶ ξηρὰ καὶ ὑγρὰ λεχθήσεται καὶ ζητηθήσεται δεόντως,
<span class="lb" data-page="87" data-line="27" id="l87.27"></span>τί δή ποτε καστόριον ἢ εὐφόρβιον ἢ πύρεθρον ἢ
<span class="lb" data-page="87" data-line="28" id="l87.28"></span>στρουθίον ἢ νίτρον ἢ μίσυ θερμὰ λέγομεν ἢ θριδακίνην ἢ
<span class="lb" data-page="87" data-line="29" id="l87.29"></span>κώνειον ἢ μανδραγόραν ἢ σαλαμάνδραν ἢ μήκωνα ψυχρά·
<span class="lb" data-page="87" data-line="30" id="l87.30"></span>πότερον τοῖς εἰρημένοις τρόποις ὑποπέπτωκεν ἢ κατ’ ἄλλον
<span class="pb" data-page="88" id="p88"></span>
<span class="lb" data-page="88" data-line="1" id="l88.1"></span>τινὰ λέγεται μηδέπω διῃρημένον. ἄσφαλτος μὲν γὰρ καὶ
<span class="lb" data-page="88" data-line="2" id="l88.2"></span>ῥητίνη καὶ στέαρ ἔλαιόν τε καὶ πίττα δυνάμει θερμά, διότι
<span class="lb" data-page="88" data-line="3" id="l88.3"></span>ῥᾳδίως ἐνεργείᾳ γίγνεται θερμά· καὶ γὰρ ἐκφλογοῦται τάχιστα
<span class="lb" data-page="88" data-line="4" id="l88.4"></span>καὶ τοῖς σώμασιν ἡμῶν προσαγόμενα θερμαίνει σαφέστατα.
<span class="lb" data-page="88" data-line="5" id="l88.5"></span>χαλκῖτις δὲ καὶ μίσυ καὶ νᾶπυ καὶ νίτρον ἄκορόν
<span class="lb" data-page="88" data-line="6" id="l88.6"></span>τε καὶ μῆον καὶ κόστος καὶ πύρεθρον ἡμῖν μὲν προσαγόμενα
<span class="lb" data-page="88" data-line="7" id="l88.7"></span>θερμαίνειν φαίνεται τὰ μὲν μᾶλλον αὐτῶν, τὰ δ’ ἧττον,
<span class="lb" data-page="88" data-line="8" id="l88.8"></span>οὐ μὴν ἐκφλογοῦσθαι πέφυκεν. ἢ παραλογίζονται σφᾶς
<span class="lb" data-page="88" data-line="9" id="l88.9"></span><span class="milestone kuhnpb" data-n="1.650" data-unit="kuhn.pb" id="kuhn.pb.1.650"></span>αὐτοὺς οἱ τοῦτο μόνον ἐπισκοποῦντες, εἰ μὴ ῥᾳδίως ἐκφλογοῦνται;
<span class="lb" data-page="88" data-line="10" id="l88.10"></span>ἐχρῆν γὰρ οὐχ οὕτως, ἀλλ’ εἰ μηδ’ ἀνθρακοῦνται
<span class="lb" data-page="88" data-line="11" id="l88.11"></span>σκοπεῖν, ὡς οὐδέν γ’ ἧττον φλογὸς ὁ ἄνθραξ πῦρ. ἀλλ’ ἡ
<span class="lb" data-page="88" data-line="12" id="l88.12"></span>μὲν φλὸξ ἀέρος ἐκπυρωθέντος ἤ τινος ἀερώδους σώματος,
<span class="lb" data-page="88" data-line="13" id="l88.13"></span>ὁ δ’ ἄνθραξ γῆς ἤ τινος γεώδους γίγνεται. καὶ δὴ μέχρι
<span class="lb" data-page="88" data-line="14" id="l88.14"></span>τοῦδε συμφωνεῖν ὁ λόγος ἔοικεν ἑαυτῷ πάντη· φαίνεται γὰρ
<span class="lb" data-page="88" data-line="15" id="l88.15"></span>ὅσα πυρὸς ἁπτόμενα φάρμακα ῥᾳδίως ἐκπυροῦται, ταῦτα καὶ
<span class="lb" data-page="88" data-line="16" id="l88.16"></span>ἡμᾶς θερμαίνοντα, πλὴν εἴ τι διὰ τὸ παχυμερὲς εἶναι μὴ
<span class="lb" data-page="88" data-line="17" id="l88.17"></span>παραδέχεται ῥᾳδίως εἴσω τὸ σῶμα. διορισθήσεται γὰρ ἐπὶ
<span class="lb" data-page="88" data-line="18" id="l88.18"></span>πλέον ὑπὲρ τούτων ἐν τοῖς περὶ φαρμάκων δυνάμεως. ὅσα
<span class="lb" data-page="88" data-line="19" id="l88.19"></span>μέντοι τὸ σῶμα τὸ ἡμέτερον φαίνεται θερμαίνοντα, ταῦθ’
<span class="lb" data-page="88" data-line="20" id="l88.20"></span>ἑτοίμως ἐκπυροῦται. πῶς οὖν, φασίν, ἁπτομένοις οὐ φαίνεται
<span class="lb" data-page="88" data-line="21" id="l88.21"></span>θερμά; τοῦτο δ’ οὐκ οἶδα, τίνος ἕνεκα λέγουσιν. εἰ
<span class="lb" data-page="88" data-line="22" id="l88.22"></span>μὲν γὰρ ἐνεργείᾳ τε καὶ ἤδη θερμὸν ἐλέγομεν ἕκαστον τῶν
<span class="lb" data-page="88" data-line="23" id="l88.23"></span>εἰρημένων ὑπάρχειν, ἦν ἂν δήπου θαυμαστόν, ὅπως ἁπτομένοις
<span class="lb" data-page="88" data-line="24" id="l88.24"></span>οὐ φαίνεται θερμά. νυνὶ δὲ τῷ δύνασθαι γενέσθαι
<span class="lb" data-page="88" data-line="25" id="l88.25"></span><span class="milestone kuhnpb" data-n="1.651" data-unit="kuhn.pb" id="kuhn.pb.1.651"></span>ῥᾳδίως θερμὰ δυνάμει προσαγορεύομεν τὰ τοιαῦτα. θαυμαστὸν
<span class="lb" data-page="88" data-line="26" id="l88.26"></span>οὖν οὐδὲν [πέπονθεν], εἰ μήπω θερμαίνει τοὺς ψαύοντας
<span class="pb" data-page="89" id="p89"></span>
<span class="lb" data-page="89" data-line="1" id="l89.1"></span>αὐτῶν. ὡς γὰρ οὐδὲ τὸ πῦρ αὔξει τὰ ξύλα πρὶν
<span class="lb" data-page="89" data-line="2" id="l89.2"></span>ὑπ’ αὐτοῦ νικηθέντα μεταβληθῆναι καὶ τοῦτο πάντως ἔν τινι
<span class="lb" data-page="89" data-line="3" id="l89.3"></span>χρόνῳ γίγνεται, κατὰ τὸν αὐτὸν τρόπον οὐδὲ τὴν ἐν τοῖς
<span class="lb" data-page="89" data-line="4" id="l89.4"></span>ζῴοις θερμασίαν τὰ φάρμακα, εἰ μὴ πρότερον ὑπ’ αὐτῆς
<span class="lb" data-page="89" data-line="5" id="l89.5"></span>ἐκείνης μεταβληθείη. καθ’ ἕτερον μὲν γὰρ τρόπον ὁ παρὰ
<span class="lb" data-page="89" data-line="6" id="l89.6"></span>πυρὶ θαλπόμενος ἢ ἐν ἡλίῳ θερμαίνεται, καθ’ ἕτερον δ’ ὁ
<span class="lb" data-page="89" data-line="7" id="l89.7"></span>ὑφ’ ἑκάστου τῶν εἰρημένων φαρμάκων· ἐκεῖνα μὲν γὰρ ἐνεργείᾳ
<span class="lb" data-page="89" data-line="8" id="l89.8"></span>θερμά, τῶν φαρμάκων δ’ οὐδέν. οὔκουν οὐδὲ θερμαίνειν
<span class="lb" data-page="89" data-line="9" id="l89.9"></span>ἡμᾶς δύναται πρὶν ἐνεργείᾳ γενέσθαι τοιαῦτα, τὸ
<span class="lb" data-page="89" data-line="10" id="l89.10"></span>δ’ ἐνεργείᾳ παρ’ ἡμῶν αὐτῶν λαμβάνει, καθάπερ οἱ ξηροὶ
<span class="lb" data-page="89" data-line="11" id="l89.11"></span>κάλαμοι παρὰ τοῦ πυρός. οὕτω δὲ καὶ τὰ ξύλα ψυχρὰ μὲν
<span class="lb" data-page="89" data-line="12" id="l89.12"></span>ἅπαντα κατά γε τὴν ἑαυτῶν φύσιν, ἀλλὰ τὰ μὲν ξηρότερά
<span class="lb" data-page="89" data-line="13" id="l89.13"></span>τε καὶ σμικρὰ ῥᾳδίως εἰς πῦρ μεταβάλλει, τὰ δ’ ὑγρότερά
<span class="lb" data-page="89" data-line="14" id="l89.14"></span>τε καὶ μεγάλα χρόνου δεῖται πλείονος.
<span class="lb" data-page="89" data-line="15" id="l89.15"></span>Οὐδὲν οὖν θαυμαστόν, εἰ καὶ τὰ φάρμακα πρῶτον μὲν
<span class="lb" data-page="89" data-line="16" id="l89.16"></span>εἰς λεπτὰ καὶ σμικρὰ καταθραυσθῆναι δεῖται, δεύτερον δὲ
<span class="lb" data-page="89" data-line="17" id="l89.17"></span><span class="milestone kuhnpb" data-n="1.652" data-unit="kuhn.pb" id="kuhn.pb.1.652"></span>χρόνῳ τινὶ κἂν ἐλαχίστῳ τοῖς σώμασιν ἡμῶν ὁμιλῆσαι
<span class="lb" data-page="89" data-line="18" id="l89.18"></span>πρὸς τὸ γενέσθαι θερμά. σὺ δ’, εἰ μήτε καταθραύσας αὐτὰ
<span class="lb" data-page="89" data-line="19" id="l89.19"></span>μήτε θερμήνας πρότερον ἀξιοῖς ἤδη φαίνεσθαι θερμά, τί
<span class="lb" data-page="89" data-line="20" id="l89.20"></span>ποτε σημαίνει τὸ δυνάμει θερμόν, ἐπιλελῆσθαί μοι δοκεῖς·
<span class="lb" data-page="89" data-line="21" id="l89.21"></span>ὡς ἐνεργείᾳ γοῦν θερμὰ βασανίζεις αὐτά. καὶ μὴν οὐδ’
<span class="lb" data-page="89" data-line="22" id="l89.22"></span>ἐκεῖνο θαυμαστόν, εἰ θερμανθῆναι δεῖται πρότερον, ἵν’ ἀντιθερμήνῃ.
<span class="lb" data-page="89" data-line="23" id="l89.23"></span>γίγνεται γὰρ δὴ τοῦτο καὶ κατὰ τὴν τῶν ξύλων
<span class="lb" data-page="89" data-line="24" id="l89.24"></span>εἰκόνα. τὴν γοῦν ἀποσβεννυμένην φλόγα διασώζει θ’ ἅμα
<span class="lb" data-page="89" data-line="25" id="l89.25"></span>καὶ αὔξει θερμαινόμενα πρότερον ὑπ’ ἐκείνης αὐτῆς. οὔκουν
<span class="pb" data-page="90" id="p90"></span>
<span class="lb" data-page="90" data-line="1" id="l90.1"></span>ἀπεικός ἐστιν οὐδὲ τὴν ἐν τοῖς ζῴοις θερμασίαν οἷον τροφῇ
<span class="lb" data-page="90" data-line="2" id="l90.2"></span>τινι χρῆσθαι τοῖς τοιούτοις φαρμάκοις ὡς τὸ πῦρ τοῖς
<span class="lb" data-page="90" data-line="3" id="l90.3"></span>ξύλοις. οὕτω γὰρ δὴ καὶ φαίνεται γιγνόμενον. εἰ δὲ κατεψυγμένῳ
<span class="lb" data-page="90" data-line="4" id="l90.4"></span>σώματι περιπάττοις ὁτιοῦν αὐτῶν ἀκριβῶς λεπτὸν
<span class="lb" data-page="90" data-line="5" id="l90.5"></span>ἐργασάμενος, οὐδ’ ὅλως θερμαίνεται καὶ διὰ τοῦτο τρίβομεν
<span class="lb" data-page="90" data-line="6" id="l90.6"></span>ἐπὶ πλεῖστον τὰ κατεψυγμένα μόρια τοῖς τοιούτοις φαρμάκοις,
<span class="lb" data-page="90" data-line="7" id="l90.7"></span>ἅμα μὲν ἀνάπτοντες τῇ τρίψει θερμασίαν, ἅμα δ’
<span class="lb" data-page="90" data-line="8" id="l90.8"></span>ἀραιὸν ἐργαζόμενοι τὸ τέως ὑπὸ τῆς ψύξεως πεπυκνωμένον,
<span class="lb" data-page="90" data-line="9" id="l90.9"></span><span class="milestone kuhnpb" data-n="1.653" data-unit="kuhn.pb" id="kuhn.pb.1.653"></span>ἵν’ εἴσω τε δύῃ τὸ φάρμακον ὁμιλοῦν τε τῷ συμφύτῳ τοῦ
<span class="lb" data-page="90" data-line="10" id="l90.10"></span>ζῴου θερμῷ μεταβάλληταί τε καὶ θερμαίνηται. καὶ γὰρ εἰ
<span class="lb" data-page="90" data-line="11" id="l90.11"></span>μόριον αὐτοῦ τι σμικρότατον ἐνεργείᾳ κτήσαιτο τὴν θερμασίαν,
<span class="lb" data-page="90" data-line="12" id="l90.12"></span>εἰς ἅπαν οὕτω διαδίδωσι κατὰ τὸ συνεχές, ὡς εἰ
<span class="lb" data-page="90" data-line="13" id="l90.13"></span>καὶ τῆς δᾳδὸς ἅψαις τὸ ἄκρον ἀπὸ σμικροῦ σπινθῆρος·
<span class="lb" data-page="90" data-line="14" id="l90.14"></span>ἅπασαν γὰρ καὶ ταύτην ἐπινέμεται ῥᾳδίως τὸ πῦρ οὐδὲν
<span class="lb" data-page="90" data-line="15" id="l90.15"></span>ἔτι τοῦ σπινθῆρος δεόμενον. ἕκαστον οὖν τῶν δυνάμει θερμῶν
<span class="lb" data-page="90" data-line="16" id="l90.16"></span>οὔπω μὲν ἐν τῇ φύσει πλεονεκτοῦν ἔχει τὸ θερμὸν τοῦ
<span class="lb" data-page="90" data-line="17" id="l90.17"></span>ψυχροῦ, πλησίον δ’ ἤδη τοῦ πλεονεκτεῖν ἐστιν, ὥστε βραχείας
<span class="lb" data-page="90" data-line="18" id="l90.18"></span>τῆς ἔξωθεν ἐπικουρίας δεῖσθαι πρὸς τὸ κρατῆσαι, καὶ
<span class="lb" data-page="90" data-line="19" id="l90.19"></span>ταύτην αὐτῷ ποτε μὲν ἡ τρῖψις ἱκανὴ παρασχεῖν ἐστι, ποτὲ
<span class="lb" data-page="90" data-line="20" id="l90.20"></span>δ’ ἤτοι τὸ πῦρ ἤ τι τῶν φύσει θερμῶν σωμάτων ἁπτόμενον τούτου.
<span class="lb" data-page="90" data-line="21" id="l90.21"></span>Οὐδὲν οὖν θαυμαστὸν οὐδὲ διὰ τί τὰ μὲν εὐθὺς ἅμα
<span class="lb" data-page="90" data-line="22" id="l90.22"></span>τῷ ψαῦσαι τοῦ σώματος ἡμῶν ἀντιθερμαίνειν αὐτὸ πέφυκε,
<span class="lb" data-page="90" data-line="23" id="l90.23"></span>τὰ δ’ ἐν πλείονι χρόνῳ δρᾷ τοῦτο. καὶ γὰρ καὶ τῶν πλησιαζόντων
<span class="lb" data-page="90" data-line="24" id="l90.24"></span><span class="milestone lineno" data-n="25" data-unit="lineno" id="lineno.25"></span>τῷ πυρὶ τὰ μὲν εὐθὺς ἐξάπτεται, καθάπερ ἡ θρυαλλὶς
<span class="lb" data-page="90" data-line="25" id="l90.25"></span><span class="milestone kuhnpb" data-n="1.654" data-unit="kuhn.pb" id="kuhn.pb.1.654"></span>καὶ ἡ δᾲς ἡ λεπτὴ ἥ τε πίττα καὶ ὁ κάλαμος ὁ
<span class="lb" data-page="90" data-line="26" id="l90.26"></span>ξηρός, τὰ δ’, εἰ μὴ πολλῷ χρόνῳ πλησιάσειεν, οὐ νικᾶται,
<span class="lb" data-page="90" data-line="27" id="l90.27"></span>καθάπερ τὸ ξύλον τὸ χλωρόν. ἀλλὰ μᾶλλον ἐκεῖνο διελέσθαι
<span class="lb" data-page="90" data-line="28" id="l90.28"></span>δικαιότερον, οὗ τὴν μὲν ἀπόδειξιν ἐν τοῖς Περὶ φυσικῶν ﻿
<span class="pb" data-page="91" id="p91"></span>
<span class="lb" data-page="91" data-line="1" id="l91.1"></span>δυνάμεων ἐροῦμεν, ἐξ ὑποθέσεως δ’ ἂν ἕνεκα τῶν παρόντων
<span class="lb" data-page="91" data-line="2" id="l91.2"></span>καὶ νῦν αὐτῷ χρησαίμεθα, τέτταρας μὲν εἶναι παντὸς σώματος
<span class="lb" data-page="91" data-line="3" id="l91.3"></span>δυνάμεις, ἑλκτικὴν μὲν τῶν οἰκείων μίαν, ἑτέραν δὲ
<span class="lb" data-page="91" data-line="4" id="l91.4"></span>τὴν τούτων αὐτῶν καθεκτικὴν καὶ τρίτην 〈τὴν〉 ἀλλοιωτικὴν
<span class="lb" data-page="91" data-line="5" id="l91.5"></span>καὶ τετάρτην ἐπ’ αὐταῖς τὴν τῶν ἀλλοτρίων ἀποκριτικήν,
<span class="lb" data-page="91" data-line="6" id="l91.6"></span>εἶναί τε ταύτας τὰς δυνάμεις ὅλης τῆς οὐσίας ἑκάστου τῶν
<span class="lb" data-page="91" data-line="7" id="l91.7"></span>σωμάτων, ἣν ἐκ θερμοῦ καὶ ψυχροῦ καὶ ξηροῦ καὶ ὑγροῦ
<span class="lb" data-page="91" data-line="8" id="l91.8"></span>κεκρᾶσθαί φαμεν. ἐπειδὰν δὲ κατὰ μίαν ἡντινοῦν τῶν ἐν
<span class="lb" data-page="91" data-line="9" id="l91.9"></span>αὑτῷ ποιοτήτων τὸ σῶμα μεταβάλλῃ τὸ πλησιάζον, οὔτε καθ’
<span class="lb" data-page="91" data-line="10" id="l91.10"></span>ὅλην ἐνεργεῖν αὑτοῦ τηνικαῦτα τὴν οὐσίαν ὑποληπτέον οὔτ’
<span class="lb" data-page="91" data-line="11" id="l91.11"></span>ἐξομοιωθῆναι δύνασθαι [ποτὲ] τὸ μεταβαλλόμενον· ὥστ’ οὐδὲ
<span class="lb" data-page="91" data-line="12" id="l91.12"></span>θρέψειεν ἄν ποτε τὸ οὕτω μεταβληθὲν οὐδὲν τῶν μεταβαλλόντων.
<span class="lb" data-page="91" data-line="13" id="l91.13"></span>εἰ δ’ ἱκανῶς μεταβάλλοι, τουτέστι καθ’ ὅλην
<span class="lb" data-page="91" data-line="14" id="l91.14"></span>αὑτοῦ τὴν οὐσίαν ἐνεργῆσαν, ἐξομοιώσειεν ἂν οὕτως ἑαυτῷ
<span class="lb" data-page="91" data-line="15" id="l91.15"></span><span class="milestone kuhnpb" data-n="1.655" data-unit="kuhn.pb" id="kuhn.pb.1.655"></span>καὶ τραφείη πρὸς τοῦ μεταβληθέντος· οὐδὲ γὰρ ἄλλο τι
<span class="lb" data-page="91" data-line="16" id="l91.16"></span>θρέψις ἐστὶ παρὰ τὴν τελείαν ὁμοίωσιν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg009.1st1K-grc2:3.4">
<span class="pb page1" data-page="99" id="p99"></span>


            <p>
<span class="lb" data-page="99" data-line="23" id="l99.23"></span>Προσέχειν δ’, ὡς εἴρηται, μάλιστα καὶ διορίζεσθαι
<span class="lb" data-page="99" data-line="24" id="l99.24"></span>τὰ καθ’ ἑαυτὰ τῶν κατὰ συμβεβηκός, οὐκ ἐπὶ θερμῶν
<span class="lb" data-page="99" data-line="25" id="l99.25"></span>καὶ ψυχρῶν μόνον, ἀλλ’ οὐδὲν ἧττον αὐτῶν ἐφ’ ὑγρῶν
<span class="lb" data-page="99" data-line="26" id="l99.26"></span>τε καὶ ξηρῶν. ἔνια γὰρ τῶν τοιούτων ξηρὰ ταῖς οὐσίαις
<span class="lb" data-page="99" data-line="27" id="l99.27"></span>ὑπάρχοντα πολλῷ θερμῷ τακέντα φαντασίαν ὑγρότητος ἔλαβεν
<span class="lb" data-page="99" data-line="28" id="l99.28"></span>ὡς χαλκὸς καὶ σίδηρος, ἢ καθ’ ἑαυτὰ μέν ἐστιν ὑγρὰ
<span class="lb" data-page="99" data-line="29" id="l99.29"></span>καθάπερ ὁ κρύσταλλος, ἀκράτῳ δὲ ψύξει πλησιάσαντα ξηρὰ
<span class="pb" data-page="100" id="p100"></span>
<span class="lb" data-page="100" data-line="1" id="l100.1"></span>φαίνεται. χρὴ τοίνυν ἁπάντων τούτων τὴν κρίσιν οὐχ ἁπλῶς
<span class="lb" data-page="100" data-line="2" id="l100.2"></span>ποιεῖσθαι, καθότι κἀν τοῖς ἔμπροσθεν ἐλέγομεν, ἀλλὰ μετὰ
<span class="lb" data-page="100" data-line="3" id="l100.3"></span>τοῦ συνεπισκέπτεσθαι, πῶς ἔχει θερμότητος ἢ ψυχρότητος·
<span class="lb" data-page="100" data-line="4" id="l100.4"></span>εἰ μὲν γὰρ ὀλίγης μετέχοντα θερμότητος ὅμως ὑγρὰ φαίνοιτο,
<span class="lb" data-page="100" data-line="5" id="l100.5"></span>διὰ τὴν οἰκείαν φύσιν ἐστὶ τοιαῦτα, κἂν εἰ μετὰ
<span class="lb" data-page="100" data-line="6" id="l100.6"></span>δαψιλοῦς θερμασίας, ξηρά. τὰ δ’ ἤτοι ῥέοντα μετὰ θερμότητος
<span class="lb" data-page="100" data-line="7" id="l100.7"></span><span class="milestone kuhnpb" data-n="1.669" data-unit="kuhn.pb" id="kuhn.pb.1.669"></span>ζεούσης ἢ πεπηγότα διὰ ψῦξιν ἄκρατον, οὐ καθ’ ἑαυτὰ
<span class="lb" data-page="100" data-line="8" id="l100.8"></span>νομίζειν εἶναι τὰ μὲν ὑγρά, τὰ δὲ ξηρά. ταύτῃ τ’ οὖν
<span class="lb" data-page="100" data-line="9" id="l100.9"></span>διαιρεῖσθαι τὰ καθ’ ἑαυτὰ τῶν κατὰ συμβεβηκὸς ἀναφέροντά
<span class="lb" data-page="100" data-line="10" id="l100.10"></span>τε πρὸς αὐτὰ ταῦτα τὴν κρίσιν οὕτω ποιεῖσθαι τῶν δυνάμει
<span class="lb" data-page="100" data-line="11" id="l100.11"></span>θερμῶν ἢ ψυχρῶν ἢ ξηρῶν ἢ ὑγρῶν. οὐ γὰρ πρὸς τὸ κατὰ
<span class="lb" data-page="100" data-line="12" id="l100.12"></span>συμβεβηκὸς ἀλλὰ πρὸς τὸ καθ’ ἑαυτὸ κρίνεσθαι χρὴ τὸ δυνάμει.
<span class="lb" data-page="100" data-line="13" id="l100.13"></span>κοινὴ δ’ ἐπὶ πάντων ἡ κρίσις καὶ μία τὸ τάχος τῆς
<span class="lb" data-page="100" data-line="14" id="l100.14"></span>ἀλλοιώσεως. ὁμωνύμως δὲ λεγομένου τοῦ θερμοῦ καὶ ψυχροῦ
<span class="lb" data-page="100" data-line="15" id="l100.15"></span>καὶ ξηροῦ καὶ ὑγροῦ· τὸ μὲν γὰρ κατ’ ἐπικράτησιν
<span class="lb" data-page="100" data-line="16" id="l100.16"></span>οὕτως ὀνομάζεται, τὸ δ’ ὡς ἄκραν ἔχον ἧς παρονομάζεται
<span class="lb" data-page="100" data-line="17" id="l100.17"></span>ποιότητα· εἰς ὁπότερον ἂν αὐτῶν ἑτοίμως μεθίστηται τὸ
<span class="lb" data-page="100" data-line="18" id="l100.18"></span>κρινόμενον, ἔσται δυνάμει τοιοῦτον. ἔλαιον γοῦν ἐστι δυνάμει
<span class="lb" data-page="100" data-line="19" id="l100.19"></span>θερμόν, ὅτι ῥᾳδίως φλὸξ γίγνεται, κατὰ ταὐτὰ δὲ καὶ ῥητίνη
<span class="lb" data-page="100" data-line="20" id="l100.20"></span>καὶ πίττα καὶ ἄσφαλτος, οἶνος δέ, διότι ῥᾳδίως αἷμα
<span class="lb" data-page="100" data-line="21" id="l100.21"></span>γίγνεται, κατὰ ταὐτὰ δὲ καὶ μέλι καὶ κρέας καὶ γάλα.
<span class="lb" data-page="100" data-line="22" id="l100.22"></span><span class="milestone kuhnpb" data-n="1.670" data-unit="kuhn.pb" id="kuhn.pb.1.670"></span>Ταυτὶ μὲν οὖν ὅλαις ἀλλοιούμενα ταῖς οὐσίαις τροφαὶ
<span class="lb" data-page="100" data-line="23" id="l100.23"></span>τῶν ἀλλοιούντων εἰσί· τὰ δὲ κατὰ μίαν ἡντινοῦν ποιότητα
<span class="lb" data-page="100" data-line="24" id="l100.24"></span>τὴν ἀλλοίωσιν ἴσχοντά τε καὶ παρέχοντα φάρμακα μόνον,
<span class="lb" data-page="100" data-line="25" id="l100.25"></span>ὥσπερ γε καὶ ὅσα ταῖς ὅλαις ἑαυτῶν οὐσίαις ἄτρεπτα μένοντα
<span class="lb" data-page="100" data-line="26" id="l100.26"></span>διατίθησί πως τὸ σῶμα, φάρμακα μέν ἐστι καὶ ταῦτα, ﻿
<span class="pb" data-page="101" id="p101"></span>
<span class="lb" data-page="101" data-line="1" id="l101.1"></span>χαλεπὰ δὲ καὶ φθαρτικὰ τῆς τοῦ ζῴου φύσεως. ὅθενπερ
<span class="lb" data-page="101" data-line="2" id="l101.2"></span>οἶμαι τὸ γένος αὐτῶν ἅπαν ὀνομάζεται δηλητήριον. οὐ γὰρ
<span class="lb" data-page="101" data-line="3" id="l101.3"></span>δὴ διὰ τοῦτό γε λεκτέον οὐκ εἶναι τῷ γένει δηλητήρια τὰ
<span class="lb" data-page="101" data-line="4" id="l101.4"></span>τοιαῦτα, διότι παντελῶς ἐλάχιστα προσαχθέντα βλάβην οὐδεμίαν
<span class="lb" data-page="101" data-line="5" id="l101.5"></span>αἰσθητὴν ἐπιφέρει· οὕτω γὰρ ἂν οὐδὲ τὸ πῦρ εἴη
<span class="lb" data-page="101" data-line="6" id="l101.6"></span>θερμὸν οὐδ’ ἡ χιὼν ψυχρά, ὡς καὶ τούτων γε τὰ παντάπασι
<span class="lb" data-page="101" data-line="7" id="l101.7"></span>σμικρὰ σαφὲς οὐδὲν ἀποτελεῖ περὶ τοῖς σώμασιν ἡμῶν
<span class="lb" data-page="101" data-line="8" id="l101.8"></span>πάθος. σπινθῆρος γὰρ ἑνὸς ἑκατοστὸν μέρος ἐστὶ μὲν πάντως
<span class="lb" data-page="101" data-line="9" id="l101.9"></span>τῷ γένει πῦρ, ἀλλ’ οὐ μόνον οὐκ ἂν ἡμᾶς καύσειεν
<span class="lb" data-page="101" data-line="10" id="l101.10"></span>ἢ θερμήνειεν, ἀλλ’ οὐδ’ ἂν αἴσθησίν τινα παράσχοι προσπεσόν.
<span class="lb" data-page="101" data-line="11" id="l101.11"></span>οὕτω δὲ καὶ τὸ τῆς ψυχρᾶς ῥανίδος ἑκατοστὸν μέρος
<span class="lb" data-page="101" data-line="12" id="l101.12"></span>οὐ μόνον οὐδὲν ἂν βλάψειεν ἢ ψύξειεν, ἀλλ’ οὐδ’ ἂν αἴσθησίν
<span class="lb" data-page="101" data-line="13" id="l101.13"></span><span class="milestone kuhnpb" data-n="1.671" data-unit="kuhn.pb" id="kuhn.pb.1.671"></span>τινα παράσχοι. μὴ τοίνυν οὕτω μηδὲ τὰ δηλητήρια
<span class="lb" data-page="101" data-line="14" id="l101.14"></span>κρίνειν, ἀλλὰ τῇ τῆς ὅλης φύσεως ἐναντιώσει, τὴν δ’ ἐναντίωσιν
<span class="lb" data-page="101" data-line="15" id="l101.15"></span>ἐκ τῆς ἐν μέσῳ κρίνειν μεταβολῆς. οἷον εὐθέως
<span class="lb" data-page="101" data-line="16" id="l101.16"></span>ἀπὸ τῶν στοιχείων οὔθ’ ὕδωρ εἰς πῦρ οὔτε πῦρ εἰς ὕδωρ
<span class="lb" data-page="101" data-line="17" id="l101.17"></span>μεταβάλλειν πέφυκεν, ἀλλ’ εἰς ἀέρα μὲν ἄμφω, ἐκεῖνος δ’
<span class="lb" data-page="101" data-line="18" id="l101.18"></span>εἰς ἑκάτερα, εἰς ἄλληλα δὲ ταῦτ’ οὐδαμῶς. ἄμεσος μὲν οὖν
<span class="lb" data-page="101" data-line="19" id="l101.19"></span>ἡ εἰς ἀέρα μεταβολὴ τοῦ ὕδατος, ὡσαύτως δὲ καὶ τοῦ πυρός·
<span class="lb" data-page="101" data-line="20" id="l101.20"></span>οὐκ ἄμεσος δ’ ἡ πυρὸς καὶ ὕδατος εἰς ἄλληλα. ταῦτ’
<span class="lb" data-page="101" data-line="21" id="l101.21"></span>οὖν ἀλλήλοις ἐστὶν ἐναντία καὶ πολέμια. κατὰ δὲ τὸν αὐτὸν
<span class="lb" data-page="101" data-line="22" id="l101.22"></span>τρόπον καὶ ὀπὸς μήκωνος ἀνθρωπείῳ σώματι τελέως ἐστὶν
<span class="lb" data-page="101" data-line="23" id="l101.23"></span>ἐναντίος οὐδὲν εἰς αὐτὸν οὔτε κατὰ μίαν ποιότητα δρᾶσαι
<span class="lb" data-page="101" data-line="24" id="l101.24"></span>δυναμένῳ οὔτε πολὺ δὴ μᾶλλον ἔτι καθ’ ὅλην τὴν οὐσίαν.
<span class="lb" data-page="101" data-line="25" id="l101.25"></span>Ἕν μὲν δὴ τὸ γένος τοῦτο τῶν δηλητηρίων. ἕτερον δὲ
<span class="lb" data-page="101" data-line="26" id="l101.26"></span>τῶν ἀφορμὴν μέν τινα μεταβολῆς λαμβανόντων ἐκ τῆς ἐν
<span class="lb" data-page="101" data-line="27" id="l101.27"></span>ἡμῖν θερμασίας, εἰς πολυειδεῖς δ’ ἐντεῦθεν ἐκτρεπομένων
<span class="lb" data-page="101" data-line="28" id="l101.28"></span>ἀλλοιώσεις, ὑφ’ ὧν διαφθείρεσθαι τὴν φύσιν ἡμῶν συμβέβηκε.
<span class="pb" data-page="102" id="p102"></span>
<span class="lb" data-page="102" data-line="1" id="l102.1"></span>πάντα γὰρ τὰ τοιαῦτα τῷ γένει δηλητήρια, κἂν διὰ
<span class="lb" data-page="102" data-line="2" id="l102.2"></span><span class="milestone kuhnpb" data-n="1.672" data-unit="kuhn.pb" id="kuhn.pb.1.672"></span>σμικρότητά ποτε μηδὲν αἰσθητὸν ἀπεργάζηται. τὰ μὲν δὴ
<span class="lb" data-page="102" data-line="3" id="l102.3"></span>διαβιβρώσκοντα καὶ σήποντα καὶ τήκοντα τὴν τοῦ σώματος
<span class="lb" data-page="102" data-line="4" id="l102.4"></span>ἡμῶν φύσιν εἰκότως ὀνομάζεται δυνάμει θερμά, τὰ δ’ αὖ
<span class="lb" data-page="102" data-line="5" id="l102.5"></span>ψύχοντα καὶ νεκροῦντα ψυχρά. τὰ μὲν οὖν πρότερα παράλογον
<span class="lb" data-page="102" data-line="6" id="l102.6"></span>οὐδὲν οὔτ’ αὐτὰ πάσχειν οὔτε τοῖς σώμασιν ἡμῶν
<span class="lb" data-page="102" data-line="7" id="l102.7"></span>ἐναπεργάζεσθαι δοκεῖ. θερμῷ γὰρ σώματι πλησιάσαντα καί
<span class="lb" data-page="102" data-line="8" id="l102.8"></span>τινα ῥοπὴν ἀλλοιώσεως ἐντεῦθεν λαβόντα τὰ μὲν εἰς ἐσχάτην
<span class="lb" data-page="102" data-line="9" id="l102.9"></span>ἀφικνεῖται θερμότητα, τὰ δ’ εἰς σηπεδόνα. διατίθησιν
<span class="lb" data-page="102" data-line="10" id="l102.10"></span>οὖν εἰκότως καὶ τὰ τῶν ζῴων σώματα κατὰ τὴν ἑαυτῶν
<span class="lb" data-page="102" data-line="11" id="l102.11"></span>διάθεσιν. ὅσα δὲ ψύχει [τὸ σῶμα], κἂν θερμήνας αὐτὰ
<span class="lb" data-page="102" data-line="12" id="l102.12"></span>προσενέγκῃς, ἀπορίαν οὐ σμικρὰν ἐπιφέρει, τίνος ποτὲ φύσεώς
<span class="lb" data-page="102" data-line="13" id="l102.13"></span>ἐστιν. εἰ γὰρ ἅπαξ ἐνεργείᾳ θερμὰ γέγονε, τί οὐ θερμαίνει
<span class="lb" data-page="102" data-line="14" id="l102.14"></span>τὸ ζῷον; ἢ εἰ μήπω τεθέρμανται, πῶς φαίνεται
<span class="lb" data-page="102" data-line="15" id="l102.15"></span>θερμά; λύσις δὲ τῆς ἀπορίας, εἰ διορισθείη τὸ καθ’ αὑτὸ
<span class="lb" data-page="102" data-line="16" id="l102.16"></span>ψυχρὸν τοῦ κατὰ συμβεβηκός, ὡς Ἀριστοτέλης ἐδίδαξεν.
<span class="lb" data-page="102" data-line="17" id="l102.17"></span>ἀπόλλυται γὰρ ἐν τάχει τῶν κατὰ συμβεβηκὸς θερμῶν ἡ
<span class="lb" data-page="102" data-line="18" id="l102.18"></span><span class="milestone kuhnpb" data-n="1.673" data-unit="kuhn.pb" id="kuhn.pb.1.673"></span>ἐπίκτητος διάθεσις, ὥστ’ εἰς τὴν ἀρχαίαν αὐτὰ φύσιν
<span class="lb" data-page="102" data-line="19" id="l102.19"></span>ἐπανέρχεσθαι ῥᾳδίως. ἐν δὲ τῷ πλησιάζειν ἡμῖν τὰ φύσει
<span class="lb" data-page="102" data-line="20" id="l102.20"></span>μὲν ψυχρά, κατὰ συμβεβηκὸς δὲ θερμά, δύο ταῦτ’ ἐξ ἀνάγκης
<span class="lb" data-page="102" data-line="21" id="l102.21"></span>γίγνεται· τὸ μὲν ἐπίκτητον αὐτῶν ἀπόλλυται θερμόν,
<span class="lb" data-page="102" data-line="22" id="l102.22"></span>ἡ δ’ οἰκεία κρᾶσις οὐδὲν ὑπὸ τῆς ἡμετέρας πάσχουσα μένει
<span class="lb" data-page="102" data-line="23" id="l102.23"></span>ψυχρά. καὶ τί θαυμαστόν, εἰ μήκωνος ὀπὸς ἢ μανδραγόρας
<span class="lb" data-page="102" data-line="24" id="l102.24"></span>ἢ κώνειον ἤ τι τῶν τοιούτων, εἰ καὶ θερμανθέντα προσενεχθείη,
<span class="lb" data-page="102" data-line="25" id="l102.25"></span>μικρὸν ὕστερον γίγνεται ψυχρά, πτισάνης καὶ γάλακτος
<span class="lb" data-page="102" data-line="26" id="l102.26"></span>καὶ χόνδρου καὶ ἄρτου ταὐτὸν τούτοις πασχόντων,
<span class="lb" data-page="102" data-line="27" id="l102.27"></span>ἐπειδὰν εἰς ἄρρωστον ἐμπεσόντα γαστέρα μὴ κρατηθῇ πρὸς
<span class="lb" data-page="102" data-line="28" id="l102.28"></span>αὐτῆς. ἐμεῖται γοῦν πολλάκις ἱκανῶς ψυχρά. καὶ τό γε
<span class="lb" data-page="102" data-line="29" id="l102.29"></span>τούτου μεῖζον, ὃ δὴ καὶ Ἱπποκράτης ἐπεσημήνατο, καίτοι
<span class="lb" data-page="102" data-line="30" id="l102.30"></span>χυμὸς ὂν ἤδη τὸ φλέγμα κἀκ τῶν σιτίων τῶν μὴ πεφθέντων
<span class="pb" data-page="103" id="p103"></span>
<span class="lb" data-page="103" data-line="1" id="l103.1"></span>ἐν τῇ γαστρὶ γεννώμενον ὅμως ψυχρὸν ἁπτομένοις φαίνεται
<span class="lb" data-page="103" data-line="2" id="l103.2"></span>οὐ μόνον ἐν τῇ γαστρὶ συστὰν ἀλλὰ κἀκ τῶν φλεβῶν αὐτῶν
<span class="lb" data-page="103" data-line="3" id="l103.3"></span>ὑπό τινος τῶν καθαιρόντων φαρμάκων ἑλχθέν. καίτοι
<span class="lb" data-page="103" data-line="4" id="l103.4"></span>γε γλισχρότατόν ἐστι φύσει καὶ βιαίως ἄγεται, ἀλλ’ ὅμως
<span class="lb" data-page="103" data-line="5" id="l103.5"></span><span class="milestone kuhnpb" data-n="1.674" data-unit="kuhn.pb" id="kuhn.pb.1.674"></span>οὐδ’ ἡ βία τῆς ὁλκῆς ἐκθερμαίνειν αὐτὸ δύναται. τί οὖν
<span class="lb" data-page="103" data-line="6" id="l103.6"></span>θαυμαστόν, εἰ καὶ τὸ μηκώνιον, οὕτως ἐναντίον ἡμῶν τῇ
<span class="lb" data-page="103" data-line="7" id="l103.7"></span>φύσει φάρμακον, ἀποψύχεται μὲν αὐτίκα μάλα, κἂν θερμὸν
<span class="lb" data-page="103" data-line="8" id="l103.8"></span>ποθῇ, συγκαταψύχει δ’ ἑαυτῷ τὸ σῶμα; τὴν μὲν γὰρ ἐπίκτητον
<span class="lb" data-page="103" data-line="9" id="l103.9"></span>οὐ φυλάττει θερμασίαν, ὅτι φύσει ψυχρὸν ἦν· τῷ
<span class="lb" data-page="103" data-line="10" id="l103.10"></span>δὲ μηδ’ ἀλλοιοῦσθαι τὴν οὐσίαν αὐτοῦ πρὸς ἡμῶν ἀλλὰ
<span class="lb" data-page="103" data-line="11" id="l103.11"></span>μᾶλλον ἀλλοιοῦν τε καὶ μεταβάλλειν ἡμᾶς οὔτ’ ἐκθερμαίνεταί
<span class="lb" data-page="103" data-line="12" id="l103.12"></span>που πρὸς ἡμῶν αὐτό τε διατίθησιν ἡμᾶς καθ’ ἑαυτό· ψυχρὸν
<span class="lb" data-page="103" data-line="13" id="l103.13"></span>οὖν ὑπάρχον φύσει ψύχει δήπου καὶ ἡμᾶς· οὔκουν
<span class="lb" data-page="103" data-line="14" id="l103.14"></span>οὐκέτ’ ἄπορον οὐδὲν ὑπόλοιπον ἐν τῷ λόγῳ. καὶ γὰρ δὴ
<span class="lb" data-page="103" data-line="15" id="l103.15"></span>καὶ ὅτι τούτων ἁπάντων τῶν φύσει ψυχρῶν ὅ τι ἂν ἐπὶ
<span class="lb" data-page="103" data-line="16" id="l103.16"></span>πλέον ἐκθερμήνῃς, ἐξίσταται τῆς ἰδίας φύσεως, πρὸς τῷ μηδὲν
<span class="lb" data-page="103" data-line="17" id="l103.17"></span>ἄπορον ἔχειν ἔτι καὶ μαρτυρεῖ τοῖς προειρημένοις. ὡς
<span class="lb" data-page="103" data-line="18" id="l103.18"></span>γὰρ καὶ ἡ σαλαμάνδρα μέχρι μέν τινος οὐδὲν ὑπὸ πυρὸς
<span class="lb" data-page="103" data-line="19" id="l103.19"></span>πάσχει, κατακαίεται δ’, εἰ πλείονα χρόνον πλησιάσειεν, οὕτω
<span class="lb" data-page="103" data-line="20" id="l103.20"></span>καὶ μανδραγόρας καὶ κώνειον καὶ μηκώνιον καὶ ψύλλιον ἐπὶ
<span class="lb" data-page="103" data-line="21" id="l103.21"></span>βραχὺ μὲν ὁμιλήσαντα πυρὶ τὴν οἰκείαν ἔτι διαφυλάττει
<span class="lb" data-page="103" data-line="22" id="l103.22"></span><span class="milestone kuhnpb" data-n="1.675" data-unit="kuhn.pb" id="kuhn.pb.1.675"></span>κρᾶσιν, ἐπὶ πλέον δὲ θερμανθέντα διαφθείρεται παραχρῆμα
<span class="lb" data-page="103" data-line="23" id="l103.23"></span>καὶ δρᾶν οὐκέτ’ οὐδὲν ὧν πρότερον ἐπεφύκει δύναται.
<span class="lb" data-page="103" data-line="24" id="l103.24"></span>Τῶν μὲν δὴ τοιούτων ἁπάντων ἡ φύσις ἐναντιωτάτη
<span class="pb" data-page="104" id="p104"></span>
<span class="lb" data-page="104" data-line="1" id="l104.1"></span>τοῖς ἀνθρώποις ἐστί· φύσιν δ’ ὅταν εἴπω, τὴν ὅλην οὐσίαν
<span class="lb" data-page="104" data-line="2" id="l104.2"></span>τε καὶ κρᾶσιν λέγω τὴν ἐκ τῶν πρώτων στοιχείων, θερμοῦ
<span class="lb" data-page="104" data-line="3" id="l104.3"></span>καὶ ψυχροῦ καὶ ξηροῦ καὶ ὑγροῦ· τῶν δέ γε τάχιστα τρεφόντων
<span class="lb" data-page="104" data-line="4" id="l104.4"></span>οἰκειοτάτη. τὰ δ’ ἄλλα πάντα μεταξὺ τούτων ἐστί,
<span class="lb" data-page="104" data-line="5" id="l104.5"></span>τὰ μὲν μᾶλλον, τὰ δ’ ἧττον δρᾶν καὶ πάσχειν ὑπὸ τοῦ
<span class="lb" data-page="104" data-line="6" id="l104.6"></span>σώματος ἡμῶν δυνάμενα, καστόριον μὲν καὶ πέπερι δρᾶν
<span class="lb" data-page="104" data-line="7" id="l104.7"></span>μᾶλλον ἢ πάσχειν [ὑπὸ τοῦ σώματος ἡμῶν δυνάμενα], οἶνος
<span class="lb" data-page="104" data-line="8" id="l104.8"></span>δὲ καὶ μέλι καὶ πτισάνη πάσχειν μᾶλλον ἢ δρᾶν. ἅπαντα
<span class="lb" data-page="104" data-line="9" id="l104.9"></span>γοῦν ταῦτα καὶ πάσχει τι καὶ δρᾷ περὶ τὸ σῶμα· καθ’ ὅλου
<span class="lb" data-page="104" data-line="10" id="l104.10"></span>γὰρ ἐπειδὰν εἰς ταὐτὸν ἀλλήλοις ἥκοντα δύο σώματα διαμάχηταί
<span class="lb" data-page="104" data-line="11" id="l104.11"></span>τε καὶ στασιάζῃ πρὸς ἄλληλα περὶ τῆς ἀλλοιώσεως
<span class="lb" data-page="104" data-line="12" id="l104.12"></span>ἐν χρόνῳ πλείονι, δρᾶν καὶ πάσχειν ἑκάτερον αὐτῶν ἀναγκαῖόν
<span class="lb" data-page="104" data-line="13" id="l104.13"></span>ἐστιν. ἴσως δέ, κἂν μὴ πάνυ πολλῷ χρόνῳ γίγνηται
<span class="lb" data-page="104" data-line="14" id="l104.14"></span>τοῦτο, δρᾷ μέν τι καὶ τότε τὸ νικώμενον εἰς τὸ κρατοῦν,
<span class="lb" data-page="104" data-line="15" id="l104.15"></span><span class="milestone kuhnpb" data-n="1.676" data-unit="kuhn.pb" id="kuhn.pb.1.676"></span>ἀλλ’ οὕτω σμικρὸν ὡς λανθάνειν τὴν. αἴσθησιν. οὐδὲ γὰρ
<span class="lb" data-page="104" data-line="16" id="l104.16"></span>ὁ τμητικώτατος σίδηρος εἰ τὸν μαλακώτατον τέμνοι κηρὸν
<span class="lb" data-page="104" data-line="17" id="l104.17"></span>δι’ ὅλης ἡμέρας καὶ νυκτός, δυνατὸν αὐτῷ μὴ οὐκ ἀμβλεῖ
<span class="lb" data-page="104" data-line="18" id="l104.18"></span>γενέσθαι σαφῶς. οὕτω δήπου κἀκεῖνο καλῶς εἰρῆσθαι δοκεῖ
<span class="lb" data-page="104" data-line="19" id="l104.19"></span>Πέτρην κοιλαίνει ῥανὶς ὕδατος ἐνδελεχείῃ.
<span class="lb" data-page="104" data-line="20" id="l104.20"></span>καὶ γὰρ καὶ φαίνεται γιγνόμενον οὕτως· ἀλλ’ ἐπὶ μιᾶς ἢ καὶ
<span class="lb" data-page="104" data-line="21" id="l104.21"></span>δευτέρας προσβολῆς οὐδὲν οὔπω σαφὲς ἐν τοῖς τοιούτοις
<span class="lb" data-page="104" data-line="22" id="l104.22"></span>ἰδεῖν ἔστιν. ὅθεν οἶμαι καὶ τὸ μηδ’ ὅλως πάσχειν ἔνια
<span class="lb" data-page="104" data-line="23" id="l104.23"></span>πρὸς τῶν ὁμιλούντων ἐδοξάσθη τισὶ καὶ συγχωρητέον γε
<span class="lb" data-page="104" data-line="24" id="l104.24"></span>τοῖς οὕτω λέγουσι πολλάκις καὶ αὐτοὺς ὁμοίως ἐκείνοις
<span class="lb" data-page="104" data-line="25" id="l104.25"></span>λεκτέον ἐστὶ τὰ πολλὰ, πλὴν εἴ ποτε μέχρι τῆς ἐσχάτης
<span class="lb" data-page="104" data-line="26" id="l104.26"></span>ἀκριβείας ἀνάγοιμεν τὸν λόγον, ὥσπερ ἐν τῷ παρόντι ποιοῦμεν.
<span class="lb" data-page="104" data-line="27" id="l104.27"></span>οὕτως οὖν καὶ τὸ τῆς ἀειπαθείας δόγμα τῷ λόγῳ
<span class="lb" data-page="104" data-line="28" id="l104.28"></span>μὲν αὐτῷ μόνῳ σκοποῦσιν ἰσχυρὰν ἔχει τὴν ἀπόδειξιν. οὐ
<span class="pb" data-page="105" id="p105"></span>
<span class="lb" data-page="105" data-line="1" id="l105.1"></span>μὴν χρεία γ’ αὐτοῦ τίς ἐστιν πρὸς τὰς κατὰ μέρος πράξεις.
<span class="lb" data-page="105" data-line="2" id="l105.2"></span><span class="milestone kuhnpb" data-n="1.677" data-unit="kuhn.pb" id="kuhn.pb.1.677"></span>ἂν γὰρ οὕτω σμικρά τινα περὶ ἡμᾶς ᾖ πάθη διὰ παντός,
<span class="lb" data-page="105" data-line="3" id="l105.3"></span>ὡς μηδεμίαν αἰσθητὴν καὶ σαφῆ βλάβην ἐνεργείας ἐργάζεσθαι
<span class="lb" data-page="105" data-line="4" id="l105.4"></span>μηδεμιᾶς, εὐκαταφρόνητα δήπουθέν ἐστι καὶ τῷ μηδ’
<span class="lb" data-page="105" data-line="5" id="l105.5"></span>εἶναι φάσκοντι τὰ τοιαῦτα συγχωρητέον. οὕτως οὖν ἔχει
<span class="lb" data-page="105" data-line="6" id="l105.6"></span>κἀπὶ τῶν τρεφόντων ὀλίγου δεῖν ἁπάντων. ἐργάζεται μὲν
<span class="lb" data-page="105" data-line="7" id="l105.7"></span>γάρ τι καὶ αὐτὰ περὶ τὸ σῶμα τῶν ἀνθρώπων, ἀλλ’ οὐκ
<span class="lb" data-page="105" data-line="8" id="l105.8"></span>αἰσθητὸν οὐδὲ σαφὲς εἰσάπαξ. ἡ μέντοι πολυχρόνιος αὐτῶν
<span class="lb" data-page="105" data-line="9" id="l105.9"></span>προσφορὰ μεγάλως ἀλλοιοῖ καὶ μεταβάλλει σαφῶς ἤδη
<span class="lb" data-page="105" data-line="10" id="l105.10"></span>τὰ σώματα. ἔνια μέν γε καὶ κατὰ τὴν πρώτην χρῆσιν εὐθὺς
<span class="lb" data-page="105" data-line="11" id="l105.11"></span>ἐναργῶς ἐνδείκνυται τὴν ἀλλοίωσιν, οἷον καὶ ἡ θριδακίνη
<span class="lb" data-page="105" data-line="12" id="l105.12"></span>τοὺς μὲν ἐγκαιομένους τὴν γαστέρα σαφῶς ἐμψύχουσά τε
<span class="lb" data-page="105" data-line="13" id="l105.13"></span>καὶ ἀδίψους ἐργαζομένη, τοὺς δὲ κατεψυγμένους ἐναργῶς
<span class="lb" data-page="105" data-line="14" id="l105.14"></span>βλάπτουσα. συντελεῖ δ’ οὐ σμικρὰ καὶ τοῖς ὕπνοις οὐ κατ’
<span class="lb" data-page="105" data-line="15" id="l105.15"></span>ἄλλον τινὰ λόγον, ἀλλ’ ἢ ὅτι ψυχρά τ’ ἐστὶ καὶ ὑγρὰ τὴν
<span class="lb" data-page="105" data-line="16" id="l105.16"></span>κρᾶσιν, ἀλλ’ οὕτω ψυχρὰ καὶ ὑγρὰ πρὸς ἄνθρωπόν τε καὶ
<span class="lb" data-page="105" data-line="17" id="l105.17"></span>τἆλλ’ ὅσα τρέφειν πέφυκεν ὡς καὶ τὰ ξύλα τὰ χλωρὰ πρὸς
<span class="lb" data-page="105" data-line="18" id="l105.18"></span>τὸ πῦρ. ὥστ’ εὐλόγως ἄμφω τοῖς τοιούτοις ἐδέσμασιν ὑπάρχει
<span class="lb" data-page="105" data-line="19" id="l105.19"></span><span class="milestone kuhnpb" data-n="1.678" data-unit="kuhn.pb" id="kuhn.pb.1.678"></span>τὸ θ’ ὡς φαρμάκοις διατιθέναι τὰ σώμαθ’ ἡμῶν καὶ
<span class="lb" data-page="105" data-line="20" id="l105.20"></span>τὸ τρέφειν, παρ’ ὅλον μὲν τὸν χρόνον τῆς πέψεως ὡς φαρμάκοις·
<span class="lb" data-page="105" data-line="21" id="l105.21"></span>ἡνίκα δ’ ἤδη τρέφει τε καὶ τελέως ὁμοιοῦται, τότ’
<span class="lb" data-page="105" data-line="22" id="l105.22"></span>οὐκέτ’ οὐδὲν ἡμᾶς ἀντιδρῶντα τὴν ἔμφυτον αὔξει θερμασίαν,
<span class="lb" data-page="105" data-line="23" id="l105.23"></span>ὡς καὶ πρόσθεν εἴρηται. κοινὸν γὰρ δὴ τοῦτο τῶν τρεφόντων
<span class="lb" data-page="105" data-line="24" id="l105.24"></span>ἁπάντων ἐστὶ καὶ οὐ χρὴ θαυμάζειν, εἴ τι, πρὶν μὲν
<span class="lb" data-page="105" data-line="25" id="l105.25"></span>ἐξομοιοῦσθαι καὶ τρέφειν, ἔτι πεττόμενον ἔψυξεν, ἐξομοιωθὲν
<span class="lb" data-page="105" data-line="26" id="l105.26"></span>δὲ καὶ θρέψαν ἐθέρμηνε, μεμνημένους ἀεὶ τοῦ τῶν χλωρῶν
<span class="lb" data-page="105" data-line="27" id="l105.27"></span>ξύλων παραδείγματος. ὥστε καὶ ἡ χρεία τῶν τοιούτων ἁπάντων
<span class="lb" data-page="105" data-line="28" id="l105.28"></span>διττὴ τοῖς ἰατροῖς ἐστι καὶ ὡς σιτίων καὶ ὡς φαρμάκων.
<span class="lb" data-page="105" data-line="29" id="l105.29"></span>φέρε γὰρ ὑπηλλάχθαι τινὶ τὴν ἀρίστην ἐν τῇ γαστρὶ κρᾶσιν ﻿
<span class="pb" data-page="106" id="p106"></span>
<span class="lb" data-page="106" data-line="1" id="l106.1"></span>ἐπὶ τὸ θερμότερον. οὗτος ἄχρι μὲν οὗ πέττει τὴν θριδακίνην,
<span class="lb" data-page="106" data-line="2" id="l106.2"></span>ἐμψυχθήσεται καὶ συμμετρίαν κτήσεται κράσεως· ἐπειδὰν
<span class="lb" data-page="106" data-line="3" id="l106.3"></span>δ’ ἐξ αὐτῆς ἤδη τρέφηται, τὴν οὐσίαν αὐξήσει τῆς ἐμφύτου θερμασίας.
<span class="lb" data-page="106" data-line="4" id="l106.4"></span><span class="milestone lineno" data-n="5" data-unit="lineno" id="lineno.5"></span>Ἐν τούτῳ δὴ καὶ μάλιστα δοκοῦσί μοι παραλογίζεσθαι
<span class="lb" data-page="106" data-line="5" id="l106.5"></span>σφᾶς αὐτοὺς οἱ πολλοὶ τῶν νεωτέρων ἰατρῶν ἀγνοοῦντες,
<span class="lb" data-page="106" data-line="6" id="l106.6"></span><span class="milestone kuhnpb" data-n="1.679" data-unit="kuhn.pb" id="kuhn.pb.1.679"></span>ὡς ἐνίοτε μὲν ἡ ποιότης ἐπιτείνεται τῆς ἐν ἡμῖν θερμασίας,
<span class="lb" data-page="106" data-line="7" id="l106.7"></span>ἐνίοτε δ’ ἡ οὐσία παραύξεται καὶ ὡς ἑκατέρως οἱ
<span class="lb" data-page="106" data-line="8" id="l106.8"></span>παλαιοὶ θερμότερον γεγονέναι φασὶ τὸ ζῷον. καὶ γὰρ καὶ
<span class="lb" data-page="106" data-line="9" id="l106.9"></span><span class="milestone lineno" data-n="10" data-unit="lineno" id="lineno.10"></span>γίγνεται θερμότερον, ἄν τ’ ἐπιτείνῃς αὐτοῦ τὴν θερμασίαν
<span class="lb" data-page="106" data-line="10" id="l106.10"></span>ἄν τ’ αὐξήσῃς τὴν οὐσίαν, ἐν ᾗ πρώτῃ περιέχεται. φέρε
<span class="lb" data-page="106" data-line="11" id="l106.11"></span>γὰρ εἶναι τὸ αἷμα τὸ ἐν τῷ σώματι τοῦ ζῴου καθ’ ἑαυτὸ
<span class="lb" data-page="106" data-line="12" id="l106.12"></span>θερμὸν ἢ καὶ νὴ Δία, εἰ βούλει, τὴν ξανθὴν χολήν,
<span class="lb" data-page="106" data-line="13" id="l106.13"></span>ἅπαντα δὲ τἆλλα κατὰ συμβεβηκὸς ὑπάρχειν θερμὰ τῷ τούτων
<span class="lb" data-page="106" data-line="14" id="l106.14"></span><span class="milestone lineno" data-n="15" data-unit="lineno" id="lineno.15"></span>μετέχειν. ἆρ’ οὐκ ἀναγκαῖον ἔσται διττῶς γίγνεσθαι
<span class="lb" data-page="106" data-line="15" id="l106.15"></span>θερμότερον τὸ ζῷον ἤτοι τῷ πλείονας ἐπικτήσασθαι τοὺς
<span class="lb" data-page="106" data-line="16" id="l106.16"></span>θερμοὺς χυμοὺς ἢ τῷ θερμοτέρους ἔχειν ἢ πρότερον; ἐμοὶ
<span class="lb" data-page="106" data-line="17" id="l106.17"></span>μὲν καὶ πάνυ φαίνεται. κατὰ δὲ τὸν αὐτὸν οἶμαι τρόπον
<span class="lb" data-page="106" data-line="18" id="l106.18"></span>καὶ ψυχρότερον ἔσται διττῶς ἢ τῷ πλείονας ὑποτραφῆναι
<span class="lb" data-page="106" data-line="19" id="l106.19"></span><span class="milestone lineno" data-n="20" data-unit="lineno" id="lineno.20"></span>τοὺς ψυχροὺς χυμούς, οἷον τό τε φλέγμα καὶ τὴν μέλαιναν
<span class="lb" data-page="106" data-line="20" id="l106.20"></span>χολὴν ἢ τῷ τῆς αὐτῆς ἁπάντων μενούσης συμμετρίας ὑπαλλαχθῆναι
<span class="lb" data-page="106" data-line="21" id="l106.21"></span>μόνην τὴν ποιότητα. τί δὴ οὖν θαυμαστόν, ἄχρι
<span class="lb" data-page="106" data-line="22" id="l106.22"></span>μὲν ἂν πέττηται τὸ ψυχρὸν τῇ φύσει σιτίον, οἷον ἀνδράχνη
<span class="lb" data-page="106" data-line="23" id="l106.23"></span>τε καὶ θριδακίνη, ψυχρᾶς ποιότητος ἀναπίμπλασθαι τὸ σῶμα,
<span class="lb" data-page="106" data-line="24" id="l106.24"></span><span class="milestone kuhnpb" data-n="1.680" data-unit="kuhn.pb" id="kuhn.pb.1.680"></span>
              <span class="milestone lineno" data-n="25" data-unit="lineno" id="lineno.25"></span>πεφθέντων δ’ ἀκριβῶς καὶ γενομένων αἵματος χρηστοῦ θερμότερον
<span class="lb" data-page="106" data-line="25" id="l106.25"></span>αὖθις ἑαυτοῦ γίγνεσθαι τὸ σῶμα τῇ τοῦ θερμοῦ
<span class="lb" data-page="106" data-line="26" id="l106.26"></span>χυμοῦ γενέσει; καὶ μὴν εἰ μηδὲν τούτων μήτ’ ἀδύνατόν
<span class="lb" data-page="106" data-line="27" id="l106.27"></span>ἐστι μήτε θαυμαστὸν ἔτι, παυσάσθωσαν οἱ μὴ συγχωροῦντες
<span class="lb" data-page="106" data-line="28" id="l106.28"></span>ἓν καὶ ταὐτὸν ἔδεσμα καὶ τὴν ὡς τροφῆς καὶ τὴν ὡς φαρμάκου
<span class="lb" data-page="106" data-line="29" id="l106.29"></span><span class="milestone lineno" data-n="30" data-unit="lineno" id="lineno.30"></span>χρείαν τῷ ζῴῳ παρέχειν. ὡς γὰρ εἰ καὶ μηδ’ ὅλως
<span class="pb" data-page="107" id="p107"></span>
<span class="lb" data-page="107" data-line="1" id="l107.1"></span>ἐπέφθη, διὰ παντὸς ἂν ἐφυλάχθη φάρμακον, οὕτω πεφθὲν
<span class="lb" data-page="107" data-line="2" id="l107.2"></span>ἄμφω γίγνεται. φέρε γὰρ μηδ’ ὅλως πεφθῆναι τὴν θριδακίνην
<span class="lb" data-page="107" data-line="3" id="l107.3"></span>ἢ νὴ Δία τὸν χυλὸν αὐτῆς, ἐπειδὴ καὶ παραπλήσια
<span class="lb" data-page="107" data-line="4" id="l107.4"></span>τῷ τῆς μήκωνος ὀπῷ δρᾷ τὸν ἄνθρωπον, εἰ πάμπολυς
<span class="lb" data-page="107" data-line="5" id="l107.5"></span>ληφθείη, ἆρ’ οὖν οὐ φάρμακον ἔσται τηνικαῦτα μόνον, ἄλλο
<span class="lb" data-page="107" data-line="6" id="l107.6"></span>δ’ οὐδέν; οὐκ οἶμαί τινα περί γε τούτου διαμφισβητήσειν·
<span class="lb" data-page="107" data-line="7" id="l107.7"></span>ὥστ’ ἔχει πάντως καὶ τὴν τοῦ φαρμάκου δύναμιν ἡ θριδακίνη.
<span class="lb" data-page="107" data-line="8" id="l107.8"></span>ἀλλὰ μὴν εἶχε καὶ τὴν τῆς τροφῆς· ἔθρεψε γὰρ
<span class="lb" data-page="107" data-line="9" id="l107.9"></span>πολλάκις· ὥστ’ ἀμφοτέρας μὲν ἅμα τὰς δυνάμεις ἐν ἑαυτῇ
<span class="lb" data-page="107" data-line="10" id="l107.10"></span>περιέχει, δείκνυσι δ’ οὐχ ὁμοίως ἀμφοτέρας, ἀλλ’ ἐπειδὰν μὲν
<span class="lb" data-page="107" data-line="11" id="l107.11"></span>αὐτὴ πλέον ἐνεργῇ περὶ τὸν ἄνθρωπον ἢ πάσχῃ, τὴν ὡς
<span class="lb" data-page="107" data-line="12" id="l107.12"></span><span class="milestone kuhnpb" data-n="1.681" data-unit="kuhn.pb" id="kuhn.pb.1.681"></span>φαρμάκου μᾶλλον ἐπιδείκνυται δύναμιν, ἐπειδὰν δὲ πάσχῃ
<span class="lb" data-page="107" data-line="13" id="l107.13"></span>πλέον ἢ ποιῇ, τὴν ὡς σιτίου. καὶ τί θαυμαστόν, εἰ τῇ
<span class="lb" data-page="107" data-line="14" id="l107.14"></span>θριδακίνῃ καὶ δρᾶν καὶ πάσχειν συμβέβηκεν, ὅπου γε καὶ
<span class="lb" data-page="107" data-line="15" id="l107.15"></span>τῷ ξίφει, καθότι καὶ μικρὸν ἔμπροσθεν ἐλέγετο, μὴ μόνον
<span class="lb" data-page="107" data-line="16" id="l107.16"></span>δρᾶν εἰς τὸν κηρὸν ἀλλὰ καὶ πάσχειν ὑπάρχει. τῷ δ’ εἶναι
<span class="lb" data-page="107" data-line="17" id="l107.17"></span>πολὺ πλέον ὃ πέφυκε δρᾶν τοῦ πάσχειν λανθάνει θάτερον.
<span class="lb" data-page="107" data-line="18" id="l107.18"></span>ἀλλ’ εἰ σκληρότατον αὐτῷ παραβάλλοις σίδηρον, ἔμπαλίν σοι
<span class="lb" data-page="107" data-line="19" id="l107.19"></span>φανεῖται πάσχειν μᾶλλον ἢ δρᾶν, καίτοι δρᾷ μέν τι καὶ
<span class="lb" data-page="107" data-line="20" id="l107.20"></span>τότε, παρορᾶται δ’ ἡ δύναμις αὐτοῦ διὰ σμικρότητα.
<span class="lb" data-page="107" data-line="21" id="l107.21"></span>Θαρροῦντες οὖν ἐπὶ πάντων μὲν ἁπλῶς ἀποφαινόμεθα
<span class="lb" data-page="107" data-line="22" id="l107.22"></span>τῶν σιτίων, ὡς οὐ μόνον πάσχειν ὑπὸ τοῦ σώματος ἡμῶν
<span class="lb" data-page="107" data-line="23" id="l107.23"></span>ἀλλὰ καὶ δρᾶν εἰς αὐτὸ πέφυκεν· ἤδη δὲ καὶ περί τινων,
<span class="lb" data-page="107" data-line="24" id="l107.24"></span>οἷς ἐναργῶς καὶ σαφῶς ὑπάρχει τὸ δρᾶν, ὡς οὐ σιτία μόνον
<span class="lb" data-page="107" data-line="25" id="l107.25"></span>ἐστὶν ἀλλὰ καὶ φάρμακα. θριδακίνη μὲν οὖν καὶ τροφὴ
<span class="lb" data-page="107" data-line="26" id="l107.26"></span>καὶ φάρμακον ψυχρόν, εὔζωμον δὲ καὶ τροφὴ καὶ φάρμακον
<span class="lb" data-page="107" data-line="27" id="l107.27"></span>θερμόν. εἰ δὲ καὶ καστόριον ἐν τῷ χρόνῳ πέττεται,
<span class="lb" data-page="107" data-line="28" id="l107.28"></span>εἴη ἂν καὶ τοῦτο καὶ τροφὴ καὶ φάρμακον θερμόν· οὕτω
<span class="pb" data-page="108" id="p108"></span>
<span class="lb" data-page="108" data-line="1" id="l108.1"></span><span class="milestone kuhnpb" data-n="1.682" data-unit="kuhn.pb" id="kuhn.pb.1.682"></span>δὲ καὶ νᾶπυ καὶ πέπερι καὶ τῶν βοτανῶν ἄνηθόν τε καὶ
<span class="lb" data-page="108" data-line="2" id="l108.2"></span>πήγανον ὀρίγανόν τε καὶ γλήχων καὶ καλαμίνθη καὶ θύμβρα
<span class="lb" data-page="108" data-line="3" id="l108.3"></span>καὶ θύμος. πάντα γὰρ ταῦτα καὶ τροφαὶ καὶ φάρμακα
<span class="lb" data-page="108" data-line="4" id="l108.4"></span>θερμά, πρὶν μὲν εἰς αἷμα μεταβαλεῖν, ἔτι γε πεττόμενα,
<span class="lb" data-page="108" data-line="5" id="l108.5"></span>φάρμακα, μεταβληθέντα δ’ οὐκέτι μὲν φάρμακα, τροφαὶ δ’
<span class="lb" data-page="108" data-line="6" id="l108.6"></span>ἤδη κατὰ τὸ δεύτερον δηλονότι τῆς τροφῆς σημαινόμενον,
<span class="lb" data-page="108" data-line="7" id="l108.7"></span>ὃ οὔπω μέν ἐστι τροφή, οἷον δὲ τροφή.
<span class="lb" data-page="108" data-line="8" id="l108.8"></span>Ὡς οὖν ἔμπροσθεν ἐπὶ τῆς θριδακίνης ὑπεθέμεθα μίαν
<span class="lb" data-page="108" data-line="9" id="l108.9"></span>μὲν κοιλίαν θερμοτέραν τοῦ δέοντος, ἑτέραν δὲ ψυχροτέραν,
<span class="lb" data-page="108" data-line="10" id="l108.10"></span>οὕτω καὶ νῦν ἐπὶ πάντων τῶν δυνάμει θερμῶν ὑποκείσθωσαν
<span class="lb" data-page="108" data-line="11" id="l108.11"></span>αἱ δύο κοιλίαι. τὴν μὲν οὖν ψυχροτέραν τοῦ δέοντος,
<span class="lb" data-page="108" data-line="12" id="l108.12"></span>ἄχρι περ ἂν ᾖ ἐν αὐτῇ περιεχόμενα καὶ πεττόμενα τὰ τοιαῦτα
<span class="lb" data-page="108" data-line="13" id="l108.13"></span>σύμπαντα, θερμανεῖ τε καὶ εἰς ἰσότητα κράσεως ἐπανάξει
<span class="lb" data-page="108" data-line="14" id="l108.14"></span>καὶ ὠφελήσει λόγῳ φαρμάκων, τὴν δ’ ἑτέραν τὴν θερμὴν
<span class="lb" data-page="108" data-line="15" id="l108.15"></span>ἐκπυρώσει τε καὶ μεγάλως βλάψει, καὶ ταύτας μὲν τὰς
<span class="lb" data-page="108" data-line="16" id="l108.16"></span>ἀλλοιώσεις ἐργάσεται κατὰ ποιότητα. πεφθέντα δ’ ἀκριβῶς
<span class="lb" data-page="108" data-line="17" id="l108.17"></span>καὶ μεταβληθέντα καὶ χρηστὸν αἷμα γενόμενα κατ’ οὐσίαν
<span class="lb" data-page="108" data-line="18" id="l108.18"></span><span class="milestone kuhnpb" data-n="1.683" data-unit="kuhn.pb" id="kuhn.pb.1.683"></span>αὐξήσει τὸ ἔμφυτον τοῦ ζῴου θερμόν, οὐ κατὰ ποιότητα.
<span class="lb" data-page="108" data-line="19" id="l108.19"></span>καθ’ ὅλου γάρ, ἄν τε θερμὸν ἄν τε ψυχρὸν ᾖ τῇ δυνάμει
<span class="lb" data-page="108" data-line="20" id="l108.20"></span>τὸ σιτίον, ἐπειδὰν αἱματωθῇ, τὴν ἔμφυτον ὡσαύτως αὔξει
<span class="lb" data-page="108" data-line="21" id="l108.21"></span>θερμασίαν· ἄχρι δ’ ἂν ἄγηται μὲν εἰς αἵματος ἰδέαν, οὔπω
<span class="lb" data-page="108" data-line="22" id="l108.22"></span>δὲ τελέως αἷμα 〈γένηται〉, ψύχει καὶ θερμαίνει τὸ σῶμα
<span class="lb" data-page="108" data-line="23" id="l108.23"></span>δίκην φαρμάκου. ἅπας δ’ οὗτος ὁ λόγος ἐκ μιᾶς, ὡς ἔοικεν,
<span class="lb" data-page="108" data-line="24" id="l108.24"></span>ἀρχῆς ἤρτηται. διὸ καὶ φυλάττειν αὐτὴν ἀεὶ χρὴ καὶ μεμνῆσθαι
<span class="lb" data-page="108" data-line="25" id="l108.25"></span>διὰ παντός, ὡς ἕκαστον τῶν σωμάτων ἰδιότητά
<span class="lb" data-page="108" data-line="26" id="l108.26"></span>τινα κέκτηται κράσεως, οἰκείαν μὲν τῇδέ τινι τῇ φύσει, διαφερομένην
<span class="pb" data-page="109" id="p109"></span>
<span class="lb" data-page="109" data-line="1" id="l109.1"></span>δὲ τῇδέ τινι, καὶ ὡς εἰ μὲν ἀλλοιώσειε τὸ οἰκεῖον
<span class="lb" data-page="109" data-line="2" id="l109.2"></span>εἰς τὴν ἑαυτοῦ φύσιν, αὐξήσει τὴν οὐσίαν οὕτω τῆς ἐν
<span class="lb" data-page="109" data-line="3" id="l109.3"></span>αὑτῷ θερμασίας· εἰ δ’ ἀλλοιωθείη, δυοῖν θάτερον αὐτῷ
<span class="lb" data-page="109" data-line="4" id="l109.4"></span>συμβήσεται, θερμαίνοντος μὲν τοῦ μεταβάλλοντος ἐπικτήσασθαί
<span class="lb" data-page="109" data-line="5" id="l109.5"></span>τινα θερμασίαν, μὴ θερμαίνοντος δὲ τὴν οἰκείαν
<span class="lb" data-page="109" data-line="6" id="l109.6"></span>ἀπολέσαι. δῆλον οὖν ἐκ τούτων, ὡς ἐν τῷ πρός τι σύμπαντ’
<span class="lb" data-page="109" data-line="7" id="l109.7"></span>ἐστὶ τὰ τοιαῦτα. πρὸς γὰρ τὴν ἰδιότητα τῆς ἀλλοιούσης
<span class="lb" data-page="109" data-line="8" id="l109.8"></span><span class="milestone kuhnpb" data-n="1.684" data-unit="kuhn.pb" id="kuhn.pb.1.684"></span>φύσεως ἕκαστον τῶν προσφερομένων ἢ τροφῆς ἢ φαρμάκου
<span class="lb" data-page="109" data-line="9" id="l109.9"></span>λόγον ἢ ἀμφοτέρων ὑφέξει, οἷον τὸ κώνειον τῷ ψαρὶ μὲν
<span class="lb" data-page="109" data-line="10" id="l109.10"></span>τροφή, φάρμακον δ’ ἀνθρώπῳ καὶ τοῖς μὲν ὄρτυξιν ἐλλέβορος
<span class="lb" data-page="109" data-line="11" id="l109.11"></span>τροφή, τοῖς δ’ ἀνθρώποις φάρμακον. ἡ μὲν γὰρ τῶν
<span class="lb" data-page="109" data-line="12" id="l109.12"></span>ὀρτύγων κρᾶσις ἐξομοιοῦν ἑαυτῇ δύναται τὸν ἐλλέβορον, ἡ
<span class="lb" data-page="109" data-line="13" id="l109.13"></span>δὲ τῶν ἀνθρώπων οὐ δύναται.
</p>
          </article>

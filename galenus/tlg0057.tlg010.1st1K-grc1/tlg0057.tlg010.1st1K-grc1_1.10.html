<article xmlns="http://www.w3.org/1999/xhtml" id="urn:cts:greekLit:tlg0057.tlg010.1st1K-grc1:1.10">
<span class="pb page1" data-page="2.20" id="p2.20"></span>
<span class="milestone ed1page page1" data-n="1.89" data-unit="ed1page" id="ed1page.1.89"></span>
<span class="milestone ed2page page1" data-n="5.15" data-unit="ed2page" id="ed2page.5.15"></span>
            <p>
<span class="lb" data-page="2.20" data-line="8" id="l2.20.8"></span>Δοκῶ γάρ μοι δείξειν τὰ περὶ τὴν φυσικὴν
<span class="lb" data-page="2.20" data-line="9" id="l2.20.9"></span>τῆς τροφῆς οἰκονομίαν ὄργανά τε καὶ τὰς δυνάμεις αὐτῶν
<span class="lb" data-page="2.20" data-line="10" id="l2.20.10"></span>διὰ ταύτην γεγονότα. ἐπειδὴ γὰρ ἡ ἐνέργεια ταύτης τῆς
<span class="lb" data-page="2.20" data-line="11" id="l2.20.11"></span>δυνάμεως ἐξομοίωσίς ἐστιν, ὁμοιοῦσθαι δὲ καὶ μεταβάλλειν
<span class="lb" data-page="2.20" data-line="12" id="l2.20.12"></span>εἰς ἄλληλα πᾶσι τοῖς οὖσίν ἐστιν ἀδύνατον, εἰ μή τινα
<span class="lb" data-page="2.20" data-line="13" id="l2.20.13"></span>ἔχει κοινωνίαν ἤδη καὶ συγγένειαν ἐν ταῖς ποιότησι, διὰ
<span class="lb" data-page="2.20" data-line="14" id="l2.20.14"></span>τοῦτο πρῶτον μὲν οὐκ ἐκ πάντων ἐδεσμάτων πᾶν ζῶον
<span class="lb" data-page="2.20" data-line="15" id="l2.20.15"></span>τρέφεσθαι πέφυκεν· ἔπειτα δ’ οὐκ ἐξ ὧν οἷόν τ’ ἐστὶν,
<span class="lb" data-page="2.20" data-line="16" id="l2.20.16"></span>οὐδ’ ἐκ τούτων παραχρῆμα. καὶ διὰ ταύτην τὴν ἀνάγκην
<span class="lb" data-page="2.20" data-line="17" id="l2.20.17"></span>πλειόνων ὀργάνων ἀλλοιωτικῶν τῆς τροφῆς ἕκαστον
<span class="pb" data-page="2.21" id="p2.21"></span>
<span class="lb" data-page="2.21" data-line="1" id="l2.21.1"></span>τῶν ζώων χρῄζει. ἵνα μὲν γὰρ τὸ ξανθὸν ἐρυθρὸν γένηται,
<span class="lb" data-page="2.21" data-line="2" id="l2.21.2"></span>καὶ τὸ ἐρυθρὸν ξανθὸν, ἁπλῆς καὶ μιᾶς δεῖται τῆς ἀλλοιώσεως·
<span class="lb" data-page="2.21" data-line="3" id="l2.21.3"></span><span class="milestone ed1page" data-n="1.90" data-unit="ed1page" id="ed1page.1.90"></span>ἵνα δὲ τὸ λευκὸν μέλαν, ἢ τὸ μέλαν λευκὸν,
<span class="lb" data-page="2.21" data-line="4" id="l2.21.4"></span>ἁπασῶν τῶν μεταξύ. καὶ τοίνυν καὶ τὸ μαλακώτατον οὐκ
<span class="lb" data-page="2.21" data-line="5" id="l2.21.5"></span>ἂν ἀθρόως σκληρότατον γένοιτο, καὶ τὸ σκληρότατον οὐκ
<span class="lb" data-page="2.21" data-line="6" id="l2.21.6"></span>ἂν εὐθέως μαλακώτατον· ὥσπερ οὐδὲ τὸ δυσωδέστατον
<span class="lb" data-page="2.21" data-line="7" id="l2.21.7"></span>εὐωδέστατον, οὐδ’ ἔμπαλιν τὸ εὐωδέστατον δυσωδέστατον
<span class="lb" data-page="2.21" data-line="8" id="l2.21.8"></span>ἐξαίφνης γένοιτο. πῶς οὖν ἐξ αἵματος ὀστοῦν ἄν ποτε γένοιτο,
<span class="lb" data-page="2.21" data-line="9" id="l2.21.9"></span>μὴ παχυνθέντος πρότερον ἐπὶ πλεῖστον αὐτοῦ καὶ
<span class="lb" data-page="2.21" data-line="10" id="l2.21.10"></span>λευκανθέντος; ἢ πῶς ἐξ ἄρτου τὸ αἷμα, μὴ καταβραχὺ
<span class="lb" data-page="2.21" data-line="11" id="l2.21.11"></span>μὲν ἀποθεμένου τὴν λευκότητα, καταβραχὺ δὲ λαβόντος
<span class="lb" data-page="2.21" data-line="12" id="l2.21.12"></span>τὴν ἐρυθρότητα; σάρκα μὲν γὰρ ἐξ αἵματος γενέσθαι
<span class="lb" data-page="2.21" data-line="13" id="l2.21.13"></span>ῥᾷστον. εἰ γὰρ ἐς τοσοῦτον αὐτὸ παχύνει ἡ φύσις, ὡς σύστασίν
<span class="lb" data-page="2.21" data-line="14" id="l2.21.14"></span>τινα σχεῖν, καὶ μηκέτ’ εἶναι ῥυτὸν, ἡ πρώτη καὶ
<span class="lb" data-page="2.21" data-line="15" id="l2.21.15"></span>νεοπαγὴς οὕτως ἂν εἴη σάρξ. ὀστοῦν δ’ ἵνα γένηται, πολλοῦ
<span class="lb" data-page="2.21" data-line="16" id="l2.21.16"></span>μὲν δεῖται χρόνου, πολλῆς δ’ ἐργασίας καὶ μεταβολῆς
<span class="lb" data-page="2.21" data-line="17" id="l2.21.17"></span>τῷ αἵματι. ὅτι δὲ καὶ τῷ ἄρτῳ, καὶ πολλῷ μᾶλλον θριδακίνῃ
<span class="pb" data-page="2.22" id="p2.22"></span>
<span class="lb" data-page="2.22" data-line="1" id="l2.22.1"></span>καὶ τεύτλῳ καὶ τοῖς ὁμοίοις παμπόλλης δεῖται τῆς
<span class="lb" data-page="2.22" data-line="2" id="l2.22.2"></span>ἀλλοιώσεως εἰς αἵματος γένεσιν, οὐδὲ τοῦτ’ ἄδηλον. ἓν μὲν
<span class="lb" data-page="2.22" data-line="3" id="l2.22.3"></span>δὴ τοῦτ’ αἴτιον τοῦ πολλὰ γενέσθαι τὰ περὶ τὴν τῆς τροφῆς
<span class="lb" data-page="2.22" data-line="4" id="l2.22.4"></span>ἀλλοίωσιν ὄργανα. Δεύτερον δὲ τῶν περιττωμάτων ἡ
<span class="lb" data-page="2.22" data-line="5" id="l2.22.5"></span>φύσις. ὡς γὰρ ὑπὸ βοτανῶν οὐδ’ ὅλως δυνάμεθα τρέφεσθαι,
<span class="lb" data-page="2.22" data-line="6" id="l2.22.6"></span>καίτοι τῶν βοσκημάτων τρεφομένων, οὕτως ὑπὸ ῥαφανίδων
<span class="lb" data-page="2.22" data-line="7" id="l2.22.7"></span>τρεφόμεθα μὲν, ἀλλ’ οὐχ ὡς ὑπὸ τῶν κρεῶν.
<span class="lb" data-page="2.22" data-line="8" id="l2.22.8"></span>τούτων μὲν γὰρ ὀλίγου δεῖν ὅλων ἡ φύσις ἡμῶν κρατεῖ,
<span class="lb" data-page="2.22" data-line="9" id="l2.22.9"></span>καὶ μεταβάλλει, καὶ ἀλλοιοῖ, καὶ χρηστὸν ἐξ αὐτῶν αἷμα
<span class="lb" data-page="2.22" data-line="10" id="l2.22.10"></span>συνίστησιν. ἐν δὲ τῇ ῥαφανίδι τὸ μὲν οἰκεῖόν τε καὶ μεταβληθῆναι
<span class="lb" data-page="2.22" data-line="11" id="l2.22.11"></span>δυνάμενον, μόλις δὲ τοῦτο καὶ σὺν πολλῇ τῇ
<span class="lb" data-page="2.22" data-line="12" id="l2.22.12"></span>κατεργασίᾳ, παντάπασιν ἐλάχιστον· ὅλη δ’ ὀλίγου δεῖν ἐστιν
<span class="lb" data-page="2.22" data-line="13" id="l2.22.13"></span>περιττωματικὴ, καὶ διεξέρχεται τὰ τῆς πέψεως ὄργανα,
<span class="lb" data-page="2.22" data-line="14" id="l2.22.14"></span>βραχέος ἐξ αὐτῆς εἰς τὰς φλέβας ἀναληφθέντος αἵματος,
<span class="lb" data-page="2.22" data-line="15" id="l2.22.15"></span>καὶ οὐδὲ τούτου τελέως χρηστοῦ. δευτέρας οὖν αὖθις ἐδέησε
<span class="lb" data-page="2.22" data-line="16" id="l2.22.16"></span>διακρίσεως τῇ φύσει τῶν ἐν ταῖς φλεψὶ περιττωμάτων.
<span class="lb" data-page="2.22" data-line="17" id="l2.22.17"></span>καὶ χρεία καὶ τούτοις ὁδῶν τέ τινων ἑτέρων ἐπὶ τὰς ἐκκρίσεις
<span class="pb" data-page="2.23" id="p2.23"></span>
<span class="lb" data-page="2.23" data-line="1" id="l2.23.1"></span>αὐτὰ παραγουσῶν, ὡς μὴ λυμαίνοιτο τοῖς χρηστοῖς,
<span class="lb" data-page="2.23" data-line="2" id="l2.23.2"></span>ὑποδοχῶν τέ τινων, οἷον δεξαμενῶν, ἐν αἷς ὅταν ἱκανὸν
<span class="lb" data-page="2.23" data-line="3" id="l2.23.3"></span>ἀθροιζόμενον πλῆθος ἀφίκηται, τηνικαῦτ’ ἐκκριθήσεται.
<span class="lb" data-page="2.23" data-line="4" id="l2.23.4"></span>δεύτερον δή σοι καὶ τοῦτο γένος τῶν ἐν τῷ σώματι μορίων
<span class="lb" data-page="2.23" data-line="5" id="l2.23.5"></span>ἐξεύρηται, τοῖς περιττώμασι τῆς τροφῆς ἀνακείμενον. ἄλλο
<span class="lb" data-page="2.23" data-line="6" id="l2.23.6"></span>δὲ τρίτον, ὑπὲρ τοῦ πάντη φέρεσθαι, καθάπερ τινὲς ὁδοὶ
<span class="lb" data-page="2.23" data-line="7" id="l2.23.7"></span>πολλαὶ διὰ τοῦ σώματος ὅλου κατατετμημέναι· μία μὲν γὰρ
<span class="lb" data-page="2.23" data-line="8" id="l2.23.8"></span>εἴσοδος ἡ διὰ τοῦ στόματος ἅπασι τοῖς σιτίοις, οὐχ ἓν δὲ
<span class="lb" data-page="2.23" data-line="9" id="l2.23.9"></span>τὸ τρεφόμενον, <span class="milestone ed2page" data-n="5.16" data-unit="ed2page" id="ed2page.5.16"></span>ἀλλὰ πάμπολλά τε καὶ πάμπολυ διεστῶτα.
<span class="lb" data-page="2.23" data-line="10" id="l2.23.10"></span>μὴ τοίνυν θαύμαζε τὸ πλῆθος τῶν ὀργάνων, ὅσα
<span class="lb" data-page="2.23" data-line="11" id="l2.23.11"></span>θρέψεως ἕνεκεν ἡ φύσις ἐδημιούργησε. τὰ μὲν γὰρ ἀλλοιοῦντα
<span class="lb" data-page="2.23" data-line="12" id="l2.23.12"></span>προπαρασκευάζει τὴν ἐπιτήδειον ἑκάστῳ μορίῳ τροφὴν,
<span class="lb" data-page="2.23" data-line="13" id="l2.23.13"></span>τὰ δὲ διακρίνει τὰ περιττώματα, τὰ δὲ παραπέμπει, τὰ δ’
<span class="lb" data-page="2.23" data-line="14" id="l2.23.14"></span>ὑποδέχεται, τὰ δ’ ἐκκρίνει, τὰ δ’ ὁδοὶ τῆς πάντη φορᾶς εἰσι
<span class="lb" data-page="2.23" data-line="15" id="l2.23.15"></span>τῶν χρηστῶν χυμῶν. ὥστ’, εἴπερ βούλει τὰς δυνάμεις ἁπάσας
<span class="lb" data-page="2.23" data-line="16" id="l2.23.16"></span>τῆς φύσεως ἐκμαθεῖν, ὑπὲρ ἑκάστου τούτων ἂν εἴη σοὶ τῶν
<span class="lb" data-page="2.23" data-line="17" id="l2.23.17"></span>ὀργάνων ἐπισκεπτέον. ἀρχὴ δ’ αὐτῶν τῆς διδασκαλίας, ὅσα
<span class="pb" data-page="2.24" id="p2.24"></span>
<span class="lb" data-page="2.24" data-line="1" id="l2.24.1"></span>τε τοῦ τέλους ἐγγὺς ἔργα τε τῆς φύσεώς ἐστι καὶ μόρια,
<span class="lb" data-page="2.24" data-line="2" id="l2.24.2"></span>καὶ δυνάμεις αὐτῶν.
</p>
          </article>

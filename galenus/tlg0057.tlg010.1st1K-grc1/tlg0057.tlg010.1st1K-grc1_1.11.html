<article xmlns="http://www.w3.org/1999/xhtml" id="urn:cts:greekLit:tlg0057.tlg010.1st1K-grc1:1.11">
<span class="pb page1" data-page="2.24" id="p2.24"></span>
<span class="milestone ed1page page1" data-n="1.90" data-unit="ed1page" id="ed1page.1.90"></span>
<span class="milestone ed2page page1" data-n="5.16" data-unit="ed2page" id="ed2page.5.16"></span>
            <p>
<span class="lb" data-page="2.24" data-line="3" id="l2.24.3"></span>Αὐτοῦ δὲ δὴ πάλιν ἀναμνηστέον ἡμῖν τοῦ
<span class="lb" data-page="2.24" data-line="4" id="l2.24.4"></span>τέλους, οὗπερ ἕνεκα τοσαῦτα τε καὶ τοιαῦτα τῇ φύσει δεδημιούργηται
<span class="lb" data-page="2.24" data-line="5" id="l2.24.5"></span>μόρια. τὸ μὲν οὖν ὄνομα τοῦ πράγματος,
<span class="lb" data-page="2.24" data-line="6" id="l2.24.6"></span>ὥσπερ οὖν καὶ πρότερον εἴρηται, θρέψις· ὁ δὲ κατὰ τοὔνομα
<span class="lb" data-page="2.24" data-line="7" id="l2.24.7"></span>λόγος ὁμοίωσις τοῦ τρέφοντος τῷ τρεφομένῳ. ἵνα δ’.
<span class="lb" data-page="2.24" data-line="8" id="l2.24.8"></span>αὕτη γένηται, προηγεῖσθαι δεῖ πρόσφυσιν, ἵνα δ’ ἐκείνη,
<span class="lb" data-page="2.24" data-line="9" id="l2.24.9"></span>πρόσθεσιν. ἐπειδὰν γὰρ ἐκπέσῃ τῶν ἀγγείων ὁ μέλλων
<span class="lb" data-page="2.24" data-line="10" id="l2.24.10"></span>θρέψειν ὁτιοῦν τῶν τοῦ ζώου μορίων χυμὸς, εἰς ἅπαν αὐτὸ
<span class="lb" data-page="2.24" data-line="11" id="l2.24.11"></span>διασπείρεται πρῶτον, ἔπειτα προστίθεται, κᾄπειτα προσφύεται,
<span class="lb" data-page="2.24" data-line="12" id="l2.24.12"></span>καὶ τέλος ὁμοιοῦται. δηλοῦσι δ’ αἱ καλούμεναι
<span class="lb" data-page="2.24" data-line="13" id="l2.24.13"></span>λεῦκαι τὴν διαφορὰν τῆς ὁμοιώσεώς τε καὶ προσφύσεως·
<span class="lb" data-page="2.24" data-line="14" id="l2.24.14"></span>ὥσπερ τὸ γένος ἐκεῖνο τῶν ὑδέρων, ὅ τινες ὀνομάζουσιν
<span class="lb" data-page="2.24" data-line="15" id="l2.24.15"></span>ἀνασάρκα, διορίζει σαφῶς πρόσθεσιν προσφύσεως. οὐ γὰρ
<span class="lb" data-page="2.24" data-line="16" id="l2.24.16"></span>ἐνδείᾳ δήπου τῆς ἐπιῤῥεούσης ὑγρότητος, ὡς ἔνιαι τῶν
<span class="lb" data-page="2.24" data-line="17" id="l2.24.17"></span>ἀτροφιῶν τε καὶ φθίσεων, ἡ τοῦ τοιούτου γένεσις ὑδέρου
<span class="pb" data-page="2.25" id="p2.25"></span>
<span class="lb" data-page="2.25" data-line="1" id="l2.25.1"></span>συντελεῖται. φαίνεται γὰρ ἱκανῶς αὐτοῖς ἥ τε σὰρξ ὑγρὰ καὶ
<span class="lb" data-page="2.25" data-line="2" id="l2.25.2"></span>διάβροχος, ἕκαστόν τε τῶν στερεῶν τοῦ σώματος μορίων
<span class="lb" data-page="2.25" data-line="3" id="l2.25.3"></span>ὡσαύτως διακείμενον. ἀλλὰ πρόσθεσις μέν τις γίνεται τῆς
<span class="lb" data-page="2.25" data-line="4" id="l2.25.4"></span>ἐπιφερομένης τροφῆς, ἅτε δ’ ὑδατωδεστέρας οὔσης ἔτι καὶ
<span class="lb" data-page="2.25" data-line="5" id="l2.25.5"></span>μὴ πάνυ τοι κεχυμωμένης, μηδὲ τὸ γλίσχρον ἐκεῖνο καὶ
<span class="lb" data-page="2.25" data-line="6" id="l2.25.6"></span>κολλῶδες, ὃ δὴ τῆς ἐμφύτου θερμότητος οἰκονομίᾳ προσγίνεται,
<span class="lb" data-page="2.25" data-line="7" id="l2.25.7"></span>κεκτημένης, ἡ πρόσφυσις ἀδύνατός ἐστιν ἐπιτελεῖσθαι,
<span class="lb" data-page="2.25" data-line="8" id="l2.25.8"></span>πλήθει λεπτῆς ὑγρότητος ἀπέπτου διαῤῥεούσης τε καὶ ῥᾳδίως
<span class="lb" data-page="2.25" data-line="9" id="l2.25.9"></span>ὀλισθαινούσης ἀπὸ τῶν στερεῶν τοῦ σώματος μορίων τῆς τροφῆς.
<span class="lb" data-page="2.25" data-line="10" id="l2.25.10"></span>ἐν δὲ ταῖς λεύκαις πρόσφυσις μέν τις γίνεται τῆς τροφῆς,
<span class="lb" data-page="2.25" data-line="11" id="l2.25.11"></span>οὐ μὴν ἐξομοίωσίς γε. καὶ δῆλον ἐν τῷδε, ὅτι τὸ μικρῷ πρόσθεν
<span class="lb" data-page="2.25" data-line="12" id="l2.25.12"></span>ῥηθὲν ὀρθῶς ἐλέγετο, τὸ δεῖν πρόσθεσιν μὲν πρῶτον,
<span class="lb" data-page="2.25" data-line="13" id="l2.25.13"></span>ἐφεξῆς δὲ πρόσφυσιν, ἔπειτ’ ἐξομοίωσιν γενέσθαι τῷ μέλλοντι
<span class="lb" data-page="2.25" data-line="14" id="l2.25.14"></span>τρέφεσθαι. κυρίως μὲν οὖν τὸ τρέφον ἤδη τροφή·
<span class="lb" data-page="2.25" data-line="15" id="l2.25.15"></span>τὸ δ’ οἷον μὲν τροφὴ, οὔπω δὲ θρέψαν, ὁποῖόν ἐστι τὸ
<span class="lb" data-page="2.25" data-line="16" id="l2.25.16"></span>προσφυόμενον ἢ τὸ προστιθέμενον, τροφὴ μὲν οὐ κυρίως,
<span class="lb" data-page="2.25" data-line="17" id="l2.25.17"></span>ὁμωνύμως δὲ τροφή. τὸ δ’ ἐν ταῖς φλεψὶ περιεχόμενον,
<span class="pb" data-page="2.26" id="p2.26"></span>
<span class="lb" data-page="2.26" data-line="1" id="l2.26.1"></span>καὶ τούτου ἔτι μᾶλλον τὸ κατὰ τὴν γαστέρα, ὡς μέλλον
<span class="lb" data-page="2.26" data-line="2" id="l2.26.2"></span>ποτὲ θρέψειν, εἰ καλῶς κατεργασθείη, κέκληται τροφή.
<span class="lb" data-page="2.26" data-line="3" id="l2.26.3"></span>κατὰ ταῦτα δὲ καὶ τῶν ἐδεσμάτων ἕκαστα τροφὰς ὀνομάζομεν,
<span class="lb" data-page="2.26" data-line="4" id="l2.26.4"></span>οὔτε τῷ τρέφειν ἤδη τὸ ζῶον, οὔτε τῷ τοιοῦτον
<span class="lb" data-page="2.26" data-line="5" id="l2.26.5"></span>ὑπάρχειν, οἷον τὸ τρέφον, ἀλλὰ τῷ δύνασθαί τε καὶ μέλλειν
<span class="lb" data-page="2.26" data-line="6" id="l2.26.6"></span>τρέφειν, εἰ καλῶς κατεργασθείη. τοῦτο γὰρ ἦν καὶ τὸ
<span class="lb" data-page="2.26" data-line="7" id="l2.26.7"></span>πρὸς Ἱπποκράτους λεγόμενον· Τροφὴ τὸ τρέφον, τροφὴ τὸ
<span class="lb" data-page="2.26" data-line="8" id="l2.26.8"></span>οἷον τροφὴ, καὶ τὸ μέλλον. τὸ μὲν γὰρ ὁμοιούμενον ἤδη
<span class="lb" data-page="2.26" data-line="9" id="l2.26.9"></span>τροφὴν ὠνόμασε· <span class="milestone ed2page" data-n="5.17" data-unit="ed2page" id="ed2page.5.17"></span>τὸ δ’ οἷον μὲν ἐκεῖνο, προστιθέμενον
<span class="lb" data-page="2.26" data-line="10" id="l2.26.10"></span>ἢ προσφυόμενον, οἷον τροφήν· τὸ δ’ ἄλλο πᾶν΄, ὅσον
<span class="lb" data-page="2.26" data-line="11" id="l2.26.11"></span>ἐν ταῖς φλεψὶ καὶ τῇ γαστρὶ περιέχεται, μέλλον.
</p>
          </article>

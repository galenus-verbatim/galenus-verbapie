<article xmlns="http://www.w3.org/1999/xhtml" id="urn:cts:greekLit:tlg0057.tlg010.1st1K-grc1:1.12">
<span class="pb page1" data-page="2.26" id="p2.26"></span>
<span class="milestone ed1page page1" data-n="1.90" data-unit="ed1page" id="ed1page.1.90"></span>
<span class="milestone ed2page page1" data-n="5.17" data-unit="ed2page" id="ed2page.5.17"></span>
            <p>
<span class="lb" data-page="2.26" data-line="12" id="l2.26.12"></span>Ὅτι μὲν οὖν ἀναγκαῖον ὁμοίωσιν εἶναί τινα
<span class="lb" data-page="2.26" data-line="13" id="l2.26.13"></span>τοῦ τρέφοντος τῷ τρεφομένῳ τὴν θρέψιν, ἄντικρυς δῆλον.
<span class="lb" data-page="2.26" data-line="14" id="l2.26.14"></span>οὐ μὴν ὑπάρχουσάν γε ταύτην τὴν ὁμοίωσιν, ἀλλὰ φαινομένην
<span class="lb" data-page="2.26" data-line="15" id="l2.26.15"></span>μόνον εἶναί φασιν οἱ μήτε τεχνικὴν οἰόμενοι τὴν
<span class="lb" data-page="2.26" data-line="16" id="l2.26.16"></span>φύσιν, μήτε προνοητικὴν τοῦ ζώου, μήθ’ ὅλως ἔχουσάν
<span class="lb" data-page="2.26" data-line="17" id="l2.26.17"></span>τινας οἰκείας δυνάμεις, αἷς χρωμένη τὰ μὲν ἕλκει, τὰ δὲ
<span class="pb" data-page="2.27" id="p2.27"></span>
<span class="lb" data-page="2.27" data-line="1" id="l2.27.1"></span>κατέχει, τὰ δ’ ἀλλοιοῖ, τὰ δ’ ἐκκρίνει. καὶ δύο αὗται
<span class="lb" data-page="2.27" data-line="2" id="l2.27.2"></span>γεγόνασιν αἱρέσεις κατὰ γένος ἐν ἰατρικῇ τε καὶ φιλοσοφίᾳ
<span class="lb" data-page="2.27" data-line="3" id="l2.27.3"></span>τῶν ἀποφῃναμένων τὶ περὶ φύσεως ἀνδρῶν, ὅσοι γ’
<span class="lb" data-page="2.27" data-line="4" id="l2.27.4"></span>αὐτῶν γινώσκουσιν, ὅ τι λέγουσι, καὶ τὴν ἀκολουθίαν ὧν
<span class="lb" data-page="2.27" data-line="5" id="l2.27.5"></span>ὑπέθεντο θεωροῦσί τε ἅμα καὶ διαφυλάττουσιν. ὡς ὅσοί
<span class="lb" data-page="2.27" data-line="6" id="l2.27.6"></span>γε μηδ’ αὐτὸ τοῦτο συνιᾶσιν, ἀλλ’ ἁπλῶς, ὅ τι ἂν ἐπὶ
<span class="lb" data-page="2.27" data-line="7" id="l2.27.7"></span>γλῶτταν ἔλθῃ, ληροῦσιν, ἐν οὐδετέρᾳ τῶν αἱρέσεων ἀκριβῶς
<span class="lb" data-page="2.27" data-line="8" id="l2.27.8"></span>καταμένοντες, οὐδὲ μεμνῆσθαι τῶν τοιούτων προσήκει.
<span class="lb" data-page="2.27" data-line="9" id="l2.27.9"></span>τίνες οὖν αἱ δύο αἱρέσεις αὗται, καὶ τίς ἡ τῶν ἐν αὐταῖς
<span class="lb" data-page="2.27" data-line="10" id="l2.27.10"></span>ὑποθέσεων ἀκολουθία; τὴν ὑποβεβλημένην οὐσίαν γενέσει
<span class="lb" data-page="2.27" data-line="11" id="l2.27.11"></span>καὶ φθορᾷ πᾶσαν ἡνωμένην τε ἅμα καὶ ἀλλοιοῦσθαι δυναμένην
<span class="lb" data-page="2.27" data-line="12" id="l2.27.12"></span>ὑπέθετο θάτερον γένος τῆς αἱρέσεως· ἀμετάβλητον
<span class="lb" data-page="2.27" data-line="13" id="l2.27.13"></span>δὲ καὶ ἀναλλοίωτον, καὶ κατατετμημένην εἰς λεπτὰ, καὶ
<span class="lb" data-page="2.27" data-line="14" id="l2.27.14"></span>κεναῖς ταῖς μεταξὺ χώραις διειλημμένην, ἡ λοιπή. καὶ τοίνυν
<span class="lb" data-page="2.27" data-line="15" id="l2.27.15"></span>ὅσοι γε τῆς ἀκολουθίας τῶν ὑποθέσεων αἰσθάνονται,
<span class="lb" data-page="2.27" data-line="16" id="l2.27.16"></span>κατὰ μὲν τὴν δευτέραν αἵρεσιν οὔτε φύσεως οὔτε ψυχῆς
<span class="lb" data-page="2.27" data-line="17" id="l2.27.17"></span>ἰδίαν τινὰ νομίζουσιν οὐσίαν <span class="milestone ed1page" data-n="1.91" data-unit="ed1page" id="ed1page.1.91"></span>ἢ δύναμιν ὑπάρχειν,
<span class="pb" data-page="2.28" id="p2.28"></span>
<span class="lb" data-page="2.28" data-line="1" id="l2.28.1"></span>ἀλλ’ ἐν τῇ ποιᾷ συνόδῳ τῶν πρώτων σωμάτων ἐκείνων καὶ
<span class="lb" data-page="2.28" data-line="2" id="l2.28.2"></span>ἀπαθῶν τῶν ἁπλῶν ἀποτελεῖσθαι. κατὰ δὲ τὴν προτέραν
<span class="lb" data-page="2.28" data-line="3" id="l2.28.3"></span>εἰρημένην αἵρεσιν οὐχ ὑστέρα τῶν σωμάτων ἡ φύσις, ἀλλὰ
<span class="lb" data-page="2.28" data-line="4" id="l2.28.4"></span>πολλῷ προτέρα τε καὶ πρεσβυτέρα. καὶ τοίνυν κατὰ μὲν
<span class="lb" data-page="2.28" data-line="5" id="l2.28.5"></span>τούτους αὕτη τὰ σώματα τῶν ζώων καὶ τῶν φυτῶν συνίστησι,
<span class="lb" data-page="2.28" data-line="6" id="l2.28.6"></span>δυνάμεις τινὰς ἔχουσα, τὰς μὲν ἑλκτικάς τε ἅμα
<span class="lb" data-page="2.28" data-line="7" id="l2.28.7"></span>καὶ ὁμοιωτικὰς τῶν οἰκείων, τὰς δ’ ἀποκριτικὰς τῶν ἀλλοτρίων,
<span class="lb" data-page="2.28" data-line="8" id="l2.28.8"></span>καὶ τεχνικῶς ἅπαντα διαπλάττει τε γεννῶσα καὶ
<span class="lb" data-page="2.28" data-line="9" id="l2.28.9"></span>προνοεῖται τῶν γεννωμένων ἑτέραις αὖθίς τισι δυνάμεσι,
<span class="lb" data-page="2.28" data-line="10" id="l2.28.10"></span>στοργικῇ μέν τινι καὶ προνοητικῇ τῶν ἐγγόνων, κοινωνικῇ
<span class="lb" data-page="2.28" data-line="11" id="l2.28.11"></span>δὲ καὶ φιλικῇ τῶν ὁμογενῶν. κατὰ δ’ αὖ τοὺς ἑτέρους
<span class="lb" data-page="2.28" data-line="12" id="l2.28.12"></span>οὔτε τούτων οὐδὲν ὑπάρχει ταῖς φύσεσιν, οὔτ’ ἔννοιά τίς
<span class="lb" data-page="2.28" data-line="13" id="l2.28.13"></span>ἐστι τῇ ψυχῇ σύμφυτος ἐξ ἀρχῆς, οὐκ ἀκολουθίας, οὐ μάχης,
<span class="lb" data-page="2.28" data-line="14" id="l2.28.14"></span>οὐ διαιρέσεως, οὐ συνθέσεως, οὐ δικαίων, οὐκ ἀδίκων,
<span class="lb" data-page="2.28" data-line="15" id="l2.28.15"></span>οὐ καλῶν, οὐκ αἰσχρῶν, ἀλλ’ ἐξ αἰσθήσεώς τε καὶ
<span class="lb" data-page="2.28" data-line="16" id="l2.28.16"></span>δι’ αἰσθήσεως ἅπαντα τὰ γινόμενά φασιν ἡμῖν ἐγγίνεσθαι,
<span class="lb" data-page="2.28" data-line="17" id="l2.28.17"></span>καὶ φαντασίαις τισὶ καὶ μνήμαις οἰακίζεσθαι τὰ ζῶα. ἔνιοι
<span class="pb" data-page="2.29" id="p2.29"></span>
<span class="lb" data-page="2.29" data-line="1" id="l2.29.1"></span>δ’ αὐτῶν καὶ ῥητῶς ἀπεφῄναντο, μηδεμίαν εἶναι ψυχῇ δύναμιν,
<span class="lb" data-page="2.29" data-line="2" id="l2.29.2"></span>ᾗ λογιζόμεθα, ἀλλ’ ὑπὸ τῶν αἰσθητῶν ἄγεσθαι παθῶν
<span class="lb" data-page="2.29" data-line="3" id="l2.29.3"></span>ἡμᾶς, καθάπερ βοσκήματα, πρὸς μηδὲν ἀνανεῦσαι
<span class="lb" data-page="2.29" data-line="4" id="l2.29.4"></span>μηδ’ ἀντειπεῖν δυναμένους. καθ’ οὓς δηλονότι καὶ ἀνδρεία,
<span class="lb" data-page="2.29" data-line="5" id="l2.29.5"></span>καὶ φρόνησις, καὶ σωφροσύνη, καὶ ἐγκράτεια λῆρός
<span class="lb" data-page="2.29" data-line="6" id="l2.29.6"></span>ἐστι μακρός· καὶ φιλοῦμεν οὔτ’ ἀλλήλους, οὔτε τὰ ἔγγονα,
<span class="lb" data-page="2.29" data-line="7" id="l2.29.7"></span>καὶ τοῖς θεοῖς οὐδὲν ἡμῶν μέλει. καταφρονοῦσι δὲ καὶ τῶν
<span class="lb" data-page="2.29" data-line="8" id="l2.29.8"></span>ὀνειράτων, καὶ τῶν οἰωνῶν, καὶ τῶν συμβόλων, καὶ πάσης
<span class="lb" data-page="2.29" data-line="9" id="l2.29.9"></span>ἀστρολογίας, ὑπὲρ ὧν ἡμεῖς μὲν ἰδίᾳ καὶ δι’ ἑτέρου γράμματος
<span class="lb" data-page="2.29" data-line="10" id="l2.29.10"></span>ἐπιπλέον ἐσκέμμεθα περὶ τῶν Ἀσκληπιάδου τοῦ
<span class="lb" data-page="2.29" data-line="11" id="l2.29.11"></span>ἰατροῦ σκοπούμενοι δογμάτων. ἔνεστι δὲ τῷ βουλομένῳ,
<span class="lb" data-page="2.29" data-line="12" id="l2.29.12"></span>κᾀκείνοις μὲν ὁμιλῆσαι τοῖς λόγοις, <span class="milestone ed2page" data-n="5.18" data-unit="ed2page" id="ed2page.5.18"></span>καὶ νῦν δ’ ἤδη σκοπεῖν,
<span class="lb" data-page="2.29" data-line="13" id="l2.29.13"></span>ὥσπερ τινῶν δυοῖν ὁδῶν ὑποκειμένων, ὁποτέραν βέλτιόν
<span class="lb" data-page="2.29" data-line="14" id="l2.29.14"></span>ἐστιν ἡμῖν τρέπεσθαι. Ἱπποκράτης μὲν γὰρ τὴν πρότερον
<span class="lb" data-page="2.29" data-line="15" id="l2.29.15"></span>ῥηθεῖσαν ἐτράπετο, καθ’ ἣν ἥνωται μὲν ἡ οὐσία,
<span class="lb" data-page="2.29" data-line="16" id="l2.29.16"></span>καὶ ἀλλοιοῦται, καὶ σύμπνουν ὅλον ἐστὶ καὶ σύῤῥουν τὸ
<span class="lb" data-page="2.29" data-line="17" id="l2.29.17"></span>σῶμα, καὶ ἡ φύσις ἅπαντα τεχνικῶς καὶ δικαίως πράττει,
<span class="lb" data-page="2.29" data-line="18" id="l2.29.18"></span>δυνάμεις ἔχουσα, καθ’ ἃς ἕκαστον τῶν μορίων ἕλκει μὲν
<span class="pb" data-page="2.30" id="p2.30"></span>
<span class="lb" data-page="2.30" data-line="1" id="l2.30.1"></span>ἐφ’ ἑαυτὸ τὸν οἰκεῖον ἑαυτῷ χυμὸν, ἕλξαν δὲ προσφύει
<span class="lb" data-page="2.30" data-line="2" id="l2.30.2"></span>παντὶ τῷ μέρει τῷ ἐν αὐτῷ, καὶ τελέως ἐξομοιοῖ, τὸ δὲ
<span class="lb" data-page="2.30" data-line="3" id="l2.30.3"></span>μὴ κρατηθὲν ἐν τούτῳ μηδὲ τὴν παντελῆ δυνηθὲν ἀλλοίωσίν
<span class="lb" data-page="2.30" data-line="4" id="l2.30.4"></span>τε καὶ ὁμοιότητα, τοῦ τρεφομένου καταδέξασθαι
<span class="lb" data-page="2.30" data-line="5" id="l2.30.5"></span>δι’ ἑτέρας αὖ τινος ἀποκριτικῆς δυνάμεως ἀποτρίβεται.
</p>
          </article>

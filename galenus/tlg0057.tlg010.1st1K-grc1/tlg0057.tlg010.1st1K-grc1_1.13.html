<article xmlns="http://www.w3.org/1999/xhtml" id="urn:cts:greekLit:tlg0057.tlg010.1st1K-grc1:1.13">
<span class="pb page1" data-page="2.30" id="p2.30"></span>
<span class="milestone ed1page page1" data-n="1.91" data-unit="ed1page" id="ed1page.1.91"></span>
<span class="milestone ed2page page1" data-n="5.18" data-unit="ed2page" id="ed2page.5.18"></span>
            <p>
<span class="lb" data-page="2.30" data-line="6" id="l2.30.6"></span>Μαθεῖν δ’ ἔνεστιν, οὐ μόνον ἐξ ὧν οἱ
<span class="lb" data-page="2.30" data-line="7" id="l2.30.7"></span>τἀναντία τιθέμενοι διαφέρονται τοῖς ἐναργῶς φαινομένοις,
<span class="lb" data-page="2.30" data-line="8" id="l2.30.8"></span>εἰς ὅσον ὀρθότητός τε καὶ ἀληθείας ἥκει τὰ Ἱπποκράτεια
<span class="lb" data-page="2.30" data-line="9" id="l2.30.9"></span>δόγματα, ἀλλὰ κᾀξ αὐτῶν τῶν κατὰ μέρος ἐν τῇ φυσικῇ
<span class="lb" data-page="2.30" data-line="10" id="l2.30.10"></span>θεωρίᾳ ζητουμένων, τῶν τε ἄλλων ἁπάντων καὶ τῶν ἐν
<span class="lb" data-page="2.30" data-line="11" id="l2.30.11"></span>τοῖς ζώοις ἐνεργειῶν. ὅσοι γὰρ οὐδεμίαν οὐδενὶ μορίῳ νομίζουσιν
<span class="lb" data-page="2.30" data-line="12" id="l2.30.12"></span>ὑπάρχειν ἑλκτικὴν τῆς οἰκείας ποιότητος δύναμιν,
<span class="lb" data-page="2.30" data-line="13" id="l2.30.13"></span>ἀναγκάζονται πολλάκις ἐναντία λέγειν τοῖς ἐναργῶς φαινομένοις,
<span class="lb" data-page="2.30" data-line="14" id="l2.30.14"></span>ὥσπερ καὶ Ἀσκληπιάδης ὁ ἰατρὸς ἐπὶ τῶν νεφρῶν
<span class="lb" data-page="2.30" data-line="15" id="l2.30.15"></span>ἐποίησεν· οὓς οὐ μόνον Ἱπποκράτης, ἢ Διοκλῆς, ἢ Ἐρασίστρατος,
<span class="lb" data-page="2.30" data-line="16" id="l2.30.16"></span>ἢ Πραξαγόρας, ἢ εἴ τις ἄλλος ἄριστος, ὄργανα
<span class="lb" data-page="2.30" data-line="17" id="l2.30.17"></span>διακριτικὰ τῶν οὔρων ἐπεπιστεύκεισαν ὑπάρχειν, ἀλλὰ καὶ οἱ
<span class="pb" data-page="2.31" id="p2.31"></span>
<span class="lb" data-page="2.31" data-line="1" id="l2.31.1"></span>μάγειροι σχεδὸν ἅπαντες ἴσασιν, ὁσημέραι θεώμενοι τήν τε
<span class="lb" data-page="2.31" data-line="2" id="l2.31.2"></span>θέσιν αὐτῶν, καὶ τὸν ἀφ’ ἑκατέρου πόρον εἰς τὴν κύστιν
<span class="lb" data-page="2.31" data-line="3" id="l2.31.3"></span>ἐμβάλλοντα, τὸν οὐρητῆρα καλούμενον, ἐξ αὐτῆς τῆς κατασκευῆς
<span class="lb" data-page="2.31" data-line="4" id="l2.31.4"></span>ἀναλογιζόμενοι τήν τε χρείαν αὐτῶν καὶ τὴν
<span class="lb" data-page="2.31" data-line="5" id="l2.31.5"></span>δύναμιν· καὶ πρό γε τῶν μαγείρων ἅπαντες ἄνθρωποι δυσουροῦντες
<span class="lb" data-page="2.31" data-line="6" id="l2.31.6"></span>πολλάκις, ἢ καὶ παντάπασιν ἰσχουροῦντες, ὅταν
<span class="lb" data-page="2.31" data-line="7" id="l2.31.7"></span>ἀλγῶσι μὲν τὰ κατὰ τὰς ψόας, ψαμμώδη δ’ ἐξουρῶσιν,
<span class="lb" data-page="2.31" data-line="8" id="l2.31.8"></span>νεφριτικοὺς ὀνομάζουσι σφᾶς αὐτούς. Ἀσκληπιάδην δ’ οἶμαι
<span class="lb" data-page="2.31" data-line="9" id="l2.31.9"></span>μηδὲ λίθον οὐρηθέντα ποτὲ θεάσασθαι πρὸς τῶν
<span class="lb" data-page="2.31" data-line="10" id="l2.31.10"></span>οὕτω πασχόντων, μηδ’ ὡς προηγήσατο κατὰ τὰς μεταξὺ
<span class="lb" data-page="2.31" data-line="11" id="l2.31.11"></span>τῶν νεφρῶν καὶ τῆς κύστεως χώρας ὀδύνη τις ὀξεῖα, διερχομένου
<span class="lb" data-page="2.31" data-line="12" id="l2.31.12"></span>τοῦ λίθου τῶν οὐρητήρων, μηδ’ ὡς, οὐρηθέντος
<span class="lb" data-page="2.31" data-line="13" id="l2.31.13"></span>αὐτοῦ, τά τε τῆς ὀδύνης καὶ τὰ τῆς ἰσχουρίας ἐπαύσατο
<span class="lb" data-page="2.31" data-line="14" id="l2.31.14"></span>παραχρῆμα. πῶς οὖν εἰς τὴν κύστιν τῷ λόγῳ παράγει τὸ
<span class="lb" data-page="2.31" data-line="15" id="l2.31.15"></span>οὖρον, ἄξιον ἀκοῦσαι, καὶ θαυμάσαι τὴν σοφίαν τοῦ ἀνδρός·
<span class="lb" data-page="2.31" data-line="16" id="l2.31.16"></span>ὃς καταλιπὼν οὕτως εὐρείας ὁδοὺς ἐναργῶς φαινομένας,
<span class="lb" data-page="2.31" data-line="17" id="l2.31.17"></span>ἀφανεῖς καὶ στενὰς καὶ παντάπασιν ἀναισθήτους
<span class="pb" data-page="2.32" id="p2.32"></span>
<span class="lb" data-page="2.32" data-line="1" id="l2.32.1"></span>ὑπέθετο. βούλεται γὰρ, εἰς ἀτμοὺς ἀναλυόμενον τὸ πινόμενον
<span class="lb" data-page="2.32" data-line="2" id="l2.32.2"></span>ὑγρὸν εἰς τὴν κύστιν διαδίδοσθαι, κᾄπειτ’ ἐξ
<span class="lb" data-page="2.32" data-line="3" id="l2.32.3"></span>ἐκείνων αὖθις ἀλλήλοις συνιόντων, ἀπολαμβάνειν οὕτως
<span class="lb" data-page="2.32" data-line="4" id="l2.32.4"></span>αὐτὸ τὴν ἀρχαίαν ἰδέαν, καὶ γίνεσθαι πάλιν ὑγρὸν ἐξ
<span class="lb" data-page="2.32" data-line="5" id="l2.32.5"></span>ἀτμῶν ἀτεχνῶς, ὡς περὶ σπογγιᾶς τινος ἢ ἐρίου περὶ τῆς
<span class="lb" data-page="2.32" data-line="6" id="l2.32.6"></span>κύστεως διανοούμενος, ἀλλ’ οὐ σώματος ἀκριβῶς πυκνοῦ
<span class="lb" data-page="2.32" data-line="7" id="l2.32.7"></span>καὶ στεγανοῦ, δύο χιτῶνας ἰσχυροτάτους κεκτημένου, δι’
<span class="lb" data-page="2.32" data-line="8" id="l2.32.8"></span>ὧν εἴπερ διεξέρχεσθαι φήσομεν τοὺς ἀτμοὺς, τί δήποτ’
<span class="lb" data-page="2.32" data-line="9" id="l2.32.9"></span>οὐχὶ διὰ τοῦ περιτοναίου καὶ τῶν φρενῶν διελθόντες ἐνέπλησαν
<span class="lb" data-page="2.32" data-line="10" id="l2.32.10"></span>ὕδατος τό τ’ ἐπιγάστριον ἅπαν καὶ τὸν θώρακα;
<span class="lb" data-page="2.32" data-line="11" id="l2.32.11"></span>ἀλλὰ παχύτερός ἐστι καὶ στεγανώτερος ὁ περιτόναιος χιτὼν
<span class="lb" data-page="2.32" data-line="12" id="l2.32.12"></span>τῆς κύστεως, καὶ διὰ τοῦτο ἐκεῖνος μὲν ἀποστέγει τοὺς
<span class="lb" data-page="2.32" data-line="13" id="l2.32.13"></span>ἀτμοὺς, ἡ δὲ κύστις παραδέχεται. <span class="milestone ed2page" data-n="5.19" data-unit="ed2page" id="ed2page.5.19"></span>ἀλλ’ εἴπερ ἀνετετμήκει,
<span class="lb" data-page="2.32" data-line="14" id="l2.32.14"></span>τάχ’ ἂν ἠπίστατο, τὸν μὲν ἔξωθεν χιτῶνα τῆς κύστεως,
<span class="lb" data-page="2.32" data-line="15" id="l2.32.15"></span>ἀπὸ τοῦ περιτοναίου πεφυκότα, τὴν αὐτὴν ἐκείνῳ φύσιν
<span class="lb" data-page="2.32" data-line="16" id="l2.32.16"></span>ἔχειν, τὸν δ’ ἔνδοθεν τῆς αὐτῆς κύστεως ἴδιον πλέον ἢ
<span class="lb" data-page="2.32" data-line="17" id="l2.32.17"></span>διπλάσιον ἐκείνου τὸ πάχος ὑπάρχειν. ἀλλ’ ἴσως οὔτε τὸ
<span class="pb" data-page="2.33" id="p2.33"></span>
<span class="lb" data-page="2.33" data-line="1" id="l2.33.1"></span>πάχος, οὔθ’ ἡ λεπτότης τῶν χιτώνων, ἀλλ’ ἡ θέσις τῆς
<span class="lb" data-page="2.33" data-line="2" id="l2.33.2"></span>κύστεως αἰτία τοῦ φέρεσθαι τοὺς ἀτμοὺς εἰς αὐτήν. καὶ
<span class="lb" data-page="2.33" data-line="3" id="l2.33.3"></span>μὴν εἰ διὰ τἄλλα πάντα τοῦ σώματος πιθανὸν ἦν αὐτοὺς
<span class="lb" data-page="2.33" data-line="4" id="l2.33.4"></span>ἐνταῦθα συναθροίζεσθαι, τό γε τῆς θέσεως μόνης αὔταρκες
<span class="lb" data-page="2.33" data-line="5" id="l2.33.5"></span>κωλῦσαι. κάτω μὲν γὰρ ἡ κύστις κεῖται, τοῖς δ’ ἀτμοῖς
<span class="lb" data-page="2.33" data-line="6" id="l2.33.6"></span>σύμφυτος ἡ πρὸς τὸ μετέωρον φορὰ, ὥστε πολὺ πρότερον
<span class="lb" data-page="2.33" data-line="7" id="l2.33.7"></span>ἐνέπλησαν ἂν ἅπαντα τὰ κατὰ τὸν θώρακά τε καὶ πνεύμονα,
<span class="lb" data-page="2.33" data-line="8" id="l2.33.8"></span>πρὶν ἐπὶ τὴν κύστιν ἀφικέσθαι. καίτοι τί θέσεώς
<span class="lb" data-page="2.33" data-line="9" id="l2.33.9"></span>τε καὶ κύστεως, καὶ περιτοναίου, καὶ θώρακος μνημονεύω;
<span class="lb" data-page="2.33" data-line="10" id="l2.33.10"></span>διεκπεσόντες γὰρ δήπου τούς τε τῆς κοιλίας καὶ τῶν ἐντέρων
<span class="lb" data-page="2.33" data-line="11" id="l2.33.11"></span>χιτῶνας οἱ ἀτμοὶ κατὰ τὴν μεταξὺ χώραν αὐτῶν τε
<span class="lb" data-page="2.33" data-line="12" id="l2.33.12"></span>τούτων καὶ τοῦ περιτοναίου συναθροισθήσονται, καὶ
<span class="lb" data-page="2.33" data-line="13" id="l2.33.13"></span>ὑγρὸν ἐνταυθοῖ γενήσονται, ὥσπερ καὶ τοῖς ὑδερικοῖς ἐν
<span class="lb" data-page="2.33" data-line="14" id="l2.33.14"></span>τούτῳ τῷ χωρίῳ τὸ πλεῖστον ἀθροίζεται τοῦ ὕδατος, ἢ
<span class="lb" data-page="2.33" data-line="15" id="l2.33.15"></span>πάντως αὐτοὺς χρὴ φέρεσθαι πρόσω διὰ πάντων τῶν ὁπωσοῦν
<span class="lb" data-page="2.33" data-line="16" id="l2.33.16"></span>ὁμιλούντων καὶ μηδέποτε ἵστασθαι. ἀλλ’ εἰ καὶ
<span class="lb" data-page="2.33" data-line="17" id="l2.33.17"></span>τοῦτό τις ὑπόθοιτο, διεκπεσόντες ἂν οὕτως οὐ τὸ
<span class="lb" data-page="2.33" data-line="18" id="l2.33.18"></span>περιτόναιον μόνον, ἀλλὰ καὶ τὸ ἐπιγάστριον, εἰς τὸ
<span class="lb" data-page="2.33" data-line="19" id="l2.33.19"></span>περιέχον σκεδασθεῖεν, ἢ πάντως ἂν ὑπὸ τῷ δέρματι
<span class="pb" data-page="2.34" id="p2.34"></span>
<span class="lb" data-page="2.34" data-line="1" id="l2.34.1"></span>συναθροισθεῖεν. ἀλλὰ καὶ πρὸς ταῦτ’ ἀντιλέγειν οἱ νῦν
<span class="lb" data-page="2.34" data-line="2" id="l2.34.2"></span>Ἀσκληπιάδειοι πειρῶνται, καίτοι πρὸς ἁπάντων ἀεὶ τῶν
<span class="lb" data-page="2.34" data-line="3" id="l2.34.3"></span>παρατυγχανόντων αὐτοῖς, ὅταν περὶ τούτοιν ἐρίζωσι, καταγελώμενοι.
<span class="lb" data-page="2.34" data-line="4" id="l2.34.4"></span>οὕτως ἄρα δυσαπότριπτόν τι κακόν ἐστιν ἡ
<span class="lb" data-page="2.34" data-line="5" id="l2.34.5"></span>περὶ τὰς αἱρέσεις φιλοτιμία, καὶ δυσέκνιπτον ἐν τοῖς μάλιστα,
<span class="lb" data-page="2.34" data-line="6" id="l2.34.6"></span>καὶ ψώρας ἁπάσης δυσιατότερον. τῶν γοῦν καθ’
<span class="lb" data-page="2.34" data-line="7" id="l2.34.7"></span>ἡμᾶς τις σοφιστῶν, τά τ’ ἄλλα καὶ περὶ τοὺς ἐριστικοὺς
<span class="lb" data-page="2.34" data-line="8" id="l2.34.8"></span>λόγους ἱκανῶς συγκεκροτημένος, καὶ δεινὸς εἰπεῖν, εἴπερ τις
<span class="lb" data-page="2.34" data-line="9" id="l2.34.9"></span>ἄλλος, ἀφικόμενος ἐμοί ποθ’ ὑπὲρ τούτων εἰς λόγους, τοσοῦτον
<span class="lb" data-page="2.34" data-line="10" id="l2.34.10"></span>ἀπέδει τοῦ δυσωπεῖσθαι πρός τινος τῶν εἰρημένων,
<span class="lb" data-page="2.34" data-line="11" id="l2.34.11"></span>ὥστε καὶ θαυμάζειν ἔφασκέ μου, ὡς τὰ σαφῶς φαινόμενα
<span class="lb" data-page="2.34" data-line="12" id="l2.34.12"></span>λόγοις ληρώδεσιν ἀνατρέπειν ἐπιχειροῦντος, ἐναργῶς γὰρ
<span class="lb" data-page="2.34" data-line="13" id="l2.34.13"></span>ὁσημέραι <span class="milestone ed1page" data-n="1.92" data-unit="ed1page" id="ed1page.1.92"></span>θεωρεῖσθαι τὰς κύστεις ἁπάσας, εἴ τις αὐτὰς
<span class="lb" data-page="2.34" data-line="14" id="l2.34.14"></span>ἐμπλήσειεν ὕδατος ἢ ἀέρος, εἶτα δήσας τὸν τράχηλον
<span class="lb" data-page="2.34" data-line="15" id="l2.34.15"></span>πιέζει πανταχόθεν, οὐδαμόθεν μεθιείσας μηδὲν, ἀλλ’ ἀκριβῶς
<span class="lb" data-page="2.34" data-line="16" id="l2.34.16"></span>ἅπαν ἐντὸς ἑαυτῶν στεγούσας. καίτοι γ’, εἴπερ ἦσάν
<span class="lb" data-page="2.34" data-line="17" id="l2.34.17"></span>τινες ἐκ τῶν νεφρῶν εἰς αὐτὰς ἥκοντες αἰσθητοὶ καὶ μεγάλοι
<span class="lb" data-page="2.34" data-line="18" id="l2.34.18"></span>πόροι, πάντως ἂν, ἔφη, καὶ δι’ ἐκείνων, ὥσπερ εἰσῄει τὸ
<span class="pb" data-page="2.35" id="p2.35"></span>
<span class="lb" data-page="2.35" data-line="1" id="l2.35.1"></span>ὑγρὸν εἰς αὐτὰς, οὕτω καὶ ἐκθλιβόντων ἐξεκρίνετο. ταῦτα
<span class="lb" data-page="2.35" data-line="2" id="l2.35.2"></span>καὶ τὰ τοιαῦτα εἰπὼν, ἐξαίφνης ἀπταίστῳ καὶ σαφεῖ στόματι
<span class="lb" data-page="2.35" data-line="3" id="l2.35.3"></span>τελευτῶν, ἀναπηδήσας ἀπῄει καταλιπὼν ἡμᾶς, ὡς
<span class="lb" data-page="2.35" data-line="4" id="l2.35.4"></span>μηδὲ πιθανῆς τινος ἀντιλογίας εὐπορῆσαι δυναμένους. οὕτως
<span class="lb" data-page="2.35" data-line="5" id="l2.35.5"></span>οὐ μόνον οὐδὲν ὑγιὲς ἴσασιν οἱ ταῖς τοιαύταις αἱρέσεσι δουλεύοντες,
<span class="lb" data-page="2.35" data-line="6" id="l2.35.6"></span>ἀλλ’ οὐδὲ μαθεῖν ὑπομένουσι. δέον γὰρ ἀκοῦσαι
<span class="lb" data-page="2.35" data-line="7" id="l2.35.7"></span>τὴν αἰτίαν, δι’ ἣν εἰσιέναι μὲν δύναται διὰ τῶν οὐρητήρων
<span class="lb" data-page="2.35" data-line="8" id="l2.35.8"></span>εἰς τὴν κύστιν τὸ ὑγρὸν, ἐξιέναι δ’ αὖθις ὀπίσω τὴν αὐτὴν
<span class="lb" data-page="2.35" data-line="9" id="l2.35.9"></span>ὁδὸν οὐχ οἶόν τ’ αὐτῷ, καὶ θαυμάσαι τὴν τέχνην τῆς
<span class="lb" data-page="2.35" data-line="10" id="l2.35.10"></span>φύσεως, οἱ δ’ οὔτε μαθεῖν ἐθέλουσι, καὶ λοιδοροῦσι προσέτι,
<span class="lb" data-page="2.35" data-line="11" id="l2.35.11"></span>μάτην ὑπ’ αὐτῆς ἄλλα τε πολλὰ καὶ τοὺς νεφροὺς
<span class="lb" data-page="2.35" data-line="12" id="l2.35.12"></span>γεγονέναι φάσκοντες. εἰσὶ δὲ καὶ οἳ, δειχθῆναι παρόντων
<span class="lb" data-page="2.35" data-line="13" id="l2.35.13"></span>αὐτῶν τοὺς ἀπὸ τῶν νεφρῶν εἰς τὴν κύστιν ἐμφυομένους
<span class="lb" data-page="2.35" data-line="14" id="l2.35.14"></span>οὐρητῆρας ὑπομείναντες, ἐτόλμησαν εἰπεῖν, οἱ μὲν, ὅτι
<span class="lb" data-page="2.35" data-line="15" id="l2.35.15"></span>μάτην καὶ οὗτοι γεγόνασιν, οἱ δ’, ὅτι σπερματικοί τινές
<span class="lb" data-page="2.35" data-line="16" id="l2.35.16"></span>εἰσι πόροι, καὶ διὰ τοῦτο κατὰ τὸν τράχηλον αὐτῆς, οὐκ
<span class="lb" data-page="2.35" data-line="17" id="l2.35.17"></span>εἰς τὸ κῦτος ἐμφύονται. δείξαντες οὖν ἡμεῖς αὐτοῖς τοὺς
<span class="lb" data-page="2.35" data-line="18" id="l2.35.18"></span>ἀληθῶς σπερματικοὺς πόρους κατωτέρω τῶν οὐρητήρων
<span class="pb" data-page="2.36" id="p2.36"></span>
<span class="lb" data-page="2.36" data-line="1" id="l2.36.1"></span>ἐμβάλλοντας εἰς τὸν τράχηλον, νῦν οὖν, εἰ καὶ μὴ πρότερον,
<span class="lb" data-page="2.36" data-line="2" id="l2.36.2"></span>ᾠήθημεν ἀπάξειν τε τῶν ψευδῶς ὑπειλημμένων ἐπί
<span class="lb" data-page="2.36" data-line="3" id="l2.36.3"></span>τε τἀναντία μεταστήσειν αὐτίκα. <span class="milestone ed2page" data-n="5.20" data-unit="ed2page" id="ed2page.5.20"></span>οἱ δὲ καὶ πρὸς τοῦτο
<span class="lb" data-page="2.36" data-line="4" id="l2.36.4"></span>ἀντιλέγειν ἐτόλμων, οὐδὲν εἶναι θαυμαστὸν εἰπόντες, ἐν
<span class="lb" data-page="2.36" data-line="5" id="l2.36.5"></span>ἐκείνοις μὲν, ὡς ἂν στεγανωτέροις οὖσιν, ἐπιπλέον ὑπομένειν
<span class="lb" data-page="2.36" data-line="6" id="l2.36.6"></span>τὸ σπέρμα, κατὰ δὲ τοὺς ἀπὸ τῶν νεφρῶν, ὡς ἂν ἱκανῶς
<span class="lb" data-page="2.36" data-line="7" id="l2.36.7"></span>ἀνευρυσμένους, ἐκρεῖν διὰ ταχέων. ἡμεῖς οὖν ἠναγκάσθημεν
<span class="lb" data-page="2.36" data-line="8" id="l2.36.8"></span>αὐτοῖς τοῦ λοιποῦ δεικνύειν εἰσρέον τῇ κύστει διὰ τῶν οὐρητήρων
<span class="lb" data-page="2.36" data-line="9" id="l2.36.9"></span>τὸ οὖρον ἐναργῶς ἐπὶ ζῶντος ἔτι τοῦ ζώου, μόγις
<span class="lb" data-page="2.36" data-line="10" id="l2.36.10"></span>ἂν οὕτω ποτὲ τὴν φλυαρίαν αὐτῶν ἐπισχεῖν ἐλπίζοντες.
<span class="lb" data-page="2.36" data-line="11" id="l2.36.11"></span>ὁ δὲ τρόπος τῆς δείξεώς ἐστι τοιόσδε. διελεῖν χρὴ τὸ πρὸ
<span class="lb" data-page="2.36" data-line="12" id="l2.36.12"></span>τῶν οὐρητήρων περιτόναιον, εἶτα βρόχοις αὐτοὺς ἐκλαβεῖν
<span class="lb" data-page="2.36" data-line="13" id="l2.36.13"></span>ἰδίᾳ, κᾄπειτ’ ἐπιδήσαντας ἐᾶσαι τὸ ζῶον· οὐ γὰρ ἂν
<span class="lb" data-page="2.36" data-line="14" id="l2.36.14"></span>οὐρήσειεν ἔτι. μετὰ δὲ ταῦτα λύειν μὲν τοὺς ἔξωθεν δεσμοὺς,
<span class="lb" data-page="2.36" data-line="15" id="l2.36.15"></span>δεικνύειν δὲ κενὴν μὲν τὴν κύστιν, μεστοὺς δ’ ἱκανῶς
<span class="lb" data-page="2.36" data-line="16" id="l2.36.16"></span>καὶ διατεταμένους τοὺς οὐρητῆρας καὶ κινδυνεύοντας
<span class="lb" data-page="2.36" data-line="17" id="l2.36.17"></span>ῥαγῆναι, κᾄπειτα τοὺς βρόχους αὐτῶν ἀφελόντας, ἐναργῶς
<span class="lb" data-page="2.36" data-line="18" id="l2.36.18"></span>ὁρᾷν ἤδη πληρουμένην οὔρου τὴν κύστιν. ἐπὶ δὲ τούτῳ
<span class="pb" data-page="2.37" id="p2.37"></span>
<span class="lb" data-page="2.37" data-line="1" id="l2.37.1"></span>φανέντι, πρὶν οὐρῆσαι τὸ ζῶον, βρόχον αὐτοῦ περιβαλεῖν
<span class="lb" data-page="2.37" data-line="2" id="l2.37.2"></span>χρὴ τῷ αἰδοίῳ, κᾄπειτα θλίβειν πανταχόθεν τὴν κύστιν·
<span class="lb" data-page="2.37" data-line="3" id="l2.37.3"></span>οὐ γὰρ ἂν οὐδὲν ἔτι διὰ τῶν οὐρητήρων ἐπανέλθοι ποτὲ
<span class="lb" data-page="2.37" data-line="4" id="l2.37.4"></span>πρὸς τοὺς νεφρούς. κᾀν τούτῳ δῆλον γίνεται τὸ μὴ μόνον
<span class="lb" data-page="2.37" data-line="5" id="l2.37.5"></span>ἐπὶ τεθνεῶτος, ἀλλὰ καὶ περιόντος ἔτι τοῦ ζώου, κωλύεσθαι
<span class="lb" data-page="2.37" data-line="6" id="l2.37.6"></span>μεταλαμβάνειν αὖθις ἐκ τῆς κύστεως τοὺς οὐρητῆρας
<span class="lb" data-page="2.37" data-line="7" id="l2.37.7"></span>τὸ οὖρον. ἐπὶ τούτοις ὀφθεῖσιν ἐπιτρέπειν οὐρεῖν
<span class="lb" data-page="2.37" data-line="8" id="l2.37.8"></span>ἤδη τὸ ζῶον, λύοντας αὐτοῦ τὸν ἐπὶ τῷ αἰδοίῳ βρόχον,
<span class="lb" data-page="2.37" data-line="9" id="l2.37.9"></span>εἶτ’ αὖθις ἐπιβαλεῖν μὲν θατέρῳ τῶν οὐρητήρων, ἐᾶσαι
<span class="lb" data-page="2.37" data-line="10" id="l2.37.10"></span>δὲ τὸν ἕτερον εἰς τὴν κύστιν συῤῥεῖν, καί τινα διαλιπόντας
<span class="lb" data-page="2.37" data-line="11" id="l2.37.11"></span>χρόνον ἐπιδεικνύειν ἤδη, πῶς ὁ μὲν ἕτερος αὐτῶν ὁ δεδεμένος
<span class="lb" data-page="2.37" data-line="12" id="l2.37.12"></span>μεστὸς καὶ διατεταμένος κατὰ τὰ πρὸς τῶν νεφρῶν
<span class="lb" data-page="2.37" data-line="13" id="l2.37.13"></span>μέρη φαίνεται, ὁ δ’ ἕτερος ὁ λελυμένος αὐτὸς μὲν χαλαρός
<span class="lb" data-page="2.37" data-line="14" id="l2.37.14"></span>ἐστι, πεπλήρωκε δ’ οὔρου τὴν κύστιν. εἶτ’ αὖθις διατεμεῖν,
<span class="lb" data-page="2.37" data-line="15" id="l2.37.15"></span>πρῶτον μὲν τὸν πλήρη, καὶ δεῖξαι, πῶς ἐξακοντίζεται
<span class="lb" data-page="2.37" data-line="16" id="l2.37.16"></span>τὸ οὖρον ἐξ αὐτοῦ, καθάπερ ἐν ταῖς φλεβοτομίαις τὸ
<span class="lb" data-page="2.37" data-line="17" id="l2.37.17"></span>αἷμα, μετὰ ταῦτα δὲ καὶ τὸν ἕτερον αὖθις διατεμεῖν, κᾄπειτ’
<span class="lb" data-page="2.37" data-line="18" id="l2.37.18"></span>ἐπιδῆσαι τὸ ζῶον ἔξωθεν, ἀμφοτέρων διῃρημένων,
<span class="pb" data-page="2.38" id="p2.38"></span>
<span class="lb" data-page="2.38" data-line="1" id="l2.38.1"></span>εἶθ’, ὅταν ἱκανῶς ἔχειν δοκῇ, λῦσαι τὸν δεσμόν. εὑρεθήσεται
<span class="lb" data-page="2.38" data-line="2" id="l2.38.2"></span>γὰρ ἡ μὲν κύστις κενὴ, πλῆρες δ’ οὔρου τὸ μεταξὺ
<span class="lb" data-page="2.38" data-line="3" id="l2.38.3"></span>τῶν ἐντέρων τε καὶ τοῦ περιτοναίου χωρίον ἅπαν, ὡς εἰ
<span class="lb" data-page="2.38" data-line="4" id="l2.38.4"></span>καὶ ὑδερικὸν ἦν τὸ ζῶον. ταῦτ’ οὖν εἴ τις αὐτὸς καθ’
<span class="lb" data-page="2.38" data-line="5" id="l2.38.5"></span>αὑτὸν βουληθείη βασανίζειν ἐπὶ ζώου, μεγάλως μοι δοκεῖ
<span class="lb" data-page="2.38" data-line="6" id="l2.38.6"></span>καταγνώσεσθαι τῆς Ἀσκληπιάδου προπετείας. εἰ δὲ δὴ καὶ
<span class="lb" data-page="2.38" data-line="7" id="l2.38.7"></span>τὴν αἰτίαν μάθοι, δι’ ἣν οὐδὲν ἐκ τῆς κύστεως εἰς τοὺς
<span class="lb" data-page="2.38" data-line="8" id="l2.38.8"></span>οὐρητῆρας ἀντεκρεῖ, πεισθῆναι γοῦν μοι δοκεῖ καὶ διὰ
<span class="lb" data-page="2.38" data-line="9" id="l2.38.9"></span>τοῦδε τὴν εἰς τὰ ζῶα πρόνοιάν τε καὶ τέχνην τῆς φύσεως.
<span class="lb" data-page="2.38" data-line="10" id="l2.38.10"></span>Ἱπποκράτης μὲν οὖν ὧν ἴσμεν ἰατρῶν τε καὶ φιλοσόφων
<span class="lb" data-page="2.38" data-line="11" id="l2.38.11"></span>πρῶτος ἁπάντων, ὡς ἂν καὶ πρῶτος ἐπιγνοὺς τὰ τῆς φύσεως
<span class="lb" data-page="2.38" data-line="12" id="l2.38.12"></span>ἔργα, θαυμάζει τε καὶ διὰ παντὸς ὑμνεῖ ταύτην, δικαίαν
<span class="lb" data-page="2.38" data-line="13" id="l2.38.13"></span>ὀνομάζων, καὶ μόνην ἐξαρκεῖν εἰς ἅπαντα τοῖς ζώοις
<span class="lb" data-page="2.38" data-line="14" id="l2.38.14"></span>φησὶν, αὐτὴν ἐξ αὑτῆς ἀδιδάκτως πράττουσαν ἅπαντα τὰ
<span class="lb" data-page="2.38" data-line="15" id="l2.38.15"></span>δέοντα. τοιαύτην δὲ οὖσαν αὐτὴν, εὐθὺς καὶ δυνάμεις
<span class="lb" data-page="2.38" data-line="16" id="l2.38.16"></span>ὑπέλαβεν ἔχειν, ἑλκτικὴν μὲν τῶν οἰκείων μίαν, ἀποκριτικὴν
<span class="lb" data-page="2.38" data-line="17" id="l2.38.17"></span>δὲ ἑτέραν τῶν ἀλλοτρίων, καὶ τρέφειν καὶ αὔξειν αὐτὴν
<span class="pb" data-page="2.39" id="p2.39"></span>
<span class="lb" data-page="2.39" data-line="1" id="l2.39.1"></span>τὰ ζῶα, καὶ κρίνειν τὰ νοσήματα ταύταις ἡγεῖτο ταῖς
<span class="lb" data-page="2.39" data-line="2" id="l2.39.2"></span>δυνάμεσι. καὶ διὰ τοῦτο ἐν τοῖς σώμασιν ἡμῶν σύμπνοιάν
<span class="lb" data-page="2.39" data-line="3" id="l2.39.3"></span>τε μίαν εἶναί φησι καὶ σύῤῥοιαν, καὶ πάντα συμπαθέα.
<span class="lb" data-page="2.39" data-line="4" id="l2.39.4"></span>κατὰ δὲ τὸν Ἀσκληπιάδην οὐδὲν οὐδενὶ συμπαθές ἐστι,
<span class="lb" data-page="2.39" data-line="5" id="l2.39.5"></span>φύσει διῃρημένης τε καὶ κατατεθραυσμένης εἰς ἄναρμα στοιχεῖα
<span class="lb" data-page="2.39" data-line="6" id="l2.39.6"></span>καὶ ληρώδεις ὄγκους ἁπάσης τῆς οὐσίας. ἐξ ἀνάγκης
<span class="lb" data-page="2.39" data-line="7" id="l2.39.7"></span>οὖν ἄλλα τε μυρία τοῖς ἐναργῶς φαινομένοις ἐναντίως ἀπεφῄνατο,
<span class="lb" data-page="2.39" data-line="8" id="l2.39.8"></span>καὶ τῆς φύσεως ἠγνόησε τήν τε τῶν οἰκείων ἐπισπαστικὴν
<span class="lb" data-page="2.39" data-line="9" id="l2.39.9"></span>δύναμιν, καὶ τὴν τῶν ἀλλοτρίων ἀποκριτικήν.
<span class="lb" data-page="2.39" data-line="10" id="l2.39.10"></span>ἐπὶ μὲν οὖν τῆς ἐξαιματώσεώς τε καὶ ἀναδόσεως ἐξεῦρέ
<span class="lb" data-page="2.39" data-line="11" id="l2.39.11"></span>τινα ψυχρὰν ἀδολεσχίαν. <span class="milestone ed2page" data-n="5.21" data-unit="ed2page" id="ed2page.5.21"></span>εἰς δὲ τὴν τῶν περιττωμάτων
<span class="lb" data-page="2.39" data-line="12" id="l2.39.12"></span>κάθαρσιν οὐδὲν ὅλως εὑρὼν εἰπεῖν, οὐκ ὤκνησεν
<span class="lb" data-page="2.39" data-line="13" id="l2.39.13"></span>ὁμόσε χωρῆσαι τοῖς φαινομένοις· ἐπὶ μὲν τῆς τῶν οὔρων
<span class="lb" data-page="2.39" data-line="14" id="l2.39.14"></span>διακρίσεως, ἀποστερήσας μὲν τῶν τε νεφρῶν καὶ τῶν οὐρητήρων
<span class="lb" data-page="2.39" data-line="15" id="l2.39.15"></span>τὴν ἐνέργειαν, ἀδήλους δέ τινας πόρους εἰς τὴν κύστιν
<span class="lb" data-page="2.39" data-line="16" id="l2.39.16"></span>ὑποθέμενος· τοῦτο γὰρ ἦν δηλαδὴ μέγα καὶ σεμνὸν,
<span class="lb" data-page="2.39" data-line="17" id="l2.39.17"></span>ἀπιστήσαντα τοῖς φαινομένοις, πιστεῦσαι τοῖς ἀδήλοις. ἐπὶ
<span class="pb" data-page="2.40" id="p2.40"></span>
<span class="lb" data-page="2.40" data-line="1" id="l2.40.1"></span>δὲ τῆς ξανθῆς χολῆς ἔτι μεῖζον αὐτῷ καὶ νεανικώτερόν
<span class="lb" data-page="2.40" data-line="2" id="l2.40.2"></span>ἐστι τὸ τόλμημα· γεννᾶσθαι γὰρ αὐτὴν ἐν τοῖς χοληδόχοις
<span class="lb" data-page="2.40" data-line="3" id="l2.40.3"></span>ἀγγείοις, οὐ διακρίνεσθαι λέγει. πῶς οὖν τοῖς ἰκτερικοῖς
<span class="lb" data-page="2.40" data-line="4" id="l2.40.4"></span>ἅμ’ ἄμφω συμπίπτει, τὰ μὲν διαχωρήματα μηδόλως ἔχοντα
<span class="lb" data-page="2.40" data-line="5" id="l2.40.5"></span>χολὴν ἐν αὐτοῖς, ἀνάπλεων δὲ αὐτοῖς γινόμενον ὅλον τὸ
<span class="lb" data-page="2.40" data-line="6" id="l2.40.6"></span>σῶμα. ληρεῖν πάλιν ἐνταῦθ’ ἀναγκάζεται τοῖς ἐπὶ τῶν
<span class="lb" data-page="2.40" data-line="7" id="l2.40.7"></span>οὔρων εἰρημένοις παραπλησίως. ληρεῖ δ’ οὐδὲν ἧττον καὶ
<span class="lb" data-page="2.40" data-line="8" id="l2.40.8"></span>περὶ τῆς μελαίνης χολῆς, καὶ τοῦ σπληνὸς, οὔτε, τί ποθ’
<span class="lb" data-page="2.40" data-line="9" id="l2.40.9"></span>ὑφ’ Ἱπποκράτους εἴρηται, συνιεὶς, ἀντιλέγειν τ’ ἐπιχειρῶν
<span class="lb" data-page="2.40" data-line="10" id="l2.40.10"></span>οἷς οὐκ οἶδεν ἐμπλήκτῳ τινὶ καὶ μαινομένῳ στόματι. τί
<span class="lb" data-page="2.40" data-line="11" id="l2.40.11"></span>δὴ τὸ κέρδος ἐκ τῶν τοιούτων δογμάτων εἰς τὰς θεραπείας
<span class="lb" data-page="2.40" data-line="12" id="l2.40.12"></span>ἐκτήσατο; μήτε νεφριτικὸν νόσημα δύνασθαι θεραπεῦσαι,
<span class="lb" data-page="2.40" data-line="13" id="l2.40.13"></span>μήτ’ ἰκτερικὸν, μήτε μελαγχολικὸν, ἀλλὰ καὶ περὶ τοῦ πᾶσιν
<span class="lb" data-page="2.40" data-line="14" id="l2.40.14"></span>ἀνθρώποις, οὐχ Ἱπποκράτει μόνον ὁμολογουμένου τοῦ,
<span class="lb" data-page="2.40" data-line="15" id="l2.40.15"></span>καθαίρειν τῶν φαρμάκων ἔνια μὲν τὴν ξανθὴν χολὴν, ἔνια
<span class="lb" data-page="2.40" data-line="16" id="l2.40.16"></span>δὲ τὴν μέλαιναν, ἄλλα δέ τινα φλέγματα, καί τινα τὸ
<span class="lb" data-page="2.40" data-line="17" id="l2.40.17"></span>λεπτὸν καὶ ὑδατῶδες περίττωμα, μηδὲ περὶ τούτων συγχωρεῖν,
<span class="lb" data-page="2.40" data-line="18" id="l2.40.18"></span>ἀλλ’ ὑπ’ αὐτῶν γε τῶν φαρμάκων γίνεσθαι λέγειν
<span class="lb" data-page="2.40" data-line="19" id="l2.40.19"></span>τοιοῦτον ἕκαστον τῶν κενουμένων, ὥσπερ ὑπὸ τῶν χοληδόχων
<span class="pb" data-page="2.41" id="p2.41"></span>
<span class="lb" data-page="2.41" data-line="1" id="l2.41.1"></span>πόρων τὴν χολήν· καὶ μηδὲν διαφέρειν κατὰ τὸν
<span class="lb" data-page="2.41" data-line="2" id="l2.41.2"></span>θαυμαστὸν Ἀσκληπιάδην, ἢ ὑδραγωγὸν διδόναι τοῖς ὑδεριῶσιν,
<span class="lb" data-page="2.41" data-line="3" id="l2.41.3"></span>ἢ χολαγωγὸν φάρμακον· ἅπαντα γὰρ ὁμοίως κενοῦν
<span class="lb" data-page="2.41" data-line="4" id="l2.41.4"></span>καὶ συντήκειν τὸ σῶμα, καὶ τὸ σύντηγμα τοιόνδε τι φαίνεσθαι
<span class="lb" data-page="2.41" data-line="5" id="l2.41.5"></span>ποιεῖν, μὴ πρότερον ὑπάρχον<span class="milestone ed1page" data-n="1.93" data-unit="ed1page" id="ed1page.1.93"></span> τοιοῦτον. ἆρ’
<span class="lb" data-page="2.41" data-line="6" id="l2.41.6"></span>οὖν οὐ μαίνεσθαι νομιστέον αὐτὸν, ἢ παντάπασιν ἄπειρον
<span class="lb" data-page="2.41" data-line="7" id="l2.41.7"></span>εἶναι τῶν ἔργων τῆς τέχνης; τίς γὰρ οὐκ οἶδεν, ὡς, εἰ
<span class="lb" data-page="2.41" data-line="8" id="l2.41.8"></span>φλέγματος ἀγωγὸν δοθείη φάρμακον τοῖς ἰκτεριῶσιν, οὐκ ἂν
<span class="lb" data-page="2.41" data-line="9" id="l2.41.9"></span>οὐδὲ τέτταρας κυάθους καθαρθεῖεν· οὕτω δ’ οὐδ’, εἰ τῶν
<span class="lb" data-page="2.41" data-line="10" id="l2.41.10"></span>ὑδραγωγῶν τι· χολαγωγῷ δὲ φαρμάκῳ πλεῖστον μὲν ἐκκενοῦται
<span class="lb" data-page="2.41" data-line="11" id="l2.41.11"></span>τῆς χολῆς, αὐτίκα δὲ καθαρὸς τοῖς οὕτω καθαρθεῖσιν
<span class="lb" data-page="2.41" data-line="12" id="l2.41.12"></span>ὁ χρὼς γίνεται. πολλοὺς οὖν ἡμεῖς, μετὰ τὸ θεραπεῦσαι
<span class="lb" data-page="2.41" data-line="13" id="l2.41.13"></span>τὴν ἐν τῷ ἥπατι διάθεσιν, ἅπαξ καθῄραντες, ἀπηλλάξαμεν
<span class="lb" data-page="2.41" data-line="14" id="l2.41.14"></span>τοῦ παθήματος. οὐ μὴν, εἰ φλέγματος ἀγωγῷ καθαίρεις
<span class="lb" data-page="2.41" data-line="15" id="l2.41.15"></span>φαρμάκῳ, πλέον ἄν τι διαπράξαιο. καὶ ταῦτ’ οὐχ
<span class="lb" data-page="2.41" data-line="16" id="l2.41.16"></span>Ἱπποκράτης μὲν οὕτως οἶδε γιγνόμενα, τοῖς δ’ ἀπὸ τῆς
<span class="lb" data-page="2.41" data-line="17" id="l2.41.17"></span>ἐμπειρίας μόνης ὁρμωμένοις ἑτέρως ἔγνωσται, ἀλλὰ κᾀκείνοις
<span class="pb" data-page="2.42" id="p2.42"></span>
<span class="lb" data-page="2.42" data-line="1" id="l2.42.1"></span>ὡσαύτως καὶ πᾶσιν ἰατροῖς, οἷς μέλει τῶν ἔργων τῆς
<span class="lb" data-page="2.42" data-line="2" id="l2.42.2"></span>τέχνης, οὕτω δοκεῖ, πλὴν Ἀσκληπιάδου. προδοσίαν γὰρ
<span class="lb" data-page="2.42" data-line="3" id="l2.42.3"></span>εἶναι νενόμικε τῶν στοιχείων ὧν ὑπέθετο, τὴν ἀληθῆ περὶ
<span class="lb" data-page="2.42" data-line="4" id="l2.42.4"></span>τῶν τοιούτων ὁμολογίαν. εἰ γὰρ ὅλως εὑρεθείη τι φάρμακον
<span class="lb" data-page="2.42" data-line="5" id="l2.42.5"></span>ἑλκτικὸν τοῦδέ τινος τοῦ χυμοῦ μόνου, κίνδυνος δηλαδὴ
<span class="lb" data-page="2.42" data-line="6" id="l2.42.6"></span>κρατεῖν τῷ λόγῳ τὸ ἐν ἑκάστῳ τῶν νοσημάτων
<span class="lb" data-page="2.42" data-line="7" id="l2.42.7"></span>εἶναί τινα δύναμιν ἐπισπαστικὴν τῆς οἰκείας ποιότητος. διὰ
<span class="lb" data-page="2.42" data-line="8" id="l2.42.8"></span>τοῦτο κνίκον μὲν, καὶ κόκκον κνίδειον, καὶ ἱπποφαὲς οὐχ
<span class="lb" data-page="2.42" data-line="9" id="l2.42.9"></span>ἕλκειν ἐκ τοῦ σώματος, ἀλλὰ ποιεῖν τὸ φλέγμα φησίν·
<span class="lb" data-page="2.42" data-line="10" id="l2.42.10"></span>ἄνθος δὲ χαλκοῦ, καὶ λεπίδα, καὶ αὐτὸν τὸν κεκαυμένον χαλκὸν
<span class="lb" data-page="2.42" data-line="11" id="l2.42.11"></span>καὶ χαμαίδρυν, καὶ χαμαιλέοντα εἰς ὕδωρ ἀναλύειν
<span class="lb" data-page="2.42" data-line="12" id="l2.42.12"></span>τὸ σῶμα, καὶ τοὺς ὑδερικοὺς ὑπὸ τούτων οὐχὶ καθαιρομένους
<span class="lb" data-page="2.42" data-line="13" id="l2.42.13"></span>ὀνίνασθαι, ἀλλὰ κενουμένους, μὴ κενουμένοις δὲ
<span class="lb" data-page="2.42" data-line="14" id="l2.42.14"></span>συναύξεσθαι δηλαδὴ τὸ πάθος. εἰ γὰρ οὐ κενοῖ τὸ περιεχόμενον
<span class="lb" data-page="2.42" data-line="15" id="l2.42.15"></span>ἐν τοῖς σώμασιν ὑδατῶδες ὑγρὸν, ἀλλ’ αὐτὸ
<span class="lb" data-page="2.42" data-line="16" id="l2.42.16"></span>γεννᾷ, τῷ νοσήματι προστιμωρεῖται. καὶ μὲν γε καὶ ἡ
<span class="lb" data-page="2.42" data-line="17" id="l2.42.17"></span>σκαμμωνία, πρὸς τῷ μὴ κενοῦν ἐκ τοῦ σώματος τῶν ἰκτερικῶν
<span class="lb" data-page="2.42" data-line="18" id="l2.42.18"></span>τὴν χολὴν, ἔτι καὶ τὸ χρηστὸν αἷμα χολὴν ἐργαζομένη,
<span class="pb" data-page="2.43" id="p2.43"></span>
<span class="lb" data-page="2.43" data-line="1" id="l2.43.1"></span><span class="milestone ed2page" data-n="5.22" data-unit="ed2page" id="ed2page.5.22"></span>συντήκουσα τὸ σῶμα, καὶ τηλικαῦτα κακὰ δρῶσα, καὶ
<span class="lb" data-page="2.43" data-line="2" id="l2.43.2"></span>τὸ πάθος ἐπαύξουσα κατά γε τὸν Ἀσκληπιάδου λόγον, ὅμως
<span class="lb" data-page="2.43" data-line="3" id="l2.43.3"></span>ἐναργῶς ὁρᾶται πολλοὺς ὠφελοῦσα. ναὶ, φησὶν, ὀνίνανται
<span class="lb" data-page="2.43" data-line="4" id="l2.43.4"></span>μὲν, ἀλλ’ αὐτῷ μόνῳ τῷ λόγῳ τῆς κενώσεως. καὶ μὴν εἰ
<span class="lb" data-page="2.43" data-line="5" id="l2.43.5"></span>φλέγματος ἀγωγὸν δοίη τις φάρμακον, οὐκ ὀνήσονται. καὶ
<span class="lb" data-page="2.43" data-line="6" id="l2.43.6"></span>τοῦθ’ οὕτως ἐναργές ἐστιν, ὥστε καὶ οἱ ἀπὸ μόνης τῆς ἐμπειρίας
<span class="lb" data-page="2.43" data-line="7" id="l2.43.7"></span>ὁρμώμενοι γινώσκουσιν αὐτό. καίτοι τούτοις γε
<span class="lb" data-page="2.43" data-line="8" id="l2.43.8"></span>τοῖς ἀνδράσιν αὐτὸ δὴ τοῦτ’ ἔστι φιλοσόφημα, τὸ μηδενὶ
<span class="lb" data-page="2.43" data-line="9" id="l2.43.9"></span>λόγῳ πιστεύειν, ἀλλὰ μόνοις τοῖς ἐναργῶς φαινομένοις.
<span class="lb" data-page="2.43" data-line="10" id="l2.43.10"></span>ἐκεῖνοι μὲν οὖν σωφρονοῦσιν· Ἀσκληπιάδης δὲ παραπαίει,
<span class="lb" data-page="2.43" data-line="11" id="l2.43.11"></span>ταῖς αἰσθήσεσιν ἡμᾶς ἀπιστεῖν κελεύων, ἔνθα τὸ φαινόμενον
<span class="lb" data-page="2.43" data-line="12" id="l2.43.12"></span>ἀνατρέπει σαφῶς αὐτοῦ τὰς ὑποθέσεις. καίτοι μακρῷ
<span class="lb" data-page="2.43" data-line="13" id="l2.43.13"></span>γε ἦν ἄμεινον οὐχ ὁμόσε χωρεῖν τοῖς φαινομένοις, ἀλλ’.
<span class="lb" data-page="2.43" data-line="14" id="l2.43.14"></span>ἐκείνοις ἀναθέσθαι τὸ πᾶν. ἆρ’ οὖν ταῦτα μόνον ἐναργῶς
<span class="lb" data-page="2.43" data-line="15" id="l2.43.15"></span>μάχεται τοῖς Ἀσκληπιάδου δόγμασιν, ἢ καὶ τὸ θέρους
<span class="lb" data-page="2.43" data-line="16" id="l2.43.16"></span>πλείονα μὲν κενοῦσθαι τὴν ξανθὴν χολὴν ὑπὸ τῶν αὐτῶν
<span class="lb" data-page="2.43" data-line="17" id="l2.43.17"></span>φαρμάκων, χειμῶνος δὲ τὸ φλέγμα; καὶ νεανίσκῳ μὲν
<span class="lb" data-page="2.43" data-line="18" id="l2.43.18"></span>πλείονα τὴν χολὴν, πρεσβυτέρῳ δὲ τὸ φλέγμα; φαίνεται
<span class="pb" data-page="2.44" id="p2.44"></span>
<span class="lb" data-page="2.44" data-line="1" id="l2.44.1"></span>γὰρ ἕκαστον ἕλκειν τὴν οὖσαν, οὐκ αὐτὸ γεννᾷν τὴν οὐκ
<span class="lb" data-page="2.44" data-line="2" id="l2.44.2"></span>οὖσαν. εἰ γοῦν ἐθελήσαις νεανίσκῳ τινὶ τῶν ἰσχνῶν καὶ
<span class="lb" data-page="2.44" data-line="3" id="l2.44.3"></span>θερμῶν, ὥρᾳ θέρους, μήτ’ ἀργῶς βεβιωκότι μήτ’ ἐν πλησμονῇ,
<span class="lb" data-page="2.44" data-line="4" id="l2.44.4"></span>φλέγματος ἀγωγὸν δοῦναι φάρμακον, ὀλίγιστον μὲν
<span class="lb" data-page="2.44" data-line="5" id="l2.44.5"></span>καὶ μετὰ βίας πολλῆς ἐκκενώσεις τοῦ χυμοῦ, βλάψεις δ’
<span class="lb" data-page="2.44" data-line="6" id="l2.44.6"></span>ἐσχάτως τὸν ἄνθρωπον· ἔμπαλιν δ’, εἰ χολαγωγὸν δοίης,
<span class="lb" data-page="2.44" data-line="7" id="l2.44.7"></span>καὶ πολὺ κενώσεις, καὶ βλάψεις οὐδέν. ἆρ’ ἀπιστοῦμεν ἔτι
<span class="lb" data-page="2.44" data-line="8" id="l2.44.8"></span>τῷ μὴ οὐχ ἕκαστον τῶν φαρμάκων ἐπισπᾶσθαι τὸν οἰκεῖον
<span class="lb" data-page="2.44" data-line="9" id="l2.44.9"></span>ἑαυτῷ χυμόν; ἴσως φήσουσιν οἱ ἀπ’ Ἀσκληπιάδου, μᾶλλον
<span class="lb" data-page="2.44" data-line="10" id="l2.44.10"></span>δ’ οὐκ ἴσως, ἀλλὰ πάντως ἀπιστεῖν ἐροῦσι, ἵνα μὴ προδῶσι
<span class="lb" data-page="2.44" data-line="11" id="l2.44.11"></span>τὰ φίλτατα.
</p>
          </article>

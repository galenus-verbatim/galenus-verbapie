<article xmlns="http://www.w3.org/1999/xhtml" id="urn:cts:greekLit:tlg0057.tlg010.1st1K-grc1:1.14">
<span class="pb page1" data-page="2.44" id="p2.44"></span>
<span class="milestone ed1page page1" data-n="1.93" data-unit="ed1page" id="ed1page.1.93"></span>
<span class="milestone ed2page page1" data-n="5.22" data-unit="ed2page" id="ed2page.5.22"></span>
            <p>
<span class="lb" data-page="2.44" data-line="12" id="l2.44.12"></span>Πάλιν οὖν ἡμεῖς μεταβῶμεν ἐφ’ ἑτέραν
<span class="lb" data-page="2.44" data-line="13" id="l2.44.13"></span>ἀδολεσχίαν. οὐ γὰρ ἐπιτρέπουσιν οἱ σοφισταὶ τῶν ἀξίων
<span class="lb" data-page="2.44" data-line="14" id="l2.44.14"></span>τι ζητημάτων προχειρίζεσθαι, καίτοι παμπόλλων ὑπαρχόντων,
<span class="lb" data-page="2.44" data-line="15" id="l2.44.15"></span>ἀλλὰ κατατρίβειν ἀναγκάζουσι τὸν χρόνον εἰς τὴν τῶν σοφισμάτων,
<span class="lb" data-page="2.44" data-line="16" id="l2.44.16"></span>ὧν προβάλλονται, λύσιν. τίς οὖν ἡ ἀδολεσχία;
<span class="lb" data-page="2.44" data-line="17" id="l2.44.17"></span>ἡ ἔνδοξος αὕτη καὶ πολυθρύλλητος λίθος ἡ τὸν σίδηρον
<span class="pb" data-page="2.45" id="p2.45"></span>
<span class="lb" data-page="2.45" data-line="1" id="l2.45.1"></span>ἐπισπωμένη· τάχα γὰρ ἂν αὕτη ποτὲ τὴν ψυχὴν αὐτῶν
<span class="lb" data-page="2.45" data-line="2" id="l2.45.2"></span>ἐπισπάσαιτο πιστεύειν, εἶναί τινας ἐν ἑκάστῳ τῶν σωμάτων
<span class="lb" data-page="2.45" data-line="3" id="l2.45.3"></span>ἑλκτικὰς τῶν οἰκείων ποιοτήτων δυνάμεις. Ἐπίκουρος μὲν
<span class="lb" data-page="2.45" data-line="4" id="l2.45.4"></span>οὖν, καίτοι παραπλησίοις Ἀσκληπιάδῃ στοιχείοις εἰς τὴν
<span class="lb" data-page="2.45" data-line="5" id="l2.45.5"></span>φυσιολογίαν χρώμενος, ὅμως ὁμολογεῖ, πρὸς μὲν τῆς ἡρακλείας
<span class="lb" data-page="2.45" data-line="6" id="l2.45.6"></span>λίθου τὸν σίδηρον ἕλκεσθαι, πρὸς δὲ τῶν ἠλέκτρων
<span class="lb" data-page="2.45" data-line="7" id="l2.45.7"></span>τὰ κυρήβια, καὶ πειρᾶταί γε καὶ τὴν αἰτίαν ἀποδιδόναι τοῦ
<span class="lb" data-page="2.45" data-line="8" id="l2.45.8"></span>φαινομένου. τὰς γὰρ ἀποῤῥεούσας ἀτόμους ἀπὸ τῶν λίθων
<span class="lb" data-page="2.45" data-line="9" id="l2.45.9"></span>ταῖς ἀποῤῥεούσαις ἀπὸ τοῦ σιδήρου τοῖς σχήμασιν οἰκείας
<span class="lb" data-page="2.45" data-line="10" id="l2.45.10"></span>εἶναί φησιν, ὥστε περιπλέκεσθαι ῥᾳδίως. προσκρουούσας
<span class="lb" data-page="2.45" data-line="11" id="l2.45.11"></span>οὖν αὐτὰς τοῖς συγκρίμασιν ἑκατέροις, τοῖς τε τοῦ λίθου
<span class="lb" data-page="2.45" data-line="12" id="l2.45.12"></span>καὶ τοῦ σιδήρου, κᾄπειτ’ εἰς τὸ μέσον ἀποπαλλομένας,
<span class="lb" data-page="2.45" data-line="13" id="l2.45.13"></span>οὕτως ἀλλήλαις τε περιπλέκεσθαι καὶ συνεπισπᾶσθαι τὸν
<span class="lb" data-page="2.45" data-line="14" id="l2.45.14"></span>σίδηρον. ὅτι μὲν οὖν τὸ τῶν ὑποθέσεων εἰς τὴν αἰτιολογίαν
<span class="lb" data-page="2.45" data-line="15" id="l2.45.15"></span>ἀπίθανον, ἄντικρυς δῆλον, ὅμως δ’ οὖν ὁμολογεῖ τὴν
<span class="lb" data-page="2.45" data-line="16" id="l2.45.16"></span>ὁλκήν. καὶ οὕτω γε καὶ κατὰ τὰ σώματα τῶν ζώων φησὶ
<span class="lb" data-page="2.45" data-line="17" id="l2.45.17"></span>γίνεσθαι τάς τ’ ἀναδόσεις καὶ τὰς διακρίσεις τῶν περιττωμάτων,
<span class="lb" data-page="2.45" data-line="18" id="l2.45.18"></span>καὶ τὰς τῶν καθαιρόντων φαρμάκων ἐνεργείας.
<span class="lb" data-page="2.45" data-line="19" id="l2.45.19"></span>Ἀσκληπιάδης δὲ τό τε τῆς εἰρημένης αἰτίας ἀπίθανον<span class="milestone ed2page" data-n="5.23" data-unit="ed2page" id="ed2page.5.23"></span>
              <span class="pb" data-page="2.46" id="p2.46"></span>
<span class="lb" data-page="2.46" data-line="1" id="l2.46.1"></span>ὑπειδόμενος, καὶ μηδεμίαν ἄλλην ἰσχὺν ἐφ’ οἷς ὑπέθετο
<span class="lb" data-page="2.46" data-line="2" id="l2.46.2"></span>στοιχείοις ἐξευρίσκων πιθανὴν, ἐπὶ τὸ μηδ’ ὅλως ἕλκεσθαι
<span class="lb" data-page="2.46" data-line="3" id="l2.46.3"></span>λέγειν ὑπὸ μηδενὸς μηδὲν ἀναισχυντήσας ἐτράπετο· δέον,
<span class="lb" data-page="2.46" data-line="4" id="l2.46.4"></span>εἰ μήθ’ οἶς Ἐπίκουρος εἶπεν ἠρέσκετο, μήτ’ ἄλλα βελτίω
<span class="lb" data-page="2.46" data-line="5" id="l2.46.5"></span>λέγειν εἶχεν, ἀποστῆναι τῶν ὑποθέσεων, καὶ τήν τε φύσιν
<span class="lb" data-page="2.46" data-line="6" id="l2.46.6"></span>εἰπεῖν τεχνικὴν, ἔτι τε καὶ οὐσίαν τῶν ὄντων ἑνουμένην
<span class="lb" data-page="2.46" data-line="7" id="l2.46.7"></span>τε πρὸς ἑαυτὴν ἀεὶ καὶ ἀλλοιουμένην πρὸς τῶν ἑαυτῆς
<span class="lb" data-page="2.46" data-line="8" id="l2.46.8"></span>μορίων εἰς ἄλληλα δρώντων τε καὶ πασχόντων. εἰ γὰρ
<span class="lb" data-page="2.46" data-line="9" id="l2.46.9"></span>ταῦθ’ οὕτως ὑπέθετο, χαλεπὸν οὐδὲν ἦν τὴν τεχνικὴν
<span class="lb" data-page="2.46" data-line="10" id="l2.46.10"></span>ἐκείνην φύσιν ὁμολογῆσαι δυνάμεις ἔχειν, ἐπισπαστικὰς μὲν
<span class="lb" data-page="2.46" data-line="11" id="l2.46.11"></span>τῶν οἰκείων, ἀποκριτικὰς δὲ τῶν ἀλλοτρίων. οὐ γὰρ δὴ
<span class="lb" data-page="2.46" data-line="12" id="l2.46.12"></span>ἄλλο τί γε ἦν αὐτῇ τὸ τεχνικῇ τε εἶναι, καὶ τοῦ ζώου
<span class="lb" data-page="2.46" data-line="13" id="l2.46.13"></span>διασωστικῇ, καὶ τῶν νοσημάτων κριτικῇ, παρὰ τὸ προσίεσθαι
<span class="lb" data-page="2.46" data-line="14" id="l2.46.14"></span>μὲν καὶ φυλάττειν τὸ οἰκεῖον, ἀποκρίνειν δὲ τὸ
<span class="lb" data-page="2.46" data-line="15" id="l2.46.15"></span>ἀλλότριον. ἀλλ’ Ἀσκληπιάδης κᾀνταῦθα τὸ μὲν ἀκόλουθον
<span class="lb" data-page="2.46" data-line="16" id="l2.46.16"></span>ταῖς ἀρχαῖς αἷς ὑπέθετο σύνοιδεν, οὐ μὴν τήν γε
<span class="lb" data-page="2.46" data-line="17" id="l2.46.17"></span>πρὸς τὸ φαινόμενον ἐναργῶς ᾐδέσθη μάχην, ἀλλ’ ὁμόσε
<span class="pb" data-page="2.47" id="p2.47"></span>
<span class="lb" data-page="2.47" data-line="1" id="l2.47.1"></span>χωρεῖ καὶ περὶ τούτου πᾶσιν οὐκ ἰατροῖς μόνον, ἀλλ’
<span class="lb" data-page="2.47" data-line="2" id="l2.47.2"></span>ἤδη καὶ τοῖς ἄλλοις ἀνθρώποις, οὔτε κρίσιν εἶναί τινα λέγων,
<span class="lb" data-page="2.47" data-line="3" id="l2.47.3"></span>οὔθ’ ἡμέραν κρίσιμον, οὔθ’ ὅλως ἐπὶ σωτηρίᾳ ζώου
<span class="lb" data-page="2.47" data-line="4" id="l2.47.4"></span>πραγματεύεσθαι τὴν φύσιν. ἀεὶ γὰρ τὸ μὲν ἀκόλουθον
<span class="lb" data-page="2.47" data-line="5" id="l2.47.5"></span>φυλάττειν βούλεται, τὸ δ’ ἐναργῶς φαινόμενον ἀνατρέπειν,
<span class="lb" data-page="2.47" data-line="6" id="l2.47.6"></span>ἔμπαλιν Ἐπικούρῳ. τιθεὶς γὰρ ἐκεῖνος ἀεὶ τὸ φαινόμενον,
<span class="lb" data-page="2.47" data-line="7" id="l2.47.7"></span>αἰτίαν αὐτοῦ ψυχρὰν ἀποδίδωσι. τὰ γὰρ ἀποπαλλόμενα
<span class="lb" data-page="2.47" data-line="8" id="l2.47.8"></span>σμικρὰ σώματα τῆς ἡρακλείας λίθου τοιούτοις ἑτέροις περιπλέκεσθαι
<span class="lb" data-page="2.47" data-line="9" id="l2.47.9"></span>μορίοις τοῦ σιδήρου, κᾄπειτα διὰ τῆς περιπλοκῆς
<span class="lb" data-page="2.47" data-line="10" id="l2.47.10"></span>ταύτης, καὶ μηδαμοῦ φαινομένης, ἐπισπᾶσθαι βαρεῖαν
<span class="lb" data-page="2.47" data-line="11" id="l2.47.11"></span>οὕτως οὐσίαν, οὐκ οἶδ’ ὅπως ἄν τις πεισθείη. καὶ γὰρ, εἰ
<span class="lb" data-page="2.47" data-line="12" id="l2.47.12"></span>τοῦτο συγχωρήσαιμεν, τό γε τῷ σιδήρῳ πάλιν ἕτερα προστιθέντι
<span class="lb" data-page="2.47" data-line="13" id="l2.47.13"></span>συνάπτεσθαι τὴν αὐτὴν αἰτίαν οὐκέτι προσίεται.
<span class="lb" data-page="2.47" data-line="14" id="l2.47.14"></span>τί γὰρ ἐροῦμεν; ἢ δηλαδὴ τῶν ἀποῤῥεόντων τῆς λίθου
<span class="lb" data-page="2.47" data-line="15" id="l2.47.15"></span>μορίων ἔνια μὲν προσκρούσαντα τῷ σιδήρῳ πάλιν ἀποπάλλεσθαι,
<span class="lb" data-page="2.47" data-line="16" id="l2.47.16"></span>καὶ ταῦτα μὲν εἶναι, δι’ ὧν κρέμασθαι συμβαίνει
<span class="lb" data-page="2.47" data-line="17" id="l2.47.17"></span>τὸν σίδηρον, τὰ δ’ εἰς αὐτὸν εἰσδυόμενα διὰ τῶν
<span class="pb" data-page="2.48" id="p2.48"></span>
<span class="lb" data-page="2.48" data-line="1" id="l2.48.1"></span>κενῶν πόρων διέρχεσθαι τάχιστα, κᾄπειτα τῷ παρακειμένῳ
<span class="lb" data-page="2.48" data-line="2" id="l2.48.2"></span>σιδήρῳ <span class="milestone ed1page" data-n="1.94" data-unit="ed1page" id="ed1page.1.94"></span>προσκρούοντα, μήτ’ ἐκεῖνον διαδῦναι δύνασθαι,
<span class="lb" data-page="2.48" data-line="3" id="l2.48.3"></span>καὶ τόν γε πρῶτον διαδύντα, παλινδρομοῦντα δ’ αὖθις
<span class="lb" data-page="2.48" data-line="4" id="l2.48.4"></span>ἐπὶ τὸν πρότερον ἑτέρας αὖθις ἐργάζεσθαι ταῖς προτέραις
<span class="lb" data-page="2.48" data-line="5" id="l2.48.5"></span>ὁμοίας περιπλοκάς; ἐναργῶς γὰρ ἐνταῦθα τὸ ληρῶδες τῆς
<span class="lb" data-page="2.48" data-line="6" id="l2.48.6"></span>αἰτίας ἐλέγχεται. γραφεῖα γοῦν οἶδά ποτε σιδηρᾶ πέντε
<span class="lb" data-page="2.48" data-line="7" id="l2.48.7"></span>κατὰ τὸ συνεχὲς ἀλλήλοις συναφθέντα, τοῦ πρώτου μὲν
<span class="lb" data-page="2.48" data-line="8" id="l2.48.8"></span>μόνου τῆς λίθου ψαύσαντος, ἐξ ἐκείνου δ’ εἰς τἄλλα τῆς
<span class="lb" data-page="2.48" data-line="9" id="l2.48.9"></span>δυνάμεως διαδοθείσης. καὶ οὐκ ἔστιν εἰπεῖν, ὡς, εἰ μὲν τῷ
<span class="lb" data-page="2.48" data-line="10" id="l2.48.10"></span>κάτω τοῦ γραφείου πέρατι προσάγοις ἕτερον, ἔχεταί τε καὶ
<span class="lb" data-page="2.48" data-line="11" id="l2.48.11"></span>συνάπτεται καὶ κρέμαται τὸ προσενεχθέν· εἰ δ’ ἄλλῳ τινὶ
<span class="lb" data-page="2.48" data-line="12" id="l2.48.12"></span>μέρει τῶν πλαγίων προσθείης, οὐ συνάπτεται. πάντη γὰρ
<span class="lb" data-page="2.48" data-line="13" id="l2.48.13"></span>ὁμοίως ἡ τῆς λίθου διαδίδοται δύναμις, εἰ μόνον ἅψαιτο
<span class="lb" data-page="2.48" data-line="14" id="l2.48.14"></span>κατά τι τοῦ πρώτου γραφείου. καὶ μέντοι κᾀκ τούτου πάλιν
<span class="lb" data-page="2.48" data-line="15" id="l2.48.15"></span>εἰς τὸ δεύτερον ὅλον ἡ δύναμις ἅμα νοήματι διαῤῥεῖ,
<span class="lb" data-page="2.48" data-line="16" id="l2.48.16"></span>κᾀξ ἐκείνου πάλιν εἰς τὸ τρίτον ὅλον. εἰ δὴ νοήσαις
<span class="lb" data-page="2.48" data-line="17" id="l2.48.17"></span>μικράν τινα λίθον ἡρακλείαν ἐν οἴκῳ τινὶ κρεμαμένην,
<span class="lb" data-page="2.48" data-line="18" id="l2.48.18"></span>εἴτ’ ἐν κύκλῳ πάμπολλα ψαύοντα σιδήρια, κᾀκείνων πάλιν
<span class="lb" data-page="2.48" data-line="19" id="l2.48.19"></span>ἕτερα, κᾀκείνων ἄλλα, καὶ τοῦτ’ ἄχρι πλείονος, ἅπαντα
<span class="pb" data-page="2.49" id="p2.49"></span>
<span class="lb" data-page="2.49" data-line="1" id="l2.49.1"></span>δήπου πίμπλασθαι χρὴ τὰ σιδήρια τῶν ἀποῤῥεόντων τῆς
<span class="lb" data-page="2.49" data-line="2" id="l2.49.2"></span>λίθου σωμάτων. καὶ κινδυνεύει διαφορηθῆναι τὸ σμικρὸν
<span class="lb" data-page="2.49" data-line="3" id="l2.49.3"></span>ἐκεῖνο λιθίδιον, εἰς τὰς ἀποῤῥοὰς διαλυθέν. καίτοι, κᾂν
<span class="lb" data-page="2.49" data-line="4" id="l2.49.4"></span>εἰ μηδὲν παρακέοιτο αὐτῷ σιδήριον, εἰς τὸν ἀέρα σκεδάννυται|,
<span class="lb" data-page="2.49" data-line="5" id="l2.49.5"></span>μάλιστ’ εἰ καὶ θερμὸς ὑπάρχῃ. ναὶ, φησὶ, <span class="milestone ed2page" data-n="5.24" data-unit="ed2page" id="ed2page.5.24"></span>σμικρὰ
<span class="lb" data-page="2.49" data-line="6" id="l2.49.6"></span>γὰρ αὐτὰ χρὴ πάνυ νοεῖν, ὥστε τῶν ἐμφερομένων τῷ ἀέρι
<span class="lb" data-page="2.49" data-line="7" id="l2.49.7"></span>ψηγμάτων τούτων δὴ τῶν σμικροτάτων ἐκείνων ἔνια μυριοστὸν
<span class="lb" data-page="2.49" data-line="8" id="l2.49.8"></span>εἶναι μέρος. εἶτ’ ἐξ οὕτω σμικρῶν τολμᾶτε λέγειν
<span class="lb" data-page="2.49" data-line="9" id="l2.49.9"></span>κρεμάννυσθαι βάρη τηλικαῦτα σιδήρου; εἰ γὰρ ἕκαστον αὐτῶν
<span class="lb" data-page="2.49" data-line="10" id="l2.49.10"></span>μυριοστόν ἐστι μέρος τῶν ἐν τῷ ἀέρι φερομένων ψηγμάτων,
<span class="lb" data-page="2.49" data-line="11" id="l2.49.11"></span>πηλίκον χρὴ νοῆσαι τὸ πέρας αὐτῶν τὸ ἀγκιστρῶδες,
<span class="lb" data-page="2.49" data-line="12" id="l2.49.12"></span>ᾧ περιπλέκεται πρὸς ἄλληλα; πάντως γὰρ δή που
<span class="lb" data-page="2.49" data-line="13" id="l2.49.13"></span>τοῦτο σμικρότατόν ἐστιν ὅλου τοῦ ψήγματος. εἶτα μικρὸν
<span class="lb" data-page="2.49" data-line="14" id="l2.49.14"></span>μικρῷ, κινούμενον κινουμένῳ περιπλακὲν, οὐκ εὐθὺς ἀποπάλλεται.
<span class="lb" data-page="2.49" data-line="15" id="l2.49.15"></span>καὶ γὰρ δὴ καὶ ἄλλα ἄττα πάντως αὐτοῖς, τὰ
<span class="lb" data-page="2.49" data-line="16" id="l2.49.16"></span>μὲν κάτωθεν, τὰ δ’ ἄνωθεν, καὶ τὰ μὲν ἔμπροσθεν, τὰ
<span class="lb" data-page="2.49" data-line="17" id="l2.49.17"></span>δ’ ὄπισθεν, τὰ δ’ ἐκ τῶν δεξιῶν, τὰ δ’ ἐκ τῶν ἀριστερῶν
<span class="pb" data-page="2.50" id="p2.50"></span>
<span class="lb" data-page="2.50" data-line="1" id="l2.50.1"></span>ἐκρηγνύμενα, σείει τε καὶ ταράττει, καὶ μένειν οὐκ ἐᾷ. καὶ
<span class="lb" data-page="2.50" data-line="2" id="l2.50.2"></span>μέντοι καὶ πολλὰ χρὴ νοεῖν ἐξ ἀνάγκης ἕκαστον ἐκείνων
<span class="lb" data-page="2.50" data-line="3" id="l2.50.3"></span>τῶν μικρῶν σωμάτων ἔχειν ἀγκιστρώδη πέρατα. δι’ ἑνὸς
<span class="lb" data-page="2.50" data-line="4" id="l2.50.4"></span>μὲν γὰρ ἀλλήλοις οὐ συνάπτεται, δι’ ἑτέρου δ’ ἑνὸς τοῦ
<span class="lb" data-page="2.50" data-line="5" id="l2.50.5"></span>μὲν ὑπερκειμένου τῇ λίθῳ, τοῦ δ’ ὑποκειμένου τῷ σιδήρῳ.
<span class="lb" data-page="2.50" data-line="6" id="l2.50.6"></span>εἰ γὰρ ἄνω μὲν ἐξαφθείη τῆς λίθου, κάτω δὲ τῷ
<span class="lb" data-page="2.50" data-line="7" id="l2.50.7"></span>σιδήρῳ μὴ συμπλακείη, πλέον οὐδέν. ὥστε τοῦ μὲν ὑπερκειμένου
<span class="lb" data-page="2.50" data-line="8" id="l2.50.8"></span>τὸ ἄνω μέρος ἐκκρέμασθαι χρὴ τῆς λίθου, τοῦ
<span class="lb" data-page="2.50" data-line="9" id="l2.50.9"></span>δ’ ὑποκειμένου τῷ κάτω πέρατι συνῆφθαι τὸν σίδηρον.
<span class="lb" data-page="2.50" data-line="10" id="l2.50.10"></span>ἐπεὶ δὲ κᾀκ τῶν πλαγίων ἀλλήλοις περιπλέκεται, πάντως
<span class="lb" data-page="2.50" data-line="11" id="l2.50.11"></span>που κᾀνταῦθα ἔχει τὰ ἄγκιστρα. καὶ μέμνησό μοι πρὸ
<span class="lb" data-page="2.50" data-line="12" id="l2.50.12"></span>πάντων, ὅπως ὄντα σμικρὰ τὰς τοσαύτας τε καὶ
<span class="lb" data-page="2.50" data-line="13" id="l2.50.13"></span>τοιαύτας ἀποφύσεις ἔχει. καὶ τούτου μᾶλλον ἔτι δεῖ
<span class="lb" data-page="2.50" data-line="14" id="l2.50.14"></span>μεμνῆσθαι, ὅπως, ἵνα τὸ δεύτερον σιδήριον συναφθῇ τῷ
<span class="lb" data-page="2.50" data-line="15" id="l2.50.15"></span>πρώτῳ, καὶ τῷ δευτέρῳ τὸ τρίτον, κᾀκείνῳ τὸ τέταρτον,
<span class="lb" data-page="2.50" data-line="16" id="l2.50.16"></span>ἅμα μὲν διέρχεσθαι χρὴ τοὺς πόρους ταυτὶ τὰ σμικρὰ καὶ
<span class="lb" data-page="2.50" data-line="17" id="l2.50.17"></span>ληρώδη ψήγματα, ἅμα δ’ ἀποπάλλεσθαι τοῦ μετ’ αὐτὸ
<span class="pb" data-page="2.51" id="p2.51"></span>
<span class="lb" data-page="2.51" data-line="1" id="l2.51.1"></span>τεταγμένου, καίτοι κατὰ πᾶν ὁμοίου τὴν φύσιν ὑπάρχοντος.
<span class="lb" data-page="2.51" data-line="2" id="l2.51.2"></span>οὐδὲ γὰρ ἡ τοιαύτη πάλιν ὑπόθεσις ἄτολμος, ἀλλ’, εἰ χρὴ
<span class="lb" data-page="2.51" data-line="3" id="l2.51.3"></span>τἀληθὲς εἰπεῖν, μακρῷ τῶν ἔμπροσθεν ἀναισχυντοτέρα,
<span class="lb" data-page="2.51" data-line="4" id="l2.51.4"></span>πέντε σιδηρίων ὁμοίων ἀλλήλοις ἐφεξῆς τεταγμένων, διὰ
<span class="lb" data-page="2.51" data-line="5" id="l2.51.5"></span>μὲν τοῦ πρώτου διαδυόμενα ῥᾳδίως τῆς λίθου τὰ μόρια,
<span class="lb" data-page="2.51" data-line="6" id="l2.51.6"></span>κατὰ δὲ τὸ δεύτερον ἀποπάλλεσθαι, καὶ μὴ διὰ τούτου
<span class="lb" data-page="2.51" data-line="7" id="l2.51.7"></span>κατὰ τὸν αὐτὸν τρόπον ἑτοίμως διεξέρχεσθαι. καὶ μὴν
<span class="lb" data-page="2.51" data-line="8" id="l2.51.8"></span>ἑκατέρως ἄτοπον. εἰ μὲν ἀποπάλλεται, πῶς εἰς τὸ τρίτον
<span class="lb" data-page="2.51" data-line="9" id="l2.51.9"></span>ὠκέως διεξέρχεται; εἰ δ’ οὐκ ἀποπάλλεται, πῶς κρεμάννυται
<span class="lb" data-page="2.51" data-line="10" id="l2.51.10"></span>τὸ δεύτερον ἐκ τοῦ πρώτου; τὴν γὰρ ἀπόπαλσιν αὐτὸς
<span class="lb" data-page="2.51" data-line="11" id="l2.51.11"></span>ὑπέθετο δημιουργὸν τῆς ὁλκῆς. ἀλλ’, ὅπερ ἔφην, εἰς ἀδολεσχίαν
<span class="lb" data-page="2.51" data-line="12" id="l2.51.12"></span>ἀναγκαῖον ἐμπίπτειν, ἐπειδάν τις τοιούτοις ἀνδράσι
<span class="lb" data-page="2.51" data-line="13" id="l2.51.13"></span>διαλέγηται. σύντομον οὖν τινα καὶ κεφαλαιώδη λόγον εἰπὼν,
<span class="lb" data-page="2.51" data-line="14" id="l2.51.14"></span>ἀπαλλάττεσθαι βούλομαι. τοῖς γὰρ Ἀσκληπιάδου
<span class="lb" data-page="2.51" data-line="15" id="l2.51.15"></span>γράμμασιν εἴ τις ἐπιμελῶς ὁμιλήσειε, τήν τε πρὸς τὰς ἀρχὰς
<span class="lb" data-page="2.51" data-line="16" id="l2.51.16"></span>ἀκολουθίαν τῶν τοιούτων δογμάτων ἀκριβῶς ἂν ἐκμάθοι
<span class="lb" data-page="2.51" data-line="17" id="l2.51.17"></span>καὶ τὴν πρὸς τὰ φαινόμενα μάχην. ὁ μὲν οὖν
<span class="lb" data-page="2.51" data-line="18" id="l2.51.18"></span>Ἐπίκουρος, τὰ φαινόμενα φυλάττειν βουλόμενος, ἀσχημονεῖ
<span class="pb" data-page="2.52" id="p2.52"></span>
<span class="lb" data-page="2.52" data-line="1" id="l2.52.1"></span>φιλοτιμούμενος ἐπιδεικνύειν αὐτὰ ταῖς ἀρχαῖς ὁμολογοῦντα.
<span class="lb" data-page="2.52" data-line="2" id="l2.52.2"></span>ὁ δ’ Ἀσκληπιάδης τὸ μὲν ἀκόλουθον ταῖς ἀρχαῖς φυλάττει,
<span class="lb" data-page="2.52" data-line="3" id="l2.52.3"></span>τοῦ φαινομένου δ’ οὐδὲν αὐτῷ μέλει. ὅστις οὖν βούλεται
<span class="lb" data-page="2.52" data-line="4" id="l2.52.4"></span>τὴν ἀτοπίαν ἐξελέγχειν τῶν ὑποθέσεων, εἰ μὲν πρὸς
<span class="lb" data-page="2.52" data-line="5" id="l2.52.5"></span>Ἀσκληπιάδην ὁ λόγος αὐτῷ γίγνοιτο, τῆς πρὸς τὸ φαινόμενον
<span class="lb" data-page="2.52" data-line="6" id="l2.52.6"></span>ἐπιμιμνησκέτω μάχης· εἰ δὲ πρὸς Ἐπίκουρον, τῆς
<span class="lb" data-page="2.52" data-line="7" id="l2.52.7"></span>πρὸς τὰς ἀρχὰς διαφωνίας. αἱ δ’ ἄλλαι σχεδὸν αἱρέσεις αἱ
<span class="lb" data-page="2.52" data-line="8" id="l2.52.8"></span>τῶν ὁμοίων ἀρχῶν ἐχόμεναι τελέως ἀπέσβησαν· αὗται δ’
<span class="lb" data-page="2.52" data-line="9" id="l2.52.9"></span>ἔτι μόναι διαρκοῦσιν οὐκ ἀγεννῶς. καίτοι τὰ μὲν Ἀσκληπιάδου
<span class="lb" data-page="2.52" data-line="10" id="l2.52.10"></span>Μηνόδοτος ὁ ἐμπειρικὸς ἀφύκτως ἐξελέγχει, τήν
<span class="lb" data-page="2.52" data-line="11" id="l2.52.11"></span>τε πρὸς τὰ φαινόμενα μάχην ὑπομιμνήσκων αὐτὸν καὶ τὴν
<span class="lb" data-page="2.52" data-line="12" id="l2.52.12"></span>πρὸς ἄλληλα· τὰ δ’ Ἐπικούρου πάλιν ὁ Ἀσκληπιάδης,
<span class="lb" data-page="2.52" data-line="13" id="l2.52.13"></span>ἐχόμενος ἀεὶ τῆς ἀκολουθίας, ἧς ἐκεῖνος οὐ πάνυ τι φαίνεται
<span class="lb" data-page="2.52" data-line="14" id="l2.52.14"></span>φροντίζων. <span class="milestone ed2page" data-n="5.25" data-unit="ed2page" id="ed2page.5.25"></span>ἀλλ’ οἱ νῦν ἄνθρωποι, πρὶν καὶ
<span class="lb" data-page="2.52" data-line="15" id="l2.52.15"></span>ταύτας ἐκμαθεῖν τὰς αἱρέσεις καὶ τὰς ἄλλας τὰς βελτίους,
<span class="lb" data-page="2.52" data-line="16" id="l2.52.16"></span>κᾄπειτα χρόνῳ πολλῷ κρῖναί τε καὶ βασανίσαι
<span class="lb" data-page="2.52" data-line="17" id="l2.52.17"></span>τὸ καθ’ ἕκαστον αὐτῶν ἀληθές τε καὶ ψευδὲς, οἱ μὲν
<span class="lb" data-page="2.52" data-line="18" id="l2.52.18"></span>ἰατροὺς ἑαυτοὺς, οἱ δὲ φιλοσόφους ὀνομάζουσι, μηδὲν εἰδότες.
<span class="pb" data-page="2.53" id="p2.53"></span>
<span class="lb" data-page="2.53" data-line="1" id="l2.53.1"></span>οὐδὲν οὖν θαυμαστὸν, ἐπίσης τοῖς ἀληθέσι τὰ ψευδῆ τετιμῆσθαι.
<span class="lb" data-page="2.53" data-line="2" id="l2.53.2"></span>ὅτῳ γὰρ ἂν ἕκαστος πρώτῳ περιτύχῃ διδασκάλῳ,
<span class="lb" data-page="2.53" data-line="3" id="l2.53.3"></span>τοιοῦτος ἐγένετο, μὴ περιμείνας μηδὲν ἔτι παρ’ ἄλλου μαθεῖν.
<span class="lb" data-page="2.53" data-line="4" id="l2.53.4"></span>ἔνιοι δ’ αὐτῶν, εἰ καὶ πλείοσιν ἐντύχοιεν, ἀλλ’ οὕτως
<span class="lb" data-page="2.53" data-line="5" id="l2.53.5"></span>γ’ εἰσὶν ἀσύνετοί τε καὶ βραδεῖς τὴν διάνοιαν, ὥστε
<span class="lb" data-page="2.53" data-line="6" id="l2.53.6"></span>καὶ γεγηρακότες οὔπω συνιᾶσιν ἀκολουθίαν λόγου. πάλαι
<span class="lb" data-page="2.53" data-line="7" id="l2.53.7"></span>δὲ τοὺς τοιούτους ἐπὶ τὰς βαναύσους τέχνας ἀπέλυον. ἀλλὰ
<span class="lb" data-page="2.53" data-line="8" id="l2.53.8"></span>ταῦτα μὲν εἰς ὅ τι τελευτήσει, θεοὺς εἰδέναι. ἡμεῖς δ’
<span class="lb" data-page="2.53" data-line="9" id="l2.53.9"></span>ἐπειδὴ, καίτοι φεύγοντες ἀντιλέγειν τοῖς ἐν αὐταῖς ταῖς ἀρχαῖς
<span class="lb" data-page="2.53" data-line="10" id="l2.53.10"></span>εὐθὺς ἐσφαλμένοις, ὅμως ἠναγκάσθημεν ὑπ’ αὐτῆς
<span class="lb" data-page="2.53" data-line="11" id="l2.53.11"></span>τῶν πραγμάτων τῆς ἀκολουθίας εἰπεῖν τινα καὶ διαλεχθῆναι
<span class="lb" data-page="2.53" data-line="12" id="l2.53.12"></span>πρὸς αὐτοὺς, ἔτι καὶ τοῦτο προσθήσομεν τοῖς εἰρημένοις,
<span class="lb" data-page="2.53" data-line="13" id="l2.53.13"></span>ὡς οὐ μόνον τὰ καθαίροντα φάρμακα πέφυκεν ἐπισπᾶσθαι
<span class="lb" data-page="2.53" data-line="14" id="l2.53.14"></span>τὰς οἰκείας ποιότητας, ἀλλὰ καὶ τὰ τοὺς σκόλοπας
<span class="lb" data-page="2.53" data-line="15" id="l2.53.15"></span>ἀνάγοντα, καὶ τὰ τὰς τῶν βελῶν ἀκίδας, εἰς πολὺ
<span class="lb" data-page="2.53" data-line="16" id="l2.53.16"></span>βάθος σαρκὸς ἐμπεπαρμένας ἐνίοτε. καὶ μέντοι καὶ ὅσα
<span class="lb" data-page="2.53" data-line="17" id="l2.53.17"></span>τοὺς ἰοὺς τῶν θηρίων ἢ τοὺς ἐμπεφαρμαγμένους βέλεσιν
<span class="lb" data-page="2.53" data-line="18" id="l2.53.18"></span>ἀνέλκει, καὶ ταῦτα τὴν αὐτὴν ταῖς ἡρακλείαις λίθοις ἐπιδείκνυται
<span class="pb" data-page="2.54" id="p2.54"></span>
<span class="lb" data-page="2.54" data-line="1" id="l2.54.1"></span>δύναμιν. ἔγωγ’ οὖν οἶδά ποτε καταπεπαρμένον
<span class="lb" data-page="2.54" data-line="2" id="l2.54.2"></span>ἐν ποδὶ νεανίσκου σκόλοπα, τοῖς μὲν δακτύλοις ἕλκουσιν
<span class="lb" data-page="2.54" data-line="3" id="l2.54.3"></span>ἡμῖν βιαίως οὐκ ἀκολουθήσαντα, φαρμάκου δ’ ἐπιτεθέντος,
<span class="lb" data-page="2.54" data-line="4" id="l2.54.4"></span>ἀλύπως τε καὶ διὰ ταχέων ἀνελθόντα. καίτοι καὶ πρὸς
<span class="lb" data-page="2.54" data-line="5" id="l2.54.5"></span>τοῦτό τινες ἀντιλέγουσι, φάσκοντες, ὅταν ἡ φλεγμονὴ λυθῇ
<span class="lb" data-page="2.54" data-line="6" id="l2.54.6"></span>τοῦ μέρους, αὐτομάτως ἐξιέναι τὸν σκόλοπα, πρὸς οὐδενὸς
<span class="lb" data-page="2.54" data-line="7" id="l2.54.7"></span>ἀνελκόμενον ἄλλου. ἀλλ’ οὗτοί γε πρῶτον μὲν ἀγνοεῖν
<span class="lb" data-page="2.54" data-line="8" id="l2.54.8"></span>ἐοίκασιν, ὡς ἄλλα μέν ἐστι φλεγμονῆς, ἄλλα δὲ τῶν οὕτω
<span class="lb" data-page="2.54" data-line="9" id="l2.54.9"></span>καταπεπαρμένων ἑλκτικὰ φάρμακα· καίτοι γ’, εἴπερ, ἀφλεγμάντων
<span class="lb" data-page="2.54" data-line="10" id="l2.54.10"></span>γενομένων, ἐξεκρίνετο τὰ παρὰ φύσιν, <span class="milestone ed1page" data-n="1.95" data-unit="ed1page" id="ed1page.1.95"></span>ὅσα
<span class="lb" data-page="2.54" data-line="11" id="l2.54.11"></span>φλεγμονῆς ἐστι λυτικὰ, ταῦτ’ εὐθὺς ἂν ἦν κᾀκείνων ἑλκτικά·
<span class="lb" data-page="2.54" data-line="12" id="l2.54.12"></span>δεύτερον δ’, ὃ καὶ μᾶλλον ἄν τις θαυμάσειεν, ὡς οὐ μόνον
<span class="lb" data-page="2.54" data-line="13" id="l2.54.13"></span>ἄλλα μὲν τοὺς σκόλοπας, ἄλλα δὲ τοὺς ἕλκει, ἀλλὰ
<span class="lb" data-page="2.54" data-line="14" id="l2.54.14"></span>καὶ αὐτῶν τῶν τοὺς ἰοὺς ἑλκόντων τὰ μὲν τὸν τῆς ἐχίδνης,
<span class="lb" data-page="2.54" data-line="15" id="l2.54.15"></span>τὰ δὲ τὸν τῆς τρυγόνος, τὰ δ’ ἄλλου τινὸς ἐπισπᾶται,
<span class="lb" data-page="2.54" data-line="16" id="l2.54.16"></span>καὶ σαφῶς ἐστι τοῖς φαρμάκοις ἐπικειμένους ἰδεῖν αὐτούς.
<span class="lb" data-page="2.54" data-line="17" id="l2.54.17"></span>ἐνταῦθ’ οὖν Ἐπίκουρον μὲν πάλιν ἐπαινεῖν χρὴ τῆς πρὸς
<span class="pb" data-page="2.55" id="p2.55"></span>
<span class="lb" data-page="2.55" data-line="1" id="l2.55.1"></span>τὸ φαινόμενον αἰδοῦς, μέμφεσθαι δὲ τὸν λόγον τῆς αἰτίας.
<span class="lb" data-page="2.55" data-line="2" id="l2.55.2"></span>ὃν γὰρ ἡμεῖς ἕλκοντες τοῖς δακτύλοις οὐκ ἀνηγάγομεν σκόλοπα,
<span class="lb" data-page="2.55" data-line="3" id="l2.55.3"></span>τοῦτον ὑπὸ τῶν σμικρῶν ἐκείνων ἀνέλκεσθαι ψηγμάτων,
<span class="lb" data-page="2.55" data-line="4" id="l2.55.4"></span>πῶς οὐ παντάπασιν ἄτοπον εἶναι χρὴ νομίζειν;
<span class="lb" data-page="2.55" data-line="5" id="l2.55.5"></span>ἆρ’ οὖν ἤδη πεπείσμεθα, τῶν ὄντων ἑκάστῳ δύναμίν τινα
<span class="lb" data-page="2.55" data-line="6" id="l2.55.6"></span>ὑπάρχειν, ᾗ τὴν οἰκείαν ἕλκει ποιότητα, τὸ μὲν μᾶλλον,
<span class="lb" data-page="2.55" data-line="7" id="l2.55.7"></span>τὸ δ’ ἧττον; ἢ καὶ τὸ τῶν πυρῶν ἔτι παράδειγμα προχειρισόμεθα
<span class="lb" data-page="2.55" data-line="8" id="l2.55.8"></span>τῷ λόγῳ; φανοῦνται γὰρ, οἶμαι, καὶ τῶν
<span class="lb" data-page="2.55" data-line="9" id="l2.55.9"></span>γεωργῶν ἀμαθέστεροι τὰ περὶ φύσεως οἱ μηδὲν ὅλως ὑπὸ
<span class="lb" data-page="2.55" data-line="10" id="l2.55.10"></span>μηδενὸς ἕλκεσθαι συγχωροῦντες. ὡς ἔγωγε πρῶτον μὲν
<span class="lb" data-page="2.55" data-line="11" id="l2.55.11"></span>ἀκούσας τὸ γινόμενον ἐθαύμασα, καὶ αὐτὸς ἐβουλήθην
<span class="lb" data-page="2.55" data-line="12" id="l2.55.12"></span>αὐτόπτης αὐτοῦ καταστῆναι. μετὰ ταῦτα δὲ, ὡς καὶ τὸ
<span class="lb" data-page="2.55" data-line="13" id="l2.55.13"></span>τῆς πείρας ὡμολόγει, τὴν αἰτίαν σκοπούμενος ἐν παμπόλλῳ
<span class="lb" data-page="2.55" data-line="14" id="l2.55.14"></span>χρόνῳ κατὰ πάσας τὰς αἱρέσεις, οὐδεμίαν ἄλλην
<span class="lb" data-page="2.55" data-line="15" id="l2.55.15"></span>εὑρεῖν οἷός τε ἦν, οὐδ’ ἄχρι τοῦ πιθανοῦ προϊοῦσαν, ἀλλὰ
<span class="lb" data-page="2.55" data-line="16" id="l2.55.16"></span>καταγελάστους τε καὶ σαφῶς ἐξελεγχομένας τὰς ἄλλας ἁπάσας,
<span class="lb" data-page="2.55" data-line="17" id="l2.55.17"></span>πλὴν τῆς τὴν ὁλκὴν πρεσβευούσης. ἔστι δὲ τὸ γινόμενον
<span class="lb" data-page="2.55" data-line="18" id="l2.55.18"></span>τοιόνδε. μετακομίζοντες οἱ παρ’ ἡμῖν γεωργοὶ τοὺς
<span class="pb" data-page="2.56" id="p2.56"></span>
<span class="lb" data-page="2.56" data-line="1" id="l2.56.1"></span>ἐκ τῶν ἀγρῶν πυροὺς εἰς τὴν πόλιν ἐν ἁμάξαις τισὶν,
<span class="lb" data-page="2.56" data-line="2" id="l2.56.2"></span>ὅταν ὑφελέσθαι βουληθῶσιν, ὥστε μὴ φωραθῆναι, κεράμι’
<span class="lb" data-page="2.56" data-line="3" id="l2.56.3"></span>ἄττα πληρώσαντες ὕδατος, μέσοις αὐτοῖς ἐνιστῶσιν. <span class="milestone ed2page" data-n="5.26" data-unit="ed2page" id="ed2page.5.26"></span>ἕλκοντες
<span class="lb" data-page="2.56" data-line="4" id="l2.56.4"></span>οὖν ἐκεῖνοι διὰ τοῦ κεραμίου τὸ ὑγρὸν εἰς αὑτοὺς,
<span class="lb" data-page="2.56" data-line="5" id="l2.56.5"></span>ὄγκον μὲν καὶ βάρος προσκτῶνται, κατάδηλοι δ’ οὐ πάνυ
<span class="lb" data-page="2.56" data-line="6" id="l2.56.6"></span>γίγνονται τοῖς ὁρῶσιν, εἰ μή τις προπεπυσμένος ἤδη περιεργότερον
<span class="lb" data-page="2.56" data-line="7" id="l2.56.7"></span>ἐπισκοποῖτο. καίτοι γ’, εἰ βουληθείης ἐν ἡλίῳ
<span class="lb" data-page="2.56" data-line="8" id="l2.56.8"></span>καταθεῖναι πάνυ θερμῷ ταὐτὸν ἀγγεῖον, ἐλάχιστον παντελῶς
<span class="lb" data-page="2.56" data-line="9" id="l2.56.9"></span>εὑρήσεις τὸ δαπανώμενον ἐφ’ ἑκάστης ἡμέρας. οὕτως
<span class="lb" data-page="2.56" data-line="10" id="l2.56.10"></span>ἄρα καὶ τῆς ἡλιακῆς θερμασίας τῆς σφοδρᾶς ἰσχυροτέραν
<span class="lb" data-page="2.56" data-line="11" id="l2.56.11"></span>οἱ πυροὶ δύναμιν ἔχουσιν ἕλκειν εἰς ἑαυτοὺς τὴν πλησιάζουσαν
<span class="lb" data-page="2.56" data-line="12" id="l2.56.12"></span>ὑγρότητα. λῆρος οὖν ἐνταῦθα μακρὸς ἡ πρὸς
<span class="lb" data-page="2.56" data-line="13" id="l2.56.13"></span>τὸ λεπτομερὲς φορὰ τοῦ περιέχοντος ἡμᾶς ἀέρος, καὶ μάλισθ’
<span class="lb" data-page="2.56" data-line="14" id="l2.56.14"></span>ὅταν ἱκανῶς ᾖ θερμὸς, πολὺ μὲν ὑπάρχοντος ἢ
<span class="lb" data-page="2.56" data-line="15" id="l2.56.15"></span>κατὰ τοὺς πυροὺς λεπτομερεστέρου, δεχομένου δ’ οὐδὲ τὸ
<span class="lb" data-page="2.56" data-line="16" id="l2.56.16"></span>δέκατον μέρος τῆς εἰς ἐκείνους μεταλαμβανομένης ὑγρότητος.
</p>
          </article>

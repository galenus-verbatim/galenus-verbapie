<article xmlns="http://www.w3.org/1999/xhtml" id="urn:cts:greekLit:tlg0057.tlg010.1st1K-grc1:1.15">
<span class="pb page1" data-page="2.56" id="p2.56"></span>
<span class="milestone ed1page page1" data-n="1.95" data-unit="ed1page" id="ed1page.1.95"></span>
<span class="milestone ed2page page1" data-n="5.26" data-unit="ed2page" id="ed2page.5.26"></span>
            <p>
<span class="lb" data-page="2.56" data-line="17" id="l2.56.17"></span>Ἐπεὶ δ’ ἱκανῶς ἠδολεσχήσαμεν οὐχ ἑκόντες,
<span class="lb" data-page="2.56" data-line="18" id="l2.56.18"></span>ἀλλ’, ὡς ἡ παροιμία φησὶ, μαινομένοις ἀναγκασθέντες συμμανῆναι,
<span class="pb" data-page="2.57" id="p2.57"></span>
<span class="lb" data-page="2.57" data-line="1" id="l2.57.1"></span>πάλιν ἐπὶ τὴν τῶν οὔρων ἐπανέλθωμεν διάκρισιν,
<span class="lb" data-page="2.57" data-line="2" id="l2.57.2"></span>ἐν ᾗ τῶν μὲν Ἀσκληπιάδου λήρων ἐπιλαθώμεθα, μετὰ δὲ
<span class="lb" data-page="2.57" data-line="3" id="l2.57.3"></span>τῶν πεπεισμένων διηθεῖσθαι τὰ οὖρα διὰ τῶν νεφρῶν, τίς
<span class="lb" data-page="2.57" data-line="4" id="l2.57.4"></span>ὁ τρόπος ἐστὶ τῆς ἐνεργείας, ἐπισκεψώμεθα. πάντως γὰρ ἢ
<span class="lb" data-page="2.57" data-line="5" id="l2.57.5"></span>ἐξ αὑτῶν ἐπὶ τοὺς νεφροὺς φέρεται τὰ οὖρα, τοῦτο βέλτιον
<span class="lb" data-page="2.57" data-line="6" id="l2.57.6"></span>εἶναι νομίζοντα, καθάπερ ἡμεῖς, ὁπόταν εἰς τὴν ἀγορὰν
<span class="lb" data-page="2.57" data-line="7" id="l2.57.7"></span>ἀπίωμεν· ἢ, εἰ τοῦτ’ ἀδύνατον, ἕτερόν τι χρὴ τῆς φορᾶς
<span class="lb" data-page="2.57" data-line="8" id="l2.57.8"></span>αὐτῶν ἐξευρεῖν αἴτιον. τί δὴ τοῦτ’ ἔστιν; εἰ γὰρ μὴ τοῖς
<span class="lb" data-page="2.57" data-line="9" id="l2.57.9"></span>νεφροῖς δώσομέν τινα δύναμιν ἑλκτικὴν τῆς τοιαύτης ποιότητος,
<span class="lb" data-page="2.57" data-line="10" id="l2.57.10"></span>ὡς Ἱπποκράτης ἐνόμιζεν, οὐδὲν ἕτερον ἐξευρήσομεν.
<span class="lb" data-page="2.57" data-line="11" id="l2.57.11"></span>ὅτι μὲν γὰρ ἤτοι τούτους ἕλκειν αὐτὸ προσῆκεν, ἢ τὰς
<span class="lb" data-page="2.57" data-line="12" id="l2.57.12"></span>φλέβας πέμπειν, εἴπερ γε μὴ ἐξ ἑαυτοῦ φέρεται, παντί
<span class="lb" data-page="2.57" data-line="13" id="l2.57.13"></span>που δῆλον. ἀλλ’ εἰ μὲν αἱ φλέβες περιστελλόμεναι προωθοῖεν,
<span class="lb" data-page="2.57" data-line="14" id="l2.57.14"></span>οὐκ ἐκεῖνο μόνον, ἀλλὰ σὺν αὐτῷ καὶ τὸ πᾶν αἷμα
<span class="lb" data-page="2.57" data-line="15" id="l2.57.15"></span>περιεχόμενον ἐν ἑαυταῖς εἰς τοὺς νεφροὺς ἐκθλίψουσιν. εἰ
<span class="lb" data-page="2.57" data-line="16" id="l2.57.16"></span>δὲ τοῦτ’ ἀδύνατον, ὡς δείξομεν, λείπεται τοὺς νεφροὺς ἕλκειν.
<span class="lb" data-page="2.57" data-line="17" id="l2.57.17"></span>πῶς οὖν τοῦτ’ ἀδύνατον; τῶν νεφρῶν ἡ θέσις ἀντιβαίνει.
<span class="lb" data-page="2.57" data-line="18" id="l2.57.18"></span>οὐ γὰρ δὴ οὕτω γ’ ὑπόκεινται τῇ κοίλῃ φλεβὶ,
<span class="pb" data-page="2.58" id="p2.58"></span>
<span class="lb" data-page="2.58" data-line="1" id="l2.58.1"></span>καθάπερ τοῖς ἐξ ἐγκεφάλου περιττώμασιν ἔν τε τῇ ῥινὶ
<span class="lb" data-page="2.58" data-line="2" id="l2.58.2"></span>καὶ κατὰ τὴν ὑπερώαν οἱ τοῖς ἠθμοῖς ὅμοιοι πόροι, ἀλλ’
<span class="lb" data-page="2.58" data-line="3" id="l2.58.3"></span>ἑκατέρωθεν αὐτῇ παράκεινται. καὶ μὴν, εἴπερ ὁμοίως τοῖς
<span class="lb" data-page="2.58" data-line="4" id="l2.58.4"></span>ἠθμοῖς, ὅσον ἂν ᾖ λεπτότερον καὶ τελέως ὀῤῥῶδες, τοῦτο
<span class="lb" data-page="2.58" data-line="5" id="l2.58.5"></span>μὲν ἑτοίμως διαπέμπουσι, τὸ δὲ παχύτερον ἀποστέγουσιν,
<span class="lb" data-page="2.58" data-line="6" id="l2.58.6"></span>ἅπαν ἐπ’ αὐτοὺς ἰέναι χρὴ τὸ αἷμα τὸ περιεχόμενον ἐν τῇ
<span class="lb" data-page="2.58" data-line="7" id="l2.58.7"></span>κοίλῃ φλεβὶ, καθάπερ εἰς τὸν τρυγητὸν ὁ πᾶς οἶνος ἐμβάλλεται.
<span class="lb" data-page="2.58" data-line="8" id="l2.58.8"></span>καὶ μέν γε καὶ τὸ τοῦ γάλακτος τοῦ τυρουμένου
<span class="lb" data-page="2.58" data-line="9" id="l2.58.9"></span>παράδειγμα σαφῶς ἂν, ὃ βούλομαι λέγειν, ἐνδείξαιτο. καὶ
<span class="lb" data-page="2.58" data-line="10" id="l2.58.10"></span>γὰρ καὶ τοῦτο, πᾶν ἐμβληθὲν εἰς τοὺς ταλάρους, οὐ πᾶν
<span class="lb" data-page="2.58" data-line="11" id="l2.58.11"></span>διηθεῖται, ἀλλ’ ὅσον ἂν ᾖ λεπτότερον τῆς εὐρύτητος τῶν
<span class="lb" data-page="2.58" data-line="12" id="l2.58.12"></span>πλοκάμων, εἰς τὸ κάταντες φέρεται, καὶ τοῦτο μὲν ὀῤῥὸς
<span class="lb" data-page="2.58" data-line="13" id="l2.58.13"></span>ἐπονομάζεται· τὸ λοιπὸν δὲ παχὺ, τὸ μέλλον ἔσεσθαι τυρὸς,
<span class="lb" data-page="2.58" data-line="14" id="l2.58.14"></span>ὡς ἂν οὐ παραδεχομένων αὐτὸ τῶν ἐν τοῖς ταλάροις
<span class="lb" data-page="2.58" data-line="15" id="l2.58.15"></span>πόρων, οὐ διεκπίπτει κάτω. καὶ τοίνυν, εἴπερ οὕτως μέλλει
<span class="lb" data-page="2.58" data-line="16" id="l2.58.16"></span>διηθεῖσθαι τῶν νεφρῶν ὁ τοῦ αἵματος ὀῤῥὸς, ἅπαν ἐπ’
<span class="lb" data-page="2.58" data-line="17" id="l2.58.17"></span>αὐτοὺς ἥκειν χρὴ τὸ αἷμα, καὶ μὴ τὸ μὲν ἥκειν, τὸ δ’ οὔ.
<span class="pb" data-page="2.59" id="p2.59"></span>
<span class="lb" data-page="2.59" data-line="1" id="l2.59.1"></span>πῶς οὖν ἔχει τὸ φαινόμενον ἐκ τῆς ἀνατομῆς; τὸ μὲν ἕτερον
<span class="lb" data-page="2.59" data-line="2" id="l2.59.2"></span>μέρος τῆς κοίλης ἄνω πρὸς τὴν καρδίαν ἀναφέρεται, τὸ
<span class="lb" data-page="2.59" data-line="3" id="l2.59.3"></span>λοιπὸν δ’ ἐπιβαίνει τῇ ῥάχει, καθ’ ὅλης αὐτῆς ἐκτεινόμενον
<span class="lb" data-page="2.59" data-line="4" id="l2.59.4"></span>ἄχρι τῶν σκελῶν. ὥστε τὸ μὲν ἕτερον οὐδ’ ἐγγὺς
<span class="lb" data-page="2.59" data-line="5" id="l2.59.5"></span>ἀφικνεῖται τῶν νεφρῶν, τὸ λοιπὸν δὲ πλησιάζει μὲν,
<span class="lb" data-page="2.59" data-line="6" id="l2.59.6"></span><span class="milestone ed2page" data-n="5.27" data-unit="ed2page" id="ed2page.5.27"></span>οὐ μὴν εἰς αὐτούς γε καταφύεται. ἐχρῆν δ’, εἴπερ
<span class="lb" data-page="2.59" data-line="7" id="l2.59.7"></span>ἔμελλεν ὡς δι’ ἠθμῶν αὐτῶν καθαρθήσεσθαι τὸ αἷμα, πᾶν
<span class="lb" data-page="2.59" data-line="8" id="l2.59.8"></span>ἐμπίπτειν εἰς αὐτοὺς, κᾄπειτα κάτω μὲν φέρεσθαι τὸ λεπτὸν,
<span class="lb" data-page="2.59" data-line="9" id="l2.59.9"></span>ἴσχεσθαι δ’ ἄνω τὸ. παχύ. νυνὶ δ’ οὐχ οὕτως ἔχει·
<span class="lb" data-page="2.59" data-line="10" id="l2.59.10"></span>πλάγιοι γὰρ ἑκατέρωθεν τῆς κοίλης φλεβὸς οἱ νεφροὶ κεῖνται.
<span class="lb" data-page="2.59" data-line="11" id="l2.59.11"></span>οὔκουν ὡς ἠθμοὶ διηθοῦσι, πεμπούσης μὲν ἐκείνης,
<span class="lb" data-page="2.59" data-line="12" id="l2.59.12"></span>αὐτοὶ δ’ οὐδεμίαν εἰσφερόμενοι δύναμιν, ἀλλ’ ἕλκουσι δηλονότι·
<span class="lb" data-page="2.59" data-line="13" id="l2.59.13"></span>τοῦτο γὰρ ἔτι λείπεται. πῶς οὖν ἕλκουσιν; εἰ μὲν,
<span class="lb" data-page="2.59" data-line="14" id="l2.59.14"></span>ὡς Ἐπίκουρος οἴεται, τὰς ὁλκὰς ἁπάσας γίγνεσθαι κατὰ τὰς
<span class="lb" data-page="2.59" data-line="15" id="l2.59.15"></span>τῶν ἀτόμων ἀποπάλσεις τε καὶ περιπλοκὰς, ἄμεινον ὄντως
<span class="lb" data-page="2.59" data-line="16" id="l2.59.16"></span>ἐστὶν εἰπεῖν, μηδ’ ἕλκειν ὅλως αὐτούς· πολὺ γὰρ ἂν
<span class="lb" data-page="2.59" data-line="17" id="l2.59.17"></span>οὕτω γε τῶν ἐπὶ τῆς ἡρακλείας λίθου μικρῷ πρόσθεν εἰρημένων
<span class="pb" data-page="2.60" id="p2.60"></span>
<span class="lb" data-page="2.60" data-line="1" id="l2.60.1"></span>ὁ λόγος ἐξεταζόμενος εὑρεθείη γελοιότερος· ἀλλ’
<span class="lb" data-page="2.60" data-line="2" id="l2.60.2"></span>ὡς Ἱπποκράτης ἐβούλετο. λεχθήσεται δὲ σαφέστερον ἐπὶ
<span class="lb" data-page="2.60" data-line="3" id="l2.60.3"></span>προήκοντι τῷ λόγῳ. νῦν γὰρ οὐ τοῦτο πρόκειται διδάσκειν,
<span class="lb" data-page="2.60" data-line="4" id="l2.60.4"></span>ἀλλ’ ὡς οὔτ’ ἄλλο τι δυνατὸν ἂν εἰπεῖν αἴτιον εἶναι τῆς
<span class="lb" data-page="2.60" data-line="5" id="l2.60.5"></span>τῶν οὔρων διακρίσεως πλὴν ὁλκῆς τῶν νεφρῶν, οὔθ’ οὕτω
<span class="lb" data-page="2.60" data-line="6" id="l2.60.6"></span>γίγνεσθαι τὴν ὁλκὴν, ὡς οἱ μηδεμίαν οἰκείαν διδόντες τῇ
<span class="lb" data-page="2.60" data-line="7" id="l2.60.7"></span>φύσει δύναμιν οἴονται γίγνεσθαι. τούτου γὰρ ὁμολογηθέντος,
<span class="lb" data-page="2.60" data-line="8" id="l2.60.8"></span>ὡς ἔστιν ὅλως τις ἐν τοῖς φύσεως διοικουμένοις
<span class="lb" data-page="2.60" data-line="9" id="l2.60.9"></span>δύναμις ἑλκτικὴ, ληρώδης εἶναι νομίζοιτ’ ἂν ὁ περὶ ἀναδόσεως
<span class="lb" data-page="2.60" data-line="10" id="l2.60.10"></span>τροφῆς ἄλλό τι λέγειν ἐπιχειρῶν.
</p>
          </article>

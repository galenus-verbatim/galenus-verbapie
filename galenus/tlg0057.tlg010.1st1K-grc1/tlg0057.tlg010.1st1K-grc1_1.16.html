<article xmlns="http://www.w3.org/1999/xhtml" id="urn:cts:greekLit:tlg0057.tlg010.1st1K-grc1:1.16">
<span class="pb page1" data-page="2.60" id="p2.60"></span>
<span class="milestone ed1page page1" data-n="1.95" data-unit="ed1page" id="ed1page.1.95"></span>
<span class="milestone ed2page page1" data-n="5.27" data-unit="ed2page" id="ed2page.5.27"></span>
            <p>
<span class="lb" data-page="2.60" data-line="11" id="l2.60.11"></span>Ἐρασίστρατος δὲ, οὐκ οἶδ’ ὅπως, ἑτέραις
<span class="lb" data-page="2.60" data-line="12" id="l2.60.12"></span>μέν τισι δόξαις εὐήθεσιν ἀντεῖπε διὰ μακρῶν· ὑπερέβη δὲ
<span class="lb" data-page="2.60" data-line="13" id="l2.60.13"></span>τελέως τὴν Ἱπποκράτειον, οὐδ’ ἄχρι τοῦ μνημονεῦσαι μόνον
<span class="lb" data-page="2.60" data-line="14" id="l2.60.14"></span>αὐτῆς, ὡς ἐν τοῖς περὶ καταπόσεως ἐποίησεν, ἀξιώσας. ἐν
<span class="lb" data-page="2.60" data-line="15" id="l2.60.15"></span>ἐκείνοις μὲν γὰρ ἄχρι τοσούτου φαίνεται μνημονεύων, ὡς
<span class="lb" data-page="2.60" data-line="16" id="l2.60.16"></span>τοὔνομα εἰπεῖν τῆς ὁλκῆς μόνον, ᾧδέ πη γράφων· Ὁλκὴ
<span class="lb" data-page="2.60" data-line="17" id="l2.60.17"></span>μὲν οὖν τῆς κοιλίης οὐδεμία φαίνεται εἶναι. περὶ δὲ τῆς
<span class="pb" data-page="2.61" id="p2.61"></span>
<span class="lb" data-page="2.61" data-line="1" id="l2.61.1"></span>ἀναδόσεως τὸν λόγον ποιούμενος οὐδ’ ἄχρι συλλαβῆς μιᾶς
<span class="lb" data-page="2.61" data-line="2" id="l2.61.2"></span>ἐμνημόνευσε τῆς Ἱπποκρατείου δόξης. καίτοι γ’ ἐπήρκεσεν
<span class="lb" data-page="2.61" data-line="3" id="l2.61.3"></span>ἂν ἡμῖν, εἰ καὶ τοῦτ’ ἔγραψε μόνον, ὡς Ἱπποκράτης εἰπὼν,
<span class="lb" data-page="2.61" data-line="4" id="l2.61.4"></span>Σάρκες ὁλκοὶ ἐκ κοιλίης εἴσωθεν καὶ ἔξωθεν, ψεύδεται·
<span class="lb" data-page="2.61" data-line="5" id="l2.61.5"></span>οὔτε γὰρ ἐκ τῆς κοιλίας, οὔτ’ εἴσωθεν, οὔτ’ ἔξωθεν
<span class="lb" data-page="2.61" data-line="6" id="l2.61.6"></span><span class="milestone ed1page" data-n="1.96" data-unit="ed1page" id="ed1page.1.96"></span>δύναιντ’ ἂν ἕλκειν. εἰ δὲ |καὶ ὅτι μήτρας αἰτιώμενος
<span class="lb" data-page="2.61" data-line="7" id="l2.61.7"></span>ἄῤῥωστον αὐχένα κακῶς εἶπεν· Οὐ γὰρ δύναται αὐτέης ὁ
<span class="lb" data-page="2.61" data-line="8" id="l2.61.8"></span>στόμαχος εἰρύσαι τὴν γονήν. ἢ εἰ καί τι τοιοῦτον ἄλλο γράφειν
<span class="lb" data-page="2.61" data-line="9" id="l2.61.9"></span>ὁ Ἐρασίστρατος ἠξίωσε, τότ’ ἂν καὶ ἡμεῖς, πρὸς αὐτὸν
<span class="lb" data-page="2.61" data-line="10" id="l2.61.10"></span>ἀπολογούμενοι, εἴπομεν· Ὦ γενναῖε, μὴ ῥητορικῶς ἡμῶν
<span class="lb" data-page="2.61" data-line="11" id="l2.61.11"></span>κατάτρεχε χωρὶς ἀποδείξεως, ἀλλ’ εἰπέ τινα κατηγορίαν τοῦ
<span class="lb" data-page="2.61" data-line="12" id="l2.61.12"></span>δόγματος, ἵν’ ἢ πεισθῶμέν σοι καλῶς ἐξελέγχοντι τὸν παλαιὸν
<span class="lb" data-page="2.61" data-line="13" id="l2.61.13"></span>λόγον, ἢ μεταπείσωμεν ἀγνοοῦντα. καίτοι τί λέγω
<span class="lb" data-page="2.61" data-line="14" id="l2.61.14"></span>ῥητορικῶς; μὴ γὰρ, ἐπειδή τινες τῶν ῥητόρων, ἃ μάλιστα
<span class="lb" data-page="2.61" data-line="15" id="l2.61.15"></span>ἀδυνατοῦσι διαλύεσθαι, ταῦτα διαγελάσαντες οὐδ’ ἐπιχειροῦσιν
<span class="lb" data-page="2.61" data-line="16" id="l2.61.16"></span>ἀντιλέγειν, ἤδη που τοῦτο καὶ ἡμεῖς ἡγώμεθα
<span class="lb" data-page="2.61" data-line="17" id="l2.61.17"></span>εἶναι τὸ ῥητορικῶς. τὸ γὰρ διὰ λόγου πιθανοῦ ἐστὶ τὸ
<span class="pb" data-page="2.62" id="p2.62"></span>
<span class="lb" data-page="2.62" data-line="1" id="l2.62.1"></span>ῥητορικῶς· τὸ δὲ ἄνευ λόγου πιθανοῦ βωμολοχικὸν, οὐ
<span class="lb" data-page="2.62" data-line="2" id="l2.62.2"></span>ῥητορικόν. οὐκ οὖν οὔτε ῥητορικῶς, οὔτε διαλεκτικῶς ἀντεῖπεν
<span class="lb" data-page="2.62" data-line="3" id="l2.62.3"></span>ὁ Ἐρασίστρατος ἐν τῷ περὶ τῆς καταπόσεως λόγῳ.
<span class="lb" data-page="2.62" data-line="4" id="l2.62.4"></span>τί γάρ φησιν; ὁλκὴ μὲν οὖν τῆς κοιλίης οὐδεμία φαίνεται
<span class="lb" data-page="2.62" data-line="5" id="l2.62.5"></span>εἶναι. πάλιν οὖν αὐτῷ παρ’ ἡμῶν ἀντιμαρτυρῶν ὁ αὐτὸς
<span class="lb" data-page="2.62" data-line="6" id="l2.62.6"></span>λόγος ἀντιπαραβαλλέσθω. περιστολὴ μὲν οὖν τοῦ στομάχου
<span class="lb" data-page="2.62" data-line="7" id="l2.62.7"></span>οὐδεμία φαίνεται εἶναι. καὶ πῶς οὐ φαίνεται; τάχ’ ἂν ἴσως
<span class="lb" data-page="2.62" data-line="8" id="l2.62.8"></span>εἴποι τις τῶν ἀπ’ αὐτοῦ. <span class="milestone ed2page" data-n="5.28" data-unit="ed2page" id="ed2page.5.28"></span>τὸ γὰρ λέγειν, τῶν ἄνωθεν
<span class="lb" data-page="2.62" data-line="9" id="l2.62.9"></span>αὐτοῦ μερῶν συστελλομένων, διαστέλλεσθαι τὰ κάτω, πῶς
<span class="lb" data-page="2.62" data-line="10" id="l2.62.10"></span>οὐκ ἔστι τῆς περιστολῆς ἐνδεικτικόν; αὖθις οὖν ἡμεῖς, καὶ
<span class="lb" data-page="2.62" data-line="11" id="l2.62.11"></span>πῶς οὐ φαίνεται, φήσομεν, ἡ τῆς κοιλίας ὁλκή; τὸ γὰρ
<span class="lb" data-page="2.62" data-line="12" id="l2.62.12"></span>ἀεὶ, τῶν κάτωθεν μερῶν τοῦ στομάχου διαστελλομένων, συστέλλεσθαι
<span class="lb" data-page="2.62" data-line="13" id="l2.62.13"></span>τὰ ἄνω, πῶς οὐκ ἔστι τῆς ὁλκῆς ἐνδεικτικόν;
<span class="lb" data-page="2.62" data-line="14" id="l2.62.14"></span>εἰ δὲ σωφρονήσειέ ποτε καὶ γνοίη, τὸ φαινόμενον τοῦτο
<span class="lb" data-page="2.62" data-line="15" id="l2.62.15"></span>μηδὲν μᾶλλον τῆς ἑτέρας τῶν δοξῶν ὑπάρχειν ἐνδεικτικὸν,
<span class="lb" data-page="2.62" data-line="16" id="l2.62.16"></span>ἀλλ’ ἀμφοτέρων εἶναι κοινὸν, οὕτως ἂν ἤδη δείξαιμεν αὐτῷ
<span class="lb" data-page="2.62" data-line="17" id="l2.62.17"></span>τὴν ὀρθὴν ὁδὸν τῆς τοῦ ἀληθοῦς εὑρέσεως. ἀλλὰ περὶ μὲν
<span class="lb" data-page="2.62" data-line="18" id="l2.62.18"></span>τῆς κοιλίας αὖθις. ἡ δὲ τῆς τροφῆς ἀνάδοσις οὐδὲν δεῖται
<span class="pb" data-page="2.63" id="p2.63"></span>
<span class="lb" data-page="2.63" data-line="1" id="l2.63.1"></span>τῆς πρὸς τὸ κενούμενον ἀκολουθίας, ἅπαξ γε τῆς ἑλκτικῆς
<span class="lb" data-page="2.63" data-line="2" id="l2.63.2"></span>δυνάμεως ἐπὶ τῶν νεφρῶν ὡμολογημένης, ἣν, καίτοι πάνυ
<span class="lb" data-page="2.63" data-line="3" id="l2.63.3"></span>σαφῶς ἀληθῆ γινώσκων ὑπάρχειν, ὁ Ἐρασίστρατος οὔτε
<span class="lb" data-page="2.63" data-line="4" id="l2.63.4"></span>ἐμνημόνευσεν, οὔτ’ ἀντεῖπεν, οὔθ’ ὅλως ἀπεφῄνατό τινα
<span class="lb" data-page="2.63" data-line="5" id="l2.63.5"></span>ἔχειν δόξαν ὑπὲρ τῆς τῶν οὔρων διακρίσεως. ἢ διὰ τί,
<span class="lb" data-page="2.63" data-line="6" id="l2.63.6"></span>προειπὼν εὐθὺς κατ’ ἀρχὰς τὸν καθ’ ὅλου λόγον, ὡς ὑπὲρ
<span class="lb" data-page="2.63" data-line="7" id="l2.63.7"></span>τῶν φυσικῶν ἐνεργειῶν ἐρεῖ, πρῶτον αἵτινές τέ εἰσι καὶ
<span class="lb" data-page="2.63" data-line="8" id="l2.63.8"></span>πῶς γίγνονται, καὶ διὰ τίνων τόπων, ἐπὶ τῆς τῶν οὔρων
<span class="lb" data-page="2.63" data-line="9" id="l2.63.9"></span>διακρίσεως, ὅτι μὲν διὰ νεφρῶν, ἀπεφῄνατο, τὸ δ’, ὅπως
<span class="lb" data-page="2.63" data-line="10" id="l2.63.10"></span>γίγνεται, παρέλιπε. μάτην οὖν ἡμᾶς καὶ περὶ τῆς πέψεως
<span class="lb" data-page="2.63" data-line="11" id="l2.63.11"></span>ἐδίδαξεν, ὅπως γίγνεται, καὶ περὶ τῆς τοῦ χολώδους περιττώματος
<span class="lb" data-page="2.63" data-line="12" id="l2.63.12"></span>διακρίσεως κατατρίβει. ἤρκει γὰρ εἰπεῖν καὶ ταῦτα
<span class="lb" data-page="2.63" data-line="13" id="l2.63.13"></span>τὰ μόρια, δι’ ὧν γίγνεται, τὸ δ’ ὅπως παραλιπεῖν. ἀλλὰ
<span class="lb" data-page="2.63" data-line="14" id="l2.63.14"></span>περὶ μὲν ἐκείνων εἶχε λέγειν, οὐ μόνον δι’ ὧν ὀργάνων,
<span class="lb" data-page="2.63" data-line="15" id="l2.63.15"></span>ἀλλὰ καὶ καθ’ ὅντινα γίνεται τρόπον, ὥσπερ, οἶμαι, καὶ
<span class="lb" data-page="2.63" data-line="16" id="l2.63.16"></span>περὶ τῆς ἀναδόσεως. οὐ γὰρ ἤρκεσεν αὐτῷ μόνον εἰπεῖν,
<span class="lb" data-page="2.63" data-line="17" id="l2.63.17"></span>ὅτι διὰ φλεβῶν, ἀλλὰ καὶ πῶς, ὑπεξῆλθεν, ὅτι τῇ πρὸς
<span class="pb" data-page="2.64" id="p2.64"></span>
<span class="lb" data-page="2.64" data-line="1" id="l2.64.1"></span>τὸ κενούμενον ἀκολουθίᾳ. περὶ δὲ τῶν οὔρων τε καὶ διακρίσεως,
<span class="lb" data-page="2.64" data-line="2" id="l2.64.2"></span>ὅτι μὲν διὰ νεφρῶν γίνεται, γράφει, τὸ δ’ ὅπως
<span class="lb" data-page="2.64" data-line="3" id="l2.64.3"></span>οὐκέτι προστίθησιν. οὔτε γὰρ, οἶμαι, τὴν πρὸς τὸ κενούμενον
<span class="lb" data-page="2.64" data-line="4" id="l2.64.4"></span>ἀκολουθίαν ἦν εἰπεῖν· οὕτω γὰρ ἂν οὐδεὶς ὑπὸ
<span class="lb" data-page="2.64" data-line="5" id="l2.64.5"></span>ἰσχουρίας ἀπέθανεν οὐδέποτε, μὴ δυναμένου πλέονος ἐπιῤῥυῆναί
<span class="lb" data-page="2.64" data-line="6" id="l2.64.6"></span>ποτε παρὰ τὸ κενούμενον· ἄλλης γὰρ αἰτίας μηδεμιᾶς
<span class="lb" data-page="2.64" data-line="7" id="l2.64.7"></span>προστεθείσης, ἀλλὰ μόνης τῆς πρὸς τὸ κενούμενον
<span class="lb" data-page="2.64" data-line="8" id="l2.64.8"></span>ἀκολουθίας ποδηγούσης τὸ συνεχὲς, οὐκ ἐγχωρεῖ πλέον ἐπιῤῥυῆναί
<span class="lb" data-page="2.64" data-line="9" id="l2.64.9"></span>ποτε τοῦ κενουμένου. ἀλλ’ οὐδ’ ἄλλην τινὰ προσθεῖναι
<span class="lb" data-page="2.64" data-line="10" id="l2.64.10"></span>πιθανὴν αἰτίαν εἶχεν, ὡς ἐπὶ τῆς ἀναδόσεως τὴν
<span class="lb" data-page="2.64" data-line="11" id="l2.64.11"></span>ἔκθλιψιν τῆς γαστρός. ἀλλ’ αὕτη γ’ ἐπὶ τοῦ κατὰ τὴν
<span class="lb" data-page="2.64" data-line="12" id="l2.64.12"></span>κοιλίαν αἵματος ἀπολώλει τελέως, οὐ τῷ μήκει μόνον τῆς
<span class="lb" data-page="2.64" data-line="13" id="l2.64.13"></span>ἀποστάσεως ἐκλυθεῖσα, ἀλλὰ καὶ τῷ τὴν καρδίαν ὑπερκειμένην
<span class="lb" data-page="2.64" data-line="14" id="l2.64.14"></span>ἐξαρπάζειν αὐτῆς σφοδρῶς καθ’ ἑκάστην διαστολὴν
<span class="lb" data-page="2.64" data-line="15" id="l2.64.15"></span>οὐκ ὀλίγον αἷμα. μόνη δή τις ἔτι καὶ πάντων ἔρημος ἀπολείπεται
<span class="lb" data-page="2.64" data-line="16" id="l2.64.16"></span>τῶν σοφισμάτων ἐν τοῖς κάτω τῆς κοίλης ἡ πρὸς
<span class="pb" data-page="2.65" id="p2.65"></span>
<span class="lb" data-page="2.65" data-line="1" id="l2.65.1"></span>τὸ κενοόμενον ἀκολουθία, διά τε τοὺς ἐπὶ ταῖς ἰσχουρίαις
<span class="lb" data-page="2.65" data-line="2" id="l2.65.2"></span>ἀποθνήσκοντας ἀπολωλεκυῖα τὴν πιθανότητα, καὶ διὰ τὴν
<span class="lb" data-page="2.65" data-line="3" id="l2.65.3"></span>τῶν νεφρῶν θέσιν οὐδὲν ἧττον. Εἰ μὲν γὰρ ἅπαν ἐπ’
<span class="lb" data-page="2.65" data-line="4" id="l2.65.4"></span>αὐτοὺς ἐφέρετο τὸ αἷμα, δεόντως ἄν τις ἅπαν ἔφασκεν
<span class="lb" data-page="2.65" data-line="5" id="l2.65.5"></span>αὐτὸ καθαίρεσθαι. νυνὶ δὲ, οὐ γὰρ ὅλον, ἀλλὰ τοσοῦτον
<span class="lb" data-page="2.65" data-line="6" id="l2.65.6"></span>αὐτοῦ μέρος, ὅσον αἱ μέχρι νεφρῶν δέχονται φλέβες, ἐπ’.
<span class="lb" data-page="2.65" data-line="7" id="l2.65.7"></span>αὐτοὺς ἔρχεται, καὶ μόνον ἐκεῖνο καθαρθήσεται. καὶ τὸ
<span class="lb" data-page="2.65" data-line="8" id="l2.65.8"></span>μὲν ὀῤῥῶδες αὐτοῦ καὶ λεπτὸν οἷον δι’ ἠθμῶν τινων
<span class="lb" data-page="2.65" data-line="9" id="l2.65.9"></span>τῶν νεφρῶν διαδύσεται· τὸ δ’ αἱματῶδές τε καὶ παχὺ,
<span class="lb" data-page="2.65" data-line="10" id="l2.65.10"></span>κατὰ τὰς φλέβας ὑπομένον, ἐμποδὼν στήσεται τῷ κατόπιν
<span class="lb" data-page="2.65" data-line="11" id="l2.65.11"></span>ἐπιῤῥέοντι. παλινδρομεῖν οὖν αὐτὸ πρότερον ἐπὶ τὴν κοίλην
<span class="lb" data-page="2.65" data-line="12" id="l2.65.12"></span>ἀναγκαῖον, καὶ κενὰς οὕτως ἐργάζεσθαι τὰς ἐπὶ τοὺς νεφροὺς
<span class="lb" data-page="2.65" data-line="13" id="l2.65.13"></span>ἰούσας φλέβας· <span class="milestone ed2page" data-n="5.29" data-unit="ed2page" id="ed2page.5.29"></span>αἳ δεύτερον οὐκέτι |παρακομιοῦσιν
<span class="lb" data-page="2.65" data-line="14" id="l2.65.14"></span>ἐπ’ αὐτοὺς ἀκάθαρτον αἷμα· κατειληφότος γὰρ αὐτὰς τοῦ
<span class="lb" data-page="2.65" data-line="15" id="l2.65.15"></span>προτέρου, πάροδος οὐδεμία λέλειπται. τίς οὖν ἡμῖν δύναμις
<span class="lb" data-page="2.65" data-line="16" id="l2.65.16"></span>ἀπάξει πάλιν ὀπίσω τῶν νεφρῶν τὸ καθαρὸν αἷμα; τίς δὲ
<span class="lb" data-page="2.65" data-line="17" id="l2.65.17"></span>τοῦτο μὲν διαδεξαμένη κελεύσει πρὸς τὸ κάτω μέρος ἰέναι
<span class="lb" data-page="2.65" data-line="18" id="l2.65.18"></span>τῆς κοίλης, ἑτέρῳ δ’ ἄνωθεν ἐπιφερομένῳ προστάξει, πρὶν
<span class="pb" data-page="2.66" id="p2.66"></span>
<span class="lb" data-page="2.66" data-line="1" id="l2.66.1"></span>ἐπὶ τοὺς νεφροὺς ἀπελθεῖν, μὴ φέρεσθαι; ταῦτ’ οὖν
<span class="lb" data-page="2.66" data-line="2" id="l2.66.2"></span>ἅπαντα συνιδὼν ὁ Ἐρασίστρατος ἀποριῶν μεστὰ, καὶ μίαν
<span class="lb" data-page="2.66" data-line="3" id="l2.66.3"></span>μόνην δόξαν εὔπορον εὑρὼν ἐν ἅπασι τὴν τῆς ὁλκῆς, οὔτ’
<span class="lb" data-page="2.66" data-line="4" id="l2.66.4"></span>ἀπορεῖσθαι βουλόμενος, οὔτε τὰ πρὸς Ἱπποκράτους ἐθέλων
<span class="lb" data-page="2.66" data-line="5" id="l2.66.5"></span>λέγειν, ἄμεινον ὑπέλαβε σιωπητέον εἶναι περὶ τοῦ τρόπου
<span class="lb" data-page="2.66" data-line="6" id="l2.66.6"></span>τῆς διακρίσεως. ἀλλ’ εἰ κᾀκεῖνος ἐσιώπησεν, ἡμεῖς οὐ σιγήσομεν.
<span class="lb" data-page="2.66" data-line="7" id="l2.66.7"></span>ἴσμεν γὰρ, ὡς οὐκ ἐνδέχεται παρελθόντα τὴν Ἱπποκράτειον
<span class="lb" data-page="2.66" data-line="8" id="l2.66.8"></span>δόξαν, εἶθ’ ἕτερόν τι περὶ τῆς τῶν νεφρῶν
<span class="lb" data-page="2.66" data-line="9" id="l2.66.9"></span>ἐνεργείας εἰπόντα, μὴ οὐ καταγέλαστον εἶναι παντάπασι.
<span class="lb" data-page="2.66" data-line="10" id="l2.66.10"></span>διὰ τοῦτο Ἐρασίστρατος μὲν ἐσιώπησεν, Ἀσκληπιάδης δ’
<span class="lb" data-page="2.66" data-line="11" id="l2.66.11"></span>ἐψεύσατο, παραπλησίως οἰκέταις, λάλοις μὲν τὰ πρόσθεν
<span class="lb" data-page="2.66" data-line="12" id="l2.66.12"></span>τοῦ βίου, καὶ πολλὰ πολλάκις ἐγκλήματα διαλυσαμένοις ὑπὸ
<span class="lb" data-page="2.66" data-line="13" id="l2.66.13"></span>περιττῆς πανουργίας, ἐπ’ αὐτοφώρῳ δέ ποτε κατειλημμένοις,
<span class="lb" data-page="2.66" data-line="14" id="l2.66.14"></span>εἶτ’ οὐδὲν ἐξευρίσκουσι σόφισμα, κᾄπειτ’ ἐνταῦθα τοῦ μὲν
<span class="lb" data-page="2.66" data-line="15" id="l2.66.15"></span>αἰδημονεστέρου σιωπῶντος, οἷον ἀποπληξίᾳ τινὶ κατειλημμένου,
<span class="lb" data-page="2.66" data-line="16" id="l2.66.16"></span>τοῦ δ’ ἀναισχυντοτέρου κρύπτοντος μὲν ἔθ’
<span class="lb" data-page="2.66" data-line="17" id="l2.66.17"></span>ὑπὸ μάλης τὸ ζητούμενον, ἐξομνυμένου δὲ καὶ μηδ’ ἑωρακέναι
<span class="lb" data-page="2.66" data-line="18" id="l2.66.18"></span>πώποτε φάσκοντος. οὕτω γάρ τοι ὁ Ἀσκληπιάδης,
<span class="pb" data-page="2.67" id="p2.67"></span>
<span class="lb" data-page="2.67" data-line="1" id="l2.67.1"></span>ἐπιλειπόντων αὐτῷ τῶν τῆς πανουργίας σοφισμάτων, καὶ
<span class="lb" data-page="2.67" data-line="2" id="l2.67.2"></span>μήτε τῆς πρὸς τὸ λεπτομερὲς φορᾶς ἐχούσης ἔτι χώραν ἐνταυθοῖ
<span class="lb" data-page="2.67" data-line="3" id="l2.67.3"></span>ληρεῖσθαι, μήθ’ ὡς ὑπὸ τῶν νεφρῶν γεννᾶται τουτὶ
<span class="lb" data-page="2.67" data-line="4" id="l2.67.4"></span>τὸ περίττωμα, καθάπερ ὑπὸ τῶν ἐν ἥπατι πόρων ἡ χολὴ,
<span class="lb" data-page="2.67" data-line="5" id="l2.67.5"></span>ἀδύνατον ὂν, εἰπόντα, μὴ οὐ μέγιστον ὄφλειν γέλωτα,
<span class="lb" data-page="2.67" data-line="6" id="l2.67.6"></span>ἐξόμνυταί τε καὶ ψεύδεται φανερῶς, οὐ διῆκον λέγων ἐπὶ
<span class="lb" data-page="2.67" data-line="7" id="l2.67.7"></span>τοὺς νεφροὺς τὸ οὖρον, ἀλλ’ ἀτμοειδῶς εὐθὺς ἐκ τῶν
<span class="lb" data-page="2.67" data-line="8" id="l2.67.8"></span>κατὰ τὴν κοιλίαν μερῶν εἰς τὴν κύστιν ἀθροίζεσθαι. οὗτοι
<span class="lb" data-page="2.67" data-line="9" id="l2.67.9"></span>μὲν οὖν τοῖς ἐπ’ αὐτοφώρῳ κατειλημμένοις οἰκέταις ὁμοίως
<span class="lb" data-page="2.67" data-line="10" id="l2.67.10"></span>ἐκπλαγέντες, ὁ μὲν ἐσιώπησεν, ὁ δ’ ἀναισχύντως
<span class="lb" data-page="2.67" data-line="11" id="l2.67.11"></span>ψεύδεται.
</p>
          </article>

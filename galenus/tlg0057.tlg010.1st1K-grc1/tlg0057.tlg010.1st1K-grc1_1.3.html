<article xmlns="http://www.w3.org/1999/xhtml" id="urn:cts:greekLit:tlg0057.tlg010.1st1K-grc1:1.3">
<span class="pb page1" data-page="2.7" id="p2.7"></span>
<span class="milestone ed1page page1" data-n="1.88" data-unit="ed1page" id="ed1page.1.88"></span>
<span class="milestone ed2page page1" data-n="5.10" data-unit="ed2page" id="ed2page.5.10"></span>
            <p>
<span class="lb" data-page="2.7" data-line="15" id="l2.7.15"></span>Ἐμοὶ μὲν οὖν καὶ φλὲψ καὶ τῶν ἄλλων
<span class="lb" data-page="2.7" data-line="16" id="l2.7.16"></span>ἁπάντων ἕκαστον διὰ τὴν ἐκ τῶν τεττάρων ποιὰν κρᾶσιν
<span class="lb" data-page="2.7" data-line="17" id="l2.7.17"></span>ᾡδί πως ἐνεργεῖν δοκεῖ. εἰσὶ δ’ οὐκ ὀλίγοι τινὲς ἄνδρες,
<span class="pb" data-page="2.8" id="p2.8"></span>
<span class="lb" data-page="2.8" data-line="1" id="l2.8.1"></span>οὐδὲ ἄδοξοι, φιλόσοφοί τε καὶ ἰατροὶ, οἱ τῷ μὲν θερμῷ
<span class="lb" data-page="2.8" data-line="2" id="l2.8.2"></span>καὶ τῷ ψυχρῷ τὸ δρᾷν ἀναφέροντες, ὑποβάλλοντες δ’ αὐτοῖς
<span class="lb" data-page="2.8" data-line="3" id="l2.8.3"></span>παθητικὰ τό τε ξηρὸν καὶ τὸ ὑγρόν. καὶ πρῶτός γ’ Ἀριστοτέλης
<span class="lb" data-page="2.8" data-line="4" id="l2.8.4"></span><span class="milestone ed2page" data-n="5.11" data-unit="ed2page" id="ed2page.5.11"></span>τὰς τῶν κατὰ μέρος ἁπάντων αἰτίας εἰς ταύτας
<span class="lb" data-page="2.8" data-line="5" id="l2.8.5"></span>ἀνάγειν πειρᾶται τὰς ἀρχάς. ἠκολούθησε δ’ ὕστερον
<span class="lb" data-page="2.8" data-line="6" id="l2.8.6"></span>αὐτῷ καὶ ὁ ἀπὸ τῆς στοᾶς χορός. καίτοι τούτοις μὲν, ὡς ἂν
<span class="lb" data-page="2.8" data-line="7" id="l2.8.7"></span>καὶ αὐτῶν τῶν στοιχείων τὴν εἰς ἄλληλα μεταβολὴν χύσεσι
<span class="lb" data-page="2.8" data-line="8" id="l2.8.8"></span>τέ τισι καὶ πιλήσεσιν ἀναφέρουσιν, εὔλογον ἦν ἀρχὰς δραστικὰς
<span class="lb" data-page="2.8" data-line="9" id="l2.8.9"></span>ποιήσασθαι τὸ θερμὸν καὶ τὸ ψυχρόν. Ἀριστοτέλει
<span class="lb" data-page="2.8" data-line="10" id="l2.8.10"></span>δ’ οὐχ οὕτως, ἀλλὰ τέτταρσι ποιότησιν εἰς τὴν τῶν
<span class="lb" data-page="2.8" data-line="11" id="l2.8.11"></span>στοιχείων γένεσιν χρωμένῳ βέλτιον ἦν καὶ τὰς τῶν κατὰ
<span class="lb" data-page="2.8" data-line="12" id="l2.8.12"></span>μέρος ἁπάσας αἰτίας εἰς ταύτας ἀνάγειν. τί δήποτ’ οὖν ἐν
<span class="lb" data-page="2.8" data-line="13" id="l2.8.13"></span>μὲν τοῖς περὶ γενέσεως καὶ φθορᾶς ταῖς τέτταρσι χρῆται,
<span class="lb" data-page="2.8" data-line="14" id="l2.8.14"></span>ἐν δὲ τοῖς μετεωρολογικοῖς καὶ τοῖς προβλήμασι καὶ ἄλλοθι
<span class="lb" data-page="2.8" data-line="15" id="l2.8.15"></span>πολλαχόθι ταῖς δύο μόναις; εἰ μὲν γὰρ, ὡς ἐν ζώοις
<span class="lb" data-page="2.8" data-line="16" id="l2.8.16"></span>τε καὶ φυτοῖς, μᾶλλον μὲν δρᾷν τὸ θερμὸν καὶ τὸ ψυχρὸν,
<span class="lb" data-page="2.8" data-line="17" id="l2.8.17"></span>ἧττον δὲ τό θ’ ὑγρὸν καὶ τὸ ξηρὸν ἀποφαίνοιτό τις, ἴσως
<span class="lb" data-page="2.8" data-line="18" id="l2.8.18"></span>ἂν ἔχοι καὶ τὸν Ἱπποκράτην σύμψηφον. εἰ δ’ ὡσαύτως ἐν
<span class="pb" data-page="2.9" id="p2.9"></span>
<span class="lb" data-page="2.9" data-line="1" id="l2.9.1"></span>ἅπασιν, οὐκ ἔτ’ οἶμαι συγχωρήσειν τοῦτο, μὴ ὅτι τὸν
<span class="lb" data-page="2.9" data-line="2" id="l2.9.2"></span>Ἱπποκράτην, ἀλλὰ μηδ’ αὐτὸν τὸν Ἀριστοτέλην, μεμνῆσθαί
<span class="lb" data-page="2.9" data-line="3" id="l2.9.3"></span>γε βουλόμενον, ὧν ἐν τοῖς περὶ γενέσεως καὶ φθορᾶς οὐχ
<span class="lb" data-page="2.9" data-line="4" id="l2.9.4"></span>ἁπλῶς, ἀλλὰ μετ’ ἀποδείξεως αὐτὸς ἡμᾶς ἐδίδαξεν. ἀλλὰ
<span class="lb" data-page="2.9" data-line="5" id="l2.9.5"></span>περὶ μὲν τούτων κᾀν τοῖς περὶ κράσεων, εἰς ὅσον ἰατρῷ
<span class="lb" data-page="2.9" data-line="6" id="l2.9.6"></span>χρήσιμον, ἐπεσκεψάμεθα.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg010.1st1K-grc1:1.4">
<span class="pb page1" data-page="2.9" id="p2.9"></span>
<span class="milestone ed1page page1" data-n="1.88" data-unit="ed1page" id="ed1page.1.88"></span>
<span class="milestone ed2page page1" data-n="5.11" data-unit="ed2page" id="ed2page.5.11"></span>
            <p>
<span class="lb" data-page="2.9" data-line="7" id="l2.9.7"></span>Ἡ δ’ οὖν δύναμις ἡ ἐν ταῖς φλεψὶν, ἡ αἱματοποιητικὴ
<span class="lb" data-page="2.9" data-line="8" id="l2.9.8"></span>προσαγορευομένη, καὶ πᾶσα δ’ ἄλλη δύναμις
<span class="lb" data-page="2.9" data-line="9" id="l2.9.9"></span>ἐν τῷ πρός τι νενόηται. πρώτη μὲν γὰρ ἡ δύναμις
<span class="lb" data-page="2.9" data-line="10" id="l2.9.10"></span>τῆς ἐνεργείας αἰτία· ἤδη δὲ καὶ τοῦ ἔργου κατά τι συμβεβηκός.
<span class="lb" data-page="2.9" data-line="11" id="l2.9.11"></span>ἀλλ’ εἴπερ ἡ αἰτία πρός τι, τοῦ γὰρ ὑπ’ αὐτῆς
<span class="lb" data-page="2.9" data-line="12" id="l2.9.12"></span>γιγνομένου μόνου, τῶν δ’ ἄλλων οὐδενὸς, εὔδηλον, ὅτι καὶ
<span class="lb" data-page="2.9" data-line="13" id="l2.9.13"></span>ἡ δύναμις ἐν τῷ πρός τι. καὶ μέχρι γ’ ἂν ἀγνοῶμεν τὴν
<span class="lb" data-page="2.9" data-line="14" id="l2.9.14"></span>οὐσίαν τῆς ἐνεργούσης αἰτίας, δύναμιν αὐτὴν ὀνομάζομεν,
<span class="lb" data-page="2.9" data-line="15" id="l2.9.15"></span>εἶναί τινα λέγοντες ἐν ταῖς φλεψὶν αἵματος ποιητικὴν δύναμιν.
<span class="lb" data-page="2.9" data-line="16" id="l2.9.16"></span>ὡσαύτως δὲ κᾀν τῇ κοιλίᾳ πεπτικὴν, κᾀν τῇ καρδίᾳ
<span class="lb" data-page="2.9" data-line="17" id="l2.9.17"></span>σφυγμικὴν, καὶ καθ’ ἕκαστον τῶν ἄλλων ἰδίαν τινὰ τῆς
<span class="pb" data-page="2.10" id="p2.10"></span>
<span class="lb" data-page="2.10" data-line="1" id="l2.10.1"></span>κατὰ τὸ μόριον ἐνεργείας. εἴπερ οὖν μεθόδῳ μέλλοιμεν
<span class="lb" data-page="2.10" data-line="2" id="l2.10.2"></span>ἐξευρήσειν, ὁπόσαι τε καὶ ὁποῖαί τινες |αἱ δυνάμεις εἰσὶν,
<span class="lb" data-page="2.10" data-line="3" id="l2.10.3"></span>ἀπὸ τῶν ἔργων ἡμῖν ἀρκτέον. ἕκαστον γὰρ αὐτῶν ὑπό τινος
<span class="lb" data-page="2.10" data-line="4" id="l2.10.4"></span>ἐνεργείας γίγνεται, καὶ τούτων ἑκάστης προηγεῖταί τις
<span class="lb" data-page="2.10" data-line="5" id="l2.10.5"></span>αἰτία.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg010.1st1K-grc1:1.6">
<span class="pb page1" data-page="2.11" id="p2.11"></span>
<span class="milestone ed1page page1" data-n="1.88" data-unit="ed1page" id="ed1page.1.88"></span>
<span class="milestone ed2page page1" data-n="5.12" data-unit="ed2page" id="ed2page.5.12"></span>
            <p>
<span class="lb" data-page="2.11" data-line="8" id="l2.11.8"></span>Περὶ πρώτης οὖν τῆς γενέσεως εἴπωμεν, ἣν
<span class="lb" data-page="2.11" data-line="9" id="l2.11.9"></span>ἐξ ἀλλοιώσεώς τε καὶ διαπλάσεως ἐλέγομεν γίνεσθαι. καταβληθέντος
<span class="lb" data-page="2.11" data-line="10" id="l2.11.10"></span>δὴ τοῦ σπέρματος εἰς τὴν μήτραν, ἢ εἰς τὴν
<span class="lb" data-page="2.11" data-line="11" id="l2.11.11"></span>γῆν, οὐδὲν γὰρ διαφέρει, χρόνοις τισὶν ὡρισμένοις πάμπολλα
<span class="lb" data-page="2.11" data-line="12" id="l2.11.12"></span>συνίσταται μόρια τῆς γεννωμένης οὐσίας, ξηρότητι,
<span class="lb" data-page="2.11" data-line="13" id="l2.11.13"></span>καὶ ὑγρότητι, καὶ θερμότητι, καὶ ψυχρότητι, καὶ τοῖς ἄλλοις
<span class="lb" data-page="2.11" data-line="14" id="l2.11.14"></span>ἅπασιν, ὅσα τούτοις ἕπεται, διαφέροντα. τὰ δ’ ἑπόμενα
<span class="lb" data-page="2.11" data-line="15" id="l2.11.15"></span>γινώσκεις, εἴπερ ὅλως ἐφιλοσόφησάς τι περὶ γενέσεως καὶ
<span class="lb" data-page="2.11" data-line="16" id="l2.11.16"></span>φθορᾶς, εἴπερ ὅλως ἐφιλοσόφησάς τι περὶ γενέσεως καὶ
<span class="lb" data-page="2.11" data-line="17" id="l2.11.17"></span>φθορὰς. αἱ λοιπαὶ γὰρ τῶν ἁπτῶν ὀνομαζομένων διαφοραὶ
<span class="lb" data-page="2.11" data-line="18" id="l2.11.18"></span>ταῖς εἰρημέναις ἕπονται πρώτως καὶ μάλιστα· μετὰ δὲ ταύτας
<span class="pb" data-page="2.12" id="p2.12"></span>
<span class="lb" data-page="2.12" data-line="1" id="l2.12.1"></span>αἱ γευσταί τε καὶ ὀσφρηταὶ καὶ ὁραταί. σκληρότης
<span class="lb" data-page="2.12" data-line="2" id="l2.12.2"></span>μὲν οὖν, καὶ μαλακότης, καὶ γλισχρότης, καὶ κραυρότης,
<span class="lb" data-page="2.12" data-line="3" id="l2.12.3"></span>καὶ κουφότης, καὶ βαρύτης, καὶ πυκνότης, καὶ ἀραιότης,
<span class="lb" data-page="2.12" data-line="4" id="l2.12.4"></span>καὶ λειότης, καὶ τραχύτης, καὶ παχύτης, καὶ λεπτότης
<span class="lb" data-page="2.12" data-line="5" id="l2.12.5"></span>ἁπταὶ διαφοραὶ, καὶ εἴρηται περὶ πασῶν Ἀριστοτέλει καλῶς.
<span class="lb" data-page="2.12" data-line="6" id="l2.12.6"></span>οἶσθα δὲ δήπου καὶ τὰς ὀσφρητάς τε καὶ ὁρατὰς
<span class="lb" data-page="2.12" data-line="7" id="l2.12.7"></span>καὶ γευστὰς διαφοράς. ὥστ’, εἰ μὲν τὰς πρώτας τε καὶ στοιχειώδεις
<span class="lb" data-page="2.12" data-line="8" id="l2.12.8"></span>ἀλλοιωτικὰς δυνάμεις ζητοίης, ὑγρότης τ’ ἐστὶ, καὶ
<span class="lb" data-page="2.12" data-line="9" id="l2.12.9"></span>ξηρότης, καὶ θερμότης, καὶ ψυχρότης· εἰ δὲ τὰς ἐκ τῆς
<span class="lb" data-page="2.12" data-line="10" id="l2.12.10"></span>τούτων κράσεως γινομένας, τοσαῦται καθ’ ἕκαστον ἔσονται
<span class="lb" data-page="2.12" data-line="11" id="l2.12.11"></span>ζῶον, ὅσαπερ ἂν αὐτοῦ τὰ αἰσθητὰ στοιχεῖα
<span class="lb" data-page="2.12" data-line="12" id="l2.12.12"></span>ὑπάρχῃ. καλεῖται δ’ αἰσθητὰ στοιχεῖα τὰ ὁμοιομερῆ πάντα
<span class="lb" data-page="2.12" data-line="13" id="l2.12.13"></span>τοῦ σώματος μόρια. καὶ ταῦτ’ οὐκ ἐκ μεθόδου τινὸς,
<span class="lb" data-page="2.12" data-line="14" id="l2.12.14"></span>ἀλλ’ αὐτόπτην γενόμενον ἐκμαθεῖν χρὴ διὰ τῶν ἀνατομῶν.
<span class="lb" data-page="2.12" data-line="15" id="l2.12.15"></span>ὀστοῦν δὴ, καὶ χόνδρον, καὶ νεῦρον, καὶ ὑμένα, καὶ σύνδεσμον,
<span class="lb" data-page="2.12" data-line="16" id="l2.12.16"></span>καὶ φλέβα, καὶ πάνθ’ ὅσα τοιαῦτα, κατὰ τὴν
<span class="lb" data-page="2.12" data-line="17" id="l2.12.17"></span>πρώτην τοῦ ζώου γένεσιν ἡ φύσις ἀπεργάζεται, δυνάμει
<span class="lb" data-page="2.12" data-line="18" id="l2.12.18"></span>χρωμένη, καθόλου μὲν εἰπεῖν, τῇ γεννητικῇ τε καὶ ἀλλοιωτικῇ,
<span class="pb" data-page="2.13" id="p2.13"></span>
<span class="lb" data-page="2.13" data-line="1" id="l2.13.1"></span>κατὰ μέρος δὲ θερμαντικῇ τε καὶ ψυκτικῇ καὶ ὑγραντικῇ
<span class="lb" data-page="2.13" data-line="2" id="l2.13.2"></span>καὶ ξηραντικῇ, καὶ ταῖς ἐκ τῆς τούτων κράσεως γενομέναις,
<span class="lb" data-page="2.13" data-line="3" id="l2.13.3"></span>οἷον ὀστοποιητικῇ τε καὶ νευροποιητικῇ καὶ χονδροποιητικῇ·
<span class="lb" data-page="2.13" data-line="4" id="l2.13.4"></span>σαφηνείας γὰρ ἕνεκα καὶ τούτοις τοῖς ὀνόμασι χρηστέον.
<span class="lb" data-page="2.13" data-line="5" id="l2.13.5"></span>ἔστι μὲν οὖν καὶ ἡ ἴδιος σὰρξ τοῦ ἥπατος ἐκ τούτου τοῦ γένους,
<span class="lb" data-page="2.13" data-line="6" id="l2.13.6"></span>καὶ ἡ τοῦ σπληνὸς, καὶ ἡ τῶν νεφρῶν, καὶ ἡ τοῦ πνεύμονος,
<span class="lb" data-page="2.13" data-line="7" id="l2.13.7"></span>καὶ ἡ τῆς καρδίας. οὕτω δὲ καὶ τοῦ ἐγκεφάλου τὸ ἴδιον σῶμα,
<span class="lb" data-page="2.13" data-line="8" id="l2.13.8"></span>καὶ τῆς γαστρὸς, καὶ τοῦ στομάχου, καὶ τῶν ἐντέρων, καὶ
<span class="lb" data-page="2.13" data-line="9" id="l2.13.9"></span>τῶν ὑστερῶν, αἰσθητὸν στοιχεῖόν ἐστιν ὁμοιομερές τε καὶ
<span class="lb" data-page="2.13" data-line="10" id="l2.13.10"></span>ἁπλοῦν καὶ ἀσύνθετον. ἂν γὰρ ἐξέλῃς ἑκάστου τῶν εἰρημένων
<span class="lb" data-page="2.13" data-line="11" id="l2.13.11"></span>τὰς ἀρτηρίας τε καὶ τὰς φλέβας καὶ τὰ νεῦρα, τὸ
<span class="lb" data-page="2.13" data-line="12" id="l2.13.12"></span>ὑπόλοιπον σῶμα τὸ καθ’ ἕκαστον ὄργανον ἁπλοῦν ἐστι καὶ
<span class="lb" data-page="2.13" data-line="13" id="l2.13.13"></span>στοιχειῶδες ὡς πρὸς αἴσθησιν. ὅσα δὲ τῶν τοιούτων ὀργάνων
<span class="lb" data-page="2.13" data-line="14" id="l2.13.14"></span>ἐκ δυοῖν σύγκειται χιτώνων, οὐχ ὁμοίων μὲν ἀλλήλοις,
<span class="lb" data-page="2.13" data-line="15" id="l2.13.15"></span>ἁπλοῦ δ’ ἑκατέρου, τούτων οἱ χιτῶνές εἰσι τὰ στοιχεῖα,
<span class="lb" data-page="2.13" data-line="16" id="l2.13.16"></span>καθάπερ τῆς τε γαστρὸς καὶ τοῦ στομάχου, καὶ τῶν
<span class="lb" data-page="2.13" data-line="17" id="l2.13.17"></span>ἐντέρων, καὶ τῶν ἀρτηριῶν. καὶ καθ’ ἑκάτερόν γε τῶν χιτώνων
<span class="lb" data-page="2.13" data-line="18" id="l2.13.18"></span>ἴδιος ἡ ἀλλοιωτικὴ δύναμις, ἡ ἐκ τοῦ παρὰ τῆς
<span class="pb" data-page="2.14" id="p2.14"></span>
<span class="lb" data-page="2.14" data-line="1" id="l2.14.1"></span>μητρὸς ἐπιμηνίου γεννήσασα τὸ μόριον. ὥστε τὰς κατὰ
<span class="lb" data-page="2.14" data-line="2" id="l2.14.2"></span>μέρος ἀλλοιωτικὰς δυνάμεις τοσαύτας εἶναι καθ’ ἕκαστον
<span class="lb" data-page="2.14" data-line="3" id="l2.14.3"></span>γένος ζώου, <span class="milestone ed2page" data-n="5.13" data-unit="ed2page" id="ed2page.5.13"></span>ὅσα περ ἂν ἔχῃ τὰ στοιχειώδη μόρια. καὶ
<span class="lb" data-page="2.14" data-line="4" id="l2.14.4"></span>μέντοι καὶ τὰς ἐνεργείας <span class="milestone ed1page" data-n="1.89" data-unit="ed1page" id="ed1page.1.89"></span>ἰδίας ἑκάστῳ τῶν κατὰ μέρος
<span class="lb" data-page="2.14" data-line="5" id="l2.14.5"></span>μορίων ἀναγκαῖον ὑπάρχειν, ὥσπερ καὶ τὰς χρείας, οἷον
<span class="lb" data-page="2.14" data-line="6" id="l2.14.6"></span>καὶ τῶν ἀπὸ τῶν νεφρῶν εἰς τὴν κύστιν διηκόντων πόρων,
<span class="lb" data-page="2.14" data-line="7" id="l2.14.7"></span>οἳ δὴ καὶ οὐρητῆρες καλοῦνται. οὗτοι γὰρ οὔτ’ ἀρτηρίαι
<span class="lb" data-page="2.14" data-line="8" id="l2.14.8"></span>εἰσὶν, ὅτι μήτε σφύζουσι, μήτ’ ἐκ δυοῖν χιτώνων συνεστήκασιν,
<span class="lb" data-page="2.14" data-line="9" id="l2.14.9"></span>οὔτε φλέβες, ὅτι μήθ’ αἷμα περιέχουσι, μήτ’ ἔοικεν
<span class="lb" data-page="2.14" data-line="10" id="l2.14.10"></span>αὐτῶν ὁ χιτὼν κατά τι τῷ τῆς φλεβός· ἀλλὰ καὶ
<span class="lb" data-page="2.14" data-line="11" id="l2.14.11"></span>νεύρων ἐπὶ πλέον ἀφεστήκασιν, ἢ τῶν εἰρημένων. τί ποτ’
<span class="lb" data-page="2.14" data-line="12" id="l2.14.12"></span>οὖν εἰσιν; ἐρωτᾷ τις, ὥσπερ ἀναγκαῖον ὂν ἅπαν μόριον ἢ
<span class="lb" data-page="2.14" data-line="13" id="l2.14.13"></span>ἀρτηρίαν, ἢ φλέβα, ἢ νεῦρον ὑπάρχειν, ἢ ἐκ τούτων πεπλέχθαι,
<span class="lb" data-page="2.14" data-line="14" id="l2.14.14"></span>καὶ μὴ τοῦτ’ αὐτὸ τὸ νῦν λεγόμενον, ὡς ἴδιος
<span class="lb" data-page="2.14" data-line="15" id="l2.14.15"></span>ἑκάστῳ τῶν κατὰ μέρος ὀργάνων ἐστὶν ἡ οὐσία. καὶ γὰρ
<span class="lb" data-page="2.14" data-line="16" id="l2.14.16"></span>καὶ αἱ κύστεις ἑκάτεραι, ἥ τε τὸ οὖρον ὑποδεχομένη καὶ ἡ
<span class="lb" data-page="2.14" data-line="17" id="l2.14.17"></span>τὴν ξανθὴν χολὴν, οὐ μόνον τῶν ἄλλων ἁπάντων, ἀλλὰ
<span class="lb" data-page="2.14" data-line="18" id="l2.14.18"></span>καὶ ἀλλήλων διαφέρουσι, καὶ οἱ εἰς τὸ ἧπαρ ἀποφυόμενοι
<span class="pb" data-page="2.15" id="p2.15"></span>
<span class="lb" data-page="2.15" data-line="1" id="l2.15.1"></span>πόροι, καθάπερ στόμαχοί τινες ἀπὸ τῆς χοληδόχου κύστεως,
<span class="lb" data-page="2.15" data-line="2" id="l2.15.2"></span>οὐδὲν οὔτ’ ἀρτηρίαις, οὔτε φλεψὶν, οὔτε νεύροις ἐοίκασιν.
<span class="lb" data-page="2.15" data-line="3" id="l2.15.3"></span>ἀλλὰ περὶ μὲν τούτων ἐπὶ πλέον ἐν ἄλλοις τέ τισι κᾀν
<span class="lb" data-page="2.15" data-line="4" id="l2.15.4"></span>τοῖς περὶ τῆς ἀνατομῆς Ἱπποκράτους εἴρηται. αἱ δὲ κατὰ
<span class="lb" data-page="2.15" data-line="5" id="l2.15.5"></span>μέρος ἅπασαι δυνάμεις τῆς φύσεως αἱ ἀλλοιωτικαὶ αὐτὴν
<span class="lb" data-page="2.15" data-line="6" id="l2.15.6"></span>μὲν τὴν οὐσίαν τῶν χιτώνων τῆς κοιλίας καὶ τῶν
<span class="lb" data-page="2.15" data-line="7" id="l2.15.7"></span>ἐντέρων καὶ τῶν ὑστερῶν ἀπετέλεσαν, οἵα πέρ ἐστι· τὴν
<span class="lb" data-page="2.15" data-line="8" id="l2.15.8"></span>δὲ σύνθεσιν αὐτῶν, καὶ τὴν τῶν ἐμφυομένων πλοκὴν, καὶ
<span class="lb" data-page="2.15" data-line="9" id="l2.15.9"></span>τὴν εἰς τὸ ἕτερον τῶν ἐντέρων ἔκφυσιν, καὶ τὴν τῆς ἔνδον
<span class="lb" data-page="2.15" data-line="10" id="l2.15.10"></span>κοιλότητος ἰτέαν, καὶ τἄλλα ὅσα τοιαῦτα, δύναμίς τις
<span class="lb" data-page="2.15" data-line="11" id="l2.15.11"></span>ἑτέρα διέπλασεν, ἣν διαπλαστικὴν ὀνομάζομεν. ἣν δὴ
<span class="lb" data-page="2.15" data-line="12" id="l2.15.12"></span>καὶ τεχνικὴν εἶναι λέγομεν, μᾶλλον δ’ ἀρίστην καὶ ἄκραν
<span class="lb" data-page="2.15" data-line="13" id="l2.15.13"></span>τέχνην, καὶ πάντα τινὸς ἕνεκα ποιοῦσαν, ὡς ἂν μηδὲν ἀργὸν
<span class="lb" data-page="2.15" data-line="14" id="l2.15.14"></span>εἶναι, μήτε περιττὸν, μηδ’ ὅλως οὕτως ἔχον, ὡς δύνασθαι
<span class="lb" data-page="2.15" data-line="15" id="l2.15.15"></span>βέλτιον ἑτέρως ἔχειν. ἀλλὰ τοῦτο μὲν ἐν τοῖς περὶ
<span class="lb" data-page="2.15" data-line="16" id="l2.15.16"></span>χρείας μορίων ἀποδείξομεν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg010.1st1K-grc1:1.8">
<span class="pb page1" data-page="2.18" id="p2.18"></span>
<span class="milestone ed1page page1" data-n="1.89" data-unit="ed1page" id="ed1page.1.89"></span>
<span class="milestone ed2page page1" data-n="5.14" data-unit="ed2page" id="ed2page.5.14"></span>
            <p>
<span class="lb" data-page="2.18" data-line="15" id="l2.18.15"></span>Καὶ τοίνυν ὁ λόγος ἥκειν ἔοικεν ὁ περὶ
<span class="lb" data-page="2.18" data-line="16" id="l2.18.16"></span>θρέψεως, ὃς δὴ λοιπός ἐστι καὶ τρίτος ὧν γ’ ἐξαρχῆς
<span class="lb" data-page="2.18" data-line="17" id="l2.18.17"></span>προὐθέμεθα. τοῦ γὰρ ἐπιῤῥέοντος ἐν εἴδει τροφῆς παντὶ
<span class="pb" data-page="2.19" id="p2.19"></span>
<span class="lb" data-page="2.19" data-line="1" id="l2.19.1"></span>μορίῳ τοῦ τρεφομένου σώματος προσπλαττομένου, θρέψις
<span class="lb" data-page="2.19" data-line="2" id="l2.19.2"></span>μὲν ἡ ἐνέργεια, θρεπτικὴ δὲ δύναμις ἡ αἰτία. ἀλλοίωσις
<span class="lb" data-page="2.19" data-line="3" id="l2.19.3"></span>μὲν δὴ κᾀνταῦθα τὸ γένος τῆς ἐνεργείας, ἀλλ’ οὐχ οἵα
<span class="lb" data-page="2.19" data-line="4" id="l2.19.4"></span>περ ἐν τῇ γενέσει. ἐκεῖ μὲν γὰρ οὐκ ὂν ὀστοῦν πρότερον
<span class="lb" data-page="2.19" data-line="5" id="l2.19.5"></span>ὕστερον ἐγένετο· κατὰ δὲ τὴν θρέψιν τῷ ἤδη γεγονότι
<span class="lb" data-page="2.19" data-line="6" id="l2.19.6"></span>συνεξομοιοῦται τὸ ἐπιῤῥέον, καὶ διὰ τοῦτ’ εὐλόγως ἐκείνην
<span class="lb" data-page="2.19" data-line="7" id="l2.19.7"></span>μὲν τὴν ἀλλοίωσιν γένεσιν, ταύτην δ’ ἐξομοίωσίν τε καὶ
<span class="lb" data-page="2.19" data-line="8" id="l2.19.8"></span>ὁμοίωσιν ὀνομάζομεν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg010.1st1K-grc1:1.9">
<span class="pb page1" data-page="2.19" id="p2.19"></span>
<span class="milestone ed1page page1" data-n="1.89" data-unit="ed1page" id="ed1page.1.89"></span>
<span class="milestone ed2page page1" data-n="5.14" data-unit="ed2page" id="ed2page.5.14"></span>
            <p>
<span class="lb" data-page="2.19" data-line="9" id="l2.19.9"></span>Ἐπεὶ δὲ περὶ τῶν τριῶν δυνάμεων τῆς φύσεως
<span class="lb" data-page="2.19" data-line="10" id="l2.19.10"></span>αὐτάρκως εἴρηται, καὶ φαίνεται μηδὲ μιᾶς ἄλλης
<span class="lb" data-page="2.19" data-line="11" id="l2.19.11"></span>προσδεῖσθαι τὸ ζῶον, ἔχον γε καὶ ὅπως αὐξηθῇ, καὶ ὅπως
<span class="lb" data-page="2.19" data-line="12" id="l2.19.12"></span>τελειωθῇ, καὶ ὅπως ἕως πλείστου διαφυλαχθῇ, δόξειε μὲν
<span class="lb" data-page="2.19" data-line="13" id="l2.19.13"></span>ἂν ἴσως ἱκανῶς ἔχειν ὁ λόγος οὗτος ἤδη, καὶ πάσας ἐξηγεῖσθαι
<span class="lb" data-page="2.19" data-line="14" id="l2.19.14"></span>τὰς τῆς φύσεως δυνάμεις. ἀλλ’ εἴ τις πάλιν ἐννοήσειεν,
<span class="lb" data-page="2.19" data-line="15" id="l2.19.15"></span>ὡς οὐδενὸς οὐδέπω τῶν τοῦ ζώου μορίων ἐφήψατο,
<span class="lb" data-page="2.19" data-line="16" id="l2.19.16"></span>κοιλίας λέγω, καὶ ἐντέρων, καὶ ἥπατος, καὶ τῶν ὁμοίων,
<span class="lb" data-page="2.19" data-line="17" id="l2.19.17"></span>οὐδ’ ἐξηγήσατο τὰς ἐν αὐτοῖς δυνάμεις, αὖθις ἂν δόξειεν
<span class="lb" data-page="2.19" data-line="18" id="l2.19.18"></span>οἷον προοίμιόν τι μόνον εἰρῆσθαι τῆς χρησίμου διδασκαλίας.
<span class="pb" data-page="2.20" id="p2.20"></span>
<span class="lb" data-page="2.20" data-line="1" id="l2.20.1"></span>τὸ γὰρ σύμπαν ᾧδ’ ἔχει. γένεσις καὶ αὔξησις καὶ θρέψις
<span class="lb" data-page="2.20" data-line="2" id="l2.20.2"></span>τὰ πρῶτα καὶ οἷον κεφάλαια τῶν ἔργων ἐστὶ τῆς φύσεως.
<span class="lb" data-page="2.20" data-line="3" id="l2.20.3"></span>ὥστε καὶ αἱ τούτων ἐργαστικαὶ δυνάμεις αἱ πρῶται
<span class="lb" data-page="2.20" data-line="4" id="l2.20.4"></span>τρεῖς εἰσι καὶ κυριώταται. δέονται δ’ εἰς ὑπηρεσίαν, ὡς
<span class="lb" data-page="2.20" data-line="5" id="l2.20.5"></span>ἤδη λέλεκται, καὶ ἀλλήλων, καὶ ἄλλων. <span class="milestone ed2page" data-n="5.15" data-unit="ed2page" id="ed2page.5.15"></span>τίνων μὲν οὖν
<span class="lb" data-page="2.20" data-line="6" id="l2.20.6"></span>ἡ γεννητική τε καὶ αὐξητικὴ δέονται, λέλεκται· τίνων δ’ ἡ
<span class="lb" data-page="2.20" data-line="7" id="l2.20.7"></span>θρεπτικὴ, νῦν εἰρήσεται.
</p>
          </article>

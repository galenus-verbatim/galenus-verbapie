<article xmlns="http://www.w3.org/1999/xhtml" id="urn:cts:greekLit:tlg0057.tlg010.1st1K-grc1:2.5">
<span class="pb page1" data-page="2.93" id="p2.93"></span>
<span class="milestone ed1page page1" data-n="1.100" data-unit="ed1page" id="ed1page.1.100"></span>
<span class="milestone ed2page page1" data-n="5.38" data-unit="ed2page" id="ed2page.5.38"></span>
            <p>
<span class="lb" data-page="2.93" data-line="14" id="l2.93.14"></span>Ὡς νῦν γε πόλεμος οὐ σμικρός ἐστι τοῖς
<span class="lb" data-page="2.93" data-line="15" id="l2.93.15"></span>Ἐρασιστρατείοις, οὐ πρὸς τοὺς ἄλλους μόνους, ἀλλὰ καὶ
<span class="lb" data-page="2.93" data-line="16" id="l2.93.16"></span>πρὸς ἀλλήλους, καὶ οὐκ ἔχουσιν ὅπως ἐξηγήσωνται τὴν ἐκ
<span class="lb" data-page="2.93" data-line="17" id="l2.93.17"></span>τοῦ πρώτου τῶν καθόλου λόγων λέξιν, ἐν ᾗ φησιν· Εἰς τὸ
<span class="pb" data-page="2.94" id="p2.94"></span>
<span class="lb" data-page="2.94" data-line="1" id="l2.94.1"></span>αὐτὸ δ’ ἀνεστομωμένων ἑτέρων δύο ἀγγείων, τῶν τ’ ἐπὶ
<span class="lb" data-page="2.94" data-line="2" id="l2.94.2"></span>τὴν χοληδόχον τεινόντων καὶ τῶν ἐπὶ τὴν κοίλην φλέβα,
<span class="lb" data-page="2.94" data-line="3" id="l2.94.3"></span>συμβαίνει τῆς ἀναφερομένης ἐκ τῆς κοιλίας τροφῆς τὰ ἐναρμόζοντα
<span class="lb" data-page="2.94" data-line="4" id="l2.94.4"></span>ἑκατέροις τῶν στομάτων εἰς ἑκάτερα τῶν ἀγγείων
<span class="lb" data-page="2.94" data-line="5" id="l2.94.5"></span>μεταλαμβάνεσθαι, καὶ τὰ μὲν ἐπὶ τὴν χοληδόχον φέρεσθαι,
<span class="lb" data-page="2.94" data-line="6" id="l2.94.6"></span>τὰ δ’ ἐπὶ τὴν κοίλην φλέβα περαιοῦσθαι. τὸ γὰρ εἰς τὸ
<span class="lb" data-page="2.94" data-line="7" id="l2.94.7"></span>αὐτὸ ἀνεστομωμένον, ὃ κατ’ ἀρχὰς τῆς λέξεως γέγραπται,
<span class="lb" data-page="2.94" data-line="8" id="l2.94.8"></span>τί ποτε χρὴ νοῆσαι, χαλεπὸν εἰπεῖν. ἤτοι γὰρ οὕτως εἰς
<span class="lb" data-page="2.94" data-line="9" id="l2.94.9"></span>ταὐτὸν, ὥστε τῷ τῆς ἐν τοῖς σιμοῖς φλεβὸς πέρατι συνάπτειν
<span class="lb" data-page="2.94" data-line="10" id="l2.94.10"></span>δύο ἕτερα πέρατα, τό τ’ ἐν τοῖς κυρτοῖς καὶ τὸ τοῦ χοληδόχου
<span class="lb" data-page="2.94" data-line="11" id="l2.94.11"></span>πόρου, ἢ, εἰ μὴ οὕτως, χώραν τινὰ κοινὴν ἐπινοῆσαι
<span class="lb" data-page="2.94" data-line="12" id="l2.94.12"></span>χρὴ τῶν τριῶν ἀγγείων ἄλλην, <span class="milestone ed2page" data-n="5.39" data-unit="ed2page" id="ed2page.5.39"></span>οἶον δεξαμενήν τινα,
<span class="lb" data-page="2.94" data-line="13" id="l2.94.13"></span>πληρουμένην μὲν ὑπὸ τῆς κάτω φλεβὸς, ἐκκενουμένην δὲ
<span class="lb" data-page="2.94" data-line="14" id="l2.94.14"></span>εἴς τε τοὺς χοληδόχους πόρους καὶ τὰς τῆς κοίλης ἀποσχίδας.
<span class="lb" data-page="2.94" data-line="15" id="l2.94.15"></span>καθ’ ἑκατέραν δὲ τῶν ἐξηγήσεων ἄτοπα πολλὰ, περὶ
<span class="lb" data-page="2.94" data-line="16" id="l2.94.16"></span>ὧν εἰ πάντα λέγοιμι, λάθοιμ’ ἂν ἐμαυτὸν ἐξηγήσεις Ἐρασιστράτου
<span class="lb" data-page="2.94" data-line="17" id="l2.94.17"></span>γράφων, οὐχ, ὅπερ ἐξ ἀρχῆς προὐθέμην, περαίνων.
<span class="lb" data-page="2.94" data-line="18" id="l2.94.18"></span>κοινὸν δ’ ἀμφοτέραις ταῖς ἐξηγήσεσιν ἄτοπον, τὸ μὴ
<span class="pb" data-page="2.95" id="p2.95"></span>
<span class="lb" data-page="2.95" data-line="1" id="l2.95.1"></span>καθαίρεσθαι τὸ πᾶν αἷμα. χρὴ γὰρ ὡς εἰς ἠθμόν τινα τὸ
<span class="lb" data-page="2.95" data-line="2" id="l2.95.2"></span>χοληδόχον ἀγγεῖον ἐμπίπτειν αὐτὸ, οὐ παρέρχεσθαι
<span class="lb" data-page="2.95" data-line="3" id="l2.95.3"></span><span class="milestone ed1page" data-n="1.101" data-unit="ed1page" id="ed1page.1.101"></span>καὶ παραῤῥεῖν ὠκέως εἰς τὸ μεῖζον στόμα, τῇ ῥύμῃ τῆς
<span class="lb" data-page="2.95" data-line="4" id="l2.95.4"></span>ἀναδόσεως φερόμενον. ἆρ’ οὖν ἐν τούτοις μόνοις ἀπορίαις
<span class="lb" data-page="2.95" data-line="5" id="l2.95.5"></span>ἀφύκτοις ὁ Ἐρασιστράτου λόγος ἐνέχεται, μὴ βουλομένου χρήσασθαι
<span class="lb" data-page="2.95" data-line="6" id="l2.95.6"></span>ταῖς ἑλκτικαῖς δυνάμεσιν εἰς μηδὲν, ἢ σφοδρότατα
<span class="lb" data-page="2.95" data-line="7" id="l2.95.7"></span>μὲν ἐν τούτοις καὶ σαφῶς οὕτως, ὡς ἂν μηδὲ παῖδα
<span class="lb" data-page="2.95" data-line="8" id="l2.95.8"></span>λαθεῖν;
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg010.1st1K-grc1:2.7">
<span class="pb page1" data-page="2.106" id="p2.106"></span>
<span class="milestone ed1page page1" data-n="1.102" data-unit="ed1page" id="ed1page.1.102"></span>
<span class="milestone ed2page page1" data-n="5.42" data-unit="ed2page" id="ed2page.5.42"></span>
            <p>
<span class="lb" data-page="2.106" data-line="5" id="l2.106.5"></span>Ἐξεύρωμεν οὖν κοινῇ, πῶς ἕλκεται. πῶς
<span class="lb" data-page="2.106" data-line="6" id="l2.106.6"></span>δ’ ἄλλως, ἢ ὡς σίδηρος ὑπὸ τῆς ἡρακλείας λίθου, δύναμιν
<span class="lb" data-page="2.106" data-line="7" id="l2.106.7"></span>ἐχούσης ἑλκτικὴν τοιαύτης ποιότητος; ἀλλ’ εἰ τὴν μὲν ἀρχὴν
<span class="lb" data-page="2.106" data-line="8" id="l2.106.8"></span>τῆς ἀναδόσεως ἡ τῆς κοιλίας ἔκθλιψις παρέχεται, τὴν
<span class="lb" data-page="2.106" data-line="9" id="l2.106.9"></span>δὲ μετ’ αὐτὴν φορὰν ἅπασαν αἵ τε φλέβες περιστελλόμεναι
<span class="lb" data-page="2.106" data-line="10" id="l2.106.10"></span>καὶ προωθοῦσαι, καὶ τῶν τρεφομένων ἕκαστον ἐπισπώμενον
<span class="lb" data-page="2.106" data-line="11" id="l2.106.11"></span>εἰς ἑαυτὸ, τῆς πρὸς τὸ κενούμενον ἀκολουθίας
<span class="lb" data-page="2.106" data-line="12" id="l2.106.12"></span>ἀποστάντες, ὡς οὐ πρεπούσης ἀνδρὶ τεχνικὴν ὑποθεμένῳ
<span class="lb" data-page="2.106" data-line="13" id="l2.106.13"></span>τὴν φύσιν, οὕτως ἂν ἤδη καὶ τὴν ἀντιλογίαν εἴημεν πεφευγότες
<span class="lb" data-page="2.106" data-line="14" id="l2.106.14"></span>τὴν Ἀσκληπιάδου, μὴ δυνάμενοί γε λύειν αὐτήν.
<span class="lb" data-page="2.106" data-line="15" id="l2.106.15"></span>τὸ γὰρ εἰς τὴν ἀπόδειξιν παραλαμβανόμενον λῆμμα τὸ διεζευγμένον
<span class="lb" data-page="2.106" data-line="16" id="l2.106.16"></span>οὐκέτ’ ἐκ δυοῖν, ἀλλ’ ἐκ τριῶν ἐστι κατά γε τὴν
<span class="lb" data-page="2.106" data-line="17" id="l2.106.17"></span>ἀλήθειαν διεζευγμένον. εἰ μὲν οὖν ὡς ἐκ δυοῖν αὐτῇ χρησαίμεθα,
<span class="pb" data-page="2.107" id="p2.107"></span>
<span class="lb" data-page="2.107" data-line="1" id="l2.107.1"></span>ψεῦδος ἔσται τι τῶν εἰς τὴν ἀπόδειξιν παρειλημμένων·
<span class="lb" data-page="2.107" data-line="2" id="l2.107.2"></span>εἰ δ’ ὡς ἐκ τριῶν, ἀπέραντος ὁ λόγος γενήσεται.
<span class="lb" data-page="2.107" data-line="3" id="l2.107.3"></span>καὶ ταῦτ’ οὐκ ἐχρῆν ἀγνοεῖν τὸν Ἐρασίστρατον, εἴπερ κᾂν
<span class="lb" data-page="2.107" data-line="4" id="l2.107.4"></span>κατ’ ὄναρ ποτὲ τοῖς ἐκ τοῦ περιπάτου συνέτυχεν.
</p>
          </article>

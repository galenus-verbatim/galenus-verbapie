<article xmlns="http://www.w3.org/1999/xhtml" id="urn:cts:greekLit:tlg0057.tlg010.1st1K-grc1:2.8">
<span class="pb page1" data-page="2.107" id="p2.107"></span>
<span class="milestone ed1page page1" data-n="1.102" data-unit="ed1page" id="ed1page.1.102"></span>
<span class="milestone ed2page page1" data-n="5.42" data-unit="ed2page" id="ed2page.5.42"></span>
            <p>
<span class="lb" data-page="2.107" data-line="5" id="l2.107.5"></span><span class="milestone ed2page" data-n="5.43" data-unit="ed2page" id="ed2page.5.43"></span>Ὥσπερ οὖν οὐδὲ τὰ περὶ τῆς γενέσεως
<span class="lb" data-page="2.107" data-line="6" id="l2.107.6"></span>τῶν χυμῶν, ὑπὲρ ὧν οὐδὲν ἔχων εἰπεῖν, ἀλλ’ οὐδὲ μέχρι
<span class="lb" data-page="2.107" data-line="7" id="l2.107.7"></span>τοῦ μετρίου πιθανὸν, οἴεται παρακρούεσθαι σκηπτόμενος,
<span class="lb" data-page="2.107" data-line="8" id="l2.107.8"></span>ὡς οὐδὲ χρήσιμος ὅλως ἐστὶν ἡ τῶν τοιούτων ἐπίσκεψις.
<span class="lb" data-page="2.107" data-line="9" id="l2.107.9"></span>εἶτα, ὦ πρὸς Διὸς, ὅπως μὲν τὰ σιτία κατὰ τὴν γαστέρα
<span class="lb" data-page="2.107" data-line="10" id="l2.107.10"></span>πέττεται, χρήσιμον ἐπίστασθαι, πῶς δ’ ἐν ταῖς φλεψὶν ἡ
<span class="lb" data-page="2.107" data-line="11" id="l2.107.11"></span>χολὴ γίνεται, περιττόν; καὶ τῆς κενώσεως ἄρα φροντιστέον
<span class="lb" data-page="2.107" data-line="12" id="l2.107.12"></span>αὐτῆς μόνης, ἀμελητέον δὲ τῆς γενέσεως; ὥσπερ οὐκ ἄμεινον
<span class="lb" data-page="2.107" data-line="13" id="l2.107.13"></span>ὑπάρχον μακρῷ τὸ κωλύειν εὐθὺς ἐξαρχῆς γεννᾶσθαι
<span class="lb" data-page="2.107" data-line="14" id="l2.107.14"></span>πλείονα, τοῦ πράγματα ἔχειν ἐκκενοῦντας. θαυμαστὸν δὲ καὶ
<span class="lb" data-page="2.107" data-line="15" id="l2.107.15"></span>τὸ διαπορεῖν, εἴτ’ ἐν τῷ σώματι τὴν γένεσιν αὐτῆς ὑποθετέον,
<span class="lb" data-page="2.107" data-line="16" id="l2.107.16"></span>εἴτ’ εὐθὺς ἔξωθεν ἐν τοῖς σιτίοις περιέχεσθαι
<span class="lb" data-page="2.107" data-line="17" id="l2.107.17"></span>φατέον. εἰ γὰρ δὴ τοῦτο καλῶς ἠπόρηται, τί οὐχὶ καὶ
<span class="lb" data-page="2.107" data-line="18" id="l2.107.18"></span>περὶ τοῦ αἵματος ἐπισκεψόμεθα, πότερον ἐν τῷ σώματι
<span class="pb" data-page="2.108" id="p2.108"></span>
<span class="lb" data-page="2.108" data-line="1" id="l2.108.1"></span>λαμβάνει τὴν γένεσιν, ἢ ἐν τοῖς σιτίοις παρέσπαρται, καθάπερ
<span class="lb" data-page="2.108" data-line="2" id="l2.108.2"></span>οἱ τὰς ὁμοιομερείας ὑποτιθέμενοί φασι; καὶ μὴν
<span class="lb" data-page="2.108" data-line="3" id="l2.108.3"></span>πολλῷ γε ἦν χρησιμώτερον ζητεῖσθαι, ποῖα τῶν σιτίων ὁμολογεῖ
<span class="lb" data-page="2.108" data-line="4" id="l2.108.4"></span>τῇ τῆς αἱματώσεως ἐνεργείᾳ, καὶ ποῖα διαφέρεται,
<span class="lb" data-page="2.108" data-line="5" id="l2.108.5"></span>τοῦ ζητεῖν, τίνα μὲν τῇ τῆς γαστρὸς ἐνεργείᾳ νικᾶται ῥᾳδίως,
<span class="lb" data-page="2.108" data-line="6" id="l2.108.6"></span>τίνα δ’ ἀντιβαίνει καὶ μάχεται. τούτων μὲν γὰρ ἡ
<span class="lb" data-page="2.108" data-line="7" id="l2.108.7"></span>ἔκλεξις εἰς πέψιν μόνην, ἐκείνων δ’ εἰς αἵματος χρηστοῦ
<span class="lb" data-page="2.108" data-line="8" id="l2.108.8"></span>διαφέρει γένεσιν. οὐδὲν γὰρ ἴσον ἐστὶν, ἢ μὴ χρηστὸν
<span class="lb" data-page="2.108" data-line="9" id="l2.108.9"></span>αἷμα γεννηθῆναι, ἢ μὴ <span class="milestone ed1page" data-n="1.103" data-unit="ed1page" id="ed1page.1.103"></span>καλῶς ἐν τῇ γαστρὶ χυλωθῆναι
<span class="lb" data-page="2.108" data-line="10" id="l2.108.10"></span>τὴν τροφήν. πῶς δ’ οὐκ αἰδεῖται, τὰς μὲν τῆς
<span class="lb" data-page="2.108" data-line="11" id="l2.108.11"></span>πέψεως ἀποτυχίας διαιρούμενος, ὡς πολλαί τέ εἰσι καὶ
<span class="lb" data-page="2.108" data-line="12" id="l2.108.12"></span>κατὰ πολλὰς γίνονται προφάσεις, ὑπὲρ δὲ τῶν τῆς αἱματώσεως
<span class="lb" data-page="2.108" data-line="13" id="l2.108.13"></span>σφαλμάτων οὐδ’ ἄχρι ῥήματος ἑνὸς, οὐδ’ ἄχρι
<span class="lb" data-page="2.108" data-line="14" id="l2.108.14"></span>συλλαβῆς μιᾶς φθεγξάμενος; καὶ μὴν εὑρίσκεταί γε καὶ
<span class="lb" data-page="2.108" data-line="15" id="l2.108.15"></span>παχὺ καὶ λεπτὸν ἐν ταῖς φλεψὶν αἷμα, καὶ τοῖς μὲν ἐρυθρότερον,
<span class="lb" data-page="2.108" data-line="16" id="l2.108.16"></span>τοῖς δὲ ξανθότερον, τοῖς δὲ μελάντερον, τοῖς δὲ
<span class="lb" data-page="2.108" data-line="17" id="l2.108.17"></span>φλεγματωδέστερον. εἰ δ’, ὅτι καὶ δυσῶδες οὐχ ἕνα τρόπον,
<span class="lb" data-page="2.108" data-line="18" id="l2.108.18"></span>ἀλλ’ ἐν πολλαῖς πάνυ διαφοραῖς, ἀῤῥήτοις μὲν λόγῳ, σαφεστάταις
<span class="pb" data-page="2.109" id="p2.109"></span>
<span class="lb" data-page="2.109" data-line="1" id="l2.109.1"></span>δ’ αἰσθήσεσι φαίνεται γιγνόμενον, εἰδείη τις,
<span class="lb" data-page="2.109" data-line="2" id="l2.109.2"></span>οὐκ οἶμαι μετρίως ἔτι καταγνώσεσθαι τῆς Ἐρασιστράτου
<span class="lb" data-page="2.109" data-line="3" id="l2.109.3"></span>ῥᾳθυμίας αὐτὸν, οὕτω γ’ ἀναγκαίαν εἰς τὰ ἔργα τῆς
<span class="lb" data-page="2.109" data-line="4" id="l2.109.4"></span>τέχνης θεωρίαν παραλιπόντος. ἐναργῆ γὰρ δὴ καὶ τὰ περὶ
<span class="lb" data-page="2.109" data-line="5" id="l2.109.5"></span>τῶν ὑδέρων ἁμαρτήματα, τῇ ῥᾳθυμίᾳ ταύτῃ κατὰ λόγον
<span class="lb" data-page="2.109" data-line="6" id="l2.109.6"></span>ἠκολουθηκότα. τό τε γὰρ τῇ στενοχωρίᾳ τῶν ὁδῶν κωλύεσθαι
<span class="lb" data-page="2.109" data-line="7" id="l2.109.7"></span>νομίζειν πρόσω τοῦ ἥπατος ἰέναι τὸ αἷμα, καὶ μηδέποτ’ ἂν
<span class="lb" data-page="2.109" data-line="8" id="l2.109.8"></span>ἄλλως ὕδερον δύνασθαι συστῆναι, πῶς οὐκ ἐσχάτην ἐνδείκνυται
<span class="lb" data-page="2.109" data-line="9" id="l2.109.9"></span>ῥᾳθυμίαν; τό τε μὴ διὰ τὸν σπλῆνα, μήτε δι’ ἄλλο
<span class="lb" data-page="2.109" data-line="10" id="l2.109.10"></span>τι μόριον, ἀλλ’ ἀεὶ διὰ τὸν ἐν ἥπατι σκίῤῥον ὕδερον
<span class="lb" data-page="2.109" data-line="11" id="l2.109.11"></span>οἴεσθαι γίγνεσθαι, τελέως ἀργοῦ τὴν διάνοιαν ἀνθρώπου
<span class="lb" data-page="2.109" data-line="12" id="l2.109.12"></span>καὶ μηδενὶ τῶν ὁσημέραι γιγνομένων παρακολουθοῦντος.
<span class="lb" data-page="2.109" data-line="13" id="l2.109.13"></span>ἐπὶ μέν γε χρονίαις αἱμοῤῥοΐσιν ἐπισχεθείσαις, ἢ διὰ κένωσιν
<span class="lb" data-page="2.109" data-line="14" id="l2.109.14"></span>ἄμετρον εἰς ψύξιν ἐσχάτην ἀγούσαις τὸν ἄνθρωπον, οὐχ
<span class="lb" data-page="2.109" data-line="15" id="l2.109.15"></span>ἅπαξ, οὐδὲ δὶς, ἀλλὰ πολλάκις ἤδη τεθεάμεθα συστάντας
<span class="lb" data-page="2.109" data-line="16" id="l2.109.16"></span>ὑδέρους· ὥσπερ γε καὶ γυναιξὶν ἥ τε τῆς ἐφ’ ἑκάστῳ μηνὶ
<span class="lb" data-page="2.109" data-line="17" id="l2.109.17"></span>καθάρσεως ἀπώλεια παντελὴς, καὶ ἄμετρος κένωσις, ὅταν
<span class="lb" data-page="2.109" data-line="18" id="l2.109.18"></span>αἱμοῤῥαγήσωσί ποτε αἱ μῆτραι σφοδρῶς, ἐπεκαλέσαντο πολλάκις
<span class="pb" data-page="2.110" id="p2.110"></span>
<span class="lb" data-page="2.110" data-line="1" id="l2.110.1"></span>ὕδερον, καί τισιν αὐτῶν ὁ γυναικεῖος ὀνομαζόμενος
<span class="lb" data-page="2.110" data-line="2" id="l2.110.2"></span>ῥοῦς εἰς τοῦτ’ ἐτελεύτησε τὸ πάθος· ἵνα τοὺς ἀπὸ τῶν
<span class="lb" data-page="2.110" data-line="3" id="l2.110.3"></span>κενεώνων ἀρχομένους ἢ ἄλλου τινὸς τῶν ἐπικαίρων μορίων
<span class="lb" data-page="2.110" data-line="4" id="l2.110.4"></span>ὑδέρους παραλίπω, σαφῶς μὲν καὶ αὐτοὺς ἐξελέγχοντας
<span class="lb" data-page="2.110" data-line="5" id="l2.110.5"></span>τὴν Ἐρασιστράτειον ὑπόληψιν, ἀλλ’ οὐχ οὕτως <span class="milestone ed2page" data-n="5.44" data-unit="ed2page" id="ed2page.5.44"></span>ἐναργῶς,
<span class="lb" data-page="2.110" data-line="6" id="l2.110.6"></span>ὡς οἱ διὰ κατάψυξιν σφοδρὰν τῆς ὅλης ἕξεως ἀποτελούμενοι.
<span class="lb" data-page="2.110" data-line="7" id="l2.110.7"></span>πρώτη γὰρ αὕτη γενέσεως ὑδέρων αἰτία,
<span class="lb" data-page="2.110" data-line="8" id="l2.110.8"></span>διὰ τὴν ἀποτυχίαν τῆς αἱματώσεως γιγνομένη, τρόπον
<span class="lb" data-page="2.110" data-line="9" id="l2.110.9"></span>ὁμοιότατον ταῖς ἐπὶ τῇ τῶν σιτίων ἀπεψίᾳ διαῤῥοίαις. οὐ
<span class="lb" data-page="2.110" data-line="10" id="l2.110.10"></span>μὴν ἐσκίῤῥωταί γε κατὰ τοὺς τοιούτους ὑδέρους οὐδ’ ἄλλο
<span class="lb" data-page="2.110" data-line="11" id="l2.110.11"></span>τι σπλάγχνον, οὐδὲ τὸ ἧπαρ. ἀλλ’ Ἐρασίστρατος ὁ σοφὸς
<span class="lb" data-page="2.110" data-line="12" id="l2.110.12"></span>ὑπεριδὼν καὶ καταφρονήσας, ὧν οὔθ’ Ἱπποκράτης, οὔτε
<span class="lb" data-page="2.110" data-line="13" id="l2.110.13"></span>Διοκλῆς, οὔτε Πραξαγόρας, οὔτε Φιλιστίων, ἀλλ’ οὐδὲ τῶν
<span class="lb" data-page="2.110" data-line="14" id="l2.110.14"></span>ἀρίστων φιλοσόφων οὐδεὶς κατεφρόνησεν, οὔτε Πλάτων, οὔτ’
<span class="lb" data-page="2.110" data-line="15" id="l2.110.15"></span>Ἀριστοτέλης, οὔτε Θεόφραστος, ὅλας ἐνεργείας ὑπερβαίνει,
<span class="lb" data-page="2.110" data-line="16" id="l2.110.16"></span>καθάπερ τι σμικρὸν καὶ τὸ τυχὸν τῆς τέχνης παραλιπὼν
<span class="lb" data-page="2.110" data-line="17" id="l2.110.17"></span>μέρος, οὐδ’ ἀντειπεῖν ἀξιώσας, εἴτ’ ὀρθῶς, εἴτε καὶ μὴ
<span class="pb" data-page="2.111" id="p2.111"></span>
<span class="lb" data-page="2.111" data-line="1" id="l2.111.1"></span>σύμπαντες οὗτοι θερμῷ, ψυχρῷ, ξηρῷ καὶ ὑγρῷ, τοῖς μὲν
<span class="lb" data-page="2.111" data-line="2" id="l2.111.2"></span>ὡς δρῶσι, τοῖς δ’ ὡς πάσχουσι, τὰ κατὰ τὸ σῶμα τῶν
<span class="lb" data-page="2.111" data-line="3" id="l2.111.3"></span>ζώων ἁπάντων διοικεῖσθαί φασι, καὶ ὡς τὸ θερμὸν ἐν
<span class="lb" data-page="2.111" data-line="4" id="l2.111.4"></span>αὐτοῖς εἴς τε τὰς ἄλλας ἐνεργείας καὶ μάλιστα εἰς τὴν τῶν
<span class="lb" data-page="2.111" data-line="5" id="l2.111.5"></span>χυμῶν γένεσιν τὸ πλεῖστον δύναται. ἀλλὰ τὸ μὲν μὴ πείθεσθαι
<span class="lb" data-page="2.111" data-line="6" id="l2.111.6"></span>τοσούτοις τε καὶ τηλικούτοις ἀνδράσι καὶ πλεῖον
<span class="lb" data-page="2.111" data-line="7" id="l2.111.7"></span>αὐτὸν οἴεσθαί τι γινώσκειν ἀνεμέσητον· τὸ δὲ μήτ’ ἀντιλογίας
<span class="lb" data-page="2.111" data-line="8" id="l2.111.8"></span>ἀξιῶσαι μήτε μνήμης οὕτως ἔνδοξον δόγμα θαυμαστήν
<span class="lb" data-page="2.111" data-line="9" id="l2.111.9"></span>τινα τὴν ὑπεροψίαν ἐνδείκνυται. καίτοι σμικρότατός
<span class="lb" data-page="2.111" data-line="10" id="l2.111.10"></span>ἐστι τὴν γνώμην καὶ ταπεινὸς ἐσχάτως ἐν ἁπάσαις ταῖς
<span class="lb" data-page="2.111" data-line="11" id="l2.111.11"></span>ἀντιλογίαις, ἐν μὲν τοῖς περὶ τῆς πέψεως λόγοις τοῖς
<span class="lb" data-page="2.111" data-line="12" id="l2.111.12"></span>σήπεσθαι τὰ σιτία νομίζουσι φιλοτίμως ἀντιλέγων, ἐν δὲ
<span class="lb" data-page="2.111" data-line="13" id="l2.111.13"></span>τοῖς περὶ τῆς ἀναδόσεως τοῖς διὰ τὴν παράθεσιν τῶν ἀρτηριῶν
<span class="lb" data-page="2.111" data-line="14" id="l2.111.14"></span>ἀναδίδοσθαι τὸ διὰ τῶν φλεβῶν αἷμα νομίζουσιν,
<span class="lb" data-page="2.111" data-line="15" id="l2.111.15"></span>ἐν δὲ τοῖς περὶ τῆς ἀναπνοῆς τοῖς περιωθεῖσθαι τὸν ἀέρα
<span class="lb" data-page="2.111" data-line="16" id="l2.111.16"></span>φάσκουσιν. οὐκ ὤκνησε δὲ οὐδὲ τοῖς ἀτμοειδῶς εἰς τὴν
<span class="lb" data-page="2.111" data-line="17" id="l2.111.17"></span>κύστιν ἰέναι τὰ οὖρα νομίζουσιν ἀντειπεῖν, οὐδὲ τοῖς εἰς
<span class="pb" data-page="2.112" id="p2.112"></span>
<span class="lb" data-page="2.112" data-line="1" id="l2.112.1"></span>τὸν πνεύμονα φέρεσθαι τὸ ποτόν. οὕτως ἐν ἅπασι τὰς
<span class="lb" data-page="2.112" data-line="2" id="l2.112.2"></span>χειρίστας ἐπιλεγόμενος δόξας ἀγάλλεται διατρίβων ἐπὶ πλέον
<span class="lb" data-page="2.112" data-line="3" id="l2.112.3"></span>ταῖς ἀντιλογίαις· ἐπὶ δὲ τῆς τοῦ αἵματος γενέσεως, οὐδὲν
<span class="lb" data-page="2.112" data-line="4" id="l2.112.4"></span>ἀτιμοτέρας οὔσης τῆς ἐν τῇ γαστρὶ χυλώσεως τῶν σιτίων,
<span class="lb" data-page="2.112" data-line="5" id="l2.112.5"></span>οὔτ’ ἀντειπεῖν τινι τῶν πρεσβυτέρων ἠξίωσεν, οὔτ’ αὐτὸς
<span class="lb" data-page="2.112" data-line="6" id="l2.112.6"></span>εἰσηγήσασθαί τινα ἑτέραν γνώμην ἐτόλμησεν, ὁ περὶ πασῶν
<span class="lb" data-page="2.112" data-line="7" id="l2.112.7"></span>τῶν φυσικῶν ἐνεργειῶν ἐν ἀρχῇ τῶν καθόλου λόγων ὑποσχόμενος
<span class="lb" data-page="2.112" data-line="8" id="l2.112.8"></span>ἐρεῖν, ὅπως τε γίνονται καὶ δι’ ὧν τινων τοῦ
<span class="lb" data-page="2.112" data-line="9" id="l2.112.9"></span>ζώου μορίων. ἢ τῆς μὲν πέπτειν τὰ σιτία πεφυκυίας δυνάμεως
<span class="lb" data-page="2.112" data-line="10" id="l2.112.10"></span>ἀῤῥωστούσης, ἀπεπτήσει τὸ ζῶον, τῆς δ’ αἱματούσης
<span class="lb" data-page="2.112" data-line="11" id="l2.112.11"></span>τὰ πεφθέντα, οὐδὲν ἔσται πάθημα τὸ παράπαν, ἀλλ’ ἀδαμαντίνη
<span class="lb" data-page="2.112" data-line="12" id="l2.112.12"></span>τις ἡμῖν αὕτη μόνη καὶ ἀπαθής ἐστιν; ἢ ἄλλο
<span class="lb" data-page="2.112" data-line="13" id="l2.112.13"></span>τι τῆς ἀῤῥωστίας αὐτῆς ἔκγονον ὑπάρξει, καὶ οὐχ ὕδερος;
<span class="lb" data-page="2.112" data-line="14" id="l2.112.14"></span>δῆλος οὖν ἐναργῶς ὁ Ἐρασίστρατός ἐστιν, ἐξ ὧν ἐν μὲν
<span class="lb" data-page="2.112" data-line="15" id="l2.112.15"></span>τοῖς ἄλλοις οὐδὲ ταῖς φαυλοτάταις δόξαις ἀντιλέγειν ὤκνησεν,
<span class="lb" data-page="2.112" data-line="16" id="l2.112.16"></span>ἐνταυθοῖ δ’ οὐδ’ ἀντειπεῖν τοῖς πρόσθεν, οὐδ’ αὐτὸς
<span class="lb" data-page="2.112" data-line="17" id="l2.112.17"></span>εἰπεῖν τι καινὸν ἐτόλμησε, τὸ σφάλμα τῆς ἑαυτοῦ γνωρίζων
<span class="lb" data-page="2.112" data-line="18" id="l2.112.18"></span>αἱρέσεως. τί γὰρ ἂν καὶ λέγειν ἔσχεν ὑπὲρ αἵματος,
<span class="pb" data-page="2.113" id="p2.113"></span>
<span class="lb" data-page="2.113" data-line="1" id="l2.113.1"></span>ἄνθρωπος εἰς μηδὲν τῷ συμφύτῳ θερμῷ χρώμενος; τί δὲ
<span class="lb" data-page="2.113" data-line="2" id="l2.113.2"></span>περὶ ξανθῆς χολῆς, ἢ μελαίνης, ἢ φλέγματος; ὅτι νὴ Δία
<span class="lb" data-page="2.113" data-line="3" id="l2.113.3"></span>δυνατόν ἐστιν, ἀναμεμιγμένην τοῖς σιτίοις εὐθὺς ἔξωθεν
<span class="lb" data-page="2.113" data-line="4" id="l2.113.4"></span>παραγίνεσθαι τὴν χολήν. λέγει γοῦν ᾧδέ πως αὐτοῖς ὀνόμασι·
<span class="lb" data-page="2.113" data-line="5" id="l2.113.5"></span>Πότερον δ’ ἐν τῇ περὶ τὴν κοιλίαν κατεργασία τῆς
<span class="lb" data-page="2.113" data-line="6" id="l2.113.6"></span>τροφῆς γεννᾶται τοιαύτη ὑγρασία, ἢ μεμιγμένη τοῖς ἔξωθεν
<span class="lb" data-page="2.113" data-line="7" id="l2.113.7"></span>προσφερομένοις παραγίνεται, οὐδὲν χρήσιμον πρὸς τὴν ἰατρικὴν
<span class="lb" data-page="2.113" data-line="8" id="l2.113.8"></span>ἐπεσκέφθαι. καὶ μὴν, ὦ γενναιότατε, καὶ κενοῦσθαι
<span class="lb" data-page="2.113" data-line="9" id="l2.113.9"></span>χρῆναι φάσκεις τὸν χυμὸν τοῦτον ἐκ τοῦ ζώου, καὶ μεγάλως
<span class="lb" data-page="2.113" data-line="10" id="l2.113.10"></span>λυπεῖν, εἰ μὴ κενωθείη. πῶς οὖν οὐδὲν ἐξ αὐτοῦ χρηστὸν
<span class="lb" data-page="2.113" data-line="11" id="l2.113.11"></span>ὑπολαμβάνων γίνεσθαι τολμᾷς ἄχρηστον λέγειν εἰς ἰατρικὴν
<span class="lb" data-page="2.113" data-line="12" id="l2.113.12"></span>εἶναι <span class="milestone ed2page" data-n="5.45" data-unit="ed2page" id="ed2page.5.45"></span>τὴν περὶ τῆς γενέσεως αὐτοῦ σκέψιν; ὑποκείσθω
<span class="lb" data-page="2.113" data-line="13" id="l2.113.13"></span>γὰρ, ἐν μὲν τοῖς σιτίοις περιέχεσθαι, μὴ διακρίνεσθαι
<span class="lb" data-page="2.113" data-line="14" id="l2.113.14"></span>δ’ ἀκριβῶς ἐν ἥπατι· ταῦτα γὰρ ἀμφότερα νομίζεις
<span class="lb" data-page="2.113" data-line="15" id="l2.113.15"></span>εἶναι δυνατά. καὶ μὴν οὐ σμικρὸν ἐνταῦθα τὸ διαφέρον, ἢ
<span class="lb" data-page="2.113" data-line="16" id="l2.113.16"></span>ἐλαχίστην, ἢ παμπόλλην χολὴν ἐν ἑαυτοῖς περιέχοντα προσάρασθαι
<span class="lb" data-page="2.113" data-line="17" id="l2.113.17"></span>τὰ σιτία. τὰ μὲν γὰρ ἀκίνδυνα πάντη, τὰ δὲ
<span class="lb" data-page="2.113" data-line="18" id="l2.113.18"></span>παμπόλλην περιέχοντα, τῷ μὴ δύνασθαι πᾶσαν αὐτὴν ἐν
<span class="pb" data-page="2.114" id="p2.114"></span>
<span class="lb" data-page="2.114" data-line="1" id="l2.114.1"></span>ἥπατι καθαρθῆναι καλῶς, αἴτια καταστήσεται τῶν τ’ ἄλλων
<span class="lb" data-page="2.114" data-line="2" id="l2.114.2"></span>παθῶν, ὧν αὐτὸς Ἐρασίστρατος ἐπὶ πλήθει χολῆς γίνεσθαί
<span class="lb" data-page="2.114" data-line="3" id="l2.114.3"></span>φησι, καὶ τῶν ἰκτερικῶν οὐχ ἥκιστα. πῶς οὖν οὐκ ἀναγκαιότατον
<span class="lb" data-page="2.114" data-line="4" id="l2.114.4"></span>ἰατρῷ γινώσκειν, πρῶτον μὲν, ὡς ἐν τοῖς σιτίοις
<span class="lb" data-page="2.114" data-line="5" id="l2.114.5"></span>αὐτοῖς ἔξωθεν ἡ χολὴ περιέχεται· δεύτερον δ’, ὡς τὸ μὲν
<span class="lb" data-page="2.114" data-line="6" id="l2.114.6"></span>τεῦτλον, εἰ τύχοι, παμπόλλην, ὁ δ’, ἄρτος ἐλαχίστην, καὶ
<span class="lb" data-page="2.114" data-line="7" id="l2.114.7"></span>τὸ μὲν ἔλαιον πλείστην, ὁ δ’ οἶνος ἐλαχίστην, ἕκαστόν τε
<span class="lb" data-page="2.114" data-line="8" id="l2.114.8"></span>τῶν ἄλλων ἄνισον τῷ πλήθει περιέχει τὴν χολήν. πῶς γὰρ
<span class="lb" data-page="2.114" data-line="9" id="l2.114.9"></span>οὐκ ἂν εἴη γελοιότατος, ὃς ἂν ἑκὼν αἱρῆται τὰ πλείονα
<span class="lb" data-page="2.114" data-line="10" id="l2.114.10"></span>χολὴν ἐν ἑαυτοῖς περιέχοντα πρὸ τῶν ἐναντίων; τί δ’ εἰ
<span class="lb" data-page="2.114" data-line="11" id="l2.114.11"></span>μὴ περιέχεται μὲν ἐν τοῖς σιτίοις ἡ χολὴ, γίνεται δ’ ἐν
<span class="lb" data-page="2.114" data-line="12" id="l2.114.12"></span>τοῖς τῶν ζώων σώμασιν; ἢ οὐχὶ καὶ τοῦτο χρήσιμον ἐπίστασθαι,
<span class="lb" data-page="2.114" data-line="13" id="l2.114.13"></span>τίνι μὲν καταστάσει σώματος ἕπεται πλείων αὐτῆς ἡ
<span class="lb" data-page="2.114" data-line="14" id="l2.114.14"></span>γένεσις, τίνι δ’ ἐλάττων; ἀλλοιοῦν γὰρ δήπου καὶ μεταβάλλειν
<span class="lb" data-page="2.114" data-line="15" id="l2.114.15"></span>οἷοί τ’ ἐσμὲν καὶ τρέπειν ἐπὶ τὸ βέλτιον ἀεὶ τὰς
<span class="lb" data-page="2.114" data-line="16" id="l2.114.16"></span>μοχθηρὰς καταστάσεις τοῦ σώματος. ἀλλ’ εἰ μὴ γιγνώσκοιμεν,
<span class="lb" data-page="2.114" data-line="17" id="l2.114.17"></span>καθότι μοχθηρά ἐστι, καὶ πῇ τῆς δεούσης ἐξίσταται,
<span class="lb" data-page="2.114" data-line="18" id="l2.114.18"></span><span class="milestone ed1page" data-n="1.104" data-unit="ed1page" id="ed1page.1.104"></span>πῶς ἂν αὐτὴν ἐπανάγειν οἷοί τε εἴημεν ἐπὶ τὸ
<span class="pb" data-page="2.115" id="p2.115"></span>
<span class="lb" data-page="2.115" data-line="1" id="l2.115.1"></span>κρεῖττον; οὔκουν ἄχρηστόν ἐστιν εἰς τὰς ἰάσεις, ὡς Ἐρασίστρατός
<span class="lb" data-page="2.115" data-line="2" id="l2.115.2"></span>φησιν, ἐπίστασθαι τἀληθὲς αὐτὸ περὶ γενέσεως χολῆς.
<span class="lb" data-page="2.115" data-line="3" id="l2.115.3"></span>οὐ μὴν οὐδ’ ἀδύνατον οὐδ’ ἀσαφὲς ἐξευρεῖν, ὅτι μὴ τῷ πλείστην
<span class="lb" data-page="2.115" data-line="4" id="l2.115.4"></span>ἐν ἑαυτῷ περιέχειν τὸ μέλι τὴν ξανθὴν χολὴν, ἀλλ’ ἐν
<span class="lb" data-page="2.115" data-line="5" id="l2.115.5"></span>τῷ σώματι μεταβαλλόμενον, εἰς αὐτὴν ἀλλοιοῦταί τε καὶ τρέπεται.
<span class="lb" data-page="2.115" data-line="6" id="l2.115.6"></span>πικρὸν γὰρ ἂν ἦν γευομένοις, εἰ χολὴν ἔξωθεν εὐθὺς
<span class="lb" data-page="2.115" data-line="7" id="l2.115.7"></span>ἐν ἑαυτῷ περιεῖχεν, ἅπασί τ’ ἂν ὡσαύτως τοῖς ἀνθρώποις
<span class="lb" data-page="2.115" data-line="8" id="l2.115.8"></span>ἴσον αὐτῆς ἐγέννα τὸ πλῆθος. ἀλλ’ οὐχ ᾧδ’ ἔχει
<span class="lb" data-page="2.115" data-line="9" id="l2.115.9"></span>τἀληθές. ἐν μὲν γὰρ τοῖς ἀκμάζουσι, καὶ μάλιστ’ εἰ
<span class="lb" data-page="2.115" data-line="10" id="l2.115.10"></span>φύσει θερμότεροι, καὶ βίον εἶεν βιοῦντες ταλαίπωρον, ἅπαν
<span class="lb" data-page="2.115" data-line="11" id="l2.115.11"></span>εἰς ξανθὴν χολὴν μεταβάλλει τὸ μέλι· τοῖς γέρουσι δ’ ἱκανῶς
<span class="lb" data-page="2.115" data-line="12" id="l2.115.12"></span>ἐστιν ἐπιτήδειον, ὡς ἂν οὐκ εἰς χολὴν, ἀλλ’ εἰς αἷμα
<span class="lb" data-page="2.115" data-line="13" id="l2.115.13"></span>τὴν ἀλλοίωσιν ἐκείνοις λαμβάνον. Ἐρασίστρατος δὲ, πρὸς τῷ
<span class="lb" data-page="2.115" data-line="14" id="l2.115.14"></span>μηδὲν τούτων γινώσκειν, οὐδὲ περὶ τὴν διαίρεσιν τοῦ λόγου
<span class="lb" data-page="2.115" data-line="15" id="l2.115.15"></span>σωφρονεῖ, πότερον ἐν τοῖς σιτίοις ἡ χολὴ περιέχεται εὐθὺς
<span class="lb" data-page="2.115" data-line="16" id="l2.115.16"></span>ἐξ ἀρχῆς, ἢ κατὰ τὴν ἐν τῇ κοιλίᾳ κατεργασίαν ἐγένετο,
<span class="lb" data-page="2.115" data-line="17" id="l2.115.17"></span>μηδὲν εἶναι χρήσιμον εἰς ἰατρικὴν ἐπεσκέφθαι λέγων. ἐχρῆν
<span class="pb" data-page="2.116" id="p2.116"></span>
<span class="lb" data-page="2.116" data-line="1" id="l2.116.1"></span>γὰρ δήπου προσθεῖναί τι καὶ περὶ τῆς ἐν ἥπατι καὶ φλεψὶ
<span class="lb" data-page="2.116" data-line="2" id="l2.116.2"></span>γενέσεως αὐτῆς, ἐν τοῖσδε τοῖς ὀργάνοις γεννᾶσθαι τὴν χολὴν
<span class="lb" data-page="2.116" data-line="3" id="l2.116.3"></span>ἅμα τῷ αἵματι, τῶν παλαιῶν ἰατρῶν τε καὶ φιλοσόφων
<span class="lb" data-page="2.116" data-line="4" id="l2.116.4"></span>ἀποφῃναμένων. ἀλλὰ τοῖς εὐθὺς ἐξ ἀρχῆς σφαλεῖσι καὶ
<span class="lb" data-page="2.116" data-line="5" id="l2.116.5"></span>διαμαρτάνουσι τῆς ὀρθῆς ὁδοῦ τοιαῦτά τε ληρεῖν ἀναγκαῖόν
<span class="lb" data-page="2.116" data-line="6" id="l2.116.6"></span>ἐστι, καὶ προσέτι τῶν χρησιμωτάτων εἰς τὴν τέχνην παραλιπεῖν
<span class="lb" data-page="2.116" data-line="7" id="l2.116.7"></span>τὴν ζήτησιν. ἡδέως οὖν, ἐνταῦθα τοῦ λόγου γεγονὼς,
<span class="lb" data-page="2.116" data-line="8" id="l2.116.8"></span>ἠρόμην τοὺς ὁμιλῆσαι φάσκοντας αὐτὸν ἐπὶ πλεῖστον τοῖς
<span class="lb" data-page="2.116" data-line="9" id="l2.116.9"></span>ἐκ τοῦ περιπάτου φιλοσόφοις, εἰ γινώσκουσιν, ὅσα περὶ
<span class="lb" data-page="2.116" data-line="10" id="l2.116.10"></span>τοῦ κεκρᾶσθαι τὰ σώματα ἡμῶν ἐκ θερμοῦ καὶ ψυχροῦ
<span class="lb" data-page="2.116" data-line="11" id="l2.116.11"></span>καὶ ξηροῦ καὶ ὑγροῦ πρὸς Ἀριστοτέλους εἴρηταί τε καὶ
<span class="lb" data-page="2.116" data-line="12" id="l2.116.12"></span>ἀποδέδεικται· καὶ ὡς τὸ θερμὸν ἐν αὐτοῖς ἐστι τὸ δραστικώτατον,
<span class="lb" data-page="2.116" data-line="13" id="l2.116.13"></span>καὶ ὡς τῶν ζώων ὅσα μὲν θερμότερα φύσει, ταῦτα
<span class="lb" data-page="2.116" data-line="14" id="l2.116.14"></span>πάντως ἔναιμα, τὰ δ’ ἐπὶ πλεῖστον ψυχρότερα πάντως
<span class="lb" data-page="2.116" data-line="15" id="l2.116.15"></span>ἄναιμα, καὶ διὰ τοῦτο τοῦ χειμῶνος, ἀργὰ καὶ ἀκίνητα
<span class="lb" data-page="2.116" data-line="16" id="l2.116.16"></span>κεῖται, φωλεύοντα δίκην νεκρῶν. <span class="milestone ed2page" data-n="5.46" data-unit="ed2page" id="ed2page.5.46"></span>εἴρηται δὲ καὶ περὶ
<span class="lb" data-page="2.116" data-line="17" id="l2.116.17"></span>τῆς χροιᾶς τοῦ αἵματος οὐκ Ἀριστοτέλει μόνον, ἀλλὰ καὶ
<span class="lb" data-page="2.116" data-line="18" id="l2.116.18"></span>Πλάτωνι. καὶ ἡμεῖς νῦν, ὅπερ ἤδη καὶ πρόσθεν εἴπομεν,
<span class="pb" data-page="2.117" id="p2.117"></span>
<span class="lb" data-page="2.117" data-line="1" id="l2.117.1"></span>οὐ τὰ καλῶς ἀποδεδειγμένα τοῖς παλαιοῖς λέγειν προὐθέμεθα,
<span class="lb" data-page="2.117" data-line="2" id="l2.117.2"></span>μήτε τῇ γνώμῃ, μήτε τῇ λέξει τοὺς ἄνδρας ἐκείνους
<span class="lb" data-page="2.117" data-line="3" id="l2.117.3"></span>ὑπερβαλέσθαι δυνάμενοι· τὰ δ’ ἤτοι χωρὶς ἀποδείξεως ὡς
<span class="lb" data-page="2.117" data-line="4" id="l2.117.4"></span>ἐναργῆ πρὸς αὐτῶν εἰρημένα, τῷ μηδ’ ὑπονοῆσαι μοχθηροὺς
<span class="lb" data-page="2.117" data-line="5" id="l2.117.5"></span>οὕτως ἔσεσθαί τινας σοφιστὰς, οἳ καταφρονήσουσι τῆς ἐν
<span class="lb" data-page="2.117" data-line="6" id="l2.117.6"></span>αὐτοῖς ἀληθείας, ἢ καὶ παραλελειμμένα τελέως ὑπ’ ἐκείνων,
<span class="lb" data-page="2.117" data-line="7" id="l2.117.7"></span>ἀξιοῦμεν εὑρίσκειν τε καὶ ἀποδεικνύναι. περὶ δὲ τῆς τῶν
<span class="lb" data-page="2.117" data-line="8" id="l2.117.8"></span>χυμῶν γενέσεως οὐκ οἶδ’ εἴ τις ἔχει προσθεῖναί τι σοφώτερον,
<span class="lb" data-page="2.117" data-line="9" id="l2.117.9"></span>ὧν Ἱπποκράτης εἶπε, καὶ Ἀριστοτέλης, καὶ Πραξαγόρας,
<span class="lb" data-page="2.117" data-line="10" id="l2.117.10"></span>καὶ Φιλότιμος, καὶ ἄλλοι πολλοὶ τῶν παλαιῶν.
<span class="lb" data-page="2.117" data-line="11" id="l2.117.11"></span>ἀποδέδεικται γὰρ ἐκείνοις τοῖς ἀνδράσιν, ἀλλοιουμένης τῆς
<span class="lb" data-page="2.117" data-line="12" id="l2.117.12"></span>τροφῆς ἐν ταῖς φλεψὶν ὑπὸ τῆς ἐμφύτου θερμασίας, αἷμα
<span class="lb" data-page="2.117" data-line="13" id="l2.117.13"></span>μὲν ὑπὸ τῆς συμμετρίας τῆς κατ’ αὐτὴν, οἱ δ’ ἄλλοι χυμοὶ
<span class="lb" data-page="2.117" data-line="14" id="l2.117.14"></span>διὰ τὰς ἀμετρίας γινόμενοι. καὶ τούτῳ τῷ λόγῳ πάνθ’
<span class="lb" data-page="2.117" data-line="15" id="l2.117.15"></span>ὁμολογεῖ τὰ φαινόμενα. καὶ γὰρ τῶν ἐδεσμάτων ὅσα μέν
<span class="lb" data-page="2.117" data-line="16" id="l2.117.16"></span>ἐστι θερμότερα φύσει, χολωδέστερα, τὰ δὲ ψυχρότερα
<span class="lb" data-page="2.117" data-line="17" id="l2.117.17"></span>φλεγματωδέστερα. καὶ τῶν ἡλικιῶν ὡσαύτως χολωδέστεραι
<span class="pb" data-page="2.118" id="p2.118"></span>
<span class="lb" data-page="2.118" data-line="1" id="l2.118.1"></span>μὲν αἱ θερμότεραι φύσει, φλεγματωδέστεραι δ’ αἱ ψυχρότεραι.
<span class="lb" data-page="2.118" data-line="2" id="l2.118.2"></span>καὶ τῶν ἐπιτηδευμάτων δὲ, καὶ τῶν χωρῶν, καὶ
<span class="lb" data-page="2.118" data-line="3" id="l2.118.3"></span>τῶν ὡρῶν, καὶ πολὺ δὴ πρότερον ἔτι τῶν φύσεων αὐτῶν
<span class="lb" data-page="2.118" data-line="4" id="l2.118.4"></span>αἱ μὲν ψυχρότεραι φλεγματωδέστεραι, χολωδέστεραι δὲ αἱ
<span class="lb" data-page="2.118" data-line="5" id="l2.118.5"></span>θερμότεραι. καὶ νοσήματα τὰ μὲν ψυχρὰ τοῦ φλέγματος
<span class="lb" data-page="2.118" data-line="6" id="l2.118.6"></span>ἔκγονα, τὰ δὲ θερμὰ τῆς ξανθῆς χολῆς. καὶ ὅλως οὐδέν
<span class="lb" data-page="2.118" data-line="7" id="l2.118.7"></span>ἐστιν εὑρεῖν τῶν ἁπάντων, ὃ μὴ τούτῳ τῷ λόγῳ μαρτυρεῖ.
<span class="lb" data-page="2.118" data-line="8" id="l2.118.8"></span>πῶς δ’ οὐ μέλλει; διὰ γὰρ τὴν ἐκ τῶν τεττάρων ποιοτήτων
<span class="lb" data-page="2.118" data-line="9" id="l2.118.9"></span>ποιὰν κρᾶσιν ἑκάστου τῶν μορίων ὡδί πως ἐνεργοῦντος,
<span class="lb" data-page="2.118" data-line="10" id="l2.118.10"></span>ἀνάγκη πᾶσα καὶ διὰ τὴν βλάβην αὐτῶν ἢ διαφθείρεσθαι
<span class="lb" data-page="2.118" data-line="11" id="l2.118.11"></span>τελέως, ἢ ἐμποδίζεσθαί γε τὴν ἐνέργειαν, καὶ οὕτως
<span class="lb" data-page="2.118" data-line="12" id="l2.118.12"></span>νοσεῖν τὸ ζῶον, ἢ ὅλον, ἢ κατὰ μόρια. καὶ πρῶτά γε καὶ
<span class="lb" data-page="2.118" data-line="13" id="l2.118.13"></span>γενικώτατα νοσήματα τέτταρα τὸν ἀριθμὸν ὑπάρχει, θερμότητι
<span class="lb" data-page="2.118" data-line="14" id="l2.118.14"></span>καὶ ψυχρότητι καὶ ξηρότητι καὶ ὑγρότητι διαφέροντα.
<span class="lb" data-page="2.118" data-line="15" id="l2.118.15"></span>τοῦτο δὲ καὶ αὐτὸς ὁ Ἐρασίστρατος ὁμολογεῖ, καίτοι
<span class="lb" data-page="2.118" data-line="16" id="l2.118.16"></span>μὴ βουλόμενος. ὅταν γὰρ ἐν τοῖς πυρετοῖς χείρους τῶν σιτίων
<span class="lb" data-page="2.118" data-line="17" id="l2.118.17"></span>τὰς πέψεις γίγνεσθαι λέγῃ, μὴ διότι τῆς ἐμφύτου
<span class="pb" data-page="2.119" id="p2.119"></span>
<span class="lb" data-page="2.119" data-line="1" id="l2.119.1"></span>θερμασίας ἡ συμμετρία διέφθαρται, καθάπερ οἱ πρόσθεν
<span class="lb" data-page="2.119" data-line="2" id="l2.119.2"></span>ὑπελάμβανον, ἀλλ’ ὅτι περιστέλλεσθαι καὶ τρίβειν ἡ γαστὴρ
<span class="lb" data-page="2.119" data-line="3" id="l2.119.3"></span>οὐχ ὁμοίως δύναται βεβλαμμένη τὴν ἐνέργειαν, ἐρέσθαι
<span class="lb" data-page="2.119" data-line="4" id="l2.119.4"></span>δίκαιον αὐτὸν, ὑπὸ τίνος ἡ τῆς γαστρὸς ἐνέργεια βέβλαπται.
<span class="lb" data-page="2.119" data-line="5" id="l2.119.5"></span>γενομένου γὰρ, εἰ τύχοι, βουβῶνος ἐπὶ προσπταίσματι, πρὶν μὲν
<span class="lb" data-page="2.119" data-line="6" id="l2.119.6"></span>πυρέξαι τὸν ἄνθρωπον, οὐκ ἂν χεῖρον ἡ γαστὴρ πέψειεν· οὐ
<span class="lb" data-page="2.119" data-line="7" id="l2.119.7"></span>γὰρ ἱκανὸν ἦν οὐδέτερον αὐτῶν, οὔθ’ ὁ βουβὼν, οὔτε τὸ ἕλκος,
<span class="lb" data-page="2.119" data-line="8" id="l2.119.8"></span>ἐμποδίσαι τι καὶ βλάψαι τὴν ἐνέργειαν τῆς γαστρός. εἰ δὲ
<span class="lb" data-page="2.119" data-line="9" id="l2.119.9"></span>πυρέξειεν, εὐθὺς μὲν αἱ πέψεις γίνονται χείρους, εὐθὺς δὲ
<span class="lb" data-page="2.119" data-line="10" id="l2.119.10"></span>καὶ τὴν ἐνέργειαν τῆς γαστρὸς βεβλάφθαι φαμὲν, ὀρθῶς λέγοντες.
<span class="lb" data-page="2.119" data-line="11" id="l2.119.11"></span>ἀλλ’ ὑπὸ τίνος ἐβλάβη, προσθεῖναι χρὴ τῷ λόγῳ.
<span class="lb" data-page="2.119" data-line="12" id="l2.119.12"></span>τὸ μὲν γὰρ ἕλκος οὐχ οἶόν τ’ ἦν αὐτὴν βλάπτειν, ὥσπερ
<span class="lb" data-page="2.119" data-line="13" id="l2.119.13"></span>οὐδ’ ὁ βουβών· ἦ γὰρ ἂν ἔβλαπτε καὶ πρὸ τοῦ πυρετοῦ.
<span class="lb" data-page="2.119" data-line="14" id="l2.119.14"></span>εἰ δὲ μὴ ταῦτα, δῆλον ὡς ἡ τῆς θερμασίας πλεονεξία.
<span class="lb" data-page="2.119" data-line="15" id="l2.119.15"></span>δύο γὰρ ταῦτα προσεγένετο τῷ βουβῶνι, ἡ τῆς κατὰ τὰς
<span class="lb" data-page="2.119" data-line="16" id="l2.119.16"></span>ἀρτηρίας τε καὶ τὴν καρδίαν κινήσεως ἀλλοίωσις, καὶ ἡ τῆς
<span class="lb" data-page="2.119" data-line="17" id="l2.119.17"></span>κατὰ φύσιν θερμασίας πλεονεξία. ἀλλ’ ἡ μὲν τῆς κινήσεως
<span class="lb" data-page="2.119" data-line="18" id="l2.119.18"></span>ἀλλοίωσις οὐ μόνον οὐδὲν βλάψει τὴν ἐνέργειαν τῆς γαστρὸς,
<span class="pb" data-page="2.120" id="p2.120"></span>
<span class="lb" data-page="2.120" data-line="1" id="l2.120.1"></span>ἀλλὰ καὶ προσωφελήσει κατ’ ἐκεῖνα τῶν ζώων, ἐν οἶς
<span class="lb" data-page="2.120" data-line="2" id="l2.120.2"></span>εἰς τὴν πέψιν ὑπετίθετο πλεῖστον δύνασθαι τὸ διὰ τῶν
<span class="lb" data-page="2.120" data-line="3" id="l2.120.3"></span>ἀρτηριῶν εἰς τὴν κοιλίαν ἐμπίπτον πνεῦμα. <span class="milestone ed2page" data-n="5.47" data-unit="ed2page" id="ed2page.5.47"></span>διὰ λοιπὴν
<span class="lb" data-page="2.120" data-line="4" id="l2.120.4"></span>οὖν ἔτι καὶ μόνην τὴν ἄμετρον θερμασίαν ἡ βλάβη
<span class="lb" data-page="2.120" data-line="5" id="l2.120.5"></span>τῆς ἐνεργείας τῇ γαστρί. τὸ μὲν γὰρ πνεῦμα σφοδρότερόν
<span class="lb" data-page="2.120" data-line="6" id="l2.120.6"></span>τε καὶ συνεχέστερον καὶ πλέον ἐμπίπτει νῦν ἢ πρότερον.
<span class="lb" data-page="2.120" data-line="7" id="l2.120.7"></span>ὥστε ταύτῃ μὲν μᾶλλον πέψει τὰ διὰ τὸ πνεῦμα καλῶς
<span class="lb" data-page="2.120" data-line="8" id="l2.120.8"></span>πέττοντα ζῶα· διὰ λοιπὴν δ’ ἔτι τὴν παρὰ φύσιν θερμασίαν
<span class="lb" data-page="2.120" data-line="9" id="l2.120.9"></span>ἀπεπτήσει. τὸ γὰρ καὶ τῷ πνεύματι φάναι τιν’ ὑπάρχειν
<span class="lb" data-page="2.120" data-line="10" id="l2.120.10"></span>ἰδιότητα, καθ’ ἣν πέπτει, κᾄπειτα ταύτην πυρεττόντων
<span class="lb" data-page="2.120" data-line="11" id="l2.120.11"></span>διαφθείρεσθαι, καθ’ ἕτερον τρόπον ἐστὶν ὁμολογῆσαι τὸ
<span class="lb" data-page="2.120" data-line="12" id="l2.120.12"></span>ἄτοπον. ἐρωτηθέντες γὰρ αὖθις, ὑπὸ τίνος ἠλλοιώθη τὸ πνεῦμα,
<span class="lb" data-page="2.120" data-line="13" id="l2.120.13"></span>μόνην ἕξουσιν ἀποκρίνεσθαι τὴν παρὰ φύσιν θερμασίαν,
<span class="lb" data-page="2.120" data-line="14" id="l2.120.14"></span>καὶ μάλιστ’ ἐπὶ τοῦ κατὰ τὴν κοιλίαν· οὐδὲ γὰρ πλησιάζει
<span class="lb" data-page="2.120" data-line="15" id="l2.120.15"></span>κατ’ οὐδὲν τούτων τῷ βουβῶνι. καὶ τί τῶν ζώων ἐκείνων,
<span class="lb" data-page="2.120" data-line="16" id="l2.120.16"></span>ἐν οἷς ἡ τοῦ πνεύματος ἰδιότης μέγα δύναται, μνημονεύω,
<span class="lb" data-page="2.120" data-line="17" id="l2.120.17"></span>παρὸν ἐπ’ ἀνθρώποις, ἐν οἷς ἢ οὐδὲν, ἢ παντάπασιν ἀμυδρόν
<span class="pb" data-page="2.121" id="p2.121"></span>
<span class="lb" data-page="2.121" data-line="1" id="l2.121.1"></span>τι καὶ μικρὸν ὠφελεῖ, ποιεῖσθαι τὸν λόγον; ἀλλ’ ὅτι
<span class="lb" data-page="2.121" data-line="2" id="l2.121.2"></span>μὲν ἐν τοῖς πυρετοῖς οὗτοι κακῶς πέπτουσιν, ὁμολογεῖ καὶ
<span class="lb" data-page="2.121" data-line="3" id="l2.121.3"></span>αὐτὸς, καὶ τήν γε αἰτίαν προστιθεὶς βεβλάφθαι φησὶ τῆς
<span class="lb" data-page="2.121" data-line="4" id="l2.121.4"></span>γαστρὸς τὴν ἐνέργειαν. οὐ μὴν ἄλλην γέ τινα πρόφασιν
<span class="lb" data-page="2.121" data-line="5" id="l2.121.5"></span>τῆς βλάβης εἰπεῖν ἔχει πλὴν τῆς παρὰ φύσιν θερμασίας.
<span class="lb" data-page="2.121" data-line="6" id="l2.121.6"></span>ἀλλ’ εἰ βλάπτει τὴν ἐνέργειαν ἡ παρὰ φύσιν θερμασία, μὴ
<span class="lb" data-page="2.121" data-line="7" id="l2.121.7"></span>κατά τι συμβεβηκὸς, ἀλλὰ διὰ τὴν αὑτῆς οὐσίαν τε καὶ
<span class="lb" data-page="2.121" data-line="8" id="l2.121.8"></span>δύναμιν, ἐκ τῶν πρώτων ἂν εἴη νοσημάτων. καὶ μὴν οὐκ
<span class="lb" data-page="2.121" data-line="9" id="l2.121.9"></span>ἐνδέχεται τῶν πρώτων μὲν εἶναι νοσημάτων <span class="milestone ed1page" data-n="1.105" data-unit="ed1page" id="ed1page.1.105"></span>τὴν ἀμετρίαν
<span class="lb" data-page="2.121" data-line="10" id="l2.121.10"></span>τῆς θερμασίας, τὴν δ’ ἐνέργειαν ὑπὸ τῆς εὐκρασίας
<span class="lb" data-page="2.121" data-line="11" id="l2.121.11"></span>μὴ γίγνεσθαι. οὐδὲ γὰρ δι’ ἄλλο δυνατὸν γίνεσθαι τὴν
<span class="lb" data-page="2.121" data-line="12" id="l2.121.12"></span>δυσκρασίαν αἰτίαν τῶν πρώτων νοσημάτων, ἀλλ’ ἢ διὰ
<span class="lb" data-page="2.121" data-line="13" id="l2.121.13"></span>τὴν εὐκρασίαν διαφθειρομένην. τῷ γὰρ ὑπὸ ταύτης γίνεσθαι
<span class="lb" data-page="2.121" data-line="14" id="l2.121.14"></span>τὰς ἐνεργείας, ἀνάγκη καὶ τὰς πρώτας αὐτῶν βλάβας διαφθειρομένης
<span class="lb" data-page="2.121" data-line="15" id="l2.121.15"></span>γίνεσθαι. ὅτι μὲν οὖν καὶ κατ’ αὐτὸν τὸν
<span class="lb" data-page="2.121" data-line="16" id="l2.121.16"></span>Ἐρασίστρατον ἡ εὐκρασία τοῦ θερμοῦ τῶν ἐνεργειῶν αἰτία,
<span class="lb" data-page="2.121" data-line="17" id="l2.121.17"></span>τοῖς θεωρεῖν τὸ ἀκόλουθον δυναμένοις ἱκανῶς ἀποδεδεῖχθαι
<span class="lb" data-page="2.121" data-line="18" id="l2.121.18"></span>νομίζω. τούτου δ’ ὑπάρχοντος ἡμῖν, οὐδὲν ἔτι χαλεπὸν
<span class="pb" data-page="2.122" id="p2.122"></span>
<span class="lb" data-page="2.122" data-line="1" id="l2.122.1"></span>ἐφ’ ἑκάστης ἐνεργείας τῇ μὲν εὐκρασίᾳ τὸ βέλτιον ἕπεσθαι
<span class="lb" data-page="2.122" data-line="2" id="l2.122.2"></span>λέγειν, τῇ δὲ δυσκρασίᾳ τὰ χείρω. καὶ τοίνυν, εἴπερ ταῦθ’
<span class="lb" data-page="2.122" data-line="3" id="l2.122.3"></span>οὕτως ἔχει, τὸ μὲν αἷμα τῆς συμμέτρου θερμασίας, τὴν δὲ
<span class="lb" data-page="2.122" data-line="4" id="l2.122.4"></span>ξανθὴν χολὴν τῆς ἀμέτρου νομιστέον ὑπάρχειν ἔγγονον.
<span class="lb" data-page="2.122" data-line="5" id="l2.122.5"></span>οὕτω γὰρ καὶ ἡμῖν ἔν τε ταῖς θερμαῖς ἡλικίαις, καὶ τοῖς
<span class="lb" data-page="2.122" data-line="6" id="l2.122.6"></span>θερμοῖς χωρίοις, καὶ ταῖς θερμαῖς ὥραις τοῦ ἔτους, καὶ
<span class="lb" data-page="2.122" data-line="7" id="l2.122.7"></span>ταῖς θερμαῖς καταστάσεσιν, ὡσαύτως δὲ καὶ ταῖς θερμαῖς
<span class="lb" data-page="2.122" data-line="8" id="l2.122.8"></span>κράσεσι τῶν ἀνθρώπων, καὶ τοῖς ἐπιτηδεύμασί τε καὶ τοῖς
<span class="lb" data-page="2.122" data-line="9" id="l2.122.9"></span>διαιτήμασι καὶ τοῖς νοσήμασι τοῖς θερμοῖς, εὐλόγως ἡ
<span class="lb" data-page="2.122" data-line="10" id="l2.122.10"></span>ξανθὴ χολὴ πλείστη φαίνεται γιγνομένη. τὸ δ’ ἀπορεῖν,
<span class="lb" data-page="2.122" data-line="11" id="l2.122.11"></span>εἴτ’ ἐν τοῖς σώμασι τῶν ἀνθρώπων ὁ χυμὸς οὗτος ἔχει τὴν
<span class="lb" data-page="2.122" data-line="12" id="l2.122.12"></span>γένεσιν, εἴτ’ ἐν τοῖς σιτίοις περιέχεται, μηδ’, ὅτι τοῖς
<span class="lb" data-page="2.122" data-line="13" id="l2.122.13"></span>ὑγιαίνουσιν ἀμέμπτως, ὅταν ἀσιτήσωσι παρὰ τὸ ἔθος ὑπό
<span class="lb" data-page="2.122" data-line="14" id="l2.122.14"></span>τινος περιστάσεως πραγμάτων ἀναγκασθέντες, ἐφ’ ὧν μὲν
<span class="lb" data-page="2.122" data-line="15" id="l2.122.15"></span>πικρὸν τὸ στόμα γίνεται, χολώδη δὲ τὰ οὖρα, δάκνεται
<span class="lb" data-page="2.122" data-line="16" id="l2.122.16"></span>δ’ ἡ γαστὴρ, ἑωρακότος ἐστὶν, ἀλλ’ ὥσπερ ἐξαίφνης νῦν
<span class="lb" data-page="2.122" data-line="17" id="l2.122.17"></span>εἰς τὸν κόσμον ἐληλυθότος, καὶ μήπω τὰ κατ’ αὐτὸν φαινόμενα
<span class="lb" data-page="2.122" data-line="18" id="l2.122.18"></span>γινώσκοντος. ἐπεὶ τίς οὐκ οἶδεν, ὡς ἕκαστον τῶν
<span class="lb" data-page="2.122" data-line="19" id="l2.122.19"></span>ἑψομένων ἐπὶ πλέον ἁλυκώτερον μὲν τὸ πρῶτον, ὕστερον
<span class="pb" data-page="2.123" id="p2.123"></span>
<span class="lb" data-page="2.123" data-line="1" id="l2.123.1"></span>δὲ πικρότερον γίγνεται; κᾂν εἰ τὸ μέλι δὲ βουληθείης αὐτὸ
<span class="lb" data-page="2.123" data-line="2" id="l2.123.2"></span>τὸ πάντων γλυκύτατον ἐπὶ πλεῖστον ἕψειν, ἀποδείξεις καὶ
<span class="lb" data-page="2.123" data-line="3" id="l2.123.3"></span>τοῦτο πικρότατον· ὃ γὰρ τοῖς ἄλλοις, ὅσα μὴ φύσει θερμὰ
<span class="lb" data-page="2.123" data-line="4" id="l2.123.4"></span>παρὰ τῆς ἑψήσεως ἐγγίνεται, τοῦτ’ ἐκ φύσεως ὑπάρχει τῷ
<span class="lb" data-page="2.123" data-line="5" id="l2.123.5"></span>μέλιτι. διὰ τοῦτ’ οὖν ἑψόμενον οὐ γίνεται γλυκύτερον· ὅσον
<span class="lb" data-page="2.123" data-line="6" id="l2.123.6"></span>γὰρ ἐχρῆν εἶναι θερμότητος εἰς γένεσιν γλυκύτητος, ἀκριβῶς
<span class="lb" data-page="2.123" data-line="7" id="l2.123.7"></span>αὐτῷ τοῦτο πᾶν οἴκοθεν ὑπάρχει. ὃ τοίνυν ἔξωθεν
<span class="lb" data-page="2.123" data-line="8" id="l2.123.8"></span>τοῖς ἐλλιπῶς θερμοῖς ἦν ὠφέλιμον, τοῦτ’ ἐκείνῳ βλάβη τε
<span class="lb" data-page="2.123" data-line="9" id="l2.123.9"></span>καὶ ἀμετρία γίγνεται· <span class="milestone ed2page" data-n="5.48" data-unit="ed2page" id="ed2page.5.48"></span>καὶ διὰ τοῦτο θᾶττον τῶν ἄλλων
<span class="lb" data-page="2.123" data-line="10" id="l2.123.10"></span>ἑψόμενον ἀποδείκνυται πικρόν. δι’ αὐτὸ δὲ τοῦτο
<span class="lb" data-page="2.123" data-line="11" id="l2.123.11"></span>καὶ τοῖς θερμοῖς φύσει καὶ τοῖς ἀκμάζουσιν ἑτοίμως εἰς
<span class="lb" data-page="2.123" data-line="12" id="l2.123.12"></span>χολὴν μεταβάλλεται· θερμὸν γὰρ θερμῷ πλησιάζον εἰς
<span class="lb" data-page="2.123" data-line="13" id="l2.123.13"></span>ἀμετρίαν κράσεως ἑτοίμως ἐξίσταται, καὶ φθάνει χολὴ γιγνόμενον,
<span class="lb" data-page="2.123" data-line="14" id="l2.123.14"></span>οὐχ αἷμα. δεῖται τοίνυν ψυχρᾶς μὲν κράσεως ἀνθρώπου,
<span class="lb" data-page="2.123" data-line="15" id="l2.123.15"></span>ψυχρᾶς δ’ ἡλικίας, ἵν’ εἰς αἵματος ἄγηται φύσιν.
<span class="lb" data-page="2.123" data-line="16" id="l2.123.16"></span>οὔκουν ἄπο τρόπου συνεβούλευσεν Ἱπποκράτης, μὴ συμφέρον
<span class="lb" data-page="2.123" data-line="17" id="l2.123.17"></span>τὸ μέλι τοῖς φύσει πικροχόλοις, ὡς ἂν θερμοτέρας
<span class="pb" data-page="2.124" id="p2.124"></span>
<span class="lb" data-page="2.124" data-line="1" id="l2.124.1"></span>δηλονότι κράσεως ὑπάρχουσιν. οὕτω δὲ τοῖς νοσήμασι τοῖς
<span class="lb" data-page="2.124" data-line="2" id="l2.124.2"></span>πικροχόλοις πολέμιον εἶναι τὸ μέλι, καὶ τῇ τῶν γερόντων
<span class="lb" data-page="2.124" data-line="3" id="l2.124.3"></span>ἡλικίᾳ φίλιον, οὐχ Ἱπποκράτης μόνον, ἀλλὰ καὶ πάντες
<span class="lb" data-page="2.124" data-line="4" id="l2.124.4"></span>ἰατροὶ λέγουσιν, οἱ μὲν ἐκ τῆς φύσεως αὐτοῦ τὴν δύναμιν
<span class="lb" data-page="2.124" data-line="5" id="l2.124.5"></span>ἐνδειξαμένης εὑρόντες, οἱ δ’ ἐκ τῆς πείρας μόνης. οὐδὲ γὰρ
<span class="lb" data-page="2.124" data-line="6" id="l2.124.6"></span>οὐδὲ τοῖς ἀπὸ τῆς ἐμπειρίας ἰατροῖς ἕτερόν τι παρὰ ταῦτα
<span class="lb" data-page="2.124" data-line="7" id="l2.124.7"></span>τετήρηται γιγνόμενον, ἀλλὰ χρηστὸν μὲν γέροντι, νέῳ δ’ οὐ
<span class="lb" data-page="2.124" data-line="8" id="l2.124.8"></span>χρηστὸν, καὶ τῷ μὲν φύσει πικροχόλῳ βλαβερὸν, ὠφέλιμον
<span class="lb" data-page="2.124" data-line="9" id="l2.124.9"></span>δὲ τῷ φλεγματώδει· καὶ τῶν νοσημάτων ὡσαύτως τοῖς μὲν
<span class="lb" data-page="2.124" data-line="10" id="l2.124.10"></span>πικροχόλοις ἐχθρὸν, τοῖς δὲ φλεγματώδεσι φίλον· ἑνὶ δὲ
<span class="lb" data-page="2.124" data-line="11" id="l2.124.11"></span>λόγῳ, τοῖς μὲν θερμοῖς σώμασιν, ἢ διὰ φύσιν, ἢ διὰ νόσον,
<span class="lb" data-page="2.124" data-line="12" id="l2.124.12"></span>ἢ δι’ ἡλικίαν, ἢ δι’ ὥραν, ἢ διὰ χώραν, ἢ δι’ ἐπιτήδευμα,
<span class="lb" data-page="2.124" data-line="13" id="l2.124.13"></span>χολῆς γεννητικὸν, αἵματος δὲ τοῖς ἐναντίοις. καὶ
<span class="lb" data-page="2.124" data-line="14" id="l2.124.14"></span>μὴν οὐκ ἐνδέχεται ταὐτὸν ἔδεσμα τοῖς μὲν χολὴν γεννᾷν,
<span class="lb" data-page="2.124" data-line="15" id="l2.124.15"></span>τοῖς δ’ αἷμα, μὴ οὐκ ἐν τῷ σώματι τῆς γενέσεως αὐτῶν
<span class="lb" data-page="2.124" data-line="16" id="l2.124.16"></span>ἐπιτελουμένης. εἰ γὰρ δὴ οἴκοθέν γε καὶ παρ’ ἑαυτοῦ τῶν
<span class="lb" data-page="2.124" data-line="17" id="l2.124.17"></span>ἐδεσμάτων ἕκαστον ἔχον, καὶ οὐκ ἐν τοῖς τῶν ζώων σώμασι
<span class="pb" data-page="2.125" id="p2.125"></span>
<span class="lb" data-page="2.125" data-line="1" id="l2.125.1"></span>μεταβαλλόμενον ἐγέννα τὴν χολὴν, ἐν ἅπασιν ἂν ὁμοίως
<span class="lb" data-page="2.125" data-line="2" id="l2.125.2"></span>αὐτοῖς τοῖς σώμασιν ἐγέννα, καὶ τὸ μὲν πικρὸν ἔξω γευομένοις
<span class="lb" data-page="2.125" data-line="3" id="l2.125.3"></span>ἦν ἂν, οἶμαι, χολῆς ποιητικὸν, εἰ δέ τι γλυκὺ καὶ
<span class="lb" data-page="2.125" data-line="4" id="l2.125.4"></span>χρηστὸν, οὐκ ἂν οὐδὲ τὸ βραχύτατον ἐξ αὐτοῦ χολῆς ἐγεννᾶτο.
<span class="lb" data-page="2.125" data-line="5" id="l2.125.5"></span>καὶ μὴν οὐ τὸ μέλι μόνον, ἀλλὰ καὶ τῶν ἄλλων
<span class="lb" data-page="2.125" data-line="6" id="l2.125.6"></span>ἕκαστον τῶν γλυκέων τοῖς προειρημένοις σώμασι, τοῖς δι’
<span class="lb" data-page="2.125" data-line="7" id="l2.125.7"></span>ὁτιοῦν τῶν εἰρημένων θερμοῖς οὖσιν, εἰς χολὴν ἑτοίμως ἐξίσταται.
<span class="lb" data-page="2.125" data-line="8" id="l2.125.8"></span>καίτοι ταῦτ’ οὐκ οἶδ’ ὅπως ἐξηνέχθην εἰπεῖν οὐ
<span class="lb" data-page="2.125" data-line="9" id="l2.125.9"></span>προελόμενος, ἀλλ’ ὑπ’ αὐτῆς τοῦ λόγου τῆς ἀκολουθίας
<span class="lb" data-page="2.125" data-line="10" id="l2.125.10"></span>ἀναγκασθείς. εἴρηται δ’ ἐπὶ πλεῖστον ὑπὲρ αὐτῶν Ἀριστοτέλει
<span class="lb" data-page="2.125" data-line="11" id="l2.125.11"></span>τε καὶ Πραξαγόρᾳ, τὴν Ἱπποκράτους καὶ Πλάτωνος
<span class="lb" data-page="2.125" data-line="12" id="l2.125.12"></span>γνώμην ὀρθῶς ἐξηγησαμένοις.
</p>
          </article>

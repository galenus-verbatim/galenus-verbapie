<article xmlns="http://www.w3.org/1999/xhtml" id="urn:cts:greekLit:tlg0057.tlg010.1st1K-grc1:3.1">
<span class="pb page1" data-page="2.143" id="p2.143"></span>
<span class="milestone ed1page page1" data-n="1.108" data-unit="ed1page" id="ed1page.1.108"></span>
<span class="milestone ed2page page1" data-n="5.53" data-unit="ed2page" id="ed2page.5.53"></span>
            <h2>ΓΑΛΗΝΟΥ ΠΕΡΙ ΔΥΝΑΜΕΩΝ ΦΥΣΙΚΩΝ
<br></br>ΒΙΒΛΙΟΝ ΤΡΙΤΟΝ.
</h2>
            <p>
<span class="lb" data-page="2.143" data-line="1" id="l2.143.1"></span>Ὅτι μὲν οὖν, ἡ θρέψις ἀλλοιουμένου τε
<span class="lb" data-page="2.143" data-line="2" id="l2.143.2"></span>καὶ ὁμοιουμένου γίνεται τοῦ τρέφοντος τῷ τρεφομένῳ, καὶ
<span class="lb" data-page="2.143" data-line="3" id="l2.143.3"></span>ὡς ἐν ἑκάστῳ τῶν τοῦ ζώου μορίων ἐστί τις δύναμις, ἣν
<span class="lb" data-page="2.143" data-line="4" id="l2.143.4"></span>ἀπὸ τῆς ἐνεργείας ἀλλοιωτικὴν μὲν κατὰ γένος, ὁμοιωτικὴν
<span class="lb" data-page="2.143" data-line="5" id="l2.143.5"></span>δὲ καὶ θρεπτικὴν κατ’ εἶδος ὀνομάζομεν, ἐν τῷ πρόσθεν
<span class="lb" data-page="2.143" data-line="6" id="l2.143.6"></span>δεδήλωται λόγῳ. τὴν δ’ εὐπορίαν τῆς ὕλης, ἣν τροφὴν
<span class="lb" data-page="2.143" data-line="7" id="l2.143.7"></span>ἑαυτῷ ποιεῖται τὸ τρεφόμενον, ἐξ ἑτέρας τινὸς ἔχειν
<span class="lb" data-page="2.143" data-line="8" id="l2.143.8"></span>ἐδείκνυτο δυνάμεως ἐπισπᾶσθαι πεφυκυίας τὸν οἰκεῖον χυμόν.
<span class="lb" data-page="2.143" data-line="9" id="l2.143.9"></span>εἶναι δ’ οἰκεῖον ἑκάστῳ τῶν μορίων χυμὸν, ὃς ἂν
<span class="pb" data-page="2.144" id="p2.144"></span>
<span class="lb" data-page="2.144" data-line="1" id="l2.144.1"></span>ἐπιτηδειότατος εἰς τὴν ἐξομοίωσιν ᾖ, καὶ τὴν ἕλκουσαν
<span class="lb" data-page="2.144" data-line="2" id="l2.144.2"></span>αὐτὸν δύναμιν ἀπὸ τῆς ἐνεργείας ἑλκτικήν τέ τινα καὶ
<span class="lb" data-page="2.144" data-line="3" id="l2.144.3"></span>ἐπισπαστικὴν ὀνομάζεσθαι. δέδεικται δὲ καὶ ὡς πρὸ μὲν
<span class="lb" data-page="2.144" data-line="4" id="l2.144.4"></span>τῆς ὁμοιώσεως ἡ πρόσφυσίς ἐστιν, ἐκείνης δ’ ἔμπροσθεν
<span class="lb" data-page="2.144" data-line="5" id="l2.144.5"></span>ἡ πρόσθεσις γίγνεται, τέλος, ὡς ἂν εἴποι τις, οὖσα τῆς
<span class="lb" data-page="2.144" data-line="6" id="l2.144.6"></span>κατὰ τὴν ἐπισπαστικὴν δύναμιν ἐνεργείας. αὐτὸ μὲν γὰρ
<span class="lb" data-page="2.144" data-line="7" id="l2.144.7"></span>τὸ παράγεσθαι τὴν τροφὴν ἐκ τῶν φλεβῶν εἰς ἕκαστον
<span class="lb" data-page="2.144" data-line="8" id="l2.144.8"></span>τῶν μορίων τῆς ἑλκτικῆς ἐνεργούσης γίγνεται δυνάμεως·
<span class="lb" data-page="2.144" data-line="9" id="l2.144.9"></span>τὸ δ’ ἤδη παρῆχθαί τε καὶ προστίθεσθαι τῷ μορίῳ τὸ
<span class="lb" data-page="2.144" data-line="10" id="l2.144.10"></span>τέλος ἐστὶν αὐτὸ, δι’ ὃ καὶ τῆς τοιαύτης ἐνεργείας ἐδεήθημεν.
<span class="lb" data-page="2.144" data-line="11" id="l2.144.11"></span>ἵνα γὰρ προστεθῇ, διὰ τοῦθ’ ἕλκεται. χρόνου
<span class="lb" data-page="2.144" data-line="12" id="l2.144.12"></span>δ’ ἐντεῦθεν ἤδη πλείονος εἰς τὴν θρέψιν τοῦ ζώου δεῖ.
<span class="lb" data-page="2.144" data-line="13" id="l2.144.13"></span>ἑλχθῆναι μὲν γὰρ καὶ διὰ ταχέων τι δύναται προσφυῆναι
<span class="lb" data-page="2.144" data-line="14" id="l2.144.14"></span>δὲ καὶ ἀλλοιωθῆναι. καὶ τελέως ὁμοιωθῆναι τῷ τρεφομένῳ,
<span class="lb" data-page="2.144" data-line="15" id="l2.144.15"></span>καὶ μέρος αὐτοῦ γενέσθαι, παραχρῆμα μὲν οὐχ
<span class="lb" data-page="2.144" data-line="16" id="l2.144.16"></span>οἷόν τε, χρόνῳ δ’ ἂν πλείονι συμβαίνοι καλῶς. ἀλλ’ εἰ μὴ
<span class="lb" data-page="2.144" data-line="17" id="l2.144.17"></span>μένει κατὰ τὸ μέρος ὁ προστεθεὶς. οὗτος χυμὸς, εἰς ἕτερον
<span class="lb" data-page="2.144" data-line="18" id="l2.144.18"></span>δέ τι μεθίσταται, καὶ παραῤῥεῖ διὰ <span class="milestone ed2page" data-n="5.55" data-unit="ed2page" id="ed2page.5.55"></span>παντὸς, ἀμείβων
<span class="lb" data-page="2.144" data-line="19" id="l2.144.19"></span>τε καὶ ὑπαλλάττων τὰ χωρία, κατ’ οὐδὲν αὐτῶν
<span class="pb" data-page="2.145" id="p2.145"></span>
<span class="lb" data-page="2.145" data-line="1" id="l2.145.1"></span>οὔτε πρόσφυσις, οὔτ’ ἐξομοίωσις ἔσται. δεῖ δὲ κᾀνταῦθά
<span class="lb" data-page="2.145" data-line="2" id="l2.145.2"></span>τινος τῇ φύσει δυνάμεως ἑτέρας εἰς πολυχρόνιον μονὴν τοῦ
<span class="lb" data-page="2.145" data-line="3" id="l2.145.3"></span>προστεθέντος τῷ μορίῳ χυμοῦ, καὶ ταύτης οὐκ ἔξωθέν ποθεν
<span class="lb" data-page="2.145" data-line="4" id="l2.145.4"></span>ἐπιῤῥεούσης, ἀλλ’ ἐν αὐτῷ τῷ θρεψομένῳ κατῳκισμένης,
<span class="lb" data-page="2.145" data-line="5" id="l2.145.5"></span>ἣν ἀπὸ τῆς ἐνεργείας πάλιν οἱ πρὸ ἡμῶν ἠναγκάσθησαν
<span class="lb" data-page="2.145" data-line="6" id="l2.145.6"></span>ὀνομάσαι καθεκτικήν. ὁ μὲν δὴ λόγος ἤδη σαφῶς
<span class="lb" data-page="2.145" data-line="7" id="l2.145.7"></span>ἐνεδείξατο τὴν ἀνάγκην τῆς γενέσεως τῆς τοιαύτης δυνάμεως.
<span class="lb" data-page="2.145" data-line="8" id="l2.145.8"></span>καὶ ὅστις ἀκολουθοῦσαν σύνεσιν ἔχει, πέπεισται
<span class="lb" data-page="2.145" data-line="9" id="l2.145.9"></span>βιαίως ἐξ ὧν εἴπομεν, ὡς, ὑποκειμένου τε καὶ ἀποδεδειγμένου
<span class="lb" data-page="2.145" data-line="10" id="l2.145.10"></span>τοῦ τεχνικὴν εἶναι τὴν φύσιν καὶ τοῦ ζώου κηδεμονικὴν,
<span class="lb" data-page="2.145" data-line="11" id="l2.145.11"></span>ἀναγκαῖον ὑπάρχειν αὐτῇ καὶ τὴν τοιαύτην
<span class="lb" data-page="2.145" data-line="12" id="l2.145.12"></span>δύναμιν·
</p>
          </article>

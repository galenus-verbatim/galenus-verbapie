<article xmlns="http://www.w3.org/1999/xhtml" id="urn:cts:greekLit:tlg0057.tlg010.1st1K-grc1:3.10">
<span class="pb page1" data-page="2.178" id="p2.178"></span>
<span class="milestone ed1page page1" data-n="1.113" data-unit="ed1page" id="ed1page.1.113"></span>
<span class="milestone ed2page page1" data-n="5.65" data-unit="ed2page" id="ed2page.5.65"></span>
            <p>
<span class="lb" data-page="2.178" data-line="7" id="l2.178.7"></span>Καὶ λέγειν ἔτι περὶ τῆς τούτων γενέσεως
<span class="lb" data-page="2.178" data-line="8" id="l2.178.8"></span>οὐκ ἂν ἐθέλοιμι μεθ’ Ἱπποκράτην, καὶ Πλάτωνα, καὶ
<span class="lb" data-page="2.178" data-line="9" id="l2.178.9"></span>Ἀριστοτέλην, καὶ Διοκλέα, καὶ Πραξαγόραν, καὶ Φιλότιμον.
<span class="lb" data-page="2.178" data-line="10" id="l2.178.10"></span>οὐδὲ γὰρ οὐδὲ περὶ τῶν δυνάμεων εἶπον ἂν, εἴ τις
<span class="lb" data-page="2.178" data-line="11" id="l2.178.11"></span>τῶν ἔμπροσθεν ἀκριβῶς ἐξειργάσατο τὸν περὶ αὐτῶν λόγον.
<span class="lb" data-page="2.178" data-line="12" id="l2.178.12"></span>ἐπεὶ δὲ οἱ μὲν παλαιοὶ καλῶς ὑπὲρ αὐτῶν ἀποφηνάμενοι
<span class="lb" data-page="2.178" data-line="13" id="l2.178.13"></span>πολλὰ παρέλιπον ἀγωνίσασθαι τῷ λόγῳ, μηδ’ ὑπονοήσαντες
<span class="lb" data-page="2.178" data-line="14" id="l2.178.14"></span>ἔσεσθαί τινας εἰς τοσοῦτον ἀναισχύντους σοφιστὰς, ὡς
<span class="lb" data-page="2.178" data-line="15" id="l2.178.15"></span>ἀντιλέγειν ἐπιχειρῆσαι τοῖς ἐναργέσιν, οἱ νεώτεροι δὲ,
<span class="lb" data-page="2.178" data-line="16" id="l2.178.16"></span><span class="milestone ed2page" data-n="5.66" data-unit="ed2page" id="ed2page.5.66"></span>τὸ μέν τι νικηθέντες ὑπὸ τῶν σοφισμάτων ἐπείσθησαν
<span class="lb" data-page="2.178" data-line="17" id="l2.178.17"></span>αὐτοῖς, τὸ δέ τι καὶ ἀντιλέγειν ἐπιχειρήσαντες
<span class="lb" data-page="2.178" data-line="18" id="l2.178.18"></span>ἀποδεῖν μοι πολὺ τῆς τῶν παλαιῶν ἔδοξαν δυνάμεως,
<span class="pb" data-page="2.179" id="p2.179"></span>
<span class="lb" data-page="2.179" data-line="1" id="l2.179.1"></span>διὰ τοῦθ’ ὡς ἂν ἐκείνων αὐτῶν εἴπερ ἔτι ἦν τις ἀγωνίσασθαί
<span class="lb" data-page="2.179" data-line="2" id="l2.179.2"></span>μοι δοκεῖ πρὸς τοὺς ἀνατρέποντας τῆς τέχνης τὰ
<span class="lb" data-page="2.179" data-line="3" id="l2.179.3"></span>κάλλιστα, καὶ αὐτὸς οὕτως ἐπειράθην συνθεῖναι τοὺς λόγους.
<span class="lb" data-page="2.179" data-line="4" id="l2.179.4"></span>ὅτι δ’ οὐδὲν ἢ παντάπασι σμικρὸν ἀνύσω τι, καὶ
<span class="lb" data-page="2.179" data-line="5" id="l2.179.5"></span>τοῦτο οὐκ ἀγνοῶ. πάμπολλα γὰρ εὑρίσκω τελέως μὲν ἀποδεδειγμένα
<span class="lb" data-page="2.179" data-line="6" id="l2.179.6"></span>τοῖς παλαιοῖς, οὔτε δὲ συνετὰ τοῖς πολλοῖς τῶν
<span class="lb" data-page="2.179" data-line="7" id="l2.179.7"></span>νῦν δι’ ἀμαθίαν, ἀλλ’ οὐδ’ ἐπιχειρούμενα γιγνώσκεσθαι
<span class="lb" data-page="2.179" data-line="8" id="l2.179.8"></span>διὰ ῥᾳθυμίαν, οὔτ’, εἰ καὶ γνωσθείη τινὶ, δικαίως ἐξεταζόμενα.
<span class="lb" data-page="2.179" data-line="9" id="l2.179.9"></span>χρὴ γὰρ τὸν μέλλοντα γνώσεσθαί τι τῶν πολλῶν
<span class="lb" data-page="2.179" data-line="10" id="l2.179.10"></span>ἄμεινον εὐθὺς μὲν καὶ τῇ φύσει καὶ τῇ πρώτῃ διδασκαλίᾳ
<span class="lb" data-page="2.179" data-line="11" id="l2.179.11"></span>πολὺ τῶν ἄλλων διενεγκεῖν· ἐπειδὰν δὲ γένηται μειράκιον,
<span class="lb" data-page="2.179" data-line="12" id="l2.179.12"></span>ἀληθείας τινὸς ἔχειν ἐρωτικὴν μανίαν, ὥσπερ ἐνθουσιῶντα,
<span class="lb" data-page="2.179" data-line="13" id="l2.179.13"></span>καὶ μήθ’ ἡμέρας μήτε νυκτὸς διαλείπειν, σπεύδοντά
<span class="lb" data-page="2.179" data-line="14" id="l2.179.14"></span>τε καὶ συντεταμένον ἐκμαθεῖν, ὅσα τοῖς ἐνδοξοτάτοις
<span class="lb" data-page="2.179" data-line="15" id="l2.179.15"></span>εἴρηται τῶν παλαιῶν· ἐπειδὰν δ’ ἐκμάθῃ, κρίνειν αὐτὰ
<span class="lb" data-page="2.179" data-line="16" id="l2.179.16"></span>καὶ βασανίζειν χρόνῳ παμπόλλῳ, καὶ σκοπεῖν, πόσα μὲν
<span class="lb" data-page="2.179" data-line="17" id="l2.179.17"></span>ὁμολογεῖ τοῖς ἐναργῶς φαινομένοις, πόσα δὲ διαφέρεται,
<span class="pb" data-page="2.180" id="p2.180"></span>
<span class="lb" data-page="2.180" data-line="1" id="l2.180.1"></span>καὶ οὕτως τὰ μὲν αἱρεῖσθαι, τὰ δ’ ἀποστρέφεσθαι. τῷ
<span class="lb" data-page="2.180" data-line="2" id="l2.180.2"></span>μὲν δὴ τοιούτῳ πάνυ σφόδρα χρησίμους τοὺς ἡμετέρους
<span class="lb" data-page="2.180" data-line="3" id="l2.180.3"></span>ἤλπικα λόγους ἔσεσθαι· εἶεν δ’ ἂν ὀλίγοι παντάπασιν οὗτοι·
<span class="lb" data-page="2.180" data-line="4" id="l2.180.4"></span>τοῖς δ’ ἄλλοις οὕτω γενήσεσθαι τὸ γράμμα περιττὸν, ὡς εἰ
<span class="lb" data-page="2.180" data-line="5" id="l2.180.5"></span>καὶ μῦθον ὄνῳ τις λέγοι.
</p>
          </article>

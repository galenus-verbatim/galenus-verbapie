<article xmlns="http://www.w3.org/1999/xhtml" id="urn:cts:greekLit:tlg0057.tlg010.1st1K-grc1:3.15">
<span class="pb page1" data-page="2.206" id="p2.206"></span>
<span class="milestone ed1page page1" data-n="1.117" data-unit="ed1page" id="ed1page.1.117"></span>
<span class="milestone ed2page page1" data-n="5.74" data-unit="ed2page" id="ed2page.5.74"></span>
            <p>
<span class="lb" data-page="2.206" data-line="14" id="l2.206.14"></span><span class="milestone ed2page" data-n="5.75" data-unit="ed2page" id="ed2page.5.75"></span>Ἀλλ’ ἐκεῖνο γινώσκειν, ὡς δύο εἰσὶν
<span class="lb" data-page="2.206" data-line="15" id="l2.206.15"></span>ὁλκῆς εἴδη, τὸ μὲν τῇ πρὸς τὸ κενούμενον ἀκολουθίᾳ, τὸ δ’
<span class="lb" data-page="2.206" data-line="16" id="l2.206.16"></span>οἰκειότητι ποιότητος γιγνόμενον· ἑτέρως μὲν γὰρ εἰς τὰς
<span class="lb" data-page="2.206" data-line="17" id="l2.206.17"></span>φύσας ὁ ἀὴρ, ἑτέρως δ’ ὁ σίδηρος ὑπὸ τῆς ἡρακλείας ἐπισπᾶται
<span class="lb" data-page="2.206" data-line="18" id="l2.206.18"></span>λίθου· καὶ ὡς ἡ μὲν πρὸς τὸ κενούμενον ἀκολουθία
<span class="pb" data-page="2.207" id="p2.207"></span>
<span class="lb" data-page="2.207" data-line="1" id="l2.207.1"></span>τὸ κουφότερον ἕλκει πρότερον, ἡ δὲ κατὰ τὴν τῆς ποιότητος
<span class="lb" data-page="2.207" data-line="2" id="l2.207.2"></span>οἰκειότητα πολλάκις, εἰ οὕτως ἔτυχε, τὸ βαρύτερον,
<span class="lb" data-page="2.207" data-line="3" id="l2.207.3"></span>ἂν τῇ φύσει συγγενέστερον ὑπάρχῃ. καὶ τοίνυν καὶ ταῖς
<span class="lb" data-page="2.207" data-line="4" id="l2.207.4"></span>ἀρτηρίαις τε καὶ τῇ καρδίᾳ, ὡς μὲν κοίλοις τε καὶ διαστέλλεσθαι
<span class="lb" data-page="2.207" data-line="5" id="l2.207.5"></span>δυναμένοις ὀργάνοις, ἀεὶ τὸ κουφότερον ἀκολουθεῖ
<span class="lb" data-page="2.207" data-line="6" id="l2.207.6"></span>πρότερον, ὡς δὲ καὶ τρέφεσθαι δεομένοις, εἰς αὐτοὺς τοὺς
<span class="lb" data-page="2.207" data-line="7" id="l2.207.7"></span>χιτῶνας, οἳ δὴ τὰ σώματα τῶν ὀργάνων εἰσὶν, ἕλκεται τὸ
<span class="lb" data-page="2.207" data-line="8" id="l2.207.8"></span>οἰκεῖον. ὅσον οὖν ἂν εἰς τὴν κοιλότητα διαστελλομένων
<span class="lb" data-page="2.207" data-line="9" id="l2.207.9"></span>αὐτῶν αἵματος μεταληφθῇ, τοῦθ’, ὡς οἰκειότατόν τε καὶ
<span class="lb" data-page="2.207" data-line="10" id="l2.207.10"></span>μάλιστα τρέφειν δυνάμενον, οἱ χιτῶνες αὐτοὶ τῶν ἀγγείων
<span class="lb" data-page="2.207" data-line="11" id="l2.207.11"></span>ἐπισπῶνται. τοῦ δ’ ἐκ τῶν φλεβῶν εῖς τὰς ἀρτηρίας μεταλαμβάνεσθαί
<span class="lb" data-page="2.207" data-line="12" id="l2.207.12"></span>τι πρὸς τοῖς εἰρημένοις ἱκανὸν καὶ τό γε
<span class="lb" data-page="2.207" data-line="13" id="l2.207.13"></span>τεκμήριον. εἰ πολλὰς καὶ μεγάλας ἀρτηρίας διατεμὼν
<span class="lb" data-page="2.207" data-line="14" id="l2.207.14"></span>ἀποκτεῖναι δι’ ἐκείνων βουληθείης τὸ ζῶον, εὑρήσεις αὐτοῦ
<span class="lb" data-page="2.207" data-line="15" id="l2.207.15"></span>τὰς φλέβας ὁμοίως ταῖς ἀρτηρίαις ἐκκενουμένας, οὐκ ἂν
<span class="lb" data-page="2.207" data-line="16" id="l2.207.16"></span>τούτου ποτὲ γενομένου χωρὶς τῶν πρὸς ἀλλήλας αὐταῖς
<span class="lb" data-page="2.207" data-line="17" id="l2.207.17"></span>ἀναστομώσεων. ὡσαύτως δὲ καὶ κατ’ αὐτὴν τὴν καρδίαν
<span class="lb" data-page="2.207" data-line="18" id="l2.207.18"></span>ἐκ τῆς δεξιᾶς κοιλίας εἰς τὴν ἀριστερὰν ἕλκεται τὸ λεπτότατον,
<span class="pb" data-page="2.208" id="p2.208"></span>
<span class="lb" data-page="2.208" data-line="1" id="l2.208.1"></span>ἔχοντός τινα τρήματα τοῦ μέσου διαφράγματος αὐτῶν,
<span class="lb" data-page="2.208" data-line="2" id="l2.208.2"></span>ἃ μέχρι μὲν πλείστου δυνατὸν ἰδεῖν οἷον βοθύνους
<span class="lb" data-page="2.208" data-line="3" id="l2.208.3"></span>τινὰς ἐξ εὐρυτάτου στόματος ἀεὶ καὶ μᾶλλον εἰς στενώτερον
<span class="lb" data-page="2.208" data-line="4" id="l2.208.4"></span>προϊόντας. οὐ μὴν αὐτά γε τὰ ἔσχατα πέρατα δυνατὸν ἔτι
<span class="lb" data-page="2.208" data-line="5" id="l2.208.5"></span>θεάσασθαι διά τε σμικρότητα, καὶ ὅτι, τεθνεῶτος ἤδη τοῦ
<span class="lb" data-page="2.208" data-line="6" id="l2.208.6"></span>ζώου, κατέψυκταί τε καὶ πεπύκνωται πάντα. ἀλλ’ ὁ λόγος
<span class="lb" data-page="2.208" data-line="7" id="l2.208.7"></span>κᾀνταῦθα πρῶτον μὲν ἐκ τοῦ μηδὲν ὑπὸ τῆς φύσεως γίγνεσθαι
<span class="lb" data-page="2.208" data-line="8" id="l2.208.8"></span>μάτην ὁρμώμενος ἐξευρίσκει τὰς ἀναστομώσεις ταύτας
<span class="lb" data-page="2.208" data-line="9" id="l2.208.9"></span>τῶν κοιλιῶν τῆς καρδίας· οὐ γὰρ δὴ εἰκῇ γε καὶ ὡς
<span class="lb" data-page="2.208" data-line="10" id="l2.208.10"></span>ἔτυχεν οἱ εἰς στενὸν οὕτω τελευτῶντες ἐγένοντο βόθυνοι·
<span class="lb" data-page="2.208" data-line="11" id="l2.208.11"></span>δεύτερον δὲ κᾀκ τοῦ, δυοῖν ὄντοιν στομάτοιν ἐν τῇ δεξιᾷ
<span class="lb" data-page="2.208" data-line="12" id="l2.208.12"></span>τῆς καρδίας κοιλίᾳ, τοῦ μὲν εἰσάγοντος τὸ αἷμα πολλῷ μείζονος,
<span class="lb" data-page="2.208" data-line="13" id="l2.208.13"></span>τοῦ δ’ ἐξάγοντος ἥττονος, πολλῷ μεῖζον εἶναι τὸ τοῦ
<span class="lb" data-page="2.208" data-line="14" id="l2.208.14"></span>εἰσάγοντος. ὡς γὰρ οὐ παντὸς τοῦ αἵματος, ὅσον ἡ κοίλη
<span class="lb" data-page="2.208" data-line="15" id="l2.208.15"></span>φλὲψ δίδωσι τῇ καρδίᾳ, πάλιν ἐξ ἐκείνης ἐκπεμπομένου
<span class="lb" data-page="2.208" data-line="16" id="l2.208.16"></span>τῷ πνεύμονι, μείζων ἐστὶν ἡ ἀπὸ τῆς κοίλης εἰς αὐτὴν ἔμφυσις
<span class="lb" data-page="2.208" data-line="17" id="l2.208.17"></span>τῆς ἐμφυομένης εἰς τὸν πνεύμονα<span class="milestone ed1page" data-n="1.118" data-unit="ed1page" id="ed1page.1.118"></span> φλεβός. οὐδὲ
<span class="pb" data-page="2.209" id="p2.209"></span>
<span class="lb" data-page="2.209" data-line="1" id="l2.209.1"></span>γὰρ τοῦτ’ ἔστιν εἰπεῖν, ὡς ἐδαπανήθη τι τοῦ αἵματος εἰς
<span class="lb" data-page="2.209" data-line="2" id="l2.209.2"></span>τὴν αὐτοῦ τοῦ σώματος τῆς καρδίας θρέψιν. ἑτέρα γάρ
<span class="lb" data-page="2.209" data-line="3" id="l2.209.3"></span>ἐστι φλέψ ἡ εἰς ἐκεῖνο κατασχιζομένη, μήτε τὴν γένεσιν ἐκ
<span class="lb" data-page="2.209" data-line="4" id="l2.209.4"></span>τῆς καρδίας αὐτῆς, μήτε τὴν τοῦ αἵματος ἔχουσα μετάληψιν.
<span class="lb" data-page="2.209" data-line="5" id="l2.209.5"></span>εἰ δὲ καὶ δαπανᾶταί τι, ἀλλ’ οὐ τοσοῦτον μείων
<span class="lb" data-page="2.209" data-line="6" id="l2.209.6"></span>ἐστὶν ἡ εἰς τὸν πνεύμονα φλὲψ ἄγουσα τῆς εἰς τὴν καρδίαν
<span class="lb" data-page="2.209" data-line="7" id="l2.209.7"></span>ἐμφυομένης, ὅσον εἰκὸς εἰς τροφὴν ἀνηλῶσθαι τῆς καρδίας,
<span class="lb" data-page="2.209" data-line="8" id="l2.209.8"></span>ἀλλὰ πλέονι πολλῷ. δῆλον οὖν, ὡς εἰς τὴν ἀριστερὰν
<span class="lb" data-page="2.209" data-line="9" id="l2.209.9"></span>μεταλαμβάνεται κοιλίαν. καὶ γὰρ δὴ καὶ τῶν κατ’ ἐκείνην
<span class="lb" data-page="2.209" data-line="10" id="l2.209.10"></span>ἀγγείων δυοῖν ὄντων, ἔλαττόν ἐστι πολλῷ τὸ ἐκ τοῦ πνεύμονος
<span class="lb" data-page="2.209" data-line="11" id="l2.209.11"></span>εἰς αὐτὴν εἰσάγον τὸ πνεῦμα τῆς ἐκφυομένης ἀρτηρίας
<span class="lb" data-page="2.209" data-line="12" id="l2.209.12"></span>τῆς μεγάλης, ἀφ’ ἧς αἱ κατὰ τὸ σῶμα σύμπασαι πεφύκασιν,
<span class="lb" data-page="2.209" data-line="13" id="l2.209.13"></span>ὡς ἂν μὴ μόνον ἐκ τοῦ πνεύμονος πνεῦμα μεταλαμβανούσης
<span class="lb" data-page="2.209" data-line="14" id="l2.209.14"></span>αὐτῆς, ἀλλὰ κᾀκ τῆς δεξιᾶς κοιλίας αἷμα διὰ τῶν
<span class="lb" data-page="2.209" data-line="15" id="l2.209.15"></span>εἰρημένων ἀναστομώσεων. <span class="milestone ed2page" data-n="5.76" data-unit="ed2page" id="ed2page.5.76"></span>ὅτι δ’ ἄμεινον ἦν τοῖς τοῦ
<span class="lb" data-page="2.209" data-line="16" id="l2.209.16"></span>σώματος μορίοις, τοῖς μὲν ὑπὸ καθαροῦ καὶ λεπτοῦ καὶ
<span class="lb" data-page="2.209" data-line="17" id="l2.209.17"></span>ἀτμώδους αἵματος τρέφεσθαι, τοῖς δ’ ὑπὸ παχέος καὶ θολεροῦ,
<span class="lb" data-page="2.209" data-line="18" id="l2.209.18"></span>καὶ ὡς οὐδ’ ἐνταῦθά τι παρεώραται τῇ φύσει, τῆς
<span class="pb" data-page="2.210" id="p2.210"></span>
<span class="lb" data-page="2.210" data-line="1" id="l2.210.1"></span>περὶ χρείας μορίων πραγματείας ἐστίν. ὥστ’ οὐ χρὴ νῦν
<span class="lb" data-page="2.210" data-line="2" id="l2.210.2"></span>περὶ τούτων ἔτι λέγειν, ἀλλ’ ὑπομνήσαντας, ὡς δύο ἐστὶν
<span class="lb" data-page="2.210" data-line="3" id="l2.210.3"></span>ὁλκῆς εἴδη, τῶν μὲν εὐρείαις ὁδοῖς ἐν τῷ διαστέλλεσθαι
<span class="lb" data-page="2.210" data-line="4" id="l2.210.4"></span>τῇ πρὸς τὸ κενούμενον ἀκολουθίᾳ ποιουμένων τὴν ἕλξιν,
<span class="lb" data-page="2.210" data-line="5" id="l2.210.5"></span>τῶν δ’ οἰκειότητι ποιότητος, ἐφεξῆς λέγειν, ὡς τὰ μὲν
<span class="lb" data-page="2.210" data-line="6" id="l2.210.6"></span>πρότερα καὶ πόῤῥωθεν ἕλκειν τι δύναται, τὰ δὲ δεύτερα
<span class="lb" data-page="2.210" data-line="7" id="l2.210.7"></span>ἐκ τῶν ἐγγυτάτω μόνον. αὐλίσκον μὲν γὰρ ὅτι μήκιστον
<span class="lb" data-page="2.210" data-line="8" id="l2.210.8"></span>εἰς ὕδωρ ἔνεστι καθέντι ῥᾳδίως ἀνασπᾷν εἰς τὸ στόμα δι’
<span class="lb" data-page="2.210" data-line="9" id="l2.210.9"></span>αὐτοῦ τὸ ὑγρόν· οὐ μὴν εἴ γ’ ἐπὶ πλέον ἀπαγάγοις τῆς
<span class="lb" data-page="2.210" data-line="10" id="l2.210.10"></span>ἡρακλείας λίθου τὸν σίδηρον, ἢ τοὺς πυροὺς τοῦ κεραμίου,
<span class="lb" data-page="2.210" data-line="11" id="l2.210.11"></span>καὶ γὰρ καὶ τοιοῦτόν τι πρόσθεν ἐλέγετο παράδειγμα, δύναιτ’
<span class="lb" data-page="2.210" data-line="12" id="l2.210.12"></span>ἂν ἔτι γενέσθαι τις ὁλκή. σαφέστατα δ’ ἂν αὐτὸ
<span class="lb" data-page="2.210" data-line="13" id="l2.210.13"></span>μάθοις ἐπὶ τῶν ἐν τοῖς κήποις ὀχετῶν. ἐκ τούτων γὰρ εἰς
<span class="lb" data-page="2.210" data-line="14" id="l2.210.14"></span>μὲν τὰ παρακείμενα καὶ πλησίον ἅπαντα διαδίδοταί τις
<span class="lb" data-page="2.210" data-line="15" id="l2.210.15"></span>ἰκμὰς, εἰς δὲ τὰ ποῤῥωτέρω προσελθεῖν οὐκέτι δύναται·
<span class="lb" data-page="2.210" data-line="16" id="l2.210.16"></span>καὶ διὰ τοῦτο ἀναγκάζονται πολλοῖς ὀχετοῖς μικροῖς ἀπὸ τοῦ
<span class="lb" data-page="2.210" data-line="17" id="l2.210.17"></span>μεγάλου τετμημένοις εἰς ἕκαστον μέρος τοῦ κήπου τὴν
<span class="lb" data-page="2.210" data-line="18" id="l2.210.18"></span>ἐπίῤῥυσιν τοῦ ὕδατος ἐπιτεχνᾶσθαι· καὶ τηλικαῦτά γε τὰ
<span class="pb" data-page="2.211" id="p2.211"></span>
<span class="lb" data-page="2.211" data-line="1" id="l2.211.1"></span>μεταξὺ διαστήματα τούτων τῶν μικρῶν ὀχετῶν ποιοῦσιν,
<span class="lb" data-page="2.211" data-line="2" id="l2.211.2"></span>ἡλίκα μάλιστα νομίζουσιν ἀρκεῖν εἰς τὸ ἱκανῶς ἀπολαύειν
<span class="lb" data-page="2.211" data-line="3" id="l2.211.3"></span>ἕλκοντα τῆς ἑκατέρωθεν αὐτοῖς ἐπιῤῥεούσης ὑγρότητος. οὕτως
<span class="lb" data-page="2.211" data-line="4" id="l2.211.4"></span>οὖν ἔχει κᾀν τοῖς τῶν ζώων σώμασιν. ὀχετοὶ πολλοὶ
<span class="lb" data-page="2.211" data-line="5" id="l2.211.5"></span>κατὰ πάντα τὰ μέρη διεσπαρμένοι παράγουσιν αὐτοῖς αἷμα,
<span class="lb" data-page="2.211" data-line="6" id="l2.211.6"></span>καθάπερ ἐν κηπίῳ ὑδρείαν τινά. καὶ τούτων τῶν ὀχετῶν
<span class="lb" data-page="2.211" data-line="7" id="l2.211.7"></span>τὰ μεταξὺ διαστήματα θαυμαστῶς ὑπὸ τῆς φύσεως εὐθὺς
<span class="lb" data-page="2.211" data-line="8" id="l2.211.8"></span>ἐξ ἀρχῆς διατέτακται πρὸς τὸ μήτ’ ἐνδεῶς χορηγεῖσθαι τοῖς
<span class="lb" data-page="2.211" data-line="9" id="l2.211.9"></span>μεταξὺ μορίοις ἕλκουσιν εἰς ἑαυτὰ τὸ αἷμα, μήτε κατακλύζεσθαί
<span class="lb" data-page="2.211" data-line="10" id="l2.211.10"></span>ποτ’ αὐτὰ πλήθει περιττῆς ὑγρότητος ἀκαίρως ἐπιῤῥεούσης.
<span class="lb" data-page="2.211" data-line="11" id="l2.211.11"></span>ὁ γὰρ δὴ τρόπος τῆς θρέψεως αὐτῶν τοιόσδ’
<span class="lb" data-page="2.211" data-line="12" id="l2.211.12"></span>ἐστί. τοῦ συνεχοῦς ἑαυτῷ σώματος, οἷόν περ τὸ ἁπλοῦν
<span class="lb" data-page="2.211" data-line="13" id="l2.211.13"></span>ἀγγεῖον Ἐρασίστρατος ὑποτίθεται, τὰ μὲν ἐπιπολῆς μέρη
<span class="lb" data-page="2.211" data-line="14" id="l2.211.14"></span>πρῶτα τῆς ὁμιλούσης ἀπολαύει τροφῆς· ἐκ τούτων δ’ αὖ
<span class="lb" data-page="2.211" data-line="15" id="l2.211.15"></span>μεταλαμβάνει κατὰ τὸ συνεχὲς ἕλκοντα τὰ τούτων ἑξῆς,
<span class="lb" data-page="2.211" data-line="16" id="l2.211.16"></span>εἶτ’ ἐξ ἐκείνων αὖθις ἕτερα. καὶ τοῦτ’ οὐ παύεται γιγνόμενον,
<span class="lb" data-page="2.211" data-line="17" id="l2.211.17"></span>ἄχρις ἂν εἰς ἅπαντ’ αὐτοῦ διαδοθῇ τὰ μόρια τῆς
<span class="lb" data-page="2.211" data-line="18" id="l2.211.18"></span>τρεφούσης οὐσίας ἡ ποιότης. ὅσα δὲ τῶν μορίων ἐπὶ πλέον
<span class="pb" data-page="2.212" id="p2.212"></span>
<span class="lb" data-page="2.212" data-line="1" id="l2.212.1"></span>ἀλλοιουμένου δεῖται τοῦ μέλλοντος αὐτὰ θρέψειν χυμοῦ,
<span class="lb" data-page="2.212" data-line="2" id="l2.212.2"></span>τούτοις ὥσπερ τι ταμεῖον ἡ φύσις παρεσκεύασεν, ἤτοι κοιλίας,
<span class="lb" data-page="2.212" data-line="3" id="l2.212.3"></span>ἢ σήραγγας, ἤ τι ταῖς σήραγξιν ἀνάλογον. αἱ μὲν
<span class="lb" data-page="2.212" data-line="4" id="l2.212.4"></span>οὖν σάρκες, αἵ τε τῶν σπλάγχνων ἁπάντων, αἵ τε τῶν
<span class="lb" data-page="2.212" data-line="5" id="l2.212.5"></span>μυῶν, ἐξ αἵματος αὐτοῦ τρέφονται, βραχεῖαν ἀλλοίωσιν
<span class="lb" data-page="2.212" data-line="6" id="l2.212.6"></span>δεξαμένου. τὰ δ’ ὀστᾶ παμπόλλης ἐν τῷ μεταξὺ δεῖται
<span class="lb" data-page="2.212" data-line="7" id="l2.212.7"></span>τῆς μεταβολῆς, ἵνα τραφῇ, καὶ ἔστιν, οἷόν περ τὸ αἷμα
<span class="lb" data-page="2.212" data-line="8" id="l2.212.8"></span>ταῖς σαρξὶ, τοιοῦτον ὁ μυελὸς τοῖς ὀστοῖς, ἐν μὲν τοῖς μικροῖς
<span class="lb" data-page="2.212" data-line="9" id="l2.212.9"></span>τε καὶ ἀκοιλίοις κατὰ τὰς σήραγγας αὐτῶν διεσπαρμένος,
<span class="lb" data-page="2.212" data-line="10" id="l2.212.10"></span>ἐν δὲ τοῖς μείζοσί τε καὶ κοιλίας ἔχουσιν ἐν ἐκείναις
<span class="lb" data-page="2.212" data-line="11" id="l2.212.11"></span>ἠθροισμένος. ὡς γὰρ καὶ διὰ τοῦ πρώτου γράμματος
<span class="lb" data-page="2.212" data-line="12" id="l2.212.12"></span>ἐδείκνυτο, τοῖς μὲν ὁμοίαν ἔχουσι τὴν οὐσίαν εἰς ἄλληλα
<span class="lb" data-page="2.212" data-line="13" id="l2.212.13"></span>μεταβάλλειν ἐγχωρεῖ· τοῖς δὲ πάμπολυ διεστῶσιν ἀμήχανον
<span class="lb" data-page="2.212" data-line="14" id="l2.212.14"></span>ἀλλήλοις ὁμοιωθῆναι χωρὶς τῶν ἐν μέσῳ μεταβολῶν.
<span class="lb" data-page="2.212" data-line="15" id="l2.212.15"></span>τοιοῦτόν τι καὶ τοῖς χόνδροις ἐστὶ τὸ περικεχυμένον μυξῶδες,
<span class="lb" data-page="2.212" data-line="16" id="l2.212.16"></span>καὶ τοῖς συνδέσμοις, καὶ τοῖς ὑμέσι, καὶ τοῖς νεύροις
<span class="lb" data-page="2.212" data-line="17" id="l2.212.17"></span>τὸ παρεσπαρμένον ἐν αὐτοῖς ὑγρὸν γλίσχρον. ἕκαστον γὰρ
<span class="pb" data-page="2.213" id="p2.213"></span>
<span class="lb" data-page="2.213" data-line="1" id="l2.213.1"></span>τούτων ἐξ ἰνῶν σύγκειται πολλῶν, αἵπερ ὁμοιομερεῖς τέ
<span class="lb" data-page="2.213" data-line="2" id="l2.213.2"></span>εἰσι καὶ ὄντως αἰσθητὰ στοιχεῖα. <span class="milestone ed2page" data-n="5.77" data-unit="ed2page" id="ed2page.5.77"></span>κατὰ δὲ τὰς μεταξὺ
<span class="lb" data-page="2.213" data-line="3" id="l2.213.3"></span>χώρας αὐτῶν ὁ οἰκειότατος εἰς θρέψιν παρέσπαρται
<span class="lb" data-page="2.213" data-line="4" id="l2.213.4"></span>χυμὸς, ὃν εἵλκυσαν μὲν ἐκ τῶν φλεβῶν τοῦ αἵματος, ὅσον
<span class="lb" data-page="2.213" data-line="5" id="l2.213.5"></span>οἷόν τ’ ἦν, ἐκλεξάμενα τὸ ὁμοιότατον, ἐξομοιοῦσι δὲ κατὰ
<span class="lb" data-page="2.213" data-line="6" id="l2.213.6"></span>βραχὺ καὶ μεταβάλλουσιν εἰς τὴν ἑαυτῶν οὐσίαν. ἅπαντα
<span class="lb" data-page="2.213" data-line="7" id="l2.213.7"></span>οὖν ταῦτα καὶ ἀλλήλοις ὁμολογεῖ, καὶ τοῖς ἔμπροσθεν ἀποδεδειγμένοις
<span class="lb" data-page="2.213" data-line="8" id="l2.213.8"></span>ἱκανῶς μαρτυρεῖ. καὶ οὐ χρὴ μηκύνειν ἔτι τὸν
<span class="lb" data-page="2.213" data-line="9" id="l2.213.9"></span>λόγον· ἐκ γὰρ τῶν εἰρημένων ἔνεστιν ἑκάστῳ τὰ κατὰ
<span class="lb" data-page="2.213" data-line="10" id="l2.213.10"></span>μέρος ἅπαντα καθ’ ὅν τινα γίνεται τρόπον ἐξευρίσκειν
<span class="lb" data-page="2.213" data-line="11" id="l2.213.11"></span>ἑτοίμως. ὥσπερ καὶ νὴ Δία πολλοῖς κωθωνιζομένοις πάμπολυ
<span class="lb" data-page="2.213" data-line="12" id="l2.213.12"></span>τάχιστα μὲν ἀναδίδοται τὸ ποθὲν, οὐρεῖται δ’ ὀλίγου
<span class="lb" data-page="2.213" data-line="13" id="l2.213.13"></span>δεῖν ἅπαν ἐντὸς οὐ πολλοῦ χρόνου. καὶ γὰρ κᾀνταῦθα
<span class="lb" data-page="2.213" data-line="14" id="l2.213.14"></span>τῇ τε τῆς ποιότητος οἰκειότητι, καὶ τῇ τῆς ὑγρότητος
<span class="lb" data-page="2.213" data-line="15" id="l2.213.15"></span>λεπτότητι, καὶ τῇ τῶν ἀγγείων τε καὶ τῶν κατ’ αὐτὰ
<span class="lb" data-page="2.213" data-line="16" id="l2.213.16"></span>στομάτων εὐρύτητι, καὶ τῇ τῆς ἑλκτικῆς δυνάμεως εὐρωστίᾳ,
<span class="lb" data-page="2.213" data-line="17" id="l2.213.17"></span>τὸ τάχος συντελεῖται τῆς ἀναδόσεως, τῶν μὲν πλησίον
<span class="lb" data-page="2.213" data-line="18" id="l2.213.18"></span>τῆς κοιλίας τεταγμένων μορίων οἰκειότητι ποιότητος
<span class="pb" data-page="2.214" id="p2.214"></span>
<span class="lb" data-page="2.214" data-line="1" id="l2.214.1"></span>ἑαυτῶν ἕνεκα ἑλκόντων τὸ πόμα, τῶν δ’ ἑξῆς τούτοις
<span class="lb" data-page="2.214" data-line="2" id="l2.214.2"></span>ἐξαρπαζόντων καὶ αὐτῶν εἰς ἑαυτὰ, κᾄπειτα τῶν ἐφεξῆς
<span class="lb" data-page="2.214" data-line="3" id="l2.214.3"></span>πάλιν ἐκ τούτων μεταλαμβανόντων, ἄχρις ἂν εἰς τὴν κοίλην
<span class="lb" data-page="2.214" data-line="4" id="l2.214.4"></span>ἀφίκηται φλέβα, τοὐντεῦθεν δ’ ἤδη τῶν νεφρῶν τὸ οἰκεῖον
<span class="lb" data-page="2.214" data-line="5" id="l2.214.5"></span>ἐπισπωμένων. ὥστ’ οὐδὲν θαυμαστὸν, οἶνον μὲν ὕδατος
<span class="lb" data-page="2.214" data-line="6" id="l2.214.6"></span>ἀναλαμβάνεσθαι θᾶττον οἰκειότητι ποιότητος, αὐτῶν
<span class="lb" data-page="2.214" data-line="7" id="l2.214.7"></span>δὲ τῶν οἴνων τὸν μὲν λευκὸν καὶ καθαρὸν ἑτοίμως ἀναδίδοσθαι
<span class="lb" data-page="2.214" data-line="8" id="l2.214.8"></span>διὰ λεπτότητα, τὸν δ’ αὖ μέλανα καὶ θολερὸν
<span class="lb" data-page="2.214" data-line="9" id="l2.214.9"></span>ἴσχεσθαί τε κατὰ τὴν ὁδὸν καὶ βραδύνειν ὑπὸ πάχους. εἴη
<span class="lb" data-page="2.214" data-line="10" id="l2.214.10"></span>δ’ ἂν ταῦτα καὶ τῶν ὑπὲρ τῶν ἀρτηριῶν ἔμπροσθεν εἰρημένων
<span class="lb" data-page="2.214" data-line="11" id="l2.214.11"></span>οὐ σμικρὰ μαρτύρια. πανταχοῦ γὰρ ὅσον οἰκεῖόν τε
<span class="lb" data-page="2.214" data-line="12" id="l2.214.12"></span>καὶ λεπτὸν αἷμα τοῦ μὴ τοιούτου ῥᾷον ἕπεται τοῖς ἕλκουσιν.
<span class="lb" data-page="2.214" data-line="13" id="l2.214.13"></span>ἀτμὸν μὲν οὖν ἔχουσαι καὶ πνεῦμα καὶ λεπτὸν αἷμα
<span class="lb" data-page="2.214" data-line="14" id="l2.214.14"></span>κατὰ τὰς διαστάσεις ἕλκειν αἱ ἀρτηρίαι τὸν κατὰ τὴν κοιλίαν
<span class="lb" data-page="2.214" data-line="15" id="l2.214.15"></span>καὶ τὰ ἔντερα περιεχόμενον χυμὸν ἢ οὐδ’ ὅλως ἢ
<span class="lb" data-page="2.214" data-line="16" id="l2.214.16"></span>παντάπασι συνεπισπῶνται βραχύν.
</p>
          </article>

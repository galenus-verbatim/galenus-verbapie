<article xmlns="http://www.w3.org/1999/xhtml" id="urn:cts:greekLit:tlg0057.tlg010.1st1K-grc1:3.4">
<span class="pb page1" data-page="2.152" id="p2.152"></span>
<span class="milestone ed1page page1" data-n="1.109" data-unit="ed1page" id="ed1page.1.109"></span>
<span class="milestone ed2page page1" data-n="5.57" data-unit="ed2page" id="ed2page.5.57"></span>
            <p>
<span class="lb" data-page="2.152" data-line="12" id="l2.152.12"></span>Ἐπὶ δὲ τῆς γαστρὸς ᾧδε. πρῶτον μὲν τοῖς
<span class="lb" data-page="2.152" data-line="13" id="l2.152.13"></span>κλύδωσιν, οἳ δὴ καὶ πεπίστευνται τοῖς ἰατροῖς ἀῤῥώστου
<span class="lb" data-page="2.152" data-line="14" id="l2.152.14"></span>κοιλίας εἶναι συμπτώματα, καὶ κατὰ λόγον πεπίστευνται.
<span class="lb" data-page="2.152" data-line="15" id="l2.152.15"></span>ἐνίοτε μὲν γὰρ, ἐλάχιστα προσενηνεγμένων, οὐ γίνονται, περιστελλομένης
<span class="lb" data-page="2.152" data-line="16" id="l2.152.16"></span>αὐτοῖς ἀκριβῶς τῆς γαστρὸς καὶ σφιγγούσης
<span class="lb" data-page="2.152" data-line="17" id="l2.152.17"></span>πανταχόθεν. ἐνίοτε δὲ μεστὴ μὲν ἡ γαστήρ ἐστιν, οἱ κλύδωνες
<span class="pb" data-page="2.153" id="p2.153"></span>
<span class="lb" data-page="2.153" data-line="1" id="l2.153.1"></span>δὲ ὡς ἐπὶ κενῆς ἐξακούονται. κατὰ φύσιν μὲν γὰρ
<span class="lb" data-page="2.153" data-line="2" id="l2.153.2"></span>ἔχουσα, καὶ χρωμένη καλῶς τῇ περισταλτικῇ δυνάμει, κᾂν
<span class="lb" data-page="2.153" data-line="3" id="l2.153.3"></span>ὀλίγον ᾖ τὸ περιεχόμενον, ἅπαν αὐτὸ περιλαμβάνουσα, χώραν
<span class="lb" data-page="2.153" data-line="4" id="l2.153.4"></span>οὐδεμίαν ἀπολείπει κενήν· ἀῤῥωστοῦσα δὲ, καθότι ἂν ἀδυνατήσῃ
<span class="lb" data-page="2.153" data-line="5" id="l2.153.5"></span>περιλαβεῖν ἀκριβῶς, ἐνταῦθα εὐρυχωρίαν ἐργαζομένη
<span class="lb" data-page="2.153" data-line="6" id="l2.153.6"></span>τινα, συγχωρεῖ τοῖς περιεχομένοις ὑγροῖς κατὰ τὰς
<span class="lb" data-page="2.153" data-line="7" id="l2.153.7"></span>τῶν σχημάτων μεταλλαγὰς ἄλλοτε ἀλλαχόσε μεταῤῥεῖν καὶ
<span class="lb" data-page="2.153" data-line="8" id="l2.153.8"></span>κλύδωνας ἀποτελεῖν. εὐλόγως οὖν, ὅτι μηδὲ πέψουσιν ἱκανῶς,
<span class="lb" data-page="2.153" data-line="9" id="l2.153.9"></span>οἱ ἐν τῷδε τῷ συμπτώματι γενόμενοι προσδοκῶσιν·
<span class="lb" data-page="2.153" data-line="10" id="l2.153.10"></span>οὐ γὰρ ἐνδέχεται πέψαι καλῶς ἄῤῥωστον γαστέρα. τοῖς
<span class="lb" data-page="2.153" data-line="11" id="l2.153.11"></span>τοιούτοις δὲ καὶ μέχρι πλείονος ἐν αὐτῇ φαίνεται παραμένον
<span class="lb" data-page="2.153" data-line="12" id="l2.153.12"></span>τὸ βάρος, ὡς ἂν καὶ βραδύτερον πέττουσι. καὶ μὴν θαυμάσειεν
<span class="lb" data-page="2.153" data-line="13" id="l2.153.13"></span>ἄν τις ἐπ’ αὐτῶν τούτων μάλιστα τὸ πολυχρόνιον
<span class="lb" data-page="2.153" data-line="14" id="l2.153.14"></span>τῆς ἐν τῇ γαστρὶ διατριβῆς, οὐ τῶν σιτίων μόνον, ἀλλὰ
<span class="lb" data-page="2.153" data-line="15" id="l2.153.15"></span>καὶ τοῦ πόματος. <span class="milestone ed2page" data-n="5.58" data-unit="ed2page" id="ed2page.5.58"></span>οὐ γὰρ, ὅπερ ἂν ᾠήθη τις, ὡς τὸ
<span class="lb" data-page="2.153" data-line="16" id="l2.153.16"></span>τῆς γαστρὸς στόμα τὸ κάτω, στενὸν ὑπάρχον ἀκριβῶς, οὐδὲν
<span class="lb" data-page="2.153" data-line="17" id="l2.153.17"></span>παρίησι, πρὶν ἀκριβῶς λειωθῆναι, τοῦτ’ αἴτιον ὄντως ἐστί.
<span class="lb" data-page="2.153" data-line="18" id="l2.153.18"></span>πολλοὶ γοῦν πολλάκις ὀπωρῶν ὀστᾶ μέγιστα καταπίνουσι
<span class="pb" data-page="2.154" id="p2.154"></span>
<span class="lb" data-page="2.154" data-line="1" id="l2.154.1"></span>πάμπολλα, καί τις δακτύλιον χρυσοῦν ἐν τῷ στόματι φυλάττων
<span class="lb" data-page="2.154" data-line="2" id="l2.154.2"></span>ἄκων κατέπιε, καὶ ἄλλος τις νόμισμα, καὶ ἄλλος
<span class="lb" data-page="2.154" data-line="3" id="l2.154.3"></span>ἄλλο τι σκληρὸν καὶ δυσκατέργαστον· ἀλλ’ ὅμως ἅπαντες
<span class="lb" data-page="2.154" data-line="4" id="l2.154.4"></span>οὗτοι ῥᾳδίως ἀπεπάτησαν, ἃ κατέπιον, οὐδενὸς αὐτοῖς ἀποκολουθήσαντος
<span class="lb" data-page="2.154" data-line="5" id="l2.154.5"></span>συμπτώματος. εἰ δέ γ’ ἡ στενότης τοῦ πόρου
<span class="lb" data-page="2.154" data-line="6" id="l2.154.6"></span>τῆς γαστρὸς αἰτία τοῦ μένειν ἐπιπλέον ἦν τοῖς ἀτρίπτοις
<span class="lb" data-page="2.154" data-line="7" id="l2.154.7"></span>σιτίοις, οὐδὲν ἂν τούτων ποτὲ διεχώρησεν. ἀλλὰ καὶ τὸ τὰ
<span class="lb" data-page="2.154" data-line="8" id="l2.154.8"></span>πόματ’ αὐτοῖς ἐν τῇ γαστρὶ παραμένειν ἐπὶ πλεῖστον, ἱκανὸν
<span class="lb" data-page="2.154" data-line="9" id="l2.154.9"></span>ὑπάγειν τὴν ὑπόνοιαν τοῦ πόρου τῆς στενότητος. ὅλως
<span class="lb" data-page="2.154" data-line="10" id="l2.154.10"></span>γὰρ, εἴπερ ἦν ἐν τῷ κεχυλῶσθαι τὸ θᾶττον ὑπιέναι, τά τε
<span class="lb" data-page="2.154" data-line="11" id="l2.154.11"></span>ῥοφήματα ἂν οὕτω καὶ τὸ γάλα καὶ ὁ τῆς πτισάνης χυλὸς
<span class="lb" data-page="2.154" data-line="12" id="l2.154.12"></span>αὐτίκα διεξῄει πᾶσιν. ἀλλ’ οὐχ ᾧδ’ ἔχει. τοῖς μὲν γὰρ
<span class="lb" data-page="2.154" data-line="13" id="l2.154.13"></span>ἀσθενέσιν ἐπὶ πλεῖστον ἐμπλεῖ ταῦτα, καὶ κλύδωνας ἐργάζεται
<span class="lb" data-page="2.154" data-line="14" id="l2.154.14"></span>παραμένοντα, καὶ θλίβει, καὶ βαρύνει τὴν γαστέρα·
<span class="lb" data-page="2.154" data-line="15" id="l2.154.15"></span>τοῖς δ’ ἰσχυροῖς οὐ μόνον τούτων οὐδὲν συμβαίνει, ἀλλὰ
<span class="lb" data-page="2.154" data-line="16" id="l2.154.16"></span>καὶ πολὺ πλῆθος ἄρτων καὶ κρεῶν ὑποχωρεῖ ταχέως. οὐ
<span class="lb" data-page="2.154" data-line="17" id="l2.154.17"></span>μόνον δ’ ἐκ τοῦ περιτετάσθαι καὶ βαρύνεσθαι τὴν γαστέρα,
<span class="pb" data-page="2.155" id="p2.155"></span>
<span class="lb" data-page="2.155" data-line="1" id="l2.155.1"></span>καὶ μεταῤῥεῖν ἄλλοτ’ εἰς ἄλλα μέρη μετὰ κλύδωνος, τὸ παραμένειν
<span class="lb" data-page="2.155" data-line="2" id="l2.155.2"></span>ἐπὶ πλέον ἐν αὐτῇ πάντως τοῖς οὕτως ἔχουσι τεκμήραιτ’
<span class="lb" data-page="2.155" data-line="3" id="l2.155.3"></span>ἄν τις, ἀλλὰ κᾀκ τῶν ἐμέτων. ἔνιοι γὰρ οὐ μετὰ
<span class="lb" data-page="2.155" data-line="4" id="l2.155.4"></span>τρεῖς ὥρας ἢ τέτταρας, ἀλλὰ νυκτῶν ἤδη μέσων, παμπόλλου
<span class="lb" data-page="2.155" data-line="5" id="l2.155.5"></span>μεταξὺ χρόνου διελθόντος ἐπὶ ταῖς προσφοραῖς, ἀνήμεσαν
<span class="lb" data-page="2.155" data-line="6" id="l2.155.6"></span>ἀκριβῶς πάντα τὰ ἐδηδεσμένα. καὶ μὲν δὴ καὶ ζώων
<span class="lb" data-page="2.155" data-line="7" id="l2.155.7"></span>ὁτιοῦν ἐμπλήσας ὑγρᾶς τροφῆς, ὥσπερ ἡμεῖς πολλάκις ἐπὶ
<span class="lb" data-page="2.155" data-line="8" id="l2.155.8"></span>συῶν ἐπειράθημεν, ἐξ ἀλεύρων μεθ’ ὕδατος οἷον κυκεῶνά
<span class="lb" data-page="2.155" data-line="9" id="l2.155.9"></span>τινα δόντες αὐτοῖς, ἔπειτα μετὰ τρεῖς που καὶ τέτταρας
<span class="lb" data-page="2.155" data-line="10" id="l2.155.10"></span>ὥρας <span class="milestone ed1page" data-n="1.110" data-unit="ed1page" id="ed1page.1.110"></span>ἀνατεμόντες, εἰ οὕτω καὶ σὺ πράξειας, εὑρήσεις
<span class="lb" data-page="2.155" data-line="11" id="l2.155.11"></span>ἔτι κατὰ τὴν γαστέρα τὰ ἐδηδεσμένα. πέρας γὰρ αὐτοῖς
<span class="lb" data-page="2.155" data-line="12" id="l2.155.12"></span>ἐστι τῆς ἐνταῦθα μονῆς, οὐχ ἡ χύλωσις, ἥν καὶ ἐκτὸς
<span class="lb" data-page="2.155" data-line="13" id="l2.155.13"></span>ἔτι ὄντων μηχανήσασθαι δυνατόν ἐστιν, ἀλλ’ ἡ πέψις, ἕτερόν
<span class="lb" data-page="2.155" data-line="14" id="l2.155.14"></span>τι τῆς χυλώσεως οὖσα, καθάπερ αἱμάτωσίς τε καὶ
<span class="lb" data-page="2.155" data-line="15" id="l2.155.15"></span>θρέψις. ὡς γὰρ κᾀκεῖνα δέδεικται ποιοτήτων μεταβολῇ γιγνόμενα,
<span class="lb" data-page="2.155" data-line="16" id="l2.155.16"></span>κατὰ τὸν αὐτὸν τρόπον καὶ ἡ ἐν τῇ γαστρὶ πέψις
<span class="lb" data-page="2.155" data-line="17" id="l2.155.17"></span>τῶν σιτίων εἰς τὴν οἰκείαν ἐστὶ τῷ τρεφομένῳ ποιότητα
<span class="pb" data-page="2.156" id="p2.156"></span>
<span class="lb" data-page="2.156" data-line="1" id="l2.156.1"></span>μεταβολή. καὶ ὅταν γε πεφθῇ τελέως, ἀνοίγνυται μὲν τηνικαῦτα
<span class="lb" data-page="2.156" data-line="2" id="l2.156.2"></span>τὸ κάτω στόμα, καὶ διεκπίπτει δι’ αὐτοῦ τὰ σιτία
<span class="lb" data-page="2.156" data-line="3" id="l2.156.3"></span>ῥᾳδίως, εἰ καὶ πλῆθός τι μεθ’ ἑαυτῶν ἔχοντα τύχοι λίθων,
<span class="lb" data-page="2.156" data-line="4" id="l2.156.4"></span>ἢ ὀστῶν, ἢ γιγάρτων, ἤ τινος ἄλλου χυλωθῆναι μὴ δυναμένου.
<span class="lb" data-page="2.156" data-line="5" id="l2.156.5"></span>καί σοι τοῦτ’ ἔνεστιν ἐπὶ ζώου θεάσασθαι, στοχασαμένῳ
<span class="lb" data-page="2.156" data-line="6" id="l2.156.6"></span>τὸν καιρὸν τῆς κάτω διεξόδου. καὶ μέν γε καὶ εἰ
<span class="lb" data-page="2.156" data-line="7" id="l2.156.7"></span>σφαλείης ποτὲ τοῦ καιροῦ, καὶ μηδὲν μήπω κάτω παρέρχοιτο,
<span class="lb" data-page="2.156" data-line="8" id="l2.156.8"></span>πεπτομένων ἔτι κατὰ τὴν γαστέρα τῶν σιτίων, οὐδ’
<span class="lb" data-page="2.156" data-line="9" id="l2.156.9"></span>οὕτως ἄκαρπος ἡ ἀνατομή σοι γενήσεται. θεάσῃ γὰρ ἐπ’
<span class="lb" data-page="2.156" data-line="10" id="l2.156.10"></span>αὐτῶν, ὅπερ ὀλίγῳ πρόσθεν ἐλέγομεν, ἀκριβῶς μὲν μεμυκότα
<span class="lb" data-page="2.156" data-line="11" id="l2.156.11"></span>τὸν πυλωρὸν, ἅπασαν δὲ τὴν γαστέρα περιστελλομένην
<span class="lb" data-page="2.156" data-line="12" id="l2.156.12"></span>τοῖς σιτίοις τρόπον ὁμοιότατον, ὅνπερ καὶ αἱ μῆτραι
<span class="lb" data-page="2.156" data-line="13" id="l2.156.13"></span>τοῖς κυουμένοις. οὐ γάρ ἐστιν οὐδέπω κενὴν εὑρεῖν χώραν,
<span class="lb" data-page="2.156" data-line="14" id="l2.156.14"></span>οὔτε κατὰ τὰς ὑστέρας, οὔτε κατὰ τὴν κοιλίαν, οὔτε κατὰ
<span class="lb" data-page="2.156" data-line="15" id="l2.156.15"></span>τὰς κύστεις ἀμφοτέρας, οὔτε κατὰ τὴν χοληδόχον ὀνομαζομένην,
<span class="lb" data-page="2.156" data-line="16" id="l2.156.16"></span>οὔτε τὴν ἑτέραν· ἀλλ’ εἴτε ὀλίγον εἴη τὸ περιεχόμενον
<span class="lb" data-page="2.156" data-line="17" id="l2.156.17"></span>ἐν αὐταῖς, εἴτε πολὺ, μεσταὶ καὶ πλήρεις αὐτῶν
<span class="lb" data-page="2.156" data-line="18" id="l2.156.18"></span>αἱ κοιλίαι φαίνονται, περιστελλομένων ἀεὶ τῶν χιτώνων
<span class="lb" data-page="2.156" data-line="19" id="l2.156.19"></span>τοῖς περιεχομένοις, ὅταν γε κατὰ φύσιν ἔχῃ τὸ ζῶον.
<span class="pb" data-page="2.157" id="p2.157"></span>
<span class="lb" data-page="2.157" data-line="1" id="l2.157.1"></span>Ἐρασίστρατος δὲ οὐκ οἶδ’ ὅπως τὴν περιστολὴν τῆς γαστρὸς
<span class="lb" data-page="2.157" data-line="2" id="l2.157.2"></span>ἁπάντων αἰτίαν ἀποφαίνει, <span class="milestone ed2page" data-n="5.59" data-unit="ed2page" id="ed2page.5.59"></span>καὶ τῆς λειώσεως τῶν σιτίων,
<span class="lb" data-page="2.157" data-line="3" id="l2.157.3"></span>καὶ τῆς τῶν περιττωμάτων ὑποχωρήσεως, καὶ τῆς
<span class="lb" data-page="2.157" data-line="4" id="l2.157.4"></span>τῶν κεχυλωμένων ἀναδόσεως. ἐγὼ μέντοι μυριάκις ἐπὶ
<span class="lb" data-page="2.157" data-line="5" id="l2.157.5"></span>ζῶντος ἔτι τοῦ ζώου διελὼν τὸ περιτόναιον εὗρον ἀεὶ τὰ
<span class="lb" data-page="2.157" data-line="6" id="l2.157.6"></span>μὲν ἔντερα πάντα περιστελλόμενα τοῖς ἐνυπάρχουσι, τὴν
<span class="lb" data-page="2.157" data-line="7" id="l2.157.7"></span>κοιλίαν δ’ οὐχ ἁπλῶς, ἀλλ’ ἐπὶ μὲν ταῖς ἐδωδαῖς ἄνωθέν
<span class="lb" data-page="2.157" data-line="8" id="l2.157.8"></span>τε καὶ κάτωθεν αὐτὰ καὶ πανταχόθεν ἀκριβῶς περιειληφυῖαν
<span class="lb" data-page="2.157" data-line="9" id="l2.157.9"></span>ἀκίνητον, ὡς δοκεῖν ἡνῶσθαι, καὶ περιπεφυκέναι τοῖς
<span class="lb" data-page="2.157" data-line="10" id="l2.157.10"></span>σιτίοις· ἐν δὲ τούτῳ καὶ τὸν πυλωρὸν εὕρισκον ἀεὶ μεμυκότα
<span class="lb" data-page="2.157" data-line="11" id="l2.157.11"></span>καὶ κεκλεισμένον ἀκριβῶς, ὥσπερ τὸ τῶν ὑστερῶν
<span class="lb" data-page="2.157" data-line="12" id="l2.157.12"></span>στόμα ταῖς ἐγκύμοσιν· ἐπὶ μέντοι ταῖς πέψεσι συμπεπληρωμέναις
<span class="lb" data-page="2.157" data-line="13" id="l2.157.13"></span>ἀνέῳκτο μὲν ὁ πυλωρὸς, ἡ γαστὴρ δὲ περισταλτικῶς
<span class="lb" data-page="2.157" data-line="14" id="l2.157.14"></span>ἐκινεῖτο παραπλησίως τοῖς ἐντέροις.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg010.1st1K-grc1:3.5">
<span class="pb page1" data-page="2.157" id="p2.157"></span>
<span class="milestone ed1page page1" data-n="1.110" data-unit="ed1page" id="ed1page.1.110"></span>
<span class="milestone ed2page page1" data-n="5.59" data-unit="ed2page" id="ed2page.5.59"></span>
            <p>
<span class="lb" data-page="2.157" data-line="15" id="l2.157.15"></span>Ἅπαντα οὖν ἀλλήλοις ὁμολογεῖ ταῦτα, ἐν τῇ
<span class="lb" data-page="2.157" data-line="16" id="l2.157.16"></span>γαστρὶ καὶ ταῖς ὑστέραις καὶ ταῖς κύστεσιν εἶναί τινας
<span class="lb" data-page="2.157" data-line="17" id="l2.157.17"></span>ἐμφύτους δυνάμεις, καθεκτικὰς μὲν τῶν οἰκείων ποιοτήτων,
<span class="pb" data-page="2.158" id="p2.158"></span>
<span class="lb" data-page="2.158" data-line="1" id="l2.158.1"></span>ἀποκριτικὰς δὲ τῶν ἀλλοτρίων. ὅτι μέν γὰρ ἕλκει τὴν χολὴν
<span class="lb" data-page="2.158" data-line="2" id="l2.158.2"></span>εἰς ἑαυτὴν ἡ ἐπὶ τῷ ἥπατι κύστις, ἔμπροσθεν δέδεικται.
<span class="lb" data-page="2.158" data-line="3" id="l2.158.3"></span>ὅτι δὲ καὶ ἀποκρίνει καθ’ ἑκάστην ἡμέραν εἰς τὴν γαστέρα,
<span class="lb" data-page="2.158" data-line="4" id="l2.158.4"></span>καὶ τοῦτ’ ἐναργῶς φαίνεται. καὶ μὴν εἰ διεδέχετο τὴν
<span class="lb" data-page="2.158" data-line="5" id="l2.158.5"></span>ἑλκτικὴν δύναμιν ἡ ἐκκριτικὴ, καὶ οὐ μέση τις ἦν ἀμφοῖν ἡ
<span class="lb" data-page="2.158" data-line="6" id="l2.158.6"></span>καθεκτικὴ, διὰ παντὸς ἐχρῆν, ἀνατεμνομένων τῶν ζώων, ἴσον
<span class="lb" data-page="2.158" data-line="7" id="l2.158.7"></span>πλῆθος χολῆς εὑρίσκεσθαι κατὰ τὴν κύστιν. οὐ μὴν εὑρίσκεταί
<span class="lb" data-page="2.158" data-line="8" id="l2.158.8"></span>γε. ποτὲ μὲν γὰρ πληρεστάτη, ποτὲ δὲ κενωτάτη,
<span class="lb" data-page="2.158" data-line="9" id="l2.158.9"></span>ποτὲ δὲ τὰς ἐν τῷ μεταξὺ διαφορὰς ἔχουσα θεωρεῖται, καθάπερ
<span class="lb" data-page="2.158" data-line="10" id="l2.158.10"></span>καὶ ἡ ἑτέρα κύστις ἡ τὸ οὖρον ὑποδεχομένη. ταύτης
<span class="lb" data-page="2.158" data-line="11" id="l2.158.11"></span>μέν γε καὶ πρὸ τῆς ἀνατομῆς αἰσθανόμεθα, πρὶν ἀνιαθῆναι,
<span class="lb" data-page="2.158" data-line="12" id="l2.158.12"></span>τῷ πλήθει βαρυνθείσης, ἢ τῇ δριμύτητι δηχθείσης, ἀθροιζούσης
<span class="lb" data-page="2.158" data-line="13" id="l2.158.13"></span>ἔτι τὸ οὖρον, ὡς οὔσης κᾀνταῦθά τινος δυνάμεως
<span class="lb" data-page="2.158" data-line="14" id="l2.158.14"></span>καθεκτικῆς. οὕτω δὲ καὶ ἡ γαστὴρ ὑπὸ δριμύτητος πολλάκις
<span class="lb" data-page="2.158" data-line="15" id="l2.158.15"></span>δηχθεῖσα, πρωϊαίτερον τοῦ δέοντος ἄπεπτον ἔτι τὴν τροφὴν
<span class="lb" data-page="2.158" data-line="16" id="l2.158.16"></span>ἀποτρίβεται. αὖθις δ’ ἄν ποτε τῷ πλήθει βαρυνθεῖσα,
<span class="lb" data-page="2.158" data-line="17" id="l2.158.17"></span>ἢ κατ’ ἄμφω συνελθόντων κακῶς διατεθεῖσα, διαῤῥοίαις
<span class="lb" data-page="2.158" data-line="18" id="l2.158.18"></span>ἑάλω. καὶ μέν γε καὶ οἱ ἔμετοι, τῷ πλήθει βαρυνθείσης
<span class="pb" data-page="2.159" id="p2.159"></span>
<span class="lb" data-page="2.159" data-line="1" id="l2.159.1"></span>αὐτῆς, ἢ τὴν ποιότητα τῶν ἐν αὐτῇ σιτίων τε καὶ περιττωμάτων
<span class="lb" data-page="2.159" data-line="2" id="l2.159.2"></span>μὴ φερούσης, ἀνάλογόν τι ταῖς διαῤῥοίαις πάθημα
<span class="lb" data-page="2.159" data-line="3" id="l2.159.3"></span>τῆς ἄνω γαστρός ἐστιν. ὅταν μὲν γὰρ ἐν τοῖς κάτω μέρεσιν
<span class="lb" data-page="2.159" data-line="4" id="l2.159.4"></span>αὐτῆς ἡ τοιαύτη γένηται διάθεσις, ἐῤῥωμένων τῶν κατὰ
<span class="lb" data-page="2.159" data-line="5" id="l2.159.5"></span>τὸν στόμαχον, εἰς διάῤῥοιαν ἐτελεύτησεν· ὅταν δ’ ἐν τοῖς
<span class="lb" data-page="2.159" data-line="6" id="l2.159.6"></span>κατὰ τὸ στόμα, τῶν ἄλλων εὐρωστούντων, εἰς ἐμέτους.
</p>
          </article>

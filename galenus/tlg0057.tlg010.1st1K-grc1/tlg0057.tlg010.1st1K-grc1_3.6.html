<article xmlns="http://www.w3.org/1999/xhtml" id="urn:cts:greekLit:tlg0057.tlg010.1st1K-grc1:3.6">
<span class="pb page1" data-page="2.159" id="p2.159"></span>
<span class="milestone ed1page page1" data-n="1.110" data-unit="ed1page" id="ed1page.1.110"></span>
<span class="milestone ed2page page1" data-n="5.59" data-unit="ed2page" id="ed2page.5.59"></span>
            <p>
<span class="lb" data-page="2.159" data-line="7" id="l2.159.7"></span>Ἔνεστι δὲ καὶ τοῦτ’ ἐναργῶς ἰδεῖν πολλάκις
<span class="lb" data-page="2.159" data-line="8" id="l2.159.8"></span>ἐπὶ τῶν ἀποσίτων. ἀναγκαζόμενοι γὰρ ἐσθίειν, οὔτε καταπίνειν
<span class="lb" data-page="2.159" data-line="9" id="l2.159.9"></span>εὐσθενοῦσιν, οὔτ’, εἰ καὶ βιάσαιντο, κατέχουσιν, ἀλλ’
<span class="lb" data-page="2.159" data-line="10" id="l2.159.10"></span>εὐθὺς ἀνεμοῦσι. καὶ οἱ ἄλλως δὲ τῶν ἐδεσμάτων πρὸς
<span class="lb" data-page="2.159" data-line="11" id="l2.159.11"></span>ὁτιοῦν δυσχεραίνοντες, βιασθέντες ἐνίοτε προσάρασθαι, ταχέως
<span class="lb" data-page="2.159" data-line="12" id="l2.159.12"></span>ἐξεμοῦσιν, ἢ, εἰ κατάσχοιεν βιασάμενοι, ναυτιώδεις τέ
<span class="lb" data-page="2.159" data-line="13" id="l2.159.13"></span>εἰσι καὶ τῆς γαστρὸς ὑπτίας αἰσθάνονται καὶ σπευδούσης
<span class="lb" data-page="2.159" data-line="14" id="l2.159.14"></span>ἀποθέσθαι τὸ λυποῦν. οὕτως ἐξ ἁπάντων τῶν φαινομένων,
<span class="lb" data-page="2.159" data-line="15" id="l2.159.15"></span><span class="milestone ed2page" data-n="5.60" data-unit="ed2page" id="ed2page.5.60"></span>ὅπερ ἐξ ἀρχῆς ἐῤῥέθη, μαρτυρεῖται τὸ δεῖν ὑπάρχειν
<span class="lb" data-page="2.159" data-line="16" id="l2.159.16"></span>τοῖς τοῦ ζώου μορίοις σχεδὸν ἅπασιν ἔφεσιν μέν τινα καὶ
<span class="lb" data-page="2.159" data-line="17" id="l2.159.17"></span>οἷον ὄρεξιν τῆς οἰκείας ποιότητος, ἀποστροφὴν δέ τινα
<span class="pb" data-page="2.160" id="p2.160"></span>
<span class="lb" data-page="2.160" data-line="1" id="l2.160.1"></span>καὶ οἷον μῖσός τι τῆς ἀλλοτρίας. ἀλλ’ ἐφιέμενα μὲν ἕλκειν
<span class="lb" data-page="2.160" data-line="2" id="l2.160.2"></span>εὔλογον, ἀποστρεφόμενα δ’ ἐκκρίνειν. κᾀκ τούτων πάλιν
<span class="lb" data-page="2.160" data-line="3" id="l2.160.3"></span>ἥ τε ἑλκτικὴ δύναμις ἀποδείκνυται ὑπάρχουσα, καθάπερ καὶ
<span class="lb" data-page="2.160" data-line="4" id="l2.160.4"></span>ἡ προωστική. ἀλλ’ εἴπερ ἔφεσίς τέ τίς ἐστι καὶ ἕλξις,
<span class="lb" data-page="2.160" data-line="5" id="l2.160.5"></span>εἴη ἂν τις καὶ ἀπόλαυσις. οὐδὲν γὰρ τῶν ὄντων ἕλκει τι
<span class="lb" data-page="2.160" data-line="6" id="l2.160.6"></span>δι’ αὐτὸ τὸ ἕλκειν, ἀλλ’ ἵν’ ἀπολαύσῃ τοῦ διὰ τῆς ὁλκῆς
<span class="lb" data-page="2.160" data-line="7" id="l2.160.7"></span>εὐπορηθέντος. καὶ μὴν ἀπολαύειν οὐ δύναται, μὴ κατασχόν.
<span class="lb" data-page="2.160" data-line="8" id="l2.160.8"></span>κᾀν τούτῳ πάλιν. ἡ καθεκτικὴ δύναμις ἀποδείκνυται
<span class="lb" data-page="2.160" data-line="9" id="l2.160.9"></span>τὴν γένεσιν ἀναγκαίαν ἔχουσα. σαφῶς γὰρ ἐφίεται μὲν
<span class="lb" data-page="2.160" data-line="10" id="l2.160.10"></span>τῶν οἰκείων ποιοτήτων ἡ γαστὴρ, ἀποστρέφεται δὲ τῶν ἀλλοτρίων.
<span class="lb" data-page="2.160" data-line="11" id="l2.160.11"></span>ἀλλ’ εἴπερ ἐφίεταί τε καὶ ἕλκει, καὶ ἀπολαύει, καὶ ἀπολαύει
<span class="lb" data-page="2.160" data-line="12" id="l2.160.12"></span>κατέχουσα καὶ περιστελλομένη, εἴη ἂν τι καὶ πέρας αὐτῆς
<span class="lb" data-page="2.160" data-line="13" id="l2.160.13"></span>τῆς ἀπολαύσεως, κᾀπὶ τῷδ’ ὁ καιρὸς ἤδη τῆς ἐκκριτικῆς
<span class="lb" data-page="2.160" data-line="14" id="l2.160.14"></span>δυνάμεως ἐνεργούσης.
</p>
          </article>

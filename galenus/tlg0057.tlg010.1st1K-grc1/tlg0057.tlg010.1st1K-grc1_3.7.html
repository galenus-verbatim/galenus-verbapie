<article xmlns="http://www.w3.org/1999/xhtml" id="urn:cts:greekLit:tlg0057.tlg010.1st1K-grc1:3.7">
<span class="pb page1" data-page="2.160" id="p2.160"></span>
<span class="milestone ed1page page1" data-n="1.110" data-unit="ed1page" id="ed1page.1.110"></span>
<span class="milestone ed2page page1" data-n="5.60" data-unit="ed2page" id="ed2page.5.60"></span>
            <p>
<span class="lb" data-page="2.160" data-line="15" id="l2.160.15"></span>Ἀλλ’ εἰ καὶ κατέχει καὶ ἀπολαύει, καταχρῆται
<span class="lb" data-page="2.160" data-line="16" id="l2.160.16"></span>πρὸς ὃ πέφυκε. πέφυκε δὲ τοῦ προσήκοντος ἑαυτῇ
<span class="pb" data-page="2.161" id="p2.161"></span>
<span class="lb" data-page="2.161" data-line="1" id="l2.161.1"></span>κατὰ ποιότητα καὶ οἰκείου μεταλαμβάνειν. ὥσθ’ ἕλκει τῶν
<span class="lb" data-page="2.161" data-line="2" id="l2.161.2"></span>σιτίων ὅσον χρηστότατον ἀτμωδῶς τε καὶ κατὰ βραχὺ, καὶ
<span class="lb" data-page="2.161" data-line="3" id="l2.161.3"></span>τοῦτο τοῖς ἑαυτῆς χιτῶσιν ἐναποτίθεταί τε καὶ προστίθησιν.
<span class="lb" data-page="2.161" data-line="4" id="l2.161.4"></span>ὅταν δ’ ἱκανῶς ἐμπλησθῇ, καθάπερ ἄχθος τι τὴν λοιπὴν
<span class="lb" data-page="2.161" data-line="5" id="l2.161.5"></span>ἀπωθεῖται τροφὴν, ἐσχηκυῖάν τι χρηστὸν ἤδη καὶ αὐτὴν
<span class="lb" data-page="2.161" data-line="6" id="l2.161.6"></span>ἐκ τῆς πρὸς τὴν γαστέρα κοινωνίας. οὐδὲ γὰρ ἐνδέχεται
<span class="lb" data-page="2.161" data-line="7" id="l2.161.7"></span>δύο σώματα δρᾷν καὶ πάσχειν ἐπιτήδεια συνελθόντα μὴ
<span class="lb" data-page="2.161" data-line="8" id="l2.161.8"></span>οὐκ ἤτοι πάσχειν τε ἅμα καὶ δρᾷν, ἢ θάτερον μὲν δρᾷν,
<span class="lb" data-page="2.161" data-line="9" id="l2.161.9"></span>θάτερον δ’ αὐτῶν πάσχειν. ἐὰν μὲν γὰρ ἰσάζῃ ταῖς δυνάμεσιν,
<span class="lb" data-page="2.161" data-line="10" id="l2.161.10"></span>ἐξ ἴσου δράσει τε καὶ πείσεται· ἂν δ’ ὑπερέχῃ πολὺ
<span class="lb" data-page="2.161" data-line="11" id="l2.161.11"></span>καὶ κρατῇ θάτερον, ἐνεργήσει περὶ τὸ πάσχον. ὥστε δράσει
<span class="lb" data-page="2.161" data-line="12" id="l2.161.12"></span>μέγα μέν τι καὶ αἰσθητόν· αὐτὸ δ’ ἤτοι σμικρόν τι καὶ
<span class="lb" data-page="2.161" data-line="13" id="l2.161.13"></span>οὐκ αἰσθητὸν, ἢ παντάπασιν οὐδὲν πείσεται. ἀλλ’ ἐν
<span class="lb" data-page="2.161" data-line="14" id="l2.161.14"></span>τούτῳ δὴ καὶ μάλιστα διήνεγκε φαρμάκου δηλητηρίου
<span class="lb" data-page="2.161" data-line="15" id="l2.161.15"></span>τροφή· τὸ μὲν γὰρ κρατεῖ τῆς ἐν τῷ σώματι δυνάμεως, ἡ
<span class="lb" data-page="2.161" data-line="16" id="l2.161.16"></span>δὲ κρατεῖται. οὔκουν ἐνδέχεται τροφὴν μὲν εἶναί τι τῷ ζώῳ
<span class="lb" data-page="2.161" data-line="17" id="l2.161.17"></span>προσήκουσάν, οὐ μὴν καὶ κρατεῖσθαί γ’ ὁμοίως πρὸς τῶν
<span class="pb" data-page="2.162" id="p2.162"></span>
<span class="lb" data-page="2.162" data-line="1" id="l2.162.1"></span>ἐν τῷ ζώῳ ποιοτήτων· τὸ κρατεῖσθαι δ’ ἦν ἀλλοιοῦσθαι.
<span class="lb" data-page="2.162" data-line="2" id="l2.162.2"></span>ἀλλ’ ἐπεὶ τὰ μὲν ἰσχυρότερα ταῖς δυνάμεσίν ἐστι μόρια, τὰ
<span class="lb" data-page="2.162" data-line="3" id="l2.162.3"></span>δ’ ἀσθενέστερα, κρατήσει μὲν πάντα τῆς οἰκείας τῷ ζώῳ
<span class="lb" data-page="2.162" data-line="4" id="l2.162.4"></span>τροφῆς, οὐχ ὁμοίως δὲ πάντα. κρατήσει δ’ ἄρα καὶ ἡ
<span class="lb" data-page="2.162" data-line="5" id="l2.162.5"></span>γαστὴρ, καὶ ἀλλοιώσει τὴν τροφήν· οὐ μὴν ὁμοίως ἥπατι,
<span class="lb" data-page="2.162" data-line="6" id="l2.162.6"></span>καὶ φλεψὶ, καὶ ἀρτηρίαις, καὶ καρδίᾳ. πόσον οὖν ἐστιν, ὃ
<span class="lb" data-page="2.162" data-line="7" id="l2.162.7"></span>ἀλλοιοῖ, καὶ δὴ θεασώμεθα. πλέον μὲν ἢ κατὰ στόμα,
<span class="lb" data-page="2.162" data-line="8" id="l2.162.8"></span>μεῖον δὲ ἢ κατὰ ἧπάρ τε καὶ <span class="milestone ed1page" data-n="1.111" data-unit="ed1page" id="ed1page.1.111"></span>τὰς φλέβας. αὕτη μὲν
<span class="lb" data-page="2.162" data-line="9" id="l2.162.9"></span>γὰρ ἡ ἀλλοίωσις εἰς αἵματος οὐσίαν ἄγει τὴν τροφὴν, ἡ
<span class="lb" data-page="2.162" data-line="10" id="l2.162.10"></span>δ’ ἐν τῷ στόματι μεθίστησι μὲν αὐτὴν ἐναργῶς εἰς ἕτερον
<span class="lb" data-page="2.162" data-line="11" id="l2.162.11"></span>εἶδος, οὐ μὴν εἰς τέλος γε μετακοσμεῖ. μάθοις δ’ ἂν ἐπὶ
<span class="lb" data-page="2.162" data-line="12" id="l2.162.12"></span>τῶν καταλειφθέντων ταῖς διαστάσεσι τῶν ὀδόντων σιτίων,
<span class="lb" data-page="2.162" data-line="13" id="l2.162.13"></span>καταμεινάντων δι’ ὅλης νυκτός. οὔτε γὰρ ἄρτος ἀκριβῶς ὁ
<span class="lb" data-page="2.162" data-line="14" id="l2.162.14"></span>ἄρτος, οὔτε κρέας ἐστὶ τὸ κρέας, ἀλλ’ ὄζει μὲν τοιοῦτον,
<span class="lb" data-page="2.162" data-line="15" id="l2.162.15"></span>οἷον καὶ τὸ τοῦ ζώου στόμα· διαλέλυται δὲ καὶ διατέτηκε,
<span class="lb" data-page="2.162" data-line="16" id="l2.162.16"></span>καὶ τὰς ἐν τῷ ζώῳ τῆς <span class="milestone ed2page" data-n="5.61" data-unit="ed2page" id="ed2page.5.61"></span>σαρκὸς ἀπομέμακται ποιότητας.
<span class="lb" data-page="2.162" data-line="17" id="l2.162.17"></span>ἔνεστι δέ σοι θεάσασθαι τὸ μέγεθος τῆς ἐν τῷ στόματι
<span class="pb" data-page="2.163" id="p2.163"></span>
<span class="lb" data-page="2.163" data-line="1" id="l2.163.1"></span>τῶν σιτίων ἀλλοιώσεως, εἰ πυροὺς μασησάμενος, ἐπιθείης
<span class="lb" data-page="2.163" data-line="2" id="l2.163.2"></span>ἀπέπτοις δοθιῆσιν. ὄψει γὰρ αὐτοὺς τάχιστα μεταβάλλοντάς
<span class="lb" data-page="2.163" data-line="3" id="l2.163.3"></span>τε καὶ συμπέττοντας, οὐδὲν τοιοῦτον, ὅταν ὕδατι φυραθῶσιν,
<span class="lb" data-page="2.163" data-line="4" id="l2.163.4"></span>ἐργάσασθαι δυναμένους. καὶ μὴ θαυμάσῃς· τὸ γάρ τοι φλέγμα
<span class="lb" data-page="2.163" data-line="5" id="l2.163.5"></span>τουτὶ τὸ κατὰ τὸ στόμα καὶ λειχήνων ἐστὶν ἄκος, καὶ σκορπίους
<span class="lb" data-page="2.163" data-line="6" id="l2.163.6"></span>ἀναιρεῖ παραχρῆμα, καὶ πολλὰ τῶν ἰοβόλων θηρίων τὰ
<span class="lb" data-page="2.163" data-line="7" id="l2.163.7"></span>μὲν εὐθέως ἀποκτείνει, τὰ δ’ ἐς ὕστερον· ἅπαντα γοῦν
<span class="lb" data-page="2.163" data-line="8" id="l2.163.8"></span>βλάπτει μεγάλως. ἀλλὰ τὰ μὲν μεμασημένα σιτία πρῶτον
<span class="lb" data-page="2.163" data-line="9" id="l2.163.9"></span>μὲν τούτῳ τῷ φλέγματι βέβρεκταί τε καὶ πεφύραται· δεύτερον
<span class="lb" data-page="2.163" data-line="10" id="l2.163.10"></span>δὲ καὶ τῷ χρωτὶ τοῦ στόματος ἅπαντα πεπλησίακεν·
<span class="lb" data-page="2.163" data-line="11" id="l2.163.11"></span>ὥστε πλείονα μεταβολὴν εἴληφε τῶν ἐν αὐταῖς ταῖς κεναῖς
<span class="lb" data-page="2.163" data-line="12" id="l2.163.12"></span>χώραις τῶν ὀδόντων ἐσφηνωμένων. ἀλλ’ ὅσον τὰ μεμασημένα
<span class="lb" data-page="2.163" data-line="13" id="l2.163.13"></span>τούτων ἐπὶ πλέον ἠλλοίωτο, τοσοῦτον ἐκείνων τὰ καταποθέντα.
<span class="lb" data-page="2.163" data-line="14" id="l2.163.14"></span>μὴ γὰρ οὐδὲ παραβλητὸν εἴη τὸ τῆς ὑπερβολῆς,
<span class="lb" data-page="2.163" data-line="15" id="l2.163.15"></span>εἰ τὸ κατὰ τὴν κοιλίαν ἐννοήσαιμεν φλέγμα, καὶ χολὴν,
<span class="lb" data-page="2.163" data-line="16" id="l2.163.16"></span>καὶ πνεῦμα, καὶ θερμασίαν, καὶ ὅλην τὴν οὐσίαν τῆς
<span class="lb" data-page="2.163" data-line="17" id="l2.163.17"></span>γαστέρος. εἰ δὲ καὶ συνεπινοήσαις αὐτῇ τὰ παρακείμενα
<span class="pb" data-page="2.164" id="p2.164"></span>
<span class="lb" data-page="2.164" data-line="1" id="l2.164.1"></span>σπλάγχνα, καθάπερ τινὶ λέβητι μεγάλῳ πυρὸς ἑστίας πολλὰς,
<span class="lb" data-page="2.164" data-line="2" id="l2.164.2"></span>ἐκ δεξιῶν μὲν τὸ ἧπαρ, ἐξ ἀριστερῶν δὲ τὸν σπλῆνα, τὴν
<span class="lb" data-page="2.164" data-line="3" id="l2.164.3"></span>καρδίαν δ’ ἐκ τῶν ἄνω, σὺν αὐτῇ δὲ καὶ τὰς φρένας αἰωρουμένας
<span class="lb" data-page="2.164" data-line="4" id="l2.164.4"></span>τε καὶ διαπαντὸς κινουμένας, ἐφ’ ἅπασι δὲ τούτοις
<span class="lb" data-page="2.164" data-line="5" id="l2.164.5"></span>σκέπον τὸ ἐπίπλοον, ἐξαίσιόν τινα πεισθήσῃ τὴν ἀλλοίωσιν
<span class="lb" data-page="2.164" data-line="6" id="l2.164.6"></span>γίγνεσθαι τῶν εἰς τὴν γαστέρα καταποθέντων σιτίων. πῶς
<span class="lb" data-page="2.164" data-line="7" id="l2.164.7"></span>δ’ ἂν ἠδύνατο ῥᾳδίως αἱματοῦσθαι, μὴ προπαρασκευασθέντα
<span class="lb" data-page="2.164" data-line="8" id="l2.164.8"></span>τῇ τοιαύτῃ μεταβολῇ; δέδεικται γὰρ οὖν καὶ πρόσθεν,
<span class="lb" data-page="2.164" data-line="9" id="l2.164.9"></span>ὡς οὐδὲν εἰς τὴν ἐναντίαν ἀθρόως μεθίσταται ποιότητα.
<span class="lb" data-page="2.164" data-line="10" id="l2.164.10"></span>πῶς οὖν ὁ ἄρτος αἷμα γίνεται, πῶς δὲ τὸ τεῦτλον, ἢ ὁ
<span class="lb" data-page="2.164" data-line="11" id="l2.164.11"></span>κύαμος, ἤ τι τῶν ἄλλων, εἰ μὴ πρότερόν τινα ἑτέραν ἀλλοίωσιν
<span class="lb" data-page="2.164" data-line="12" id="l2.164.12"></span>ἐδέξατο; πῶς δ’ ἡ κόπρος εὐθὺς ἐν τοῖς λεπτοῖς
<span class="lb" data-page="2.164" data-line="13" id="l2.164.13"></span>ἐντέροις ἀθρόως γεννηθήσεται; τί γὰρ ἐν τούτοις σφοδρότερον
<span class="lb" data-page="2.164" data-line="14" id="l2.164.14"></span>εἰς ἀλλοίωσίν ἐστι τῶν κατὰ τὴν γαστέρα; πότερον τῶν
<span class="lb" data-page="2.164" data-line="15" id="l2.164.15"></span>χιτώνων τὸ πλῆθος, ἢ τῶν γειτνιώντων σπλάγχνων ἡ περίθεσις,
<span class="lb" data-page="2.164" data-line="16" id="l2.164.16"></span>ἢ τῆς μονῆς ὁ χρόνος, ἢ σύμφυτός τις ἐν τοῖς ὀργάνοις
<span class="lb" data-page="2.164" data-line="17" id="l2.164.17"></span>θερμασία; καὶ μὴν κατ’ οὐδὲν τούτων πλεονεκτεῖ τὰ
<span class="lb" data-page="2.164" data-line="18" id="l2.164.18"></span>ἔντερα τῆς γαστρός. τί ποτ’ οὖν ἐν μὲν τῇ γαστρὶ νυκτὸς
<span class="pb" data-page="2.165" id="p2.165"></span>
<span class="lb" data-page="2.165" data-line="1" id="l2.165.1"></span>ὅλης πολλάκις μείναντα τὸν ἄρτον ἔτι φυλάττεσθαι βούλονται
<span class="lb" data-page="2.165" data-line="2" id="l2.165.2"></span>τὰς ἀρχαίας διασώζοντα ποιότητας, ἐπειδὰν δ’ ἅπαξ
<span class="lb" data-page="2.165" data-line="3" id="l2.165.3"></span>ἐμπέσῃ τοῖς ἐντέροις, εὐθὺς γίγνεσθαι κόπρον; εἰ μὲν γὰρ
<span class="lb" data-page="2.165" data-line="4" id="l2.165.4"></span>ὁ τοσοῦτος χρόνος ἀδύνατος ἀλλοιοῦν, οὐδ’ ὁ βραχὺς ἱκανός.
<span class="lb" data-page="2.165" data-line="5" id="l2.165.5"></span>εἰ δ’ οὗτος αὐτάρκης, πῶς οὐ πολλῷ μᾶλλον ὁ μακρός;
<span class="lb" data-page="2.165" data-line="6" id="l2.165.6"></span>ἆρ’ οὖν ἀλλοιοῦται μὲν ἡ τροφὴ κατὰ τὴν κοιλίαν,
<span class="lb" data-page="2.165" data-line="7" id="l2.165.7"></span>ἄλλην δέ τιν’ ἀλλοίωσιν, καὶ οὐχ οἵαν ἐκ τῆς φύσεως ἴσχει
<span class="lb" data-page="2.165" data-line="8" id="l2.165.8"></span>τοῦ μεταβάλλοντος ὀργάνου; ἢ ταύτην μὲν, οὐ μὴν τήν γ’
<span class="lb" data-page="2.165" data-line="9" id="l2.165.9"></span>οἰκείαν τῷ τοῦ ζώου σώματι; μακρῷ τοῦτ’ ἀδυνατώτερόν
<span class="lb" data-page="2.165" data-line="10" id="l2.165.10"></span>ἐστι. καὶ μὴν οὐκ ἄλλο γε ἦν πέψις ἢ ἀλλοίωσις εἰς τὴν
<span class="lb" data-page="2.165" data-line="11" id="l2.165.11"></span>οἰκείαν τοῦ τρεφομένου ποιότητα. εἴπερ οὖν ἡ πέψις τοῦτό
<span class="lb" data-page="2.165" data-line="12" id="l2.165.12"></span>ἐστι, καὶ ἡ τροφὴ κατὰ τὴν γαστέρα δέδεικται δεχομένη
<span class="lb" data-page="2.165" data-line="13" id="l2.165.13"></span>ποιότητα τῷ μέλλοντι πρὸς αὐτῆς τραφήσεσθαι ζώῳ προσήκουσαν,
<span class="lb" data-page="2.165" data-line="14" id="l2.165.14"></span>ἱκανῶς ἀποδέδεικται τὸ πέττεσθαι κατὰ τὴν γαστέρα
<span class="lb" data-page="2.165" data-line="15" id="l2.165.15"></span>τὴν τροφήν. καὶ γελοῖος μὲν Ἀσκληπιάδης, οὔτ’ ἐν
<span class="lb" data-page="2.165" data-line="16" id="l2.165.16"></span>ταῖς ἐρυγαῖς λέγων ἐμφαίνεσθαί ποτε τὴν ποιότητα τῶν
<span class="lb" data-page="2.165" data-line="17" id="l2.165.17"></span>πεφθέντων σιτίων, οὔτ’ ἐν τοῖς ἐμέτοις, οὔτ’ ἐν ταῖς ἀνατομαῖς.
<span class="pb" data-page="2.166" id="p2.166"></span>
<span class="lb" data-page="2.166" data-line="1" id="l2.166.1"></span>αὐτὸ γὰρ δὴ τὸ τοῦ σώματος ἐξόζειν αὐτὰ τῆς κοιλίας
<span class="lb" data-page="2.166" data-line="2" id="l2.166.2"></span>ἐστὶ τὸ πεπέφθαι ὁ δ’ οὕτως ἐστὶν εὐήθης, ὥστ’, ἐπειδὴ τῶν
<span class="lb" data-page="2.166" data-line="3" id="l2.166.3"></span>παλαιῶν ἀκούει λεγόντων, ἐπὶ τὸ χρηστὸν ἐν τῇ γαστρὶ μεταβάλλειν
<span class="lb" data-page="2.166" data-line="4" id="l2.166.4"></span>τὰ σιτία, δοκιμάζει ζητεῖν οὐ τὸ κατὰ δύναμιν, ἀλλὰ
<span class="lb" data-page="2.166" data-line="5" id="l2.166.5"></span>τὸ κατὰ γεῦσιν χρηστὸν, <span class="milestone ed2page" data-n="5.62" data-unit="ed2page" id="ed2page.5.62"></span>ὥσπερ ἢ τοῦ μήλου μηλωδεστέρου,
<span class="lb" data-page="2.166" data-line="6" id="l2.166.6"></span>χρὴ γὰρ οὕτως αὐτῷ διαλέγεσθαι, γιγνομένου κατὰ τὴν
<span class="lb" data-page="2.166" data-line="7" id="l2.166.7"></span>κοιλίαν, ἢ τοῦ μέλιτος μελιτωδεστέρου. πολὺ δ’ εὐηθέστερός
<span class="lb" data-page="2.166" data-line="8" id="l2.166.8"></span>ἐστι καὶ γελοιότερος ὁ Ἐρασίστρατος, ἢ μὴ νοῶν, ὅπως
<span class="lb" data-page="2.166" data-line="9" id="l2.166.9"></span>εἴρηται πρὸς τῶν παλαιῶν ἡ πέψις ἑψήσει παραπλήσιον
<span class="lb" data-page="2.166" data-line="10" id="l2.166.10"></span>ὑπάρχειν, ἢ ἑκὼν σοφιζόμενος ἑαυτόν. ἑψήσει μὲν οὖν,
<span class="lb" data-page="2.166" data-line="11" id="l2.166.11"></span>φησὶν οὗτος, ἐλαφρὰν ἔχουσαν θερμασίαν, οὐκ εἰκὸς εἶναι
<span class="lb" data-page="2.166" data-line="12" id="l2.166.12"></span>παραπλησίαν τὴν πέψιν, ὥσπερ ἢ τὴν Αἴτνην δέον ὑποθεῖναι
<span class="lb" data-page="2.166" data-line="13" id="l2.166.13"></span>τῇ γαστρὶ, ἢ ἄλλως αὐτῆς ἀλλοιῶσαι τὰ σιτία μὴ δυναμένης,
<span class="lb" data-page="2.166" data-line="14" id="l2.166.14"></span>ἢ δυναμένης ἀλλοιοῦν μὲν, οὐ κατὰ τὴν ἔμφυτον δὲ
<span class="lb" data-page="2.166" data-line="15" id="l2.166.15"></span>θερμασίαν, ὑγρὰν οὖσαν δηλονότι, καὶ διὰ τοῦθ’ ἕψειν, οὔκ
<span class="lb" data-page="2.166" data-line="16" id="l2.166.16"></span>ὀπτᾷν, εἰρημένην. ἐχρῆν δ’ αὐτὸν, εἴπερ περὶ πραγμάτων
<span class="lb" data-page="2.166" data-line="17" id="l2.166.17"></span>ἀντιλέγειν ἐβούλετο, πειραθῆναι δεῖξαι, μάλιστα μὲν καὶ
<span class="pb" data-page="2.167" id="p2.167"></span>
<span class="lb" data-page="2.167" data-line="1" id="l2.167.1"></span>πρῶτον τὴν γαστέρα, ὡς οὐδὲ μεταβάλλει τὴν ἀρχὴν, οὐδ’
<span class="lb" data-page="2.167" data-line="2" id="l2.167.2"></span>ἀλλοιοῦται κατὰ ποιότητα πρὸς τῆς γαστρὸς τὰ σιτία· δεύτερον
<span class="lb" data-page="2.167" data-line="3" id="l2.167.3"></span>δὲ, εἴπερ μὴ οἷός τε ἦν τοῦτο πιστώσασθαι, τὸ τὴν
<span class="lb" data-page="2.167" data-line="4" id="l2.167.4"></span>ἀλλοίωσιν αὐτῶν ἄχρηστον εἶναι τῷ ζώῳ· εἰ δὲ μηδὲ τοῦτ’
<span class="lb" data-page="2.167" data-line="5" id="l2.167.5"></span>εἶχε διαβάλλειν, ἐξελέγξαι τὴν περὶ τὰς δραστικὰς ἀρχὰς
<span class="lb" data-page="2.167" data-line="6" id="l2.167.6"></span>ὑπόληψιν; καὶ δεῖξαι, τὰς ἐνεργείας ἐν τοῖς μορίοις οὐ
<span class="lb" data-page="2.167" data-line="7" id="l2.167.7"></span>διὰ τὴν ἐκ θερμοῦ καὶ ψυχροῦ καὶ ξηροῦ καὶ ὑγροῦ
<span class="lb" data-page="2.167" data-line="8" id="l2.167.8"></span>ποιὰν κρᾶσιν ὑπάρχειν, ἀλλὰ δι’ ἄλλο τι· εἰ δὲ μηδὲ
<span class="lb" data-page="2.167" data-line="9" id="l2.167.9"></span>τοῦτ’ ἐτόλμησε διαβάλλειν, ἀλλ’ ὅτι γε μὴ τὸ θερμόν ἐστιν
<span class="lb" data-page="2.167" data-line="10" id="l2.167.10"></span>ἐν τοῖς ὑπὸ φύσεως διοικουμένοις τὸ τῶν ἄλλων δραστικώτατον·
<span class="lb" data-page="2.167" data-line="11" id="l2.167.11"></span>ἢ εἰ μηδὲ τοῦτο μήτε τῶν ἄλλων τι τῶν ἔμπροσθεν
<span class="lb" data-page="2.167" data-line="12" id="l2.167.12"></span>εἶχεν ἀποδεικνύναι, μὴ ληρεῖν ὀνόματι προσπαλαίοντα
<span class="lb" data-page="2.167" data-line="13" id="l2.167.13"></span>μάτην, ὥσπερ οὐ σαφῶς Ἀριστοτέλους ἔν τ’ ἄλλοις πολλοῖς
<span class="lb" data-page="2.167" data-line="14" id="l2.167.14"></span>κᾀν τῷ τετάρτῳ τῶν μετεωρολογικῶν, ὅπως ἡ πέψις ἑψήσει
<span class="lb" data-page="2.167" data-line="15" id="l2.167.15"></span>παραπλήσιος εἶναι λέγεται, καὶ ὅτι μὴ πρώτως, μηδὲ κυρίως
<span class="lb" data-page="2.167" data-line="16" id="l2.167.16"></span>ὀνομαζόντων, εἰρηκότος. ἀλλ’, ὡς ἤδη λέλεκται πολλάκις,
<span class="lb" data-page="2.167" data-line="17" id="l2.167.17"></span>ἀρχὴ τούτων ἁπάντων ἐστὶ μία, περὶ θερμοῦ καὶ ψυχροῦ
<span class="lb" data-page="2.167" data-line="18" id="l2.167.18"></span>καὶ ξηροῦ καὶ ὑγροῦ διασκέψασθαι, καθάπερ Ἀριστοτέλης
<span class="lb" data-page="2.167" data-line="19" id="l2.167.19"></span>ἐποίησεν ἐν τῷ δευτέρῳ περὶ γενέσεως καὶ φθορᾶς, ἀποδείξας
<span class="pb" data-page="2.168" id="p2.168"></span>
<span class="lb" data-page="2.168" data-line="1" id="l2.168.1"></span>ἁπάσας τὰς κατὰ τὸ σῶμα μεταβολὰς καὶ ἀλλοιώσεις
<span class="lb" data-page="2.168" data-line="2" id="l2.168.2"></span>ὑπὸ τούτων γίγνεσθαι. ἀλλ’ Ἐρασίστρατος οὔτε τούτοις,
<span class="lb" data-page="2.168" data-line="3" id="l2.168.3"></span>οὔτε ἄλλῳ τινὶ τῶν προειρημένων ἀντειπὼν, ἐπὶ τοὔνομα
<span class="lb" data-page="2.168" data-line="4" id="l2.168.4"></span>μόνον ἐτράπετο τῆς ἑψήσεως. ἐπὶ μὲν οὖν τῆς πέψεως, εἰ
<span class="lb" data-page="2.168" data-line="5" id="l2.168.5"></span>καὶ τἄλλα πάντα παρέλιπε, τὸ γοῦν, ὅτι διαφέρει τῆς ἐκτὸς
<span class="lb" data-page="2.168" data-line="6" id="l2.168.6"></span>ἑψήσεως ἡ ἐν τοῖς ζώοις πέψις, ἐπειράθη δεικνύναι.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg010.1st1K-grc1:3.8">
<span class="pb page1" data-page="2.168" id="p2.168"></span>
<span class="milestone ed1page page1" data-n="1.111" data-unit="ed1page" id="ed1page.1.111"></span>
<span class="milestone ed2page page1" data-n="5.62" data-unit="ed2page" id="ed2page.5.62"></span>
            <p>
<span class="lb" data-page="2.168" data-line="7" id="l2.168.7"></span>Περὶ δὲ τῆς καταπόσεως οὐδ’ ἄχρι τοσούτου.
<span class="lb" data-page="2.168" data-line="8" id="l2.168.8"></span>τί γάρ φησιν; ὁλκὴ μὲν οὖν τῆς κοιλίας οὐδὲ μία
<span class="lb" data-page="2.168" data-line="9" id="l2.168.9"></span>φαίνεται εἶναι. καὶ μὴν δύο χιτῶνας ἡ γαστὴρ ἔχει, πάντως
<span class="lb" data-page="2.168" data-line="10" id="l2.168.10"></span>ἕνεκά του γεγονότας, καὶ διήκουσιν οὗτοι μέχρι καὶ
<span class="lb" data-page="2.168" data-line="11" id="l2.168.11"></span>τοῦ στόματος, ὁ μὲν ἔνδον, οἷός ἐστι κατὰ τὴν γαστέρα,
<span class="lb" data-page="2.168" data-line="12" id="l2.168.12"></span>τοιοῦτος διαμένων, ὁ δ’ ἕτερος ἐπὶ τὸ σαρκωδέστερον ἐν τῷ
<span class="lb" data-page="2.168" data-line="13" id="l2.168.13"></span>στομάχῳ τρεπόμενος. ὅτι μὲν οὖν ἐναντίας ἀλλήλαις τὰς
<span class="lb" data-page="2.168" data-line="14" id="l2.168.14"></span>ἐπιβολὰς τῶν ἰνῶν ἔχουσιν οἱ χιτῶνες οὗτοι, τὸ φαινόμενον
<span class="lb" data-page="2.168" data-line="15" id="l2.168.15"></span>αὐτὸ μαρτυρεῖ. τίνος δ’ ἕνεκα τοιοῦτοι γεγόνασιν, Ἐρασίστρατος
<span class="lb" data-page="2.168" data-line="16" id="l2.168.16"></span>μὲν οὐδ’ ἐπεχείρησεν εἰπεῖν, ἡμεῖς δ’ ἐροῦμεν.
<span class="lb" data-page="2.168" data-line="17" id="l2.168.17"></span>ὁ μὲν ἔνδον εὐθείας ἔχει τὰς ἶνας, ὁλκῆς γὰρ ἕνεκα γέγονεν·
<span class="pb" data-page="2.169" id="p2.169"></span>
<span class="lb" data-page="2.169" data-line="1" id="l2.169.1"></span>ὁ δ’ ἔξωθεν ἐγκαρσίας, ὑπὲρ τοῦ κατὰ κύκλον περιστέλλεσθαι.
<span class="lb" data-page="2.169" data-line="2" id="l2.169.2"></span>ἑκάστων γὰρ καὶ <span class="milestone ed1page" data-n="1.112" data-unit="ed1page" id="ed1page.1.112"></span>τῶν κινουμένων ὀργάνων
<span class="lb" data-page="2.169" data-line="3" id="l2.169.3"></span>ἐν τοῖς σώμασι κατὰ τὰς τῶν ἰνῶν θέσεις αἱ κινήσεις
<span class="lb" data-page="2.169" data-line="4" id="l2.169.4"></span>εἰσίν. ἐπ’ αὐτῶν δὲ πρῶτον τῶν μυῶν, εἰ βούλει,
<span class="lb" data-page="2.169" data-line="5" id="l2.169.5"></span>βασάνισον τὸν λόγον, ἐφ’ ὧν καὶ αἱ ἶνες ἐναργέσταται, καὶ
<span class="lb" data-page="2.169" data-line="6" id="l2.169.6"></span>αἱ κινήσεις αὐτῶν ὁρῶνται διὰ σφοδρότητα. μετὰ δὲ τοὺς
<span class="lb" data-page="2.169" data-line="7" id="l2.169.7"></span>μῦς <span class="milestone ed2page" data-n="5.63" data-unit="ed2page" id="ed2page.5.63"></span>ἐπὶ τὰ φυσικὰ τῶν ὀργάνων ἴθι, καὶ πάντως
<span class="lb" data-page="2.169" data-line="8" id="l2.169.8"></span>ὄψει κατὰ τὰς ἶνας κινούμενα. καὶ διὰ τοῦθ’ ἑκάστῳ μὲν
<span class="lb" data-page="2.169" data-line="9" id="l2.169.9"></span>τῶν ἐντέρων στρογγύλαι καθ’ ἑκάτερον τῶν χιτώνων αἱ ἶνές
<span class="lb" data-page="2.169" data-line="10" id="l2.169.10"></span>εἰσι· περιστέλλονται γὰρ μόνον, ἕλκουσι δὲ οὐδέν. ἡ γαστὴρ
<span class="lb" data-page="2.169" data-line="11" id="l2.169.11"></span>δὲ τῶν ἰνῶν τὰς μὲν εὐθείας ἔχει χάριν ὁλκῆς, τὰς
<span class="lb" data-page="2.169" data-line="12" id="l2.169.12"></span>δ’ ἐγκαρσίας ἕνεκα περιστολῆς. ὥσπερ γὰρ ἐν τοῖς μυσὶν,
<span class="lb" data-page="2.169" data-line="13" id="l2.169.13"></span>ἑκάστης τῶν ἰνῶν τεινομένης τε καὶ πρὸς τὴν ἀρχὴν ἑλκομένης,
<span class="lb" data-page="2.169" data-line="14" id="l2.169.14"></span>αἱ κινήσεις γίγνονται, κατὰ τὸν αὐτὸν λόγον ἐν τῇ
<span class="lb" data-page="2.169" data-line="15" id="l2.169.15"></span>γαστρὶ, τῶν μὲν ἐγκαρσίων ἰνῶν τεινομένων, ἔλαττον ἀνάγκη
<span class="lb" data-page="2.169" data-line="16" id="l2.169.16"></span>γίγνεσθαι τὸ εὖρος τῆς περιεχομένης ὑπ’ αὐτῶν κοιλότητος,
<span class="lb" data-page="2.169" data-line="17" id="l2.169.17"></span>τῶν δ’ εὐθειῶν ἑλκομένων τε καὶ εἰς αὑτὰς συναγομένων,
<span class="lb" data-page="2.169" data-line="18" id="l2.169.18"></span>οὐκ ἐνδέχεται μὴ οὐ συναιρεῖσθαι τὸ μῆκος. ἀλλὰ μὴν
<span class="pb" data-page="2.170" id="p2.170"></span>
<span class="lb" data-page="2.170" data-line="1" id="l2.170.1"></span>ἐναργῶς φαίνεται καταπινόντων συναιρούμενον, καὶ τοσοῦτον
<span class="lb" data-page="2.170" data-line="2" id="l2.170.2"></span>ὁ λάρυγξ ἀνατρέχων, ὅσον ὁ στόμαχος κατασπᾶται. καὶ
<span class="lb" data-page="2.170" data-line="3" id="l2.170.3"></span>ὅταν γε, συμπληρωθείσης τῆς ἐν τῷ καταπίνειν ἐνεργείας,
<span class="lb" data-page="2.170" data-line="4" id="l2.170.4"></span>ἀφεθῇ τῆς τάσεως ὁ στόμαχος, ἐναργῶς πάλιν φαίνεται καταφερόμενος
<span class="lb" data-page="2.170" data-line="5" id="l2.170.5"></span>ὁ λάρυγξ. ὁ γὰρ ἔνδον χιτὼν τῆς γαστρὸς, ὁ
<span class="lb" data-page="2.170" data-line="6" id="l2.170.6"></span>τὰς εὐθείας ἶνας ἔχων, ὁ καὶ τὸν στόμαχον ὑπαλείφων καὶ
<span class="lb" data-page="2.170" data-line="7" id="l2.170.7"></span>τὸ στόμα, τοῖς ἐντὸς μέρεσιν ἐπεκτείνεται τοῦ λάρυγγος. ὥστ’
<span class="lb" data-page="2.170" data-line="8" id="l2.170.8"></span>οὐκ ἐνδέχεται, κατασπωμένων αὐτῶν ὑπὸ τῆς κοιλίας, μὴ
<span class="lb" data-page="2.170" data-line="9" id="l2.170.9"></span>οὐ συνεπισπᾶσθαι καὶ τὸν λάρυγγα. ὅτι δ’ αἱ περιφερεῖς
<span class="lb" data-page="2.170" data-line="10" id="l2.170.10"></span>ἶνες, αἷς περιστέλλεται τά τ’ ἄλλα μόρια καὶ ἡ γαστὴρ, οὐ
<span class="lb" data-page="2.170" data-line="11" id="l2.170.11"></span>συναιροῦσι τὸ μῆκος, ἀλλὰ συστέλλουσι καὶ στενοῦσι τὴν
<span class="lb" data-page="2.170" data-line="12" id="l2.170.12"></span>εὐρύτητα, καὶ παρ’ αὐτοῦ λαβεῖν ἐστιν ὁμολογούμενον Ἐρασιστράτου.
<span class="lb" data-page="2.170" data-line="13" id="l2.170.13"></span>περιστέλλεσθαι γάρ φησι τοῖς σιτίοις τὴν γαστέρα
<span class="lb" data-page="2.170" data-line="14" id="l2.170.14"></span>κατὰ τὸν τῆς πέψεως ἅπαντα χρόνον. ἀλλ’ εἰ περιστέλλεται
<span class="lb" data-page="2.170" data-line="15" id="l2.170.15"></span>μὲν, οὐδὲν δὲ τοῦ μήκους ἀφαιρεῖται τῆς κοιλίας,
<span class="lb" data-page="2.170" data-line="16" id="l2.170.16"></span>οὐκ ἔστι τῆς περισταλτικῆς κινήσεως ἴδιον τὸ κατασπᾷν
<span class="lb" data-page="2.170" data-line="17" id="l2.170.17"></span>κάτω τὸν στόμαχον. ὅπερ γὰρ αὐτὸς ὁ Ἐρασίστρατος
<span class="lb" data-page="2.170" data-line="18" id="l2.170.18"></span>εἶπε, τοῦτο μόνον αὐτὸ συμβήσεται, τὸ, τῶν ἄνω συστελλομένων,
<span class="pb" data-page="2.171" id="p2.171"></span>
<span class="lb" data-page="2.171" data-line="1" id="l2.171.1"></span>διαστέλλεσθαι τὰ κάτω. τοῦτο δ’ ὅτι, κᾂν εἰς
<span class="lb" data-page="2.171" data-line="2" id="l2.171.2"></span>νεκροῦ τὸν στόμαχον ὕδατος ἐκχέῃς, φαίνεται γιγνόμενον,
<span class="lb" data-page="2.171" data-line="3" id="l2.171.3"></span>οὐδεὶς ἀγνοεῖ. ταῖς γὰρ τῶν ὑλῶν διὰ στενοῦ τοῦ σώματος
<span class="lb" data-page="2.171" data-line="4" id="l2.171.4"></span>ὁδοιπορίαις ἀκόλουθόν ἐστι τὸ σύμπτωμα· θαυμαστὸν γὰρ,
<span class="lb" data-page="2.171" data-line="5" id="l2.171.5"></span>εἰ. διερχομένου τινὸς αὐτὸν ὄγκου, μὴ διασταλήσεται. οὐκοῦν
<span class="lb" data-page="2.171" data-line="6" id="l2.171.6"></span>τὸ μὲν, τῶν ἄνω συστελλομένων, διαστέλλεσθαι τὰ κάτω
<span class="lb" data-page="2.171" data-line="7" id="l2.171.7"></span>κοινόν ἐστι καὶ τοῖς νεκροῖς σώμασι, δι’ ὧν ὁπωσοῦν τι
<span class="lb" data-page="2.171" data-line="8" id="l2.171.8"></span>διεξέρχεται, καὶ τοῖς ζῶσιν, εἴτε περιστέλλοιτο τοῖς διερχομένοις,
<span class="lb" data-page="2.171" data-line="9" id="l2.171.9"></span>εἴθ’ ἕλκοιτο· τὸ δὲ τῆς τοῦ μήκους συναιρέσεως
<span class="lb" data-page="2.171" data-line="10" id="l2.171.10"></span>ἴδιον τῶν τὰς εὐθείας ἶνας ἐχόντων ὀργάνων, ἵν’ ἐπισπάσωνταί
<span class="lb" data-page="2.171" data-line="11" id="l2.171.11"></span>τι. ἀλλὰ μὴν ἐδείχθη κατασπώμενος ὁ στόμαχος,
<span class="lb" data-page="2.171" data-line="12" id="l2.171.12"></span>οὐ γὰρ ἂν εἷλκε τὸν λάρυγγα. δῆλον οὖν, ὡς ἡ γαστὴρ ἕλκει
<span class="lb" data-page="2.171" data-line="13" id="l2.171.13"></span>τὰ σιτία διὰ τοῦ στομάχου. καὶ ἡ κατὰ τὸν ἔμετον δὲ τῶν
<span class="lb" data-page="2.171" data-line="14" id="l2.171.14"></span>ἐμουμένων ἄχρι τοῦ στόματος φορὰ πάντως μέν που καὶ
<span class="lb" data-page="2.171" data-line="15" id="l2.171.15"></span>αὐτὴ τὰ μὲν ὑπὸ τῶν ἀναφερομένων διατεινόμενα μέρη τοῦ
<span class="lb" data-page="2.171" data-line="16" id="l2.171.16"></span>στομάχου διεστῶτα κέκτηται, τῶν πρόσω δ’ ὅ τι ἂν ἑκάστοτ’
<span class="lb" data-page="2.171" data-line="17" id="l2.171.17"></span>ἐπιλαμβάνηται, τοῦτ’ ἀρχόμενον διαστέλλεται, τὸ δ’
<span class="pb" data-page="2.172" id="p2.172"></span>
<span class="lb" data-page="2.172" data-line="1" id="l2.172.1"></span>ὄπισθεν καταλείπει δηλονότι συστελλόμενον, ὥσθ’ ὁμοίαν
<span class="lb" data-page="2.172" data-line="2" id="l2.172.2"></span>εἶναι πάντη τὴν διάθεσιν τοῦ στομάχου κατὰ γε τοῦτο τῇ
<span class="lb" data-page="2.172" data-line="3" id="l2.172.3"></span>τῶν καταπινόντων. ἀλλὰ, τῆς ὁλκῆς μὴ παρούσης, τὸ μῆκος
<span class="lb" data-page="2.172" data-line="4" id="l2.172.4"></span>ὅλον ἴσον ἐπὶ τοῖς τοιούτοις συμπτώμασι διαφυλάττεται.
<span class="lb" data-page="2.172" data-line="5" id="l2.172.5"></span>διὰ τοῦτο καὶ καταπίνειν ῥᾷόν ἐστιν ἢ ἐμεῖν, ὅτι καταπίνεται
<span class="lb" data-page="2.172" data-line="6" id="l2.172.6"></span>μὲν, ἀμφοῖν τῆς γαστρὸς τῶν χιτώνων ἐνεργούντων,
<span class="lb" data-page="2.172" data-line="7" id="l2.172.7"></span>τοῦ μὲν ἐντὸς ἕλκοντος, τοῦ δ’ ἐκτὸς περιστελλομένου τε
<span class="lb" data-page="2.172" data-line="8" id="l2.172.8"></span>καὶ συνεπωθοῦντος, ἐμεῖται δὲ, θατέρου μόνου τοῦ ἔξωθεν
<span class="lb" data-page="2.172" data-line="9" id="l2.172.9"></span>ἐνεργοῦντος, οὐδενὸς ἕλκοντος εἰς τὸ στόμα. οὐ γὰρ δὴ, ὥσπερ
<span class="lb" data-page="2.172" data-line="10" id="l2.172.10"></span>ἡ τῆς γαστρὸς ὄρεξις προηγεῖτο τοῦ καταπίνειν τὰ σιτία, τὸν
<span class="lb" data-page="2.172" data-line="11" id="l2.172.11"></span>αὐτὸν τρόπον κᾀν τοῖς ἐμέτοις ἐπιθυμεῖ τι τῶν κατὰ τὸ στόμα
<span class="lb" data-page="2.172" data-line="12" id="l2.172.12"></span>μορίων τοῦ γιγνομένου παθήματος, <span class="milestone ed2page" data-n="5.64" data-unit="ed2page" id="ed2page.5.64"></span>ἀλλ’ ἄμφω τῆς γαστρὸς
<span class="lb" data-page="2.172" data-line="13" id="l2.172.13"></span>αὐτῆς εἰσιν ἐναντίαι διαθέσεις, ὀρεγομένης μὲν καὶ προσιεμένης
<span class="lb" data-page="2.172" data-line="14" id="l2.172.14"></span>τὰ χρήσιμά τε καὶ οἰκεῖα, δυσχεραινούσης δὲ καὶ ἀποτριβομένης
<span class="lb" data-page="2.172" data-line="15" id="l2.172.15"></span>τὰ ἀλλότρια. διὸ καὶ τὸ καταπίνειν αὐτὸ τοῖς
<span class="lb" data-page="2.172" data-line="16" id="l2.172.16"></span>μὲν ἱκανῶς ὀρεγομένοις τῶν οἰκείων ἐδεσμάτων τῇ γαστρὶ
<span class="lb" data-page="2.172" data-line="17" id="l2.172.17"></span>τάχιστα γίγνεται, σαφῶς ἑλκούσης αὐτὰ καὶ κατασπώσης,
<span class="lb" data-page="2.172" data-line="18" id="l2.172.18"></span>πρινὴ μασσηθῆναι· τοῖς δ’ ἤτοι φάρμακόν τι κατ’ ἀνάγκην
<span class="pb" data-page="2.173" id="p2.173"></span>
<span class="lb" data-page="2.173" data-line="1" id="l2.173.1"></span>πίνουσιν ἤ τι σιτίον ἐν χώρᾳ φαρμάκου προσφερομένοις
<span class="lb" data-page="2.173" data-line="2" id="l2.173.2"></span>ἀνιαρὰ καὶ βραδεῖα καὶ μόγις ἡ κατάποσις αὐτῶν
<span class="lb" data-page="2.173" data-line="3" id="l2.173.3"></span>ἐπιτελεῖται. δῆλος οὖν ἐστιν ἐκ τῶν εἰρημένων ὁ μὲν ἔνδον
<span class="lb" data-page="2.173" data-line="4" id="l2.173.4"></span>χιτὼν τῆς γαστρὸς, ὁ τὰς εὐθείας ἔχων ἶνας, τῆς ἐκ
<span class="lb" data-page="2.173" data-line="5" id="l2.173.5"></span>τοῦ στόματος εἰς αὐτὴν ὁλκῆς ἕνεκα γεγονὼς, καὶ διὰ τοῦτο
<span class="lb" data-page="2.173" data-line="6" id="l2.173.6"></span>ἐν ταῖς καταπόσεσι μόναις ἐνεργῶν· ὁ δ’ ἔξωθεν, ὁ τὰς
<span class="lb" data-page="2.173" data-line="7" id="l2.173.7"></span>ἐγκαρσίας ἶνας ἔχων, ἕνεκα μὲν τοῦ περιστέλλεσθαι τοῖς
<span class="lb" data-page="2.173" data-line="8" id="l2.173.8"></span>ἐνυπάρχουσι καὶ προωθεῖν αὐτὰ τοιοῦτος ἀποτελεσθεὶς,
<span class="lb" data-page="2.173" data-line="9" id="l2.173.9"></span>ἐνεργῶν δ’ οὐδὲν ἧττον ἐν τοῖς ἐμέτοις, ἢ ταῖς καταπόσεσιν.
<span class="lb" data-page="2.173" data-line="10" id="l2.173.10"></span>ἐναργέστατα δὲ μαρτυρεῖ τῷ λεγομένῳ καὶ τὸ κατὰ
<span class="lb" data-page="2.173" data-line="11" id="l2.173.11"></span>τὰς χάννας τε καὶ τοὺς συνόδοντας γιγνόμενον· εὑρίσκεται
<span class="lb" data-page="2.173" data-line="12" id="l2.173.12"></span>γὰρ ἐνίοτε τούτων ἡ γαστὴρ ἐν τῷ στόματι, καθάπερ καὶ
<span class="lb" data-page="2.173" data-line="13" id="l2.173.13"></span>Ἀριστοτέλης ἐν ταῖς περὶ ζώων ἔγραψεν ἱστορίαις, καὶ
<span class="lb" data-page="2.173" data-line="14" id="l2.173.14"></span>προστίθησί γε τὴν αἰτίαν, ὑπὸ λαιμαργίας αὐτοῖς τοῦτο
<span class="lb" data-page="2.173" data-line="15" id="l2.173.15"></span>συμβαίνειν φάσκων. ἔχει γὰρ ᾧδε. κατὰ τὰς σφοδροτέρας
<span class="lb" data-page="2.173" data-line="16" id="l2.173.16"></span>ὀρέξεις ἄνω προστρέχει πᾶσι τοῖς ζώοις ἡ γαστὴρ, ὥστε τινὲς
<span class="lb" data-page="2.173" data-line="17" id="l2.173.17"></span>τοῦ πάθους αἴσθησιν ἐναργῆ σχόντες ἐξέρπειν αὐτοῖς
<span class="lb" data-page="2.173" data-line="18" id="l2.173.18"></span>φασι τὴν κοιλίαν, ἐνίων δὲ μασσωμένων ἔτι, καὶ μήπω
<span class="pb" data-page="2.174" id="p2.174"></span>
<span class="lb" data-page="2.174" data-line="1" id="l2.174.1"></span>καλῶς ἐν τῷ στόματι τὰ σιτία κατειργασμένων, ἐξαρπάζειν
<span class="lb" data-page="2.174" data-line="2" id="l2.174.2"></span>φανερῶς ἀκόντων. ἐφ’ ὧν οὖν ζώων, φύσει λαιμάργων ὑπαρχόντων,
<span class="lb" data-page="2.174" data-line="3" id="l2.174.3"></span>ἥ τ’ εὐρυχωρία τοῦ στόματός ἐστι δαψιλὴς, ἥ τε τῆς
<span class="lb" data-page="2.174" data-line="4" id="l2.174.4"></span>γαστρὸς θέσις ἐγγὺς, ὡς ἐπὶ συνόδοντος καὶ χάννης, οὐδὲν
<span class="lb" data-page="2.174" data-line="5" id="l2.174.5"></span>θαυμαστὸν, ὅταν ἱκανῶς πεινάσαντα διώκῃ τι τῶν μικροτέρων
<span class="lb" data-page="2.174" data-line="6" id="l2.174.6"></span>ζώων, εἶτ’ ἤδη πλησίον ᾖ τοῦ συλλαβεῖν, ἀνατρέχειν,
<span class="lb" data-page="2.174" data-line="7" id="l2.174.7"></span>ἐπειγούσης τῆς ἐπιθυμίας, εἰς τὸ στόμα τὴν γαστέρα.
<span class="lb" data-page="2.174" data-line="8" id="l2.174.8"></span>γενέσθαι δ’ ἄλλως ἀμήχανον τοῦτο, μὴ οὐχ ὥσπερ διὰ χειρὸς
<span class="lb" data-page="2.174" data-line="9" id="l2.174.9"></span>τοῦ στομάχου τῆς γαστρὸς ἐπισπωμένης εἰς ἑαυτὴν τὰ
<span class="lb" data-page="2.174" data-line="10" id="l2.174.10"></span>σιτία. καθάπερ γὰρ καὶ ἡμεῖς ὑπὸ προθυμίας ἐνίοτε τῇ
<span class="lb" data-page="2.174" data-line="11" id="l2.174.11"></span>χειρὶ συνεπεκτείνομεν ὅλους ἡμᾶς αὐτοὺς ἕνεκα τοῦ θᾶττον
<span class="lb" data-page="2.174" data-line="12" id="l2.174.12"></span>ἐπιδράξασθαι τοῦ προκειμένου σώματος, οὕτω καὶ ἡ γαστὴρ
<span class="lb" data-page="2.174" data-line="13" id="l2.174.13"></span>οἷον χειρὶ τῷ στομάχῳ συνεπεκτείνεται. καὶ διὰ τοῦτο, ἐφ’
<span class="lb" data-page="2.174" data-line="14" id="l2.174.14"></span>ὧν ζώων ἅμα τὰ τρία ταυτὶ συνέπεσεν, ἔφεσίς τε σφοδρὰ
<span class="lb" data-page="2.174" data-line="15" id="l2.174.15"></span>τῆς τροφῆς, ὅ τε στόμαχος μικρὸς, ἥ τ’ εὐρυχωρία τοῦ στόματος
<span class="lb" data-page="2.174" data-line="16" id="l2.174.16"></span>δαψιλὴς, ἐπὶ τούτων ὀλίγη ῥοπὴ τῆς ἐπεκτάσεως εἰς
<span class="lb" data-page="2.174" data-line="17" id="l2.174.17"></span>τὸ στόμα τὴν κοιλίαν ὅλην ἀναφέρει. ἤρκει μὲν οὖν ἴσως
<span class="lb" data-page="2.174" data-line="18" id="l2.174.18"></span>ἀνδρὶ φυσικῷ παρ’ αὐτῆς μόνης τῆς κατασκευῆς τῶν ὀργάνων
<span class="pb" data-page="2.175" id="p2.175"></span>
<span class="lb" data-page="2.175" data-line="1" id="l2.175.1"></span>τὴν ἔνδειξιν τῆς ἐνεργείας λαμβάνειν. οὐ γὰρ δὴ
<span class="lb" data-page="2.175" data-line="2" id="l2.175.2"></span>μάτην γε ἂν ἡ φύσις ἐκ δυοῖν χιτώνων ἐναντίως ἀλλήλοις
<span class="lb" data-page="2.175" data-line="3" id="l2.175.3"></span>ἐχόντων ἀπειργάσατο τὸν οἰσοφάγον, εἰ μὴ καὶ διαφόρως
<span class="lb" data-page="2.175" data-line="4" id="l2.175.4"></span>ἑκάτερος αὐτῶν ἐνεργεῖν ἔμελλεν. ἀλλ’ ἐπεὶ πάντα μᾶλλον
<span class="lb" data-page="2.175" data-line="5" id="l2.175.5"></span>ἢ τὰ τῆς φύσεως ἔργα διαγινώσκειν οἱ περὶ τὸν Ἐρασίστρατόν
<span class="lb" data-page="2.175" data-line="6" id="l2.175.6"></span>εἰσιν ἱκανοὶ, φέρε κᾀκ τῆς τῶν ζώων ἀνατομῆς
<span class="lb" data-page="2.175" data-line="7" id="l2.175.7"></span>ἐπιδείξωμεν αὐτοῖς, ὡς ἑκάτερος τῶν χιτώνων ἐνεργεῖ τὴν
<span class="lb" data-page="2.175" data-line="8" id="l2.175.8"></span>εἰρημένην ἐνέργειαν. εἰ δή τι λαβὼν ζῶον, εἶτα γυμνώσας
<span class="lb" data-page="2.175" data-line="9" id="l2.175.9"></span>αὐτοῦ τὰ περικείμενα τῷ στομάχῳ σώματα, χωρὶς τοῦ διατεμεῖν
<span class="lb" data-page="2.175" data-line="10" id="l2.175.10"></span>τινα τῶν νεύρων, ἢ τῶν ἀρτηριῶν, ἢ τῶν φλεβῶν
<span class="lb" data-page="2.175" data-line="11" id="l2.175.11"></span>τῶν αὐτόθι τεταγμένων, ἐθέλοις ἀπὸ τῆς γένυος ἕως τοῦ
<span class="lb" data-page="2.175" data-line="12" id="l2.175.12"></span>θώρακος εὐθείαις<span class="milestone ed1page" data-n="1.113" data-unit="ed1page" id="ed1page.1.113"></span> τομαῖς διελεῖν τὸν ἔξω χιτῶνα, τὸν
<span class="lb" data-page="2.175" data-line="13" id="l2.175.13"></span>ἔχοντα τὰς ἶνας ἐγκαρσίας, κᾄπειτα τῷ ζώῳ τροφὴν προσενεγκεῖν,
<span class="lb" data-page="2.175" data-line="14" id="l2.175.14"></span>ὄψει καταπῖνον αὐτὸ, καίτοι τῆς περισταλτικῆς
<span class="lb" data-page="2.175" data-line="15" id="l2.175.15"></span>ἐνεργείας ἀπολωλυίας. εἰ δ’ αὖ πάλιν ἐφ’ ἑτέρου ζώου
<span class="lb" data-page="2.175" data-line="16" id="l2.175.16"></span>διατέμοις ἀμφοτέρους τοὺς χιτῶνας τομαῖς ἐγκαρσίαις, θεάσῃ
<span class="lb" data-page="2.175" data-line="17" id="l2.175.17"></span>καὶ τοῦτο καταπῖνον, οὐκέτ’ ἐνεργοῦντος τοῦ ἐντός.
<span class="lb" data-page="2.175" data-line="18" id="l2.175.18"></span>ᾧ δῆλον, ὅτι καὶ θατέρῳ αὐτῶν καταπίνειν οἷόν τ’ ἐστὶν,
<span class="pb" data-page="2.176" id="p2.176"></span>
<span class="lb" data-page="2.176" data-line="1" id="l2.176.1"></span>ἀλλὰ χεῖρον ἤ δι’ ἀμφοτέρων. <span class="milestone ed2page" data-n="5.65" data-unit="ed2page" id="ed2page.5.65"></span>πρὸς γὰρ αὖ τοῖς ἄλλοις
<span class="lb" data-page="2.176" data-line="2" id="l2.176.2"></span>καὶ τοῦτ’ ἔστι σαφῶς θεάσασθαι ἐπὶ τῆς εἰρημένης
<span class="lb" data-page="2.176" data-line="3" id="l2.176.3"></span>ἀνατομῆς, ὡς ἐν τῷ καταπίνειν ὑποπίμπλαται πνεύματος ὁ
<span class="lb" data-page="2.176" data-line="4" id="l2.176.4"></span>στόμαχος τοῦ συγκαταπινομένου τοῖς σιτίοις, ὃ, περιστελλομένου
<span class="lb" data-page="2.176" data-line="5" id="l2.176.5"></span>μὲν τοῦ ἔξωθεν χιτῶνος, ὠθεῖται ῥᾳδίως εἰς τὴν γαστέρα
<span class="lb" data-page="2.176" data-line="6" id="l2.176.6"></span>σὺν τοῖς ἐδέσμασι, χρόνου δὲ τοῦ ἔνδον ὑπάρχοντος,
<span class="lb" data-page="2.176" data-line="7" id="l2.176.7"></span>ἐμποδὼν ἵσταται τῇ φορᾷ τῶν σιτίων, διατεῖνόν τε αὐτὸν
<span class="lb" data-page="2.176" data-line="8" id="l2.176.8"></span>καὶ τὴν ἐνέργειαν ἐμποδίζον. ἀλλ’ οὐδὲ τούτων οὐδὲν
<span class="lb" data-page="2.176" data-line="9" id="l2.176.9"></span>Ἐρασίστρατος εἶπεν, οὔθ’ ὡς ἡ σκολιὰ θέσις τοῦ στομάχου
<span class="lb" data-page="2.176" data-line="10" id="l2.176.10"></span>διαβάλλει σαφῶς τὸ δόγμα τῶν νομιζόντων, ὑπὸ τῆς
<span class="lb" data-page="2.176" data-line="11" id="l2.176.11"></span>ἄνωθεν βολῆς ποδηγούμενα μέχρι τῆς γαστρὸς ἰέναι τὰ
<span class="lb" data-page="2.176" data-line="12" id="l2.176.12"></span>καταπινόμενα. μόνον δ’, ὅτι πολλὰ τῶν μακροτραχήλων
<span class="lb" data-page="2.176" data-line="13" id="l2.176.13"></span>ζώων ἐπικεκυφότα καταπίνει, καλῶς εἶπεν. ᾧ δῆλον, ὅτι
<span class="lb" data-page="2.176" data-line="14" id="l2.176.14"></span>φαινόμενον, οὐ τὸ πῶς καταπίνομεν ἀποδείκνυσιν, ἀλλὰ τὸ
<span class="lb" data-page="2.176" data-line="15" id="l2.176.15"></span>πῶς οὐ καταπίνομεν. ὅτι γὰρ μη διὰ μόνης τῆς ἄνωθεν βολῆς,
<span class="lb" data-page="2.176" data-line="16" id="l2.176.16"></span>ἐκ τούτου δῆλον· οὐ μὴν εἴθ’ ἑλκούσης τῆς κοιλίας, εἴτε παράγοντος
<span class="lb" data-page="2.176" data-line="17" id="l2.176.17"></span>αὐτὰ τοῦ στομάχου, δῆλον ἤδη πω. ἀλλ’ ἡμεῖς γε
<span class="pb" data-page="2.177" id="p2.177"></span>
<span class="lb" data-page="2.177" data-line="1" id="l2.177.1"></span>πάντας τοὺς λογισμοὺς εἰπόντες, τούς τ’ ἐκ τῆς κατασκευῆς
<span class="lb" data-page="2.177" data-line="2" id="l2.177.2"></span>τῶν ὀργάνων ὁρμωμένους, καὶ τοὺς ἀπὸ τῶν ἄλλων συμπτωμάτων,
<span class="lb" data-page="2.177" data-line="3" id="l2.177.3"></span>τῶν τε πρὸ τοῦ γυμνωθῆναι τὸν στόμαχον, καὶ
<span class="lb" data-page="2.177" data-line="4" id="l2.177.4"></span>γυμνωθέντος, ὡς ὀλίγῳ πρόσθεν ἐλέγομεν, ἱκανῶς ἐνεδειξάμεθα,
<span class="lb" data-page="2.177" data-line="5" id="l2.177.5"></span>τοῦ μὲν ἕλκειν ἕνεκα τὸν ἐντὸς χιτῶνα, τοῦ δ’
<span class="lb" data-page="2.177" data-line="6" id="l2.177.6"></span>ἀπωθεῖν τὸν ἐκτὸς γεγονέναι. προὐθέμεθα μὲν οὖν ἀποδεῖξαι
<span class="lb" data-page="2.177" data-line="7" id="l2.177.7"></span>τὴν καθεκτικὴν δύναμιν ἐν ἑκάστῳ τῶν ὀργάνων
<span class="lb" data-page="2.177" data-line="8" id="l2.177.8"></span>οὖσαν, ὥσπερ ἐν τῷ πρόσθεν λόγῳ τὴν ἑλκτικήν τε καὶ
<span class="lb" data-page="2.177" data-line="9" id="l2.177.9"></span>προσέτι τὴν ἀλλοιωτικήν. ὑπὸ δὲ τῆς ἀκολουθίας τοῦ λόγου
<span class="lb" data-page="2.177" data-line="10" id="l2.177.10"></span>τὰς τέτταρας ἀπεδείξαμεν ὑπαρχούσας τῇ γαστρὶ, τὴν
<span class="lb" data-page="2.177" data-line="11" id="l2.177.11"></span>ἑλκτικὴν μὲν ἐν τῷ καταπίνειν, τὴν καθεκτικὴν δὲ ἐν τῷ
<span class="lb" data-page="2.177" data-line="12" id="l2.177.12"></span>πέττειν, τὴν ἀπωστικὴν δ’ ἐν τοῖς ἐμέτοις καὶ ταῖς τῶν
<span class="lb" data-page="2.177" data-line="13" id="l2.177.13"></span>πεπεμμένων σιτίων εἰς τὸ λεπτὸν ἔντερον ὑποχωρήσεσιν,
<span class="lb" data-page="2.177" data-line="14" id="l2.177.14"></span>αὐτὴν δὲ τὴν πέψιν ἀλλοίωσιν ὑπάρχειν.
</p>
          </article>

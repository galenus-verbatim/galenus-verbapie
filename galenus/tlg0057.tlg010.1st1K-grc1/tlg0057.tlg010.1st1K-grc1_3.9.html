<article xmlns="http://www.w3.org/1999/xhtml" id="urn:cts:greekLit:tlg0057.tlg010.1st1K-grc1:3.9">
<span class="pb page1" data-page="2.177" id="p2.177"></span>
<span class="milestone ed1page page1" data-n="1.113" data-unit="ed1page" id="ed1page.1.113"></span>
<span class="milestone ed2page page1" data-n="5.65" data-unit="ed2page" id="ed2page.5.65"></span>
            <p>
<span class="lb" data-page="2.177" data-line="15" id="l2.177.15"></span>Οὐκ οὖν ἔτ’ ἀπορήσαιμεν ἂν, οὐδὲ περὶ τοῦ
<span class="lb" data-page="2.177" data-line="16" id="l2.177.16"></span>σπληνὸς, εἰ ἕλκει μὲν τὸ οἰκεῖον, ἀποκρίνει δὲ τὸ ἀλλότριον,
<span class="lb" data-page="2.177" data-line="17" id="l2.177.17"></span>ἀλλοιοῖ δὲ καὶ κατέχει, ὅσον ἂν ἐπισπάσασθαι πεφύκῃ,
<span class="lb" data-page="2.177" data-line="18" id="l2.177.18"></span>οὔτε περὶ ἥπατος, ἢ φλεβὸς, ἢ ἀρτηρίας, ἢ καρδίας, ἢ τῶν
<span class="pb" data-page="2.178" id="p2.178"></span>
<span class="lb" data-page="2.178" data-line="1" id="l2.178.1"></span>ἄλλων τινός. ἀναγκαῖαι γὰρ ἐδείχθησαν αἱ τέτταρες αὗται
<span class="lb" data-page="2.178" data-line="2" id="l2.178.2"></span>δυνάμεις ἅπαντι μορίῳ τῷ μέλλοντι θρέψεσθαι, καὶ διὰ
<span class="lb" data-page="2.178" data-line="3" id="l2.178.3"></span>τοῦτ’ αὐτὰς ὑπηρέτιδας εἶναι θρέψεως ἔφαμεν. ὡς γὰρ τὸ
<span class="lb" data-page="2.178" data-line="4" id="l2.178.4"></span>τῶν ἀνθρώπων ἀποπάτημα τοῖς κυσὶν ἥδιστον, οὕτω καὶ
<span class="lb" data-page="2.178" data-line="5" id="l2.178.5"></span>τὰ τοῦ ἥπατος περιττώματα, τὸ μὲν τῷ σπληνὶ, τὸ δὲ τῇ
<span class="lb" data-page="2.178" data-line="6" id="l2.178.6"></span>χοληδόχῳ κύστει, τὸ δὲ τοῖς νεφροῖς οἰκεῖον.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:1.10">
<span class="pb page1" data-page="2.267" id="p2.267"></span>
<span class="milestone ed1page page1" data-n="1.127" data-unit="ed1page" id="ed1page.1.127"></span>
<span class="milestone ed2page page1" data-n="4.41" data-unit="ed2page" id="ed2page.4.41"></span>
            <p>
<span class="lb" data-page="2.267" data-line="15" id="l2.267.15"></span><span class="milestone ed2page" data-n="4.42" data-unit="ed2page" id="ed2page.4.42"></span>Πειρῶ δὲ καὶ τοὺς συνδέσμους ἅπαντας
<span class="lb" data-page="2.267" data-line="16" id="l2.267.16"></span>ἀνατέμνειν ὀξείᾳ σμίλῃ τοὺς ἔθ’ ὑπολειπομένους, ἀφῃρημένων
<span class="lb" data-page="2.267" data-line="17" id="l2.267.17"></span>τῶν εἰρημένων μυῶν, ἐννοήσας πρότερον, ὡς τριττὴ χρεία
<span class="lb" data-page="2.267" data-line="18" id="l2.267.18"></span>τῆς τῶν τοιούτων σωμάτων ἐστὶ φύσεως. πρώτη μὲν, ἐφ’
<span class="pb" data-page="2.268" id="p2.268"></span>
<span class="lb" data-page="2.268" data-line="1" id="l2.268.1"></span>ἧσπερ καὶ τοὔνομα αὐτοῖς· ἐξ ὀστοῦ γὰρ εἰς ὀστοῦν ἐμφυόμενα
<span class="lb" data-page="2.268" data-line="2" id="l2.268.2"></span>σύνδεσμος ἀμφοῖν γίγνεται κοινὸς, ἓν τοῦτο μόνον ἐργαζόμενα,
<span class="lb" data-page="2.268" data-line="3" id="l2.268.3"></span>συνέχειν ἀλλήλων τὰ συνδεσμούμενα τῶν ὀστῶν.
<span class="lb" data-page="2.268" data-line="4" id="l2.268.4"></span>ἡ δευτέρα δὲ χρεία, προβλήματά εἰσι τοῖς ὑποκειμένοις σώμασιν,
<span class="lb" data-page="2.268" data-line="5" id="l2.268.5"></span>ὥσπερ ἐπὶ τῶν κατὰ τὸν καρπὸν ἐλέχθη τενόντων.
<span class="lb" data-page="2.268" data-line="6" id="l2.268.6"></span>ἡ τρίτη δ’, ὅταν ἀμφιέσματα τοῖς αὐτοῖς τούτοις τένουσιν
<span class="lb" data-page="2.268" data-line="7" id="l2.268.7"></span>ἔξωθεν ᾖ περικείμενα. τετάρτη δὲ ἄλλη κατὰ γένος αὐτῶν
<span class="lb" data-page="2.268" data-line="8" id="l2.268.8"></span>οὐκ ἔστι χρεία. καὶ γὰρ ὅσοι μύες ἀκριβεῖς συνδέσμους
<span class="lb" data-page="2.268" data-line="9" id="l2.268.9"></span>ἔχουσι κατὰ τὰς κεφαλὰς ἑαυτῶν, ἡ αὐτὴ καὶ τούτων ἐστὶ
<span class="lb" data-page="2.268" data-line="10" id="l2.268.10"></span>χρεία τῇ περὶ τῶν ὀστῶν εἰρημένῃ, πλὴν ὅτι γε οὐκ
<span class="lb" data-page="2.268" data-line="11" id="l2.268.11"></span>ὀστοῦν ὀστῷ συνδοῦσιν οἱ τοιοῦτοι σύνδεσμοι, διὰ μέσου δὲ
<span class="lb" data-page="2.268" data-line="12" id="l2.268.12"></span>αὑτῶν τοὺς ὑποκειμένους μῦς συνάπτουσι τοῖς ὀστοῖς, ὧν ἐκπεφύκασιν.
<span class="lb" data-page="2.268" data-line="13" id="l2.268.13"></span>ἀλλὰ τοιούτους μὲν συνδέσμους ἀκριβῶς οὐδεὶς
<span class="lb" data-page="2.268" data-line="14" id="l2.268.14"></span>ἔχει τῶν εἰρημένων ἁπάντων μυῶν· ἄλλοι δέ τινες τῶν αὖθις
<span class="lb" data-page="2.268" data-line="15" id="l2.268.15"></span>εἰρησομένων, ὥσπερ καὶ ὁ πρόσθεν τοῦ βραχίονος,
<span class="lb" data-page="2.268" data-line="16" id="l2.268.16"></span>ὑπὲρ οὐ μικρὸν ὕστερον ἐρῶ. τύπον μέντοι τινὰ συνδέσμου
<span class="lb" data-page="2.268" data-line="17" id="l2.268.17"></span>τοῖς δυναμένοις ἐν μικρῷ τὸ μέγα θεάσασθαι καὶ τῶν
<span class="pb" data-page="2.269" id="p2.269"></span>
<span class="lb" data-page="2.269" data-line="1" id="l2.269.1"></span>εἰρημένων ἔχουσί τινες μυῶν. ὥσπερ ἀμέλει καὶ ὁ τοῦ μεγάλου
<span class="lb" data-page="2.269" data-line="2" id="l2.269.2"></span>δακτύλου, καίτοι μικρὸς ὢν, ὁ τῶν ἄλλων αὐτὸν ἐπὶ
<span class="lb" data-page="2.269" data-line="3" id="l2.269.3"></span>πλεῖστον ἀπάγων, ὅμως καὶ οὗτος ὑπογραφήν τινα συνδέσμου
<span class="lb" data-page="2.269" data-line="4" id="l2.269.4"></span>τὴν ἐκ τοῦ πρώτου τῶν κατὰ τὸν καρπὸν ὀστῶν ἔκφυσιν
<span class="lb" data-page="2.269" data-line="5" id="l2.269.5"></span>ἔχει. σύνδεσμοι δὲ ἀκριβεῖς εἰσι κατὰ τὴν δευτέραν
<span class="lb" data-page="2.269" data-line="6" id="l2.269.6"></span>χρείαν ἐν τοῖς προειρημένοις μυσὶν, κατὰ μὲν τὸν καρπὸν ε΄
<span class="lb" data-page="2.269" data-line="7" id="l2.269.7"></span>τὸν ἀριθμὸν, ἔνδον μὲν εἶς, ὁ κατὰ τῶν μεγάλων δύο μυῶν
<span class="lb" data-page="2.269" data-line="8" id="l2.269.8"></span>ἐπικείμενος τῶν τοὺς δακτύλους καμπτόντων, ἔξωθεν δὲ
<span class="lb" data-page="2.269" data-line="9" id="l2.269.9"></span>τέτταρες, ὅ τε μέσος ὁ τῶν τοὺς δακτύλους κινούντων τενόντων,
<span class="lb" data-page="2.269" data-line="10" id="l2.269.10"></span>καὶ κατὰ τὴν κερκίδα δύο. καὶ τέταρτος ἐπ’ αὐτοῖς
<span class="lb" data-page="2.269" data-line="11" id="l2.269.11"></span>ὁ κατὰ τὸν πῆχυν. ἕτεροι δὲ τούτων οἱ περὶ τὰς διαρθρώσεις
<span class="lb" data-page="2.269" data-line="12" id="l2.269.12"></span>ἑκάστου τε τῶν κατὰ τὸν δάκτυλον ἄρθρων καὶ τοῦ
<span class="lb" data-page="2.269" data-line="13" id="l2.269.13"></span>καρποῦ παντὸς ὑμενώδεις εἰσὶ σύνδεσμοι. καὶ τινες ἄλλοι
<span class="lb" data-page="2.269" data-line="14" id="l2.269.14"></span>σκληροὶ καὶ παχεῖς, οἱ τά τε τοῦ καρποῦ συνδοῦντες ὀστᾶ
<span class="lb" data-page="2.269" data-line="15" id="l2.269.15"></span>πρὸς ἄλληλα καὶ τὰ τοῦ μετακαρπίου, περὶ ὧν ὁ λόγος
<span class="lb" data-page="2.269" data-line="16" id="l2.269.16"></span>ἐνέστηκέ μοι. τῶν γὰρ εἰρημένων ἁπάντων μυῶν ἀφῃρημένων,
<span class="lb" data-page="2.269" data-line="17" id="l2.269.17"></span>ἐναργῶς οὗτοι φαίνονται. καὶ δὴ, συνεχομένων μὲν
<span class="pb" data-page="2.270" id="p2.270"></span>
<span class="lb" data-page="2.270" data-line="1" id="l2.270.1"></span>ἔτι τῶν ὀστῶν, δυνήσῃ θεάσασθαι κίνησίν τινα τῶν ἐν
<span class="lb" data-page="2.270" data-line="2" id="l2.270.2"></span>τῷ μετακαρπίῳ κατὰ τὴν συνάρθρωσιν, ἣν ἔχουσιν πρὸς
<span class="lb" data-page="2.270" data-line="3" id="l2.270.3"></span>τὰ τοῦ καρποῦ. καὶ διαιρεθέντων μὲν τῶν συνδέσμων ἐναργῶς
<span class="lb" data-page="2.270" data-line="4" id="l2.270.4"></span>ὁρᾶται λυόμενα παραχρῆμα καὶ διϊστάμενα τὰ πρότερον
<span class="lb" data-page="2.270" data-line="5" id="l2.270.5"></span>ἡνῶσθαι δοκοῦντα. διά τε γὰρ τὴν βραχύτητα τῶν ὀστῶν
<span class="lb" data-page="2.270" data-line="6" id="l2.270.6"></span>καὶ τὴν ἀκρίβειαν τῶν ἄρθρων οὐ πάνυ τι κατάδηλος
<span class="lb" data-page="2.270" data-line="7" id="l2.270.7"></span>αὐτῶν ἡ κίνησίς ἐστιν, ἀλλὰ καὶ πολλοῖς ἓν εἶναι ταῦτά τε
<span class="lb" data-page="2.270" data-line="8" id="l2.270.8"></span>πάντα δοκεῖ, καὶ πολὺ μᾶλλον ἔτι τὰ τοῦ καρποῦ. χρὴ δὲ
<span class="lb" data-page="2.270" data-line="9" id="l2.270.9"></span>κᾀκεῖνα λύειν ἀπ’ ἀλλήλων κατὰ τὰς συμβολὰς αὐτῶν τέμνοντας
<span class="lb" data-page="2.270" data-line="10" id="l2.270.10"></span>τοὺς συνδέσμους. φανοῦνται δὲ συμβολαὶ, πρὶν καταξηρανθῆναι,
<span class="lb" data-page="2.270" data-line="11" id="l2.270.11"></span>διακινουμένων αὐτῶν. ἀρθριτικὴ γάρ τίς
<span class="lb" data-page="2.270" data-line="12" id="l2.270.12"></span>ἐστι κίνησις ἐν αὐτοῖς βραχεῖα, τοῖς προσέχουσι τὸν νοῦν
<span class="lb" data-page="2.270" data-line="13" id="l2.270.13"></span>ἐνδεικνυμένη σαφῶς τὴν χώραν, ἔνθα χρὴ τέμνειν τοὺς συνδέσμους.
<span class="lb" data-page="2.270" data-line="14" id="l2.270.14"></span>ἐκτείνοντι γὰρ τὸν καρπὸν, ἔπειτα συνάγοντι, τῶν
<span class="lb" data-page="2.270" data-line="15" id="l2.270.15"></span>ὀστῶν ἡ συμβολὴ φαίνεται, καὶ διὰ τῶν συνδέσμων <span class="milestone ed2page" data-n="4.43" data-unit="ed2page" id="ed2page.4.43"></span>κίνησίν
<span class="lb" data-page="2.270" data-line="16" id="l2.270.16"></span>τινα βραχεῖαν, ὡς ἔφην, ἐνδεικνυμένη. κατ’ ἐκεῖνα
<span class="lb" data-page="2.270" data-line="17" id="l2.270.17"></span>τοίνυν τέμνων τὰ μόρια λύσεις ἀπ’ ἀλλήλων ἅπαντα καὶ
<span class="lb" data-page="2.270" data-line="18" id="l2.270.18"></span>κατόψει τὴν ἰδέαν αὐτῶν ποικίλην ὑπάρχουσαν. ὄψει δ’ ἐν
<span class="pb" data-page="2.271" id="p2.271"></span>
<span class="lb" data-page="2.271" data-line="1" id="l2.271.1"></span>τῷ γυμνοῦν τοὺς πλατεῖς τούτους συνδέσμους ἕτερόν τινα
<span class="lb" data-page="2.271" data-line="2" id="l2.271.2"></span>σύνδεσμον στρογγύλον, ἀντιτεταγμένον τῷ κάμπτοντι τὸν
<span class="lb" data-page="2.271" data-line="3" id="l2.271.3"></span>καρπὸν τένοντι κατὰ τὸν μικρὸν δάκτυλον, ὑπὲρ οὗ λέλεκται
<span class="lb" data-page="2.271" data-line="4" id="l2.271.4"></span>σαφῶς ἤδη κατὰ τὸ πρῶτον περὶ χρείας μορίων,
<span class="lb" data-page="2.271" data-line="5" id="l2.271.5"></span>ὅπως ἀντισπᾷ τὸ κατὰ τοῦτο τὸ μέρος ἐπικείμενον τῇ διαρθρώσει
<span class="lb" data-page="2.271" data-line="6" id="l2.271.6"></span>τοῦ καρποῦ χονδρῶδες ὀστοῦν. ὄψει δὲ καὶ θατέρου
<span class="lb" data-page="2.271" data-line="7" id="l2.271.7"></span>μυὸς τοῦ κάμπτοντος τὸν καρπὸν κατὰ τὸν μέγαν
<span class="lb" data-page="2.271" data-line="8" id="l2.271.8"></span>δάκτυλον ἐν τῷ γυμνοῦν τοὺς συνδέσμους τὸν τένοντα τὸν
<span class="lb" data-page="2.271" data-line="9" id="l2.271.9"></span>ἐμφύεσθαι δοκοῦντα τῷ κατὰ τοῦτο μέρος ὀστῷ πρώτῳ τοῦ
<span class="lb" data-page="2.271" data-line="10" id="l2.271.10"></span>καρποῦ, παραπεφυκότα μὲν αὐτῷ, διεξερχόμενον δὲ τοῦ
<span class="lb" data-page="2.271" data-line="11" id="l2.271.11"></span>συνδέσμου μέχρι τῆς κεφαλῆς τοῦ πρώτου κατὰ τὸ μετακάρπιον
<span class="lb" data-page="2.271" data-line="12" id="l2.271.12"></span>ὀστοῦ. καὶ πάνυ γε πολλῆς ἀκριβείας δεῖ τῇ γυμνώσει
<span class="lb" data-page="2.271" data-line="13" id="l2.271.13"></span>ταύτῃ τοῦ τένοντος, ἵνα μήτε διατέμῃς αὐτὸν, μήθ’
<span class="lb" data-page="2.271" data-line="14" id="l2.271.14"></span>ὑπολάβῃς, ὥς τινες, αὐτόθι που τελευτᾷν, ἔνθα καὶ φαίνεται
<span class="lb" data-page="2.271" data-line="15" id="l2.271.15"></span>τοῖς ἀμελῶς ἀνατέμνουσι κατὰ τὸ πρῶτον ὀστοῦν, ὡς
<span class="lb" data-page="2.271" data-line="16" id="l2.271.16"></span>εἴρηται, τοῦ καρποῦ. κατασκέψῃ δ’ ἐν τούτῳ καὶ τὴν γραφοειδῆ
<span class="lb" data-page="2.271" data-line="17" id="l2.271.17"></span>τοῦ πήχεως ἀπόφυσιν, ἣν ποιεῖται κατ’ εὐθὺ τοῦ
<span class="lb" data-page="2.271" data-line="18" id="l2.271.18"></span>μικροῦ δακτύλου, (καλοῦσι δ’ αὐτὴν οἱ ἀνατομικοὶ στυλοειδῆ,)
<span class="pb" data-page="2.272" id="p2.272"></span>
<span class="lb" data-page="2.272" data-line="1" id="l2.272.1"></span>καὶ σε διδάξει πρὸς τὰ πλάγια περιάγοντα τὴν διάρθρωσιν
<span class="lb" data-page="2.272" data-line="2" id="l2.272.2"></span>ὅλην, ὅπως ἐπιτήδειός ἐστιν εἰς τὰς λοξὰς τοῦ καρποῦ
<span class="lb" data-page="2.272" data-line="3" id="l2.272.3"></span>κινήσεις, ἃς ἐν τῷ περιστρέφειν ἄκραν τὴν χεῖρα ποιούμεθα.
<span class="lb" data-page="2.272" data-line="4" id="l2.272.4"></span>κατασκέψῃ δ’ ἀκριβέστερον ἐπὶ τῷδε καὶ τὰς τῆς
<span class="lb" data-page="2.272" data-line="5" id="l2.272.5"></span>κερκίδος κινήσεις πρὸς τὸν πῆχυν, ἃς ἐνεργοῦμεν ἐν τῷ
<span class="lb" data-page="2.272" data-line="6" id="l2.272.6"></span>περιάγειν ὅλην τὴν χεῖρα.
</p>
          </article>

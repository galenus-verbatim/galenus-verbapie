<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:1.11">
<span class="pb page1" data-page="2.272" id="p2.272"></span>
<span class="milestone ed1page page1" data-n="1.127" data-unit="ed1page" id="ed1page.1.127"></span>
<span class="milestone ed2page page1" data-n="4.43" data-unit="ed2page" id="ed2page.4.43"></span>
            <p>
<span class="lb" data-page="2.272" data-line="7" id="l2.272.7"></span>Τὰς μέντοι τοῦ πήχεως πρὸς τὸν βραχίονα
<span class="lb" data-page="2.272" data-line="8" id="l2.272.8"></span>τὰς ἐν τῷ κάμπτειν ἢ ἐκτείνειν οὐδέπω σοι θεάσασθαι
<span class="lb" data-page="2.272" data-line="9" id="l2.272.9"></span>δυνατὸν ἀκριβῶς, πρὶν γυμνοῦν τῶν περικειμένων μυῶν
<span class="lb" data-page="2.272" data-line="10" id="l2.272.10"></span>ἁπάντων ὅλον τὸν βραχίονα. καὶ τοίνυν ἤδη τοῦτο γιγνέσθω,
<span class="lb" data-page="2.272" data-line="11" id="l2.272.11"></span>μεμνημένων ἡμῶν, ὅτι τὸν ἐπικείμενον τῇ κερκίδι μῦν
<span class="lb" data-page="2.272" data-line="12" id="l2.272.12"></span>ἔφαμεν εἰς τὸ τοῦ βραχίονος ὀστοῦν ἀνήκειν, ἀνήκειν δ’
<span class="lb" data-page="2.272" data-line="13" id="l2.272.13"></span>ἐπὶ βραχὺ καὶ τὸν ὑποκείμενον αὐτῷ, τὸν εἰς τὸ πρὸ τοῖ
<span class="lb" data-page="2.272" data-line="14" id="l2.272.14"></span>λιχανοῦ τε καὶ μέσου μετακάρπιον ἐμφυόμενον. καὶ κάλλιον
<span class="lb" data-page="2.272" data-line="15" id="l2.272.15"></span>γοῦν, ὡς ἔφην, φυλάττειν τούτων τῶν μυῶν τὰς κεφαλάς·
<span class="lb" data-page="2.272" data-line="16" id="l2.272.16"></span>εἰ δὲ μὴ, ἀλλὰ πάντως γε τοῦ κατὰ τῆς κερκίδος ἐπικειμένου.
<span class="pb" data-page="2.273" id="p2.273"></span>
<span class="lb" data-page="2.273" data-line="1" id="l2.273.1"></span>φανεῖται γάρ σοι τότε πρῶτον σαφῶς, ὅταν τὸν πρόσθιον
<span class="lb" data-page="2.273" data-line="2" id="l2.273.2"></span>τοῦ βραχίονος γυμνώσῃς μῦν. γυμνώσεις δ’ αὐτὸν τοῖς δύο
<span class="lb" data-page="2.273" data-line="3" id="l2.273.3"></span>τούτοις προσέχων σκοποῖς, τῇ τε φλεβὶ τῇ κατὰ τοῦ βραχίονος
<span class="lb" data-page="2.273" data-line="4" id="l2.273.4"></span>ὅλου φερομένῃ, τῇ ὠμιαίᾳ καλουμένῃ, καὶ τῷ τὴν
<span class="lb" data-page="2.273" data-line="5" id="l2.273.5"></span>ἐπωμίδα κατειληφότι μυΐ· κάλλιον δ’ ἴσως εἰπεῖν ἐργαζομένῳ,
<span class="lb" data-page="2.273" data-line="6" id="l2.273.6"></span>μόνος γὰρ οὗτος ἐπίκειται κατὰ τοῦτο τὸ χωρίον.
<span class="lb" data-page="2.273" data-line="7" id="l2.273.7"></span>ἡ μὲν οὖν κατὰ τὴν φλέβα τομὴ κατάντης σοι γενέσθω,
<span class="lb" data-page="2.273" data-line="8" id="l2.273.8"></span>προσαφῃρημένου δηλονότι τοῦ δέρματος ἅπαντος τοῦ τῇδε
<span class="lb" data-page="2.273" data-line="9" id="l2.273.9"></span>καὶ τῶν περὶ τοὺς μῦς ὑμένων ἁπάντων· ἡ δὲ κατὰ τὴν
<span class="lb" data-page="2.273" data-line="10" id="l2.273.10"></span>ἐπωμίδα ταῖς τῶν ἰνῶν ὁμοιότησί τε καὶ ἀνομοιότησι
<span class="lb" data-page="2.273" data-line="11" id="l2.273.11"></span>προσέχοντι τὸν νοῦν. ἐξ ὧνπερ καὶ τὴν περιγραφὴν ὅλην
<span class="lb" data-page="2.273" data-line="12" id="l2.273.12"></span>γνωρίσεις τοῦ μυὸς εἰς μίαν κορυφὴν ἀνήκουσαν, ὥσπερ
<span class="lb" data-page="2.273" data-line="13" id="l2.273.13"></span>τριγώνιον τὴν εἰς τὸν βραχίονα γιγνομένην αὐτοῦ κατάφυσιν·
<span class="lb" data-page="2.273" data-line="14" id="l2.273.14"></span>ὅστις ἴδιος μέν ἐστι τῆς κατ’ ὦμον διαρθρώσεως,
<span class="lb" data-page="2.273" data-line="15" id="l2.273.15"></span>ἀναγκαῖος δὲ μόνος ἐκ τῶν κινούντων αὐτὴν ἀφαιρεῖσθαι
<span class="lb" data-page="2.273" data-line="16" id="l2.273.16"></span>νῦν, ἵνα ἡ τοῦ προσθίου μυὸς τοῦ βραχίονος φανῇ κεφαλὴ
<span class="lb" data-page="2.273" data-line="17" id="l2.273.17"></span>διφυὴς ὑπάρχουσα. νόησον γάρ μοι, τὸ μὲν τῆς κλειδὸς
<span class="pb" data-page="2.274" id="p2.274"></span>
<span class="lb" data-page="2.274" data-line="1" id="l2.274.1"></span>
<span class="lb" data-page="2.274" data-line="2" id="l2.274.2"></span>ὀστοῦν ἐστι τὸ α΄ καὶ β΄, τὴν δὲ
<span class="lb" data-page="2.274" data-line="3" id="l2.274.3"></span>τῆς ὠμοπλάτης ῥάχιν τὸ β΄ γ΄· τῶν μυῶν
<span class="lb" data-page="2.274" data-line="4" id="l2.274.4"></span><span class="milestone ed1page" data-n="1.128" data-unit="ed1page" id="ed1page.1.128"></span>δ’ αὐτῶν ἀρχομένων ἀπὸ τῶν πρώτων
<span class="lb" data-page="2.274" data-line="5" id="l2.274.5"></span>καὶ τρίτων <span class="milestone ed2page" data-n="4.44" data-unit="ed2page" id="ed2page.4.44"></span>κεφαλῶν ἥκειν, τῷ
<span class="lb" data-page="2.274" data-line="6" id="l2.274.6"></span>μὲν ἑτέρῳ πέρατι πρὸς τὸ β΄, τῷ δ’
<span class="lb" data-page="2.274" data-line="7" id="l2.274.7"></span>ἑτέρῳ πρὸς τὸ δ΄· καὶ εἶναι τὸ μὲν β΄
<span class="lb" data-page="2.274" data-line="8" id="l2.274.8"></span>ἀκρώμιον, τὸ δὲ δ΄ τὸν ἔσχατον αὐτῶν
<span class="lb" data-page="2.274" data-line="9" id="l2.274.9"></span>τῆς καταφύσεως ἐν τῷ βραχίονι τόπον·
<span class="lb" data-page="2.274" data-line="10" id="l2.274.10"></span>ὅλην δὲ τὴν κατάφυσιν τὸ β΄ δ΄. περὶ
<span class="lb" data-page="2.274" data-line="11" id="l2.274.11"></span>μὲν δὴ τούτου τοῦ μυὸς ἀναγκαῖόν ἐστι
<span class="lb" data-page="2.274" data-line="12" id="l2.274.12"></span>καὶ αὖθις εἰπεῖν, ὅταν τοὺς κινοῦντας τὸ
<span class="lb" data-page="2.274" data-line="13" id="l2.274.13"></span>κατ’ ὦμον ἄρθρον διερχώμεθα μῦς. νυνὶ
<span class="lb" data-page="2.274" data-line="14" id="l2.274.14"></span>δὲ ἀφαιρεῖσθαι νοήσας αὐτὸν ἀκολούθει τοῖς ἐφεξῆς εἰρημένοις.
<span class="lb" data-page="2.274" data-line="15" id="l2.274.15"></span>ὁ τοῦ βραχίονος πρόσθιος μῦς, ὁ παρὰ τὴν φλέβα
<span class="lb" data-page="2.274" data-line="16" id="l2.274.16"></span>τὴν ὠμιαίαν ἐναργῶς ἅπασι καὶ πρὸ τῆς ἀνατομῆς φαινόμενος,
<span class="lb" data-page="2.274" data-line="17" id="l2.274.17"></span>ἐπὶ τῶν γυμναστῶν μάλιστα, δύο ἔχει κεφαλὰς ἀνηρτημένας,
<span class="lb" data-page="2.274" data-line="18" id="l2.274.18"></span>τὴν μὲν ἑτέραν ἐς τὴν ὀφρὺν τοῦ τῆς ὠμοπλάτης
<span class="lb" data-page="2.274" data-line="19" id="l2.274.19"></span>αὐχένος, τὴν δ’ ἑτέραν εἰς τὴν ἀπόφυσιν, ἣν ἔνιοι μὲν
<span class="pb" data-page="2.275" id="p2.275"></span>
<span class="lb" data-page="2.275" data-line="1" id="l2.275.1"></span>ἀγκυροειδῆ καλοῦσιν, ἔνιοι δὲ κορακοειδῆ. σύνδεσμος δ’
<span class="lb" data-page="2.275" data-line="2" id="l2.275.2"></span>ἐστὶν ἑκατέρων τῶν κεφαλῶν εὔρωστος ἱκανῶς, ὀλίγου δεῖν
<span class="lb" data-page="2.275" data-line="3" id="l2.275.3"></span>ἀκριβῶς στρογγύλος. ἀκολουθεῖν σε τοίνυν αὐτοῦ προσήκει
<span class="lb" data-page="2.275" data-line="4" id="l2.275.4"></span>ταῖς κεφαλαῖς ταύταις κάτω φερομέναις διὰ τοῦ βραχίονος.
<span class="lb" data-page="2.275" data-line="5" id="l2.275.5"></span>αὗται γὰρ, ὅταν ἐς ταὐτὸν ἀλλήλαις ἀφίκωνται, τὸν μῦν
<span class="lb" data-page="2.275" data-line="6" id="l2.275.6"></span>τοῦτον γεννῶσιν, οὐκέτι μετέωρον, οὐδ’ ἀφεστῶτα τῶν ὀστῶν,
<span class="lb" data-page="2.275" data-line="7" id="l2.275.7"></span>ὥσπερ ἐκείνας, ἀλλὰ συμφυόμενον αὐτίκα τῷ τοῦ βραχίονος
<span class="lb" data-page="2.275" data-line="8" id="l2.275.8"></span>ὀστῷ, καὶ μέντοι καὶ τῷ ἑτέρῳ μυῒ τῷ μικροτέρῳ τῷ ὑποβεβλημένῳ
<span class="lb" data-page="2.275" data-line="9" id="l2.275.9"></span>μετέωρον ἐποχούμενον ἄχρι τῆς κατ’ ἀγκῶνα
<span class="lb" data-page="2.275" data-line="10" id="l2.275.10"></span>διαρθρώσεως. ἔνθα καὶ τὴν ἀπονεύρωσιν ἑαυτοῦ ποιούμενος
<span class="lb" data-page="2.275" data-line="11" id="l2.275.11"></span>ἰσχυρὸν τένοντα γεννᾷ καταφύεταί τε δι’ αὐτοῦ τῇ
<span class="lb" data-page="2.275" data-line="12" id="l2.275.12"></span>κερκίδι, συνεπιλαμβάνων τι καὶ τοῦ περὶ τὸ ἄρθρον ὑμενώδους
<span class="lb" data-page="2.275" data-line="13" id="l2.275.13"></span>συνδέσμου, δι’ οὗ καὶ σύμπασαν κάμπτει τὴν διάρθρωσιν,
<span class="lb" data-page="2.275" data-line="14" id="l2.275.14"></span>ἐγκλίνων ἀτρέμα ἐς τὴν ἔσω χώραν. ἀφαιρεθέντος
<span class="lb" data-page="2.275" data-line="15" id="l2.275.15"></span>δὲ τούτου τοῦ μυὸς, ἕτερον ὑποκείμενον εὑρήσεις, περιπεφυκότα
<span class="lb" data-page="2.275" data-line="16" id="l2.275.16"></span>τῷ βραχίονι καὶ τοῦτον ἀπὸ δυοῖν ἀρχῶν σαρκοειδῶν,
<span class="lb" data-page="2.275" data-line="17" id="l2.275.17"></span>τῆς μὲν ἑτέρας ἐν τοῖς ὀπίσω τοῦ βραχίονος, τῆς δὲ ἑτέρας
<span class="lb" data-page="2.275" data-line="18" id="l2.275.18"></span>ἐν τῷ πρόσω μᾶλλον· πολὺ δ’ ὑψηλοτέρα τῶν κεφαλῶν
<span class="pb" data-page="2.276" id="p2.276"></span>
<span class="lb" data-page="2.276" data-line="1" id="l2.276.1"></span>ἐστιν ἡ ὀπίσω. καὶ ταύτας δ’ ἐς ταὐτὸν ἀλλήλαις
<span class="lb" data-page="2.276" data-line="2" id="l2.276.2"></span>ἡκούσας θεάσῃ καὶ γεννώσας ἕνα μῦν, ὃς ἀπονευρούμενος
<span class="lb" data-page="2.276" data-line="3" id="l2.276.3"></span>ἐμφύεται διὰ τοῦ γεννηθέντος τένοντος τῷ τοῦ πήχεως
<span class="lb" data-page="2.276" data-line="4" id="l2.276.4"></span>ὀστῷ, κάμπτων τε ἅμα τὴν διάρθρωσιν, ἐγκλίνων τε πρὸς
<span class="lb" data-page="2.276" data-line="5" id="l2.276.5"></span>τοὐκτὸς ἀτρέμα. ἀμφοτέρων δὲ τῶν μυῶν ἐνεργησάντων
<span class="lb" data-page="2.276" data-line="6" id="l2.276.6"></span>ἀκριβῶς, καμπὴ διαρθρώσεως οὐδετέρῳ ἐγκεκλιμένη ἐστίν.
<span class="lb" data-page="2.276" data-line="7" id="l2.276.7"></span>δύο μὲν οὖν οἱ μύες, οἵ τε πρόσθιοι τὴν κατ’ ἀγκῶνα κάμπτουσι
<span class="lb" data-page="2.276" data-line="8" id="l2.276.8"></span>διάρθρωσιν, ὡς εἴρηται· τρεῖς δ’ ἄλλοι, συμφυεῖς
<span class="lb" data-page="2.276" data-line="9" id="l2.276.9"></span>ἀλλήλων γιγνόμενοι, ταύτην τὴν διάρθρωσιν ἐκτείνουσιν.
<span class="lb" data-page="2.276" data-line="10" id="l2.276.10"></span>ἐγχειρεῖν δὲ καὶ τούτοις ᾧδε χρή. πρῶτον μὲν ἀνατέμνειν
<span class="lb" data-page="2.276" data-line="11" id="l2.276.11"></span>τὸν μῦν τὸν ἐν τοῖς ἔνδον μέρεσι τοῦ βραχίονος ἐγκείμενον
<span class="lb" data-page="2.276" data-line="12" id="l2.276.12"></span>ὑπὸ τῷ δέρματι, τὴν μὲν κεφαλὴν ἔχοντα πρὸς τῷ πέρατι
<span class="lb" data-page="2.276" data-line="13" id="l2.276.13"></span>τοῦ κατὰ τὴν μασχάλην ὀπισθίου μυὸς (ὑπὲρ οὗ τῆς φύσεως
<span class="lb" data-page="2.276" data-line="14" id="l2.276.14"></span>εἰρήσεται διὰ τῆς ἀνατομῆς τῶν κινούντων μυῶν τὸ
<span class="lb" data-page="2.276" data-line="15" id="l2.276.15"></span>κατ’ ὦμον ἄρθρον), τὴν δὲ τελευτὴν ἐπὶ τὴν διάρθρωσιν
<span class="lb" data-page="2.276" data-line="16" id="l2.276.16"></span>ἐξικνουμένην τὴν κατ’ ἀγκῶνα, κατὰ τὸν ἔνδον κόνδυλον
<span class="lb" data-page="2.276" data-line="17" id="l2.276.17"></span>τοῦ βραχίονος, ὑμενώδη τε καὶ λεπτὴν οὖσαν. ἀρθέντος δὲ
<span class="lb" data-page="2.276" data-line="18" id="l2.276.18"></span>τούτου δύο ἀρχὰς ἐπισκέπτου τῶν ἐκτεινόντων ὅλην τὴν
<span class="pb" data-page="2.277" id="p2.277"></span>
<span class="lb" data-page="2.277" data-line="1" id="l2.277.1"></span>χεῖρα μυῶν. ὧν ἡ μὲν ἑτέρα τῆς ταπεινῆς πλευρᾶς ἐκφύεται
<span class="lb" data-page="2.277" data-line="2" id="l2.277.2"></span>τῆς ὠμοπλάτης, οὐχ ὅλης, ἀλλ’ ἐκ τοῦ ἡμίσεως σχεδὸν
<span class="lb" data-page="2.277" data-line="3" id="l2.277.3"></span>αὐτῆς μέρους τοῦ ἄνω· ἡ δ’ ἑτέρα τῶν ὀπίσω μερῶν τοῦ
<span class="lb" data-page="2.277" data-line="4" id="l2.277.4"></span>βραχίονος ὑποκάτω τῆς κεφαλῆς. προερχόμεναι δ’ αὗται
<span class="lb" data-page="2.277" data-line="5" id="l2.277.5"></span>συμφύονται κατὰ τὸν βραχίονα, κᾄπειτα προελθοῦσαι διὰ
<span class="lb" data-page="2.277" data-line="6" id="l2.277.6"></span>τένοντος πλατέος ἐμφύονται τῷ τοῦ πήχεως ἀγκῶνι. καί
<span class="lb" data-page="2.277" data-line="7" id="l2.277.7"></span>σοι ταῖς ἄνωθεν ἰσὶν ἑπομένῳ κατ’ εὐθυωρίαν ὁ τένων
<span class="lb" data-page="2.277" data-line="8" id="l2.277.8"></span>οὗτος φανεῖται διφυής· τὸ μὲν ἔξω μέρος ἀπὸ τοῦ προτέρου
<span class="lb" data-page="2.277" data-line="9" id="l2.277.9"></span>τῶν εἰρημένων ἔχων μυὸς, <span class="milestone ed2page" data-n="4.45" data-unit="ed2page" id="ed2page.4.45"></span>τὸ δὲ ἔνδον ἀπὸ τοῦ δευτέρου.
<span class="lb" data-page="2.277" data-line="10" id="l2.277.10"></span>καὶ εἰ χωρίσας ἀπ’ ἀλλήλων ἑκάτερον μέρος τοῦ
<span class="lb" data-page="2.277" data-line="11" id="l2.277.11"></span>μυὸς ἕλκειν ἐπιχειροίης, ἐκτεινομένην ὄψει τὴν ὅλην χεῖρα
<span class="lb" data-page="2.277" data-line="12" id="l2.277.12"></span>πρὸς ἑκατέρου, διαφορὰν δ’ ἐν τῇ πρὸς τὸ πλάγιον ἐγκλίσει
<span class="lb" data-page="2.277" data-line="13" id="l2.277.13"></span>γενομένην· ὁ μὲν γὰρ πρότερος εἰς τοὐκτὸς, ὁ δὲ δεύτερος
<span class="lb" data-page="2.277" data-line="14" id="l2.277.14"></span>τῶν εἰρημένων ἔσω λοξὴν ποιεῖται τὴν ἔγκλισιν. ὑποπέφυκε
<span class="lb" data-page="2.277" data-line="15" id="l2.277.15"></span>δὲ τούτου ἕτερος μῦς, τῷ τοῦ βραχίονος ὀστῷ περιπεφυκὼς,
<span class="lb" data-page="2.277" data-line="16" id="l2.277.16"></span>ὃς ἑνοῦται τῷ δευτέρῳ μυῒ, καὶ τούτου νομίζεται
<span class="lb" data-page="2.277" data-line="17" id="l2.277.17"></span>μόριον εἶναι τοῖς ἀνατομικοῖς, ὥσπερ οὖν καὶ ἔστιν, εἴ τις
<span class="lb" data-page="2.277" data-line="18" id="l2.277.18"></span>ἕνα διφυῆ λογίζοιτο τὸν μῦν εἶναι τοῦτον ὅλον. ἔνεστί γε
<span class="lb" data-page="2.277" data-line="19" id="l2.277.19"></span>μὴν καὶ χωρίζειν αὐτοὺς ἀπ’ ἀλλήλων κατὰ τὴν τῶν ἰνῶν
<span class="pb" data-page="2.278" id="p2.278"></span>
<span class="lb" data-page="2.278" data-line="1" id="l2.278.1"></span>εὐθύτητα· καὶ εἰ οὕτως πράξαις, εὑρήσεις ὅλον σαρκώδη
<span class="lb" data-page="2.278" data-line="2" id="l2.278.2"></span>διαμένοντα τὸν μῦν τοῦτον, ἐμφυόμενόν τε τοῖς ὀπίσω μέρεσι
<span class="lb" data-page="2.278" data-line="3" id="l2.278.3"></span>τοῦ ἀγκῶνος. τεινομένου δ’ αὐτοῦ, ποτὲ μὲν ἔδοξεν
<span class="lb" data-page="2.278" data-line="4" id="l2.278.4"></span>ἡμῖν εὐθεῖα καὶ ἀπαρέγκλιτος ἔντασις γίνεσθαι περὶ τὴν
<span class="lb" data-page="2.278" data-line="5" id="l2.278.5"></span>κατ’ ἀγκῶνα διάρθρωσιν, ἐνίοτε δ’ εἴσω βραχὺ ῥέπειν.
<span class="lb" data-page="2.278" data-line="6" id="l2.278.6"></span>εἴρηνταί μοι πάντες οἱ καθ’ ὅλην τὴν χεῖρα μύες. ὃ δέ γε
<span class="lb" data-page="2.278" data-line="7" id="l2.278.7"></span>καὶ περὶ τούτων ἐπίστασθαι χρὴ, καὶ πάντων ἁπλῶς τῶν
<span class="lb" data-page="2.278" data-line="8" id="l2.278.8"></span>φαινομένων ἐν ταῖς ἀνατομαῖς, ἀκούσας ἅπαξ νῦν εἰς ἀεὶ
<span class="lb" data-page="2.278" data-line="9" id="l2.278.9"></span>μεμνημένος ἔσο. καὶ γὰρ εὑρίσκεταί τινα μετακεκλιμένα
<span class="lb" data-page="2.278" data-line="10" id="l2.278.10"></span>βραχὺ κατὰ τὴν πρώτην ἀρχὴν ἢ τὴν μεταξὺ πορείαν ἄχρι
<span class="lb" data-page="2.278" data-line="11" id="l2.278.11"></span>τῆς τελευτῆς, ἄλλα δέ τινα κατ’ αὐτὴν μόνην τὴν τελευτὴν,
<span class="lb" data-page="2.278" data-line="12" id="l2.278.12"></span>ἔνια δὲ καὶ συμπεφυκότα τοῖς ἀεὶ προσηρτημένοις, ἢ
<span class="lb" data-page="2.278" data-line="13" id="l2.278.13"></span>προσηρτημένα τῷ συμπεφυκότι, ἤ τινα τοιαύτην ἑτέραν
<span class="lb" data-page="2.278" data-line="14" id="l2.278.14"></span>ἔχοντα βραχεῖαν διαφοράν. ἐὰν καὶ σοί ποτε μέλος ἀνατέμνοντι
<span class="lb" data-page="2.278" data-line="15" id="l2.278.15"></span>παρὰ τὰ γεγραμμένα πρὸς ἡμῶν φανῇ τι, γίγνωσκε
<span class="lb" data-page="2.278" data-line="16" id="l2.278.16"></span>τοῦτο τῶν σπανίων ὑπάρχον. διόπερ οὐδὲ προκαταγιγνώσκειν
<span class="lb" data-page="2.278" data-line="17" id="l2.278.17"></span>σε χρὴ τῶν πεπραγμένων πρὸς ἡμῶν, ἄχρι περ ἂν
<span class="lb" data-page="2.278" data-line="18" id="l2.278.18"></span>αὐτὸς καὶ σὺ, καθάπερ ἡμεῖς, ἴδῃς πολλάκις. ὁ μὲν οὖν
<span class="pb" data-page="2.279" id="p2.279"></span>
<span class="lb" data-page="2.279" data-line="1" id="l2.279.1"></span>πρότερός μοι λόγος ἐνταυθοῖ τελευτάτω. κατὰ δὲ τὸν δεύτερον
<span class="lb" data-page="2.279" data-line="2" id="l2.279.2"></span>ἀνατομικὰς ἐγχειρήσεις ἐρῶ τῶν ἐν τοῖς σκέλεσι μυῶν
<span class="lb" data-page="2.279" data-line="3" id="l2.279.3"></span>καὶ συνδέσμων, προσθήσω δὲ καὶ τὸν περὶ τῶν ὀνύχων
<span class="lb" data-page="2.279" data-line="4" id="l2.279.4"></span>λόγον, κοινὸν ὄντα τῶν κώλων ἀμφοτέρων.
</p>
          </article>

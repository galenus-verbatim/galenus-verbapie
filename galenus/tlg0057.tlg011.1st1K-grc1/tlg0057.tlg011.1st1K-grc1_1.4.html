<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:1.4">
<span class="pb page1" data-page="2.235" id="p2.235"></span>
<span class="milestone ed1page page1" data-n="1.122" data-unit="ed1page" id="ed1page.1.122"></span>
<span class="milestone ed2page page1" data-n="4.31" data-unit="ed2page" id="ed2page.4.31"></span>
            <p>
<span class="lb" data-page="2.235" data-line="14" id="l2.235.14"></span><span class="milestone ed2page" data-n="4.32" data-unit="ed2page" id="ed2page.4.32"></span>Ἐπεὶ δὲ πολλάκις ἐναντία δόξω λέγειν
<span class="lb" data-page="2.235" data-line="15" id="l2.235.15"></span>τῶν ἀνατομικῶν ἀνδρῶν τοῖς ἀρίστοις, ἄμεινον εἶναί μοι δοκεῖ
<span class="lb" data-page="2.235" data-line="16" id="l2.235.16"></span>καὶ περὶ τοῦδε βραχέα προειπεῖν, οὐκ ἀπ’ ἐμοῦ πρώτου
<span class="lb" data-page="2.235" data-line="17" id="l2.235.17"></span>κατὰ τὰς ἀνατομὰς ἤρξατο διαφωνεῖσθαι τοῖς ἰατροῖς,
<span class="pb" data-page="2.236" id="p2.236"></span>
<span class="lb" data-page="2.236" data-line="1" id="l2.236.1"></span>ἀλλ’ ἐκ παλαιοῦ τοῦθ’ ὑπῆρξεν αὐτοῖς διὰ διττὴν αἰτίαν,
<span class="lb" data-page="2.236" data-line="2" id="l2.236.2"></span>ὅτι τε ψευδῶς ἔγραψαν ἔνιοι, καὶ ὅτι διαφόροις ἐχρήσαντο
<span class="lb" data-page="2.236" data-line="3" id="l2.236.3"></span>τοῖς τρόποις τῆς διδασκαλίας, δι’ οὓς οἱ μὴ διαφερόμενοι
<span class="lb" data-page="2.236" data-line="4" id="l2.236.4"></span>πρὸς ἀλλήλους, ὅσον ἐπ’ αὐτῇ τῶν ἑωραμένων τῇ γνώσει,
<span class="lb" data-page="2.236" data-line="5" id="l2.236.5"></span>φαντασίαν διαφωνίας ἐκπέμπουσι τοῖς ἀναγινώσκουσι μὲν
<span class="lb" data-page="2.236" data-line="6" id="l2.236.6"></span>αὐτῶν τὰ βιβλία, μηδεπώποτε δὲ ἑωρακόσι μηδὲν τῶν ἐξ
<span class="lb" data-page="2.236" data-line="7" id="l2.236.7"></span>ἀνατομῆς φαινομένων. εἴρηται μὲν οὖν ἐπιπλέον ὑπέρ τῶν
<span class="lb" data-page="2.236" data-line="8" id="l2.236.8"></span>τοιούτων ἁπάντων ἐν τῷ προτέρῳ τῆς ἀνατομικῆς διαφωνίας·
<span class="lb" data-page="2.236" data-line="9" id="l2.236.9"></span>εἰρήσεται δὲ καὶ νῦν ἐπὶ βραχὺ τοσοῦτο μόνον, ὅσον
<span class="lb" data-page="2.236" data-line="10" id="l2.236.10"></span>εἰς τὰ παρόντα χρήσιμον ὑπάρχει, ἀρχὴν τῷ λόγῳ ᾧδε θεμένοις.
<span class="lb" data-page="2.236" data-line="11" id="l2.236.11"></span>ἐνίοις μὲν ἔδοξε τῶν ἀνατομικῶν, ὁπόσας ἂν ἔχῃ
<span class="lb" data-page="2.236" data-line="12" id="l2.236.12"></span>κεφαλὰς ὁ μῦς, τοσούτους εἶναι τὸν ἀριθμὸν αὐτούς. ἕτεροι
<span class="lb" data-page="2.236" data-line="13" id="l2.236.13"></span>δὲ τινες οὐ ταῖς κεφαλαῖς προσέχειν ἀξιοῦσι τὸν νοῦν, ἀλλὰ
<span class="lb" data-page="2.236" data-line="14" id="l2.236.14"></span>ταῖς τελευταῖς μετὰ τοῦ σκοπεῖσθαι τὸ μέγεθος αὐτῶν.
<span class="lb" data-page="2.236" data-line="15" id="l2.236.15"></span>εἴτε γὰρ αἱ πολλαὶ κεφαλαὶ συνελθοῦσαι ταχέως ἀλλήλαις
<span class="lb" data-page="2.236" data-line="16" id="l2.236.16"></span>ἐργάσαιντο περιγραφὴν μυὸς ἑνὸς, οὐ χρῆναι τοῦτον τὸν μῦν
<span class="lb" data-page="2.236" data-line="17" id="l2.236.17"></span>τοσούτους εἶναι νομίζειν φασὶν, ὅσος ὁ ἀριθμός ἐστι τῶν
<span class="lb" data-page="2.236" data-line="18" id="l2.236.18"></span>κεφαλῶν· εἴθ’ αἱ τελευταὶ πλείους οὖσαι κίνησιν ἔχοιεν
<span class="pb" data-page="2.237" id="p2.237"></span>
<span class="lb" data-page="2.237" data-line="1" id="l2.237.1"></span>ὁμοειδῆ, βέλτιον εἶναί φασιν ἕνα τίθεσθαι τὸν μῦν τοῦτον·
<span class="lb" data-page="2.237" data-line="2" id="l2.237.2"></span>εἰ δὲ καὶ διαλύειν αὐτὸν εἰς πλείονα μόρια κατ’ εὐθυωρίαν
<span class="lb" data-page="2.237" data-line="3" id="l2.237.3"></span>ἕκαστον αὐτῶν ἀδύνατον εἴη, πολὺ δὴ μᾶλλον ἕνα
<span class="lb" data-page="2.237" data-line="4" id="l2.237.4"></span>χρῆναί φασι τὸν μῦν ὑπολαμβάνειν. τοιοῦτο γοῦν τι καὶ
<span class="lb" data-page="2.237" data-line="5" id="l2.237.5"></span>τῷ κατὰ μέσον τὸν πῆχυν ἔξωθεν ὑπάρχει μυΐ. συνεχὴς
<span class="lb" data-page="2.237" data-line="6" id="l2.237.6"></span>γὰρ ὢν ἑαυτοῦ καὶ εἰς ἀκριβῶς, σχίζεται κατὰ τὸν καρπὸν
<span class="lb" data-page="2.237" data-line="7" id="l2.237.7"></span>εἰς τεττάρων τενόντων ἀποφύσεις, ὁμοειδῆ κίνησιν ἐχόντων,
<span class="lb" data-page="2.237" data-line="8" id="l2.237.8"></span>εἴγ’ ἐκτείνειν ἕκαστος αὐτῶν πέφυκε τὸν καθ’ ἑαυτὸν δάκτυλον.
<span class="lb" data-page="2.237" data-line="9" id="l2.237.9"></span>εἰκότως τοιγαροῦν ἅπαντες οἱ ἀνατομικοὶ τὸν μῦν
<span class="lb" data-page="2.237" data-line="10" id="l2.237.10"></span>τοῦτον ἕνα φασὶν εἶναι, μὴ προσέχοντες τῷ πλήθει τῶν
<span class="lb" data-page="2.237" data-line="11" id="l2.237.11"></span>τενόντων, εἰς οὓς τελευτᾷ. κατὰ δὲ τὸν αὐτὸν λόγον ἐοίκασι
<span class="lb" data-page="2.237" data-line="12" id="l2.237.12"></span>καὶ τὸν παρακείμενον αὐτῷ μῦν, ὃς τοὺς μικροὺς
<span class="lb" data-page="2.237" data-line="13" id="l2.237.13"></span>δακτύλους τὴν λοξὴν κίνησιν κινεῖ, νομίξειν ἕνα, κᾂν ὅτι
<span class="lb" data-page="2.237" data-line="14" id="l2.237.14"></span>μάλιστα δύο ἔχῃ κατὰ τὴν τελευτὴν ἑαυτοῦ τένοντας·
<span class="lb" data-page="2.237" data-line="15" id="l2.237.15"></span>ἔσφιγκται γὰρ αὐτὸ τὸ τῶν τενόντων ὑπερκείμενον ἅπαν
<span class="lb" data-page="2.237" data-line="16" id="l2.237.16"></span>σῶμα περιγραφὴν ἑνὸς ἔχον μυός. ὡς εἴ γε ἦν, ὥσπερ τοῖς
<span class="lb" data-page="2.237" data-line="17" id="l2.237.17"></span>τένουσιν, οὕτω καὶ τοῖς ὑπερκειμένοις αὐτῶν μυσὶν ἡ περιγραφὴ
<span class="pb" data-page="2.238" id="p2.238"></span>
<span class="lb" data-page="2.238" data-line="1" id="l2.238.1"></span>διττὴ, πάντως ἄν που δύο μῦς ἔθεντο τοὺς ἡγουμένους
<span class="lb" data-page="2.238" data-line="2" id="l2.238.2"></span>τῆς εἰς τὸ πλάγιον κινήσεως τοῖς μικροῖς δακτύλοις.
<span class="lb" data-page="2.238" data-line="3" id="l2.238.3"></span>ἀμέλει τὸν τὴν αὐτὴν κίνησιν κινοῦντα τῶν ὑπολοίπων τριῶν
<span class="lb" data-page="2.238" data-line="4" id="l2.238.4"></span>δακτύλων οὐχὶ ἕνα τίθενται. καίτοι γε, εἴπερ ἱκανὸν αὐτοῖς
<span class="lb" data-page="2.238" data-line="5" id="l2.238.5"></span>ἐδόκει γνώρισμα τὸ τῶν κινήσεων ὁμοειδὲς εἰς πίστιν τοῦ
<span class="lb" data-page="2.238" data-line="6" id="l2.238.6"></span>τὸν μῦν ὑπάρχειν ἕνα, πάντως που, καθάπερ τὸν ἐκτείνοντα
<span class="lb" data-page="2.238" data-line="7" id="l2.238.7"></span>τοὺς τέσσαρας δακτύλους ἕνα τίθενται ἅπαντες, οὕτω καὶ
<span class="lb" data-page="2.238" data-line="8" id="l2.238.8"></span>τοὺς ἐξηγουμένους τῆς εἰς τὸ πλάγιον αὐτῶν κινήσεως οὐ
<span class="lb" data-page="2.238" data-line="9" id="l2.238.9"></span>δύο μῦς ἠρίθμουν, ἀλλ’ ἕνα. καὶ μὲν δὴ καὶ ὅταν ἔχῃ κεφαλὰς
<span class="lb" data-page="2.238" data-line="10" id="l2.238.10"></span>ὁ μῦς πλείους ἐς ταὐτὸν ἀλλήλαις οὐ μετὰ πολὺ τῆς
<span class="lb" data-page="2.238" data-line="11" id="l2.238.11"></span>ἀρχῆς ἰούσας εἰς ἕνωσιν μυὸς ἰδίαν ἔχοντος περιγραφὴν,
<span class="lb" data-page="2.238" data-line="12" id="l2.238.12"></span>οὐδ’ ἐνταῦθα προσέχουσι τῷ πλήθει τῶν κεφαλῶν. οὕτω
<span class="lb" data-page="2.238" data-line="13" id="l2.238.13"></span>γοῦν τὸν πρόσθιον πρὸς τῷ βραχίονι μῦν ἐκ δυοῖν ἀρχόμενον
<span class="lb" data-page="2.238" data-line="14" id="l2.238.14"></span>κεφαλῶν ἕνα τέθεινται πάντες, ὅτι καὶ τὴν τελευτὴν
<span class="lb" data-page="2.238" data-line="15" id="l2.238.15"></span>μίαν ἔχει, καὶ κίνησιν <span class="milestone ed2page" data-n="4.33" data-unit="ed2page" id="ed2page.4.33"></span>ἐξ ἀνάγκης ἐπ’ αὐτῇ μίαν, ὅλην
<span class="lb" data-page="2.238" data-line="16" id="l2.238.16"></span>θ’ ὡσαύτως τὴν περιγραφὴν μίαν. οὐ μὴν τούς γε τὴν
<span class="lb" data-page="2.238" data-line="17" id="l2.238.17"></span>γαστροκνημίαν ἐργαζομένους ἕνα τίθενται, καίτοι δι’ ἑνὸς
<span class="lb" data-page="2.238" data-line="18" id="l2.238.18"></span>τένοντος ὑπολαμβάνοντες ἐμφύεσθαι τῇ πτέρνῃ, διότι μέχρι
<span class="pb" data-page="2.239" id="p2.239"></span>
<span class="lb" data-page="2.239" data-line="1" id="l2.239.1"></span>πλείστου προήκουσιν αὐτῶν αἱ κεφαλαὶ, πρὶν ἐς ταὐτὸν ἀλλήλοις
<span class="lb" data-page="2.239" data-line="2" id="l2.239.2"></span>ἐλθεῖν. εἴπερ οὖν ὀρθῶς τίθενται, πολλάκις οὐκ
<span class="lb" data-page="2.239" data-line="3" id="l2.239.3"></span>ὀρθῇ διδασκαλίᾳ χρώμενοι περὶ μυῶν ἑτέρων, οὐ μὴν εὐθύς
<span class="lb" data-page="2.239" data-line="4" id="l2.239.4"></span>γε τούτου χάριν ἀγνοεῖν τις αὐτοὺς ἐρεῖ τοὺς μῦς, ὑπὲρ ὧν
<span class="lb" data-page="2.239" data-line="5" id="l2.239.5"></span>διηγοῦνται· οὐ μὴν οὐδὲ τὸν ἀμείνονι τρόπῳ διδασκαλίας
<span class="lb" data-page="2.239" data-line="6" id="l2.239.6"></span>χρησάμενον ἐκ μόνου τούτου διαφωνεῖν τοῖς ἄλλοις ὑπολήψεται.
<span class="lb" data-page="2.239" data-line="7" id="l2.239.7"></span>δύο γοῦν ἐφεξῆς ἐρῶ τρόπους διδασκαλίας ἐφ’
<span class="lb" data-page="2.239" data-line="8" id="l2.239.8"></span>ἑνὶ πράγματι, φαντασίαν μὲν ἔχοντας οὐ σμικρὰν διαφωνίας,
<span class="lb" data-page="2.239" data-line="9" id="l2.239.9"></span>οὐ μὴν κατ’ ἀλήθειάν γε διαφερομένους μεγάλως. λεγέσθω
<span class="lb" data-page="2.239" data-line="10" id="l2.239.10"></span>δὲ πρότερον ὁ ἕτερος αὐτῶν ᾧδε. τοὺς μείζονας τοὺς τρεῖς
<span class="lb" data-page="2.239" data-line="11" id="l2.239.11"></span>δακτύλους, τόν τ’ ἀντίχειρα καλούμενον καὶ τὸν λιχανὸν
<span class="lb" data-page="2.239" data-line="12" id="l2.239.12"></span>καὶ τὸν μέσον, εἷς κινεῖ μῦς τὰς εἰς τὸ πλάγιον κινήσεις,
<span class="lb" data-page="2.239" data-line="13" id="l2.239.13"></span>ὡς ἐπὶ τὸν τοῦ μικροῦ δακτύλου τόπον, ἐκφυόμενος μὲν ἐξ
<span class="lb" data-page="2.239" data-line="14" id="l2.239.14"></span>ἅπαντος τοῦ κατὰ τὸν πῆχυν ὀστοῦ, τρεῖς δὲ ἀποφύων
<span class="lb" data-page="2.239" data-line="15" id="l2.239.15"></span>ἑαυτοῦ τένοντας πλησίον τοῦ καρποῦ, δι’ ὧν εἰς τὰ πλάγια
<span class="lb" data-page="2.239" data-line="16" id="l2.239.16"></span>μέρη τῶν δακτύλων ἐμφύντων ἡ λοξὴ κίνησις αὐτῶν γίγνεται.
<span class="lb" data-page="2.239" data-line="17" id="l2.239.17"></span>οὗτος μὲν ὁ πρότερος τρόπος τῆς διδασκαλίας· ἕτερος
<span class="lb" data-page="2.239" data-line="18" id="l2.239.18"></span>δὲ ἐπ’ αὐτῷ δεύτερος ὅδε. δύο μύες ἡγοῦνται τῆς εἰς τὰ
<span class="lb" data-page="2.239" data-line="19" id="l2.239.19"></span>πλάγια κινήσεως τῶν εἰρημένων τριῶν δακτύλων, ἔξωθεν
<span class="pb" data-page="2.240" id="p2.240"></span>
<span class="lb" data-page="2.240" data-line="1" id="l2.240.1"></span>ἐπικείμενοι τῷ πήχει. καταφύεται δ’ αὐτῶν ὁ μὲν ἕτερος
<span class="lb" data-page="2.240" data-line="2" id="l2.240.2"></span>εἴς τε τὸν μέσον καὶ τὸν λιχανὸν δικρόῳ τένοντι παραπεφυκὼς
<span class="lb" data-page="2.240" data-line="3" id="l2.240.3"></span>ἄχρι πλείστου τῷ τοῦ πήχεως ὀστῷ· ὁ δὲ δεύτερος
<span class="lb" data-page="2.240" data-line="4" id="l2.240.4"></span>ἑνὶ τένοντι καταφύων, καθάπερ οὖν καὶ αὐτὸς εἷς ἐστι,
<span class="lb" data-page="2.240" data-line="5" id="l2.240.5"></span>τὸν ἀντίχειρα καλούμενον δάκτυλον ὡς ἐπὶ τὸν λιχανὸν
<span class="lb" data-page="2.240" data-line="6" id="l2.240.6"></span>ἄγει, τὴν μὲν κεφαλὴν ἔχων ἐν τοῖς ἄνω μέρεσι τοῦ πήχεως
<span class="lb" data-page="2.240" data-line="7" id="l2.240.7"></span>ἐγγὺς τῆς κατ’ ἀγκῶνα διαρθρώσεως, εἰς τένοντα δὲ
<span class="lb" data-page="2.240" data-line="8" id="l2.240.8"></span>οὐ μετὰ πολὺ τελευτῶν, ὅστις τένων παραπέφυκε τῷ προειρημένῳ
<span class="lb" data-page="2.240" data-line="9" id="l2.240.9"></span>μυῒ τῷ τοὺς δύο δακτύλους κινοῦντι, τόν τε μέσον
<span class="lb" data-page="2.240" data-line="10" id="l2.240.10"></span>καὶ τὸν λιχανόν. αὕτη μέν σοι καὶ ἡ δευτέρα διδασκαλία.
<span class="lb" data-page="2.240" data-line="11" id="l2.240.11"></span>διαφέρουσι δ’ ἀλλήλων οὐκ αὐτοῖς τοῖς πράγμασι τοσοῦτον,
<span class="lb" data-page="2.240" data-line="12" id="l2.240.12"></span>ὑπὲρ ὧν ποιοῦνται τὴν διήγησιν, ὅσον, ὡς εἴρηται, τῷ τρόπῳ
<span class="lb" data-page="2.240" data-line="13" id="l2.240.13"></span>τῆς διδασκαλίας. ἀκριβέστερος γάρ πώς ἐστιν ὁ ἕτερος ὁ
<span class="lb" data-page="2.240" data-line="14" id="l2.240.14"></span>δύο μῦς εἶναι λέγων αὐτοὺς, ἐπειδὴ φαίνεται περιγραφὴν
<span class="lb" data-page="2.240" data-line="15" id="l2.240.15"></span>ἰδίαν ἔχων ὁ τὸν ἀντίχειρα κινῶν μῦς. οὐ μὴν οὐδ’ ἡ
<span class="lb" data-page="2.240" data-line="16" id="l2.240.16"></span>προτέρα διδασκαλία παντάπασιν ἀπόβλητος, ἐπειδὴ κοινωνοῦσί
<span class="lb" data-page="2.240" data-line="17" id="l2.240.17"></span>πως ἀλλήλοις οἱ μύες καὶ παράκεινται συμφυόμενοι
<span class="lb" data-page="2.240" data-line="18" id="l2.240.18"></span>διὰ λεπτῶν ἰνῶν. ἔτι δὲ μᾶλλον ἐπὶ τοῦ τὸν μέγαν δάκτυλον
<span class="lb" data-page="2.240" data-line="19" id="l2.240.19"></span>καὶ τὸν καρπὸν κινοῦντος τένοντος ὁ τρόπος τῆς διδασκαλίας
<span class="pb" data-page="2.241" id="p2.241"></span>
<span class="lb" data-page="2.241" data-line="1" id="l2.241.1"></span>φαντασίαν παρέξει διαφωνίας ψευδοῦς. ἔνεστι γὰρ κᾀκεῖ
<span class="lb" data-page="2.241" data-line="2" id="l2.241.2"></span>λέγειν, ἕνα τὸν μῦν εἶναι τοῦτον, ὥσπερ οὖν εἴρηται πρὸς
<span class="lb" data-page="2.241" data-line="3" id="l2.241.3"></span>τῶν ἀνατομικῶν, ὅτι φαίνεται καὶ κεφαλὴν ἔχων μίαν καὶ
<span class="lb" data-page="2.241" data-line="4" id="l2.241.4"></span>περιγραφήν· ὅτι περ ἂν ἐν τῷ τῆς κερκίδος πέρατι τῷ
<span class="lb" data-page="2.241" data-line="5" id="l2.241.5"></span>πρὸς καρπῷ τοὺς δύο γεννήσει τένοντας. ἀλλά τοι καὶ
<span class="lb" data-page="2.241" data-line="6" id="l2.241.6"></span>τοῦτον ἄμεινον λέγειν, ὅτῳ γε ἀκριβοῦς διδασκαλίας φροντὶς,
<span class="lb" data-page="2.241" data-line="7" id="l2.241.7"></span>οὐχ ἕνα μῦν ὑπάρχειν, ἀλλὰ δύο, κᾂν ὅτι μάλιστα
<span class="lb" data-page="2.241" data-line="8" id="l2.241.8"></span>συμπεφυκότες ἀλλήλων ᾦσιν ἀπὸ τῆς κεφαλῆς ἄχρι τῆς εἰς
<span class="lb" data-page="2.241" data-line="9" id="l2.241.9"></span>τοὺς τένοντας σχίσεως. ὅτι τε γὰρ ὅλως χωρίζονται, προσηκόντως
<span class="lb" data-page="2.241" data-line="10" id="l2.241.10"></span>αὐτοὺς διακρίνοντός τινος, ὅτι τε διαφέροντα κατ’
<span class="lb" data-page="2.241" data-line="11" id="l2.241.11"></span>εἶδος μόρια κινοῦσιν, εὔλογον αὐτοὺς ὑπάρχειν δύο. κινεῖ
<span class="lb" data-page="2.241" data-line="12" id="l2.241.12"></span>γὰρ ὁ μὲν ἕτερος τῶν τενόντων τὸν μέγαν δάκτυλον, ὁ δὲ
<span class="lb" data-page="2.241" data-line="13" id="l2.241.13"></span>ἕτερος τὸν καρπὸν, ὁμοειδῆ μὲν τὴν κίνησιν, οὐ μὴν ὁμοειδῆ
<span class="lb" data-page="2.241" data-line="14" id="l2.241.14"></span>γε τὰ μόρια. ὅτι δὲ τῇ διαφορᾷ τῶν κινήσεων μᾶλλον ἢ
<span class="lb" data-page="2.241" data-line="15" id="l2.241.15"></span>ταῖς ἄνωθεν ἀρχαῖς εἰώθασι διακρίνειν ἀλλήλους τοὺς μῦς,
<span class="lb" data-page="2.241" data-line="16" id="l2.241.16"></span><span class="milestone ed1page" data-n="1.123" data-unit="ed1page" id="ed1page.1.123"></span>ἐναργῶς ἀπεδείξαντο, δύο εἰπόντες εἶναι μῦς, οὐχ
<span class="lb" data-page="2.241" data-line="17" id="l2.241.17"></span>ἕνα, τοὺς κάμπτοντας ἅπαντας τοὺς δακτύλους, καίτοι καὶ
<span class="lb" data-page="2.241" data-line="18" id="l2.241.18"></span>ἡ κίνησις αὐτῶν ἐγγύς πώς ἐστιν ὁμοειδὴς, καὶ ἄνωθεν
<span class="pb" data-page="2.242" id="p2.242"></span>
<span class="lb" data-page="2.242" data-line="1" id="l2.242.1"></span>ἀρχὴ μία. ἀλλ’ ὅτι τὸ μὲν δεύτερον ἄρθρον ἡ ἑτέρα κεφαλὴ
<span class="lb" data-page="2.242" data-line="2" id="l2.242.2"></span>τῶν τενόντων, ἡ δὲ ἑτέρα τὸν πρῶτόν τε καὶ τρίτον
<span class="lb" data-page="2.242" data-line="3" id="l2.242.3"></span>κάμπτει, διὰ τοῦτο εἶναι δύο φασὶ τοὺς μῦς, ἡνωμένους
<span class="lb" data-page="2.242" data-line="4" id="l2.242.4"></span>ἀκριβῶς ἀλλήλοις δι’ ὅλου τοῦ πήχεως, πρὶν εἰς τὰς τῶν
<span class="lb" data-page="2.242" data-line="5" id="l2.242.5"></span>τενόντων τελευτῆσαι ῥίζας· ἀλλὰ <span class="milestone ed2page" data-n="4.34" data-unit="ed2page" id="ed2page.4.34"></span>ταύτας γε προσέσχον
<span class="lb" data-page="2.242" data-line="6" id="l2.242.6"></span>οὔσας δύο καὶ τῇ τῶν κινήσεων διαφορᾷ. ἡ μὲν οὖν ἀκριβεστάτη
<span class="lb" data-page="2.242" data-line="7" id="l2.242.7"></span>διδασκαλία τούτους ἔχει τοὺς σκοπούς. οὐ μὴν
<span class="lb" data-page="2.242" data-line="8" id="l2.242.8"></span>ἐγκαλεῖν γε χρὴ τοῖς ἑτέρως διδάσκουσιν, ὅταν ὀλίγον αὐτῆς
<span class="lb" data-page="2.242" data-line="9" id="l2.242.9"></span>ἀπολείπωνται. τοὐναντίον γὰρ ἄμεινον πράττειν ἐστὶν, ἐπειδὰν
<span class="lb" data-page="2.242" data-line="10" id="l2.242.10"></span>ὑπὸ πολλῶν ἀνδρῶν ἐνδόξων εὕρωμέν τι γεγραμμένον,
<span class="lb" data-page="2.242" data-line="11" id="l2.242.11"></span>οὐ πολὺ τῆς ἀρίστης ἀπολειπόμενον διδασκαλίας, χρήσασθαι
<span class="lb" data-page="2.242" data-line="12" id="l2.242.12"></span>κᾀκείνῳ τὴν πρώτην, ἕνεκα τοῦ μὴ ταράξαι τοὺς ἀκούοντας,
<span class="lb" data-page="2.242" data-line="13" id="l2.242.13"></span>εἰς φαντασίαν ἄγοντας διαφωνίας. ἀκριβολογεῖσθαι δὲ βουλόμενος,
<span class="lb" data-page="2.242" data-line="14" id="l2.242.14"></span>ἤτοι τὴν ἔνδοξον εἰπὼν διδασκαλίαν, ἐφεξῆς τῷ
<span class="lb" data-page="2.242" data-line="15" id="l2.242.15"></span>λόγῳ προσθήσεις, ὡς ἄμεινον, εἴ τις δύο τούτους, εἰ τύχοι,
<span class="lb" data-page="2.242" data-line="16" id="l2.242.16"></span>τοὺς μῦς ὑπολαμβάνει διὰ τὴν αἰτίαν, ἢ τὴν ἀρίστην εἰπὼν
<span class="lb" data-page="2.242" data-line="17" id="l2.242.17"></span>ἐφεξῆς αὖ πάλιν προσθήσεις, ὡς ἐγχωρεῖ τοὺς δύο τούτους
<span class="pb" data-page="2.243" id="p2.243"></span>
<span class="lb" data-page="2.243" data-line="1" id="l2.243.1"></span>μῦς ἕνα τίθεσθαι διὰ τὴν ἄχρι πλείστου σύμφυσιν. ταυτὶ
<span class="lb" data-page="2.243" data-line="2" id="l2.243.2"></span>μὲν οὖν ἄμεινόν ἐστι περὶ πάντων τῶν μυῶν ἐν ἀρχῇ προειρῆσθαι.
</p>
          </article>

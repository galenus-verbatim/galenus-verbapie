<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:1.5">
<span class="pb page1" data-page="2.243" id="p2.243"></span>
<span class="milestone ed1page page1" data-n="1.123" data-unit="ed1page" id="ed1page.1.123"></span>
<span class="milestone ed2page page1" data-n="4.34" data-unit="ed2page" id="ed2page.4.34"></span>
            <p>
<span class="lb" data-page="2.243" data-line="3" id="l2.243.3"></span>Ὅπως δ’ ἐγχειρεῖν χρὴ γυμνάζεσθαί τε βουλόμενον
<span class="lb" data-page="2.243" data-line="4" id="l2.243.4"></span>αὐτὸν, ἑτέρῳ τε δεικνύντα, καιρὸς ἤδη λέγειν,
<span class="lb" data-page="2.243" data-line="5" id="l2.243.5"></span>ἐπιδείξαντας πρότερον ἀπάτην κοινὴν παμπόλλων ἀνατομικῶν
<span class="lb" data-page="2.243" data-line="6" id="l2.243.6"></span>εἶναι προσποιουμένων, οἵτινες ἀνατέμνοντες ἐνίοτε ζῶον
<span class="lb" data-page="2.243" data-line="7" id="l2.243.7"></span>ἐκ πολλοῦ τεθνεὸς, ὡς ἐξηράνθαι τε καὶ συντετάσθαι τὰ
<span class="lb" data-page="2.243" data-line="8" id="l2.243.8"></span>μόρια, καὶ μάλιστα τὸ περικείμενον ἔξωθεν αὐτοῦ δέρμα
<span class="lb" data-page="2.243" data-line="9" id="l2.243.9"></span>τείνοντες, ἤτοι γε ὑμένας, ἢ ἄλλα ἄττα σώματα, συνεσπῶντό
<span class="lb" data-page="2.243" data-line="10" id="l2.243.10"></span>τινα μόρια τῶν ὑποκειμένων, ὥσπερ καὶ οἱ διὰ τοῦ καταφυομένου
<span class="lb" data-page="2.243" data-line="11" id="l2.243.11"></span>τένοντος εἰς τὸ τῆς χειρὸς ἔνδον ἕλκοντές τε
<span class="lb" data-page="2.243" data-line="12" id="l2.243.12"></span>καὶ κάμπτοντες τοὺς δακτύλους. καίτοι γε αὐτοὶ λέγουσιν,
<span class="lb" data-page="2.243" data-line="13" id="l2.243.13"></span>εἰς τὸ κινηθησόμενον ὀστοῦν χρῆναι καταφύεσθαι τὸν μῦν
<span class="lb" data-page="2.243" data-line="14" id="l2.243.14"></span>ἢ τὸν τένοντα. κακῶς οὗν ἐνταῦθα, ἐπιλαθόμενοι τῶν ὀρθῶς
<span class="lb" data-page="2.243" data-line="15" id="l2.243.15"></span>ἑαυτοῖς εἰρημένων, κάμπτεσθαί φασι τοὺς δακτύλους
<span class="lb" data-page="2.243" data-line="16" id="l2.243.16"></span>ὑπὸ τοῦ τένοντος, οὐδεμίαν ἔμφυσιν εἰς ὀστοῦν ἔχοντος.
<span class="lb" data-page="2.243" data-line="17" id="l2.243.17"></span>ὅπως οὖν ἡμᾶς ἐγχειρεῖν προσήκει, φυλαττομένους ὁμοίως
<span class="pb" data-page="2.244" id="p2.244"></span>
<span class="lb" data-page="2.244" data-line="1" id="l2.244.1"></span>ἐκείνοις σφαλῆναι, λέγειν ἤδη καιρός. ἀφελεῖν μὲν δηλονότι
<span class="lb" data-page="2.244" data-line="2" id="l2.244.2"></span>πρῶτον ἅπαν χρὴ τὸ δέρμα τοῦ τε πήχεως ὅλου καὶ τῶν
<span class="lb" data-page="2.244" data-line="3" id="l2.244.3"></span>δακτύλων ἔξωθεν, ἑνὸς μόνου φεισαμένους, τοῦ τῆς ἄκρας
<span class="lb" data-page="2.244" data-line="4" id="l2.244.4"></span>ἤδη χειρὸς ἔνδον· ἔπειτα τὰ κατὰ τὴν διάρθρωσιν τοῦ
<span class="lb" data-page="2.244" data-line="5" id="l2.244.5"></span>καρποῦ περιελεῖν ἐπιμελῶς, εἴ πού τις ὑμὴν ὑπολείποιτο,
<span class="lb" data-page="2.244" data-line="6" id="l2.244.6"></span>τοῦ δέρματος ἀφαιρεθέντος. ἐπιτήδειος δ’ εἰς τὴν τῶν
<span class="lb" data-page="2.244" data-line="7" id="l2.244.7"></span>τοιούτων ἀφαίρεσιν ἡ ὀξυτέρα σμίλη, καθάπερ ἡ ἀμβλυτέρα
<span class="lb" data-page="2.244" data-line="8" id="l2.244.8"></span>πρὸς τὸ χωρίζειν ἀπ’ ἀλλήλων τοὺς μῦς. ἀρθέντων
<span class="lb" data-page="2.244" data-line="9" id="l2.244.9"></span>δὲ τῶν ὑμένων, καὶ μετ’ αὐτοὺς τοῦ πρώτου κατὰ μέσον
<span class="lb" data-page="2.244" data-line="10" id="l2.244.10"></span>τὸν πῆχυν ἐπιπολῆς ὑπὸ τῷ δέρματι μυὸς, ὑπὲρ οὗ μικρὸν
<span class="lb" data-page="2.244" data-line="11" id="l2.244.11"></span>ὕστερον ἐρῶ σαφέστερον, ὄψει συνδέσμους ἐπικειμένους ταῖς
<span class="lb" data-page="2.244" data-line="12" id="l2.244.12"></span>διαρθρώσεσιν, ἐγκαρσίους τῇ θέσει καθ’ ἑκάτερον τοῦ κώλου
<span class="lb" data-page="2.244" data-line="13" id="l2.244.13"></span>τὸ μέρος, ἔξωθέν τε καὶ ἔσωθεν, οἷς ὑπόκεινται κεφαλαὶ
<span class="lb" data-page="2.244" data-line="14" id="l2.244.14"></span>τενόντων, ἐκ μὲν τῶν ἔνδον μερῶν τῶν καμπτόντων
<span class="lb" data-page="2.244" data-line="15" id="l2.244.15"></span>τοὺς δακτύλους, ἐκ δὲ τῶν ἔξωθεν τῶν ἐκτεινόντων. ἑκατέρωθεν
<span class="lb" data-page="2.244" data-line="16" id="l2.244.16"></span>δὲ τῶν εἰρημένων συνδέσμων, ἐν μὲν τοῖς ἔνδον
<span class="lb" data-page="2.244" data-line="17" id="l2.244.17"></span>μέρεσι δύο μύες, ὁ μὲν κατ’ εὐθὺ τοῦ μικροῦ δακτύλου τεταμένος,
<span class="lb" data-page="2.244" data-line="18" id="l2.244.18"></span>ὁ δὲ τοῦ λιχανοῦ, κάμπτοντες τὸν καρπόν· ἐν δὲ τοῖς
<span class="pb" data-page="2.245" id="p2.245"></span>
<span class="lb" data-page="2.245" data-line="1" id="l2.245.1"></span>ἐκτὸς ὅ τε κατὰ τὸν πῆχυν ἐκτείνων τὸν καρπὸν εἷς μῦς,
<span class="lb" data-page="2.245" data-line="2" id="l2.245.2"></span>οἵ τε κατὰ τὴν κερκίδα δύο, τὸν καρπὸν ἀμφότεροι κινοῦντες·
<span class="lb" data-page="2.245" data-line="3" id="l2.245.3"></span>ὁ δ’ ἕτερος αὐτῶν καὶ τὸν μέγαν δάκτυλον, ὃν ἔφην
<span class="lb" data-page="2.245" data-line="4" id="l2.245.4"></span>ἄμεινον εἶναι τίθεσθαι δύο μῦς, οὐχ ἕνα. συνδέσμους δ’
<span class="lb" data-page="2.245" data-line="5" id="l2.245.5"></span>ἔχουσι περιβεβλημένους ἐγκαρσίως αἱ κεφαλαὶ τῶν ἔξωθεν
<span class="lb" data-page="2.245" data-line="6" id="l2.245.6"></span>ἁπάντων μυῶν τῶν εἰρημένων. ἔστι δέ τις καὶ ἕτερος μῦς,
<span class="lb" data-page="2.245" data-line="7" id="l2.245.7"></span>καθ’ ὅλης τῆς κερκίδος ἄνωθεν ἐπιβεβλημένος, οὐκ ἔθ’
<span class="lb" data-page="2.245" data-line="8" id="l2.245.8"></span>οὗτος τελευτῶν<span class="milestone ed2page" data-n="4.35" data-unit="ed2page" id="ed2page.4.35"></span> εἰς τένοντα τοῖς εἰρημένοις ὅμοιον, ἀλλ’
<span class="lb" data-page="2.245" data-line="9" id="l2.245.9"></span>ἔστιν αὐτῷ τὸ κάτω μόριον πέρας, ᾧ πρὸς τὴν ἐντὸς ἐπιστρέφεται
<span class="lb" data-page="2.245" data-line="10" id="l2.245.10"></span>χώραν, ὑμενῶδες δέ πως μᾶλλον. οὐδεὶς τούτῳ
<span class="lb" data-page="2.245" data-line="11" id="l2.245.11"></span>τῷ μυὶ περιβέβληται σύνδεσμος, ὥσπερ οὐδὲ τοῖς ἔνδον, τοῖς
<span class="lb" data-page="2.245" data-line="12" id="l2.245.12"></span>κάμπτουσι τὸν καρπὸν, ἀλλ’, ὡς εἴρηται, σαρκοειδής τε ἅμα
<span class="lb" data-page="2.245" data-line="13" id="l2.245.13"></span>καὶ ὑμενώδης γενόμενος ἐπὶ τῷ πέρατι τῆς κερκίδος, εἰς
<span class="lb" data-page="2.245" data-line="14" id="l2.245.14"></span>τὴν ἐντὸς χώραν ἐπιστρέφεται τῆς κατὰ τὸν καρπὸν διαρθρώσεως
<span class="lb" data-page="2.245" data-line="15" id="l2.245.15"></span>ἔγγιστα· καί σοι καλεῖν ἔξεστιν ὑμενώδη τένοντα
<span class="lb" data-page="2.245" data-line="16" id="l2.245.16"></span>τὴν ἀπονεύρωσιν αὐτοῦ. μέσην μὲν οὖν ἔχει τὴν θέσιν ὁ
<span class="lb" data-page="2.245" data-line="17" id="l2.245.17"></span>μῦς οὗτος, ὡς μήτε τῶν ἐκτὸς εἶναι, μήτε τῶν ἔνδον, ἐσχηματισμένης
<span class="lb" data-page="2.245" data-line="18" id="l2.245.18"></span>κατὰ φύσιν δηλονότι τῆς χειρός· ἄνωθεν γὰρ
<span class="pb" data-page="2.246" id="p2.246"></span>
<span class="lb" data-page="2.246" data-line="1" id="l2.246.1"></span>ἐπίκειται τῷ τε κώλῳ παντὶ καὶ τῇ κερκίδι. διαιρούντων
<span class="lb" data-page="2.246" data-line="2" id="l2.246.2"></span>δ’ εἰς δύο χώρας πάντων τῶν ἀνατομικῶν τὰ κατὰ τὸν πῆχυν
<span class="lb" data-page="2.246" data-line="3" id="l2.246.3"></span>μόρια, καὶ τὰ μὲν ἔξωθεν αὐτοῦ καλούντων, τὰ δ’
<span class="lb" data-page="2.246" data-line="4" id="l2.246.4"></span>ἔνδον, ἀκολουθεῖν ἀναγκαζόμεθα καὶ ἡμεῖς ἕνεκα τοῦ μὴ
<span class="lb" data-page="2.246" data-line="5" id="l2.246.5"></span>δόξαι καινοτομεῖν. ἀλλὰ τὸν μῦν τοῦτον ἐν τοῖς ἔξω μᾶλλον
<span class="lb" data-page="2.246" data-line="6" id="l2.246.6"></span>ἥπερ ἐν τοῖς ἔσω τίθεσθαι δικαιοῦμεν. ἔστι δέ τις
<span class="lb" data-page="2.246" data-line="7" id="l2.246.7"></span>καὶ ἄλλος μῦς ἔνδον τοῦ πήχεως, ὑπὲρ οὗ σαφέστερον ἀνεβαλόμην
<span class="lb" data-page="2.246" data-line="8" id="l2.246.8"></span>ἐρεῖν, οὐδενὶ τῶν καθ’ ὅλον τὸ ζῶον ἐοικυῖαν ἔχων
<span class="lb" data-page="2.246" data-line="9" id="l2.246.9"></span>τὴν χρείαν, ὅτι μὴ τῶν κατὰ τὴν κνήμην ἑνί. τέτακται δὲ
<span class="lb" data-page="2.246" data-line="10" id="l2.246.10"></span>ἐπιπολῆς ἔνδον τῆς χειρὸς ὑπὸ τῷ δέρματι μεταξὺ πήχεώς
<span class="lb" data-page="2.246" data-line="11" id="l2.246.11"></span>τε καὶ κερκίδος, ὅντινα μῦν εἰς τένοντα πλατὺν ἔφην
<span class="lb" data-page="2.246" data-line="12" id="l2.246.12"></span>τελευτῶντα τῷ ψιλῷ τῶν τριχῶν ὑποφύεσθαι τῆς χειρός.
<span class="lb" data-page="2.246" data-line="13" id="l2.246.13"></span>οὗτος ὁ μῦς φαίνεταί σοι μέσος τῶν ἐνδὸν μυῶν, ἐπειδὰν
<span class="lb" data-page="2.246" data-line="14" id="l2.246.14"></span>ἀφέλῃς τὸ δέρμα· διαφέρει δὲ οὐδὲν, εἴτε τὰ ἐκτὸς ἀνατέμνειν
<span class="lb" data-page="2.246" data-line="15" id="l2.246.15"></span>ἐθέλοις πρότερον. ἀρξώμεθα οὖν ἀπ’ αὐτοῦ τοῦδε
<span class="lb" data-page="2.246" data-line="16" id="l2.246.16"></span>τοῦ μυὸς, ὃν ὑποφύεσθαί φημι τῷ δέρματι διὰ τένοντος
<span class="lb" data-page="2.246" data-line="17" id="l2.246.17"></span>πλατέος. ἔχει δὲ τὴν πρώτην ἔκφυσιν ὁ τένων οὗτος οὐκ
<span class="lb" data-page="2.246" data-line="18" id="l2.246.18"></span>ἀσαφῆ βραχὺ πρὸ τοῦ κατὰ τὸν καρπὸν ἄρθρου. κατὰ
<span class="pb" data-page="2.247" id="p2.247"></span>
<span class="lb" data-page="2.247" data-line="1" id="l2.247.1"></span>τοῦτο τοίνυν αὐτὸ τὸ χωρίον ἄρξαιτ’ ἄν τις ἄριστα τῆς
<span class="lb" data-page="2.247" data-line="2" id="l2.247.2"></span>ἀνατομῆς αὐτοῦ. περιγέγραπταί τε γὰρ σαφῆ καὶ κεχώρισται
<span class="lb" data-page="2.247" data-line="3" id="l2.247.3"></span>τῶν περικειμένων τε καὶ τῶν ὑποκειμένων μυῶν
<span class="lb" data-page="2.247" data-line="4" id="l2.247.4"></span>λεπταῖς ἰσὶ περιεχόμενος, ἃς καὶ τοῖς δακτύλοις μέν ἐστιν
<span class="lb" data-page="2.247" data-line="5" id="l2.247.5"></span>ἀποδεῖραι, καὶ σμίλῃ δ’ ἀμβλείᾳ πάνυ ῥᾳδίως ἐργάσῃ αὐτὸ,
<span class="lb" data-page="2.247" data-line="6" id="l2.247.6"></span>τὴν κεφαλὴν τοῦ τένοντος ἀνατείνων ὑψηλὴν ἤτοι δι’ ἀγκίστρου
<span class="lb" data-page="2.247" data-line="7" id="l2.247.7"></span>καθέσεως, ἡ διὰ τῶν σαυτοῦ δακτύλων. ἐντεῦθεν
<span class="lb" data-page="2.247" data-line="8" id="l2.247.8"></span>δὲ πρῶτον μὲν ἀνατέμνειν αὐτὸν ἄνω προϊόντα μέχρι τῆς
<span class="lb" data-page="2.247" data-line="9" id="l2.247.9"></span>κατ’ ἀγκῶνα διαρθρώσεως, ὅθεν ἐμπέφυκεν· ἐπιτήδειαι δ’,
<span class="lb" data-page="2.247" data-line="10" id="l2.247.10"></span>ὡς εἶπον, εἰς τὴν τοιαύτην ἐνέργειαν αἱ ἀμβλύτεραι τῶν σμιλῶν·
<span class="lb" data-page="2.247" data-line="11" id="l2.247.11"></span>ἔπειτ’ ἐγκάρσιον αὐτὸν διατεμόντα, προσεχομένης δηλονότι
<span class="lb" data-page="2.247" data-line="12" id="l2.247.12"></span>τῆς πρώτης ἄνωθεν ἐκφύσεως, σὺν ταῖς ἑαυτοῦ ῥίζαις
<span class="lb" data-page="2.247" data-line="13" id="l2.247.13"></span>ἀνατείνειν ὑψηλὸν τὸ κάτω μέρος, ὃ διὰ τῆς ἐγκαρσίας
<span class="lb" data-page="2.247" data-line="14" id="l2.247.14"></span>τομῆς ἐχώρισας τῶν ὑπερκειμένων. κᾀνταῦθα μάλιστα
<span class="lb" data-page="2.247" data-line="15" id="l2.247.15"></span>πρόσεχε τῷ ἔργῳ· μετ’ οὐ πολὺ γὰρ τῆς ἑαυτοῦ κεφαλῆς
<span class="lb" data-page="2.247" data-line="16" id="l2.247.16"></span>ὁ τένων οὗτος ὑποφύεται τῷ τῆς χειρὸς ἔνδον δέρματι.
<span class="lb" data-page="2.247" data-line="17" id="l2.247.17"></span>κατὰ τοῦτο αὐτὸ τὸ χωρίον ἔνεστί σοι διττὴν ἐγχείρησιν
<span class="lb" data-page="2.247" data-line="18" id="l2.247.18"></span>ποιήσασθαι, προτέραν μὲν, ἐν ᾗ συνεχόμενον τῷ δέρματι
<span class="pb" data-page="2.248" id="p2.248"></span>
<span class="lb" data-page="2.248" data-line="1" id="l2.248.1"></span>τὸν πλατυνθέντα τένοντα συναφαιρήσεις, αὐτὸν χωρίζων τῶν
<span class="lb" data-page="2.248" data-line="2" id="l2.248.2"></span>ὑποκειμένων σωμάτων διὰ σμίλης ὀξυτέρας, ἑτέραν δ’, ὅταν
<span class="lb" data-page="2.248" data-line="3" id="l2.248.3"></span>ἀπολύῃς τὸ δέρμα τοῦ τένοντος, ἐπιβεβλημένον αὐτὸν ἐῶν
<span class="lb" data-page="2.248" data-line="4" id="l2.248.4"></span>τοῖς ὑποκειμένοις σώμασι τοῦ τένοντος· ἑκατέρως γὰρ ἡ φύσις
<span class="lb" data-page="2.248" data-line="5" id="l2.248.5"></span>αὐτοῦ φαίνεται. καὶ ὅταν γε μόνον ἀποχωρίσῃς αὐτοῦ
<span class="lb" data-page="2.248" data-line="6" id="l2.248.6"></span>τὸ δέρμα, πειρῶ καὶ τὸν τένοντα μόνον <span class="milestone ed1page" data-n="1.124" data-unit="ed1page" id="ed1page.1.124"></span>αὗθις ἀφαιρεῖν
<span class="lb" data-page="2.248" data-line="7" id="l2.248.7"></span>τῶν ὑποκειμένων· ἐναργέστατα γὰρ ἐν τούτῳ τῷ τρόπῳ
<span class="lb" data-page="2.248" data-line="8" id="l2.248.8"></span>φανεῖται γενόμενος ἐκ τοῦ τοιούτου μυός. ὑποτέτακται δὲ
<span class="lb" data-page="2.248" data-line="9" id="l2.248.9"></span>καὶ τῶν δακτύλων ἁπάντων τῶν ἔνδον ὁ τένων οὗτος, ὅρον
<span class="lb" data-page="2.248" data-line="10" id="l2.248.10"></span>ἔχων τὴν γραμμὴν ἐκείνην, ἔνθα συμβάλλει τὸ ψιλὸν τῆς
<span class="lb" data-page="2.248" data-line="11" id="l2.248.11"></span>χειρὸς τῷ πέριξ αὐτοῦ δέρματι τῷ τὰς τρίχας φύοντι.
<span class="lb" data-page="2.248" data-line="12" id="l2.248.12"></span>μετὰ δὲ τὸν τένοντα τοῦτον, ὃν ἔφην ὑποφύεσθαι τῷ ψιλῷ
<span class="lb" data-page="2.248" data-line="13" id="l2.248.13"></span>τῆς χειρὸς, πλατυνθέντα θεάσῃ τὰ ἀγγεῖα καὶ τὰ νεῦρα
<span class="lb" data-page="2.248" data-line="14" id="l2.248.14"></span>διανεμόμενα τοῖς ἐνταῦθα χωρίοις. ὑμένες δὲ καὶ τούτοις
<span class="lb" data-page="2.248" data-line="15" id="l2.248.15"></span>ἐπίκεινται, μεθ’ ὧν ἐξαιρήσεις αὐτὰ μετά γε τὴν τῶν μυῶν
<span class="lb" data-page="2.248" data-line="16" id="l2.248.16"></span>ἀνατομήν. ὑπόκεινται γὰρ οἱ τοὺς δακτύλους κάμπτοντες
<span class="lb" data-page="2.248" data-line="17" id="l2.248.17"></span><span class="milestone ed2page" data-n="4.36" data-unit="ed2page" id="ed2page.4.36"></span>τένοντες ἀπὸ δυοῖν ὁρμώμενοι κεφαλῶν, ἐν ἐκείνῳ μάλιστα
<span class="lb" data-page="2.248" data-line="18" id="l2.248.18"></span>τῷ χωρίῳ κείμενοι, ἐν ᾧ τόν τε σύνδεσμον ἔφην τετάχθαι
<span class="lb" data-page="2.248" data-line="19" id="l2.248.19"></span>καὶ τὴν ἐπ’ αὐτῷ κεφαλὴν τοῦ πλατυνομένου τένοντος,
<span class="pb" data-page="2.249" id="p2.249"></span>
<span class="lb" data-page="2.249" data-line="1" id="l2.249.1"></span>ὑπὲρ οἷ πέπαυμαι λέγων. τούτων οὖν ὑποκειμένων
<span class="lb" data-page="2.249" data-line="2" id="l2.249.2"></span>τῶν κεφαλῶν, ἡ μὲν ἑτέρα τέτταρας ἀποφύει τένοντας, ἐμφυομένους
<span class="lb" data-page="2.249" data-line="3" id="l2.249.3"></span>τοῖς δακτύλοις ἅπασι πλὴν τοῦ μεγάλου κατὰ
<span class="lb" data-page="2.249" data-line="4" id="l2.249.4"></span>τὴν ἀρχὴν τῆς δευτέρας φάλαγγος, ὑφ’ ὧν τενόντων κάμπτεται
<span class="lb" data-page="2.249" data-line="5" id="l2.249.5"></span>τὸ δεύτερον ἄρθρον αὐτῶν. ἡ δ’ ἑτέρα ὑπὸ ταύτην
<span class="lb" data-page="2.249" data-line="6" id="l2.249.6"></span>κειμένη κεφαλὴ τῶν τενόντων, εἰς πέντε μόρια σχισθεῖσα,
<span class="lb" data-page="2.249" data-line="7" id="l2.249.7"></span>καθ’ ἕκαστον ἰσχυρόν τι πρόβλημα αὐτοῦ ἄχρι τῆς ἐσχάτης
<span class="lb" data-page="2.249" data-line="8" id="l2.249.8"></span>φάλαγγος ἀφικόμενον τῶν δακτύλων, ἐνταῦθα καταφύεται.
<span class="lb" data-page="2.249" data-line="9" id="l2.249.9"></span>περιέχει δὲ ἅπαντας τοὺς τένοντας ἰδίᾳ καθ’ ἕκαστον ἰσχυρόν
<span class="lb" data-page="2.249" data-line="10" id="l2.249.10"></span>τι πρόβλημα, πολὺ μὲν αὐτοῦ τοῦ τένοντος σκληρότερον,
<span class="lb" data-page="2.249" data-line="11" id="l2.249.11"></span>ὑμένι δὲ ἐοικὸς παχεῖ. καί σοι καλεῖν ἔξεστιν, ὡς ἂν
<span class="lb" data-page="2.249" data-line="12" id="l2.249.12"></span>ἐθέλῃς, τὸ σῶμα τοῦτο, καὶ σύνδεσμον, καὶ ὑμένα, καὶ
<span class="lb" data-page="2.249" data-line="13" id="l2.249.13"></span>κατὰ σύνθετον προσηγορίαν ὑμενώδη σύνδεσμον, ἢ ὑμένα
<span class="lb" data-page="2.249" data-line="14" id="l2.249.14"></span>σκληρόν. ἔξεστι δὲ καὶ περίβλημα τῶν τενόντων, ἀμφίεσμά
<span class="lb" data-page="2.249" data-line="15" id="l2.249.15"></span>τε καὶ σκέπασμα καὶ χιτῶνα προσαγορεύειν αὐτόν. ἐπισπώμενόν
<span class="lb" data-page="2.249" data-line="16" id="l2.249.16"></span>γε μὴν μετὰ τὴν σχισθεῖσαν κεφαλὴν ἕκαστον
<span class="lb" data-page="2.249" data-line="17" id="l2.249.17"></span>τῶν τενόντων ἅμα τῷ λελεγμένῳ περιβλήματι θεάσῃ διὰ
<span class="lb" data-page="2.249" data-line="18" id="l2.249.18"></span>μὲν τῶν ὑποτεταγμένων τενόντων, ἐποχουμένων αὐτῶν τοῖς
<span class="lb" data-page="2.249" data-line="19" id="l2.249.19"></span>ὀστοῖς δακτύλων, τήν τε πρώτην διάρθρωσιν ἑκάστου δακτύλου
<span class="pb" data-page="2.250" id="p2.250"></span>
<span class="lb" data-page="2.250" data-line="1" id="l2.250.1"></span>καὶ τὴν τρίτην καμπτομένην, ὡς ἂν ἐμφυομένου κατὰ
<span class="lb" data-page="2.250" data-line="2" id="l2.250.2"></span>τοῦτο τοῦ τένοντος, τὴν πρώτην δὲ διὰ τοῦ περικειμένου
<span class="lb" data-page="2.250" data-line="3" id="l2.250.3"></span>συνδέσμου προσηρτημένην τοῖς ὀστοῖς. οἵ γε μὴν ἐποχούμενοι
<span class="lb" data-page="2.250" data-line="4" id="l2.250.4"></span>τούτῳ τέτταρες τένοντες τὸ μέσον ἄρθρον μόνον
<span class="lb" data-page="2.250" data-line="5" id="l2.250.5"></span>κάμπτουσι τῶν τεττάρων δακτύλων, ὡς ἂν τῇ κεφαλῇ τῆς
<span class="lb" data-page="2.250" data-line="6" id="l2.250.6"></span>δευτέρας ἐμφυόμενοι σκυταλίδος. εἴρηται δὲ ἐν τοῖς περὶ
<span class="lb" data-page="2.250" data-line="7" id="l2.250.7"></span>τῶν ὀστῶν λόγοις, ὡς σκυταλίδας τε καὶ φάλαγγας ὀνομάζουσιν
<span class="lb" data-page="2.250" data-line="8" id="l2.250.8"></span>οἱ ἀνατομικοὶ τὰ τῶν δακτύλων ὀστᾶ. θεάσῃ δὲ
<span class="lb" data-page="2.250" data-line="9" id="l2.250.9"></span>αὐτῶν τὰς ἐμφύσεις, ἀφελὼν τὸν περικείμενον ἐν κύκλῳ τοῖς
<span class="lb" data-page="2.250" data-line="10" id="l2.250.10"></span>τένουσι σύνδεσμον. οἱ μὲν ὑποβεβλημένοι τένοντες, οἱ τοῖς
<span class="lb" data-page="2.250" data-line="11" id="l2.250.11"></span>ὀστοῖς τῶν δακτύλων αὐτῶν ἐπικείμενοι, χωρὶς τοῦ σχισθῆναι
<span class="lb" data-page="2.250" data-line="12" id="l2.250.12"></span>τὴν εἰς τὸ τρίτον ὀστοῦν ἑκάστου δακτύλου κατάφυσιν
<span class="lb" data-page="2.250" data-line="13" id="l2.250.13"></span>ἴσχουσιν· οἱ δ’ ἐπικείμενοι τούτῳ, οἱ τέσσαρες, εἰς μὲν τὸ
<span class="lb" data-page="2.250" data-line="14" id="l2.250.14"></span>δεύτερον, ὡς εἴρηται, καταφύονται τῶν ὀστῶν, ἅτε δὲ φθάνοντες
<span class="lb" data-page="2.250" data-line="15" id="l2.250.15"></span>ὑποβεβλῆσθαι καθ’ ἕκαστον τοῦ προτέρου τένοντος
<span class="lb" data-page="2.250" data-line="16" id="l2.250.16"></span>τοῦ μείζονος, ἕκαστος, δίχα σχισθεὶς, περιβαίνει τε τὸν ὑποτεταγμένον
<span class="lb" data-page="2.250" data-line="17" id="l2.250.17"></span>τένοντα, καταφύεταί τε τοῖς πλαγίοις μέρεσι τῶν
<span class="lb" data-page="2.250" data-line="18" id="l2.250.18"></span>δευτέρων ὀστῶν. ἴδιον δ’ ἐξαίρετον ἔχει παρὰ τοὺς ἄλλους
<span class="lb" data-page="2.250" data-line="19" id="l2.250.19"></span>δακτύλους ὁ μέγας, ὅτι τε παρὰ τῶν ὑψηλοτέρων οὐδὲν ἥκει
<span class="pb" data-page="2.251" id="p2.251"></span>
<span class="lb" data-page="2.251" data-line="1" id="l2.251.1"></span>πρὸς αὐτὸν, ὅτι τε τὸ τῶν μορίων ἀποβλάστημα τούτῳ
<span class="lb" data-page="2.251" data-line="2" id="l2.251.2"></span>μόνῳ τῷ δακτύλῳ καθ’ ἑκάτερόν τι γίνεται μέρος, οὐ
<span class="lb" data-page="2.251" data-line="3" id="l2.251.3"></span>κατὰ τὴν κοινὴν ἁπάντων κεφαλήν. ἀκριβῶς οὖν προσέχων
<span class="lb" data-page="2.251" data-line="4" id="l2.251.4"></span>τῷ κοίλῳ τῆς χειρὸς ἐν αὐτῷ κατάσκεψαι τὸν εἰς τὸν μέγαν
<span class="lb" data-page="2.251" data-line="5" id="l2.251.5"></span>δάκτυλον ἀποσχιζόμενον τένοντα τῶν συμφυῶν τεττάρων.
<span class="lb" data-page="2.251" data-line="6" id="l2.251.6"></span>οὐ μὴν εἰς τὸ πρῶτόν γε ἄρθρον αὐτοῦ παραγίνεται, καθάπερ
<span class="lb" data-page="2.251" data-line="7" id="l2.251.7"></span>ἐκείνων ἕκαστος εἰς τὸ αὐτοῦ κατ’ εὐθύ· τῷ δευτέρῳ
<span class="lb" data-page="2.251" data-line="8" id="l2.251.8"></span>δὲ ἐπιβαίνων, εἶτ’ ἐκτεινόμενος ἄχρι τοῦ τρίτου,
<span class="lb" data-page="2.251" data-line="9" id="l2.251.9"></span>τοῦτο μὲν ὁμοίως ἐκείνοις τῇ καταφύσει κινεῖ, τὸ δεύτερον
<span class="lb" data-page="2.251" data-line="10" id="l2.251.10"></span>δ’ αὖ τὸ τοῦ πρώτου διὰ τοῦ περικειμένου χιτῶνος ἔξωθεν
<span class="lb" data-page="2.251" data-line="11" id="l2.251.11"></span>αὐτῷ. καὶ χρὴ τέμνειν τὸν χιτῶνα τοῦτον, ὅταν ἀπολύῃς
<span class="lb" data-page="2.251" data-line="12" id="l2.251.12"></span>τῶν τενόντων, ὀξείᾳ σμίλη κατὰ τὸ μῆκος. εἰ γὰρ καὶ σφαλείης
<span class="lb" data-page="2.251" data-line="13" id="l2.251.13"></span>τι περὶ τὴν χειρουργίαν κατ’ εὐθεῖαν εἰ οὐ τέμνεις,
<span class="lb" data-page="2.251" data-line="14" id="l2.251.14"></span>ἀλλ’ ἐγκάρσιον ὅλον ἀποτεμεῖς τὸν ὑποβεβλημένον αὐτῷ
<span class="lb" data-page="2.251" data-line="15" id="l2.251.15"></span>τένοντα. ἐν δὲ τῷ τείνειν, ὡς εἴρηται, πρὸς τὰς ἑαυτῶν
<span class="lb" data-page="2.251" data-line="16" id="l2.251.16"></span>κεφαλὰς τοὺς τένοντας ἅμα τοῖς περικειμένοις ἀμφιέσμασιν,
<span class="lb" data-page="2.251" data-line="17" id="l2.251.17"></span>ἤτοι πρόσφατος ἱκανῶς ὁ πίθηκος ἔστω, πρὶν ξηρανθέντας
<span class="lb" data-page="2.251" data-line="18" id="l2.251.18"></span>τε καὶ σκληροὺς γενομένους τοὺς δακτύλους ἀντιβαίνειν τοῖς
<span class="lb" data-page="2.251" data-line="19" id="l2.251.19"></span>ἕλκουσι τένουσιν, ἢ καταχέων ὕδωρ θερμὸν ὁμοίως ἐργάζου τοῖς
<span class="pb" data-page="2.252" id="p2.252"></span>
<span class="lb" data-page="2.252" data-line="1" id="l2.252.1"></span>προσφάτοις αὐτοῦ, ἢ μαλάττων τε καὶ διακινῶν ταῖς σαυτοῦ
<span class="lb" data-page="2.252" data-line="2" id="l2.252.2"></span>χερσὶν, ὅταν ὦσι μετρίως σκληροί. σαφέστερον δ’ ἂν μάθοις
<span class="lb" data-page="2.252" data-line="3" id="l2.252.3"></span>ἑκάστου τὴν ἐνέργειαν, εἰ περιτέμοις ἅπαντα τὰ πέριξ σώματα
<span class="lb" data-page="2.252" data-line="4" id="l2.252.4"></span>τῶν δακτύλων. αὕτη <span class="milestone ed2page" data-n="4.37" data-unit="ed2page" id="ed2page.4.37"></span>μὲν ἐγχείρησις ἔστω σοι περὶ
<span class="lb" data-page="2.252" data-line="5" id="l2.252.5"></span>τοὺς ὑποβεβλημένους τῷ συνδέσμῳ τένοντας. τῶν δ’ ἄλλων
<span class="lb" data-page="2.252" data-line="6" id="l2.252.6"></span>δύο μυῶν, ὑφ’ ὧν ὁ καρπὸς κάμπτεται, τῆς μὲν ἀνατομῆς
<span class="lb" data-page="2.252" data-line="7" id="l2.252.7"></span>ἄρχεσθαι μικρὸν ἀνωτέρω τῆς διαρθρώσεως· ἐνταῦθα γὰρ
<span class="lb" data-page="2.252" data-line="8" id="l2.252.8"></span>ἀπονευροῦνταί τε σαφῶς καὶ τὰς περιγραφὰς τῶν ἐκφυομένων
<span class="lb" data-page="2.252" data-line="9" id="l2.252.9"></span>τενόντων ἐναργεῖς ἔχουσι. χωρίζων δ’ αὐτοὺς τῶν ὑποκειμένων
<span class="lb" data-page="2.252" data-line="10" id="l2.252.10"></span>τε καὶ περικειμένων σωμάτων, ὡς ἔμπροσθεν εἴρηται,
<span class="lb" data-page="2.252" data-line="11" id="l2.252.11"></span>μέχρι τῆς ἄνω τε καὶ κάτω τελευτῆς, αὐτοὺς μὲν τοὺς
<span class="lb" data-page="2.252" data-line="12" id="l2.252.12"></span>τένοντας ὄψει καταφυομένους τοῖς κατωτέροις τῆς διαρθρώσεως,
<span class="lb" data-page="2.252" data-line="13" id="l2.252.13"></span>τὰς κεφαλὰς δὲ αὐτῶν ἀνηκούσας ἐπὶ τὴν κατ’
<span class="lb" data-page="2.252" data-line="14" id="l2.252.14"></span>ἀγκῶνα διάρθρωσιν. ὁ μὲν οὖν ἕτερος τῶν τενόντων εἰς τὸ
<span class="lb" data-page="2.252" data-line="15" id="l2.252.15"></span>κατ’ εὐθὺ τοῦ μικροῦ δακτύλου κατὰ τὸν καρπὸν ὀστοῦν
<span class="lb" data-page="2.252" data-line="16" id="l2.252.16"></span>ὄρθιόν τε καὶ χονδρῶδες ἐμφύεται· κεῖται δὲ τὸ ὀστοῦν
<span class="lb" data-page="2.252" data-line="17" id="l2.252.17"></span>τοῦτο κατὰ τὴν γραφοειδῆ τοῦ πήχεως ἀπόφυσιν, ἣν ἔθος
<span class="lb" data-page="2.252" data-line="18" id="l2.252.18"></span>τοῖς ἀνατομικοῖς ὀνομάζειν στυλοειδῆ. ὁ δ’ ἕτερος τῶν τενόντων
<span class="pb" data-page="2.253" id="p2.253"></span>
<span class="lb" data-page="2.253" data-line="1" id="l2.253.1"></span>εἰς βάθος μὲν αὐτίκα δύεται μετὰ τὴν διάρθρωσιν,
<span class="lb" data-page="2.253" data-line="2" id="l2.253.2"></span>ὡς δόξαι τινὰ τὴν κατάφυσιν αὐτοῦ εἴς τι τῶν ὀστῶν τοῦ
<span class="lb" data-page="2.253" data-line="3" id="l2.253.3"></span>καρποῦ ποιεῖσθαι· φανεῖται δ’ ἀνατέμνοντί σοι τοὺς ἐπικειμένους
<span class="lb" data-page="2.253" data-line="4" id="l2.253.4"></span>αὐτῷ συνδέσμους ἐφ’ ἕν τι τῶν κατὰ τὸ μετακάρπιον
<span class="lb" data-page="2.253" data-line="5" id="l2.253.5"></span>ὀστῶν ἀφικνούμενος, ὃ προτέτακται τοῦ λιχανοῦ
<span class="lb" data-page="2.253" data-line="6" id="l2.253.6"></span>δακτύλου, καὶ τούτῳ κατὰ τὴν ἀρχὴν ἐμφυόμενος. οὗτοι
<span class="lb" data-page="2.253" data-line="7" id="l2.253.7"></span>μὲν οὖν οἱ πέντε μύες ἅπασαν τὴν ἐντὸς χώραν κατειλήφασι
<span class="lb" data-page="2.253" data-line="8" id="l2.253.8"></span>τοῦ πήχεως· ἀρθέντων δ’ αὐτῶν, οἱ τὴν κερκίδα κινοῦντες
<span class="lb" data-page="2.253" data-line="9" id="l2.253.9"></span>φανοῦνται, περὶ ὧν ὕστερον ἐρῶ.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:1.6">
<span class="pb page1" data-page="2.253" id="p2.253"></span>
<span class="milestone ed1page page1" data-n="1.124" data-unit="ed1page" id="ed1page.1.124"></span>
<span class="milestone ed2page page1" data-n="4.37" data-unit="ed2page" id="ed2page.4.37"></span>
            <p>
<span class="lb" data-page="2.253" data-line="10" id="l2.253.10"></span>Νυνὶ δὲ πρότερον ἐπὶ τοὺς ἐκτὸς τοῦ πήχεως
<span class="lb" data-page="2.253" data-line="11" id="l2.253.11"></span>ἀφίξομαι τῷ λόγῳ μῦς, ἐκεῖνο μόνον ἔτι προσθεὶς,
<span class="lb" data-page="2.253" data-line="12" id="l2.253.12"></span>ὅτι τῶν ἔνδον μυῶν τὰς μὲν ἄνωθεν ἐκφύσεις εἴτε ἀφαιρεῖν,
<span class="lb" data-page="2.253" data-line="13" id="l2.253.13"></span>εἴτε φυλάττειν ἐθέλοις, ὁποτέρως ἂν βουληθῇς, οὐδὲν
<span class="lb" data-page="2.253" data-line="14" id="l2.253.14"></span>βλάψεις τὴν ἑξῆς ἀνατομήν. ὅσοι δ’ εἰς τοὺς δακτύλους
<span class="lb" data-page="2.253" data-line="15" id="l2.253.15"></span>ἐμπεφύκασι τένοντες, ἔα προσκεῖσθαι χάριν τοῦ φανῆναι
<span class="lb" data-page="2.253" data-line="16" id="l2.253.16"></span>τοὺς ἐν ἄκρᾳ χειρὶ μῦς τοὺς μικροὺς, δυναμένους μὲν
<span class="lb" data-page="2.253" data-line="17" id="l2.253.17"></span>καὶ πρὸ τῆς τῶν ἐκτὸς ἀνατομῆς εὑρεθῆναι, καθ’ ὃν ὑφηγήσομαι
<span class="lb" data-page="2.253" data-line="18" id="l2.253.18"></span>τρόπον· ἄμεινον δ’ ἐστὶν ἁπάντων ὑστάτους αὐτοὺς
<span class="pb" data-page="2.254" id="p2.254"></span>
<span class="lb" data-page="2.254" data-line="1" id="l2.254.1"></span>ἀνατέμνειν, ὡς ἐπιδείξω τοῦ λόγου προϊόντος. ἡ δ’ οὖν
<span class="lb" data-page="2.254" data-line="2" id="l2.254.2"></span>τῶν ἐκτὸς ἀνατομὴ κατὰ τήνδε τὴν ἐγχείρησιν γιγνέσθω.
<span class="lb" data-page="2.254" data-line="3" id="l2.254.3"></span>μετὰ τὸ δέρμα τά τ’ ἀγγεῖά ἐστιν καὶ τὰ νεῦρα τὰ ἐπιπολῆς,
<span class="lb" data-page="2.254" data-line="4" id="l2.254.4"></span>ἃ σὺν τοῖς ὑμέσιν ἀφελὼν ὄψει σαφῶς ἐγκαρσίους
<span class="lb" data-page="2.254" data-line="5" id="l2.254.5"></span>συνδέσμους τέτταρας, ἕνα μὲν τὸν τὸ τοῦ πήχεώς τε καὶ
<span class="lb" data-page="2.254" data-line="6" id="l2.254.6"></span>κερκίδος πέρας συνδοῦντα, δεύτερον δ’ ἐπὶ μόνου τοῦ πήχεως,
<span class="lb" data-page="2.254" data-line="7" id="l2.254.7"></span>ὑποκάτω τοῦ προειρημένου, καὶ δύο ἄλλους ἐπὶ μόνης
<span class="lb" data-page="2.254" data-line="8" id="l2.254.8"></span>τῆς κερκίδος. ἀλλὰ πρῶτόν γε τέμνειν<span class="milestone ed1page" data-n="1.125" data-unit="ed1page" id="ed1page.1.125"></span> αὐτῶν εὐθείᾳ
<span class="lb" data-page="2.254" data-line="9" id="l2.254.9"></span>τομῇ, εἶθ’ ἑκατέρωσε περιστέλλειν τὰ διὰ τῆς τομῆς ἀλλήλων
<span class="lb" data-page="2.254" data-line="10" id="l2.254.10"></span>ἀφεστῶτα μόρια τοῦ συνδέσμου πρὸς τὴν ἰδίαν ἑκατέρων
<span class="lb" data-page="2.254" data-line="11" id="l2.254.11"></span>ῥίζαν, ἢ τελέως ἐκκόπτειν αὐτό. μετὰ δὲ τοῦτο,
<span class="lb" data-page="2.254" data-line="12" id="l2.254.12"></span>πρῶτον μὲν ἀνατείνειν εἰς ὕψος ἀγκίστρῳ κεφαλὴν τενόντων
<span class="lb" data-page="2.254" data-line="13" id="l2.254.13"></span>τεττάρων ἐκτεινόντων τοὺς δακτύλους ἄνευ τοῦ μεγάλου,
<span class="lb" data-page="2.254" data-line="14" id="l2.254.14"></span>μέσην τῶν ἄλλων κειμένην· δεύτερον δὲ τὴν τοὺς μικροὺς
<span class="lb" data-page="2.254" data-line="15" id="l2.254.15"></span>δύο τῶν ἄλλων δακτύλους ἀπάγουσαν εἰς τὸ πλάγιον, εἰς
<span class="lb" data-page="2.254" data-line="16" id="l2.254.16"></span>δύο δηλονότι τένοντας ἐσχισμένην. οὐδὲν δὲ διαφέρει, κᾂν
<span class="lb" data-page="2.254" data-line="17" id="l2.254.17"></span>ἐπὶ τὸ κάτω τῆς χειρὸς ἀπάγειν τις εἴπῃ τὴν κίνησιν ταύτην,
<span class="lb" data-page="2.254" data-line="18" id="l2.254.18"></span>ἐὰν ἐσχηματισμένην αὐτὴν ἐπινοῇ κατὰ φύσιν, ὡς
<span class="lb" data-page="2.254" data-line="19" id="l2.254.19"></span>Ἱπποκράτης ἐδίδαξεν. εἶτα τὴν ὑπόλοιπόν σε χρὴ τὴν
<span class="pb" data-page="2.255" id="p2.255"></span>
<span class="lb" data-page="2.255" data-line="1" id="l2.255.1"></span>τρίτην ἀνατείνειν, ὁμοίας κινήσεως ἐξηγουμένην τοῖς μείζοσι
<span class="lb" data-page="2.255" data-line="2" id="l2.255.2"></span>τρισὶ δακτύλοις. ἡ μὲν δὴ πρώτη κεφαλὴ τῶν τενόντων
<span class="lb" data-page="2.255" data-line="3" id="l2.255.3"></span>ἑνὸς ἐκπέφυκε μυὸς, ὥσπερ καὶ ἡ δευτέρα. τὴν τρίτην δὲ
<span class="lb" data-page="2.255" data-line="4" id="l2.255.4"></span>ἔνεστί σοι δίχα τέμνοντι, τὴν μὲν τοὺς δύο δάκτυλους, λιχανόν
<span class="lb" data-page="2.255" data-line="5" id="l2.255.5"></span>τε καὶ μέσον, κινοῦσαν κεφαλὴν, ἑνὸς ἐκφυομένην εὑρίσκειν
<span class="lb" data-page="2.255" data-line="6" id="l2.255.6"></span>μυός· <span class="milestone ed2page" data-n="4.38" data-unit="ed2page" id="ed2page.4.38"></span>τὴν δὲ τὸν μέγαν ἑτέρου. καὶ οὕτως
<span class="lb" data-page="2.255" data-line="7" id="l2.255.7"></span>ἔσονται τέσσαρες ὑπὸ τῶν προειρημένων συνδέσμων μύες.
<span class="lb" data-page="2.255" data-line="8" id="l2.255.8"></span>ἑξῆς δὲ τούτων ἐστὶ, κατὰ μὲν τὸν μικρὸν δάκτυλον ὁ τὸν
<span class="lb" data-page="2.255" data-line="9" id="l2.255.9"></span>καρπὸν ἐκτείνων μῦς, δι’ ἑνὸς τένοντος ἐμφυόμενος τῷ προτεταγμένῳ
<span class="lb" data-page="2.255" data-line="10" id="l2.255.10"></span>τοῦ μικροῦ δακτύλου κατὰ τὸ μετακάρπιον ὀστῷ·
<span class="lb" data-page="2.255" data-line="11" id="l2.255.11"></span>περιέχει δὲ αὐτὸν οὐκ ἰσχυρὸς σύνδεσμος. ἐν μόνῃ τῇ τοῦ
<span class="lb" data-page="2.255" data-line="12" id="l2.255.12"></span>πήχεως ἀποφύσει τὴν γένεσιν ἔχων. κατὰ δὲ τὸν μέγαν
<span class="lb" data-page="2.255" data-line="13" id="l2.255.13"></span>δάκτυλον ἕτερος κᾀνταῦθα σύνδεσμος ἰσχυρὸς σφίγγει κεφαλὴν
<span class="lb" data-page="2.255" data-line="14" id="l2.255.14"></span>τενόντων δυοῖν, εὐρύθμως πάνυ τοῦ τῆς κερκίδος ὀστοῦ
<span class="lb" data-page="2.255" data-line="15" id="l2.255.15"></span>κατὰ τὴν ἀπόφυσιν ἐγγλυφέντος εἰς ἴσην κοιλότητα τῷ πάχει
<span class="lb" data-page="2.255" data-line="16" id="l2.255.16"></span>τῆς κεφαλῆς τῶν τενόντων. καταφύεται δ’ ὁ μὲν ἕτερος
<span class="lb" data-page="2.255" data-line="17" id="l2.255.17"></span>αὐτῶν εἰς τὸ προτεταγμένον ὀστοῦν τοῦ μεγάλου δακτύλου
<span class="lb" data-page="2.255" data-line="18" id="l2.255.18"></span>κατὰ τὸν καρπὸν, ὁ δ’ ἕτερος εἰς αὐτὸν τὸν μέγαν δάκτυλον
<span class="pb" data-page="2.256" id="p2.256"></span>
<span class="lb" data-page="2.256" data-line="1" id="l2.256.1"></span>αὐτίκα μετὰ τὴν πρώτην διάρθρωσιν. ἐκπεφυκέναι δὲ τοὺς
<span class="lb" data-page="2.256" data-line="2" id="l2.256.2"></span>δύο τούτους τένοντας εἴθ’ ἑνὸς εἴποις μυὸς, εἴτε δυοῖν,
<span class="lb" data-page="2.256" data-line="3" id="l2.256.3"></span>οὐδὲν βλάψει μέγα τὴν ἀνατομήν. ἄμεινον μὲν τοῖς ὀλίγον
<span class="lb" data-page="2.256" data-line="4" id="l2.256.4"></span>ἔμπροσθεν εἰρημένοις λόγοις προσέχοντας τὸν νοῦν ἐκ
<span class="lb" data-page="2.256" data-line="5" id="l2.256.5"></span>δύο φάναι γεγενῆσθαι μυῶν τοὺς δύο τούτους τένοντας ἀλλήλοις
<span class="lb" data-page="2.256" data-line="6" id="l2.256.6"></span>συμφυῶν. καὶ γὰρ καὶ χωρίσεις αὐτοὺς ἀπ’ ἀλλήλων,
<span class="lb" data-page="2.256" data-line="7" id="l2.256.7"></span>ἢν ἐπιμελῶς ἀνατέμνειν ἐθέλῃς, ὥσπερ γε καὶ τοὺς
<span class="lb" data-page="2.256" data-line="8" id="l2.256.8"></span>προειρημένους δύο, δι’ ὧν ἡ λοξὴ κίνησις ἐγένετο τοῖς τρισὶ
<span class="lb" data-page="2.256" data-line="9" id="l2.256.9"></span>δακτύλοις τοῖς μείζοσιν. ὁ δ’ ὑπόλοιπος τῶν ἐκτὸς τοῦ
<span class="lb" data-page="2.256" data-line="10" id="l2.256.10"></span>πήχεως μυῶν, ὁ τὸν καρπὸν ἐκτείνων, δικρόῳ τένοντι καταφυόμενος
<span class="lb" data-page="2.256" data-line="11" id="l2.256.11"></span>τῷ πρὸ τοῦ λιχανοῦ καὶ μέσου δακτύλου μετακαρπίῳ,
<span class="lb" data-page="2.256" data-line="12" id="l2.256.12"></span>τὴν κεφαλὴν τοῦ τένοντος ἐστηριγμένην ἐπὶ τῆς κερκίδος
<span class="lb" data-page="2.256" data-line="13" id="l2.256.13"></span>ἔχει πλησίον τῆς κατὰ τὸν καρπὸν διαρθρώσεως.
<span class="lb" data-page="2.256" data-line="14" id="l2.256.14"></span>οὕτως μὲν οὖν ὀκτὼ γενήσονται μύες οἱ τὸν πῆχυν ὅλον
<span class="lb" data-page="2.256" data-line="15" id="l2.256.15"></span>ἔξωθεν κατειληφότες, ἐκείνως δὲ ἕξ· ἑπτὰ δὲ, εἴ τις ὑπὸ
<span class="lb" data-page="2.256" data-line="16" id="l2.256.16"></span>δυοῖν μὲν μυῶν φαίη κινεῖσθαι τοὺς τρεῖς δακτύλους τοὺς
<span class="lb" data-page="2.256" data-line="17" id="l2.256.17"></span>μεγάλους, ὑφ’ ἑνὸς δὲ τοῦ κατὰ τὴν κερκίδα τόν τε καρπὸν
<span class="lb" data-page="2.256" data-line="18" id="l2.256.18"></span>καὶ τὸν μέγαν δάκτυλον.
</p>
          </article>

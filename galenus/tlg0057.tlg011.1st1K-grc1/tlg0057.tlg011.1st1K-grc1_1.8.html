<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:1.8">
<span class="pb page1" data-page="2.261" id="p2.261"></span>
<span class="milestone ed1page page1" data-n="1.126" data-unit="ed1page" id="ed1page.1.126"></span>
<span class="milestone ed2page page1" data-n="4.39" data-unit="ed2page" id="ed2page.4.39"></span>
            <p>
<span class="lb" data-page="2.261" data-line="9" id="l2.261.9"></span><span class="milestone ed2page" data-n="4.40" data-unit="ed2page" id="ed2page.4.40"></span>Ἐὰν δὴ καὶ τοῦτον τὸν μῦν ἀκριβῶς ἀνατέμῃς,
<span class="lb" data-page="2.261" data-line="10" id="l2.261.10"></span>αὐτοῦ τοῦ λοξοῦ, περὶ οὐ μικρὸν ἔμπροσθεν ἄν βαλόμην
<span class="lb" data-page="2.261" data-line="11" id="l2.261.11"></span>ἐρεῖν, νῦν γε καιρὸς ἥκει τῷ λόγῳ. τῶν γάρ τοι προειρημένων
<span class="lb" data-page="2.261" data-line="12" id="l2.261.12"></span>ἁπάντων μυῶν ἀρθέντων, οἱ τῆς κερκίδος ἴδιοι φαίνονται
<span class="lb" data-page="2.261" data-line="13" id="l2.261.13"></span>μύες, δι’ ὧν ὑπτία τε καὶ πρηνὴς ἡ σύμπασα χεὶρ
<span class="lb" data-page="2.261" data-line="14" id="l2.261.14"></span>γίνεται. τέτταρες δ’ εἰσὶν οἱ σύμπαντες. δύο μὲν εἰς τὰ
<span class="lb" data-page="2.261" data-line="15" id="l2.261.15"></span>πρῶτα μέρη τῆς κερκίδος ἰέναι φαίνονται, δύο δ’ εἰς τὰ
<span class="lb" data-page="2.261" data-line="16" id="l2.261.16"></span>πρῶτα τοῦ καρποῦ πέρατα. καὶ τῶν γε δύο τῶν πρὸς τῷ
<span class="lb" data-page="2.261" data-line="17" id="l2.261.17"></span>καρπῷ τὸν ἕτερον αὐτῶν ἴσθι τοῦτον ὑπάρχοντα τὸν μεταξὺ
<span class="lb" data-page="2.261" data-line="18" id="l2.261.18"></span>κερκίδος τε καὶ πήχεως, τὸν λοξὸν, οὑ τὴν μὲν κεφαλὴν
<span class="pb" data-page="2.262" id="p2.262"></span>
<span class="lb" data-page="2.262" data-line="1" id="l2.262.1"></span>εὑρήσεις ἐκφυομένην τοῦ πήχεως, τὸ πέρας δὲ ἐμβάλλοντα
<span class="lb" data-page="2.262" data-line="2" id="l2.262.2"></span>εἰς τὴν κερκίδα· ταύτην γὰρ πέφυκε κινεῖν. ὡς, εἴ γε ὑπτίαν
<span class="lb" data-page="2.262" data-line="3" id="l2.262.3"></span>θείης τὴν χεῖρα, τείνειν τε ἐθέλοις τὴν κεφαλὴν τοῦ μυὸς
<span class="lb" data-page="2.262" data-line="4" id="l2.262.4"></span>τοῖς σεαυτοῦ δακτύλοις λαβόμενος, ὅπερ ἐπὶ πάντων ἐκέλευσα
<span class="lb" data-page="2.262" data-line="5" id="l2.262.5"></span>ποιεῖν, περιστρεφομένην ἐπὶ τὸ πρηνὲς ὅλην ὄψει
<span class="lb" data-page="2.262" data-line="6" id="l2.262.6"></span>τὴν χεῖρα· καθάπερ γε καὶ εἰ τὸν ἐπιτεταγμένον ὅλῃ τῇ
<span class="lb" data-page="2.262" data-line="7" id="l2.262.7"></span>κερκίδι, τὸν εἰς τὸν βραχίονα τὴν κεφαλὴν ἀνήκουσαν ἔχοντα,
<span class="lb" data-page="2.262" data-line="8" id="l2.262.8"></span>τείνειν ἐθέλοις ἐκ τῆς κεφαλῆς, ὑπτίαν ἐργάσῃ καὶ οὕτως
<span class="lb" data-page="2.262" data-line="9" id="l2.262.9"></span>ὅλην τὴν χεῖρα. δύο γὰρ οὗτοι μύες εἰσὶν ἀντιτεταγμένοι
<span class="lb" data-page="2.262" data-line="10" id="l2.262.10"></span>ταῖς ἐνεργείαις· ἀμφότεροι δὲ κινοῦσι τὸ κάτω πέρας τῆς
<span class="lb" data-page="2.262" data-line="11" id="l2.262.11"></span>κερκίδος. ἀλλ’ ὁ μὲν μακρότερος αὐτῶν καὶ σαρκωδέστερος,
<span class="lb" data-page="2.262" data-line="12" id="l2.262.12"></span>καὶ τὰ πάντα μόνος ἐπιβεβλημένος ἄνωθεν αὐτῷ καὶ περιστρέφων
<span class="lb" data-page="2.262" data-line="13" id="l2.262.13"></span>ἐκτὸς, τὴν ἐπὶ τὸ ὕπτιον σχῆμα φορὰν ἐργάζεται
<span class="lb" data-page="2.262" data-line="14" id="l2.262.14"></span>τῆς χειρός· διὸ καὶ τοῖς ἔξωθεν αὐτὸν συναριθμοῦμεν. ὁ
<span class="lb" data-page="2.262" data-line="15" id="l2.262.15"></span>δ’ ἕτερος, ἔσω περιάγων τὴν κερκίδα, τῆς ἐπὶ τὸ πρηνὲς
<span class="lb" data-page="2.262" data-line="16" id="l2.262.16"></span>ἡγεῖται φορᾶς τῇ χειρί. λοιποὶ δὲ δύο μύες, οἱ τὸ τῆς κερκίδος
<span class="lb" data-page="2.262" data-line="17" id="l2.262.17"></span>ἄνωθεν κινοῦντες, ἀντιτεταγμένοι πώς εἰσι καὶ αὐτοὶ,
<span class="lb" data-page="2.262" data-line="18" id="l2.262.18"></span>λοξὴν τὴν θέσιν ἔχοντες, ὁ μὲν ἐκ τῶν ἔνδον μερῶν τεταγμένος
<span class="lb" data-page="2.262" data-line="19" id="l2.262.19"></span>ἐκ τοῦ κονδύλου τοῦ βραχίονος ἐκφυόμενος, ὃς καὶ
<span class="pb" data-page="2.263" id="p2.263"></span>
<span class="lb" data-page="2.263" data-line="1" id="l2.263.1"></span>συμφυής ἐστι τῇ κεφαλῇ τοῦ κατὰ τὸν μέγαν δάκτυλον
<span class="lb" data-page="2.263" data-line="2" id="l2.263.2"></span>κάμπτοντος τὸν καρπὸν, ἐκ τῶν ὑψηλοτέρων μερῶν ὁρμώμενος
<span class="lb" data-page="2.263" data-line="3" id="l2.263.3"></span>τοῦ κονδύλου· ὁ δὲ ἕτερος ἔξωθεν μέν ἐστιν, ἐλάττων
<span class="lb" data-page="2.263" data-line="4" id="l2.263.4"></span>δὲ τοῦδε, καὶ διὰ τοῦτο μᾶλλον ἐγκαρσίαν τὴν θέσιν
<span class="lb" data-page="2.263" data-line="5" id="l2.263.5"></span>ἔχει τῶν ἰνῶν, ἐμφύεταί τε τοῖς ὑψηλοτέροις τῆς κερκίδος
<span class="lb" data-page="2.263" data-line="6" id="l2.263.6"></span>διὰ νευρωδεστέρου πέρατος, ἤπερ ὁ πρότερος εἰρημένος ὁ
<span class="lb" data-page="2.263" data-line="7" id="l2.263.7"></span>ἔνδον, ὃς συνεχῆ μὲν αὐτῷ τὴν κατάφυσιν εἰς τὴν κερκίδα
<span class="lb" data-page="2.263" data-line="8" id="l2.263.8"></span>ποιεῖται, κατωτέρω δὲ τεταγμένος· ὥστε μέχρι τοῦ μέσου
<span class="lb" data-page="2.263" data-line="9" id="l2.263.9"></span>πολλάκις ὀλίγου δεῖν ἐκτείνεσθαι τῶν κατὰ τὴν κερκίδα μερῶν.
<span class="lb" data-page="2.263" data-line="10" id="l2.263.10"></span>εὔδηλον δ’, ὅτι τοῦ μὲν ἔνδον ταθέντος ἐπὶ τὸ πρηνὲς
<span class="lb" data-page="2.263" data-line="11" id="l2.263.11"></span>ἡ χεὶρ περιάγεται, τοῦ δ’ ἔξωθεν ἐπὶ τὸ ὕπτιον, ὃς
<span class="lb" data-page="2.263" data-line="12" id="l2.263.12"></span>ἐκπέφυκεν ἐκ τοῦ περὶ τὸ ἄρθρον ὑμενώδους συνδέσμου,.
<span class="lb" data-page="2.263" data-line="13" id="l2.263.13"></span>προσεφαπτόμενός τι καὶ τοῦ πήχεως. εἴρηνται δέ μοι
<span class="lb" data-page="2.263" data-line="14" id="l2.263.14"></span>πάντες οἱ κατὰ τὸν πῆχύν τε καὶ. τὴν κερκίδα μύες ἐν
<span class="lb" data-page="2.263" data-line="15" id="l2.263.15"></span>κύκλῳ.
</p>
          </article>

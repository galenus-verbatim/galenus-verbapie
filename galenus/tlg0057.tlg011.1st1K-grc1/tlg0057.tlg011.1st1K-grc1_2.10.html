<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:2.10">
<span class="pb page1" data-page="2.328" id="p2.328"></span>
<span class="milestone ed1page page1" data-n="1.136" data-unit="ed1page" id="ed1page.1.136"></span>
<span class="milestone ed2page page1" data-n="4.61" data-unit="ed2page" id="ed2page.4.61"></span>
            <p>
<span class="lb" data-page="2.328" data-line="13" id="l2.328.13"></span>Ἀλλὰ χρή σε, καθάπερ ἐπὶ τῆς χειρὸς
<span class="lb" data-page="2.328" data-line="14" id="l2.328.14"></span>ἐπεσκέψω τοὺς συνδέσμους τῶν ὀστῶν, οὕτω καὶ νῦν ἐπισκέψασθαι
<span class="lb" data-page="2.328" data-line="15" id="l2.328.15"></span>πασῶν τῶν γεγυμνωμένων διαρθρώσεων, πρώτης
<span class="lb" data-page="2.328" data-line="16" id="l2.328.16"></span>μὲν τῆς κατ’ ἰσχίον, ἐχούσης ἕνα μὲν ἐν κύκλῳ σύνδεσμον,
<span class="lb" data-page="2.328" data-line="17" id="l2.328.17"></span>ἁπάντων τῶν ἄρθρων κοινὸν, (οὐδὲν γάρ ἐστιν, ὅτῳ μὴ
<span class="pb" data-page="2.329" id="p2.329"></span>
<span class="lb" data-page="2.329" data-line="1" id="l2.329.1"></span>περιβέβληται τοιοῦτος σύνδεσμος,) ἕτερον δὲ τὸν διὰ τοῦ
<span class="lb" data-page="2.329" data-line="2" id="l2.329.2"></span>βάθους ἐν τῇ διαρθρώσει κατακεκρυμμένον, ὃς συνάπτει τὴν
<span class="lb" data-page="2.329" data-line="3" id="l2.329.3"></span>κεφαλὴν τοῦ μηροῦ τῇ κατ’ ἰσχίον κοιλότητι, πάνυ σκληρὸς
<span class="lb" data-page="2.329" data-line="4" id="l2.329.4"></span>ὢν, ὡς ἤδη δύνασθαι λέγεσθαι νεῦρον χονδρῶδες. καὶ μέντοι
<span class="lb" data-page="2.329" data-line="5" id="l2.329.5"></span>τοῦ περικειμένου κατὰ κύκλον ὅλῃ τῇ διαρθρώσει συνδέσμου
<span class="lb" data-page="2.329" data-line="6" id="l2.329.6"></span>κατασκέπτου τὰ μόρια πρὸς τὸ γινώσκειν, εἴτ’ ἐστὶν
<span class="lb" data-page="2.329" data-line="7" id="l2.329.7"></span>ὁμότονα πάντα κατὰ τὸ πάχος καὶ τὴν ῥώμην, εἴτε πλεονεκτικὰ
<span class="lb" data-page="2.329" data-line="8" id="l2.329.8"></span>τὰ ἕτερα τῶν ἑτέρων. οὕτω δὲ κᾀπὶ τῆς κατὰ γόνυ
<span class="lb" data-page="2.329" data-line="9" id="l2.329.9"></span>διαρθρώσεως ποιήσεις, καὶ προσέτι τῶν κατὰ τὸν πόδα,
<span class="lb" data-page="2.329" data-line="10" id="l2.329.10"></span><span class="milestone ed2page" data-n="4.62" data-unit="ed2page" id="ed2page.4.62"></span>διατείνων εἰς πᾶν μέρος ὁμοίως τὸν σύνδεσμον· εἰ γὰρ
<span class="lb" data-page="2.329" data-line="11" id="l2.329.11"></span>ἐάσῃς τὸ μέν τι μέρος αὐτοῦ συνδραμεῖν εἰς ἑαυτὸ, δ’
<span class="lb" data-page="2.329" data-line="12" id="l2.329.12"></span>ἔτι τείνων τοῖς σεαυτοῦ δακτύλοις πλατύνῃς, ἀῤῥωστότερόν
<span class="lb" data-page="2.329" data-line="13" id="l2.329.13"></span>σοι φανεῖται τὸ πλατυνθὲν τοῦ συνδραμόντος. ἐν μὲν οὖν
<span class="lb" data-page="2.329" data-line="14" id="l2.329.14"></span>ταύταις ταῖς διαρθρώσεσιν οὐδεμίαν εὑρήσεις μεγάλην ὑπεροχὴν
<span class="lb" data-page="2.329" data-line="15" id="l2.329.15"></span>τῶν μερῶν τοῦ περιέχοντος αὐτὰς συνδέσμου, κατὰ δὲ
<span class="lb" data-page="2.329" data-line="16" id="l2.329.16"></span>τὸν πόδα φανοῦνταί τινες, ὡς ἐροῦμεν. ἀλλ’ ἥ γε κατὰ
<span class="lb" data-page="2.329" data-line="17" id="l2.329.17"></span>γόνυ διάρθρωσις ἔχει καὶ ἄλλους συνδέσμους πλείονας, ἕνα
<span class="lb" data-page="2.329" data-line="18" id="l2.329.18"></span>μὲν τὸν διὰ τοῦ βάθους ἀνάλογον τῷ κατ’ ἰσχίον ἐν τῇ
<span class="lb" data-page="2.329" data-line="19" id="l2.329.19"></span>διαρθρώσει κατακεκρυμμένῳ· ἔστι δέ πως ἐν τοῖς κατὰ τὸν
<span class="pb" data-page="2.330" id="p2.330"></span>
<span class="lb" data-page="2.330" data-line="1" id="l2.330.1"></span>μηρὸν μέρεσι διφυής· ἑτέρους δὲ δύο ἐν τοῖς πλαγίοις, ὧν
<span class="lb" data-page="2.330" data-line="2" id="l2.330.2"></span>ὁ μὲν ἔξωθεν, οὗ καὶ ἔμπροσθεν ἐμνημόνευσα διηγούμενος
<span class="lb" data-page="2.330" data-line="3" id="l2.330.3"></span>τὸν παραλελειμμένον τοῖς ἀνατομικοῖς μῦν ἐν ἰγνύϊ, συνδεῖ
<span class="lb" data-page="2.330" data-line="4" id="l2.330.4"></span>πρὸς ἄλληλα τό τε τοῦ μηροῦ καὶ τὸ τῆς περόνης ὀστοῦν,
<span class="lb" data-page="2.330" data-line="5" id="l2.330.5"></span>καὶ ὑποβέβληται δ’ αὐτοῦ τὸ κάτω πέρας, τὸ πρὸς τῇ
<span class="lb" data-page="2.330" data-line="6" id="l2.330.6"></span>περόνῃ, τῇ κεφαλῇ τοῦ μυὸς, οὗ τὸν τένοντα τοῖς ἔξω
<span class="lb" data-page="2.330" data-line="7" id="l2.330.7"></span>μέρεσι τοῦ ταρσοῦ περιελιττόμενον ἐπὶ τὴν πρώτην διάρθρωσιν
<span class="lb" data-page="2.330" data-line="8" id="l2.330.8"></span>ἔφην ἀφικνεῖσθαι τοῦ μεγάλου δακτύλου· καὶ γάρ
<span class="lb" data-page="2.330" data-line="9" id="l2.330.9"></span>πως καὶ παράγεται μᾶλλον εἰς τὰ πρόσω μέρη τῆς περόνης,
<span class="lb" data-page="2.330" data-line="10" id="l2.330.10"></span>οὐκ ἀκριβῶς ἐν τοῖς πλαγίοις καταμένων. ὁ δὲ ἕτερος σύνδεσμος
<span class="lb" data-page="2.330" data-line="11" id="l2.330.11"></span>ὁ ἔνδον ἰσχνότερός τε τοῦδε καὶ μαλακώτερός ἐστιν,
<span class="lb" data-page="2.330" data-line="12" id="l2.330.12"></span>ἐκφυόμενος μὲν καὶ αὐτὸς ἐκ τοῦ κατ’ ἐκεῖνα τὰ μέρη κονδύλου
<span class="lb" data-page="2.330" data-line="13" id="l2.330.13"></span>τοῦ μηροῦ, καταφυόμενος δ’ οὐδ’ αὐτὸς εἰς τὰ πλάγια
<span class="lb" data-page="2.330" data-line="14" id="l2.330.14"></span>τῆς κνήμης, ἀλλ’, ὥσπερ καὶ ὁ ἕτερος ὁ ἔξωθεν, εἰς
<span class="lb" data-page="2.330" data-line="15" id="l2.330.15"></span>τὰ πρόσω μᾶλλον αὐτῆς ἀφικνούμενος. ἄλλοι δ’ εἰσὶ σύνδεσμοι
<span class="lb" data-page="2.330" data-line="16" id="l2.330.16"></span>κατὰ τὴν διάρθρωσιν χονδρώδεις, ἑκατέρᾳ κοιλότητι
<span class="lb" data-page="2.330" data-line="17" id="l2.330.17"></span>τῆς κνήμης κύκλῳ περιβεβλημένοι, συνερχόμενοι δ’ ἀλλήλοις
<span class="lb" data-page="2.330" data-line="18" id="l2.330.18"></span>εἰς ταὐτὸν ἐκείνῳ τῷ μέρει τῆς διαρθρώσεως, ἔνθα παράκεινται
<span class="lb" data-page="2.330" data-line="19" id="l2.330.19"></span>τῆς κνήμης αἱ κοιλότητες ἀλλήλαις, εὐρωστότερον ἕνα
<span class="pb" data-page="2.331" id="p2.331"></span>
<span class="lb" data-page="2.331" data-line="1" id="l2.331.1"></span>κατὰ τοῦτο ποιοῦσι σύνδεσμον χονδρώδη, καταφυόμενον μὲν
<span class="lb" data-page="2.331" data-line="2" id="l2.331.2"></span>εἰς τὸ μεταξὺ τῶν κονδύλων τοῦ μηροῦ, τέμνοντα δ’ ὅλην
<span class="lb" data-page="2.331" data-line="3" id="l2.331.3"></span>τὴν διάρθρωσιν δίχα· μέσος γὰρ ἔγκειται τῶν τῆς κνήμης
<span class="lb" data-page="2.331" data-line="4" id="l2.331.4"></span>κοιλοτήτων καὶ τῶν τοῦ μηροῦ κονδύλων· ἀποπίπτοντος δὲ
<span class="lb" data-page="2.331" data-line="5" id="l2.331.5"></span>αὐτοῦ τῷ χρόνῳ, κοῖλος ὁ μεταξὺ φαίνεται τόπος τῶν ἐπὶ
<span class="lb" data-page="2.331" data-line="6" id="l2.331.6"></span>τῆς κεφαλῆς τῆς κνήμης κοιλιῶν, καίτοι γ’ ὑψηλότερος ὢν,
<span class="lb" data-page="2.331" data-line="7" id="l2.331.7"></span>ἡνίκ’ ἔζη τὸ ζῶον. λοιποὺς δὲ τοὺς ἐν τῷ ποδὶ συνδέσμους
<span class="lb" data-page="2.331" data-line="8" id="l2.331.8"></span>ἐφεξῆς ἐπισκέψομαι, πρότερον δ’ ἀναμνησθεὶς ὧν ἀφεῖλες
<span class="lb" data-page="2.331" data-line="9" id="l2.331.9"></span>ἕνεκα τοῦ θεάσασθαι τοὺς τένοντας. ἔνιοι μὲν γὰρ αὐτῶν
<span class="lb" data-page="2.331" data-line="10" id="l2.331.10"></span>οὐδὲν βοηθοῦσι ταῖς διαρθρώσεσιν, ὅσοι καθ’ ἕν τι μόριον
<span class="lb" data-page="2.331" data-line="11" id="l2.331.11"></span>ὀστοῦ γεγόνασιν, ὥσπερ ὅ τε περιλαμβάνων τὴν ὀπίσω κεφαλὴν
<span class="lb" data-page="2.331" data-line="12" id="l2.331.12"></span>τὴν τοὺς δακτύλους κινοῦσαν τῶν τενόντων, ὅ τε
<span class="lb" data-page="2.331" data-line="13" id="l2.331.13"></span>τὸν τένοντα τὸν ὅλον τὸν πόδα σιμοῦντα, ὃν ἔφην παραπεφυκέναι
<span class="lb" data-page="2.331" data-line="14" id="l2.331.14"></span>τῷ πέρατι τῆς κνήμης· ἐν αὐτοῖς γὰρ τοῖς ὀστοῖς
<span class="lb" data-page="2.331" data-line="15" id="l2.331.15"></span>οἷς πεφύκασιν αἱ εἰρημέναι κεφαλαὶ τῶν τενόντων τοὺς
<span class="lb" data-page="2.331" data-line="16" id="l2.331.16"></span>συνδέσμους ἔχουσιν, οὐκ ἐξ ἑτέρου διήκοντας εἰς ἕτερον,
<span class="lb" data-page="2.331" data-line="17" id="l2.331.17"></span>ὥσπερ ὁ ἐπικείμενος αὐτῷ ἄνωθεν· οὗτος γὰρ ἐκ τοῦ τῆς
<span class="pb" data-page="2.332" id="p2.332"></span>
<span class="lb" data-page="2.332" data-line="1" id="l2.332.1"></span>κνήμης πέρατος εἰς τὴν πτέρναν διήκων ἅμα μὲν σφίγγει
<span class="lb" data-page="2.332" data-line="2" id="l2.332.2"></span>τοὺς ὑποβεβλημένους τένοντας, ἅμα δὲ καὶ τοῖς ὀστοῖς αὐτοῖς
<span class="lb" data-page="2.332" data-line="3" id="l2.332.3"></span>γίγνεται σύνδεσμος. οὕτως δὲ καὶ ὁ πρόσθιος σύνδεσμος,
<span class="lb" data-page="2.332" data-line="4" id="l2.332.4"></span>ὁ τὴν κνήμην τῇ περόνῃ συνάπτων, ἅμα τε ταῦτα
<span class="lb" data-page="2.332" data-line="5" id="l2.332.5"></span>πρὸς ἄλληλα συνδεῖ καὶ πρόβλημά ἐστι ταῖς ὑποκειμέναις
<span class="lb" data-page="2.332" data-line="6" id="l2.332.6"></span>κεφαλαῖς τῶν τενόντων, ὥσπερ γε καὶ ὁ κατὰ τὰ ἔξω μέρη
<span class="lb" data-page="2.332" data-line="7" id="l2.332.7"></span>προβεβλημένος τῶν κατὰ τοῦτο τενόντων οὐ μόνον ἐκείνους
<span class="lb" data-page="2.332" data-line="8" id="l2.332.8"></span>ἀσφαλῶς φρουρεῖν καὶ σφίγγειν πέφυκεν, ἀλλὰ καὶ τὴν
<span class="lb" data-page="2.332" data-line="9" id="l2.332.9"></span>περόνην μᾶλλον συνάπτειν τε καὶ συνδεῖν τῇ πτέρνῃ. τοὺς
<span class="lb" data-page="2.332" data-line="10" id="l2.332.10"></span>μὲν οὖν τοιούτους συνδέσμους κοινοὺς εἶναι συμβέβηκε τῶν
<span class="lb" data-page="2.332" data-line="11" id="l2.332.11"></span>ὀστῶν αὐτῶν, ἃ συνδοῦσι, καὶ τῶν ὑποβεβλημένων μυῶν,
<span class="lb" data-page="2.332" data-line="12" id="l2.332.12"></span>οὐ τὴν αὐτὴν ἑκατέροις παρέχοντας χρείαν, ἀλλὰ τὰ μὲν
<span class="lb" data-page="2.332" data-line="13" id="l2.332.13"></span>ὀστᾶ συνδοῦντας, οἷον πρόβλημά<span class="milestone ed2page" data-n="4.63" data-unit="ed2page" id="ed2page.4.63"></span> τι καὶ τεῖχος γιγνομένους
<span class="lb" data-page="2.332" data-line="14" id="l2.332.14"></span>τοῖς τένουσιν· ἑτέρους δ’ εὑρήσεις συνδέσμους αὐτῶν
<span class="lb" data-page="2.332" data-line="15" id="l2.332.15"></span>μόνων τῶν διαρθρώσεων ἰδίους, νευροχονδρωδεστέρους.
<span class="lb" data-page="2.332" data-line="16" id="l2.332.16"></span>εἴσῃ δὲ τούτους ἐν τῷ βάθει κατακεκρυμμένους, καί τινας
<span class="lb" data-page="2.332" data-line="17" id="l2.332.17"></span>ἄλλους ἔξωθεν ἐπιτεταμένους ὁμοίως τοῖς φρουροῦσι τοὺς
<span class="lb" data-page="2.332" data-line="18" id="l2.332.18"></span>τένοντας. ἔστι γοῦν τις ἐπιμήκης σύνδεσμος, οὐκ ἔτ’ ἰσχυρὸς,
<span class="lb" data-page="2.332" data-line="19" id="l2.332.19"></span>ἐκ μὲν τῆς αὐτῆς ῥίζης ἐκφυόμενος τῷ προσθίῳ συνδέσμῳ
<span class="pb" data-page="2.333" id="p2.333"></span>
<span class="lb" data-page="2.333" data-line="1" id="l2.333.1"></span>τῷ τῆς κνήμης μὲν ἐκπεφυκότι, καταφυομένῳ δ’ εἰς τὴν
<span class="lb" data-page="2.333" data-line="2" id="l2.333.2"></span>περόνην, οὐ μὴν συνάπτων γε καὶ αὐτὸς ὁμοίως ἐκείνῳ
<span class="lb" data-page="2.333" data-line="3" id="l2.333.3"></span>τὴν κνήμην τῇ περόνῃ. ταπεινότερος γὰρ αὐτὸς φέρεται
<span class="lb" data-page="2.333" data-line="4" id="l2.333.4"></span>πρός τε τὴν ἐκτὸς <span class="milestone ed1page" data-n="1.137" data-unit="ed1page" id="ed1page.1.137"></span>χώραν καὶ κάτω παρὰ τὴν προσθίαν
<span class="lb" data-page="2.333" data-line="5" id="l2.333.5"></span>ἐξοχὴν τοῦ ἀστραγάλου, κατακεκρυμμένος πως ὑπ’
<span class="lb" data-page="2.333" data-line="6" id="l2.333.6"></span>αὐτοῦ· καθήκει δ’ αὐτοῦ τὸ πέρας εἰς τὸ τῆς πτέρνης
<span class="lb" data-page="2.333" data-line="7" id="l2.333.7"></span>ὀστοῦν. τῆς δὲ ἀρχῆς τούτου τοῦ συνδέσμου σύνδεσμος
<span class="lb" data-page="2.333" data-line="8" id="l2.333.8"></span>ἕτερός ἐστιν ὑποκάτω τῶν κατὰ τοῦτο περάτων τῆς κνήμης
<span class="lb" data-page="2.333" data-line="9" id="l2.333.9"></span>ἐκφυόμενος, συνεχὴς τῷ τὴν διάρθρωσιν ὅλην περιέχοντι
<span class="lb" data-page="2.333" data-line="10" id="l2.333.10"></span>συνδέσμῳ. καθήκει αὐτοῦ τὸ πέρας οὐ μετὰ πολὺ τῆς ἐκφύσεως
<span class="lb" data-page="2.333" data-line="11" id="l2.333.11"></span>εὐθέως ὑπερβαῖνον τὴν διάρθρωσιν εἰς τὸ τῆς
<span class="lb" data-page="2.333" data-line="12" id="l2.333.12"></span>περόνης ὀστοῦν. ἐφεξῆς δὲ τούτῳ τῷ συνδέσμῳ κατὰ τὸ κάτω
<span class="lb" data-page="2.333" data-line="13" id="l2.333.13"></span>τῆς κνήμης σύνδεσμός ἐστι νευροχονδρώδης μᾶλλον, καθ’ ὃν
<span class="lb" data-page="2.333" data-line="14" id="l2.333.14"></span>ἡ κνήμη τῷ ἔνδον μέρει τοῦ ἀστραγάλου συμφύεται, κατ’
<span class="lb" data-page="2.333" data-line="15" id="l2.333.15"></span>ἐκεῖνα μάλιστα τὰ μέρη, καθ’ ἅπερ εἴληφεν αὐτό. ἕτερος
<span class="lb" data-page="2.333" data-line="16" id="l2.333.16"></span>δὲ ὁμοίως ἐκ τῶν ἔξω μερῶν τοῦ ἀστραγάλου συνάπτει τὴν
<span class="lb" data-page="2.333" data-line="17" id="l2.333.17"></span>περόνην αὐτῷ. καί τις ἄλλος τρίτος, κατ’ αὐτὴν τὴν ῥίζαν
<span class="lb" data-page="2.333" data-line="18" id="l2.333.18"></span>τοῦ κατὰ τὸν ἀστράγαλον αὐχένος ἐκφυόμενος, εἰς τὸ τῆς
<span class="lb" data-page="2.333" data-line="19" id="l2.333.19"></span>πτέρνης ὀστοῦν διήκει. καὶ τέταρτος ἄλλος ἐν τοῖς πρόσω
<span class="pb" data-page="2.334" id="p2.334"></span>
<span class="lb" data-page="2.334" data-line="1" id="l2.334.1"></span>μέρεσι τὴν κεφαλὴν αὐτοῦ συνάπτει πρὸς τὸ σκαφοειδές.
<span class="lb" data-page="2.334" data-line="2" id="l2.334.2"></span>οὗτοι πάντες οἱ τέτταρες σύνδεσμοι τὸν ἀστράγαλον τοῖς
<span class="lb" data-page="2.334" data-line="3" id="l2.334.3"></span>περικειμένοις συνδέσμοις συνδοῦσιν, ὡς εἴρηται, νευροχονδρώδεις
<span class="lb" data-page="2.334" data-line="4" id="l2.334.4"></span>ἱκανῶς ὄντες, ἀναλογίαν τὴν αὐτὴν ἔχοντες τοῖς
<span class="lb" data-page="2.334" data-line="5" id="l2.334.5"></span>τὴν κατ’ ἰσχίον τε καὶ γόνυ διάρθρωσιν ἐν τῷ βάθει
<span class="lb" data-page="2.334" data-line="6" id="l2.334.6"></span>συνάπτουσιν. οὕτω γοῦν καὶ κατὰ τὸν πόδα τέτρασιν ὀστοῖς
<span class="lb" data-page="2.334" data-line="7" id="l2.334.7"></span>διαρθρουμένου τοῦ ἀστραγάλου, πρὸς ἕκαστον αὐτῶν διὰ
<span class="lb" data-page="2.334" data-line="8" id="l2.334.8"></span>βάθους ὁ νευροχονδρώδης γέγονε σύνδεσμος, ἔξωθεν μὲν
<span class="lb" data-page="2.334" data-line="9" id="l2.334.9"></span>πρὸς τὴν περόνην, ἔσωθεν δὲ πρὸς τὴν κνήμην, ἐν δὲ τοῖς
<span class="lb" data-page="2.334" data-line="10" id="l2.334.10"></span>κάτω πρὸς τὴν πτέρναν, ὥσπερ γε καὶ τοῖς πρόσω μέρεσι
<span class="lb" data-page="2.334" data-line="11" id="l2.334.11"></span>πρὸς τὸ σκαφοειδές. ὥσπερ δὲ ἐν τῇ χειρὶ περιλαμβάνεται
<span class="lb" data-page="2.334" data-line="12" id="l2.334.12"></span>πάντα τὰ κατὰ τὸν καρπὸν ὀστᾶ συνδέσμῳ ῥωμαλέῳ, κατὰ
<span class="lb" data-page="2.334" data-line="13" id="l2.334.13"></span>τὸν αὐτὸν τρόπον καὶ μᾶλλον ἔτι πάντα περιείληφε τὰ
<span class="lb" data-page="2.334" data-line="14" id="l2.334.14"></span>κατὰ τὸν ταρσὸν ὀστᾶ σύνδεσμος ἰσχυρὸς ἐν τοῖς κάτω τοῦ
<span class="lb" data-page="2.334" data-line="15" id="l2.334.15"></span>ποδός· ἔνια δ’ αὐτῶν καὶ δι’ ἄλλων τινῶν μικρῶν μὲν
<span class="lb" data-page="2.334" data-line="16" id="l2.334.16"></span>συμφύσεων, ἀλλ’ ἰσχυρῶν ἑνοῦται πρὸς ἄλληλα.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:2.11">
<span class="pb page1" data-page="2.334" id="p2.334"></span>
<span class="milestone ed1page page1" data-n="1.137" data-unit="ed1page" id="ed1page.1.137"></span>
<span class="milestone ed2page page1" data-n="4.63" data-unit="ed2page" id="ed2page.4.63"></span>
            <p>
<span class="lb" data-page="2.334" data-line="17" id="l2.334.17"></span>Κατάλοιπον δ’ ἂν εἴη περὶ τῆς τῶν ὀνύχων
<span class="lb" data-page="2.334" data-line="18" id="l2.334.18"></span>φύσεως εἰπεῖν λόγον διττὸν, ἕνα μὲν κοινὸν ἁπάντων
<span class="pb" data-page="2.335" id="p2.335"></span>
<span class="lb" data-page="2.335" data-line="1" id="l2.335.1"></span>τῶν ὁμοιομερῶν σωμάτων, ἕτερον δὲ τῶν ὀνύχων ἴδιον.
<span class="lb" data-page="2.335" data-line="2" id="l2.335.2"></span>οἴονται γὰρ αὐτὰ ἔνιοι, κραθέντων ἀλλήλοις ὀστοῦ καὶ νεύρου
<span class="lb" data-page="2.335" data-line="3" id="l2.335.3"></span>καὶ δέρματος, γεγονέναι· τινὲς δὲ αὐτοῖς καὶ τὴν σάρκα
<span class="lb" data-page="2.335" data-line="4" id="l2.335.4"></span>προστιθέασιν. ὅτι μὲν οὖν συμπεφύκασι τοῖς εἰρημένοις
<span class="lb" data-page="2.335" data-line="5" id="l2.335.5"></span>ἅπασιν οἱ ὄνυχες, ἐναργῶς φαίνεται· τὴν δ’ οὐσίαν οὐδαμῶς
<span class="lb" data-page="2.335" data-line="6" id="l2.335.6"></span>ἐστιν ἰδεῖν ἐκ τούτων αὐτοῖς γεγενημένην, ἀλλ’ ἕκαστον
<span class="lb" data-page="2.335" data-line="7" id="l2.335.7"></span>τῶν ὁμοιομερῶν σωμάτων ἐκ τῆς ὑποβεβλημένης ὕλης τῷ
<span class="lb" data-page="2.335" data-line="8" id="l2.335.8"></span>ζώῳ διαπλαττόμενον πρὸς τῆς φύσεως ἐγένετο τοιοῦτο, οἶόν
<span class="lb" data-page="2.335" data-line="9" id="l2.335.9"></span>πέρ ἐστιν, καὶ οὔτ’ ἐκ τοῦ βραχίονος ὁ πῆχυς ἔχει τὴν
<span class="lb" data-page="2.335" data-line="10" id="l2.335.10"></span>γένεσιν, ὡς ἐξ ἐγκεφάλου τὸ νεῦρον, οὔτ’ ἐκ τοῦ πήχεως
<span class="lb" data-page="2.335" data-line="11" id="l2.335.11"></span>ὁ καρπὸς, οὔτ’ ἐκ τούτου τὰ τῶν δακτύλων ὀστᾶ. διαφέρει
<span class="lb" data-page="2.335" data-line="12" id="l2.335.12"></span>γὰρ οὐ σμικρῷ τὸ συμπεφυκέναι τινὶ τοῦ τὴν ἔκφυσιν
<span class="lb" data-page="2.335" data-line="13" id="l2.335.13"></span>ἐξ ἐκείνου ποιεῖσθαι, καθάπερ ἐκ τῶν πρέμνων οἱ
<span class="lb" data-page="2.335" data-line="14" id="l2.335.14"></span>κλάδοι, <span class="milestone ed2page" data-n="4.64" data-unit="ed2page" id="ed2page.4.64"></span>κᾀκ τούτων οἱ ἀκρέμονες, οἵῳ περ τρόπῳ καὶ
<span class="lb" data-page="2.335" data-line="15" id="l2.335.15"></span>τὰς ἀρτηρίας καὶ τὰς φλέβας ὁρῶμεν ἐσχισμένας· ὁμοειδὲς
<span class="lb" data-page="2.335" data-line="16" id="l2.335.16"></span>γὰρ εἶναι δεῖ τὸ φυόμενον ἔκ τινος, ὡς ἂν ἀποβλάστημά
<span class="lb" data-page="2.335" data-line="17" id="l2.335.17"></span>τι τῆς οὐσίας ὑπάρχον αὐτοῦ. τοιοῦτο μὲν οὖν ἀποβλάστημα
<span class="lb" data-page="2.335" data-line="18" id="l2.335.18"></span>τὰ νεῦρα φαίνεται τῆς κατὰ τὸν ἐγκέφαλον οὐσίας·
<span class="lb" data-page="2.335" data-line="19" id="l2.335.19"></span>ὁ δ’ ὄνυξ οὐ τοιοῦτο τῆς ἐσχάτης σκυταλίδος ἀποβλάστημά
<span class="pb" data-page="2.336" id="p2.336"></span>
<span class="lb" data-page="2.336" data-line="1" id="l2.336.1"></span>ἐστιν, ἀλλ’ ἕτερον εἶδος οὐσίας, ὡς ἐν οἰκίᾳ λίθου, κεραμίδος
<span class="lb" data-page="2.336" data-line="2" id="l2.336.2"></span>καὶ πλίνθου. παραπλήσιος γὰρ ὁ τρόπος ἐστὶ τῆς
<span class="lb" data-page="2.336" data-line="3" id="l2.336.3"></span>τοῦ ζώου συστάσεως ταῖς τῶν ἐκτὸς ἁπάντων, ὅσα δημιουργοῦσιν
<span class="lb" data-page="2.336" data-line="4" id="l2.336.4"></span>ἄνθρωποι, συνάγοντες οὐσίας διαφερούσας ἐς ταὐτόν.
<span class="lb" data-page="2.336" data-line="5" id="l2.336.5"></span>συνάπτουσι μὲν γὰρ αὐτὰς πρὸς ἀλλήλας ἓν ὅλον ποιοῦντες,
<span class="lb" data-page="2.336" data-line="6" id="l2.336.6"></span>ὅ περ ἂν ἐξ αὐτῶν διαπλάττωσιν, οὐ μὴν ἐκφύεταί γε
<span class="lb" data-page="2.336" data-line="7" id="l2.336.7"></span>πλίνθος ἐκ κεραμίδος ἢ λίθου· τῆς δὲ ἑνώσεως αὐτοῦ
<span class="lb" data-page="2.336" data-line="8" id="l2.336.8"></span>εὑρημέναι τινές εἰσιν οὐσίαι, πηλὸς, καὶ κόλλα, καὶ ἧλοι,
<span class="lb" data-page="2.336" data-line="9" id="l2.336.9"></span>καὶ πάτταλοι, καὶ σχοινία· καί ποτε καὶ τῆς συνθέσεως
<span class="lb" data-page="2.336" data-line="10" id="l2.336.10"></span>μόνης ὁ τρόπος, ὡς ἐπὶ τῶν ἐγγομφουμένων. ὅμοια δὲ τούτοις
<span class="lb" data-page="2.336" data-line="11" id="l2.336.11"></span>εἰσὶ τὰ τῆς φύσεως ἔργα· τὰ μὲν γὰρ ἐγγομφοῖ, καθάπερ
<span class="lb" data-page="2.336" data-line="12" id="l2.336.12"></span>τοὺς ὀδόντας εἰς τὰ φάτνια, τὰ δὲ γιγγλυμοειδῶς
<span class="lb" data-page="2.336" data-line="13" id="l2.336.13"></span>συντίθησιν, ὡς τὰ κατὰ τὰς ῥαφὰς ὀστᾶ τῆς κεφαλῆς, τὰ
<span class="lb" data-page="2.336" data-line="14" id="l2.336.14"></span>δ’ ὡς κόλλῃ συνάπτει, τὰ διὰ χόνδρου συμφυόμενα, τὰ δ’ ὡς
<span class="lb" data-page="2.336" data-line="15" id="l2.336.15"></span>πηλῷ, τὰ διὰ σαρκὸς, τὰ δ’ ὡς σχοινίῳ, τὰ διὰ συνδέσμου.
<span class="lb" data-page="2.336" data-line="16" id="l2.336.16"></span>κατὰ τὸν αὐτὸν δὴ τρόπον καὶ τοὺς ὄνυχας ἥνωσε διὰ συνδέσμου
<span class="lb" data-page="2.336" data-line="17" id="l2.336.17"></span>τινὸς τῷ πέρατι τῆς ἐσχάτης φάλαγγος· διὰ συμφύσεως δὲ
<span class="pb" data-page="2.337" id="p2.337"></span>
<span class="lb" data-page="2.337" data-line="1" id="l2.337.1"></span>τῇ σαρκὶ καὶ τῷ δέρματι, τὴν μὲν ὑποστορέσασα δι’ ὅλου,
<span class="lb" data-page="2.337" data-line="2" id="l2.337.2"></span>τὸ δ’ ἔξωθεν ἁπάσῃ τῇ ῥίζῃ περιφύουσα. περαίνει δ’ εἰς
<span class="lb" data-page="2.337" data-line="3" id="l2.337.3"></span>τὴν ῥίζαν αὐτὴν οὐ νεῦρον μόνον, ἀλλὰ καὶ ἀρτηρία καὶ
<span class="lb" data-page="2.337" data-line="4" id="l2.337.4"></span>φλὲψ, ἐξ ὧν αἴσθησίν τε καὶ ζωὴν καὶ τροφὴν ἔχουσι τοῖς
<span class="lb" data-page="2.337" data-line="5" id="l2.337.5"></span>ἄλλοις ὁμοίως, ὧν οὐδὲν οὔτε ἐκ κράσεως ἐγένετο τῶν τριῶν
<span class="lb" data-page="2.337" data-line="6" id="l2.337.6"></span>τούτων ἀγγείων, οὔτε πολὺ μᾶλλον ἐκ πλοκῆς, ὡς Ἐρασίστρατος
<span class="lb" data-page="2.337" data-line="7" id="l2.337.7"></span>ὑπελάμβανε, παρὰ τὸ φαινόμενον ἐναργῶς ἀποφαινόμενος·
<span class="lb" data-page="2.337" data-line="8" id="l2.337.8"></span>ἕτερον γὰρ τὸ σῶμα αὐτὸ τῶν ὀργάνων ἑκάστου
<span class="lb" data-page="2.337" data-line="9" id="l2.337.9"></span>φαίνεται τῆς τῶν τριῶν οὐσίας, ὡς κᾀν τῷ τρίτῳ περὶ
<span class="lb" data-page="2.337" data-line="10" id="l2.337.10"></span>τῆς Ἱπποκράτους ἀνατομῆς ἐδείκνυον. ἡ γοῦν γαστὴρ καὶ
<span class="lb" data-page="2.337" data-line="11" id="l2.337.11"></span>ἡ κύστις καὶ ἡ μήτρα, τοιοῦτον ὑπὸ τῆς φύσεως ἕκαστον
<span class="lb" data-page="2.337" data-line="12" id="l2.337.12"></span>αὐτῶν γενόμενον, οἷόν περ φαίνεται, τὸ νεῦρον μὲν ἔχει,
<span class="lb" data-page="2.337" data-line="13" id="l2.337.13"></span>ἵν’ αἴσθησις γένηται, ἵνα δὲ τρέφηται καὶ ζῇ, τὴν φλέβα
<span class="lb" data-page="2.337" data-line="14" id="l2.337.14"></span>καὶ ἀρτηρίαν, καὶ πάντα ταῦτα σαφῶς εἰς ἑαυτὰ διασπειρόμενα,
<span class="lb" data-page="2.337" data-line="15" id="l2.337.15"></span>καθάπερ εἰς τοὺς κήπους οἱ ὀχετοί. κατὰ δὲ τοὺς
<span class="lb" data-page="2.337" data-line="16" id="l2.337.16"></span>ὄνυχας οὐ διασπείρεται ταῦτα, διότι καθ’ ὑπόφυσιν
<span class="lb" data-page="2.337" data-line="17" id="l2.337.17"></span>αὔξονται, καθάπερ αἱ τρίχες· ἄμεινον γὰρ ἦν καὶ τούτους,
<span class="pb" data-page="2.338" id="p2.338"></span>
<span class="lb" data-page="2.338" data-line="1" id="l2.338.1"></span>ὥσπερ καὶ τὰς τρίχας, ἀεὶ νέους γίνεσθαι, καὶ μηδέποτε παύεσθαι
<span class="lb" data-page="2.338" data-line="2" id="l2.338.2"></span>τὴν αὔξησιν αὐτῶν ἐκτριβομένων. ἕτερον οὖν τι γένος
<span class="lb" data-page="2.338" data-line="3" id="l2.338.3"></span>οὐσίας ὄντες οἱ ὄνυχες, ἀρτηρίᾳ μὲν καὶ φλεβὶ καὶ νεύρῳ
<span class="lb" data-page="2.338" data-line="4" id="l2.338.4"></span>κατὰ τὴν ῥίζαν ἐζεύχθησαν αἰσθήσεως ἕνεκα καὶ ζωῆς
<span class="lb" data-page="2.338" data-line="5" id="l2.338.5"></span>καὶ τροφῆς, τῷ δ’ ὀστῷ καὶ δέρματι συνήφθησαν, ὅπως
<span class="lb" data-page="2.338" data-line="6" id="l2.338.6"></span>μὴ κατακρέμωνται· μέρος γὰρ ἐχρῆν εἶναι καὶ τούτους
<span class="lb" data-page="2.338" data-line="7" id="l2.338.7"></span>ὅλῳ τῷ ζώῳ συμφυὲς, ὥσπερ καὶ τἄλλα. εἰ δὲ, ὅτι νεύρου
<span class="lb" data-page="2.338" data-line="8" id="l2.338.8"></span>μέν εἰσι καὶ δέρματος σκληρότεροι, μαλακώτεροι δ’ ὀστοῦ,
<span class="lb" data-page="2.338" data-line="9" id="l2.338.9"></span>διὰ τοῦτο ἐκ τῆς τούτων οὐσίας αὐτοὺς κεκρᾶσθαι λέγουσιν,
<span class="lb" data-page="2.338" data-line="10" id="l2.338.10"></span>ὥρα καὶ τἄλλα αὐτοὺς λέγειν οὕτω γεγονέναι
<span class="lb" data-page="2.338" data-line="11" id="l2.338.11"></span>πάντα, χόνδρον μὲν ἐξ ὀστοῦ καὶ συνδέσμου κραθέντων,
<span class="lb" data-page="2.338" data-line="12" id="l2.338.12"></span>σύνδεσμον δὲ ἐκ χόνδρου καὶ νεύρου, τὸ νεῦρον δ’ αὐτὸ
<span class="lb" data-page="2.338" data-line="13" id="l2.338.13"></span>πάλιν ἐξ ἐγκεφάλου τε καὶ συνδέσμου. μέσον γὰρ καὶ
<span class="lb" data-page="2.338" data-line="14" id="l2.338.14"></span>τοῦτό ἐστι τῆς ἑκατέρας συστάσεως, οὐ τῷ κραθῆναι τὸν
<span class="lb" data-page="2.338" data-line="15" id="l2.338.15"></span>ἐγκέφαλον συνδέσμῳ τοιοῦτον γενόμενον, ἀλλὰ τῷ πιληθῆναι
<span class="lb" data-page="2.338" data-line="16" id="l2.338.16"></span>μόνον. καὶ γὰρ καὶ ὁ κρύσταλλος ἐξ ὕδατος τῇ
<span class="lb" data-page="2.338" data-line="17" id="l2.338.17"></span>ψύξει πιληθέντος ἐγένετο. λεγέτωσαν οὖν καὶ τοῦτον ἐξ
<span class="lb" data-page="2.338" data-line="18" id="l2.338.18"></span>ὕδατος καὶ λίθου δι’ ὅλων ἀλλήλοις κραθέντων, εἴπερ
<span class="pb" data-page="2.339" id="p2.339"></span>
<span class="lb" data-page="2.339" data-line="1" id="l2.339.1"></span>ἅπαντα τὰ μεταξὺ δύο σωμάτων, μὴ τούτων τὴν χρείαν
<span class="lb" data-page="2.339" data-line="2" id="l2.339.2"></span>ἢ τὴν σύστασιν ἔχοντα, κραθέντων ἐκείνων γεγονέναι
<span class="lb" data-page="2.339" data-line="3" id="l2.339.3"></span>νομίζουσιν.
</p>
          </article>

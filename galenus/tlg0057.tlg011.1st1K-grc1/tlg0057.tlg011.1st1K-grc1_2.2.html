<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:2.2">
<span class="pb page1" data-page="2.283" id="p2.283"></span>
<span class="milestone ed1page page1" data-n="1.129" data-unit="ed1page" id="ed1page.1.129"></span>
<span class="milestone ed2page page1" data-n="4.47" data-unit="ed2page" id="ed2page.4.47"></span>
            <p>
<span class="lb" data-page="2.283" data-line="7" id="l2.283.7"></span>Διὰ τοῦτ’ οὖν κᾀγὼ Μαρῖνον γράψαντα
<span class="lb" data-page="2.283" data-line="8" id="l2.283.8"></span>τὰς ἀνατομικὰς ἐγχειρήσεις ἐπαινῶ, γράφειν τ’ αὐτὸς ἑτέρας
<span class="lb" data-page="2.283" data-line="9" id="l2.283.9"></span>ἠναγκάσθην, ἐκείνας ὁρῶν ἐλλιπεῖς τε ἅμα καὶ ἀσαφεῖς,
<span class="lb" data-page="2.283" data-line="10" id="l2.283.10"></span>ἔτι δὲ μᾶλλον, ἐπειδὴ μὴ δοκοῦσι τὸ χρησιμώτατον τῆς
<span class="lb" data-page="2.283" data-line="11" id="l2.283.11"></span>τέχνης παντάπασιν ἐναργῶς μετακεχειρίσθαι σχεδὸν ἅπαντες
<span class="lb" data-page="2.283" data-line="12" id="l2.283.12"></span>οἱ ἀνατομικοί. τί γὰρ ἂν εἴη χρησιμώτερον ἰατρῷ πρός τε
<span class="lb" data-page="2.283" data-line="13" id="l2.283.13"></span>τὰ κατὰ πόλεμον τραύματα, καὶ βελῶν ἐξαιρέσεις, ἐκκοπάς
<span class="lb" data-page="2.283" data-line="14" id="l2.283.14"></span>τε ὀστῶν, ἐξαρθρήματά τε καὶ κατάγματα μεθ’ ἕλκους γιγνόμενα,
<span class="lb" data-page="2.283" data-line="15" id="l2.283.15"></span>καὶ συρίγγων καὶ κόλπων καὶ ἀποστημάτων τομὰς,
<span class="lb" data-page="2.283" data-line="16" id="l2.283.16"></span>ὅσα τε ἄλλα τοιαῦτα, τοῦ γιγνώσκειν ἀκριβῶς ἅπαντα
<span class="lb" data-page="2.283" data-line="17" id="l2.283.17"></span>μὲν τὰ μόρια τῶν τε χειρῶν καὶ τῶν σκελῶν, ἅπαντα δὲ τὰ
<span class="pb" data-page="2.284" id="p2.284"></span>
<span class="lb" data-page="2.284" data-line="1" id="l2.284.1"></span>ἐκτὸς μᾶλλον, ἤπερ τὰ ἔνδον, ὠμοπλατῶν καὶ μεταφρένου,
<span class="lb" data-page="2.284" data-line="2" id="l2.284.2"></span>καὶ στήθους, καὶ πλευρῶν, ὑπογαστρίου τε καὶ τραχήλου, καὶ
<span class="lb" data-page="2.284" data-line="3" id="l2.284.3"></span>κεφαλῆς. ἐξαιρεῖν τε γὰρ ἐκ τούτων ἀναγκαζόμεθα βέλη, τὰ
<span class="lb" data-page="2.284" data-line="4" id="l2.284.4"></span>μὲν ἐπιτέμνοντές τινα τῶν συνεχῶν, τὰ δὲ δὴ ἐκτέμνοντες, τὰ
<span class="lb" data-page="2.284" data-line="5" id="l2.284.5"></span>δὲ δὴ ἐκβάλλοντες, ἔν τε ταῖς σηπεδόσι, καὶ τοῖς ἀποστήμασι,
<span class="lb" data-page="2.284" data-line="6" id="l2.284.6"></span>καὶ ταῖς τῶν κόλπων χειρουργίαις· ἐπί τε τῶν ὀστῶν ταῖς
<span class="lb" data-page="2.284" data-line="7" id="l2.284.7"></span>ἐκκοπαῖς ἤ τι περιτέμνειν ἀναγκαζόμεθα τῶν μορίων, ἢ
<span class="lb" data-page="2.284" data-line="8" id="l2.284.8"></span>ἀνατέμνειν· ἐν οἶς εἰ μήτις εἰδείη, ποῦ μὲν ἐπίκαιρον τέτακται
<span class="lb" data-page="2.284" data-line="9" id="l2.284.9"></span>νεῦρον ἢ μῦς, ποῦ δ’ ἀρτηρία ἢ φλὲψ μεγάλη,
<span class="lb" data-page="2.284" data-line="10" id="l2.284.10"></span>ποτὲ μὲν θανάτου μᾶλλον, ἢ σωτηρίας αἴτιος ἔσται τοῖς
<span class="lb" data-page="2.284" data-line="11" id="l2.284.11"></span>ἀνθρώποις, ἔστιν ὅτε δ’ αὐτὸς ἀναπήρους αὐτοὺς ἐργάσεται.
<span class="lb" data-page="2.284" data-line="12" id="l2.284.12"></span>τὸ δὲ τοὺς μῦς τῆς γλώττης ἐπίστασθαι, πόσοι τέ εἰσι
<span class="lb" data-page="2.284" data-line="13" id="l2.284.13"></span>τὸν ἀριθμὸν, ποῖοί τε τὴν ἰδέαν, ἐκ περιουσίας μὲν ἂν εἴη
<span class="lb" data-page="2.284" data-line="14" id="l2.284.14"></span>χρήσιμον, οὐ μὴν ὡς πρῶτόν γε, οὐδ’ ὡς ἀναγκαῖον. ἐκ
<span class="lb" data-page="2.284" data-line="15" id="l2.284.15"></span>περιουσίας δὲ λέγω, διότι καὶ τὰ τοιαῦτα τῶν σοφιστῶν
<span class="lb" data-page="2.284" data-line="16" id="l2.284.16"></span>ἕνεκ’ ἀναγκαζόμεθα πολυπραγμονεῖν, οὐκ <span class="milestone ed2page" data-n="4.48" data-unit="ed2page" id="ed2page.4.48"></span>ἀρκουμένων
<span class="lb" data-page="2.284" data-line="17" id="l2.284.17"></span>ἐν τοῖς χρησίμοις μόνον ἐγνωκέναι τῆς φύσεως τὴν τέχνην,
<span class="lb" data-page="2.284" data-line="18" id="l2.284.18"></span>ἀλλὰ προβαλλόντων ἑκάστοτε, τίνος ἕνεκα τουτὶ γέγονε τὸ
<span class="pb" data-page="2.285" id="p2.285"></span>
<span class="lb" data-page="2.285" data-line="1" id="l2.285.1"></span>μόριον, ἢ τοιοῦτο, ἢ τηλικοῦτο. εὐγνώμονι δὲ ἀνθρώπῳ
<span class="lb" data-page="2.285" data-line="2" id="l2.285.2"></span>τὴν τέχνην τῆς φύσεως ἐνῆν αὐτάρκως κατανοῆσαι καὶ
<span class="lb" data-page="2.285" data-line="3" id="l2.285.3"></span>δι’ ἑνὸς ἢ δυοῖν ἀκριβῶς ἀνατμηθέντων, ἐν οἷς τό τε
<span class="lb" data-page="2.285" data-line="4" id="l2.285.4"></span>κατὰ τὴν ἰατρικὴν τέχνην χρήσιμον πάμπολυ, κατά τε τό
<span class="lb" data-page="2.285" data-line="5" id="l2.285.5"></span>πάρεργον ἡ σοφία τῆς φύσεως καταφανὴς γίνεται. ὡς μάλιστα
<span class="lb" data-page="2.285" data-line="6" id="l2.285.6"></span>δέ μοι πάντων ἔξεστι λέγειν, ἄχρηστ’ εἶναι τὰ τοιαῦτα
<span class="lb" data-page="2.285" data-line="7" id="l2.285.7"></span>τῆς ἀνατομῆς εἰς ἰάσεις τε καὶ διαγνώσεις παθῶν καὶ
<span class="lb" data-page="2.285" data-line="8" id="l2.285.8"></span>προγνώσεις, ἐκπεφευγότας τὰς τῶν πανούργων σοφιστῶν ἀντιλήψεις;
<span class="lb" data-page="2.285" data-line="9" id="l2.285.9"></span>οἳ παρέντες ἐξετάζειν τὸν λόγον ἐπὶ τοὺς εἰπόντας
<span class="lb" data-page="2.285" data-line="10" id="l2.285.10"></span>αὐτὸν τρέπονται, διὰ τοῦτο φάσκοντες ἀχρηστίαν αὐτοὺς
<span class="lb" data-page="2.285" data-line="11" id="l2.285.11"></span>κατηγορεῖν τῶν τοιούτων θεωρημάτων, ὅτι μὴ γινώσκουσιν
<span class="lb" data-page="2.285" data-line="12" id="l2.285.12"></span>αὐτά. καὶ διὰ τούτους οὖν ἐγὼ σὺν τῷ χρησίμῳ τῆς ἀνατομῆς
<span class="lb" data-page="2.285" data-line="13" id="l2.285.13"></span>ἐξειργασάμην τὸ περιττὸν, ὅπως μηδ’ ἐκ τῆς τοῦ
<span class="lb" data-page="2.285" data-line="14" id="l2.285.14"></span>κατηγοροῦντος ἀγνοίας οἱ σοφισταὶ τὴν εὐπορίαν τῆς ἀντιλογίας
<span class="lb" data-page="2.285" data-line="15" id="l2.285.15"></span>πορίζοιντο. τουτὶ μὲν οὖν αὐτοῖς αὐτάρκως ἐπεδειξάμην
<span class="lb" data-page="2.285" data-line="16" id="l2.285.16"></span>διὰ τῆς περὶ χρείας μορίων πραγματείας. ἐροῦμεν
<span class="lb" data-page="2.285" data-line="17" id="l2.285.17"></span>δὲ καὶ νῦν οὐδὲν ἧττον ἀνατομικὰς ἐγχειρήσεις ἁπάντων
<span class="pb" data-page="2.286" id="p2.286"></span>
<span class="lb" data-page="2.286" data-line="1" id="l2.286.1"></span>τῶν μορίων τοῦ σώματος. ἀλλ’ ἡμεῖς μὲν, ὥσπερ τοῦτο
<span class="lb" data-page="2.286" data-line="2" id="l2.286.2"></span>πράττομεν, οὕτω καὶ τὴν ἀξίαν ἑκάστου τῶν θεωρημάτων
<span class="lb" data-page="2.286" data-line="3" id="l2.286.3"></span>διαιρούμεθα, καὶ τὸ χρήσιμον ἐπιδείκνυμεν. ἄλλη μὲν γὰρ
<span class="lb" data-page="2.286" data-line="4" id="l2.286.4"></span>ἀνδρὶ φυσικῷ χρεία τῆς ἀνατομικῆς ἐστι θεωρίας, αὐτὴν δι’
<span class="lb" data-page="2.286" data-line="5" id="l2.286.5"></span>ἑαυτὴν ἀγαπῶντι τὴν ἐπιστήμην· ἄλλη δὲ τῷ μὴ δι’ ἑαυτὴν,
<span class="lb" data-page="2.286" data-line="6" id="l2.286.6"></span>ἀλλ’ ἵνα ἐπιδείξῃ μηδὲν εἰκῆ γεγονὸς ὑπὸ τῆς φύσεως·
<span class="lb" data-page="2.286" data-line="7" id="l2.286.7"></span>ἄλλη δὲ τῷ πρὸς ἐνεργείας τινὸς γνῶσιν, ἤτοι
<span class="lb" data-page="2.286" data-line="8" id="l2.286.8"></span>φυσικῆς, ἢ ψυχικῆς, ἐξ ἀνατομῆς ποριζομένῳ λήμματα· καὶ
<span class="lb" data-page="2.286" data-line="9" id="l2.286.9"></span>πρὸς τούτοις ἄλλη τῷ σκόλοπας ἢ βελῶν ἀκίδας ἐξαιρήσειν
<span class="lb" data-page="2.286" data-line="10" id="l2.286.10"></span>μέλλοντι καλῶς ἢ ἐκκόπτειν τι προσηκόντως, ὥστ’
<span class="lb" data-page="2.286" data-line="11" id="l2.286.11"></span>οὖν ἢ κόλπους, ἢ σύριγγας, ἢ ἀποστήματα χειρουργήσειν
<span class="lb" data-page="2.286" data-line="12" id="l2.286.12"></span>ὀρθῶς. ταῦτα γὰρ, ὡς ἔφην, εἰσὶν ἀναγκαιότατα, καὶ χρὴ
<span class="lb" data-page="2.286" data-line="13" id="l2.286.13"></span>μάλιστα ἠσκῆσθαι περὶ αὐτὰ τὸν ἄριστον ἰατρόν· ἐφεξῆς
<span class="lb" data-page="2.286" data-line="14" id="l2.286.14"></span>δὲ ἐν ταῖς τῶν κατὰ βάθους σπλάγχνων ἐνεργείαις, εἶθ’
<span class="lb" data-page="2.286" data-line="15" id="l2.286.15"></span>ἑξῆς περὶ τῆς τῶν χρειῶν, ὅσαι διαφέρουσι τοῖς ἰατροῖς εἰς
<span class="lb" data-page="2.286" data-line="16" id="l2.286.16"></span>τὴν τῶν παθῶν διάγνωσιν. ἔνιαι γὰρ οὐκ ἰατροῖς, ἀλλὰ φιλοσόφοις
<span class="lb" data-page="2.286" data-line="17" id="l2.286.17"></span>εἰσὶ χρησιμώτεραι κατὰ διττὸν, ὡς εἴρηται, τρόπον,
<span class="pb" data-page="2.287" id="p2.287"></span>
<span class="lb" data-page="2.287" data-line="1" id="l2.287.1"></span>ἢ ψιλῆς τῆς θεωρίας ἕνεκεν, ἢ τοῦ διδάξαι τὴν τέχνην τῆς
<span class="lb" data-page="2.287" data-line="2" id="l2.287.2"></span>φύσεως ἐν ἅπαντι τῷ μορίῳ κατωρθωμένην.
</p>
          </article>

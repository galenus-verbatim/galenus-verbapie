<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:2.5">
<span class="pb page1" data-page="2.302" id="p2.302"></span>
<span class="milestone ed1page page1" data-n="1.132" data-unit="ed1page" id="ed1page.1.132"></span>
<span class="milestone ed2page page1" data-n="4.53" data-unit="ed2page" id="ed2page.4.53"></span>
            <p>
<span class="lb" data-page="2.302" data-line="1" id="l2.302.1"></span>Ἀλλὰ νῦν γε, περὶ γὰρ τῶν κατὰ τὸν μηρὸν
<span class="lb" data-page="2.302" data-line="2" id="l2.302.2"></span>ὁ λόγος ἐστὶ μυῶν, ἐὰν ἀφέλῃς ἅπαντας, οὓς εἶπον, ἔτι
<span class="lb" data-page="2.302" data-line="3" id="l2.302.3"></span>σοι λειφθήσονται μεγάλοι μύες ἔν τε τοῖς πρόσω τοῦ μηροῦ
<span class="lb" data-page="2.302" data-line="4" id="l2.302.4"></span>καὶ κατὰ τὴν ὀπίσω τε καὶ ἔνδον ἅπασαν αὐτοῦ χώραν·
<span class="lb" data-page="2.302" data-line="5" id="l2.302.5"></span>ὧν προτέρους ἀνάτεμνε τοὺς προσθίους, ἐνέργειαν μὲν ἅπαντας
<span class="lb" data-page="2.302" data-line="6" id="l2.302.6"></span>ἔχοντας μίαν ἐκτείνειν τὴν κατὰ τὸ γόνυ διάρθρωσιν,
<span class="lb" data-page="2.302" data-line="7" id="l2.302.7"></span>οὐ μὴν οὔτε τὴν θέσιν ὁμοίαν, οὔτε τὰς κεφαλάς. εἰσὶ
<span class="lb" data-page="2.302" data-line="8" id="l2.302.8"></span>γὰρ ἅπασαι δ΄. ἡ μὲν ὑψηλοτάτη τῆς ῥάχεως ἐκφυομένη τοῦ
<span class="lb" data-page="2.302" data-line="9" id="l2.302.9"></span>τῆς λαγόνος ὀστοῦ, κατ’ εὐθὺ τοῦ πρώτου πάντων ῥηθέντος
<span class="lb" data-page="2.302" data-line="10" id="l2.302.10"></span>μυὸς ἐκ τῶν ὑποκάτω μερῶν αὐτοῦ. μετὰ ταύτην δ’
<span class="lb" data-page="2.302" data-line="11" id="l2.302.11"></span>ἑτέρα πολὺ μείζων, ταπεινοτέρα τε τῆς προειρημένης, καὶ
<span class="lb" data-page="2.302" data-line="12" id="l2.302.12"></span>ἐν τοῖς ἔξω μέρεσι μᾶλλον τοῦ μηροῦ κατ’ αὐτὸν μάλιστα
<span class="lb" data-page="2.302" data-line="13" id="l2.302.13"></span>τὸν γλουτόν· ἀφ’ ἧς ὁ μέγιστος πέφυκε τῶν προσθίων τοῦ
<span class="lb" data-page="2.302" data-line="14" id="l2.302.14"></span>μηροῦ μυῶν, ᾧ καὶ συνεχής ἐστι καὶ συμφυὴς, ἀπὸ μέσου
<span class="lb" data-page="2.302" data-line="15" id="l2.302.15"></span>σχεδὸν ἀρξάμενος τοῦ μηροῦ μέχρι τῆς κάτω τελευτῆς, ὁ
<span class="lb" data-page="2.302" data-line="16" id="l2.302.16"></span>ἔξωθεν ἁπάντων, ὁ πρῶτος εἰρημένος, ὁ πλατὺς καὶ σαρκώδης
<span class="lb" data-page="2.302" data-line="17" id="l2.302.17"></span>μῦς. ὁ διασπασθεὶς τῷ δρομεῖ. ἥκει δ’ εἰς ταὐτὰ
<span class="pb" data-page="2.303" id="p2.303"></span>
<span class="lb" data-page="2.303" data-line="1" id="l2.303.1"></span>τῷδε τῷ μυῒ καὶ ἡ ἑτέρα ἔκφυσις ἡ πρώτη λελεγμένη τῆς
<span class="lb" data-page="2.303" data-line="2" id="l2.303.2"></span>ῥάχεως ἐκφύεσθαι τοῦ τῆς λαγόνος ὀστοῦ. καὶ φαίνονταί
<span class="lb" data-page="2.303" data-line="3" id="l2.303.3"></span>γε ὡς εἷς μῦς ἑνωθέντες ἀμφότεροι μέχρι τῆς ἐπιγονατίδος
<span class="lb" data-page="2.303" data-line="4" id="l2.303.4"></span>τε καὶ μύλης ὀνομαζομένης, εἰς ἦν εὐρωστοτάτῳ καταφύονται
<span class="lb" data-page="2.303" data-line="5" id="l2.303.5"></span>τένοντι πλατεῖ, μετὰ τοῦ καὶ περιλαμβάνειν αὐτὴν ὅλην
<span class="lb" data-page="2.303" data-line="6" id="l2.303.6"></span>ἐν τοῖς πρόσω μέρεσι. καθήκει δ’ οὗτος ὁ τένων καὶ εἰς
<span class="lb" data-page="2.303" data-line="7" id="l2.303.7"></span>τὴν κνήμην ἰσχυρότατός τε αὐτὸς ὢν καὶ πάνυ δύσλυτος,
<span class="lb" data-page="2.303" data-line="8" id="l2.303.8"></span>ἐγκαταφυόμενος αὐτῷ τῷ μετὰ τὴν διάρθρωσιν μέρει προσθίῳ.
<span class="lb" data-page="2.303" data-line="9" id="l2.303.9"></span>τούτων δὲ ἀνατμηθέντων, ἄλλαι σοι φανοῦνται σαφῶς
<span class="lb" data-page="2.303" data-line="10" id="l2.303.10"></span>ὑποκείμεναι δύο κεφαλαὶ μυῶν, ἡ μὲν ἑτέρα τῆς τε
<span class="lb" data-page="2.303" data-line="11" id="l2.303.11"></span>πρώτης ἐκφύσεως τοῦ μεγάλου τροχαντῆρος ἁπτομένη, καὶ
<span class="lb" data-page="2.303" data-line="12" id="l2.303.12"></span>προσέτι τοῦ κατὰ τὴν κεφαλὴν αὐχένος τοῦ μηροῦ· ἡ λοιπὴ
<span class="lb" data-page="2.303" data-line="13" id="l2.303.13"></span>δὲ κατωτέρω ταύτης ἐκ τῆς προσθίου χώρας τοῦ κατὰ τὸν
<span class="lb" data-page="2.303" data-line="14" id="l2.303.14"></span>μηρὸν ὀστοῦ. καταφέρεται δ’ αὕτη μὲν ἀκριβῶς εὐθεῖα διὰ
<span class="lb" data-page="2.303" data-line="15" id="l2.303.15"></span>τῶν πρόσω τοῦ μηροῦ μερῶν ἄχρι τῆς ἐπιγονατίδος, ὅλη
<span class="lb" data-page="2.303" data-line="16" id="l2.303.16"></span>διαμένουσα σαρκώδης· ἡ δ’ ἑτέρα, ἡ ἄνωθεν ἀρχομένη,
<span class="lb" data-page="2.303" data-line="17" id="l2.303.17"></span>κατὰ τὴν ἐντὸς κεφαλὴν τοῦ μηροῦ τελευτᾷ, τὸ πέρας ὑμενωδέστερον
<span class="lb" data-page="2.303" data-line="18" id="l2.303.18"></span>λαμβάνουσα. συνῆπται δ’ αὐτῶν καὶ ἥνωται τὰ
<span class="pb" data-page="2.304" id="p2.304"></span>
<span class="lb" data-page="2.304" data-line="1" id="l2.304.1"></span>πέρατα, καὶ διὰ τοῦτο ἕνα μῦν τίθενται τοῦτον οἱ ἀνατομικοὶ,
<span class="lb" data-page="2.304" data-line="2" id="l2.304.2"></span>καίτοι γε δύο κεφαλὰς ἔχει, καθάπερ οἱ μείζους αὐτῶν
<span class="lb" data-page="2.304" data-line="3" id="l2.304.3"></span>οἱ ἐπιπολῆς, <span class="milestone ed2page" data-n="4.54" data-unit="ed2page" id="ed2page.4.54"></span>οἱ τὸν εὐρωστότατον γεννῶντες τένοντα,
<span class="lb" data-page="2.304" data-line="4" id="l2.304.4"></span>περὶ ὧν ἄρτι διῆλθον. ὅτι δὲ πάντων τῶν κινούντων τὴν
<span class="lb" data-page="2.304" data-line="5" id="l2.304.5"></span>κατὰ γόνυ διάρθρωσιν μυῶν ἰσχυροτάτην ἐνέργειαν ἔχειν
<span class="lb" data-page="2.304" data-line="6" id="l2.304.6"></span>οὗτοι πεπίστευνται τὴν τῆς ἐκτάσεως, εὔδηλον οἶμαι παντί.
<span class="lb" data-page="2.304" data-line="7" id="l2.304.7"></span>χωρὶς γὰρ τοῦ ταθῆναι τούτους ἰσχυρῶς ἀδύνατον ἡμῖν ἐστιν
<span class="lb" data-page="2.304" data-line="8" id="l2.304.8"></span>ὀρθοῖς ἵστασθαι· καὶ εἴ γε ἐπινοήσαις ἅπαντας τοὺς ἄλλους
<span class="lb" data-page="2.304" data-line="9" id="l2.304.9"></span>ἀπολωλότας, ἀρκοῦσιν οὗτοι μόνοι πρὸς τὸ τῆς τάσεως
<span class="lb" data-page="2.304" data-line="10" id="l2.304.10"></span>ἑδραῖον. ἡ γάρ τοι καμπὴ τῆς ἰγνύας ἐν ταῖς ἀσθενέσιν
<span class="lb" data-page="2.304" data-line="11" id="l2.304.11"></span>αὐτῆς ἐνεργείαις ἀναφέρεται, γίγνεται δὲ ὥσπερ τι μετέωρον
<span class="lb" data-page="2.304" data-line="12" id="l2.304.12"></span>ἀπὸ τῆς γῆς αἴρειν ἐπιχειρούντων τὸ σκέλος, ὁπόταν ἐπὶ
<span class="lb" data-page="2.304" data-line="13" id="l2.304.13"></span>θατέρου βεβαίως ἑδρασθέντος ὅλον ὀχῶμεν τὸ σῶμα. διὰ
<span class="lb" data-page="2.304" data-line="14" id="l2.304.14"></span>τοῦτο οὖν οὔτε πολλοῖς, οὔτε μεγάλοις μυσὶν ἐπέτρεψεν
<span class="lb" data-page="2.304" data-line="15" id="l2.304.15"></span>αὐτὴν ἡ φύσις, ἀλλὰ τῶν εἰρημένων κινδυνεύει μόνος εἷς
<span class="lb" data-page="2.304" data-line="16" id="l2.304.16"></span>ὢν ἐπιπεφυκὼς τῇ κεφαλῇ τοῦ κατὰ τὴν γαστροκνημίαν
<span class="lb" data-page="2.304" data-line="17" id="l2.304.17"></span>ἔνδον μυὸς, ὃν ἔφην, ἕνεκα τοῦ κάμπτειν τὴν κνήμην γεγονέναι,
<span class="lb" data-page="2.304" data-line="18" id="l2.304.18"></span>καίτοι γε οὐ μᾶλλόν τι κάμπτων αὐτὴν, ἢ πρὸς
<span class="pb" data-page="2.305" id="p2.305"></span>
<span class="lb" data-page="2.305" data-line="1" id="l2.305.1"></span>τὴν. ἔνδον ἀπάγων χώραν φαίνεται. οὗτος μὲν ὁ μῦς βραχεῖάν
<span class="lb" data-page="2.305" data-line="2" id="l2.305.2"></span>τινα καὶ ἀμυδρὰν καμπὴν ποιεῖται τῆς κατὰ γόνυ
<span class="lb" data-page="2.305" data-line="3" id="l2.305.3"></span>διαρθρώσεως. ὅν δ’ οἴονταί γε κάμπτειν αὐτὸν τὸν μέγαν
<span class="lb" data-page="2.305" data-line="4" id="l2.305.4"></span>μῦν, ὃς ἅπασαν σχεδόν τι κατείληφε τοῦ μηροῦ τήν τ’ ὀπίσω
<span class="lb" data-page="2.305" data-line="5" id="l2.305.5"></span>καὶ τὴν ἔνδον χώραν, οὗτος ἢ οὐδ’ ὅλως ἐπισπᾶται τὴν
<span class="lb" data-page="2.305" data-line="6" id="l2.305.6"></span>κνήμην, ἢ βραχύ τι παντελῶς· διότι καὶ τὸ πέρας αὐτοῦ
<span class="lb" data-page="2.305" data-line="7" id="l2.305.7"></span>βραχύ τι ψαύει τῶν κατὰ τὴν διάρθρωσιν ὅλην, ἐν κύκλῳ
<span class="lb" data-page="2.305" data-line="8" id="l2.305.8"></span>περικειμένου συνδέσμου. τῷ μὲν γὰρ ὀστῷ τῆς κνήμης,
<span class="lb" data-page="2.305" data-line="9" id="l2.305.9"></span>οὐδὲ κατ’ ἐλάχιστον ἑαυτοῦ μέρος ἐμπέφυκεν, ἀλλ’ ἠναγκάσθησαν
<span class="lb" data-page="2.305" data-line="10" id="l2.305.10"></span>τοῦτον εἰπεῖν αἴτιον εἶναι τῆς κατ’ ἰγνύαν καμπῆς
<span class="lb" data-page="2.305" data-line="11" id="l2.305.11"></span>ἀγνοήσαντες ἕτερον μῦν ἐγκατακεκρυμμένον μὲν τῇ διαρθρώσει,
<span class="lb" data-page="2.305" data-line="12" id="l2.305.12"></span>καὶ τοῦ κάμπτειν δ’ αὐτὴν ἤτοι μόνον δυνάμενον,
<span class="lb" data-page="2.305" data-line="13" id="l2.305.13"></span>ἢ τὴν πλείστην δύναμιν ἔχοντα. θεάσασθαι δ’ αὐτὸν οὐκ
<span class="lb" data-page="2.305" data-line="14" id="l2.305.14"></span>ἔστι, πρὶν ἀφελεῖν τῆς κνήμης τοὺς τὴν γαστροκνημίαν διεργαζομένους
<span class="lb" data-page="2.305" data-line="15" id="l2.305.15"></span>μῦς. ὅθεν οὐδέ μοι νῦν ἀναγκαῖον ὑπὲρ αὐτοῦ
<span class="lb" data-page="2.305" data-line="16" id="l2.305.16"></span>λέγειν, ἀλλ’ ὅταν πρῶτον ἐκ τῆς κατὰ τὴν ἀνατομὴν τάξεως
<span class="lb" data-page="2.305" data-line="17" id="l2.305.17"></span>γυμνωθῇ, τότε κᾀγὼ τὴν φύσιν ἅπασαν αὐτοῦ
<span class="lb" data-page="2.305" data-line="18" id="l2.305.18"></span>διηγήσομαι.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:2.6">
<span class="pb page1" data-page="2.306" id="p2.306"></span>
<span class="milestone ed1page page1" data-n="1.132" data-unit="ed1page" id="ed1page.1.132"></span>
<span class="milestone ed2page page1" data-n="4.54" data-unit="ed2page" id="ed2page.4.54"></span>
            <p>
<span class="lb" data-page="2.306" data-line="1" id="l2.306.1"></span>Νῦν δὲ τῶν περὶ τὸν μηρὸν ἀνατετμημένων
<span class="lb" data-page="2.306" data-line="2" id="l2.306.2"></span>μυῶν, πλὴν μόνου τοῦ μεγάλου, δυνατὸν μέν ἐστί σοι καὶ
<span class="lb" data-page="2.306" data-line="3" id="l2.306.3"></span>τοὺς τὸ κατ’ ἰσχίον ἄρθρον κινοῦντας ἐφεξῆς ἀνατέμνειν,
<span class="lb" data-page="2.306" data-line="4" id="l2.306.4"></span>δυνατὸν δὲ καὶ τοὺς περὶ τὴν κνήμην πάντας. ὑποκείσθω
<span class="lb" data-page="2.306" data-line="5" id="l2.306.5"></span>δὴ τοῖς τὸ κατ’ ἰσχίον κινοῦσιν ἐγχειρεῖν προτέροις, ὧν
<span class="lb" data-page="2.306" data-line="6" id="l2.306.6"></span>ἔφαμεν εἶναι καὶ τὸν μέγιστον τὸν περὶ τὸν μηρὸν μῦν, ὃν
<span class="lb" data-page="2.306" data-line="7" id="l2.306.7"></span>οὐκ ὀρθῶς, ἔφην, οἴονται τὴν κατὰ γόνυ διάρθρωσιν κάμπτειν.
<span class="lb" data-page="2.306" data-line="8" id="l2.306.8"></span>ἀπὸ τούτου οὖν αὐτοῦ ἀρχόμενος ἐπισκέπτου τὰς
<span class="lb" data-page="2.306" data-line="9" id="l2.306.9"></span>ἶνας, ὅσαι μὲν ἐκ τῶν ὀπίσω μερῶν μᾶλλόν εἰσιν ὅλου τοῦ
<span class="lb" data-page="2.306" data-line="10" id="l2.306.10"></span>μηροῦ πρὸς τὸ κατ’ ἰσχίον ὀστοῦν ἀναφερόμεναι, ὅσαι δὲ ἐν
<span class="lb" data-page="2.306" data-line="11" id="l2.306.11"></span>τοῖς ἔνδον ἐπὶ τὸ ἔσω τῆς ἥβης· ἐκ τούτου μὲν γὰρ
<span class="lb" data-page="2.306" data-line="12" id="l2.306.12"></span>ἅπαντος ἐκπέφυκεν. ἐπιλαμβάνεται δὲ καὶ τοῦ κατ’ ἰσχίον,
<span class="lb" data-page="2.306" data-line="13" id="l2.306.13"></span>ὅσον ἔζευκται ταπεινοτάτῳ μέρει τοῦ τῆς ἥβης ὀστοῦ. ταῖς
<span class="lb" data-page="2.306" data-line="14" id="l2.306.14"></span>μὲν οὖν εὐθείαις ἰσὶ ταῖς ὀπίσω κάμπτει τὴν κατ’ ἰσχίον
<span class="lb" data-page="2.306" data-line="15" id="l2.306.15"></span>διάρθρωσιν· εἰ δὲ καὶ τὴν κατὰ γόνυ συγχωρηθείη μικρὸν
<span class="lb" data-page="2.306" data-line="16" id="l2.306.16"></span>αὐτὸν κινεῖν, οὐκ ἄλλαις ἢ ταύταις κινήσει· ταῖς δ’ ἐν
<span class="lb" data-page="2.306" data-line="17" id="l2.306.17"></span>τοῖς πλαγίοις μέρεσιν, ἃς ἐπὶ τὸ τῆς ἥβης ὀστοῦν ἀναφερομένας
<span class="lb" data-page="2.306" data-line="18" id="l2.306.18"></span>θεάσῃ, λοξὴν εἴσω ποιεῖται τὴν κίνησιν ὅλου τοῦ
<span class="pb" data-page="2.307" id="p2.307"></span>
<span class="lb" data-page="2.307" data-line="1" id="l2.307.1"></span>μηροῦ. φαίνεται δέ ποτε μὲν δύο τινὰς ἢ τρεῖς περιγραφὰς
<span class="lb" data-page="2.307" data-line="2" id="l2.307.2"></span>μυῶν λαμβάνων ὁ μῦς οὗτος ἐν ἑαυτῷ περιεχομένας,
<span class="lb" data-page="2.307" data-line="3" id="l2.307.3"></span>ὥσπερ μικρῶν τινῶν μυῶν, ποτὲ δὲ μίαν ἢ δύο· πάντως
<span class="lb" data-page="2.307" data-line="4" id="l2.307.4"></span><span class="milestone ed2page" data-n="4.55" data-unit="ed2page" id="ed2page.4.55"></span>δ’ οὖν τινα λαμβάνειν περιγραφὴν, ἐμφυομένην τοῖς
<span class="lb" data-page="2.307" data-line="5" id="l2.307.5"></span>ἔνδον τοῦ μηροῦ μέρεσι κατὰ μέσον τε καὶ ἀνωτέρω τοῦ
<span class="lb" data-page="2.307" data-line="6" id="l2.307.6"></span>μέσου βραχύ. προσέχων οὖν ἀκριβῶς ἀπότεμνε τὸν μῦν
<span class="lb" data-page="2.307" data-line="7" id="l2.307.7"></span>τοῦτον τοῦ τῆς ἥβης ὀστοῦ, τὸν ὑποκείμενον αὐτῷ φυλάττων
<span class="lb" data-page="2.307" data-line="8" id="l2.307.8"></span>ἄτμητον, ὃς καὶ κατείληφε πᾶν τὸ τρῆμα, μέγιστον ὑπάρχον,
<span class="lb" data-page="2.307" data-line="9" id="l2.307.9"></span>ἀπονεύρωσιν ἰδίαν ποιούμενος, ὑπὲρ ἧς ὀλίγον ὕστερον
<span class="lb" data-page="2.307" data-line="10" id="l2.307.10"></span>εἰρήσεται. τὸν δ’ οὖν μέγαν τοῦτον, ὑπέρ οὗ νῦν ὁ λόγος
<span class="lb" data-page="2.307" data-line="11" id="l2.307.11"></span>ἐνέστηκεν, ἀποτέμνων ἀπὸ παντὸς τοῦ τῆς ἥβης ὀστοῦ,
<span class="lb" data-page="2.307" data-line="12" id="l2.307.12"></span>πρῶτον μὲν, ὡς εἴρηται, φείδου τοῦ κατειληφότος τὸ τρῆμα,
<span class="lb" data-page="2.307" data-line="13" id="l2.307.13"></span>δεύτερον δὲ τοῦ ταπεινοῦ μυὸς, ὃς καὶ διὰ παντὸς ὤφθη
<span class="lb" data-page="2.307" data-line="14" id="l2.307.14"></span>μοι πελιδνὸς ἐν τοῖς ζώοις τούτοις, ἐκφυόμενος μὲν ἐκ τῶν
<span class="lb" data-page="2.307" data-line="15" id="l2.307.15"></span>κάτω μερῶν τοῦ τῆς ἥβης ὀστοῦ, καταφυόμενος δὲ εἰς τὸ
<span class="lb" data-page="2.307" data-line="16" id="l2.307.16"></span>κάτω τοῦ μικροῦ τροχαντῆρος οὐκ ἀῤῥώστῳ τένοντι, καίτοι
<span class="lb" data-page="2.307" data-line="17" id="l2.307.17"></span>σμικρὸς αὐτὸς ὤν· συνεπιλαμβάνει δὲ τὰς ἔνδον μοίρας τοῦ
<span class="lb" data-page="2.307" data-line="18" id="l2.307.18"></span>τροχαντῆρος ὁ τένων αὐτὸς σαρκωδέστερος <span class="milestone ed1page" data-n="1.133" data-unit="ed1page" id="ed1page.1.133"></span>ὑπάρχων,
<span class="pb" data-page="2.308" id="p2.308"></span>
<span class="lb" data-page="2.308" data-line="1" id="l2.308.1"></span>οὐχ ἁπλῶς νευρώδης ὅλως φαινόμενος. ἕτερος δὲ μῦς ἀπονεύρωσιν
<span class="lb" data-page="2.308" data-line="2" id="l2.308.2"></span>ἰσχυροτέραν τοῦδε, συνεχῆ τῷ προειρημένῳ καθήκουσαν
<span class="lb" data-page="2.308" data-line="3" id="l2.308.3"></span>εἰς τὸ λοιπὸν ἅπαν τοῦ τροχαντῆρος τοῦδε ποιεῖται,
<span class="lb" data-page="2.308" data-line="4" id="l2.308.4"></span>πᾶν αὐτὸ καταλαμβάνων. ἀφικνεῖται δὲ οὗτος ἐκ τῶν ἄνω
<span class="lb" data-page="2.308" data-line="5" id="l2.308.5"></span>μερῶν, τῶν κατὰ τὰς ψόας τε καὶ τὸ τῆς λαγόνος ὀστοῦν,
<span class="lb" data-page="2.308" data-line="6" id="l2.308.6"></span>ἐξ ἀμφοτέρων γεννώμενος τῶν μερῶν. εὔδηλον οὖν, ὡς οὐχ
<span class="lb" data-page="2.308" data-line="7" id="l2.308.7"></span>οἶόν τέ ἐστι θεάσασθαι τὸν μῦν τοῦτον ἄνευ τοῦ διατέμνειν
<span class="lb" data-page="2.308" data-line="8" id="l2.308.8"></span>πάντας τοὺς κατ’ ἐπιγάστριον, ἀφελεῖν τε τὰ κατὰ
<span class="lb" data-page="2.308" data-line="9" id="l2.308.9"></span>τῆς ὀσφύος ἐπικείμενα σύμπαντα. μόνος γὰρ οὗτος ὁ τῆς
<span class="lb" data-page="2.308" data-line="10" id="l2.308.10"></span>ψόας ἐναργῶς ὀφθήσεται τριφυής τις ὢν, καὶ καθήκων τῇ
<span class="lb" data-page="2.308" data-line="11" id="l2.308.11"></span>μὲν ἔνδον ἑαυτοῦ μοίρᾳ δι’ ἀπονευρώσεως ἰσχυρᾶς, συνδέσμου
<span class="lb" data-page="2.308" data-line="12" id="l2.308.12"></span>ῥώμην τε καὶ φύσιν ἐχούσης, εἰς ἐκεῖνο τὸ μέρος, ἔνθα παύεται
<span class="lb" data-page="2.308" data-line="13" id="l2.308.13"></span>τὸ τῆς ἥβης ὀστοῦν, συνάπτον τῷ ἰσχίῳ· τῇ δ’ ἔξω
<span class="lb" data-page="2.308" data-line="14" id="l2.308.14"></span>δι’ ἑτέρας ἀπονευρώσεως, οὔτε μακρᾶς, ὡς ἡ πρότερον,
<span class="lb" data-page="2.308" data-line="15" id="l2.308.15"></span>ἀλλὰ λεπτοτέρας μᾶλλον ἐμφυόμενος τῷ τῆς λαγόνος ὀστῷ.
<span class="lb" data-page="2.308" data-line="16" id="l2.308.16"></span>τὸ δ’ ἄλλο μέρος αὐτοῦ, τὸ μεταξὺ τῶν ἀπονευρώσεων προερχόμενον
<span class="lb" data-page="2.308" data-line="17" id="l2.308.17"></span>ἐπὶ τὸ κάτω, τὸν πεφυκότα μῦν ἔνδον ἅπαντι τῷ
<span class="lb" data-page="2.308" data-line="18" id="l2.308.18"></span>τῆς λαγόνος ὀστῷ δεξάμενον ἅμα ἑαυτῷ, τὸν προειρημένον
<span class="pb" data-page="2.309" id="p2.309"></span>
<span class="lb" data-page="2.309" data-line="1" id="l2.309.1"></span>ἀποφύει τένοντα, τὸν εἰς τὸν μικρὸν τροχαντῆρα καταφυόμενον,
<span class="lb" data-page="2.309" data-line="2" id="l2.309.2"></span>ὅστις ἤδη μέν σοι κᾀξ αὐτῆς τῆς θέσεως εὔδηλός
<span class="lb" data-page="2.309" data-line="3" id="l2.309.3"></span>ἐστιν ἀνατείνων τὸν μηρὸν ἅμα τῷ παρεγκλίνειν ἔσω. ἀλλὰ
<span class="lb" data-page="2.309" data-line="4" id="l2.309.4"></span>καὶ πειρωμένῳ καὶ τείνοντι, καθότι λέλεκται, πολλάκις ἤδη
<span class="lb" data-page="2.309" data-line="5" id="l2.309.5"></span>φανεῖται τοῦτ’ ἐργαζόμενος, ἐναντίαν δηλονότι τὴν ἐνέργειαν
<span class="lb" data-page="2.309" data-line="6" id="l2.309.6"></span>ἔχων τῇ τοῦ προειρημένου μεγάλου μυὸς ὄπισθεν μοίρᾳ. ὅ
<span class="lb" data-page="2.309" data-line="7" id="l2.309.7"></span>γε μὴν μικρὸς ὁ πελιδνὸς μῦς, εὔδηλον, ὅτι λοξῆς τῆς ἔσω
<span class="lb" data-page="2.309" data-line="8" id="l2.309.8"></span>κινήσεως ἡγεῖται τῷ μηρῷ. κατὰ μὲν δὴ τοῦτο τὸ μέρος
<span class="lb" data-page="2.309" data-line="9" id="l2.309.9"></span>οὐκ ἂν εὕροις ἔτ’ ἄλλον μῦν ἐμφυόμενον τῷ μηρῷ. παραγενόμενος
<span class="lb" data-page="2.309" data-line="10" id="l2.309.10"></span>δὲ ἐπὶ τοὺς ἐκτὸς μῦς, εὑρήσεις ἅπαντας εἰς τὰ
<span class="lb" data-page="2.309" data-line="11" id="l2.309.11"></span>περὶ τὴν κεφαλὴν τοῦ μηροῦ κατὰ τὸν μέγαν ἐμφυομένους
<span class="lb" data-page="2.309" data-line="12" id="l2.309.12"></span>τροχαντῆρα. πρῶτος μὲν οὖν αὐτῶν ἐπιπολῆς ὑπὸ τῷ δέρματι
<span class="lb" data-page="2.309" data-line="13" id="l2.309.13"></span>τέτακται μῦς, ἐκφυόμενος ἁπάσης τῆς ὀρθίας ῥάχεως τοῦ
<span class="lb" data-page="2.309" data-line="14" id="l2.309.14"></span>τῆς λαγόνος ὀστοῦ. τοῦτο μὲν δὴ τὸ μέρος αὐτοῦ σαρκῶδες
<span class="lb" data-page="2.309" data-line="15" id="l2.309.15"></span>ὅλον. ἐφεξῆς δὲ ἄλλο τούτῳ συνεχὲς ὑμενῶδες ἤδη κατὰ
<span class="lb" data-page="2.309" data-line="16" id="l2.309.16"></span>βραχὺ γινόμενον, ὥστ’ οὐ μετὰ πολὺ παντάπασιν ἀκριβῶς
<span class="lb" data-page="2.309" data-line="17" id="l2.309.17"></span>ὑμὴν εἶναι συνδέσμου φύσιν ἔχων. ἐπιτέτακται τοῖς ὑψηλοτέροις
<span class="lb" data-page="2.309" data-line="18" id="l2.309.18"></span>τε ἅμα καὶ λοξοτέροις εἰς τοὐπίσω μέρεσι τοῦ τῆς
<span class="pb" data-page="2.310" id="p2.310"></span>
<span class="lb" data-page="2.310" data-line="1" id="l2.310.1"></span>λαγόνος ὀστοῦ, συνεχὴς ὢν τῷ πέρατι τῶν ῥαχιτῶν μυῶν. ὅπου
<span class="lb" data-page="2.310" data-line="2" id="l2.310.2"></span>δ’ αὐτοῦ παύεται τοῦτο τὸ ὑμενῶδες, ἑτέρα τ’ ἔκφυσίς ἐστε
<span class="lb" data-page="2.310" data-line="3" id="l2.310.3"></span>σαρκοειδὴς ἀντιτεταγμένη κατ’ ἀντικρὺ τῇ πρώτῃ λεγμένῃ, τῇ
<span class="lb" data-page="2.310" data-line="4" id="l2.310.4"></span>κατὰ τὸ τῆς λαγόνος ὀστοῦν· ἐκφύεται δ’ αὐτὴ τοῦ καλουμένου
<span class="lb" data-page="2.310" data-line="5" id="l2.310.5"></span>κόκκυγος ἐκ τῶν πλαγίων μερῶν, ἠρέμα καὶ τῶν ὀπίσω
<span class="lb" data-page="2.310" data-line="6" id="l2.310.6"></span>συνεπιλαμβάνουσα. χρὴ τοίνυν ἀφαιρεῖν αὐτὴν, ἀποτείνοντα
<span class="lb" data-page="2.310" data-line="7" id="l2.310.7"></span>μὲν εἰς τὰ κάτω τὰς ἶνας, ἀποδέροντα δὲ διὰ σμίλης
<span class="lb" data-page="2.310" data-line="8" id="l2.310.8"></span>ἀμβλυτέρας μᾶλλον, ἤπερ ὀξυτέρας, ἁπάντων τῶν ὑποκειμένων
<span class="lb" data-page="2.310" data-line="9" id="l2.310.9"></span>σωμάτων. <span class="milestone ed2page" data-n="4.56" data-unit="ed2page" id="ed2page.4.56"></span>ὑμενώδη δ’ ἐστὶ ταῦτα καὶ γλίσχρα,
<span class="lb" data-page="2.310" data-line="10" id="l2.310.10"></span>τό τ’ ἐπίπαν ἐν τῇ μεταξὺ χώρᾳ κείμενα τῶν τε εἰρημένων
<span class="lb" data-page="2.310" data-line="11" id="l2.310.11"></span>μερῶν τοῦ κόκκυγος καὶ τῶν ἔξω περάτων τοῦ κατ’ ἰσχίον
<span class="lb" data-page="2.310" data-line="12" id="l2.310.12"></span>ὀστοῦ. καὶ μέντοι καί τι μέρος τούτου τοῦ μυὸς ὑμενῶδές
<span class="lb" data-page="2.310" data-line="13" id="l2.310.13"></span>ἐστι μᾶλλον, ἢ σαρκῶδες· ὅσον δ’ αὐτῷ συνεχὲς ἔζευκται
<span class="lb" data-page="2.310" data-line="14" id="l2.310.14"></span>τοῦ κατ’ ἰσχίον ἐμφυομένου, τοῦτο σαρκῶδες ἅπαν ἐστὶ μεμιγμένον
<span class="lb" data-page="2.310" data-line="15" id="l2.310.15"></span>αὐτίκα τῇ τοῦ κόκκυγος ἐκφυομένῃ κεφαλῇ. κατὰ
<span class="lb" data-page="2.310" data-line="16" id="l2.310.16"></span>βραχὺ τοίνυν ἀπόδερε τῶν ὑποκειμένων καὶ ταύτας τὰς
<span class="lb" data-page="2.310" data-line="17" id="l2.310.17"></span>σάρκας, καὶ τὰς ἀντιτεταγμένας αὐταῖς, τὰς ἀπὸ τοῦ τῆς
<span class="lb" data-page="2.310" data-line="18" id="l2.310.18"></span>λαγόνος ἐκπεφυκυίας ὀστοῦ, καὶ τὸ μέσον αὐτῶν τὸ
<span class="pb" data-page="2.311" id="p2.311"></span>
<span class="lb" data-page="2.311" data-line="1" id="l2.311.1"></span>ὑμενῶδες. οὕτως γὰρ γυμνώσεις τε τὴν κεφαλὴν τοῦ μηροῦ,
<span class="lb" data-page="2.311" data-line="2" id="l2.311.2"></span>διφυές τε πέρας εὑρήσεις τοῦ μυὸς, τὸ μὲν ἕτερον συμφυόμενον
<span class="lb" data-page="2.311" data-line="3" id="l2.311.3"></span>τοῖς ὀπίσω τοῦ μηροῦ, κατ’ εὐθὺ μάλιστα ταῖς ἐξ
<span class="lb" data-page="2.311" data-line="4" id="l2.311.4"></span>ἰσχίου καὶ κόκκυγος ἐκφύσεσι τεταγμένον, τὸ δ’ ἕτερον εἰς
<span class="lb" data-page="2.311" data-line="5" id="l2.311.5"></span>ὑμενώδη τένοντα πλατὺν περαιούμενον, ὃς περιλαμβάνει
<span class="lb" data-page="2.311" data-line="6" id="l2.311.6"></span>τοὺς ἐμπροσθίους τοῦ μηροῦ μῦς, συνεχὴς γιγνόμενος τῇ
<span class="lb" data-page="2.311" data-line="7" id="l2.311.7"></span>λελεγμένῃ πρόσθεν ἐπὶ τὸ γόνυ καθήκειν ἀποφύσει. πρόδηλον
<span class="lb" data-page="2.311" data-line="8" id="l2.311.8"></span>οὖν, ὅτι εἰς μὲν τοὐπίσω τὸν μηρὸν ὅλον ὁ μῦς οὗτος
<span class="lb" data-page="2.311" data-line="9" id="l2.311.9"></span>ἀπάγων ἐκτείνει, τῇ καταφύσει τῇ λεγομένῃ γίγνεσθαι κατ’
<span class="lb" data-page="2.311" data-line="10" id="l2.311.10"></span>εὐθὺ τῇ τε τοῦ κόκκυγος ἐκφυομένῃ κεφαλῇ καὶ τῇ τοῦ
<span class="lb" data-page="2.311" data-line="11" id="l2.311.11"></span>κατ’ ἰσχίον ὀστοῦ μικρόν τι παρεκκλίνων ἐπὶ τὴν ἐκτὸς χώραν·
<span class="lb" data-page="2.311" data-line="12" id="l2.311.12"></span>τῷ δ’ ἑτέρῳ τῷ πλατυνθέντι πέρατι ἐπὶ τὸ πλάγιον
<span class="lb" data-page="2.311" data-line="13" id="l2.311.13"></span>μᾶλλον ἀνατείνει τὸν μηρὸν, ἀμφοτέραις δὲ ταθείσαις ἅμα
<span class="lb" data-page="2.311" data-line="14" id="l2.311.14"></span>τελεωτάτην ἔκτασιν ἐργάζεται παντὸς τοῦ κώλου. μετὰ δὲ
<span class="lb" data-page="2.311" data-line="15" id="l2.311.15"></span>τοῦτον τὸν μῦν ἀφαιρεθέντα καὶ ἕτερός ἐστιν εὔρωστός τε
<span class="lb" data-page="2.311" data-line="16" id="l2.311.16"></span>καὶ σαρκώδης ὅλος, ἐκ πάσης σχεδόν τι τῆς ὀπίσω χώρας
<span class="lb" data-page="2.311" data-line="17" id="l2.311.17"></span>ἐκφυόμενος τοῦ τῆς λαγόνος ὀστοῦ, συνεπιλαμβάνων δέ τι
<span class="lb" data-page="2.311" data-line="18" id="l2.311.18"></span>καὶ τῶν πλαγίων ὀστῶν. ὁ τένων δ’ αὐτοῦ τῇ κορυφῇ καταφύεται
<span class="pb" data-page="2.312" id="p2.312"></span>
<span class="lb" data-page="2.312" data-line="1" id="l2.312.1"></span>τοῦ μεγάλου τροχαντῆρος, ἐπεκτεινόμενος ἔτι καὶ
<span class="lb" data-page="2.312" data-line="2" id="l2.312.2"></span>τοῖς πρόσω. χρὴ δὲ προσέχειν ἐπὶ τούτου τοῦ μυὸς ἀνατεμνομένου
<span class="lb" data-page="2.312" data-line="3" id="l2.312.3"></span>μικρῷ τινι μυῒ τῶν ἔξω τε καὶ κάτω περάτων τοῦ
<span class="lb" data-page="2.312" data-line="4" id="l2.312.4"></span>πλατέος ὀστοῦ τὴν ἔκφυσιν ἔχοντι. καὶ δόξει γέ σοι τοῦ
<span class="lb" data-page="2.312" data-line="5" id="l2.312.5"></span>μεγάλου μυὸς ὁ μῦς οὗτος εἶναι μέρος, εἰ μὴ καλῶς αὐτοῦ
<span class="lb" data-page="2.312" data-line="6" id="l2.312.6"></span>φυλάξεις τὴν περιγραφὴν, οὐ μόνον τῷ συμφυῆ τὴν ἔκφυσιν
<span class="lb" data-page="2.312" data-line="7" id="l2.312.7"></span>ἔχειν, ἀλλὰ καὶ τῷ μέχρι τοῦ τροχαντῆρος, εἰς ὃν ὁ
<span class="lb" data-page="2.312" data-line="8" id="l2.312.8"></span>μέγας μῦς ἐλέχθη καταφύεσθαι, συνεχὴς ὑπάρχειν αὐτῷ.
<span class="lb" data-page="2.312" data-line="9" id="l2.312.9"></span>καὶ δὴ καὶ τὴν κατάφυσιν ἐν τοῖς ἔσω μέρεσι μᾶλλον ἐκείνων
<span class="lb" data-page="2.312" data-line="10" id="l2.312.10"></span>ποιεῖται, ἀνατείνων δηλονότι καὶ οὗτος τὸν μηρὸν εἰς τοὐπίσω
<span class="lb" data-page="2.312" data-line="11" id="l2.312.11"></span>μετὰ παρεγκλίσεως βραχείας τῆς ἐπὶ τὰ ἔσω. κατακεκρυμμένος
<span class="lb" data-page="2.312" data-line="12" id="l2.312.12"></span>δ’ ἄλλος μῦς ἐνταυθοῖ πελιδνὸς τὴν χρόαν ὑπὸ
<span class="lb" data-page="2.312" data-line="13" id="l2.312.13"></span>τῷ μεγάλῳ μυῒ, καὶ αὐτὸς ὁμοίως ἔχων τὴν θέσιν, ἑτοιμοτέρως
<span class="lb" data-page="2.312" data-line="14" id="l2.312.14"></span>εὑρίσκεται τοῦ προειρημένου διὰ τὴν χρόαν. οὗτος ὁ
<span class="lb" data-page="2.312" data-line="15" id="l2.312.15"></span>μῦς ἐκ τῶν ἔνδον τε ἅμα καὶ τῶν πλαγίων μερῶν ἐκφύεται
<span class="lb" data-page="2.312" data-line="16" id="l2.312.16"></span>τοῦ πλατέος ὀστοῦ· καὶ δῆλον, ὡς καὶ περιστρέφειν ἐπ’
<span class="lb" data-page="2.312" data-line="17" id="l2.312.17"></span>ἐκεῖνα δύναται τοῦ μηροῦ τὴν κεφαλήν. ἐμφύεται γὰρ καὶ
<span class="lb" data-page="2.312" data-line="18" id="l2.312.18"></span>αὐτὸς εἰς τὸν μέγαν τροχαντῆρα ταπεινοτέρᾳ καταφύσει τοῦ
<span class="pb" data-page="2.313" id="p2.313"></span>
<span class="lb" data-page="2.313" data-line="1" id="l2.313.1"></span>μεγάλου μυός. οὗτοι μὲν οἱ τρεῖς μῦς εἰς τὸν μέγαν ἐμφύονται
<span class="lb" data-page="2.313" data-line="2" id="l2.313.2"></span>τροχαντῆρα, καθότι λέλεκται. μετ’ αὐτοὺς δὲ ἕτεροι
<span class="lb" data-page="2.313" data-line="3" id="l2.313.3"></span>δύο, κατακεκρυμμένοι τελέως, ἔσω περιστρέφουσι τοῦ μηροῦ
<span class="lb" data-page="2.313" data-line="4" id="l2.313.4"></span>τὴν κεφαλὴν ἰσχυροῖς τένουσιν ἐμφυόμενοι τῇ κατὰ τὸν μέγαν
<span class="lb" data-page="2.313" data-line="5" id="l2.313.5"></span>τροχαντῆρα κοιλότητι. πεφύκασι δὲ ἀμφότεροι μὲν ἐκ
<span class="lb" data-page="2.313" data-line="6" id="l2.313.6"></span>τοῦ τῆς ἥβης ὀστοῦ, κατειληφότες, ὁ μὲν ἔσωθεν, ὁ δὲ
<span class="lb" data-page="2.313" data-line="7" id="l2.313.7"></span>ἔξωθεν, τὸ τρῆμα. διεξέρχονται δὲ ἔξω παρ’ αὐτὸν τὸν
<span class="lb" data-page="2.313" data-line="8" id="l2.313.8"></span>αὐχένα τοῦ μηροῦ, κᾄπειθ’ οὕτως ἀνίασιν ἐπὶ τὸν τροχαντῆρα
<span class="lb" data-page="2.313" data-line="9" id="l2.313.9"></span>κατὰ τὴν προειρημένην κοιλότητα. καταφύεται δ’ εἰς
<span class="lb" data-page="2.313" data-line="10" id="l2.313.10"></span>αὐτὴν ὁ μὲν ὀπίσθιος ὑψηλότερος, ὁ δὲ πρόσθιος ταπεινότερος.
<span class="lb" data-page="2.313" data-line="11" id="l2.313.11"></span>ἀποτέμνων δὲ καὶ τούτου τὰς κεφαλὰς ἀπὸ τοῦ
<span class="lb" data-page="2.313" data-line="12" id="l2.313.12"></span>τῆς ἥβης ὀστοῦ φυλάττειν πειρῶ τὸν ὑποβεβλημένον ἀμφοτέροις
<span class="lb" data-page="2.313" data-line="13" id="l2.313.13"></span>κοινὸν σύνδεσμον ὑμενώδη, κατειληφότα πᾶν τὸ
<span class="lb" data-page="2.313" data-line="14" id="l2.313.14"></span>τρῆμα τοῦ τῆς ἥβης ὀστοῦ. καὶ ἥ γε ἔκφυσις ἡ πλείστη
<span class="lb" data-page="2.313" data-line="15" id="l2.313.15"></span>τῶν μυῶν ἐντεῦθέν ἐστιν, ἐξηκόντων δηλονότι καὶ πρὸς τὰ
<span class="lb" data-page="2.313" data-line="16" id="l2.313.16"></span>παρακείμενα τῷ τρήματι καθ’ ἑκάτερον τὸ μέρος ὀστᾶ. τὸν
<span class="lb" data-page="2.313" data-line="17" id="l2.313.17"></span>μὲν οὖν ἔξωθεν μῦν ῥᾳδίως <span class="milestone ed2page" data-n="4.57" data-unit="ed2page" id="ed2page.4.57"></span>ἀπολύσεις· τὸν δ’ ἔνδον
<span class="lb" data-page="2.313" data-line="18" id="l2.313.18"></span>εἰ βούλοιο σαφῶς ὅλον θεάσασθαι, διαλύσεις πρότερον
<span class="pb" data-page="2.314" id="p2.314"></span>
<span class="lb" data-page="2.314" data-line="1" id="l2.314.1"></span>ἰσχυρᾷ σμίλῃ τὴν συμβολὴν τῶν τῆς ἥβης ὀστῶν· οὐ χαλεπῶς
<span class="lb" data-page="2.314" data-line="2" id="l2.314.2"></span>δὲ ἐργάσῃ τοῦτο, χόνδρος γὰρ κεῖται μέσος ἀμφοτέρων
<span class="lb" data-page="2.314" data-line="3" id="l2.314.3"></span>συνάγων αὐτὰ καὶ συμφύων. ἐὰν οὖν κατ’ ἐκεῖνον τέμνῃς,
<span class="lb" data-page="2.314" data-line="4" id="l2.314.4"></span>ἡ τομή σοι ῥᾳδία γενήσεται, καὶ προχωρήσει τοὖργον, ὥστε,
<span class="lb" data-page="2.314" data-line="5" id="l2.314.5"></span>λυθέντων αὐτίκα<span class="milestone ed1page" data-n="1.134" data-unit="ed1page" id="ed1page.1.134"></span> τῶν ὀστῶν ἀπ’ ἀλλήλων, ἑτοίμην
<span class="lb" data-page="2.314" data-line="6" id="l2.314.6"></span>εἶναι τὴν θέαν τοῦ μυός. ἔτι δὲ μᾶλλον ἐργάσῃ τοῦτο,
<span class="lb" data-page="2.314" data-line="7" id="l2.314.7"></span>μετὰ τὸ λυθῆναι τὰ τῆς ἥβης ὀστᾶ διὰ τῆς σμίλης ἀπ’
<span class="lb" data-page="2.314" data-line="8" id="l2.314.8"></span>ἀλλήλων ἑκατέρᾳ τῇ χειρὶ τῶν τοῦ λαγόνος ὀστῶν λαβόμενος,
<span class="lb" data-page="2.314" data-line="9" id="l2.314.9"></span>εἶτ’ ἀνακλῶν ἰσχυρῶς ἐπὶ τὰ ἔξω μέρη· λύεται γὰρ
<span class="lb" data-page="2.314" data-line="10" id="l2.314.10"></span>καὶ ταῦτα καὶ χωρίζεται τοῦ πλατέος ὀστοῦ κατὰ τὴν
<span class="lb" data-page="2.314" data-line="11" id="l2.314.11"></span>τοιαύτην ἐνέργειαν, ὥσθ’ ἅπαν ἐκεῖνο τὸ χωρίον ὕπτιον
<span class="lb" data-page="2.314" data-line="12" id="l2.314.12"></span>ἤδη καὶ καταφανὲς εἶναι, καὶ σαφῶς ὁρᾶσθαι τὴν ἔνδον
<span class="lb" data-page="2.314" data-line="13" id="l2.314.13"></span>μοῖραν ἅπασαν τοῦ τῆς ἥβης ὀστοῦ. νῦν μὲν οὖν ἀρκεῖ σοι
<span class="lb" data-page="2.314" data-line="14" id="l2.314.14"></span>τὴν ἔκφυσιν τοῦ κατὰ ταῦτα τὰ μέρη μυὸς ἀφαιρεῖν, ὕστερον
<span class="lb" data-page="2.314" data-line="15" id="l2.314.15"></span>δ’ ἀκούσεις ἐν τῇ τῆς ἕδρας ἀνατομῇ, πῶς χρὴ γυμνοῦν
<span class="lb" data-page="2.314" data-line="16" id="l2.314.16"></span>αὐτὸ πρότερον τὸ ἐπιπολῆς ὑμενῶδες, ὃ δόξει μέν τι εἶναι
<span class="lb" data-page="2.314" data-line="17" id="l2.314.17"></span>σκέπασμα τοῦ μυὸς, ἔστι δὲ τοῦτο οὐ σκέπασμα τοῦ νῦν
<span class="lb" data-page="2.314" data-line="18" id="l2.314.18"></span>προκειμένου κατὰ τὸν λόγον, ἀλλά τις μῦς ὑμενώδης τε καὶ
<span class="pb" data-page="2.315" id="p2.315"></span>
<span class="lb" data-page="2.315" data-line="1" id="l2.315.1"></span>λεπτὸς εἰς τὴν ἕδραν καθήκων, εἶς ἑκατέρωθεν, οὐ πάνυ
<span class="lb" data-page="2.315" data-line="2" id="l2.315.2"></span>τι γιγνωσκόμενος τοῖς ἀνατομικοῖς, ὥσπερ οὐδ’ οἱ προειρημένοι.
<span class="lb" data-page="2.315" data-line="3" id="l2.315.3"></span>ἀλλὰ περὶ μὲν ἐκείνων τῶν μυῶν, ὅταν ἐπὶ τὴν τῆς
<span class="lb" data-page="2.315" data-line="4" id="l2.315.4"></span>ἕδρας ἀνατομὴν ἀφικώμεθα, λεχθήσεται πάλιν ἀκριβέστερον.
<span class="lb" data-page="2.315" data-line="5" id="l2.315.5"></span>ὁ δὲ μῦς οὗτος, ὁ νῦν ἀνατεμνόμενος, ὁ ἔνδον τοῦ τῆς ἥβης
<span class="lb" data-page="2.315" data-line="6" id="l2.315.6"></span>ὀστοῦ, καθότι λέλεκται, πρὸς τὸν τοῦ μηροῦ μέγαν τροχαντῆρα
<span class="lb" data-page="2.315" data-line="7" id="l2.315.7"></span>τὴν ἐναντίαν μὲν, ὁμογενῆ δὲ κίνησιν ἐργαζόμενός
<span class="lb" data-page="2.315" data-line="8" id="l2.315.8"></span>ἐστι τῷ προσθίῳ. περιστρέφουσι γὰρ ἔσω ἄμφω τοῦ μηροῦ
<span class="lb" data-page="2.315" data-line="9" id="l2.315.9"></span>τὴν κεφαλὴν, ὁ μὲν διὰ τῶν πρόσω μερῶν ὅλης τῆς
<span class="lb" data-page="2.315" data-line="10" id="l2.315.10"></span>διαρθρώσεως, ὁ δὲ διὰ τῶν ὀπίσω. τοιαύτη μέν τίς ἐστι
<span class="lb" data-page="2.315" data-line="11" id="l2.315.11"></span>καὶ ἡ τῶν τὸ κατ’ ἰσχίον ἄρθρον κινούντων μυῶν ἀνατομή.
</p>
          </article>

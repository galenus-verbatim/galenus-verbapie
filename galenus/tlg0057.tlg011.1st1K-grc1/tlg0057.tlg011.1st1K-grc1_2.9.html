<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:2.9">
<span class="pb page1" data-page="2.324" id="p2.324"></span>
<span class="milestone ed1page page1" data-n="1.135" data-unit="ed1page" id="ed1page.1.135"></span>
<span class="milestone ed2page page1" data-n="4.60" data-unit="ed2page" id="ed2page.4.60"></span>
            <p>
<span class="lb" data-page="2.324" data-line="18" id="l2.324.18"></span>Οὗτοι μὲν οἱ μύες, εἰ καὶ μὴ τελέως μηδ’
<span class="lb" data-page="2.324" data-line="19" id="l2.324.19"></span>ἀκριβῶς, ἀλλὰ μετρίως γέ πως ἀνατέτμηνται τοῖς ἡμῶν
<span class="pb" data-page="2.325" id="p2.325"></span>
<span class="lb" data-page="2.325" data-line="1" id="l2.325.1"></span>πρεσβυτέροις, οἱ δ’ ἐφεξῆς εἰρησόμενοι πάντες ἄγνωστοι
<span class="lb" data-page="2.325" data-line="2" id="l2.325.2"></span>σχεδὸν ἅπασίν εἰσιν. πρῶτος ἀξιόλογος μὲν τό τε πάχος
<span class="lb" data-page="2.325" data-line="3" id="l2.325.3"></span>καὶ τὴν ῥώμην ὢν, εἰ καὶ μὴ τὸ μῆκος, ὁ κατακεκρυμμένος
<span class="lb" data-page="2.325" data-line="4" id="l2.325.4"></span>ἐν τῇ διαρθρώσει τῇ κατ’ ἰγνύαν· εὑρήσεις δ’ αὐτὸν, ἀφῃρημένων
<span class="lb" data-page="2.325" data-line="5" id="l2.325.5"></span>τῶν ὀπίσω μυῶν τῶν εἰς τὴν γαστροκνημίαν ἡκόντων,
<span class="lb" data-page="2.325" data-line="6" id="l2.325.6"></span>οὖς πρώτους ἀνέτεμον τῷ λόγῳ· ἐν γὰρ τῷ μεταξὺ
<span class="lb" data-page="2.325" data-line="7" id="l2.325.7"></span>τῶν κεφαλῶν ἀμφοτέρων τῶνδε τῶν μυῶν ὁ μῦς οὗτος ἔγκειται,
<span class="lb" data-page="2.325" data-line="8" id="l2.325.8"></span>κατειληφὼς ὅλον ὀλίγου δεῖν ἐνταῦθα τὸ πλάτος τῆς
<span class="lb" data-page="2.325" data-line="9" id="l2.325.9"></span>κνήμης. ἡ κεφαλὴ δ’ αὐτοῦ σύνδεσμός ἐστιν εὐρωστότατος,
<span class="lb" data-page="2.325" data-line="10" id="l2.325.10"></span>ἐκπεφυκὼς τοῦ μηροῦ κατὰ τὸν ἔξω κόνδυλον. εὑρήσεις δ’
<span class="lb" data-page="2.325" data-line="11" id="l2.325.11"></span>αὐτὸν ἀποτεμὼν τὸν ὅλης τῆς διαρθρώσεως σύνδεσμον, ὃς
<span class="lb" data-page="2.325" data-line="12" id="l2.325.12"></span>ἐκ τῶν ἐκτὸς μερῶν μηροῦ τε καὶ περόνης ἐκφυόμενος, ἀλλήλοις
<span class="lb" data-page="2.325" data-line="13" id="l2.325.13"></span>μὲν συνάπτει ταῦτα, συνέχει δὲ καὶ σφίγγει τὴν
<span class="lb" data-page="2.325" data-line="14" id="l2.325.14"></span>διάρθρωσιν ὅλην. ὑπὸ τούτῳ γάρ τοι κατακέκρυπται, καὶ
<span class="lb" data-page="2.325" data-line="15" id="l2.325.15"></span>περὶ τοῦτον ἀναβαίνει λοξὸς ἐκ τῆς σαρκώδους οὐσίας τῆς
<span class="lb" data-page="2.325" data-line="16" id="l2.325.16"></span>κατὰ τὴν κνήμην ἐπὶ τὸν κόνδυλον τοῦ μηροῦ, διὰ τῆς
<span class="lb" data-page="2.325" data-line="17" id="l2.325.17"></span>ἰγνύος φερόμενος ἐπὶ τὴν ἑαυτοῦ κεφαλὴν, ἥτις ἐκπέφυκε
<span class="lb" data-page="2.325" data-line="18" id="l2.325.18"></span>μὲν, ὡς εἶπον, ἐκ τοῦ κονδύλου τοῦ μηροῦ, κεῖται δ’ ἐκ
<span class="pb" data-page="2.326" id="p2.326"></span>
<span class="lb" data-page="2.326" data-line="1" id="l2.326.1"></span>τῶν ἔνδον καὶ πρόσω μερῶν τοῦ τὴν διάρθρωσιν ὅλην εἰρημένου
<span class="lb" data-page="2.326" data-line="2" id="l2.326.2"></span>σφίγγειν συνδέσμου· καὶ εἰ τείνεις ταύτην, καμπτομένην
<span class="lb" data-page="2.326" data-line="3" id="l2.326.3"></span>θεάσῃ τὴν κνήμην. ἐπεὶ δὲ βραχύς τέ ἐστιν αὐτὸς
<span class="lb" data-page="2.326" data-line="4" id="l2.326.4"></span>ὁ μῦς οὗτος τὸ μῆκος, ἥ τε κνήμη πολλαῖς σαρξὶν ἐν κύκλῳ
<span class="lb" data-page="2.326" data-line="5" id="l2.326.5"></span>περιβεβλημένη βραχεῖα δι’ ἐκείνας ἐστὶν, ἐὰν ταύτας τε
<span class="lb" data-page="2.326" data-line="6" id="l2.326.6"></span>τὰς σάρκας ἀφέλῃς καὶ προσέτι τὸν πόδα γυμνὸν καταστήσῃς,
<span class="lb" data-page="2.326" data-line="7" id="l2.326.7"></span>τὸ τῆς κνήμης ὀστοῦν ὄψει ῥᾳδίως ὑπὸ τοῦ προκειμένου
<span class="lb" data-page="2.326" data-line="8" id="l2.326.8"></span>κατὰ τὸν λόγον συνδέσμου τε καὶ μυὸς ἑλκόμενον
<span class="lb" data-page="2.326" data-line="9" id="l2.326.9"></span><span class="milestone ed2page" data-n="4.61" data-unit="ed2page" id="ed2page.4.61"></span>εἰς τοὐπίσω μετὰ τοῦ παρεγκλίνειν ἐκτός. οὗτος μὲν
<span class="lb" data-page="2.326" data-line="10" id="l2.326.10"></span>οὖν ὁ μῦς εἰκότως ἠγνοήθη, κατακεκρυμμένης αὐτοῦ τῆς
<span class="lb" data-page="2.326" data-line="11" id="l2.326.11"></span>κεφαλῆς. οἱ δὲ ἐπὶ τοῦ ποδὸς οὐκ ἔχω φάναι διὰ τί παρώφθησαν
<span class="lb" data-page="2.326" data-line="12" id="l2.326.12"></span>ἐνίοις, καὶ μάλιστά γ’ ὅσοι τοὺς ἔνδον τῆς χειρὸς
<span class="lb" data-page="2.326" data-line="13" id="l2.326.13"></span>ἑπτὰ μύας ἐθεάσαντο. παρέλιπον μὲν γὰρ κᾀκεῖ τοὺς
<span class="lb" data-page="2.326" data-line="14" id="l2.326.14"></span>ἐν τῷ βάθει κειμένους ἐπ’ αὐτοῖς τοῖς ὀστοῖς, ὡς ἔμπροσθεν
<span class="lb" data-page="2.326" data-line="15" id="l2.326.15"></span>εἶπον, οὐ μὴν τούς γε προφανεῖς τοὺς ζ΄. κατὰ δὲ
<span class="lb" data-page="2.326" data-line="16" id="l2.326.16"></span>τὸν πόδα τέτταρα γένη μυῶν εἰσιν, οὐχ, ὡς ἐν τῇ χειρὶ,
<span class="lb" data-page="2.326" data-line="17" id="l2.326.17"></span>δύο· τρία μὲν ἐν τοῖς κάτω τοῦ ποδὸς, ἓν δὲ ἐν τοῖς ἄνω
<span class="lb" data-page="2.326" data-line="18" id="l2.326.18"></span>κατὰ τοῦ ταρσοῦ τεταγμένον. <span class="milestone ed1page" data-n="1.136" data-unit="ed1page" id="ed1page.1.136"></span>εἰσὶ δ’ οὗτοι μὲν οἱ
<span class="lb" data-page="2.326" data-line="19" id="l2.326.19"></span>μύες ἔτι λοξῶν κινήσεων ἐξηγούμενοι τοῖς δακτύλοις ἀνάλογον
<span class="pb" data-page="2.327" id="p2.327"></span>
<span class="lb" data-page="2.327" data-line="1" id="l2.327.1"></span>τοῖς ἐπὶ τῆς χειρὸς ἔξωθεν. οἱ δ’ ὑποκάτω τοῦ ποδὸς,
<span class="lb" data-page="2.327" data-line="2" id="l2.327.2"></span>ἑπτὰ μὲν κᾀνταῦθα ἀνάλογον τοῖς ἐπὶ τῆς χειρὸς ἑπτὰ
<span class="lb" data-page="2.327" data-line="3" id="l2.327.3"></span>μυσὶ, λοξὰς κινήσεις ἕκαστον τῶν δακτύλων κινοῦντες· ὧν
<span class="lb" data-page="2.327" data-line="4" id="l2.327.4"></span>οἱ δύο καθάπερ ἐν τῇ χειρὶ τῶν πρώτων κατὰ τὸν καρπὸν
<span class="lb" data-page="2.327" data-line="5" id="l2.327.5"></span>ὀστῶν ἀπεφύοντο, καὶ αὐτοὶ κατὰ τὸν πόδα τῶν πρώτων
<span class="lb" data-page="2.327" data-line="6" id="l2.327.6"></span>κατὰ τὸν ταρσὸν ἐπιπλεῖστον ἀπάγονται τῶν ἄλλων δακτύλων
<span class="lb" data-page="2.327" data-line="7" id="l2.327.7"></span>ἔξωθεν· οἱ λοιποὶ δὲ πέντε μικρὸν ὕστερον εἰρήσονται.
<span class="lb" data-page="2.327" data-line="8" id="l2.327.8"></span>ἄλλοι δ’ ἐκ τῶν κάτω μερῶν εἰσι μικροὶ μύες, ἐκπεφυκότες
<span class="lb" data-page="2.327" data-line="9" id="l2.327.9"></span>τῶν τοὺς δακτύλους καμπτόντων τενόντων, πρὶν ἀκριβῶς
<span class="lb" data-page="2.327" data-line="10" id="l2.327.10"></span>εἰς ἕκαστον αὐτῶν σχισθῆναι. τὸ δ’ ἔργον τούτων τῶν μυῶν
<span class="lb" data-page="2.327" data-line="11" id="l2.327.11"></span>κάμπτειν τὸ μέσον ἄρθρον ἑκάστου δακτύλου. τοῖς γὰρ
<span class="lb" data-page="2.327" data-line="12" id="l2.327.12"></span>ἐσχισμένοις ἤδη τένουσιν ἕτεροι μικρότεροι μύες ἐπιφύονται,
<span class="lb" data-page="2.327" data-line="13" id="l2.327.13"></span>τοῖς ἔνδον ἐν τῇ χειρὶ τῆς λοξῆς κινήσεως ἐξηγουμένοις ἑκάστῳ
<span class="lb" data-page="2.327" data-line="14" id="l2.327.14"></span>δακτύλῳ τὴν αὐτὴν ἀναλογίαν ἔχοντες. τέτταρες δ’
<span class="lb" data-page="2.327" data-line="15" id="l2.327.15"></span>εἰσὶ καὶ οὗτοι τὸν ἀριθμὸν, ὥσπερ κᾀκεῖνοι. προσελθόντων
<span class="lb" data-page="2.327" data-line="16" id="l2.327.16"></span>δ’ αὐτοῖς δύο μὲν μυῶν τῶν τοὺς ἐσχάτους δακτύλους ἐπιπλεῖστον
<span class="lb" data-page="2.327" data-line="17" id="l2.327.17"></span>ἀπαγόντων, οὕς προειρήκαμεν, ἑνὸς δ’ ἔτι τοῦ τὸν
<span class="lb" data-page="2.327" data-line="18" id="l2.327.18"></span>μέγαν προσάγοντος τῷ οἷον λιχανῷ, τὸ σύμπαν πλῆθος ζ΄
<span class="pb" data-page="2.328" id="p2.328"></span>
<span class="lb" data-page="2.328" data-line="1" id="l2.328.1"></span>γίνεται. τρίτον δ’ ἄλλο γένος ἐστὶ μυῶν ἐν τοῖς ποσὶ κάτω τῶν
<span class="lb" data-page="2.328" data-line="2" id="l2.328.2"></span>αὐτοῖς τοῖς ὀστοῖς ἐπιπεφυκότων, ἀνάλογον τοῖς ἀγνοηθεῖσι
<span class="lb" data-page="2.328" data-line="3" id="l2.328.3"></span>τελέως ἐν χερσὶν, οὓς δηλονότι θεάσῃ τοὺς τένοντας ἅπαντας
<span class="lb" data-page="2.328" data-line="4" id="l2.328.4"></span>ἐκτεμὼν, ὥσπερ κᾀκεῖ. καὶ ἥ γε θέσις αὐτῶν πᾶσα, καὶ ὁ
<span class="lb" data-page="2.328" data-line="5" id="l2.328.5"></span>ἀριθμὸς, καὶ ἡ χρεία κατὰ τοὺς ἐν τῇ χειρὶ προειρημένους
<span class="lb" data-page="2.328" data-line="6" id="l2.328.6"></span>ἐστί. δύο γὰρ ἑκάστου δακτύλου τῆς πρώτης διαρθρώσεως
<span class="lb" data-page="2.328" data-line="7" id="l2.328.7"></span>προτεταγμένοι κάμπτουσι μετρίως αὐτοὺς, ἅμα μὲν ἐνεργήσαντες
<span class="lb" data-page="2.328" data-line="8" id="l2.328.8"></span>ἰσόῤῥοπον, ἰδίᾳ δ’ ἑκάτερος ἀμβλύνων ἀτρέμα πρὸς
<span class="lb" data-page="2.328" data-line="9" id="l2.328.9"></span>τὸ πλάγιον. εὑρίσκονται δ’ ἐνίοτε συνεχεῖς ἀλλήλοις οὕτως,
<span class="lb" data-page="2.328" data-line="10" id="l2.328.10"></span>ὡς ἕνα δοκεῖν εἶναι· καθ’ ἕκαστον δάκτυλον. ἀνατμηθέντων
<span class="lb" data-page="2.328" data-line="11" id="l2.328.11"></span>δὲ καὶ τούτων τῶν μυῶν, οὐκ ἔτ’ ἄλλος ὑπολείπεται τῶν
<span class="lb" data-page="2.328" data-line="12" id="l2.328.12"></span>καθ’ ὅλον τὸ σκέλος.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:3.10">
<span class="pb page1" data-page="2.397" id="p2.397"></span>
<span class="milestone ed1page page1" data-n="1.146" data-unit="ed1page" id="ed1page.1.146"></span>
<span class="milestone ed2page page1" data-n="4.83" data-unit="ed2page" id="ed2page.4.83"></span>
            <p>
<span class="lb" data-page="2.397" data-line="18" id="l2.397.18"></span>Τῆς δ’ οὖν ἐγχειρήσεως, ὡς ἐπὶ τῆς χειρὸς
<span class="pb" data-page="2.398" id="p2.398"></span>
<span class="lb" data-page="2.398" data-line="1" id="l2.398.1"></span>εἴρηται, κατορθωθείσης, τέτταρες ῥίζαι κατὰ τὴν ἀρχὴν τοῦ
<span class="lb" data-page="2.398" data-line="2" id="l2.398.2"></span>μηροῦ φανοῦνταί σοι τῶν εἰς τὸ δέρμα διασπειρομένων νεύρων,
<span class="lb" data-page="2.398" data-line="3" id="l2.398.3"></span>ἰσάριθμοι ταῖς τῶν μεγάλων νεύρων ἀρχαῖς τῶν εἰς
<span class="lb" data-page="2.398" data-line="4" id="l2.398.4"></span>τοὺς μῦς διασπειρομένων, καὶ γὰρ ἀπ’ ἐκείνων πεφύκασιν.
<span class="lb" data-page="2.398" data-line="5" id="l2.398.5"></span>μία μὲν οὖν ἐστιν ἡ τῶν προσθίων μυῶν ἄνωθεν κάτω
<span class="lb" data-page="2.398" data-line="6" id="l2.398.6"></span>κατὰ τὸ περικείμενον αὐτοῖς δέρμα πᾶν φερομένη καὶ διανεμομένη·
<span class="lb" data-page="2.398" data-line="7" id="l2.398.7"></span>ταύτης δ’ ἔνδον ἡ διὰ τοῦ βουβῶνος ἐποχουμένη
<span class="lb" data-page="2.398" data-line="8" id="l2.398.8"></span>τῷ μακρῷ καὶ στενῷ μυῒ, καὶ τρίτη παρὰ τὸν καλούμενον
<span class="lb" data-page="2.398" data-line="9" id="l2.398.9"></span>κόκκυγα, δυσθεωρητοτέρα τῶν προειρημένων, καὶ τετάρτη
<span class="lb" data-page="2.398" data-line="10" id="l2.398.10"></span>ταύτης ἔτι δυσθεωρητοτέρα κατὰ τὸ τρῆμα τοῦ τῆς ἥβης
<span class="lb" data-page="2.398" data-line="11" id="l2.398.11"></span>ὀστοῦ. καὶ γάρ τοι καὶ τὰ διαπίπτοντα πρὸς τὸ δέρμα νεῦρα
<span class="lb" data-page="2.398" data-line="12" id="l2.398.12"></span>ταύτῃ μὲν πάνυ μικρὰ καὶ ὄντως ἀραχνοειδῆ, <span class="milestone ed2page" data-n="4.84" data-unit="ed2page" id="ed2page.4.84"></span>τῶν δ’
<span class="lb" data-page="2.398" data-line="13" id="l2.398.13"></span>ἄλλων ἁδρότερα, τὰ μὲν ὡς τρίχες εὐτραφεῖς, τὰ δὲ καὶ
<span class="lb" data-page="2.398" data-line="14" id="l2.398.14"></span>τριχῶν παχύτερα, κατὰ δὲ τὰς ῥίζας ἐνίοτε καὶ <span class="milestone ed1page" data-n="1.147" data-unit="ed1page" id="ed1page.1.147"></span>πάνυ
<span class="lb" data-page="2.398" data-line="15" id="l2.398.15"></span>σαφῆ. τὰ μὲν οὖν τοῖς προσθίοις ἐπιτεταμένα μυσὶν, εὔρωστον
<span class="lb" data-page="2.398" data-line="16" id="l2.398.16"></span>ὑμένα σὺν ἑαυτοῖς ἴσχοντα, τοῦ περικειμένου δέρματος
<span class="lb" data-page="2.398" data-line="17" id="l2.398.17"></span>ἀποξεσθέντος, αὐτίκα φαίνεται τὴν ῥίζαν ἔχοντα κατὰ
<span class="lb" data-page="2.398" data-line="18" id="l2.398.18"></span>τὸ μέσον τῆς προσθίας χώρας. οὐ χαλεπῶς δὲ φαίνεται καὶ
<span class="pb" data-page="2.399" id="p2.399"></span>
<span class="lb" data-page="2.399" data-line="1" id="l2.399.1"></span>τὰ διὰ τοῦ βουβῶνος ἐποχούμενα τῷ λεπτῷ καὶ στενῷ μυῒ.
<span class="lb" data-page="2.399" data-line="2" id="l2.399.2"></span>τὴν γὰρ ἔνδον ἅπασαν χώραν τοῦ τε μηροῦ καὶ τῆς κνήμης
<span class="lb" data-page="2.399" data-line="3" id="l2.399.3"></span>διαπλέκοντα σύγκειται· συμφέρεται γὰρ τῇ φλεβὶ μέχρι τῆς
<span class="lb" data-page="2.399" data-line="4" id="l2.399.4"></span>ἔνδον ἀποφύσεως τῆς κνήμης πρὸς τὸν ἀστράγαλον. τὸ δ’
<span class="lb" data-page="2.399" data-line="5" id="l2.399.5"></span>ὑπόλοιπον τῆς ἔνδον χώρας τοῦ μηροῦ μικρὸν ἓν, ὡς εἴρηται,
<span class="lb" data-page="2.399" data-line="6" id="l2.399.6"></span>μόριόν τι τοῦ διὰ τοῦ τρήματος τοῦ τῆς ἥβης ὀστοῦ ἐκπίπτοντος
<span class="lb" data-page="2.399" data-line="7" id="l2.399.7"></span>νεύρου διαπλέκει. τοῦ δὲ λοιποῦ καὶ τετάρτου
<span class="lb" data-page="2.399" data-line="8" id="l2.399.8"></span>νεύρου τοῦ παρὰ τὸν κόκκυγα διεκπίπτοντος ὅλον σχεδόν
<span class="lb" data-page="2.399" data-line="9" id="l2.399.9"></span>τι τὸ ὀπίσω καὶ ἔξω τοῦ μηροῦ τὰς ἀποφύσεις λαμβάνει,
<span class="lb" data-page="2.399" data-line="10" id="l2.399.10"></span>πλὴν τοῦ πρὸς τῷ γόνατι πέρατος· ἐνταῦθα γὰρ ἕτερον
<span class="lb" data-page="2.399" data-line="11" id="l2.399.11"></span>νεῦρον διεκπίπτει κατὰ τὸν πλατὺν μῦν. ὥσπερ γε καὶ
<span class="lb" data-page="2.399" data-line="12" id="l2.399.12"></span>κατὰ τὸ πέρας αὐτοῦ πάλιν ἄλλο τὰ τῆς κνήμης ἐκτὸς
<span class="lb" data-page="2.399" data-line="13" id="l2.399.13"></span>διαπλέκει, ὡς εἴρηται, διότι καὶ τὸ ἔνδον αὐτῆς παρὰ τοῦ
<span class="lb" data-page="2.399" data-line="14" id="l2.399.14"></span>συγκαταφερομένου τῇ φλεβὶ νεύρου τὰς ἀπονεμήσεις ὑποδέχεται.
<span class="lb" data-page="2.399" data-line="15" id="l2.399.15"></span>λοιπὸν δὲ τὸ μὲν ὀπίσω μέρος τῆς κνήμης ἴδιον
<span class="lb" data-page="2.399" data-line="16" id="l2.399.16"></span>ἔχει νεῦρον, ἀπὸ τοῦ τὴν γαστροκνημίαν διαπλέκοντος ἀποσχιζόμενον·
<span class="lb" data-page="2.399" data-line="17" id="l2.399.17"></span>τὸ δὲ πρόσω τοῦ διαπλέκοντος τοὺς προσθίους
<span class="lb" data-page="2.399" data-line="18" id="l2.399.18"></span>μῦς τῆς κνήμης λαμβάνει τι μόριον. ἐπισκεψάμενος δ’, ὡς ﻿
<span class="pb" data-page="2.400" id="p2.400"></span>
<span class="lb" data-page="2.400" data-line="1" id="l2.400.1"></span>εἴρηται, τὰ τοῦ δέρματος νευρία σμικρὰ τὰ ἐπιπολῆς, ἀνάτεμνε
<span class="lb" data-page="2.400" data-line="2" id="l2.400.2"></span>τοὺς περὶ τὸν μηρὸν ἅπαντας μῦς, ὡς ἔμαθες ἐν τῷ
<span class="lb" data-page="2.400" data-line="3" id="l2.400.3"></span>πρὸ τούτου γράμματι. χωριζομένων γὰρ αὐτῶν ἀπ’ ἀλλήλων,
<span class="lb" data-page="2.400" data-line="4" id="l2.400.4"></span>αἱ τῶν μεγάλων νεύρων διανεμήσεις φαίνονται ἐναργῶς,
<span class="lb" data-page="2.400" data-line="5" id="l2.400.5"></span>φερομένων ἁπάντων αὐτῶν μεταξὺ τῶν μυῶν. καὶ
<span class="lb" data-page="2.400" data-line="6" id="l2.400.6"></span>τοίνυν καὶ τὰς ἀποφύσεις αὑτῶν διδόασι τοῖς πλησιάζουσιν.
<span class="lb" data-page="2.400" data-line="7" id="l2.400.7"></span>ὄψει δὲ τέτταρας ἀρχὰς, ἅς καὶ τῶν ἐπιπολῆς ἐθεάσω. καὶ
<span class="lb" data-page="2.400" data-line="8" id="l2.400.8"></span>γὰρ ἐκεῖναι τῶν διὰ βάθους ἀποσχίζονται, καὶ ποδηγήσουσί
<span class="lb" data-page="2.400" data-line="9" id="l2.400.9"></span>σε καὶ αὗται προτεθεωρημέναι πρὸς τὴν τῶν μειζόνων
<span class="lb" data-page="2.400" data-line="10" id="l2.400.10"></span>μυῶν εὕρεσιν. ἀλλὰ καὶ χωρὶς τῶν ἐπιπολῆς ἑτοίμως
<span class="lb" data-page="2.400" data-line="11" id="l2.400.11"></span>ὁρῶνται τῶν μεγάλων νεύρων αἱ ἀρχαὶ, τῶν μυῶν, ὡς
<span class="lb" data-page="2.400" data-line="12" id="l2.400.12"></span>ἔμαθες, ἀνατεμνομένων. εἰσὶ μὲν δὴ τρεῖς ἀρχαὶ τῶν νεύρων,
<span class="lb" data-page="2.400" data-line="13" id="l2.400.13"></span>ἀλλήλαις παραπλήσιαι τὸ μέγεθος, ἅς πρώτας ἐρῶ·
<span class="lb" data-page="2.400" data-line="14" id="l2.400.14"></span>τετάρτη δ’ ἐπ’ αὐταῖς ἄλλη μεγίστη διφυὴς, ὑπὲρ ἧς εἰρήσεται
<span class="lb" data-page="2.400" data-line="15" id="l2.400.15"></span>ὕστερον. τῶν τοίνυν τριῶν ἀρχῶν ἡ μέν τις εἰς
<span class="lb" data-page="2.400" data-line="16" id="l2.400.16"></span>τοὺς προσθίους μῦς κατασχίζεται μόνους, ἡ δ’ ἑτέρα παραφέρεται
<span class="lb" data-page="2.400" data-line="17" id="l2.400.17"></span>τοῖς μεγάλοις ἀγγείοις, αὐτοῖς τε τοῖς ἀγγείοις
<span class="lb" data-page="2.400" data-line="18" id="l2.400.18"></span>ἀποφύσεις ἀραχνοειδεῖς διδοῦσα καὶ τοῖς ψαύουσι μυσί·
<span class="pb" data-page="2.401" id="p2.401"></span>
<span class="lb" data-page="2.401" data-line="1" id="l2.401.1"></span>ψαύουσι δ’ αὐτῆς ὑποκείμενος μὲν ὁ μέγιστος τοῦ μηροῦ
<span class="lb" data-page="2.401" data-line="2" id="l2.401.2"></span>μῦς, ἐπικείμενος δὲ ὁ λεπτὸς καὶ στενὸς, ὅν πρῶτον ἀνατέμνομεν
<span class="lb" data-page="2.401" data-line="3" id="l2.401.3"></span>τῶν περὶ τὸν μηρὸν. ἡ δὲ λοιπὴ καὶ τρίτη τῶν
<span class="lb" data-page="2.401" data-line="4" id="l2.401.4"></span>νεύρων ἀρχὴ διεξέρχεται τὸ μέγα τρῆμα τοῦ τῆς ἥβης
<span class="lb" data-page="2.401" data-line="5" id="l2.401.5"></span>ὀστοῦ, καὶ δηλονότι τοὺς κατειληφότας αὐτὸ δύο μῦς μικροὺς,
<span class="lb" data-page="2.401" data-line="6" id="l2.401.6"></span>ἔνα καθ’ ἕτερον μέρος, ἔξωθεν μὲν τὸν ἕτερον,
<span class="lb" data-page="2.401" data-line="7" id="l2.401.7"></span>ἔσωθεν δὲ τὸν λοιπὸν, οὕς ἐν τοῖς κινοῦσι τὴν κατ’ ἰσχίον
<span class="lb" data-page="2.401" data-line="8" id="l2.401.8"></span>διάρθρωσιν ἤκουσας ὑπὸ τῶν ἀνατομικῶν παραλελεῖφθαι.
<span class="lb" data-page="2.401" data-line="9" id="l2.401.9"></span>σχίζεται δὲ τὸ νεῦρον τοῦτο δίχα, πρὶν διεξέρχεσθαι τοὺς
<span class="lb" data-page="2.401" data-line="10" id="l2.401.10"></span>μῦς· καὶ τῶν μερῶν αὐτοῦ τὸ μὲν ἕτερον ὑψηλότερον φερόμενον
<span class="lb" data-page="2.401" data-line="11" id="l2.401.11"></span>εἰς τὸν ἀπὸ τοῦ τῆς ἥβης ὀστοῦ πεφυκότα μῦν,
<span class="lb" data-page="2.401" data-line="12" id="l2.401.12"></span>ὅν δεύτερον ἔμαθες ἀνατέμνειν ὅλον, διασπείρεται· τὸ δὲ
<span class="lb" data-page="2.401" data-line="13" id="l2.401.13"></span>μεῖζόν τε καὶ ταπεινότερον, διεξελθὸν τὸ τρῆμα καὶ τοὺς
<span class="lb" data-page="2.401" data-line="14" id="l2.401.14"></span>ἀμφ’ αὐτὸ μῦς τοὺς μικροὺς, εἴς τε τὸν μέγιστον τοῦ μηροῦ
<span class="lb" data-page="2.401" data-line="15" id="l2.401.15"></span>μῦν κατασχίζεται, καὶ τινας ἀπονεμήσεις ἑαυτοῦ πάνυ
<span class="lb" data-page="2.401" data-line="16" id="l2.401.16"></span>λεπτὰς εἰς τοὺς πλησιάζοντας αὐτῷ μῦς τοὺς μικροὺς ἀποπέμπει.
<span class="lb" data-page="2.401" data-line="17" id="l2.401.17"></span>ταύτας οὖν τὰς τρεῖς ἀρχὰς θεασάμενος, ὡς εἶπον,
<span class="lb" data-page="2.401" data-line="18" id="l2.401.18"></span>ἐπὶ τὴν τετάρτην ἧκε, δυοῖν νεύρων μεγάλων ἐπὶ τὸ
<span class="pb" data-page="2.402" id="p2.402"></span>
<span class="lb" data-page="2.402" data-line="1" id="l2.402.1"></span>σκέλος καταφερομένων τε καὶ σχιζομένων ἄχρι δακτύλων
<span class="lb" data-page="2.402" data-line="2" id="l2.402.2"></span>ἄκρων. <span class="milestone ed2page" data-n="4.85" data-unit="ed2page" id="ed2page.4.85"></span>ἔσται δὲ καὶ αὕτη σαφὴς, ἀνατμηθέντων τῶν
<span class="lb" data-page="2.402" data-line="3" id="l2.402.3"></span>κατὰ τὰς πυγὰς μυῶν, οὕς ἔμαθες ἐν τῷ πρὸ τούτου λόγῳ
<span class="lb" data-page="2.402" data-line="4" id="l2.402.4"></span>κατὰ τὴν ἀνατομὴν τῶν κινούντων τὴν κατ’ ἰσχίον διάρθρωσιν.
<span class="lb" data-page="2.402" data-line="5" id="l2.402.5"></span>ἅμα δ’ αὐταῖς ἀνατετμήσθωσαν αἱ κεφαλαὶ τῶν
<span class="lb" data-page="2.402" data-line="6" id="l2.402.6"></span>περὶ τὸν μηρὸν μυῶν, οὕς ἐκφύεσθαι τοῦ κατ’ ἰσχίον ἔφην
<span class="lb" data-page="2.402" data-line="7" id="l2.402.7"></span>ὀστοῦ τέτταρας ὄντας. ὑποκείμενα γὰρ ἐκείναις φαίνεται τὰ
<span class="lb" data-page="2.402" data-line="8" id="l2.402.8"></span>μεγάλα νεῦρα, διεκπίπτοντα πρὸς τοὐκτὸς ἐκ τῶν ἔνδον
<span class="lb" data-page="2.402" data-line="9" id="l2.402.9"></span>μερῶν τοῦ πλατέος ὀστοῦ μετὰ καὶ τῶν ἐξ αὐτοῦ πεφυκότων
<span class="lb" data-page="2.402" data-line="10" id="l2.402.10"></span>νευρίων λεπτῶν. ἀλλ’ ἐκεῖνα μὲν εἰς τοὺς περὶ τὴν
<span class="lb" data-page="2.402" data-line="11" id="l2.402.11"></span>διάρθρωσιν ἔξωθεν ἅπαντας μῦς διασπείρεται, τόν τε πρῶτον
<span class="lb" data-page="2.402" data-line="12" id="l2.402.12"></span>ἁπάντων ἐπιπολῆς, ὅς εἰς τοὐπίσω τὴν διάρθρωσιν
<span class="lb" data-page="2.402" data-line="13" id="l2.402.13"></span>ἀπάγει, καὶ τὸν ὑπ’ αὐτῷ σαρκώδη τε καὶ μέγαν, καὶ τοὺς
<span class="lb" data-page="2.402" data-line="14" id="l2.402.14"></span>ὑπ’ αὐτὸν μικροὺς, ἕνα μὲν ἐκ τοῦ τοῦ λαγόνος ὀστοῦ
<span class="lb" data-page="2.402" data-line="15" id="l2.402.15"></span>φυόμενον, ἕτερον δὲ ἐκ τοῦ πλατέος, ὅς ἀεὶ πελιδνὸς φαίνεται,
<span class="lb" data-page="2.402" data-line="16" id="l2.402.16"></span>καὶ τρίτον ἐπ’ αὐτοῖς τὸν ἕτερον, τὸν ἀπὸ τοῦ τῆς
<span class="lb" data-page="2.402" data-line="17" id="l2.402.17"></span>ἥβης ὀστοῦ φερόμενον ἐπὶ τὸν μέγαν τροχαντῆρα τοῦ μηροῦ.
<span class="lb" data-page="2.402" data-line="18" id="l2.402.18"></span>ἀναλωθέντων δ’ εἰς τούτους τῶν λεπτῶν νεύρων,
<span class="lb" data-page="2.402" data-line="19" id="l2.402.19"></span>ἐνίοτε δὲ καὶ τισι τῶν εἰρημένων τεττάρων μυῶν κεφαλαῖς
<span class="pb" data-page="2.403" id="p2.403"></span>
<span class="lb" data-page="2.403" data-line="1" id="l2.403.1"></span>ἀπονεμήσεις διδόντων, μετὰ ταῦτα φαίνεται τὰ μεγάλα μόνα
<span class="lb" data-page="2.403" data-line="2" id="l2.403.2"></span>νεῦρα διὰ τῶν ὀπίσω μερῶν τοῦ μηροῦ φερόμενα, μεγίστην
<span class="lb" data-page="2.403" data-line="3" id="l2.403.3"></span>μὲν ἀπονέμησιν τῷ πλατεῖ διδόντα μυῒ, σαφῆ δὲ καὶ τοῖς
<span class="lb" data-page="2.403" data-line="4" id="l2.403.4"></span>ἄλλοις τρισὶν, ἐνίοτε δὲ καὶ τῷ μεγίστῳ τῷ κατὰ τὸν μηρόν.
<span class="lb" data-page="2.403" data-line="5" id="l2.403.5"></span>ὁ δέ γε πλατὺς μῦς οὐ μόνον ἄνω πρὸς τῇ κεφαλῇ,
<span class="lb" data-page="2.403" data-line="6" id="l2.403.6"></span>καθάπερ οἱ ἄλλοι, λαμβάνει τὸ νεῦρον, ἀλλὰ καὶ μετὰ ταῦθ’
<span class="lb" data-page="2.403" data-line="7" id="l2.403.7"></span>ἕτερον, ἐπειδὰν τὸ μέσον τοῦ μηροῦ διέλθῃ τὰ μεγάλα
<span class="lb" data-page="2.403" data-line="8" id="l2.403.8"></span>νεῦρα, περὶ ὧν ὁ λόγος· ἀπὸ τούτου δὲ τοῦ νεύρου καὶ
<span class="lb" data-page="2.403" data-line="9" id="l2.403.9"></span>τὰ διεκπίπτοντα πρὸς τὸ δέρμα, ὡς μικρὸν ἔμπροσθεν εἴρηται.
<span class="lb" data-page="2.403" data-line="10" id="l2.403.10"></span>τὰ μὲν οὖν κατὰ τὸν μηρὸν οὕτως ἔχει.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:3.13">
<span class="pb page1" data-page="2.412" id="p2.412"></span>
<span class="milestone ed1page page1" data-n="1.149" data-unit="ed1page" id="ed1page.1.149"></span>
<span class="milestone ed2page page1" data-n="4.88" data-unit="ed2page" id="ed2page.4.88"></span>
            <p>
<span class="lb" data-page="2.412" data-line="7" id="l2.412.7"></span>Ἀρτηρία μεγίστη διὰ βουβῶνος ἐμφύεται τῷ
<span class="lb" data-page="2.412" data-line="8" id="l2.412.8"></span>σκέλει κατὰ τὸν αὐτὸν τόπον τῇ μεγάλῃ φλεβὶ, καὶ τοῖς
<span class="lb" data-page="2.412" data-line="9" id="l2.412.9"></span>ἰσχνοῖς τε καὶ μεγαλοσφύκτοις αἰσθητὴν ἐνταῦθα τὴν κίνησιν
<span class="lb" data-page="2.412" data-line="10" id="l2.412.10"></span>εὑρήσεις ἐπιβαλὼν τοὺς δακτύλους. φέρεται δὲ ἀμφότερα
<span class="lb" data-page="2.412" data-line="11" id="l2.412.11"></span>τὰ ἀγγεῖα διὰ τῆς ἔνδον χώρας τοῦ μηροῦ, ἐπικείμενα
<span class="lb" data-page="2.412" data-line="12" id="l2.412.12"></span>κατ’ αὐτὸν τοῦ στενοῦ μυὸς, εἰς ὃν, ὥσπερ καὶ τοὺς
<span class="lb" data-page="2.412" data-line="13" id="l2.412.13"></span>ἄλλους ἅπαντας τοὺς περὶ τὸν μηρὸν, ἀποφύσεις τῆς ἀρτηρίας
<span class="lb" data-page="2.412" data-line="14" id="l2.412.14"></span>ἥκουσι κατὰ τὴν ἀναλογίαν τοῦ μεγέθους. ἀλλ’ ὥσπερ
<span class="lb" data-page="2.412" data-line="15" id="l2.412.15"></span>ἐπὶ τῆς χειρὸς, οὕτω καὶ ἐπὶ τοῦ σκέλους ταῖς μὲν ἐς
<span class="lb" data-page="2.412" data-line="16" id="l2.412.16"></span>τοὺς μῦς ἐμφυομέναις ἀρτηρίαις συνεμφύονται φλέβες· οὐ
<span class="lb" data-page="2.412" data-line="17" id="l2.412.17"></span>μὴν ταῖς ἐπιπολῆς φλεψὶν ἀρτηρίαι συναναβαίνουσιν, ἀλλ’
<span class="lb" data-page="2.412" data-line="18" id="l2.412.18"></span>ἀεὶ διὰ τοῦ βάθους ἐπὶ τοὺς μῦς ἥκουσιν. ὅσας οὖν φλέβας
<span class="pb" data-page="2.413" id="p2.413"></span>
<span class="lb" data-page="2.413" data-line="1" id="l2.413.1"></span>ἔν τε τῷ μηρῷ καὶ κατὰ τὴν κνήμην ἔφην διὰ βάθους
<span class="lb" data-page="2.413" data-line="2" id="l2.413.2"></span>εἰς τοὺς μῦς κατασχίζεσθαι, ταύταις ἁπάσαις ἀρτηρία παράκειται,
<span class="lb" data-page="2.413" data-line="3" id="l2.413.3"></span>τῶν δ’ ἐπιπολῆς οὐδεμιᾷ. δῆλον δὲ τοῦτο κᾀκ
<span class="lb" data-page="2.413" data-line="4" id="l2.413.4"></span>τοῦ τοῖς εὐσάρκοις μηδαμόθι φαίνεσθαι σφυγμὸν ἐν τοῖς
<span class="lb" data-page="2.413" data-line="5" id="l2.413.5"></span>σκέλεσιν, ὅτι μὴ κατὰ τὸν ταρσὸν εὐθὺ τοῦ δευτέρου δακτύλου
<span class="lb" data-page="2.413" data-line="6" id="l2.413.6"></span>μετὰ τὸν μέγιστον. ἁπτόμεθα οὖν τῆς ἐνταῦθα
<span class="lb" data-page="2.413" data-line="7" id="l2.413.7"></span>κειμένης ἀρτηρίας πολλάκις, ὅταν μὴ δυνηθῶμεν ἅψασθαι
<span class="lb" data-page="2.413" data-line="8" id="l2.413.8"></span>τῆς κατὰ τὸν καρπόν. εἰσὶ δὲ καὶ ἄλλαι κατὰ τὸν ταρσὸν
<span class="lb" data-page="2.413" data-line="9" id="l2.413.9"></span>καὶ τὸν πόδα ἀρτηρίαι, διασημαίνουσαι πολλάκις ἐπὶ τῶν
<span class="lb" data-page="2.413" data-line="10" id="l2.413.10"></span>ἰσχνῶν τὸν σφυγμὸν, ὅταν εἰς τὸ μέγεθος ἀρθῇ. κατὰ δὲ
<span class="lb" data-page="2.413" data-line="11" id="l2.413.11"></span>τὸν καρπὸν ἔξωθεν οὐδεμίαν ἔφην ἀρτηρίαν εὑρίσκεσθαι,
<span class="lb" data-page="2.413" data-line="12" id="l2.413.12"></span>διότι μηδὲ μῦς ἐστιν ἐνταῦθα μηδείς. ἕνεκα γάρ τοι τῶν
<span class="lb" data-page="2.413" data-line="13" id="l2.413.13"></span>ἐπικειμένων τῷ ταρσῷ μυῶν τῶν μικρῶν, ἣν ἀρτίως εἶπον,
<span class="lb" data-page="2.413" data-line="14" id="l2.413.14"></span>ἀρτηρία εἰς αὐτοὺς διανέμεται, καθάπερ γε καὶ τῶν κάτω
<span class="lb" data-page="2.413" data-line="15" id="l2.413.15"></span>τοῦ ποδὸς ἕνεκα μυῶν ἀρτηρία σμικρὰ φαίνεται συγκαταφερομένη
<span class="lb" data-page="2.413" data-line="16" id="l2.413.16"></span>τῇ προειρημένῃ φλεβὶ, καὶ πρὸς τὸ χωρίον ἀφικνεῖσθαι
<span class="lb" data-page="2.413" data-line="17" id="l2.413.17"></span>τοῦτο· καταβαίνουσι δ’ εἰς αὐτὸ διὰ τῆς μεταξὺ χώρας
<span class="lb" data-page="2.413" data-line="18" id="l2.413.18"></span>περόνης τε καὶ πτέρνης. περὶ δὲ τῆς διὰ τοῦ τῆς ἥβης
<span class="pb" data-page="2.414" id="p2.414"></span>
<span class="lb" data-page="2.414" data-line="1" id="l2.414.1"></span>ὀστέου τρήματος, ὃ καλοῦσι θυροειδὲς, ἐς τὸν μηρὸν ἡκούσης
<span class="lb" data-page="2.414" data-line="2" id="l2.414.2"></span>ἀρτηρίας, ἃ περὶ τῆς φλεβὸς εἶπον ὀλίγον ἔμπροσθεν, ἀκηκοέναι
<span class="lb" data-page="2.414" data-line="3" id="l2.414.3"></span>νόμιζε· τοῖς γὰρ αὐτοῖς μυσὶ τοῖς τρισὶν ὡσαύτως
<span class="lb" data-page="2.414" data-line="4" id="l2.414.4"></span>ἐκείνῃ διανέμεται.
</p>
          </article>

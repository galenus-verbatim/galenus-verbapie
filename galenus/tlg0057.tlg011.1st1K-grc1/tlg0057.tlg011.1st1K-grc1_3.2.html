<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:3.2">
<span class="pb page1" data-page="2.346" id="p2.346"></span>
<span class="milestone ed1page page1" data-n="1.137" data-unit="ed1page" id="ed1page.1.137"></span>
<span class="milestone ed2page page1" data-n="4.67" data-unit="ed2page" id="ed2page.4.67"></span>
            <p>
<span class="lb" data-page="2.346" data-line="12" id="l2.346.12"></span>Λέγωμεν οὖν ἤδη, καθ’ ὅντινα τρόπον
<span class="lb" data-page="2.346" data-line="13" id="l2.346.13"></span>ἐγχειρεῖν προσήκει τῇ τῶν ἀγγείων τε καὶ νεύρων ἀνατομῇ
<span class="lb" data-page="2.346" data-line="14" id="l2.346.14"></span>τῇ κατὰ τὰ κῶλα, καὶ πρότερον περὶ ὅλης τῆς χειρὸς εἴπωμεν.
<span class="lb" data-page="2.346" data-line="15" id="l2.346.15"></span>ἄρξασθαι δὲ τοῦ λόγου καλῶς ἂν ἔχοι τὴν Ἱπποκράτους
<span class="lb" data-page="2.346" data-line="16" id="l2.346.16"></span>ῥῆσιν εἰπόντας πρῶτον, ἡνίκα φησί· Ποὺς δὲ ἀνθρώπου
<span class="lb" data-page="2.346" data-line="17" id="l2.346.17"></span>ἐκ πολλῶν καὶ μικρῶν ὀστέων σύγκειται, ὥσπερ καὶ
<span class="pb" data-page="2.347" id="p2.347"></span>
<span class="lb" data-page="2.347" data-line="1" id="l2.347.1"></span>χεὶρ ἄκρη. πόδα μὲν γὰρ ἁπλῶς <span class="milestone ed1page" data-n="1.139" data-unit="ed1page" id="ed1page.1.139"></span>εἶπε, χεῖρα δ’
<span class="lb" data-page="2.347" data-line="2" id="l2.347.2"></span>οὐκ ἔθ’ ἁπλῶς, ἀλλ’ ἄκρη προσέθηκεν. οὐ γὰρ ἀνάλογον
<span class="lb" data-page="2.347" data-line="3" id="l2.347.3"></span>ἔχει ταῖς προσηγορίαις τὰ κῶλα, καίτοι ταῖς κατασκευαῖς
<span class="lb" data-page="2.347" data-line="4" id="l2.347.4"></span>ἀνάλογον ἔχοντα· ὁποῖον μὲν γὰρ ἐν τῷ σκέλει μηρός ἐστι
<span class="lb" data-page="2.347" data-line="5" id="l2.347.5"></span>τοιοῦτον ἐν ὅλῃ τῇ χειρὶ βραχίων· ὁποῖον δὲ ἐν τῷ σκέλει
<span class="lb" data-page="2.347" data-line="6" id="l2.347.6"></span>ἡ κνήμη, τοιοῦτον ἐν ὅλῃ τῇ χειρὶ πῆχυς· ὁποῖον δὲ ἐν τῷ
<span class="lb" data-page="2.347" data-line="7" id="l2.347.7"></span>σκέλει ποὺς, τοιοῦτον ἐν ὅλῃ τῇ χειρὶ χεὶρ ἄκρα· τὸ γὰρ
<span class="lb" data-page="2.347" data-line="8" id="l2.347.8"></span>ἀπὸ τῆς τῶν καρπῶν διαρθρώσεως εἰς τοὺς δακτύλους
<span class="lb" data-page="2.347" data-line="9" id="l2.347.9"></span>ἐσχισμένον ὀνομάζεται χεὶρ ἄκρα, καθάπερ ποὺς τὸ τελευταῖον
<span class="lb" data-page="2.347" data-line="10" id="l2.347.10"></span>τοῦ σκέλους, ᾧ βαίνομεν. οὕτως οὖν καὶ ἡμεῖς χρησόμεθα
<span class="lb" data-page="2.347" data-line="11" id="l2.347.11"></span>τοῖς ὀνόμασιν· ἄνευ μὲν γὰρ προσθήκης χεῖρα λέγοντες
<span class="lb" data-page="2.347" data-line="12" id="l2.347.12"></span>ὅλον τὸ κῶλον, ὅταν δὲ ἀπὸ τοῦ καρποῦ πέρας
<span class="lb" data-page="2.347" data-line="13" id="l2.347.13"></span>αὐτῆς δηλῶσαι βουληθῶμεν, ἄκραν χεῖρα καλοῦντες. ἄρχεται
<span class="lb" data-page="2.347" data-line="14" id="l2.347.14"></span>δὲ δηλονότι τόδε τὸ κῶλον ἀπὸ τῆς κατ’ ὦμον διαρθρώσεως·
<span class="lb" data-page="2.347" data-line="15" id="l2.347.15"></span>διήρθρωται δὲ ἐνταῦθα τῆς ὠμοπλάτης ὁ αὐχὴν
<span class="lb" data-page="2.347" data-line="16" id="l2.347.16"></span>τῇ κεφαλῇ τοῦ βραχίονος. ὥστε, κᾂν ἀποτεμὼν κατὰ τοῦτο
<span class="lb" data-page="2.347" data-line="17" id="l2.347.17"></span>τὸ ἄρθρον ὅλην τὴν χεῖρα, βουληθῇς ἀνατέμνειν αὐτὴν
<span class="lb" data-page="2.347" data-line="18" id="l2.347.18"></span>καθ’ ἑαυτὴν ἄνευ τοῦ παντὸς σώματος, οὐδὲν ἕξεις ἔλαττον.
<span class="pb" data-page="2.348" id="p2.348"></span>
<span class="lb" data-page="2.348" data-line="1" id="l2.348.1"></span>οὕτω γοῦν κᾀμὲ πολλάκις ἑωράκατε τὰ κατ’ αὐτὴν δεικνύντα
<span class="lb" data-page="2.348" data-line="2" id="l2.348.2"></span>τῆς δ’ ἐγχειρήσεως ἀρχὴ, πᾶν ἐν κύκλῳ περιελεῖν τὸ δέρμα
<span class="lb" data-page="2.348" data-line="3" id="l2.348.3"></span>τῶν ὑποκειμένων σωμάτων, οὐ μὴν ὡς ἔτυχέ γε, καθάπερ
<span class="lb" data-page="2.348" data-line="4" id="l2.348.4"></span>οἱ σκυτοδέψαι συναφαιροῦντες<span class="milestone ed2page" data-n="4.68" data-unit="ed2page" id="ed2page.4.68"></span> αὐτοῦ καὶ τὸν ὑποβεβλημένον
<span class="lb" data-page="2.348" data-line="5" id="l2.348.5"></span>ὑμένα, καθ’ ὃν αἱ τὸ δέρμα τρέφουσαι διέρχονται
<span class="lb" data-page="2.348" data-line="6" id="l2.348.6"></span>φλέβες. ἀλλὰ τὸν μὲν ὑμένα προσκαταλιπεῖν τῷ σώματι
<span class="lb" data-page="2.348" data-line="7" id="l2.348.7"></span>χρὴ, περιβεβλημένον τοῖς ὑποβεβλημένοις αὐτῷ μυσὶ τὸ
<span class="lb" data-page="2.348" data-line="8" id="l2.348.8"></span>δέμα δὲ μόνον αὐτὸ καθ’ αὑτὸ διὰ σμίλης ὀξείας ἀποκρίνειν
<span class="lb" data-page="2.348" data-line="9" id="l2.348.9"></span>τε καὶ χωρίζειν ἀπὸ τοῦ ὑμένος, ἀρχῇ τῆς χωρίσεως
<span class="lb" data-page="2.348" data-line="10" id="l2.348.10"></span>τῇδε χρώμενον. ἕν τι μέρος τοῦ κώλου προχειρισάμενος,
<span class="lb" data-page="2.348" data-line="11" id="l2.348.11"></span>ὅπερ ἂν ἐθελήσῃς, ἄφελε τὰς τρίχας, ὡς γυμνωθῆναι τοσοῦτον
<span class="lb" data-page="2.348" data-line="12" id="l2.348.12"></span>τοῦ δέρματος, ὁπηλίκον ἂν σοι δόξῃ ποιήσασθαι τὴν
<span class="lb" data-page="2.348" data-line="13" id="l2.348.13"></span>πρώτην τομὴν κατ’ αὐτό· ῥᾷον γὰρ τεμεῖς, εἰ ψιλὸν ἐργάσαιο
<span class="lb" data-page="2.348" data-line="14" id="l2.348.14"></span>τριχῶν. εἰκὸς μὲν οὖν σε κατὰ τὴν πρώτην ἐπιβολὴν
<span class="lb" data-page="2.348" data-line="15" id="l2.348.15"></span>ἢ καταλιπεῖν τι τοῦ δέρματος ἄτμητον, ἢ τὸν ὑποκείμενον
<span class="lb" data-page="2.348" data-line="16" id="l2.348.16"></span>ἅμ’ αὐτῷ διατεμεῖν ὑμένα. δεύτερον μέντοι καὶ τρίτον ἐγχειρῶν
<span class="lb" data-page="2.348" data-line="17" id="l2.348.17"></span>τέμνειν, ἤτοι προσθείς τι τῷ βάθει τῆς τομῆς, ἢ
<span class="lb" data-page="2.348" data-line="18" id="l2.348.18"></span>ἀφελὼν, οὐκ εἰς μακρὰν ὑπ’ αὐτῆς τῆς πείρας διδαχθήσῃ
<span class="pb" data-page="2.349" id="p2.349"></span>
<span class="lb" data-page="2.349" data-line="1" id="l2.349.1"></span>τὴν συμμετρίαν τῆς τομῆς. εὔδηλον δ’, ὅτι σύμμετρον ὀνομάζω
<span class="lb" data-page="2.349" data-line="2" id="l2.349.2"></span>τομὴν τὴν μήτε ἀπολείπουσάν τι τοῦ δέρματος ἄτμητον,
<span class="lb" data-page="2.349" data-line="3" id="l2.349.3"></span>μήτε τὸν ὑποκείμενον ὑμένα σὺν αὐτῷ τέμνουσαν. ὅταν
<span class="lb" data-page="2.349" data-line="4" id="l2.349.4"></span>οὖν ἀκριβῶς ἴδῃς τοῦτό σοι κατωρθωμένον, ἀνατείνας ἀγκίστροις
<span class="lb" data-page="2.349" data-line="5" id="l2.349.5"></span>ἑκάτερον τῆς τομῆς τὸ χεῖλος, ὑπὸ τὸ δέρμα πειρῶ τέμνειν
<span class="lb" data-page="2.349" data-line="6" id="l2.349.6"></span>ἀποχωρίζων αὐτοῦ τὸν ὑμένα. μόνοις δ’ οὐ χρὴ τοῖς δακτύλοις
<span class="lb" data-page="2.349" data-line="7" id="l2.349.7"></span>ἄνευ σμίλης ἐπιτρέπειν τοὖργον, ὥσπερ ὅταν ἐκδέρωμέν
<span class="lb" data-page="2.349" data-line="8" id="l2.349.8"></span>τι ζῶον. ὁ γὰρ ὑμὴν τῶν ὑποκειμένων σωμάτων ἑαυτῷ
<span class="lb" data-page="2.349" data-line="9" id="l2.349.9"></span>ἀπολύεται κατὰ δάρσιν, ὡς Ἡρόφιλος ὠνόμαζεν, ἀπὸ τοῦ
<span class="lb" data-page="2.349" data-line="10" id="l2.349.10"></span>δέρω ῥήματος ὄνομα ποιήσας τῆς ἐνεργείας τε καὶ τοῦ πάθους
<span class="lb" data-page="2.349" data-line="11" id="l2.349.11"></span>κοινὸν, ὥσπερ γε καὶ ἀπὸ τοῦ τέμνω τὸ τῆς τομῆς
<span class="lb" data-page="2.349" data-line="12" id="l2.349.12"></span>ὄνομα γέγονεν, ἐνέργειαν μὲν σημαῖνον τοῦ τέμνοντος ἀνθρώπου,
<span class="lb" data-page="2.349" data-line="13" id="l2.349.13"></span>πάθος δὲ τοῦ τεμνομένου σώματος. οὕτως οὖν
<span class="lb" data-page="2.349" data-line="14" id="l2.349.14"></span>καὶ ἡ δάρσις ἓν οὖσα πρᾶγμα κατὰ τὸ ὑποκείμενον, ὥσπερ
<span class="lb" data-page="2.349" data-line="15" id="l2.349.15"></span>καὶ ἡ τομὴ, πάθος μέν ἐστι τοῦ δερομένου σώματος, ἔργον
<span class="lb" data-page="2.349" data-line="16" id="l2.349.16"></span>δὲ τοῦ δέροντος ἀνθρώπου. τὸ τοίνυν δέρμα, περὶ τούτου
<span class="lb" data-page="2.349" data-line="17" id="l2.349.17"></span>γὰρ ἦν ὁ λόγος, οὐ κατὰ δάρσιν ἀπολύεται τοῦ ὑμένος, ὅτι ﻿
<span class="pb" data-page="2.350" id="p2.350"></span>
<span class="lb" data-page="2.350" data-line="1" id="l2.350.1"></span>μηδ’ ἐν τῷ κατὰ φύσιν ἔχειν προσήρτηται μόνον αὐτῷ, καθάπερ
<span class="lb" data-page="2.350" data-line="2" id="l2.350.2"></span>ὁ ὑμὴν τοῖς ὑποκειμένοις, ἀλλὰ συμπέφυκεν, οὐ μὴν
<span class="lb" data-page="2.350" data-line="3" id="l2.350.3"></span>ἰσχυράν γε σύμφυσιν, οὐδὲ δυσχώριστον, ὥσπερ ἔνια τῶν
<span class="lb" data-page="2.350" data-line="4" id="l2.350.4"></span>μορίων ἔχειν φαίνεται. χρὴ γάρ σε γιγνώσκειν, ὅτι πολὺ
<span class="lb" data-page="2.350" data-line="5" id="l2.350.5"></span>τὸ μᾶλλόν τε καὶ ἧττόν ἐστιν ἔν τε ταῖς συμφύσεσιν καὶ
<span class="lb" data-page="2.350" data-line="6" id="l2.350.6"></span>ταῖς προσαρτήσεσιν· τὰ μὲν γὰρ μᾶλλον, τὰ δ’ ἧττον ἀλλήλοις
<span class="lb" data-page="2.350" data-line="7" id="l2.350.7"></span>συμπέφυκέ τε καὶ προσήρτηται. κοινὸν δ’ ἦν τῶν
<span class="lb" data-page="2.350" data-line="8" id="l2.350.8"></span>μὲν κατὰ σύμφυσιν ἡνωμένων τό τε μὴ δύνασθαι χωρισθῆναι
<span class="lb" data-page="2.350" data-line="9" id="l2.350.9"></span>ἀπ’ ἀλλήλων ἄνευ τομῆς, ἢ πάντως γε τοῦ βιαίως
<span class="lb" data-page="2.350" data-line="10" id="l2.350.10"></span>διασπασθῆναι, καὶ τὸ χωρισθέντων ἕλκος ἐν ἑκατέρῳ φαίνεσθαι·
<span class="lb" data-page="2.350" data-line="11" id="l2.350.11"></span>τῶν δὲ προσαρτωμένων σωμάτων ἥ θ’ ἕνωσις
<span class="lb" data-page="2.350" data-line="12" id="l2.350.12"></span>ἀσθενὴς ἦν λεπταῖς ἰνῶν γιγνομένη διαφύσεσιν, ὅ τε χωρισμὸς
<span class="lb" data-page="2.350" data-line="13" id="l2.350.13"></span>ῥᾷστος, ὃν ὀνομάζουσι δάρσιν. ὁ τοίνυν ὑποκείμενος
<span class="lb" data-page="2.350" data-line="14" id="l2.350.14"></span>ὑμὴν τῷ δέρματι συνέχεταί τε τοῖς σώμασιν, οἷς περιτέτακται
<span class="lb" data-page="2.350" data-line="15" id="l2.350.15"></span>κατά τινας ἰνῶν διαφύσεις λεπτοτέρας τῶν ἀραχνίων,
<span class="lb" data-page="2.350" data-line="16" id="l2.350.16"></span>ἀπολύεταί τε κατὰ δάρσιν αὐτῶν, οὐδὲν δεομένων ἡμῶν,
<span class="lb" data-page="2.350" data-line="17" id="l2.350.17"></span>εἰ μὴ βουληθείημεν, εἰς τοῦτο σμίλης· ἱκανοὶ γὰρ καὶ οἱ
<span class="lb" data-page="2.350" data-line="18" id="l2.350.18"></span>δάκτυλοι μόνοι. οὐ μὴν τοῦ γε δέρματος οἷόν τε χωρίσαι
<span class="pb" data-page="2.351" id="p2.351"></span>
<span class="lb" data-page="2.351" data-line="1" id="l2.351.1"></span>τὸν ὑμένα διὰ μόνων τῶν δακτύλων, ἀλλὰ χρεία σμίλης,
<span class="lb" data-page="2.351" data-line="2" id="l2.351.2"></span>συμπέφυκε γὰρ αὐτῷ. καὶ χρὴ πρὸς τὸ δέρμα τὴν σμίλην
<span class="lb" data-page="2.351" data-line="3" id="l2.351.3"></span>ἐρείδοντας τὸν ὑμένα χωρίζειν. ὡς, εἴ γε πρὸς τὸν ὑμένα
<span class="lb" data-page="2.351" data-line="4" id="l2.351.4"></span>τὴν σμίλην ἐγκλίνοις, τρώσεις αὐτόν· εἰ δ’ ἀποξέων τοῦ δέρματος
<span class="lb" data-page="2.351" data-line="5" id="l2.351.5"></span>τὸν ὑμένα τρώσαις ποτὲ τὸ δέρμα, βλάβην οὐδεμίαν
<span class="lb" data-page="2.351" data-line="6" id="l2.351.6"></span>ἐργάσῃ τῇ προκειμένῃ πράξει· οὐ μὴν οὐδὲ τρῶσις ἐν αὐτῷ
<span class="lb" data-page="2.351" data-line="7" id="l2.351.7"></span>γίνεται τοῦ δέρματος, εἰ καὶ βιαιότερον ἐρείσεις, ἀλλ’ ἀμυχή
<span class="lb" data-page="2.351" data-line="8" id="l2.351.8"></span>τις ἐπιπολῆς. δεῖται <span class="milestone ed2page" data-n="4.69" data-unit="ed2page" id="ed2page.4.69"></span>δὲ τὸ ἔργον τοῦτο χρόνου πλείονος.
<span class="lb" data-page="2.351" data-line="9" id="l2.351.9"></span>ὅθεν, ὅταν ἑτέρῳ τινὶ τῶν φιλομαθῶν ἐπιδεικνύῃς τὰ
<span class="lb" data-page="2.351" data-line="10" id="l2.351.10"></span>κατὰ τὴν χεῖρα, φθάνων προαπόξυε τὸν ὑμένα τοῦ δέρματος,
<span class="lb" data-page="2.351" data-line="11" id="l2.351.11"></span>ὡς εἴρηται, πρὶν ἀφικέσθαι τὸν θεώμενον. εἰ δέ τινε
<span class="lb" data-page="2.351" data-line="12" id="l2.351.12"></span>τῶν ἑταίρων ἐθέλοις κοινωνῆσαι τῆς ἀνατομῆς, ὃς καὶ αὐτὸς
<span class="lb" data-page="2.351" data-line="13" id="l2.351.13"></span>ἄλλῳ ποτὲ δεῖξαι βουλήσεται, παρόντος αὐτοῦ ποιοῦ τὴν
<span class="lb" data-page="2.351" data-line="14" id="l2.351.14"></span>ἐγχείρησιν. ἔστι γὰρ τὸ ἔργον ἀκριβείας πολλῆς δεόμενον,
<span class="lb" data-page="2.351" data-line="15" id="l2.351.15"></span>ἀνδρὶ φιλοπόνῳ τε καὶ φιλομαθεῖ πρέπον. ἔγωγε οὖν πολλάκις
<span class="lb" data-page="2.351" data-line="16" id="l2.351.16"></span>ἐπιτρέψας αὐτὸ τῶν ἑταίρων τινὶ, διεσπασμένον μὲν
<span class="lb" data-page="2.351" data-line="17" id="l2.351.17"></span>ἐν πολλοῖς μέρεσιν εὑρὸν τὸν ὑμένα, προσεχόμενον δὲ ἐν
<span class="pb" data-page="2.352" id="p2.352"></span>
<span class="lb" data-page="2.352" data-line="1" id="l2.352.1"></span>ἄλλοις τῷ δέρματι. καθ’ ὅ τι δ’ ἂν μέρος γένηταί τι τοιοῦτο,
<span class="lb" data-page="2.352" data-line="2" id="l2.352.2"></span>οὐδὲν ἔτι φαίνεται τῶν ὑπὸ τῷ δέρματι φλεβῶν τὲ καὶ
<span class="lb" data-page="2.352" data-line="3" id="l2.352.3"></span>νεύρων τῶν μικρῶν, καὶ μάλιστα ἐν πιθήκῳ. κατὰ μὲν γὰρ
<span class="lb" data-page="2.352" data-line="4" id="l2.352.4"></span>τοὺς ἵππους, καὶ τοὺς ὄνους, καὶ τοὺς ἡμιόνους, καὶ τοὺς
<span class="lb" data-page="2.352" data-line="5" id="l2.352.5"></span>βοῦς οὐκ ἀφανίζεται μὲν διὰ τὸ μέγεθος, ἀποσπασθέντος
<span class="lb" data-page="2.352" data-line="6" id="l2.352.6"></span>δὲ τῆς συνεχείας τῶν ὑποκειμένων, οὐκέτ’ ἐναργῆ τὴν γνῶσιν
<span class="lb" data-page="2.352" data-line="7" id="l2.352.7"></span>ἔχει· κατὰ δὲ τὰ μικρὰ ζῶα τὸ σύμπαν διαφθείρεται,
<span class="lb" data-page="2.352" data-line="8" id="l2.352.8"></span>τῶν εἰρημένων τινὸς γενομένου περὶ τὸν ὑμένα. καὶ τοίνυν
<span class="lb" data-page="2.352" data-line="9" id="l2.352.9"></span>ἤδη σοι γεγυμνώσθω τοῦ δέρματος ἡ πᾶσα χεὶρ, περιβεβλημένου
<span class="lb" data-page="2.352" data-line="10" id="l2.352.10"></span>τοῖς ὑποκειμένοις σώμασι τοῦ μετὰ τὸ δέρμα παντὸς
<span class="lb" data-page="2.352" data-line="11" id="l2.352.11"></span>ὑμένος. ἐν τούτῳ δὲ κατασκέπτου παραχρῆμα, πρὶν
<span class="lb" data-page="2.352" data-line="12" id="l2.352.12"></span>ξηρανθῆναι τὸν ὑμένα, τὰς ἐπιπολῆς φλέβας καὶ τὰ νεῦρα.
<span class="lb" data-page="2.352" data-line="13" id="l2.352.13"></span>φαίνεται δ’ οὐχ ὡσαύτως ἐπὶ πάντων ἐναργῶς τὰ μὲν
<span class="lb" data-page="2.352" data-line="14" id="l2.352.14"></span>νεῦρα, διά τε τὸ φύσει τισὶ τῶν πιθήκων, ὥσπερ καὶ τῶν
<span class="lb" data-page="2.352" data-line="15" id="l2.352.15"></span>ἀνθρώπων, ὑπάρχειν ἰσχνότερα, καὶ διὰ τὸ πιμελὴν ἔχειν
<span class="lb" data-page="2.352" data-line="16" id="l2.352.16"></span>ἢ μὴ ἔχειν τὸ ζῶον· ἐν μὲν γὰρ τοῖς ἰσχνοῖς ἐναργέστερον
<span class="lb" data-page="2.352" data-line="17" id="l2.352.17"></span>ὁρᾶται τὰ νεῦρα, κατακρύπτεται δὲ ἐν τοῖς πιμελώδεσιν.
<span class="lb" data-page="2.352" data-line="18" id="l2.352.18"></span>τὰς δ’ ὑπὸ τῷ δέρματι φλέβας, ὅταν μὲν πολύαιμος ὁ
<span class="pb" data-page="2.353" id="p2.353"></span>
<span class="lb" data-page="2.353" data-line="1" id="l2.353.1"></span>πίθηκος ᾖ, πάσας ἐναργῶς ἐστιν ἰδεῖν, ὅταν δ’ ὀλίγαιμος,
<span class="lb" data-page="2.353" data-line="2" id="l2.353.2"></span>ἀμυδρῶς. ἀλλ’ ὅμως ἐπὶ πάντων ὁρᾷν τε καὶ μεμνῆσθαι
<span class="lb" data-page="2.353" data-line="3" id="l2.353.3"></span>πειρῶ τάς τε ῥίζας τῶν ἐπιπολῆς νεύρων καὶ τὸν τῆς
<span class="lb" data-page="2.353" data-line="4" id="l2.353.4"></span>φορᾶς τρόπον, ὅπως καὶ αὐτὸς, ὅταν ἀναγκασθῇς τέμνειν,
<span class="lb" data-page="2.353" data-line="5" id="l2.353.5"></span>κατὰ τὸ μῆκος τῆς φορᾶς ἄγῃς τὴν τομήν. ἢ γὰρ ἓν, ἢ
<span class="lb" data-page="2.353" data-line="6" id="l2.353.6"></span>οὐδὲν οὕτως διατεμεῖς νεῦρον· εἰ δ’ ἐγκαρσίαν ἐπιβάλοις
<span class="lb" data-page="2.353" data-line="7" id="l2.353.7"></span>τὴν σμίλην, πολλὰ διαιρήσεις ἅμα. μάλιστα δὲ τῶν ῥιζῶν
<span class="lb" data-page="2.353" data-line="8" id="l2.353.8"></span>ἀποχωρεῖν πειρῶ, γινώσκων, ὅτι, καθάπερ ἐπὶ δένδρου κλάδον
<span class="lb" data-page="2.353" data-line="9" id="l2.353.9"></span>μὲν ἢ ἀκρέμονα τέμνων ὀλίγον ἔβλαψας τὸ φυτὸν, τὸ
<span class="lb" data-page="2.353" data-line="10" id="l2.353.10"></span>στέλεχος δ’ εἰ διακόψεις, διέφθειρας ὅλον <span class="milestone ed1page" data-n="1.140" data-unit="ed1page" id="ed1page.1.140"></span>τὸ φυτὸν,
<span class="lb" data-page="2.353" data-line="11" id="l2.353.11"></span>οὕτω καὶ ἐπὶ τῶν νεύρων, ἐὰν πρὸς τῇ ῥίζῃ ποιήσῃς τὴν
<span class="lb" data-page="2.353" data-line="12" id="l2.353.12"></span>διαίρεσιν, ὅλον τὸ χωρίον, ὃ παρ’ ἐκείνου τοῦ νεύρου σχιζομένου
<span class="lb" data-page="2.353" data-line="13" id="l2.353.13"></span>τὴν αἴσθησιν ἐλάμβανεν, ἀναίσθητον ἀποδείξεις.
<span class="lb" data-page="2.353" data-line="14" id="l2.353.14"></span>εἰ δὴ μέμνησαι τῆς τῶν μυῶν ἀνατομῆς, ἣν ἐν τῷ πρώτῳ
<span class="lb" data-page="2.353" data-line="15" id="l2.353.15"></span>διῆλθον γράμματι, μαθήσῃ καὶ νῦν εὑρίσκειν ῥᾳδίως τὰς
<span class="lb" data-page="2.353" data-line="16" id="l2.353.16"></span>ἀρχὰς τῶν εἰς τὸ δέρμα διασπειρομένων νεύρων· εἰ δ’ οὐ
<span class="lb" data-page="2.353" data-line="17" id="l2.353.17"></span>μέμνησαι, καταλιπὼν ἐν τῷ παρόντι τοῦτο τὸ βιβλίον, ἐπ’
<span class="lb" data-page="2.353" data-line="18" id="l2.353.18"></span>ἐκεῖνο πρότερον ἐλθὲ, κᾀπειδὰν ἀκριβῶς ἤδη μνημονεύσῃς
<span class="pb" data-page="2.354" id="p2.354"></span>
<span class="lb" data-page="2.354" data-line="1" id="l2.354.1"></span>ἑκάστου τῶν μυῶν τὴν θέσιν, οὕτως ἀναγίνωσκε τὸν ἐφεξῆς
<span class="lb" data-page="2.354" data-line="2" id="l2.354.2"></span>λόγον ἐνταυθοῖ γεγραμμένον. ὡς οὖν πράξοντί σοι τοῦτο,
<span class="lb" data-page="2.354" data-line="3" id="l2.354.3"></span>τὰ συνεχῆ τοῖς προπαρεσκευασμένοις εἰρήσεται.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:3.4">
<span class="pb page1" data-page="2.364" id="p2.364"></span>
<span class="milestone ed1page page1" data-n="1.141" data-unit="ed1page" id="ed1page.1.141"></span>
<span class="milestone ed2page page1" data-n="4.72" data-unit="ed2page" id="ed2page.4.72"></span>
            <p>
<span class="lb" data-page="2.364" data-line="9" id="l2.364.9"></span><span class="milestone ed2page" data-n="4.73" data-unit="ed2page" id="ed2page.4.73"></span>Καὶ τοίνυν ἤδη καταλιπὼν τὸν βραχίονα
<span class="lb" data-page="2.364" data-line="10" id="l2.364.10"></span>πρὸς τὴν τοῦ πήχεως ἀνατομὴν ἧκε. χωρίσας τὸ
<span class="lb" data-page="2.364" data-line="11" id="l2.364.11"></span>δέρμα τῆς συναποδερομένης ὑμενώδους οὐσίας αὐτῷ, καθότι
<span class="lb" data-page="2.364" data-line="12" id="l2.364.12"></span>πρόσθεν εἴρηται, πρώτην μὲν ἀρχὴν νεύρων ὄψει τοῦ τετάρτου
<span class="lb" data-page="2.364" data-line="13" id="l2.364.13"></span>κατὰ τὴν διήγησιν εἰρημένου νεύρου τῶν ἐν τῷ βραχίονι,
<span class="lb" data-page="2.364" data-line="14" id="l2.364.14"></span>πᾶσαν ὀλίγου δεῖν τὴν ἔνδον χώραν τοῦ πήχεως ἐπειληφυῖαν,
<span class="lb" data-page="2.364" data-line="15" id="l2.364.15"></span>ὑποφυομένην δὲ καὶ τῷ κάτω παντὶ, καὶ τῶν ἔξω
<span class="lb" data-page="2.364" data-line="16" id="l2.364.16"></span>μερῶν οὐκ ὀλίγοις. ὅσον δὲ ὑψηλόν ἐστι πρὸς τῇ κερκίδι
<span class="lb" data-page="2.364" data-line="17" id="l2.364.17"></span>μέρος τοῦ πήχεως, ἑκατέρωθεν, ἔξωθέν τε καὶ ἔσωθεν, ἑτέρων
<span class="lb" data-page="2.364" data-line="18" id="l2.364.18"></span>νεύρων ἀποφύσεις λαμβάνει, τὸ μὲν ἔσωθεν ἀπὸ τοῦ ﻿
<span class="pb" data-page="2.365" id="p2.365"></span>
<span class="lb" data-page="2.365" data-line="1" id="l2.365.1"></span>πρώτου πάντων ῥηθέντος, τὸ δ’ ἔξωθεν ἀπὸ τοῦ τρίτου.
<span class="lb" data-page="2.365" data-line="2" id="l2.365.2"></span>περὶ δὲ τῶν ἐν ἄκρᾳ τῇ χειρὶ νεύρων ἐπιπολῆς ὑπὸ τῷ
<span class="lb" data-page="2.365" data-line="3" id="l2.365.3"></span>δέρματι τῇ τῶν μεγάλων νεύρων ἀνατομῇ συναφθήσεται·
<span class="lb" data-page="2.365" data-line="4" id="l2.365.4"></span>πέρα γὰρ ἐκείνων εἰσὶ πέντε τὰ πάντα, ἃ διὰ τῆς κατ’
<span class="lb" data-page="2.365" data-line="5" id="l2.365.5"></span>ἀγκῶνα καμπῆς εἰς τὸν πῆχυν ἐθεάσω φερόμενα νεῦρα
<span class="lb" data-page="2.365" data-line="6" id="l2.365.6"></span>κατὰ τὴν τοῦ βραχίονος ἀνατομήν. ἀλλὰ τούτων ἓν εἰς τὸ
<span class="lb" data-page="2.365" data-line="7" id="l2.365.7"></span>δέρμα μόνον αὐτοῦ διεσπείρετο, σχιζόμενον ἀνωτέρω τῆς
<span class="lb" data-page="2.365" data-line="8" id="l2.365.8"></span>κατ’ ἀγκῶνα καμπῆς. ὑπόλοιπα τοιγαροῦν εἰσι τέτταρα·
<span class="lb" data-page="2.365" data-line="9" id="l2.365.9"></span>πρῶτον μὲν, ὑπὲρ οὗ πρώτου τὸν λόγον ἐποιησάμην ἐν τῇ
<span class="lb" data-page="2.365" data-line="10" id="l2.365.10"></span>τοῦ βραχίονος ἀνατομῇ, παραγιγνόμενον εἰς μέσην τὴν κατ’
<span class="lb" data-page="2.365" data-line="11" id="l2.365.11"></span>ἀγκῶνα διάρθρωσιν· δεύτερον δὲ τὸ τούτου ταπεινότερον,
<span class="lb" data-page="2.365" data-line="12" id="l2.365.12"></span>ἐπιβαῖνον τῷ ἔνδον τε καὶ κάτω κονδύλῳ τοῦ βραχίονος,
<span class="lb" data-page="2.365" data-line="13" id="l2.365.13"></span>ἔνθα μάλιστά ἐστιν αὐτὸς ἑαυτοῦ λειότατος καὶ ἥκιστα
<span class="lb" data-page="2.365" data-line="14" id="l2.365.14"></span>κυρτός· τὸ δὲ τρίτον νεῦρον, ὅπερ καὶ ἄνω ἔφην εἶναι τῶν
<span class="lb" data-page="2.365" data-line="15" id="l2.365.15"></span>εἰς ὅλας τὰς χεῖρας ἀφικνουμένων, ὁμιλοῦν τῷ ἔξω τε καὶ
<span class="lb" data-page="2.365" data-line="16" id="l2.365.16"></span>ἄνω κονδύλῳ τοῦ βραχίονος, εἰς τὸν πῆχυν παραγίνεται
<span class="lb" data-page="2.365" data-line="17" id="l2.365.17"></span>ψαῦον τῆς κερκίδος· τὸ δ’ ὑπόλοιπόν τε καὶ τέταρτον νεῦρον
<span class="lb" data-page="2.365" data-line="18" id="l2.365.18"></span>τῶν διὰ βάθους εἰς τὸν πῆχυν ἀφικνουμένων μεταξὺ
<span class="pb" data-page="2.366" id="p2.366"></span>
<span class="lb" data-page="2.366" data-line="1" id="l2.366.1"></span>τοῦ τε ὠλεκρανίου καὶ τῆς ἔνδον τε καὶ κάτω κεφαλῆς τοῦ
<span class="lb" data-page="2.366" data-line="2" id="l2.366.2"></span>βραχίονος ἔχει τὴν θέσιν. ἀκολουθῶν οὖν ταύταις ταῖς ἐμφύσεσι
<span class="lb" data-page="2.366" data-line="3" id="l2.366.3"></span>καὶ θέσεσιν αὐτῶν, ἀνατέμνων τε τοὺς μῦς, ὡς ἔμαθες
<span class="lb" data-page="2.366" data-line="4" id="l2.366.4"></span>ἐν τῷ πρώτῳ γράμματι, κατανοήσεις ἁπάντων τὴν νομὴν, ἀρξάμενος
<span class="lb" data-page="2.366" data-line="5" id="l2.366.5"></span>ἀφ’ οὗπερ ἂν ἐθελήσῃς πρώτου· κάλλιον δ’ ἴσως ἐστὶ τὴν
<span class="lb" data-page="2.366" data-line="6" id="l2.366.6"></span>αὐτὴν τάξιν τῆς διδασκαλίας φυλάξαι τῇ κατὰ τὸν βραχίονα.
<span class="lb" data-page="2.366" data-line="7" id="l2.366.7"></span>τὸ τοίνυν εἰς τὸν πῆχυν παραγιγνόμενον νεῦρον διὰ μέσης
<span class="lb" data-page="2.366" data-line="8" id="l2.366.8"></span>τῆς καμπῆς εὐθέως μὲν ἐνταῦθα δίδωσιν ἀπόφυσιν ἑαυτοῦ
<span class="lb" data-page="2.366" data-line="9" id="l2.366.9"></span><span class="milestone ed1page" data-n="1.142" data-unit="ed1page" id="ed1page.1.142"></span>πάνυ λεπτὴν, τῇ φλεβὶ παραφυομένην τῇ κατὰ μέσον
<span class="lb" data-page="2.366" data-line="10" id="l2.366.10"></span>μάλιστα τὸν πῆχυν ἐκτεταμένῃ κατὰ τὸ μῆκος ἐπιπολῆς τοῦ
<span class="lb" data-page="2.366" data-line="11" id="l2.366.11"></span>κώλου, κᾄπειτα τῇ πρὸς τὸν καρπὸν ἀρτηρία παραγιγνομένῃ,
<span class="lb" data-page="2.366" data-line="12" id="l2.366.12"></span>τῇ προφανῆ τὸν σφυγμὸν ἐχούσῃ. καὶ μέντοι καὶ ἄλλην τινὰ
<span class="lb" data-page="2.366" data-line="13" id="l2.366.13"></span>πάνυ λεπτὴν ἀπόφυσιν τῇ κεφαλῇ τοῦ τῆς κερκίδος ἰδίου
<span class="lb" data-page="2.366" data-line="14" id="l2.366.14"></span>μυὸς τοῦ μακροῦ τὸ νεῦρον τοῦτο δίδωσιν, ὑψηλότατον
<span class="lb" data-page="2.366" data-line="15" id="l2.366.15"></span>ἁπάντων τῶν εἰρημένων, ἐφεξῆς δὲ αὐτῆς ἑτέραν τῷ λειψάνῳ
<span class="lb" data-page="2.366" data-line="16" id="l2.366.16"></span>τῆς ὠμιαίας παραφερομένην δι’ ὅλης τῆς κερκίδος
<span class="lb" data-page="2.366" data-line="17" id="l2.366.17"></span>ἀραχνοειδεστάτην. τὸ δ’ ὑπόλοιπον τοῦ κατὰ τὴν διήγησιν
<span class="lb" data-page="2.366" data-line="18" id="l2.366.18"></span>νεύρου, μετὰ τὸ διεξελθεῖν ὑποκάτω τῆς φλεβὸς, ἣν ἀπὸ
<span class="pb" data-page="2.367" id="p2.367"></span>
<span class="lb" data-page="2.367" data-line="1" id="l2.367.1"></span>τῆς ὠμιαίας ἀπεσχισμένην λοξὴν τέμνομεν, ἐπιπολῆς λοξὸν
<span class="lb" data-page="2.367" data-line="2" id="l2.367.2"></span>ἀνατεινόμενον ἀτρέμα πρὸς τόν τῆς κερκίδος ἴδιον μῦν τὸν
<span class="lb" data-page="2.367" data-line="3" id="l2.367.3"></span>μακρὸν, ἐκ τῶν ἔνδον αὐτοῦ τῶν ἄνω μερῶν φέρεται μέσον
<span class="lb" data-page="2.367" data-line="4" id="l2.367.4"></span>τῶν εἰρημένων τεττάρων πάνυ λεπτῶν ὄντων. ἔνθα δ’
<span class="lb" data-page="2.367" data-line="5" id="l2.367.5"></span>οὗτος ὁ μῦς παύεται, καὶ αὐτὸ καταναλίσκεται βραχύ τι
<span class="lb" data-page="2.367" data-line="6" id="l2.367.6"></span>προσεκτεινόμενον αὐτῷ λείψανον ἐπὶ τὰ πλησίον τῆς κερκίδος
<span class="lb" data-page="2.367" data-line="7" id="l2.367.7"></span>μέρη τοῦ μεγάλου δακτύλου. τοῦτο μὲν οὖν τὸ νεῦρον
<span class="lb" data-page="2.367" data-line="8" id="l2.367.8"></span>τῆς ἑτέρας τῶν κατ’ ἀγκῶνα φλεβῶν τῆς ὑψηλοτέρας
<span class="lb" data-page="2.367" data-line="9" id="l2.367.9"></span>ὑποκάτω κείμενον· <span class="milestone ed2page" data-n="4.74" data-unit="ed2page" id="ed2page.4.74"></span>ἃ δ’ ἔφην ἑκατέρωθεν αὐτοῦ τετάχθαι,
<span class="lb" data-page="2.367" data-line="10" id="l2.367.10"></span>πολλάκις ἐπ’ αὐτῆς ὀχούμενα, καὶ διὰ ταῦτα ἀποδερομένου
<span class="lb" data-page="2.367" data-line="11" id="l2.367.11"></span>τοῦ δέρματος, ἀφανίζεται μὲν ταῦτα συνεχῶς, τὸ
<span class="lb" data-page="2.367" data-line="12" id="l2.367.12"></span>δὲ ὑποκείμενον τῇ φλεβὶ διὰ παντὸς φαίνεται. τὸ μὲν οὖν
<span class="lb" data-page="2.367" data-line="13" id="l2.367.13"></span>πρῶτον ἁπάντων τῶν ἐν τῇ διηγήσει λελεγμένων νεῦρον
<span class="lb" data-page="2.367" data-line="14" id="l2.367.14"></span>οὕτως ἀναλίσκεται τοὐπίπαν. εἴδομεν γὰρ τοῦθ’ ἅπαξ,
<span class="lb" data-page="2.367" data-line="15" id="l2.367.15"></span>τουτὶ μὲν αὐτὸ τὸ νεῦρον ἄχρι τῆς κατ’ ἀγκῶνος καμπῆς ἐν
<span class="lb" data-page="2.367" data-line="16" id="l2.367.16"></span>τῷ βραχίονι καταναλισκόμενον, ἀπὸ δὲ τοῦ δευτέρου μόριόν
<span class="lb" data-page="2.367" data-line="17" id="l2.367.17"></span>τι πρὸς τὸν πῆχυν διεξερχόμενον. ἡ νομὴ δὲ κᾀκείνῳ τῷ νῦν
<span class="lb" data-page="2.367" data-line="18" id="l2.367.18"></span>εἰρημένῳ νεύρῳ παραπλησία ἐγένετο. τὸ δὲ δεύτερον νεῦρον
<span class="pb" data-page="2.368" id="p2.368"></span>
<span class="lb" data-page="2.368" data-line="1" id="l2.368.1"></span>ἅμα τῷ τετάρτῳ τοὺς ἔνδον τοῦ πήχεως μῦς διαπλέκει, καθάπερ
<span class="lb" data-page="2.368" data-line="2" id="l2.368.2"></span>καὶ τὸ τρίτον τὸ παχὺ τοὺς ἔξωθεν ἅπαντας. εἴπωμεν
<span class="lb" data-page="2.368" data-line="3" id="l2.368.3"></span>οὖν ἤδη περὶ πρώτου τοῦ ἔξωθεν, ἵνα μὴ διακόπτωμεν
<span class="lb" data-page="2.368" data-line="4" id="l2.368.4"></span>τὴν τῶν ὑπολοίπων δυοῖν νεύρων διδασκαλίαν, τῶν εἰς τὰ
<span class="lb" data-page="2.368" data-line="5" id="l2.368.5"></span>τοῦ πήχεώς τε καὶ τῶν δακτύλων ἐντὸς ἅπαντα μέρη διανεμομένων.
<span class="lb" data-page="2.368" data-line="6" id="l2.368.6"></span>κατασχιζόμενον γὰρ τοῦτο τὸ νεῦρον, μετὰ τὸ
<span class="lb" data-page="2.368" data-line="7" id="l2.368.7"></span>τὰς εἰρημένας ἔμπροσθεν ἀποφύσεις εἰς τὸν βραχίονα ποιήσασθαι,
<span class="lb" data-page="2.368" data-line="8" id="l2.368.8"></span>φέρεται κάτω πρὸς τὴν διάρθρωσιν μεταξὺ τοῦ
<span class="lb" data-page="2.368" data-line="9" id="l2.368.9"></span>τε μικροτέρου μυὸς τῶν ἐμπροσθίων ἐν τῷ βραχίονι καὶ
<span class="lb" data-page="2.368" data-line="10" id="l2.368.10"></span>τῆς κεφαλῆς τοῦ τῆς κερκίδος ἰδίου τοῦ μακροῦ, πρώτην
<span class="lb" data-page="2.368" data-line="11" id="l2.368.11"></span>μὲν ἀπόφυσιν ποιούμενον εἰς τὰ τοῦ πήχεως ἐκτὸς, ἐπιπολῆς
<span class="lb" data-page="2.368" data-line="12" id="l2.368.12"></span>ὑπὸ τῷ δέρματι διασπειρομένην εἰς τὰ τοῦ πήχεως ἐκτὸς
<span class="lb" data-page="2.368" data-line="13" id="l2.368.13"></span>ἅπαντα καὶ τοῦ καρποῦ, δευτέρας δὲ ἀποφύσεις ἐν
<span class="lb" data-page="2.368" data-line="14" id="l2.368.14"></span>τῷ διεξέρχεσθαι τὴν κατ’ ἀγκῶνα διάρθρωσιν, ἑτέρας δὲ
<span class="lb" data-page="2.368" data-line="15" id="l2.368.15"></span>κατ’ ἐκεῖνο τὸ μέρος, ἔνθα κατὰ τῆς κεφαλῆς ἐπιβαίνει τοῦ
<span class="lb" data-page="2.368" data-line="16" id="l2.368.16"></span>τὸν καρπὸν ἐκτείνοντος μυὸς τῷ δίκρῳ τένοντι· τὴν μὲν
<span class="lb" data-page="2.368" data-line="17" id="l2.368.17"></span>ἑτέραν εἰς τὴν κεφαλὴν τοῦ μυὸς διασχιζομένην τούτου, τὴν
<span class="lb" data-page="2.368" data-line="18" id="l2.368.18"></span>δὲ ἑτέραν ἄσχιστον προερχομένην· καὶ φέρεταί γε τοῦτο
<span class="pb" data-page="2.369" id="p2.369"></span>
<span class="lb" data-page="2.369" data-line="1" id="l2.369.1"></span>τὸ νεῦρον ἐποχούμενον τῷ μυῒ σαφῶς φαινόμενον, ὅταν ἐπικείμενος
<span class="lb" data-page="2.369" data-line="2" id="l2.369.2"></span>τῷδε τῷ μυῒ μῦς ὁ μακρὸς ὁ τῆς κερκίδος ἤδη
<span class="lb" data-page="2.369" data-line="3" id="l2.369.3"></span>ἀνατμηθῇ πᾶς. ἐν γὰρ τῷ μεταξὺ τῶν δυοῖν φέρεται μυῶν,
<span class="lb" data-page="2.369" data-line="4" id="l2.369.4"></span>ὡς τὸ πολὺ τῷ μὲν ἐποχούμενον, τῷ δὲ ὑποτεταγμένον,
<span class="lb" data-page="2.369" data-line="5" id="l2.369.5"></span>οὐκ ὀλιγάκις τε κᾀκ τῶν ἔνδον μερῶν ὅλον φαίνεται παρατεταμένον
<span class="lb" data-page="2.369" data-line="6" id="l2.369.6"></span>τοῖς εἰρημένοις μυσὶ, καθ’ ὃ ψαύουσιν ἀλλήλων.
<span class="lb" data-page="2.369" data-line="7" id="l2.369.7"></span>διεξέρχεται δ’ αὐτοῦ τὸ πέρας ἐπὶ τὸν καρπὸν εὐθὺ τῶν
<span class="lb" data-page="2.369" data-line="8" id="l2.369.8"></span>μεγάλων δακτύλων, κατασχιζόμενον ἔξωθεν εἰς αὐτοὺς ἐπιπολῆς,
<span class="lb" data-page="2.369" data-line="9" id="l2.369.9"></span>τοὺς δύο μὲν ὅλους, τὸ δὲ ἥμισυ μέρος τοῦ μέσου.
<span class="lb" data-page="2.369" data-line="10" id="l2.369.10"></span>προσλαμβάνει γε μὴν οὐκ ὀλιγάκις ἐπὶ τῷ τέλει τῆς κερκίδος
<span class="lb" data-page="2.369" data-line="11" id="l2.369.11"></span>ἀπὸ τοῦ προειρημένου κατ’ αὐτῆς ἐκτετάσθαι νεύρου
<span class="lb" data-page="2.369" data-line="12" id="l2.369.12"></span>βραχύ τι μέρος. τὸ δὲ ὑπόλοιπον τοῦ μεγάλου νεύρου
<span class="lb" data-page="2.369" data-line="13" id="l2.369.13"></span>τοῦ τρίτου πρὸς τὴν ἐκτὸς χώραν ἐγκλίνεται τοῦ πήχεως,
<span class="lb" data-page="2.369" data-line="14" id="l2.369.14"></span>λοξὸν διὰ βάθους φερόμενον, εὐθέως μὲν ἐπὶ τὸν
<span class="lb" data-page="2.369" data-line="15" id="l2.369.15"></span>τοῦ καρποῦ δίκρουν μῦν, οὗ κατὰ τῆς κεφαλῆς ἔφην ἐπιβαίνειν
<span class="lb" data-page="2.369" data-line="16" id="l2.369.16"></span>αὐτὸν, πρὶν τὴν προειρημένην ἀπόφυσιν ποιήσασθαι.
<span class="lb" data-page="2.369" data-line="17" id="l2.369.17"></span>μετὰ δὲ ταῦτα διεξέρχεται τῶν τῆς κερκίδος μυῶν
<span class="lb" data-page="2.369" data-line="18" id="l2.369.18"></span>τῶν πρὸς ἀγκῶνα τὸν ἔξωθεν, οἷς ἀμφοτέροις ἀπονεμήσεις ﻿
<span class="pb" data-page="2.370" id="p2.370"></span>
<span class="lb" data-page="2.370" data-line="1" id="l2.370.1"></span>τινὰς ἰσχνὰς διδὸν, ἐφεξῆς τῷ τοὺς τέτταρας δακτύλους
<span class="lb" data-page="2.370" data-line="2" id="l2.370.2"></span>ἐκτείνοντι μυῒ δίδωσι, καὶ μετὰ ταῦτα καὶ τῷ τοὺς μικροὺς
<span class="lb" data-page="2.370" data-line="3" id="l2.370.3"></span>δύο τὴν λοξὴν κίνησιν κινοῦντι, κᾄπειθ’ ἑξῆς τῷ τὸν
<span class="lb" data-page="2.370" data-line="4" id="l2.370.4"></span>καρπὸν ἀνακλῶντι κατὰ τὸν μικρὸν δάκτυλον. ταύτας μὲν
<span class="lb" data-page="2.370" data-line="5" id="l2.370.5"></span>οὖν ἁπάσας τὰς ἀποφύσεις κατὰ τὰς κεφαλὰς τῶν εἰρημένων
<span class="lb" data-page="2.370" data-line="6" id="l2.370.6"></span>ποιεῖται μυῶν, οὐκ ἀπὸ πολλοῦ τῆς διαρθρώσεως· ἐντεῦθεν
<span class="lb" data-page="2.370" data-line="7" id="l2.370.7"></span>δὲ φέρεται κατὰ τὸν διφυῆ μῦν, ὅς τόν τε μέγαν
<span class="lb" data-page="2.370" data-line="8" id="l2.370.8"></span>δάκτυλον καὶ τὸν καρπὸν κινεῖ, καὶ δῆλον ὅτι καὶ τούτῳ
<span class="lb" data-page="2.370" data-line="9" id="l2.370.9"></span>δίδωσί τινας ἀποφύσεις. ἐν δὲ τῇ φορᾷ ταύτῃ μέχρι μέν
<span class="lb" data-page="2.370" data-line="10" id="l2.370.10"></span>τινος ὁ τένων τοῦ τὸν μέγαν δάκτυλον κινοῦντος μυὸς τὴν
<span class="lb" data-page="2.370" data-line="11" id="l2.370.11"></span>λοξὴν κίνησιν ἔγγιστα παράκειται συμπαρεκτεινόμενος αὐτῷ
<span class="lb" data-page="2.370" data-line="12" id="l2.370.12"></span>μέχρι τῆς ἐπὶ τὸν καρπὸν φορᾶς· ἐφεξῆς δὲ ὁ τοὺς δύο δακτύλους,
<span class="lb" data-page="2.370" data-line="13" id="l2.370.13"></span>λιχανόν τε καὶ μέσον, ὡσαύτως κινῶν. ὅσον δ’
<span class="lb" data-page="2.370" data-line="14" id="l2.370.14"></span>ὑπόλοιπον τοῦ νεύρου τούτου καταλείπεται, προελθὸν ἄχρι
<span class="lb" data-page="2.370" data-line="15" id="l2.370.15"></span>τοῦ καρποῦ τοῖς περὶ τὴν διάρθρωσιν ἐνδιασπείρεται χωρίοις,
<span class="lb" data-page="2.370" data-line="16" id="l2.370.16"></span><span class="milestone ed2page" data-n="4.75" data-unit="ed2page" id="ed2page.4.75"></span>εἰς οὐδένα τῶν δακτύλων ἀφικνούμενον. τὸ μέγιστον
<span class="lb" data-page="2.370" data-line="17" id="l2.370.17"></span>δὲ αὐτοῦ τῶν περάτων ὑποδύεται κατὰ τὸ βάθος
<span class="lb" data-page="2.370" data-line="18" id="l2.370.18"></span>ἐκείνου τοῦ χωρίου, ἔνθα τὸν σύνδεσμον τὸν καλύπτοντα τὴν
<span class="lb" data-page="2.370" data-line="19" id="l2.370.19"></span>κεφαλὴν τῶν τοὺς τέτταρας δακτύλους ἐκτεινόντων τενόντων
<span class="pb" data-page="2.371" id="p2.371"></span>
<span class="lb" data-page="2.371" data-line="1" id="l2.371.1"></span>ἔφην εἶναι. αὕτη μὲν οὖν ἐστιν ἡ νομὴ τοῦ παρὰ τὸν ἔξω
<span class="lb" data-page="2.371" data-line="2" id="l2.371.2"></span>κόνδυλον ἐκ τοῦ βραχίονος εἰς τὸν πῆχυν ἀφικνουμένου νεύρου·
<span class="lb" data-page="2.371" data-line="3" id="l2.371.3"></span>τρίτον δ’ ἦν, εἴ τι μεμνήμεθα, τοῦτο τῶν ἀπὸ μασχάλης
<span class="lb" data-page="2.371" data-line="4" id="l2.371.4"></span>εἰς ὅλας τὰς χεῖρας παραγιγνομένων. τὰ δ’ ὑπόλοιπα
<span class="lb" data-page="2.371" data-line="5" id="l2.371.5"></span>δύο νεῦρα τοῖς ἐντὸς τοῦ πήχεως ἅπασι διανέμεται
<span class="lb" data-page="2.371" data-line="6" id="l2.371.6"></span>μυσὶν, οὓς ἀνατέμνων, ὡς ἔμαθες ἐν τῷ πρώτῳ γράμματι,
<span class="lb" data-page="2.371" data-line="7" id="l2.371.7"></span>παρακολουθήσεις τοῖς νεύροις εἰς αὐτοὺς σχιζομένοις, ἀρξαμένοις
<span class="lb" data-page="2.371" data-line="8" id="l2.371.8"></span>ἀπὸ τῆς κατὰ τὸν πῆχυν διαρθρώσεως. εὑρήσεις μὲν
<span class="lb" data-page="2.371" data-line="9" id="l2.371.9"></span>γὰρ εἰς τοὺς κάμπτοντας τοὺς δακτύλους μῦς ἀπ’ ἀμφοτέρων
<span class="lb" data-page="2.371" data-line="10" id="l2.371.10"></span>τῶν νεύρων ἀποφύσεις ἐμφυομένας· εἰς δὲ τοὺς ἄλλους
<span class="lb" data-page="2.371" data-line="11" id="l2.371.11"></span>ἅπαντας πλὴν ἑνὸς ἀπὸ τοῦ δευτέρου ῥηθέντος ἐπιβαίνειν
<span class="lb" data-page="2.371" data-line="12" id="l2.371.12"></span>τῷ βραχίονι. τὸ γὰρ τέταρτον τῶν νεύρων, ὃ μεταξὺ τοῦ
<span class="lb" data-page="2.371" data-line="13" id="l2.371.13"></span>τ’ ὀλεκράνου καὶ τοῦ κάτω κονδύλου τοῦ βραχίονος εἰς τὸν
<span class="lb" data-page="2.371" data-line="14" id="l2.371.14"></span>πῆχυν ἔφην ἀφικνεῖσθαι, δίδωσιν ἑαυτοῦ τι μόριον τῷ
<span class="lb" data-page="2.371" data-line="15" id="l2.371.15"></span>κάμπτοντι τὸν καρπὸν μυῒ κατὰ τὸν μικρὸν δάκτυλον. εὑρήσεις
<span class="lb" data-page="2.371" data-line="16" id="l2.371.16"></span>οὖν τὸ λοιπὸν νεῦρον τῷ διὰ τῆς κερκίδος ἐνταῦθα
<span class="lb" data-page="2.371" data-line="17" id="l2.371.17"></span>μυῒ διδὸν ἑαυτοῦ τι μόριον, εἶτ’ ἐν τῷ προϊέναι τῷ θ’
<span class="lb" data-page="2.371" data-line="18" id="l2.371.18"></span>ὑψηλοτέρῳ τῶν καμπτόντων τὸν καρπὸν καὶ τῷ γεννῶντι
<span class="pb" data-page="2.372" id="p2.372"></span>
<span class="lb" data-page="2.372" data-line="1" id="l2.372.1"></span>τὸν ὑποφυόμενον τένοντα τῷ ψιλῷ τῆς χειρὸς, καὶ τι διὰ
<span class="lb" data-page="2.372" data-line="2" id="l2.372.2"></span>βάθους λεπτὸν τῷ τῆς κερκίδος ἐνταῦθα μυῒ τῷ σμικρῷ.
<span class="lb" data-page="2.372" data-line="3" id="l2.372.3"></span>τὴν δὲ διὰ τοῦ πήχεως ἐνταῦθα φορὰν τὰ μεγάλα δέο
<span class="lb" data-page="2.372" data-line="4" id="l2.372.4"></span>νεῦρα ποιεῖται μεταξὺ τῶν καμπτόντων τοὺς δακτύλους
<span class="lb" data-page="2.372" data-line="5" id="l2.372.5"></span>μυῶν, τῷ μὲν ἐπικείμενα, τῷ δ’ ὑποβεβλημένα· καὶ δίδωσί
<span class="lb" data-page="2.372" data-line="6" id="l2.372.6"></span>γε αὐτῶν ἑκατέρῳ μορίῳ ἄττα τῆς ἑαυτῶν οὐσίας.
<span class="lb" data-page="2.372" data-line="7" id="l2.372.7"></span>παυσαμένων δὲ τῶν μυῶν τούτων εἰς τοὺς τένοντας, οὕτως
<span class="lb" data-page="2.372" data-line="8" id="l2.372.8"></span>ἤδη καὶ τὸ λείψανον ἑκατέρου τῶν νεύρων εἴς τε τὸν καρπὸν
<span class="lb" data-page="2.372" data-line="9" id="l2.372.9"></span>ὅλον καὶ τὸ μετακάρπιον ἀφικνεῖται τοῖς τ’ ἐνταῦθα
<span class="lb" data-page="2.372" data-line="10" id="l2.372.10"></span>σώμασι διασπειρόμενα καὶ τῶν δακτύλων τοῖς ἔνδον μέρεσιν,
<span class="lb" data-page="2.372" data-line="11" id="l2.372.11"></span>τὸ μὲν ὑψηλότερον τοῖς μεγάλοις δύο καὶ τοῦ μέσου τῷ
<span class="lb" data-page="2.372" data-line="12" id="l2.372.12"></span>κατὰ τὸν λιχανὸν ἡμίσει μέρει, τὸ δὲ ταπεινότερον τῷ
<span class="lb" data-page="2.372" data-line="13" id="l2.372.13"></span>τε λοιπῷ τοῦ μέσου καὶ τοῖς λοιποῖς μικροῖς δακτύλοις. τὸ
<span class="lb" data-page="2.372" data-line="14" id="l2.372.14"></span>μὲν οὖν ὑψηλότερον τῶν νεύρων ἐνταῦθα καταναλίσκεται,
<span class="lb" data-page="2.372" data-line="15" id="l2.372.15"></span>τὸ δὲ ταπεινότερον ἑαυτοῦ τινα <span class="milestone ed1page" data-n="1.143" data-unit="ed1page" id="ed1page.1.143"></span>μοῖραν οὐ σμικρὰν
<span class="lb" data-page="2.372" data-line="16" id="l2.372.16"></span>εἰς τὸ τῆς χειρὸς ἐκτὸς ἀποπέμπει κατὰ τὴν ἀρχὴν τοῦ
<span class="lb" data-page="2.372" data-line="17" id="l2.372.17"></span>καρποῦ. διαπλέκει δὲ τοῦτο τὸ νεῦρον ἅπαν τοῦ τῆς ἄκρας
<span class="lb" data-page="2.372" data-line="18" id="l2.372.18"></span>χειρὸς ἐκτὸς ἐπιπολῆς ὑπὸ τῷ δέρματι τὸ ἥμισυ μέρος, εἰς
<span class="pb" data-page="2.373" id="p2.373"></span>
<span class="lb" data-page="2.373" data-line="1" id="l2.373.1"></span>ἄκρους ἀφικνούμενον τοὺς δακτύλους, τοὺς μὲν μικροὺς ὅλους,
<span class="lb" data-page="2.373" data-line="2" id="l2.373.2"></span>τοῦ μέσου δὲ τὸ ἥμισυ μέρος. τὸ γὰρ ὑπόλοιπον αὐτοῦ
<span class="lb" data-page="2.373" data-line="3" id="l2.373.3"></span>μέρος τὸ ἥμισυ μετὰ τοῦ μεγάλου δακτύλου τὸ τοῦ τρίτου
<span class="lb" data-page="2.373" data-line="4" id="l2.373.4"></span>πᾶν εἰρημένου νεύρου δέχεται πέρας, ὡς ἔμπροσθεν εἴρηται.
<span class="lb" data-page="2.373" data-line="5" id="l2.373.5"></span>μῦς δ’ οὐδείς ἐστιν ἔξωθεν ἄκρας τῆς χειρὸς, ὥσπερ ἔνδοθεν.
</p>
          </article>

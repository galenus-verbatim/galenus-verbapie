<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:3.5">
<span class="pb page1" data-page="2.373" id="p2.373"></span>
<span class="milestone ed1page page1" data-n="1.143" data-unit="ed1page" id="ed1page.1.143"></span>
<span class="milestone ed2page page1" data-n="4.75" data-unit="ed2page" id="ed2page.4.75"></span>
            <p>
<span class="lb" data-page="2.373" data-line="6" id="l2.373.6"></span>Μία μὲν ἀρτηρία, δύο δὲ φλέβες εἰς ὅλην
<span class="lb" data-page="2.373" data-line="7" id="l2.373.7"></span>τὴν χεῖρα κατασχίζονται. ἀλλὰ τὴν μὲν ἑτέραν φλέβα πάντες
<span class="lb" data-page="2.373" data-line="8" id="l2.373.8"></span>ὁρῶσι καὶ πρὸ τῆς ἀνατομῆς· ἐπιπολῆς γὰρ ὅλη τέτακται
<span class="lb" data-page="2.373" data-line="9" id="l2.373.9"></span>μεταξὺ τοῦ δέρματος καὶ τῶν ὑποκειμένων αὐτῷ
<span class="lb" data-page="2.373" data-line="10" id="l2.373.10"></span>μυῶν. ὧν ὁ μὲν ἕτερος τὴν ἐπωμίδα γεννᾷ τρίγωνος ἐνταῦθα
<span class="lb" data-page="2.373" data-line="11" id="l2.373.11"></span>γιγνόμενος, ὁ δὲ ἕτερος τὸ σαρκῶδες τοῦ στέρνου,
<span class="lb" data-page="2.373" data-line="12" id="l2.373.12"></span>ἀμφότεροι δὲ ταῖς ἀπονευρώσεσιν ἐμφύονται κατὰ τὸ μῆκος
<span class="lb" data-page="2.373" data-line="13" id="l2.373.13"></span>τοῦ βραχίονος ἐν τοῖς πρόσω μέρεσιν οὐ μετὰ πολὺ τοῦ
<span class="lb" data-page="2.373" data-line="14" id="l2.373.14"></span>κατ’ ὦμον ἄρθρου. κατὰ τοῦτον οὖν τὸν μῦν ἡ ἐπιπολῆς
<span class="lb" data-page="2.373" data-line="15" id="l2.373.15"></span>αὕτη φλὲψ, ἣν ὠμιαίαν ὀνομάζουσι, <span class="milestone ed2page" data-n="4.76" data-unit="ed2page" id="ed2page.4.76"></span>μεταξὺ κειμένη
<span class="lb" data-page="2.373" data-line="16" id="l2.373.16"></span>κατὰ τὴν ἔνδον πλευρὰν τοῦ δελτοειδοῦς μυὸς ἐπὶ τὸ πέρας
<span class="lb" data-page="2.373" data-line="17" id="l2.373.17"></span>αὐτοῦ παραγιγνομένη, τοὐντεῦθεν ἤδη κατὰ τὴν ἐκτὸς μᾶλλον
<span class="pb" data-page="2.374" id="p2.374"></span>
<span class="lb" data-page="2.374" data-line="1" id="l2.374.1"></span>ὅλου τοῦ βραχίονος χώραν φέρεται κατάντης, ψαύουσα
<span class="lb" data-page="2.374" data-line="2" id="l2.374.2"></span>τοῦ μείζονος μυὸς τῶν προσθίων κατὰ τὴν ὁρίζουσαν αὐτὴν
<span class="lb" data-page="2.374" data-line="3" id="l2.374.3"></span>ἐν τοῖς ἔξω μέρεσι γραμμήν. ἐγγὺς δὲ τῆς κατ’ ἀγκῶνα
<span class="lb" data-page="2.374" data-line="4" id="l2.374.4"></span>διαρθρώσεως γενομένη χωρίζεται τοῦ μυὸς τοῦδε, καὶ κατὰ
<span class="lb" data-page="2.374" data-line="5" id="l2.374.5"></span>τὸν ἀγκῶνα τῆς κερκίδος ἐπιβαίνει μῦν τὸν μακρόν. καὶ
<span class="lb" data-page="2.374" data-line="6" id="l2.374.6"></span>τοίνυν καὶ σχίζεται κατὰ τοῦτο τὸ χωρίον ἐγγύς πως ἴσοις
<span class="lb" data-page="2.374" data-line="7" id="l2.374.7"></span>τμήμασι τρισὶν, ὧν τὸ μὲν εἰς τὸ βάθος δύεται· καὶ κατὰ
<span class="lb" data-page="2.374" data-line="8" id="l2.374.8"></span>τὴν τῶν ἐπιπολῆς φλεβῶν θέαν ἐπίσκεψαι τὴν θέσιν αὐτοῦ
<span class="lb" data-page="2.374" data-line="9" id="l2.374.9"></span>καὶ τὴν φορὰν· τὸ δὲ δεύτερον ἐπὶ τὴν καμπὴν ἀφικνεῖται
<span class="lb" data-page="2.374" data-line="10" id="l2.374.10"></span>τῆς ἐνταῦθα διαρθρώσεως, ἑνούμενον, ὡς εἴρηταί γε,
<span class="lb" data-page="2.374" data-line="11" id="l2.374.11"></span>μορίῳ τῆς ἑτέρας φλεβὸς τῶν ἐφ’ ὅλην τὴν χεῖρα φερομένων·
<span class="lb" data-page="2.374" data-line="12" id="l2.374.12"></span>τὸ δὲ λοιπὸν καὶ τρίτον τμῆμα τῆς ὠμιαίας φλεβὸς
<span class="lb" data-page="2.374" data-line="13" id="l2.374.13"></span>ἐγκλινόμενον ἠρέμα πρὸς τὴν ἔξω χώραν τοῦ πήχεως ἐν
<span class="lb" data-page="2.374" data-line="14" id="l2.374.14"></span>ἐκείνῃ κατασχίζεται. πρὸ μέντοι τοῦ σχισθῆναι τρίχα κατὰ
<span class="lb" data-page="2.374" data-line="15" id="l2.374.15"></span>τὸν ἀγκῶνα τὴν μεγάλην τήνδε φλέβα τὴν ὠμιαίαν ἐναργῶς
<span class="lb" data-page="2.374" data-line="16" id="l2.374.16"></span>ἐστιν ὁρᾷν μετὰ τὸ δέρμα τεταμένην καθ’ ὅλον τὸν
<span class="lb" data-page="2.374" data-line="17" id="l2.374.17"></span>βραχίονα, μηδαμόθεν δυομένην εἰς τὸ βάθος, ἀλλ’ ἱκανῶς
<span class="lb" data-page="2.374" data-line="18" id="l2.374.18"></span>ἐξέχουσάν τε καὶ προφανῆ, καὶ μάλιστα τῶν γυμναστικῶν ﻿
<span class="pb" data-page="2.375" id="p2.375"></span>
<span class="lb" data-page="2.375" data-line="1" id="l2.375.1"></span>τοῖς ἰσχνοῖς φύσει καὶ μυώδεσιν. δι’ ὅλου μὲν οὖν τοῦ
<span class="lb" data-page="2.375" data-line="2" id="l2.375.2"></span>βραχίονος ἀποφύσεις πάνυ λεπτὰς εἴς τε τὸ δέρμα καὶ τὸν
<span class="lb" data-page="2.375" data-line="3" id="l2.375.3"></span>μῦν τοῖς ἐπιπολῆς μέρεσι διανέμουσαν ὄψει τήνδε τὴν φλέβα
<span class="lb" data-page="2.375" data-line="4" id="l2.375.4"></span>κατὰ τὰς ἀνατομὰς ἐπὶ τῶν πολυαίμων τε καὶ μεγάλων πιθήκων,
<span class="lb" data-page="2.375" data-line="5" id="l2.375.5"></span>ἐπί τε τῶν ἄλλων ζώων ἁπάντων τῶν τετραπόδων, ὦν
<span class="lb" data-page="2.375" data-line="6" id="l2.375.6"></span>ἔμαθες ἕξ εἶναι τὰς πρώτας τε καὶ γενικὰς διαφοράς. ἔνθα
<span class="lb" data-page="2.375" data-line="7" id="l2.375.7"></span>δὲ ἐπιβαίνει τῷ τῆς κερκίδος μυῒ κατὰ τὴν κατ’ ἀγκῶνα
<span class="lb" data-page="2.375" data-line="8" id="l2.375.8"></span>διάρθρωσιν, ἐνταῦθα, ὡς ἔφην, σχίζεται τρίχα, ποτὲ μὲν
<span class="lb" data-page="2.375" data-line="9" id="l2.375.9"></span>ἴσοις ἀκριβῶς τμήμασιν, ποτὲ δ’ ἀνίσοις, καὶ γίνεται μείζονα
<span class="lb" data-page="2.375" data-line="10" id="l2.375.10"></span>ἄλλοτ’ ἄλλα βραχείας ἀλλήλων ἔχοντα τὰς ὑπεροχάς. καὶ
<span class="lb" data-page="2.375" data-line="11" id="l2.375.11"></span>δὴ καὶ σαφεστέρας ἤδη τὰς ἀποφύσεις ποιεῖται τὸ διανεμόμενον
<span class="lb" data-page="2.375" data-line="12" id="l2.375.12"></span>εἰς τὴν ἐκτὸς χώραν τοῦ πήχεως, ὧν ἐποιεῖτο κατὰ
<span class="lb" data-page="2.375" data-line="13" id="l2.375.13"></span>τὸν βραχίονα, καὶ πᾶν ἐνταῦθα καταναλίσκεται συναναστομούμενον
<span class="lb" data-page="2.375" data-line="14" id="l2.375.14"></span>κατὰ τὰ πέρατα τοῖς εἰρησομένοις πέρασιν ἄλλων
<span class="lb" data-page="2.375" data-line="15" id="l2.375.15"></span>φλεβῶν. ὅθεν δ’ ἥκουσιν ἐνταῦθα αὗται, διὰ τοῦδε τοῦ
<span class="lb" data-page="2.375" data-line="16" id="l2.375.16"></span>λόγου μαθήσῃ. ἡ διὰ τῆς μασχάλης φερομένη φλὲψ, πολὺ
<span class="lb" data-page="2.375" data-line="17" id="l2.375.17"></span>μείζων οὖσα τῆς ὠμιαίας, συγκατασχίζεται δι’ ὅλου τοῦ βραχίονος
<span class="lb" data-page="2.375" data-line="18" id="l2.375.18"></span>τῇ κατὰ τοῦτον τὸν τόπον ἀρτηρίᾳ διὰ τῆς μασχάλης
<span class="pb" data-page="2.376" id="p2.376"></span>
<span class="lb" data-page="2.376" data-line="1" id="l2.376.1"></span>ἡκούσῃ, καὶ ψαύει δὲ ἀλλήλων τὰ δύο ἀγγεῖα ταῦτα κατά
<span class="lb" data-page="2.376" data-line="2" id="l2.376.2"></span>τε τὴν διὰ μασχάλης φορὰν καὶ τὴν ἐς τὸν βραχίονα κατάφυσιν.
<span class="lb" data-page="2.376" data-line="3" id="l2.376.3"></span>αἱ δὲ προειρημέναι τῶν νεύρων εἰς ἕκαστον μῦν
<span class="lb" data-page="2.376" data-line="4" id="l2.376.4"></span>ἐκφύσεις συνεμφυομένην ἔχουσιν ἑκατέρας αὐτῶν ἀπόφυσιν·
<span class="lb" data-page="2.376" data-line="5" id="l2.376.5"></span>ὁπόταν δὲ τὸν βραχίονα διεξέλθωσιν ὅλαι συγκαταφερόμεναι
<span class="lb" data-page="2.376" data-line="6" id="l2.376.6"></span>τῷ μείζονι τῶν προσθίων μυῶν ἔνδοθεν, ἐνταῦθα διὰ
<span class="lb" data-page="2.376" data-line="7" id="l2.376.7"></span>βάθους μὲν, ὡς ἐξ ἀρχῆς ἐφέρετο, καὶ νῦν ἔτι πρὸς τοὺς ἐν
<span class="lb" data-page="2.376" data-line="8" id="l2.376.8"></span>τῷ πήχει μῦς ἡ ἀρτηρία παραγίγνεται· σχισθεῖσα δ’ ἡ
<span class="lb" data-page="2.376" data-line="9" id="l2.376.9"></span>φλὲψ δίχα βραχὺ πρὸ τῆς διαρθρώσεως, τῷ μὲν ἑτέρῳ τῶν
<span class="lb" data-page="2.376" data-line="10" id="l2.376.10"></span>μερῶν διὰ βάθους φέρεται, ψαύουσά τε τῆς ἀρτηρίας καὶ
<span class="lb" data-page="2.376" data-line="11" id="l2.376.11"></span>συγκατασχιζομένη διὰ παντὸς αὐτῇ, τῷ δ’ ἑτέρῳ λοξὴ πρὸς
<span class="lb" data-page="2.376" data-line="12" id="l2.376.12"></span>τὸν ὑπὸ τῷ δέρματι τόπον ἐνεχθεῖσα φαίνεται καὶ πρὸ
<span class="lb" data-page="2.376" data-line="13" id="l2.376.13"></span>τῆς ἀνατομῆς σαφῶς ἐπὶ τῶν ἰσχνῶν τε καὶ μεγάλας ἐχόντων
<span class="lb" data-page="2.376" data-line="14" id="l2.376.14"></span>φύσει τὰς φλέβας. ἐναργέστερον δὲ αὐτὴν θεάσῃ, διαλαβὼν
<span class="lb" data-page="2.376" data-line="15" id="l2.376.15"></span>δεσμῷ τὸν βραχίονα. ταύτης οὖν τῆς φλεβὸς ἀπόφυσις
<span class="lb" data-page="2.376" data-line="16" id="l2.376.16"></span>φαίνεται πρώτη λοξὴ κάτω φερομένη πρὸς τὸ τοῦ
<span class="lb" data-page="2.376" data-line="17" id="l2.376.17"></span>πήχεως ὀστοῦν. ἡ φορὰ δὲ αὐτῆς γίγνεται μεταξὺ τοῦ τ’
<span class="lb" data-page="2.376" data-line="18" id="l2.376.18"></span>ἔνδον κονδύλου τοῦ βραχίονος καὶ τῆς πρὸς ἀγκῶνα καμπῆς.
<span class="pb" data-page="2.377" id="p2.377"></span>
<span class="lb" data-page="2.377" data-line="1" id="l2.377.1"></span>ἐπιβᾶσα δὲ τῷ πήχει παραφέρεταί τε τῷ λοιπῷ καὶ συμπροέρχεται
<span class="lb" data-page="2.377" data-line="2" id="l2.377.2"></span>μέχρι τῆς τελευτῆς αὐτοῦ. δευτέρα δ’ ἀπόφυσις
<span class="lb" data-page="2.377" data-line="3" id="l2.377.3"></span>ἐκ τῆς αὐτῆς χώρας τῇ προειρημένῃ γενομένη φέρεται ἄχρι
<span class="lb" data-page="2.377" data-line="4" id="l2.377.4"></span>βραχέος ὑψηλοτέρα, σχίζεται δ’ εὐθέως δίχα. <span class="milestone ed2page" data-n="4.77" data-unit="ed2page" id="ed2page.4.77"></span>καὶ
<span class="lb" data-page="2.377" data-line="5" id="l2.377.5"></span>τῶν μορίων αὐτῇς τὸ μὲν ταπεινότερον ἐπὶ τὴν φλέβα
<span class="lb" data-page="2.377" data-line="6" id="l2.377.6"></span>παραφέρεσθαι τῷ τοῦ πήχεως ὀστῷ λελεγμένην ἀφικνεῖται,
<span class="lb" data-page="2.377" data-line="7" id="l2.377.7"></span>τὸ δ’ ὑψηλότερον λοξὸν ἀτρέμα φερόμενον, ἐπιπλέον ἐκταθὲν,
<span class="lb" data-page="2.377" data-line="8" id="l2.377.8"></span>ἐνίοτε μὲν ἐπὶ τὴν αὐτὴν ἀφικνεῖται φλέβα τὴν παρατεταμένην
<span class="lb" data-page="2.377" data-line="9" id="l2.377.9"></span>τῷ πήχει, πολλάκις δὲ, πρὶν ἐκείνης ψαῦσαι,
<span class="lb" data-page="2.377" data-line="10" id="l2.377.10"></span>κατασχιζόμενον ἀναλίσκεται. τὸ γοῦν παρατεταμένον ἀγγεῖον
<span class="lb" data-page="2.377" data-line="11" id="l2.377.11"></span>τῷ πήχει μέχρι τοῦ πέρατος αὐτοῦ παραγίνεται. καὶ ποτὲ
<span class="lb" data-page="2.377" data-line="12" id="l2.377.12"></span>μὲν ἐναργῶς ἐκτείνεταί τινα τῶν περάτων αὐτοῦ πρὸς τὴν
<span class="lb" data-page="2.377" data-line="13" id="l2.377.13"></span>κάτω χώραν τοῦ καρποῦ, ποτὲ δ’ ἀμυδρῶς. συμφύεται δ’
<span class="lb" data-page="2.377" data-line="14" id="l2.377.14"></span>αὐτοῖς ἕν τι τῶν ἐνταῦθα περάτων τὸ μέγιστον, ἐναργῶς
<span class="lb" data-page="2.377" data-line="15" id="l2.377.15"></span>ἐπιτεῖνον παρὰ τὴν κυρτὴν ἐπίφυσιν τοῦ πήχεως, ἐκ
<span class="lb" data-page="2.377" data-line="16" id="l2.377.16"></span>τῶν κάτω μερῶν αὐτῆς φερόμενον ἑτέρῳ πέρατι φλεβὸς ἐκ
<span class="lb" data-page="2.377" data-line="17" id="l2.377.17"></span>τῶν ἄνω φερομένῳ. καὶ ἡ σύμφυσις αὐτοῦ κατὰ τὸ πρόσω
<span class="lb" data-page="2.377" data-line="18" id="l2.377.18"></span>μέρος παραγίγνεται τοῦ κατὰ τὸν βραχίονα πήχεως πέρατος,
<span class="pb" data-page="2.378" id="p2.378"></span>
<span class="lb" data-page="2.378" data-line="1" id="l2.378.1"></span>ὥσθ’ ἡνῶσθαι κατὰ στόματος καὶ ἕν ἀγγεῖον ἄμφω γίγνεσθαι.
<span class="lb" data-page="2.378" data-line="2" id="l2.378.2"></span>ὅθεν δ’ ἥκει τὸ συναπτόμενον ἀγγεῖον αὐτὸ, μικρὸν
<span class="lb" data-page="2.378" data-line="3" id="l2.378.3"></span>ὕστερον ὄψει πρὸς τὴν μεγάλην αὖθις ἐπανελθὼν φλέβα
<span class="lb" data-page="2.378" data-line="4" id="l2.378.4"></span>τὴν ἐπιπολῆς, ἧς τὴν πρώτην ἀπόφυσιν ἐπὶ τὸ τοῦ πήχεως
<span class="lb" data-page="2.378" data-line="5" id="l2.378.5"></span>ὀστοῦν ἔφην καταφέρεσθαι λοξήν. ἐκείνῃ μὲν οὖν ἀρχὴ τῆς
<span class="lb" data-page="2.378" data-line="6" id="l2.378.6"></span>καταφύσεως ἀνωτέρω τῆς κατ’ ἀγκῶνα διαρθρώσεώς ἐστιν.
<span class="lb" data-page="2.378" data-line="7" id="l2.378.7"></span>ἡ δ’ ἐπιπολῆς φλὲψ ἡ μεγάλη φέρεται λοξὴ, τῇ τῆς ὠμιαίας
<span class="lb" data-page="2.378" data-line="8" id="l2.378.8"></span>ἀπεσχισμένῃ μέλλουσα συμφύεσθαι· πρὶν δ’ ἐκείνης
<span class="lb" data-page="2.378" data-line="9" id="l2.378.9"></span>ψαῦσαι, ποιεῖταί τινα ἀπόφυσιν δισχιδῆ. καὶ τούτων τῶν
<span class="lb" data-page="2.378" data-line="10" id="l2.378.10"></span>μερῶν τὸ μὲν ταπεινότερον, ὅπερ καὶ μικρότερόν ἐστι, κοινωνεῖ
<span class="lb" data-page="2.378" data-line="11" id="l2.378.11"></span>τῇ παρακειμένῃ φλεβὶ τῶν προειρημένων ἄρτι τελευταίᾳ
<span class="lb" data-page="2.378" data-line="12" id="l2.378.12"></span>λελεγμένῃ. μετὰ δὲ τὴν κοινωνίαν ἐπὶ τὰ πρὸς τῷ
<span class="lb" data-page="2.378" data-line="13" id="l2.378.13"></span>καρπῷ μέρη τοῦ πήχεως ἐκτείνεται, ἐκ τῶν μέσων τῆς ἔνδον.
<span class="lb" data-page="2.378" data-line="14" id="l2.378.14"></span>αὐτῆς χώρας ταπεινότερον φερόμενον. τὸ δ’ ἕτερον τὸ ὑψηλότερόν
<span class="lb" data-page="2.378" data-line="15" id="l2.378.15"></span>τε τούτου καὶ μεῖζον μόριον τῆς δίχα σχισθείσης
<span class="lb" data-page="2.378" data-line="16" id="l2.378.16"></span>φλεβὸς ἐνίοτε μὲν ἀκριβῶς διὰ μέσης φέρεται τῆς ἔνδον
<span class="lb" data-page="2.378" data-line="17" id="l2.378.17"></span>χώρας τοῦ πήχεως, ἐνίοτε δ’ ὑψηλότερον αὐτοῦ βραχὺ, μέχρι
<span class="lb" data-page="2.378" data-line="18" id="l2.378.18"></span>τοῦ καρποῦ κατασχιζόμενον. ἑνοῦται δ’ ἁπάντων τῶν
<span class="pb" data-page="2.379" id="p2.379"></span>
<span class="lb" data-page="2.379" data-line="1" id="l2.379.1"></span>εἰρημένων περάτων τὰ στόματα, καὶ σύῤῥουν ἓν ἀγγεῖον ἐξ
<span class="lb" data-page="2.379" data-line="2" id="l2.379.2"></span>ἀμφοῖν τῶν ἑνωθέντων γίνεται καθ’ ἑκάστην ἕνωσιν, ὡς
<span class="lb" data-page="2.379" data-line="3" id="l2.379.3"></span>μηδ’ ἀριθμεῖσθαι δύνασθαι τὰς ἑνώσεις διά τε τὸ πλῆθος
<span class="lb" data-page="2.379" data-line="4" id="l2.379.4"></span>καὶ σμικρότητα. καταλιπὼν οὖν ἤδη καὶ ταύτας τὰς φλέβας,
<span class="lb" data-page="2.379" data-line="5" id="l2.379.5"></span>αὖθις ἐπὶ τὴν μεγάλην ἐλθὲ <span class="milestone ed1page" data-n="1.144" data-unit="ed1page" id="ed1page.1.144"></span>καὶ θέασαι συμφυομένην
<span class="lb" data-page="2.379" data-line="6" id="l2.379.6"></span>αὐτὴν τῷ τῆς ὠμιαίας μέρει, κᾀξ ἀμφοῖν ἑνὸς ἀγγείου γενομένου
<span class="lb" data-page="2.379" data-line="7" id="l2.379.7"></span>παρακολούθει τῇ φορᾷ. θεάσῃ γὰρ ἐπὶ τῷ τῆς κερκίδος
<span class="lb" data-page="2.379" data-line="8" id="l2.379.8"></span>ὑψηλῷ ἀνερχομένην τήνδε τὴν φλέβα, κατωτέρω τοὐπίπαν
<span class="lb" data-page="2.379" data-line="9" id="l2.379.9"></span>τῆς μέσης χώρας τοῦ μήκους αὐτοῦ· ἐντεῦθεν δὲ
<span class="lb" data-page="2.379" data-line="10" id="l2.379.10"></span>κατὰ τὴν ἔξω χώραν ἤδη που τοῦ τῆς κερκίδος ὀστοῦ σχιζομένην
<span class="lb" data-page="2.379" data-line="11" id="l2.379.11"></span>δίχα τμήμασιν ἐγγὺς ἴσοις, ὡς γίγνεσθαι τὸ σχῆμα
<span class="lb" data-page="2.379" data-line="12" id="l2.379.12"></span>τῶν δύο ἀγγείων τῷ τρίτῳ γράμματι παραπλήσιον, τοῦ μὲν
<span class="lb" data-page="2.379" data-line="13" id="l2.379.13"></span>ἑτέρου τῶν μετὰ τὴν σχίσιν ἀγγείων εὐθὺ τοῦ μεγάλου
<span class="lb" data-page="2.379" data-line="14" id="l2.379.14"></span>δακτύλου φερομένου, τοῦ δ’ ἑτέρου πρὸς τὸν μικρὸν δάκτυλον
<span class="lb" data-page="2.379" data-line="15" id="l2.379.15"></span>ἀποτεινομένου παρὰ τὸ πέρας τοῦ πήχεώς τε καὶ κατὰ
<span class="lb" data-page="2.379" data-line="16" id="l2.379.16"></span>τοῦτο τὸ χωρίον, ἔνθα τὴν ἐπίφυσιν λαμβάνει. τὸ μὲν οὖν
<span class="lb" data-page="2.379" data-line="17" id="l2.379.17"></span>εὐθὺ τοῦ μεγάλου δακτύλου φερόμενον ἐπὶ τῆς κερκίδος
<span class="lb" data-page="2.379" data-line="18" id="l2.379.18"></span>ὀχεῖται, κᾀπειδὰν ἅψηται τοῦ καρποῦ, κατασχίζεται μὲν εἰς ﻿
<span class="pb" data-page="2.380" id="p2.380"></span>
<span class="lb" data-page="2.380" data-line="1" id="l2.380.1"></span>τὴν ὀπίσω χώραν τοῦ μεγάλου δακτύλου· κατασχίζεται δὲ
<span class="lb" data-page="2.380" data-line="2" id="l2.380.2"></span>καὶ εἰς τὴν μεταξὺ τούτου καὶ τοῦ λιχανοῦ· κατασχίζεται
<span class="lb" data-page="2.380" data-line="3" id="l2.380.3"></span>δὲ καὶ εἰς ὅλον τὸν λιχανὸν ὄπισθέν τε κᾀκ τῶν πλαγίων.
<span class="lb" data-page="2.380" data-line="4" id="l2.380.4"></span>καὶ τό γε κατὰ τοῦτο τὸ μέρος αὐτοῦ πέρας ἑνοῦται φλεβίῳ
<span class="lb" data-page="2.380" data-line="5" id="l2.380.5"></span>μικρῷ τῆς ὁμοειδοῦς αὐτῇ φλεβὸς ἀπεσχισμένῳ. μέμνησο
<span class="lb" data-page="2.380" data-line="6" id="l2.380.6"></span>γάρ μοι τῶν ἀρτίως εἰρημένων δύο φλεβῶν, ὧν τὸ σχῆμα
<span class="lb" data-page="2.380" data-line="7" id="l2.380.7"></span>τῷ τρίτῳ γράμματι προσεικάσας, διηγησάμην μέχρι δεῦρο
<span class="lb" data-page="2.380" data-line="8" id="l2.380.8"></span>τῆς ἑτέρας γραμμῆς τοῦ εὐθὺ τοῦ μεγάλου δακτύλου φερομένου
<span class="lb" data-page="2.380" data-line="9" id="l2.380.9"></span>τὴν φοράν. ἐπὶ τὴν λοιπὴν οὖν ἐλθὲ φλέβα τὴν ὡς
<span class="lb" data-page="2.380" data-line="10" id="l2.380.10"></span>ἐπὶ τὸν μικρὸν δάκτυλον ἐφιεμένην ἐκταθῆναι. θεάσῃ δ’
<span class="lb" data-page="2.380" data-line="11" id="l2.380.11"></span>αὖθις, πρὶν ἐπὶ τὸ πέρας ἐλθεῖν τοῦ πήχεως, ἀποφυόμενόν
<span class="lb" data-page="2.380" data-line="12" id="l2.380.12"></span><span class="milestone ed2page" data-n="4.78" data-unit="ed2page" id="ed2page.4.78"></span>τι φλεβίον, ὃ πρόσω φέρεται κατ’ εὐθὺ τῆς μεταξὺ
<span class="lb" data-page="2.380" data-line="13" id="l2.380.13"></span>χώρας τοῦ τε λιχανοῦ καὶ μέσου δακτύλου. τοῦτο οὖν τὸ
<span class="lb" data-page="2.380" data-line="14" id="l2.380.14"></span>φλεβίον ἑνοῦται τῷ μικρῷ ἔμπροσθεν εἰρημένῳ· καὶ μετὰ
<span class="lb" data-page="2.380" data-line="15" id="l2.380.15"></span>τὴν ἕνωσιν ἀμφότερα μίαν ἐργασάμενα φλέβα πρὸς τὸ μέσον
<span class="lb" data-page="2.380" data-line="16" id="l2.380.16"></span>ἀφικνεῖται τῶν δύο δακτύλων, λιχανοῦ τε καὶ μέσου. τὸ δὲ
<span class="lb" data-page="2.380" data-line="17" id="l2.380.17"></span>ὑπόλοιπον μέρος τῆς ὡς ἐπὶ τὸν μικρὸν δάκτυλον ἀποτεινομένης
<span class="lb" data-page="2.380" data-line="18" id="l2.380.18"></span>φλεβὸς ἐν μὲν τῷ παρέρχεσθαι τὴν λοξὴν ἐπίφυσιν
<span class="lb" data-page="2.380" data-line="19" id="l2.380.19"></span>τοῦ πήχεως ἀπόφυσίν τινα σμικρὰν ἐπὶ τὴν ὀπίσω χώραν
<span class="pb" data-page="2.381" id="p2.381"></span>
<span class="lb" data-page="2.381" data-line="1" id="l2.381.1"></span>τοῦ μέσου δακτύλου πέμπει, μετὰ δὲ ταῦτα διχὰ σχισθὲν,
<span class="lb" data-page="2.381" data-line="2" id="l2.381.2"></span>τῷ μὲν ἑτέρῳ τῶν μερῶν εἰς τὴν μεταξὺ τοῦ μέσου καὶ
<span class="lb" data-page="2.381" data-line="3" id="l2.381.3"></span>παραμέσου δακτύλου χώραν ἐμβάλλει· καὶ ταύτην τὴν
<span class="lb" data-page="2.381" data-line="4" id="l2.381.4"></span>φλέβα τέμνοντές τινες ἐν ἀριστερᾷ χειρὶ καὶ συγχωροῦντες
<span class="lb" data-page="2.381" data-line="5" id="l2.381.5"></span>ῥεῖν ἐξ αὐτῆς τὸ αἷμα, μέχρι περ ἂν αὐτομάτως στῇ, τὸν
<span class="lb" data-page="2.381" data-line="6" id="l2.381.6"></span>σπλῆνά φασιν ἐκ τῆς τοιαύτης κενώσεως ὀνήσασθαι. τῷ δ’
<span class="lb" data-page="2.381" data-line="7" id="l2.381.7"></span>ἑτέρῳ μορίῳ τῆς φλεβὸς τῷ ταπεινοτέρῳ, καὶ τούτῳ πάλιν
<span class="lb" data-page="2.381" data-line="8" id="l2.381.8"></span>εἰς τὰ μεταξὺ τοῦ παραμέσου τε καὶ μικροῦ φερομένῳ συνακολουθήσας,
<span class="lb" data-page="2.381" data-line="9" id="l2.381.9"></span>ἑξῆς ἐπίσκεψαι πάντων τῶν εἰρημένων ἀγγείων
<span class="lb" data-page="2.381" data-line="10" id="l2.381.10"></span>ἀποφύσεις γιγνομένας τριχοειδεῖς τε καὶ μείζους, ὧν αἱ πλεῖσται
<span class="lb" data-page="2.381" data-line="11" id="l2.381.11"></span>συμφύονται κατὰ τὰ πέρατα τοιαύταις ἑτέραις τῶν
<span class="lb" data-page="2.381" data-line="12" id="l2.381.12"></span>πλησιαζόντων ἀγγείων ἀποσχιζομέναις. ἔνιαι δὲ καὶ πάνυ
<span class="lb" data-page="2.381" data-line="13" id="l2.381.13"></span>σαφεῖς φλέβες ἐς ταὐτὸ ἀλλήλαις ἥκουσιν ἑνούμεναι κατὰ
<span class="lb" data-page="2.381" data-line="14" id="l2.381.14"></span>τὸ πέρας, ὡς φαίνεσθαι σαφέστατα καὶ πρὸ τῆς ἀνατομῆς
<span class="lb" data-page="2.381" data-line="15" id="l2.381.15"></span>ἐπὶ τῶν ἰσχνῶν τε καὶ φλέβας εὐρείας ἐχόντων φύσει. ἣν
<span class="lb" data-page="2.381" data-line="16" id="l2.381.16"></span>γοῦν ὀλίγον ἔμπροσθεν εἶπον τῷ τοῦ πήχεως ὀστῷ παρατεταμένην
<span class="lb" data-page="2.381" data-line="17" id="l2.381.17"></span>ταπεινὴν φλέβα φέρεσθαι πρόσω συνάπαξ τῆς νῦν
<span class="lb" data-page="2.381" data-line="18" id="l2.381.18"></span>ἀνατετμημένης τῷ λόγῳ φλεβὸς ἑνὶ τῶν περάτων, ἐν τοῖς
<span class="pb" data-page="2.382" id="p2.382"></span>
<span class="lb" data-page="2.382" data-line="1" id="l2.382.1"></span>πρόσω τῆς ἐνταῦθα τοῦ πήχεως ἐπιφύσεως, ἀξιόλογον
<span class="lb" data-page="2.382" data-line="2" id="l2.382.2"></span>ἀγγεῖον ἐργάζεταί τισιν· οὐ γὰρ δὴ πᾶσι γίγνεται σαφές.
<span class="lb" data-page="2.382" data-line="3" id="l2.382.3"></span>τῇ δέ γε παρὰ τὸν πῆχυν φλεβὶ τῇ ταπεινῇ κατ’ ἔνια
<span class="lb" data-page="2.382" data-line="4" id="l2.382.4"></span>τῶν περάτων ἐπιμίγνυται καὶ τὸ τῆς ὠμιαίας φλεβὸς μόριον,
<span class="lb" data-page="2.382" data-line="5" id="l2.382.5"></span>εἰς τὴν ἔξω χώραν τοῦ πήχεως διανεμόμενον. καὶ αὐτῆς δὲ
<span class="lb" data-page="2.382" data-line="6" id="l2.382.6"></span>τῆς νῦν ἐν τῷ λόγῳ προκειμένης φλεβὸς, ἧς τὴν νομὴν διηγησάμην,
<span class="lb" data-page="2.382" data-line="7" id="l2.382.7"></span>ἐπιμίγνυται τὰ τῶν ἀποσχιζομένων φλεβῶν πέρατα.
<span class="lb" data-page="2.382" data-line="8" id="l2.382.8"></span>τῆς γοῦν κατὰ τὸ γ πλευρᾶς ἡ ἑτέρα μοῖρα, πρὸς τὸν
<span class="lb" data-page="2.382" data-line="9" id="l2.382.9"></span>μέγαν ἥκουσα δάκτυλον, ἐναργῶς φαίνεται κατὰ τὰ πέρατα
<span class="lb" data-page="2.382" data-line="10" id="l2.382.10"></span>συναναστομουμένη ταῖς διὰ τῶν ἐντὸς τοῦ πήχεως φερομέναις
<span class="lb" data-page="2.382" data-line="11" id="l2.382.11"></span>φλεψὶν ἄχρι τοῦ καρποῦ, οὗ τάσδε τὰς φλέβας ἔφην
<span class="lb" data-page="2.382" data-line="12" id="l2.382.12"></span>γεννᾶσθαι, κατασχιζομένης εἰς ταύτην τὴν ἀποπεφυκυῖαν,
<span class="lb" data-page="2.382" data-line="13" id="l2.382.13"></span>πρὶν ἐπὶ τὴν συμβολὴν ἀφικνεῖσθαι τὰς διὰ τῆς καμπῆς
<span class="lb" data-page="2.382" data-line="14" id="l2.382.14"></span>φερομένας δύο φλέβας. ἔφην δὲ καὶ ὅτι δισχιδὴς ἤδη γίγνεται,
<span class="lb" data-page="2.382" data-line="15" id="l2.382.15"></span>καὶ ὅτι δύο τμημάτων αὐτῆς τὸ ἕτερον, ὅπερ καὶ
<span class="lb" data-page="2.382" data-line="16" id="l2.382.16"></span>μεῖζόν ἐστιν, ὡς τὸ πολὺ διὰ τοῦ πήχεως ἐνεχθὲν, ἄχρι
<span class="lb" data-page="2.382" data-line="17" id="l2.382.17"></span>τοῦ καρποῦ προσφέρεται εἰς τὸ σχιζόμενον. τοῦτ’ οὖν τὸ
<span class="lb" data-page="2.382" data-line="18" id="l2.382.18"></span>μέρος τὴν τοῦ μεγάλου δακτύλου χώραν ἔνδοθεν ἅπασαν
<span class="pb" data-page="2.383" id="p2.383"></span>
<span class="lb" data-page="2.383" data-line="1" id="l2.383.1"></span>διαπλέκει, καὶ διὰ τῶν πλαγίων μερῶν ἐπαναβαῖνον ἑνοῦται
<span class="lb" data-page="2.383" data-line="2" id="l2.383.2"></span>τοῖς πέρασιν τῶν ἀποσχιζομένων φλεβίων ἀπὸ τῆς ἑτέρας
<span class="lb" data-page="2.383" data-line="3" id="l2.383.3"></span>γραμμῆς τοῦ τρίτου γράμματος, ὥσπερ αὖ πάλιν τοῖς
<span class="lb" data-page="2.383" data-line="4" id="l2.383.4"></span>ἀπὸ τῆς ἑτέρας γραμμῆς τοῦ τρίτου γράμματος, ἣν ὡς ἐπὶ
<span class="lb" data-page="2.383" data-line="5" id="l2.383.5"></span>τὸ τοῦ πήχεως πέρας ἔφην προσέρχεσθαι, συμφύεται κατά
<span class="lb" data-page="2.383" data-line="6" id="l2.383.6"></span>τινα τριχοειδῆ πέρατα τοῖς ἀπὸ τῆς ὠμιαίας φλεβὸς εἰς τὴν
<span class="lb" data-page="2.383" data-line="7" id="l2.383.7"></span>ἔξω χώραν τοῦ πήχεως διασπειρομένοις. ἐνίοτε δὲ καὶ πρὸ
<span class="lb" data-page="2.383" data-line="8" id="l2.383.8"></span>τοῦ σχισθεῖσαν τὴν φλέβα τῷ τρίτῳ γράμματι γενέσθαι
<span class="lb" data-page="2.383" data-line="9" id="l2.383.9"></span>παραπλησίαν, ἀποφύεταί τις φλὲψ αὐτῆς ἀναβαίνουσα πρὸς
<span class="lb" data-page="2.383" data-line="10" id="l2.383.10"></span>τὴν κερκίδα τε καὶ πρὸς τὴν ἐκτὸς τοῦ πήχεως χώραν ὑπερβαίνουσα,
<span class="lb" data-page="2.383" data-line="11" id="l2.383.11"></span>κᾀνταῦθα διασπειρομένη. γίγνεται δὲ τὸ αὐτὸ
<span class="lb" data-page="2.383" data-line="12" id="l2.383.12"></span>μάλιστα τοῖς μικρὸν ἔχουσι τὸ τῆς ὠμιαίας φλεβὸς μέρος,
<span class="lb" data-page="2.383" data-line="13" id="l2.383.13"></span>ὃ τὴν ἐκτὸς τοῦ πήχεως χώραν ἔφην καταπλέκειν. πρόδηλον
<span class="lb" data-page="2.383" data-line="14" id="l2.383.14"></span>δὲ, ὅτι καὶ τῆς πρὸ τοῦ σχισθῆναι τὸν τρίγωνον γεννώσης
<span class="lb" data-page="2.383" data-line="15" id="l2.383.15"></span>ἀποφυομένην, ὑπὲρ ἦς ὁ λόγος μοι νῦν πρόκειται, ἀποσχισθείσης
<span class="lb" data-page="2.383" data-line="16" id="l2.383.16"></span>εἰς τὸ τοῦ πήχεως ἐκτὸς, <span class="milestone ed2page" data-n="4.79" data-unit="ed2page" id="ed2page.4.79"></span>ἑνοῦται τὰ πέρατα
<span class="lb" data-page="2.383" data-line="17" id="l2.383.17"></span>τοῖς ἐκ τῆς ὠμιαίας. ταύτας ἁπάσας τὰς φλέβας ἐναργῶς
<span class="lb" data-page="2.383" data-line="18" id="l2.383.18"></span>ἰδεῖν ἐστι καὶ πρὸ τῆς ἀνατομῆς ἐπὶ πολλῶν ἀνθρώπων
<span class="lb" data-page="2.383" data-line="19" id="l2.383.19"></span>ἰσχνῶν τε ἅμα καὶ πολυαίμων, καὶ φλέβας εὐρείας ἐχόντων·
<span class="pb" data-page="2.384" id="p2.384"></span>
<span class="lb" data-page="2.384" data-line="1" id="l2.384.1"></span>εἶναι δὲ χρὴ θερμὸν τὸ περιέχον, ἢ καὶ λελοῦσθαι τὸν ἄνθρωπον,
<span class="lb" data-page="2.384" data-line="2" id="l2.384.2"></span>καθέσθαι δὲ τὴν χεῖρα, καὶ διαλαμβάνεσθαι.
<span class="lb" data-page="2.384" data-line="3" id="l2.384.3"></span>καθ’ ὅ τι ἂν ἐθελήσῃς μέρος ἐναργῶς ὀφθῆναι πληρωθείσας
<span class="lb" data-page="2.384" data-line="4" id="l2.384.4"></span>τὰς φλέβας. ὃ δὴ καὶ ποιεῖν σε βούλομαι συνεχῶς ἐπὶ
<span class="lb" data-page="2.384" data-line="5" id="l2.384.5"></span>πολλῶν, ἕνεκα δυοῖν οὐ σμικρὸν χρήσιμον, τοῦ μὲν ἑτέρου,
<span class="lb" data-page="2.384" data-line="6" id="l2.384.6"></span>γνώσεως αὐτῶν τῶν ἀγγείων· οὐδὲν γὰρ τῶν αἰσθητῶν
<span class="lb" data-page="2.384" data-line="7" id="l2.384.7"></span>ἀκριβῶς τε καὶ ταχέως γνωρίζεται μὴ πολλάκις ὀφθὲν, ὡς
<span class="lb" data-page="2.384" data-line="8" id="l2.384.8"></span>τεκμηριοῦσιν, ὅσοι τῶν διδύμων ἀνθρώπων ἀκριβῶς εἰσιν
<span class="lb" data-page="2.384" data-line="9" id="l2.384.9"></span>ὅμοιοι, τοῖς μὲν ἀήθεσιν ἀδιάγνωστοι φαινόμενοι, πρὸς δὲ
<span class="lb" data-page="2.384" data-line="10" id="l2.384.10"></span>τῶν συνήθων ἐν τάχει διαγιγνωσκόμενοι· δευτέρου δὲ, ἕνεκα
<span class="lb" data-page="2.384" data-line="11" id="l2.384.11"></span>τοῦ πεισθῆναι περὶ τῆς ἀκριβοῦς ὁμοιότητος τῶν μορίων
<span class="lb" data-page="2.384" data-line="12" id="l2.384.12"></span>ἀνθρώπων τε καὶ πιθήκων. ταύτας οὖν ἁπάσας τὰς
<span class="lb" data-page="2.384" data-line="13" id="l2.384.13"></span>φλέβας, ἃς ἐπ’ ἀνθρώπων ὁρᾷς πρὸ τῆς ἀνατομῆς, ἐπὶ
<span class="lb" data-page="2.384" data-line="14" id="l2.384.14"></span>τῷ πιθήκῳ ἀνατεμνομένῳ ὄψει. δῆλον οὖν ὅτι καὶ τὰς
<span class="lb" data-page="2.384" data-line="15" id="l2.384.15"></span>διὰ τοῦ βάθους ὡσαύτως ἔχει τὰ ζῶα ταῦτα τοῖς ἀνθρώποις.
<span class="lb" data-page="2.384" data-line="16" id="l2.384.16"></span>ἐπ’ αὐτοῦ οὖν προγεγυμνάσθαι σε βούλομαι πολλάκις,
<span class="lb" data-page="2.384" data-line="17" id="l2.384.17"></span>ἵνα, κᾂν ἀνθρωπίνου ποτὲ σώματος ἀνατομῆς ἐπιτύχῃς, ﻿
<span class="pb" data-page="2.385" id="p2.385"></span>
<span class="lb" data-page="2.385" data-line="1" id="l2.385.1"></span>ἑτοίμως δυνηθῇς γυμνοῦν ἕκαστον. τῶν μορίων· ὅπερ οὐ τὸ
<span class="lb" data-page="2.385" data-line="2" id="l2.385.2"></span>τυχόν ἐστιν, οὐδὲ ἀγυμνάστῳ περὶ τοὖργον ἀνθρώπῳ δυνάμενον
<span class="lb" data-page="2.385" data-line="3" id="l2.385.3"></span>ἐξαίφνης ἐπιτυγχάνεσθαι. κατὰ γοῦν πολλὴν σχολὴν
<span class="lb" data-page="2.385" data-line="4" id="l2.385.4"></span>οἱ ἀνατομικώτατοι τῶν ἰατρῶν ἐπισκοπούμενοι τὰ μόρια τοῦ
<span class="lb" data-page="2.385" data-line="5" id="l2.385.5"></span>σώματος, ἐν πολλοῖς ἐσφαλμένοι φαίνονται. διόπερ οὐδ’ οἱ
<span class="lb" data-page="2.385" data-line="6" id="l2.385.6"></span>βουληθέντες ἀνατέμνειν σῶμα πολεμίου Γερμανοῦ τεθνεῶτος
<span class="lb" data-page="2.385" data-line="7" id="l2.385.7"></span>ἐπὶ τοῦ κατὰ Μάρκον Ἀντωνῖνον πολέμου πλέον ἠδυνήθησάν
<span class="lb" data-page="2.385" data-line="8" id="l2.385.8"></span>τι μαθεῖν τῆς τῶν σπλάγχνων θέσεως. ὁ δ’ ἐπὶ τῶν
<span class="lb" data-page="2.385" data-line="9" id="l2.385.9"></span>ἄλλων ζώων καὶ μάλιστα πιθήκου προγεγυμνασμένος ἑτοιμότατα
<span class="lb" data-page="2.385" data-line="10" id="l2.385.10"></span>τῶν ἀνατεμνομένων μορίων ἕκαστον γυμνοῖ· καὶ
<span class="lb" data-page="2.385" data-line="11" id="l2.385.11"></span>ῥᾷόν ἐστιν ἀνδρὶ φιλοπόνῳ προγεγυμνασμένῳ<span class="milestone ed1page" data-n="1.145" data-unit="ed1page" id="ed1page.1.145"></span> κατὰ τὰς
<span class="lb" data-page="2.385" data-line="12" id="l2.385.12"></span>ἀνατομὰς ἐπισκεψαμένῳ τινὰ διὰ ταχέων ἐν ἀνθρωπίνῳ
<span class="lb" data-page="2.385" data-line="13" id="l2.385.13"></span>σώματι νεκρῷ μαθεῖν, ἢ φανερὰ ἑτέρῳ τῶν ἀγυμνάστων ἐπὶ
<span class="lb" data-page="2.385" data-line="14" id="l2.385.14"></span>πολλῆς σχολῆς ἐξευρεῖν ἀκριβῶς. τῶν τε γὰρ ἐπὶ θανάτῳ
<span class="lb" data-page="2.385" data-line="15" id="l2.385.15"></span>κατακριθέντων καὶ θηρίοις παραβληθέντων ἐθεάσαντο
<span class="lb" data-page="2.385" data-line="16" id="l2.385.16"></span>πολλοὶ πολλάκις ἐν τοῖς σώμασιν ὅπερ ἐβουλήθησαν ἑκάστοτε
<span class="lb" data-page="2.385" data-line="17" id="l2.385.17"></span>διὰ ταχέων, ἐπί τε λῃστῶν ἐν ὄρει κειμένων ἀτάφων.
<span class="pb" data-page="2.386" id="p2.386"></span>
<span class="lb" data-page="2.386" data-line="1" id="l2.386.1"></span>καὶ τραύματα δὲ μεγάλα καὶ σηπεδόνες εἰς βάθος ἐξικνούμεναι
<span class="lb" data-page="2.386" data-line="2" id="l2.386.2"></span>πολλὰ τῶν μορίων ἐγύμνωσαν, ἃ τοῖς μὲν προγεγυμνασμένοις
<span class="lb" data-page="2.386" data-line="3" id="l2.386.3"></span>ἐγνωρίσθη τὴν αὐτὴν ἔχοντα κατασκευὴν τοῖς
<span class="lb" data-page="2.386" data-line="4" id="l2.386.4"></span>πιθηκείοις σώμασιν, τοὺς δ’ ἀγυμνάστους οὐδὲν ὠφέλησε.
<span class="lb" data-page="2.386" data-line="5" id="l2.386.5"></span>καὶ παιδία δὲ τῶν ἐκτιθεμένων νεκρὰ πολλάκις πολλὰ ἀνατέμνοντες
<span class="lb" data-page="2.386" data-line="6" id="l2.386.6"></span>ἐπείσθησαν, ὡσαύτως ἔχειν κατασκευῆς ἄνθρωπον
<span class="lb" data-page="2.386" data-line="7" id="l2.386.7"></span>πιθήκῳ. καὶ κατ’ αὐτὰς δὲ τὰς χειρουργίας, ὅσας ἑκάστοτε
<span class="lb" data-page="2.386" data-line="8" id="l2.386.8"></span>ποιούμεθα, ποτὲ μὲν ἐκτέμνοντες σεσηπυίας σάρκας, ποτὲ
<span class="lb" data-page="2.386" data-line="9" id="l2.386.9"></span>δ’ ἐκκόπτοντες ὀστᾶ, καταφανὴς ἡ ὁμοιότης γίγνεται τῷ
<span class="lb" data-page="2.386" data-line="10" id="l2.386.10"></span>προγεγυμνασμένῳ. τινὲς δὲ οὕτως εἰσὶν ἀμελεῖς τῶν καλλίστων,
<span class="lb" data-page="2.386" data-line="11" id="l2.386.11"></span>ὥστε οὐδ’ ἃ πρὸ τῆς ἀνατομῆς ἔνεστι γνῶναι σαφῶς,
<span class="lb" data-page="2.386" data-line="12" id="l2.386.12"></span>ἐθελῆσαί ποτε μαθεῖν.
</p>
          </article>

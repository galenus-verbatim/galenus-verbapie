<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:3.8">
<span class="pb page1" data-page="2.391" id="p2.391"></span>
<span class="milestone ed1page page1" data-n="1.145" data-unit="ed1page" id="ed1page.1.145"></span>
<span class="milestone ed2page page1" data-n="4.81" data-unit="ed2page" id="ed2page.4.81"></span>
            <p>
<span class="lb" data-page="2.391" data-line="1" id="l2.391.1"></span>Ἀρτηρία δὲ μία μόνη παραγίνεται πρὸς τὴν
<span class="lb" data-page="2.391" data-line="2" id="l2.391.2"></span>χεῖρα, παρακειμένη τῇ διὰ τῆς μασχάλης ἰούσῃ φλεβί.
<span class="lb" data-page="2.391" data-line="3" id="l2.391.3"></span>διεκπίπτουσι δὲ τοῦ θώρακος ἀμφότεραι μετὰ τῆς ἐννάτης
<span class="lb" data-page="2.391" data-line="4" id="l2.391.4"></span>συζυγίας τῶν ἀπὸ τοῦ νωτιαίου νεύρων, ἐπιβαίνουσί τε τῷ
<span class="lb" data-page="2.391" data-line="5" id="l2.391.5"></span>βραχίονι κατ’ ἐκεῖνο τὸ μέρος, ἔνθα καὶ τὸ τρίτον ἔφην
<span class="lb" data-page="2.391" data-line="6" id="l2.391.6"></span>ἀφικνεῖσθαι νεῦρον· ἐντεῦθεν δὲ τοῖς μυσὶ ἅπασι τοῦ βραχίονος
<span class="lb" data-page="2.391" data-line="7" id="l2.391.7"></span>ἀποφύσεις ἀξιολόγους διδοῦσαι φέρονται κατάντεις
<span class="lb" data-page="2.391" data-line="8" id="l2.391.8"></span>ὡς ἐπὶ τὴν καμπὴν τῆς κατ’ ἀγκῶνα διαρθρώσεως. ἀλλ’
<span class="lb" data-page="2.391" data-line="9" id="l2.391.9"></span>ἐπί γε τῷ πέρατι τοῦ βραχίονος ἡ φλὲψ δίχα σχισθεῖσα
<span class="lb" data-page="2.391" data-line="10" id="l2.391.10"></span>τὸ μὲν ἕτερον αὑτῆς μέρος ὕψωσεν ἄχρι τοῦ δέρματος, ὡς
<span class="lb" data-page="2.391" data-line="11" id="l2.391.11"></span>ἔμπροσθεν ἔφην· ὅσον δ’ αὐτοῦ διὰ βάθους, ὡς ἐπὶ τὴν
<span class="lb" data-page="2.391" data-line="12" id="l2.391.12"></span>καμπὴν ἠνέχθη, μετὰ τῆς ἀρτηρίας τοῦτο προσλαβὸν τὸ
<span class="lb" data-page="2.391" data-line="13" id="l2.391.13"></span>τρίτον μέρος τῆς ὠμιαίας. εἶτα δίχα σχισθὲν ἐν ἑκατέρῳ
<span class="lb" data-page="2.391" data-line="14" id="l2.391.14"></span>τῷ μέρει τῆς ἀρτηρίας, καὶ αὐτῆς δίχα σχισθείσης, συμπαραφέρεταί
<span class="lb" data-page="2.391" data-line="15" id="l2.391.15"></span>τε καὶ συνδιανέμεται κατασχιζόμενον εἰς ἅπαντας
<span class="lb" data-page="2.391" data-line="16" id="l2.391.16"></span>τοὺς μῦς ἄχρι τῆς ἀρχῆς τῶν δακτύλων. τῆς μὲν οὖν
<span class="lb" data-page="2.391" data-line="17" id="l2.391.17"></span>ὑψηλοτέρας ἀρτηρίας παρὰ τὸ τῆς κερκίδος ὀστοῦν φερομένης
<span class="lb" data-page="2.391" data-line="18" id="l2.391.18"></span>ἁπτόμεθα κατὰ τὴν τῶν σφυγμῶν ἐπίσκεψιν ἐγγὺς τῆς
<span class="lb" data-page="2.391" data-line="19" id="l2.391.19"></span>κατὰ τὸν καρπὸν διαρθρώσεως. αἰσθητὴν δὲ ἴσχει τὴν κίνησιν
<span class="pb" data-page="2.392" id="p2.392"></span>
<span class="lb" data-page="2.392" data-line="1" id="l2.392.1"></span>ἐπί γε τῶν ἰσχνῶν καὶ ἡ μεταξὺ τοῦ λιχανοῦ τε καὶ
<span class="lb" data-page="2.392" data-line="2" id="l2.392.2"></span>μεγάλου τὴν γένεσιν ἀπὸ τούτου ἔχουσα τῆς ταπεινοτέρας
<span class="lb" data-page="2.392" data-line="3" id="l2.392.3"></span>ἀρτηρίας<span class="milestone ed1page" data-n="1.146" data-unit="ed1page" id="ed1page.1.146"></span> τῷ τοῦ πήχεως ὀστῷ παραφερομένης εὐθὺ
<span class="lb" data-page="2.392" data-line="4" id="l2.392.4"></span>τοῦ μικροῦ δακτύλου. τὴν δὲ κίνησιν οὐκ ἔστι διαγνῶναι
<span class="lb" data-page="2.392" data-line="5" id="l2.392.5"></span>σαφῶς, εἰ μὴ πάνυ μὲν ἰσχνὸς ὁ ἄνθρωπος εἴη, μέγιστον
<span class="lb" data-page="2.392" data-line="6" id="l2.392.6"></span>δ’ ἔχοι σφυγμόν· ἀεὶ γὰρ ἡ φύσις ἐν τῷ βάθει φυλάττει
<span class="lb" data-page="2.392" data-line="7" id="l2.392.7"></span>τὰς ἀρτηρίας οὐδαμόθεν πρὸς τὸ δέρμα παράγουσα σαφῶς
<span class="lb" data-page="2.392" data-line="8" id="l2.392.8"></span>αὐτοῦ μόριον, ὥσπερ ἐπὶ τῶν φλεβῶν τε καὶ νεύρων ἀφικνεῖσθαι
<span class="lb" data-page="2.392" data-line="9" id="l2.392.9"></span>πρόσθεν εἶπον. <span class="milestone ed2page" data-n="4.82" data-unit="ed2page" id="ed2page.4.82"></span>εἰκότως οὖν ἐπὶ τῶν ἄκρων
<span class="lb" data-page="2.392" data-line="10" id="l2.392.10"></span>τῆς χειρὸς ἔξωθεν μὲν οὐκ ἂν εὕροις ἀρτηρίαν οὐδεμίαν,
<span class="lb" data-page="2.392" data-line="11" id="l2.392.11"></span>ὅτι μηδὲ μῦς ἐστί τις ἐνταῦθα. τὸ δ’ ἔνδον χωρίον ἐπειδὴ
<span class="lb" data-page="2.392" data-line="12" id="l2.392.12"></span>πολλοὺς ἔχει μῦς, διὰ τοῦτο καὶ πολλὰς ἀρτηρίας εἰς ἕκαστον
<span class="lb" data-page="2.392" data-line="13" id="l2.392.13"></span>αὐτῶν ἔσχεν ἀφικνουμένας. ὄψει δ’ ἁπάσας τὰς κατὰ
<span class="lb" data-page="2.392" data-line="14" id="l2.392.14"></span>τὸν καρπὸν ἐκ τῶν ἔνδον μερῶν ἀρτηρίας ἅμα ταῖς ὁμοζύγοις
<span class="lb" data-page="2.392" data-line="15" id="l2.392.15"></span>φλεψὶν, ἀποτεμὼν τὸν πλατὺν τένοντα. μεταξὺ γὰρ
<span class="lb" data-page="2.392" data-line="16" id="l2.392.16"></span>τούτου τε καὶ τῶν τοὺς δακτύλους καμπτόντων τενόντων
<span class="lb" data-page="2.392" data-line="17" id="l2.392.17"></span>ἡ θέσις αὐτῶν ἐστιν ἅμα τοῖς λεπτοῖς νεύροις, ὧν ἔμπροσθεν
<span class="lb" data-page="2.392" data-line="18" id="l2.392.18"></span>ἐμνημόνευσα. τεταγμένων γὰρ ἐν τούτῳ τῷ χωρίῳ
<span class="pb" data-page="2.393" id="p2.393"></span>
<span class="lb" data-page="2.393" data-line="1" id="l2.393.1"></span>τῶν τά τε πρῶτα τῶν δακτύλων ἄρθρα κινούντων μυῶν καὶ
<span class="lb" data-page="2.393" data-line="2" id="l2.393.2"></span>τῶν ὅλην αὐτῶν τὴν ἑτέραν τῶν λοξῶν κινήσεων, εἰκότως
<span class="lb" data-page="2.393" data-line="3" id="l2.393.3"></span>μεστὸν γίγνεται τὸ μέρος τοῦτο καὶ ἀρτηριῶν, καὶ φλεβῶν,
<span class="lb" data-page="2.393" data-line="4" id="l2.393.4"></span>καὶ νεύρων· ἕκαστος γὰρ τῶν μυῶν εἰς αὑτὸν δέχεται τῶν
<span class="lb" data-page="2.393" data-line="5" id="l2.393.5"></span>τριῶν ἑκάστου τι μόριον. ἐμοὶ μὲν ἤδη πάντα τὰ τῆς ὅλης
<span class="lb" data-page="2.393" data-line="6" id="l2.393.6"></span>χειρὸς εἴρηται μόρια.
</p>
          </article>

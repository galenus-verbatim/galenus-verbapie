<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:3.9">
<span class="pb page1" data-page="2.393" id="p2.393"></span>
<span class="milestone ed1page page1" data-n="1.146" data-unit="ed1page" id="ed1page.1.146"></span>
<span class="milestone ed2page page1" data-n="4.82" data-unit="ed2page" id="ed2page.4.82"></span>
            <p>
<span class="lb" data-page="2.393" data-line="7" id="l2.393.7"></span>Σὲ δ’ οὐχ ὡς Ἡροδότου τὴν ἱστορίαν ἕνεκα
<span class="lb" data-page="2.393" data-line="8" id="l2.393.8"></span>τέρψεως ἀναγνῶναι προσήκει, ἀλλὰ τῇ μνήμῃ παραθέσθαι
<span class="lb" data-page="2.393" data-line="9" id="l2.393.9"></span>τῶν ὀφθέντων ἕκαστον, ὅπως εἰδῇς ἁπάντων τῶν μερῶν
<span class="lb" data-page="2.393" data-line="10" id="l2.393.10"></span>αὐτῆς ἀκριβῶς τὴν φύσιν. ἔνια μὲν γὰρ οὔτε ἀρτηρίαν,
<span class="lb" data-page="2.393" data-line="11" id="l2.393.11"></span>οὔτε νεῦρα, οὔτε φλέβα μεγάλην ἔχει· τινὰ δ’ ἤτοι τὰ
<span class="lb" data-page="2.393" data-line="12" id="l2.393.12"></span>τρία γένη τούτων, ἢ ἓν, ἢ δύο. ταῖς μὲν οὖν ἀρτηρίαις
<span class="lb" data-page="2.393" data-line="13" id="l2.393.13"></span>καὶ φλεψὶ κατὰ τὸ μέγεθός ἐστιν ἡ δύναμις. οὐ μὴν καὶ
<span class="lb" data-page="2.393" data-line="14" id="l2.393.14"></span>τοῖς γε νεύροις ὁμοίως ἐστὶν ἅπασιν, ἀλλ’ ἐπί τινων μορίων
<span class="lb" data-page="2.393" data-line="15" id="l2.393.15"></span>νεῦρον μικρὸν οὐ σμικρὰν ἔχει δύναμιν, οἷον ὅσα τοῖς κινοῦσι
<span class="lb" data-page="2.393" data-line="16" id="l2.393.16"></span>τὸν μέγαν δάκτυλον ἐνδιασπείρεται μυσὶν, ἐφεξῆς δ’
<span class="lb" data-page="2.393" data-line="17" id="l2.393.17"></span>ὅσα τοῖς τὸν λιχανόν. εἰ γὰρ οὗτοι σώζοιντο μόνοι κατὰ
<span class="lb" data-page="2.393" data-line="18" id="l2.393.18"></span>φύσιν ὄντες, ἤτοι παραλυθέντων τῶν ἄλλων, ἢ καὶ παντάπασιν
<span class="pb" data-page="2.394" id="p2.394"></span>
<span class="lb" data-page="2.394" data-line="1" id="l2.394.1"></span>ἀπολομένων, οὐκ ἀκριβῶς ἂν εἴη κυλλὸς ὁ ἄνθρωπος,
<span class="lb" data-page="2.394" data-line="2" id="l2.394.2"></span>οὐδὲ τελέως ἄχρηστον ἔχων τὴν χεῖρα. προστεθέντος
<span class="lb" data-page="2.394" data-line="3" id="l2.394.3"></span>δὲ αὐτοῖς ἔτι καὶ τοῦ μέσου, βραχεῖα βλάβη τοῖς ἔργοις
<span class="lb" data-page="2.394" data-line="4" id="l2.394.4"></span>τῆς χειρὸς ἔσται, τῶν μικρῶν δακτύλων ἀπολλυμένων παντάπασιν.
<span class="lb" data-page="2.394" data-line="5" id="l2.394.5"></span>εἰ δέ γε, τῶν τεττάρων ὑγιεινῶν ὑπαρχόντων, ἤτοι
<span class="lb" data-page="2.394" data-line="6" id="l2.394.6"></span>γε ὁ κάμπτων τὸν μέγαν δάκτυλον, ἢ ὁ ἐκτείνων μῦς πάθοι
<span class="lb" data-page="2.394" data-line="7" id="l2.394.7"></span>τι, διαφθαρήσεται τὰ τῆς χειρὸς ἔργα πάντα. συναπόλλυται
<span class="lb" data-page="2.394" data-line="8" id="l2.394.8"></span>γὰρ ἀεὶ τῶν ἀντιτεταγμένων ἀλλήλοις μυῶν ἡ
<span class="lb" data-page="2.394" data-line="9" id="l2.394.9"></span>ἐνέργεια. τοῦ γοῦν ἐκτείνοντος τὸν μέγαν δάκτυλον μυὸς
<span class="lb" data-page="2.394" data-line="10" id="l2.394.10"></span>παραλυθέντος, ὁ κάμπτειν αὐτὸν πεφυκὼς μῦς ἐνεργήσας,
<span class="lb" data-page="2.394" data-line="11" id="l2.394.11"></span>αὐτίκα μὲν κάμπτει τὸν δάκτυλον, ὕστερον δὲ οὐκέτι δυνήσεται·
<span class="lb" data-page="2.394" data-line="12" id="l2.394.12"></span>τὸν γὰρ ἐν τῷ κεκάμφθαι διαμένοντα κάμπτειν
<span class="lb" data-page="2.394" data-line="13" id="l2.394.13"></span>αὖθις ἀδύνατον, εἰ μὴ πρότερον ἐκταθείη. γινώσκειν οὖν
<span class="lb" data-page="2.394" data-line="14" id="l2.394.14"></span>ἀκριβῶς προσήκει καὶ τῶν ἄλλων μὲν μυῶν ἁπάντων ἑκάστου
<span class="lb" data-page="2.394" data-line="15" id="l2.394.15"></span>τὸ νεῦρον, ἐξαιρέτως δὲ τῶν ἐνέργειαν ἀξιόλογον ἐχόντων,
<span class="lb" data-page="2.394" data-line="16" id="l2.394.16"></span>ὅπως, ἐάν τε βέλος ἢ σκόλοπα δέῃ κομίσασθαι μετὰ
<span class="lb" data-page="2.394" data-line="17" id="l2.394.17"></span>τοῦ διατέμνειν ἢ περιτέμνειν τι, φειδώμεθα τῶν ἀξιολόγων
<span class="lb" data-page="2.394" data-line="18" id="l2.394.18"></span>ἀγγείων τε καὶ νεύρων, ἐάν τε σεσηπός τι μόριον ἐκτέμωμεν, ﻿
<span class="pb" data-page="2.395" id="p2.395"></span>
<span class="lb" data-page="2.395" data-line="1" id="l2.395.1"></span>ἢ ὀστοῦν ἐσφακελικός. οἶδα γοῦν τινα τῶν ἐξ
<span class="lb" data-page="2.395" data-line="2" id="l2.395.2"></span>ἀπονοίας χειρουργούντων, ἐπειδὴ πρότερόν ποτε κατὰ τὴν
<span class="lb" data-page="2.395" data-line="3" id="l2.395.3"></span>ἐκτὸς χώραν τοῦ βραχίονος ἐκτεμών τι μέγα μέρος μυὸς
<span class="lb" data-page="2.395" data-line="4" id="l2.395.4"></span>οὐδὲν ἀξιόλογον ἔβλαψε τὸ κῶλον, ὕστερον ἀφειδῶς ἐπιβαλόντα
<span class="lb" data-page="2.395" data-line="5" id="l2.395.5"></span>τὴν σμίλην ἐκείνῳ τῷ τόπῳ τῆς ἔνδον περιγραφῆς τοῦ
<span class="lb" data-page="2.395" data-line="6" id="l2.395.6"></span>προσθίου μυὸς, ἔνθα τὸ τρίτον ἐπιβαίνει νεῦρον. ἅτε δὴ,
<span class="lb" data-page="2.395" data-line="7" id="l2.395.7"></span>ὡς Ἱπποκράτης ἔφη, τὴν ἀνόητον εὐχέρειαν ἠσκηκὼς, μιᾷ
<span class="lb" data-page="2.395" data-line="8" id="l2.395.8"></span>κυκλοτερεῖ τομῇ ταχείᾳ χρησάμενος, οὐ μόνον ἔτεμε τὸ τρίτον
<span class="lb" data-page="2.395" data-line="9" id="l2.395.9"></span>νεῦρον, ἀλλὰ <span class="milestone ed2page" data-n="4.83" data-unit="ed2page" id="ed2page.4.83"></span>καὶ τὰ πρὸ αὐτοῦ δύο, καὶ πρὸς
<span class="lb" data-page="2.395" data-line="10" id="l2.395.10"></span>αὐτοῖς γε τήν τ’ ἀρτηρίαν καὶ τὴν φλέβα· κατ’ ἐκεῖνον γάρ
<span class="lb" data-page="2.395" data-line="11" id="l2.395.11"></span>τοι τὸν τόπον ἅμα ταῦτα πάντ’ ἐστίν. ἐν μὲν οὖν τῷ
<span class="lb" data-page="2.395" data-line="12" id="l2.395.12"></span>παραχρῆμα, διὰ τὴν αἱμοῤῥαγίαν ταραχθεὶς, περὶ μόνην
<span class="lb" data-page="2.395" data-line="13" id="l2.395.13"></span>ταύτην ἔσχε, βρόχους τοῖς τετμημένοις ἀγγείοις περιβαλών·
<span class="lb" data-page="2.395" data-line="14" id="l2.395.14"></span>ὀλίγον δ’ ὕστερον ὁ χειρουργηθεὶς οὔτε κινεῖν τι τῆς χειρὸς
<span class="lb" data-page="2.395" data-line="15" id="l2.395.15"></span>ἠδύνατο, καὶ τῶν ψαυόντων οὐκ ᾐσθάνετο κατὰ τὰ πλεῖστα
<span class="lb" data-page="2.395" data-line="16" id="l2.395.16"></span>τῶν τοῦ κώλου μερῶν, ἐκεκράγει τε πρὸς τὸν ἰατρὸν αὐτῷ
<span class="lb" data-page="2.395" data-line="17" id="l2.395.17"></span>τῷ ῥήματι χρώμενος τούτῳ, Ἐνευροκόπησάς με τὸν ταλαίπωρον.
<span class="pb" data-page="2.396" id="p2.396"></span>
<span class="lb" data-page="2.396" data-line="1" id="l2.396.1"></span>οὗτος μὲν οὖν ὁ ἰατρὸς ἅπαν ἄχρηστον εἰργάσατο
<span class="lb" data-page="2.396" data-line="2" id="l2.396.2"></span>διὰ μιᾶς τομῆς τὸ κῶλον· ἄλλοι δ’ ἄλλο τι μέρος ἓν ἢ
<span class="lb" data-page="2.396" data-line="3" id="l2.396.3"></span>δύο ἐν χειρὶ καὶ σκέλει, διὰ τὴν τῶν νεύρων ἄγνοιαν· ἵνα
<span class="lb" data-page="2.396" data-line="4" id="l2.396.4"></span>παραλείπω νῦν, ὅσα κατὰ τὰς φλεβοτομίας ἐργάζονται κακὰ,
<span class="lb" data-page="2.396" data-line="5" id="l2.396.5"></span>μὴ γινώσκοντες, ἃ χρὴ φυλάττεσθαι καθ’ ἑκάστην τῶν φλεβῶν
<span class="lb" data-page="2.396" data-line="6" id="l2.396.6"></span>τῶν ἐν ἀγκῶνι, περὶ ὧν εἴρηταί μοι καὶ διὰ τοῦ περὶ τῆς ἐπὶ
<span class="lb" data-page="2.396" data-line="7" id="l2.396.7"></span>τῶν τεθνεώτων ἀνατομῆς γεγραμμένου βιβλίου. τούτων γοῦν
<span class="lb" data-page="2.396" data-line="8" id="l2.396.8"></span>ἕνεκα πάντων ἀνατεμνέσθω σοι πολλάκις ἀκριβῶς πιθηκεία
<span class="lb" data-page="2.396" data-line="9" id="l2.396.9"></span>χείρ· καὶ γὰρ, εἴ τι σπάνιον ἐν αὐτῇ θεάσαιο, καὶ τοῦτ’
<span class="lb" data-page="2.396" data-line="10" id="l2.396.10"></span>ἄν σοι γένοιτο χρήσιμον. εἶδον γοῦν ποτε κατὰ τῆς ἔνδον
<span class="lb" data-page="2.396" data-line="11" id="l2.396.11"></span>φλεβὸς τῆς ἐν ἀγκῶνι νευρίον ἐπικείμενον ἔν τινος ἀνατομῇ
<span class="lb" data-page="2.396" data-line="12" id="l2.396.12"></span>πιθήκου, καὶ αὖθις ἐφ’ ἑτέρου κατὰ τῆς ὁμοζυγούσης
<span class="lb" data-page="2.396" data-line="13" id="l2.396.13"></span>αὐτῇ φλεβὸς ὡσαύτως. καὶ τούτων ἡ θέα χρήσιμος ἐπί τινων
<span class="lb" data-page="2.396" data-line="14" id="l2.396.14"></span>ἰατρῶν γνωρίμων γέγονεν, ἐγκαλουμένων ὡς τεμόντων
<span class="lb" data-page="2.396" data-line="15" id="l2.396.15"></span>νεῦρον, ἐπειδὴ καὶ μετὰ τὴν τομὴν εὐθέως ᾔσθοντο ναρκώδη
<span class="lb" data-page="2.396" data-line="16" id="l2.396.16"></span>διάθεσιν οἱ τμηθέντες ἐν τῷ μήκει τῆς χειρὸς, ἐν δὲ
<span class="lb" data-page="2.396" data-line="17" id="l2.396.17"></span>τῷ μετὰ ταῦτα παντὶ χρόνῳ παρέμενε τὸ πάθημα τοῦτο
<span class="lb" data-page="2.396" data-line="18" id="l2.396.18"></span>τοῖς φλεβοτομηθεῖσιν. δηλώσας οὖν ἐγὼ τοῖς ἐγκαλοῦσιν,
<span class="pb" data-page="2.397" id="p2.397"></span>
<span class="lb" data-page="2.397" data-line="1" id="l2.397.1"></span>ἰδιότητα κατασκευῆς σώματος γίγνεσθαί ποτε τοιαύτην, ἠλευθέρωσα
<span class="lb" data-page="2.397" data-line="2" id="l2.397.2"></span>τοῦ ψόγου τοὺς ἰατρούς. ἐπείσθησαν δέ μοι περὶ
<span class="lb" data-page="2.397" data-line="3" id="l2.397.3"></span>τούτου οἱ ἐγκαλοῦντες τοῖς ἰατροῖς, οὐ μόνον ἑτέρους τοὺς
<span class="lb" data-page="2.397" data-line="4" id="l2.397.4"></span>ἰδόντας ἐπικαλεσαμένῳ μάρτυρας, ἀλλὰ κᾀν τοῖς ἀνατομικοῖς
<span class="lb" data-page="2.397" data-line="5" id="l2.397.5"></span>ὑπομνήμασιν, ἃ καθ’ ἕκαστον τῶν ἀνατεμνομένων
<span class="lb" data-page="2.397" data-line="6" id="l2.397.6"></span>ζώων ἐποιούμην, ἐπιδείξαντι γεγραμμένον, ὃ διῆλθον
<span class="lb" data-page="2.397" data-line="7" id="l2.397.7"></span>ἄρτι φαινόμενον ἐπὶ τῆς φλεβός. οἱ τὰ τῶν ἀνατομικῶν
<span class="lb" data-page="2.397" data-line="8" id="l2.397.8"></span>γράψαντες βιβλία νομίζουσιν, ἀπὸ τῶν ὑποκειμένων μυῶν
<span class="lb" data-page="2.397" data-line="9" id="l2.397.9"></span>λείψανα μικρὰ διεξέρχεσθαι πρὸς τὸ περικείμενον αὐτοῖς
<span class="lb" data-page="2.397" data-line="10" id="l2.397.10"></span>δέρμα· τὸ δ’ οὐχ οὕτως ἔχει, καθάπερ ἐθεάσασθε πολλάκις·
<span class="lb" data-page="2.397" data-line="11" id="l2.397.11"></span>ἀλλ’ εἰσὶν ἴδιαι ῥίζαι τῶν ἐπιπολῆς νεύρων, ἃς
<span class="lb" data-page="2.397" data-line="12" id="l2.397.12"></span>συναποδέροντες τῷ δέρματι διαφθείρουσιν, ὡς μηδ’ εἶναι
<span class="lb" data-page="2.397" data-line="13" id="l2.397.13"></span>δοκεῖν. ἔστι γὰρ, ὡς καὶ πρόσθεν ἐῤῥέθη, χαλεπώτατον
<span class="lb" data-page="2.397" data-line="14" id="l2.397.14"></span>γυμνῶσαι τὰ νεῦρα ταῦτα, συμφυοῦς ὄντος τῷ δέρματι
<span class="lb" data-page="2.397" data-line="15" id="l2.397.15"></span>τοῦ μετ’ αὐτὸ ὑμένος, ὃν χωρίζοντα χρὴ προσκαταλιπεῖν
<span class="lb" data-page="2.397" data-line="16" id="l2.397.16"></span>τοῖς μυσὶν, ἐναντίως τῇ φυσικῇ κατασκευῇ πράττοντας ἐν
<span class="lb" data-page="2.397" data-line="17" id="l2.397.17"></span>τῷδε.
</p>
          </article>

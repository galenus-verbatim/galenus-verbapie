<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:4.1">
<span class="pb page1" data-page="2.415" id="p2.415"></span>
<span class="milestone ed1page page1" data-n="1.149" data-unit="ed1page" id="ed1page.1.149"></span>
<span class="milestone ed2page page1" data-n="4.88" data-unit="ed2page" id="ed2page.4.88"></span>
            <h2>ΓΑΛΗΝΟΥ ΠΕΡΙ ΑΝΑΤΟΜΙΚΩΝ
<br></br>ΕΓΧΕΙΡΗΣΕΩΝ
<br></br>ΒΙΒΛΙΟΝ Δ.
</h2>
            <p>
<span class="lb" data-page="2.415" data-line="1" id="l2.415.1"></span>Ἐν μὲν τῇ περὶ χρείας μορίων πραγματείᾳ
<span class="lb" data-page="2.415" data-line="2" id="l2.415.2"></span>σκοπὸς ἦν μοι τοῦ λόγου τῶν ἐν ἀνθρώπου σώματι μελῶν
<span class="lb" data-page="2.415" data-line="3" id="l2.415.3"></span>ἁπάντων ἐξηγήσασθαι τὴν κατασκευὴν, εἰς ὅσον ἥκει τέχνης,
<span class="lb" data-page="2.415" data-line="4" id="l2.415.4"></span>κοινόν τι τοῦτο δόγμα μεταχειριζόμενος τοῖς ἀρίστοις τῶν
<span class="lb" data-page="2.415" data-line="5" id="l2.415.5"></span>παλαιῶν ἰατρῶν τε καὶ φιλοσόφων. ὥστ’ εὐλόγως ἀπὸ
<span class="lb" data-page="2.415" data-line="6" id="l2.415.6"></span>χειρῶν ἠρξάμην ἐν ταύτῃ, διότι τὰ μόρια ταῦτα μόνοις
<span class="lb" data-page="2.415" data-line="7" id="l2.415.7"></span>ἀνθρώποις ἐστίν. εἰκότως δ’ ἡ ἀκολούθησις εὐθέως
<span class="pb" data-page="2.416" id="p2.416"></span>
<span class="lb" data-page="2.416" data-line="1" id="l2.416.1"></span>εἰπεῖν τι καὶ περὶ τῶν σκελῶν, ἐπειδὴ κᾀν τούτοις ὁ ἄνθρωπος
<span class="lb" data-page="2.416" data-line="2" id="l2.416.2"></span>ἴδιον ἔχει τι παρὰ τἄλλα σύμπαντα ζῶα, διότι μόγος
<span class="lb" data-page="2.416" data-line="3" id="l2.416.3"></span>ἐπ’ αὐτῶν ὀρθὸς ἀκριβῶς βαδίζει. καὶ μέντοι καὶ ὅτι γελοῖον
<span class="lb" data-page="2.416" data-line="4" id="l2.416.4"></span>ἀνθρώπου μίμημά ἐστιν ὁ πίθηκος, ἐδείχθη, καὶ διὰ
<span class="lb" data-page="2.416" data-line="5" id="l2.416.5"></span>τοῦτο βαδίζει μὲν ὥσπερ ἄνθρωπος, χωλεύων δ’ ἐν αὐτοῖς
<span class="lb" data-page="2.416" data-line="6" id="l2.416.6"></span>τοῖς κυριωτάτοις, τῆς τῶν ὀρθίων σκελῶν κατασκευῆς ἀπολειπόμενος·
<span class="lb" data-page="2.416" data-line="7" id="l2.416.7"></span>ὁ μέγας δ’ ἐν τῇ χειρὶ δάκτυλος αὐτῷ κολοβὸς
<span class="lb" data-page="2.416" data-line="8" id="l2.416.8"></span>ἐγένετο, δι’ οὗ τὸ κῦρος ἅπαν αὐτῇ τῶν ἐνεργειῶν ἐστιν.
<span class="lb" data-page="2.416" data-line="9" id="l2.416.9"></span>ἐν δὲ τῇδε τῇ νῦν προκειμένῃ πραγματείᾳ σκοπός ἐστί μοι
<span class="lb" data-page="2.416" data-line="10" id="l2.416.10"></span>διττὸς, εἷς μὲν, ὅπως ἄν τις ἀκριβῶς θεάσαιτο τῶν μορίων
<span class="lb" data-page="2.416" data-line="11" id="l2.416.11"></span>ἕκαστον, ὧν τὰς χρείας ἐν ἐκείνῃ διῆλθον, ἕτερος δ’ εἰς τὸ
<span class="lb" data-page="2.416" data-line="12" id="l2.416.12"></span>τῆς ἰατρικῆς τέχνης ἀνῆκον τέλος. ἐπειδὴ γὰρ ὁρῶ τοὺς
<span class="lb" data-page="2.416" data-line="13" id="l2.416.13"></span>νῦν ἰατροὺς, ὅσοι γε δοκοῦσι περὶ τὴν ἀνατομὴν ἐσπουδακέναι,
<span class="lb" data-page="2.416" data-line="14" id="l2.416.14"></span>τοῦ χρησιμωτέρου μὲν αὐτῆς ὀλιγωροῦντας,
<span class="lb" data-page="2.416" data-line="15" id="l2.416.15"></span>ἀσκοῦντας δὲ τὸ σοφιστικώτερον, ἐπειράθην <span class="milestone ed2page" data-n="4.90" data-unit="ed2page" id="ed2page.4.90"></span>αὐτό
<span class="lb" data-page="2.416" data-line="16" id="l2.416.16"></span>τε τοῦτο πρῶτον ἐπιδεῖξαι τοῖς νέοις, καὶ προτρέψαι
<span class="lb" data-page="2.416" data-line="17" id="l2.416.17"></span>πρὸς τὸ χρησιμώτερον αὐτῆς. καί μοι τοῦτο πέπρακται
<span class="lb" data-page="2.416" data-line="18" id="l2.416.18"></span>κατὰ τὴν ἀρχὴν τοῦ δευτέρου τε καὶ τρίτου γράμματος.
<span class="pb" data-page="2.417" id="p2.417"></span>
<span class="lb" data-page="2.417" data-line="1" id="l2.417.1"></span>εἶχε δὲ τοῦ λόγου τὸ κεφάλαιον σχεδὸν ἁπάσας ὅσας ἑκάστης
<span class="lb" data-page="2.417" data-line="2" id="l2.417.2"></span>ἡμέρας ποιούμεθα χειρουργίας, αἵ περί τε τὰ κῶλα
<span class="lb" data-page="2.417" data-line="3" id="l2.417.3"></span>γίγνονται καὶ τοῦ παντὸς σώματος ἐν τοῖς ἐπιπολῆς, ἅπερ
<span class="lb" data-page="2.417" data-line="4" id="l2.417.4"></span>οἵ τε μύες εἰσὶ καὶ τὰ κατ’ αὐτοὺς ἀγγεῖα καὶ νεῦρα. καὶ
<span class="lb" data-page="2.417" data-line="5" id="l2.417.5"></span>γὰρ τὰ βέλη καὶ τοὺς σκόλοπας ἐκκόπτομεν τούτων, οὐχ
<span class="lb" data-page="2.417" data-line="6" id="l2.417.6"></span>ἥπατος, ἢ καρδίας, ἢ πνεύμονος, καὶ σύριγγας, καὶ
<span class="lb" data-page="2.417" data-line="7" id="l2.417.7"></span>κόλπους, ἀποσκήμματά τε καὶ διαπυήματα, καὶ σηπεδόνας
<span class="lb" data-page="2.417" data-line="8" id="l2.417.8"></span>ἐν τούτοις χειρουργοῦμεν. ἐβουλόμην μὲν οὖν μοι τὰς
<span class="lb" data-page="2.417" data-line="9" id="l2.417.9"></span>πραγματείας ἀμφοτέρας τὴν αὐτὴν ἐσχηκέναι τάξιν ἐν ἅπασιν,
<span class="lb" data-page="2.417" data-line="10" id="l2.417.10"></span>ὥσπερ ἐν τοῖς πρώτοις δύο βιβλίοις. ἐπεὶ δ’, ὡς ὁρῶ,
<span class="lb" data-page="2.417" data-line="11" id="l2.417.11"></span>καθ’ ἑκάστην ἡμέραν ἀεὶ καὶ μᾶλλον ἐπιδίδωσιν ἡ περὶ τὸ
<span class="lb" data-page="2.417" data-line="12" id="l2.417.12"></span>φαυλότερον μέρος τῆς ἀνατομῆς σπουδὴ, τοῦ χρησιμωτέρου
<span class="lb" data-page="2.417" data-line="13" id="l2.417.13"></span>σχεδὸν ἁπάντων ἀμελούντων, οὐ λόγῳ μόνον ἔγνων προτρέψαι
<span class="lb" data-page="2.417" data-line="14" id="l2.417.14"></span>τοὺς νέους ἐπὶ τὸ κατεπεῖγον αὐτῆς, ἀλλὰ καὶ διὰ
<span class="lb" data-page="2.417" data-line="15" id="l2.417.15"></span>τῆς κατὰ τὴν διδασκαλίαν τάξεως. ἃ γὰρ ἀξιῶ πρότερα
<span class="lb" data-page="2.417" data-line="16" id="l2.417.16"></span>μανθάνειν αὐτοὺς, ταῦτα καὶ γράφω πρότερον κατὰ τήνδε
<span class="lb" data-page="2.417" data-line="17" id="l2.417.17"></span>τὴν διέξοδον τῶν λόγων. καὶ διὰ τοῦτο μετὰ τὴν τῶν κώλων
<span class="lb" data-page="2.417" data-line="18" id="l2.417.18"></span>ἀνατομὴν ἐν τοῖς πρὸ τοῦδε γεγραμμένην ἐφεξῆς γράψω
<span class="lb" data-page="2.417" data-line="19" id="l2.417.19"></span>κατ’ ἄλλα δύο τὴν ἐκτὸς ἀνατομὴν ὅλου τοῦ σώματος, ὅση
<span class="pb" data-page="2.418" id="p2.418"></span>
<span class="lb" data-page="2.418" data-line="1" id="l2.418.1"></span>γε κατὰ τοὺς μῦς ἐστιν, ἀρξάμενος ἀπὸ τῶν κατὰ τὸ
<span class="lb" data-page="2.418" data-line="2" id="l2.418.2"></span>πρόσωπόν τε καὶ τὴν κεφαλὴν μορίων· καὶ τούτων δ’ αὐτῶν
<span class="lb" data-page="2.418" data-line="3" id="l2.418.3"></span>ὅσα τῷ περικειμένῳ δέρματι συμπέφυκεν, ὧν ἠγνοήθη
<span class="lb" data-page="2.418" data-line="4" id="l2.418.4"></span>μὲν τὸ κυριώτατον ἅπασι τοῖς ἀνατομικοῖς, οἱ δύο μύες
<span class="lb" data-page="2.418" data-line="5" id="l2.418.5"></span>οἱ πλατεῖς καὶ λεπτοὶ, οἱ εἴς τε τὰς γνάθους καὶ τὰ
<span class="lb" data-page="2.418" data-line="6" id="l2.418.6"></span>χείλη τελευτῶντες, ἄρχονται δ’ ἀπὸ τῆς κατὰ τὸν τράχηλον
<span class="lb" data-page="2.418" data-line="7" id="l2.418.7"></span>ἀκάνθης, ὅθεν ὑμενώδης ἐκφυόμενος σύνδεσμος, ἐπιτρεφομένων
<span class="lb" data-page="2.418" data-line="8" id="l2.418.8"></span>δ’ αὐτῷ τοιούτων ἰνῶν, ὁποίας ἅπαντες οἱ μύες.
<span class="lb" data-page="2.418" data-line="9" id="l2.418.9"></span>ἔχουσι, τὴν οὐσίαν αὐτῶν συνίστησι. πολλαὶ δὲ κᾀκ τῶν
<span class="lb" data-page="2.418" data-line="10" id="l2.418.10"></span>κατὰ τὴν ῥάχιν τῆς ὠμοπλάτης ἀνέσχονται χωρίων ἶνες,
<span class="lb" data-page="2.418" data-line="11" id="l2.418.11"></span>ὥσπερ κᾀκ τῶν κατὰ τὴν κλεῖν, ἐπὶ τὰ κῶλα πᾶσαι τελευτῶσαι.
<span class="lb" data-page="2.418" data-line="12" id="l2.418.12"></span>καὶ χρὴ τέμνειν τούσδε τοὺς μῦς, ὅταν τις χρείω
<span class="lb" data-page="2.418" data-line="13" id="l2.418.13"></span>καλῇ, κατὰ τὴν τῶν ἰνῶν φύσιν, ἢν ἀγνοοῦντες, ἐπειδάν
<span class="lb" data-page="2.418" data-line="14" id="l2.418.14"></span>ποτε μείζονα ποιήσωνται τομὴν ἐγκαρσίαν διαιροῦντες αὐτὰς,
<span class="lb" data-page="2.418" data-line="15" id="l2.418.15"></span>παρεσπασμένας ἐπὶ θάτερα μέρη τὰς γνάθους ἐργάζονται.
<span class="lb" data-page="2.418" data-line="16" id="l2.418.16"></span>τούτους μὲν οὖν ἅπαντες ἠγνοήκασι, καὶ μικρὸν
<span class="lb" data-page="2.418" data-line="17" id="l2.418.17"></span>ὕστερον αὖθις ὑπὲρ αὐτῶν ἐρῶ. τὴν δ’ ὑποτεταγμένην τῷ
<span class="lb" data-page="2.418" data-line="18" id="l2.418.18"></span>κατὰ τὸ μέτωπον δέρματι μυώδη φύσιν ἐγνώκασι μὲν οἳ
<span class="pb" data-page="2.419" id="p2.419"></span>
<span class="lb" data-page="2.419" data-line="1" id="l2.419.1"></span>περὶ τὰς ἀνατομὰς ἔχοντες, αὐτήν τε καὶ τὴν ἐνέργειαν
<span class="lb" data-page="2.419" data-line="2" id="l2.419.2"></span>αὐτῆς· ἀνατείνεσθαι γοῦν φασι τὸ κατὰ τὰς ὀφρῦς ὑπ’
<span class="lb" data-page="2.419" data-line="3" id="l2.419.3"></span>ἐκείνης ἅπαν, τῷ τε κατὰ τὸ μέτωπον δέρματι τὴν κίνησιν
<span class="lb" data-page="2.419" data-line="4" id="l2.419.4"></span>ἐξ ἐκείνης ὑπάρχειν. οὐ μὴν οἵ γε πολλοὶ τῶν χειρουργῶν
<span class="lb" data-page="2.419" data-line="5" id="l2.419.5"></span>ἐπίστανται, καὶ γὰρ διὰ τοῦτό γ’ ἐγκαρσίας μᾶλλον ἐπὶ
<span class="lb" data-page="2.419" data-line="6" id="l2.419.6"></span>τοῦ μετώπου ποιοῦνται τὰς τομὰς, ἤπερ ὀρθίας. συμβαίνει
<span class="lb" data-page="2.419" data-line="7" id="l2.419.7"></span>τοίνυν, ὅταν ποτὲ μείζονά τε ποιήσωνται τὴν τομὴν ἐνταῦθα
<span class="lb" data-page="2.419" data-line="8" id="l2.419.8"></span><span class="milestone ed1page" data-n="1.150" data-unit="ed1page" id="ed1page.1.150"></span>καὶ μάλιστα πλησίον τῶν ὀφρύων, ἐπὶ τὰς
<span class="lb" data-page="2.419" data-line="9" id="l2.419.9"></span>ῥίζας τῶν βλεφάρων κατασπᾶσθαι τάς τε ὀφρύας αὐτὰς
<span class="lb" data-page="2.419" data-line="10" id="l2.419.10"></span>καὶ τὸ συνεχὲς αὐταῖς δέρμα, καὶ βαρύνειν τοὺς ὀφθαλμοὺς
<span class="lb" data-page="2.419" data-line="11" id="l2.419.11"></span>ἐπικειμένας αὐτοῖς, ὡς μήτ’ ἀνοίγνυσθαι καλῶς, ἐμποδίζεσθαί
<span class="lb" data-page="2.419" data-line="12" id="l2.419.12"></span>τε κατὰ τοῦτο τὴν ἐνέργειαν αὐτῶν. ἐνταῦθα
<span class="lb" data-page="2.419" data-line="13" id="l2.419.13"></span>μὲν οὖν ἄνωθεν κάτω τέτακται τῶν ἰνῶν ἡ εὐθύτης· ἐπὶ
<span class="lb" data-page="2.419" data-line="14" id="l2.419.14"></span>δὲ τῶν τὰς γνάθους κινούντων, ὡς ἀρτίως εἶπον. εἶτ’ οὐκ
<span class="lb" data-page="2.419" data-line="15" id="l2.419.15"></span>αἰσχρὸν, ἀγνοοῦντάς τινας ἔτι πολλὰ τῶν τοιούτων, εἰ χονδρῶδές
<span class="lb" data-page="2.419" data-line="16" id="l2.419.16"></span>τι κατὰ τὸ κωνάριον ἢ ὀστῶδες ἔγκειται, ζητεῖν;
<span class="lb" data-page="2.419" data-line="17" id="l2.419.17"></span>ὡσαύτως δὲ, εἰ καὶ κατὰ τὰς καρδίας ἐστὶν ἁπάσας εὑρεῖν
<span class="lb" data-page="2.419" data-line="18" id="l2.419.18"></span>χονδρῶδες ἢ ὀστῶδές τι μόριον, ἢ μόνον τὰς μεγάλας;
<span class="pb" data-page="2.420" id="p2.420"></span>
<span class="lb" data-page="2.420" data-line="1" id="l2.420.1"></span>ἃ μᾶλλον τῶν χρησίμων ὁρῶ τοῖς νῦν σπουδαζόμενα. διὰ
<span class="lb" data-page="2.420" data-line="2" id="l2.420.2"></span>τοῦτ’ οὖν ἐγὼ τῇ τῶν κώλων ἀνατομῇ προσθεῖναι διέγνων
<span class="lb" data-page="2.420" data-line="3" id="l2.420.3"></span>ἕτερα δύο βιβλία· τουτὶ μὲν τέταρτον ὅλης τῆς πραγματείας
<span class="lb" data-page="2.420" data-line="4" id="l2.420.4"></span>ἐσόμενον, <span class="milestone ed2page" data-n="4.91" data-unit="ed2page" id="ed2page.4.91"></span>ἕτερον δ’ ἐπ’ αὐτῷ πέμπτον. ἐν οἷς
<span class="lb" data-page="2.420" data-line="5" id="l2.420.5"></span>ἀπάσης τῶν μυῶν τῆς ἀνατομῆς πληρωθείσης, ἐπανήξω
<span class="lb" data-page="2.420" data-line="6" id="l2.420.6"></span>πάλιν ἐπὶ τὴν αὐτὴν τάξιν τῇ περὶ χρείας μορίων πραγματείᾳ.
<span class="lb" data-page="2.420" data-line="7" id="l2.420.7"></span>καὶ πρῶτον μὲν ἐρῶ περὶ τῶν τῆς τροφῆς ὀργάνων,
<span class="lb" data-page="2.420" data-line="8" id="l2.420.8"></span>εἶτ’ ἐφεξῆς περὶ τῶν τοῦ πνεύματος, ἐπ’ αὐτοῖς δὲ
<span class="lb" data-page="2.420" data-line="9" id="l2.420.9"></span>περὶ τῶν κατὰ τὸν ἐγκέφαλόν τε καὶ νωτιαῖον ἁπάντων μορίων,
<span class="lb" data-page="2.420" data-line="10" id="l2.420.10"></span>εἶτα τῶν γεννητικῶν ὀργάνων, οἷς ἕπεται τὰς ἐπὶ
<span class="lb" data-page="2.420" data-line="11" id="l2.420.11"></span>τῶν ἐμβρύων ἐγχειρήσεις εἰπεῖν. ἑκκαιδεκάτου δ’ ὄντος ἐν
<span class="lb" data-page="2.420" data-line="12" id="l2.420.12"></span>ἐκείνῃ τῇ πραγματείᾳ βιβλίου τοῦ περὶ τῶν ἀρτηριῶν τε
<span class="lb" data-page="2.420" data-line="13" id="l2.420.13"></span>καὶ φλεβῶν καὶ νεύρων, ἐν ᾧ ἃ μὲν κοινὰ καὶ καθ’ ὅλου
<span class="lb" data-page="2.420" data-line="14" id="l2.420.14"></span>τοῦ γένους αὐτῶν ἐγνῶσθαι χρήσιμα, διῆλθον, ἕκαστον
<span class="lb" data-page="2.420" data-line="15" id="l2.420.15"></span>δὲ τῶν κατὰ μέρος ὁποῖόν τι τὴν φύσιν ἐστὶν, ἐν ταῖς
<span class="lb" data-page="2.420" data-line="16" id="l2.420.16"></span>ἀνατομικαῖς ἐγχειρήσεσιν ἔφην διδάσκεσθαι, διὰ τοῦτο νῦν
<span class="lb" data-page="2.420" data-line="17" id="l2.420.17"></span>ἀκριβέστατα ἐπελθεῖν ὑπὲρ αὐτῶν ἀναγκαῖόν ἐστιν· ἐν γὰρ
<span class="pb" data-page="2.421" id="p2.421"></span>
<span class="lb" data-page="2.421" data-line="1" id="l2.421.1"></span>ταῖς προτέραις ἀνατομικαῖς ἐγχειρήσεσι λέλειπται πολλά.
<span class="lb" data-page="2.421" data-line="2" id="l2.421.2"></span>διὸ δὲ ἐπὶ τῇ τελευτῇ τοῦ λόγου παντὸς ἄμεινον εἶναί μοι
<span class="lb" data-page="2.421" data-line="3" id="l2.421.3"></span>δοκεῖ τὴν περὶ τῶν ἀρτηριῶν καὶ φλεβῶν καὶ νεύρων ἀνατομὴν
<span class="lb" data-page="2.421" data-line="4" id="l2.421.4"></span>γράψαι, κατ’ ἐκεῖνο δηλώσω τὸ βιβλίον, ἐν ᾧ καὶ
<span class="lb" data-page="2.421" data-line="5" id="l2.421.5"></span>τὰς ἐγχειρήσεις ἄρξομαι λέγειν, αἷς ἄν τις ἄριστα χρώμενος
<span class="lb" data-page="2.421" data-line="6" id="l2.421.6"></span>γυμνάσειεν αὑτόν.
</p>
          </article>

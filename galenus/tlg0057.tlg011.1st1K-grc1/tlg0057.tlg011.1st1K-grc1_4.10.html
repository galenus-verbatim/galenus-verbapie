<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:4.10">
<span class="pb page1" data-page="2.466" id="p2.466"></span>
<span class="milestone ed1page page1" data-n="1.157" data-unit="ed1page" id="ed1page.1.157"></span>
<span class="milestone ed2page page1" data-n="4.105" data-unit="ed2page" id="ed2page.4.105"></span>
            <p>
<span class="lb" data-page="2.466" data-line="12" id="l2.466.12"></span><span class="milestone ed2page" data-n="4.106" data-unit="ed2page" id="ed2page.4.106"></span>Ἀποτμηθέντων δὲ τούτων τῶν μυῶν,
<span class="lb" data-page="2.466" data-line="13" id="l2.466.13"></span>ἐπὶ τοὺς τῆς ὠμοπλάτης ἔνεστι μεταβαίνειν· δύο μὲν κατὰ
<span class="lb" data-page="2.466" data-line="14" id="l2.466.14"></span>ῥάχιν, οὕς μόνους τὴν ὠμοπλάτην ἀπάγειν εἰς τοὐπίσω φαμὲν,
<span class="lb" data-page="2.466" data-line="15" id="l2.466.15"></span>ὡς ὁ Λύκος τῶν ἄλλων αὐτῆς ὠλιγώρησε κινήσεων,
<span class="lb" data-page="2.466" data-line="16" id="l2.466.16"></span>ἕτερον δὲ τρίτον, ἀπὸ μὲν τοῦ πρώτου σπονδύλου τὴν ἔκφυσιν
<span class="lb" data-page="2.466" data-line="17" id="l2.466.17"></span>ἔχοντα, τελευτῶντα δὲ εἰς τὸ πρὸς τῷ ἀκρωμίῳ πέρας
<span class="pb" data-page="2.467" id="p2.467"></span>
<span class="lb" data-page="2.467" data-line="1" id="l2.467.1"></span>τῆς ὠμυπλάτης, καὶ τέταρτον ἰσχνὸν καὶ μακρὸν, ὅστις αὐτὴν
<span class="lb" data-page="2.467" data-line="2" id="l2.467.2"></span>συνάπτει τῷ κατὰ τὴν ἀρχὴν τοῦ λάρυγγος ὀστῷ, τῷ
<span class="lb" data-page="2.467" data-line="3" id="l2.467.3"></span>καλουμένῳ ὑοειδεῖ. πειρᾶσθαι δ’ ἐγχειρῶν ἑκάστῳ τῶν εἰρημένων
<span class="lb" data-page="2.467" data-line="4" id="l2.467.4"></span>κατὰ τάδε. μετὰ τὴν κεφαλὴν τοῦ ζώου. κατασκεψάμενος
<span class="lb" data-page="2.467" data-line="5" id="l2.467.5"></span>ἀκριβῶς τὴν ἄκανθαν τῆς ῥάχεως, ὑπέρβηθι μὲν τὴν
<span class="lb" data-page="2.467" data-line="6" id="l2.467.6"></span>τοῦ δευτέρου σπονδύλου, παραγενόμενος δὲ ἐπὶ τὴν τοῦ
<span class="lb" data-page="2.467" data-line="7" id="l2.467.7"></span>τρίτου διάσκεψαί τινα ἐκ τῶν πλαγίων αὐτῆς μερῶν ἔκφυσιν
<span class="lb" data-page="2.467" data-line="8" id="l2.467.8"></span>μυός· εἰ γὰρ ταύτην φωράσεις, ἀκολουθεῖν σοι ῥᾷστον
<span class="lb" data-page="2.467" data-line="9" id="l2.467.9"></span>αὐτῇ τῶν ἐφεξῆς ἁπάντων ἐκπεφυκυίᾳ σπονδύλων. ἐπειδὰν
<span class="lb" data-page="2.467" data-line="10" id="l2.467.10"></span>δὲ τοὺς πέντε τοῦ τραχήλου διανύσῃς, ὡς εἴρηταί σοι, σκοπούμενος,
<span class="lb" data-page="2.467" data-line="11" id="l2.467.11"></span>ἀπαντήσει σοι κατὰ τὴν ἀρχὴν τοῦ θώρακος μῦς
<span class="lb" data-page="2.467" data-line="12" id="l2.467.12"></span>ὑπὸ τῷ δέρματι τὴν θέσιν ἔχων. οὗτος τοῦ παρατεταμένου
<span class="lb" data-page="2.467" data-line="13" id="l2.467.13"></span>τοῖς πέντε τοῦ τραχήλου σπονδύλοις κατακρύπτει τὸ λοιπὸν
<span class="lb" data-page="2.467" data-line="14" id="l2.467.14"></span>μέρος ἐξ ἄλλων ἑπτὰ τοῦ θώρακος ἐκπεφυκός· ὥστε σοι τὸν
<span class="lb" data-page="2.467" data-line="15" id="l2.467.15"></span>ἐπιπολῆς μῦν, ὅσπερ καὶ ταπεινοτέραν ἔχει τὴν θέσιν,
<span class="lb" data-page="2.467" data-line="16" id="l2.467.16"></span>ἀφαιρετέον ἐστὶ πρότερον, εἰ βούλοιο θεάσασθαι τὸν ἐκ τοῦ
<span class="lb" data-page="2.467" data-line="17" id="l2.467.17"></span>τραχήλου κατερχόμενον. ἀποτέμνειν οὖν προτέρου μὲν τοῦ
<span class="lb" data-page="2.467" data-line="18" id="l2.467.18"></span>ταπεινοῦ τὰς ἐκ τῶν δώδεκα τοῦ θώρακος σπονδύλων ἐκφύσεις,
<span class="pb" data-page="2.468" id="p2.468"></span>
<span class="lb" data-page="2.468" data-line="1" id="l2.468.1"></span>ἐντεῦθέν τε μέχρι τῆς εἰς τὴν ὠμοπλάτην ἐμφύσεως
<span class="lb" data-page="2.468" data-line="2" id="l2.468.2"></span>ἀποδέρειν αὐτὸν, ἐφεξῆς δὲ τούτῳ καὶ περὶ τὸν ἕτερον
<span class="lb" data-page="2.468" data-line="3" id="l2.468.3"></span>ὁμοίως ἐγχειρεῖν. ὅταν δ’ ὀφθῶσιν ὁ μὲν ἐπιπολῆς καὶ
<span class="lb" data-page="2.468" data-line="4" id="l2.468.4"></span>ταπεινὸς εἰς τὴν ῥίζαν τῆς κατὰ τὴν ὠμοπλάτην ἀκάνθης
<span class="lb" data-page="2.468" data-line="5" id="l2.468.5"></span>ἐμπεφυκὼς, ὁ δ’ ἕτερος εἰς ὅλην τὴν βάσιν, ἕλκειν ἑκάτερον
<span class="lb" data-page="2.468" data-line="6" id="l2.468.6"></span>ἐπὶ τὴν οἰκείαν ἀρχὴν κατὰ τὴν τῶν ἰνῶν φύσιν ὑπὲρ τοῖ
<span class="lb" data-page="2.468" data-line="7" id="l2.468.7"></span>γνωσθῆναι τὴν ἐνέργειαν αὐτῶν. ὀφθήσεται γὰρ ὑπὸ μὲν ἀμφοτέρων
<span class="lb" data-page="2.468" data-line="8" id="l2.468.8"></span>ἐπὶ τὴν ῥάχιν ἡ ὠμοπλάτη τεινομένη, κατὰ βραχὺ δ’
<span class="lb" data-page="2.468" data-line="9" id="l2.468.9"></span>ἐγκλίνων αὐτὴν ὁ μὲν ὑψηλότερος ἐπὶ τὸν τράχηλον, ὁ δ’
<span class="lb" data-page="2.468" data-line="10" id="l2.468.10"></span>ἕτερος ἐπὶ τὰ κάτω τῆς ῥάχεως. ἀμφοτέρων δ’ ἅμα ταθέντων,
<span class="lb" data-page="2.468" data-line="11" id="l2.468.11"></span>ὅλην ὀπίσω τὴν ὠμοπλάτην ἀπαρεγκλίτως ὄψει
<span class="lb" data-page="2.468" data-line="12" id="l2.468.12"></span>φερομένην ἐπὶ τοὺς πρώτους ἑπτὰ τοῦ θώρακος σπονδύλους,
<span class="lb" data-page="2.468" data-line="13" id="l2.468.13"></span>οἷς παρατέταται. μετὰ τούτους τοὺς μῦς ἐπὶ τὸν ἀπὸ τοῦ
<span class="lb" data-page="2.468" data-line="14" id="l2.468.14"></span>πρώτου σπονδύλου τὴν ἔκφυσιν ἔχοντα μετέρχεσθαι προσήκει.
<span class="lb" data-page="2.468" data-line="15" id="l2.468.15"></span>δυοῖν δὲ οὐσῶν τοῦδε τοῦ σπονδύλου πλαγίων ἀποφύσεων,
<span class="lb" data-page="2.468" data-line="16" id="l2.468.16"></span>ἐξ ἑκατέρας πεφύκασι πολλοὶ μύες. ἀλλὰ τούτων μὲν
<span class="lb" data-page="2.468" data-line="17" id="l2.468.17"></span>ἤδη δύο μικροὺς ἀνετέμνομεν, ἕνα μὲν εἰς τὸ τῆς κεφαλῆς
<span class="lb" data-page="2.468" data-line="18" id="l2.468.18"></span>ὀστοῦν ἀνήκοντα, δεύτερον δὲ ἕτερον ἐπὶ τὸν δεύτερον
<span class="lb" data-page="2.468" data-line="19" id="l2.468.19"></span>σπόνδυλον ἰόντα, λοξὴν ἀμφοτέρους τὴν θέσιν ἀντιστρόφως
<span class="pb" data-page="2.469" id="p2.469"></span>
<span class="lb" data-page="2.469" data-line="1" id="l2.469.1"></span>ἀλλήλοις ἔχοντας. ἐφεξῆς δὲ τούτοις κατὰ τὸ πέρας τῆς
<span class="lb" data-page="2.469" data-line="2" id="l2.469.2"></span>ἀποφύσεως δύο εἰσὶν ἄλλοι μεγάλοι μύες, ὁ μὲν ἕτερος αὐτῶν
<span class="lb" data-page="2.469" data-line="3" id="l2.469.3"></span>ἐπὶ τὴν ὠμοπλάτην ἀνατεινόμενος διὰ τοῦ τραχήλου
<span class="lb" data-page="2.469" data-line="4" id="l2.469.4"></span>μετέωρος, οὐ πάνυ στηριζόμενος οὐδ’ ὀχούμενος ἐφ’ ἑτέρῳ,
<span class="lb" data-page="2.469" data-line="5" id="l2.469.5"></span>μᾶλλον δ’ αὐτὸν τὸν πρῶτον ἁπάντων τῶν εἰρημένων μέγαν
<span class="lb" data-page="2.469" data-line="6" id="l2.469.6"></span>καὶ πλατὺν μῦν, ὃν εἰς ὅλην τὴν ῥάχιν ἐμφύεσθαι τῆς ὠμοπλάτης
<span class="lb" data-page="2.469" data-line="7" id="l2.469.7"></span>ἔλεγον, ὁρίζει. ὑπὲρ θατέρου μυὸς, ἐκ τῆς πλαγίας
<span class="lb" data-page="2.469" data-line="8" id="l2.469.8"></span>ἀποφύσεως τοῦ πρώτου σπονδύλου τὴν ἔκφυσιν ἔχοντος,
<span class="lb" data-page="2.469" data-line="9" id="l2.469.9"></span>κατὰ τὸ πέμπτον εἰρήσεται γράμμα. τὸν γάρ τοι προκείμενον
<span class="lb" data-page="2.469" data-line="10" id="l2.469.10"></span>ἐν τῷ λόγῳ μῦν ἀποτεμὼν τοῦ πρώτου σπονδύλου
<span class="lb" data-page="2.469" data-line="11" id="l2.469.11"></span>μέχρι τῆς ὠμοπλάτης ἀνάτεμνε. κᾄπειθ’, ὅταν εὕρῃς ἐμφυόμενον
<span class="lb" data-page="2.469" data-line="12" id="l2.469.12"></span><span class="milestone ed2page" data-n="4.107" data-unit="ed2page" id="ed2page.4.107"></span>τῷ πέρατι τῆς ῥάχεως αὐτῆς τῷ πρὸς τῷ
<span class="lb" data-page="2.469" data-line="13" id="l2.469.13"></span>ἀκρωμίῳ, τεῖνον ἐπὶ τὴν ἀρχὴν κατὰ τὴν τῶν ἰνῶν θέσιν
<span class="lb" data-page="2.469" data-line="14" id="l2.469.14"></span>ὑπὲρ τοῦ θεάσασθαι προσαγόμενόν τε καὶ ἀναγόμενον ὑπ’
<span class="lb" data-page="2.469" data-line="15" id="l2.469.15"></span>αὐτοῦ τοῖς πλαγίοις μέρεσι τοῦ τραχήλου τὸ τῆς ὠμοπλάτης
<span class="lb" data-page="2.469" data-line="16" id="l2.469.16"></span>ὑψηλόν. σαρκοειδὴς ὁ μῦς οὗτος ὅλος ἐστὶ καὶ μᾶλλόν
<span class="lb" data-page="2.469" data-line="17" id="l2.469.17"></span>πως στρογγύλος, ἐμφύεταί τε τῷ τρίτῳ μέρει τῆς κατὰ
<span class="lb" data-page="2.469" data-line="18" id="l2.469.18"></span>τὴν ὠμοπλάτην ἀκάνθης, ὅσον ὑψηλόν ἐστι τὸ πρὸς ἀκρωμίῳ.
<span class="pb" data-page="2.470" id="p2.470"></span>
<span class="lb" data-page="2.470" data-line="1" id="l2.470.1"></span>ἐσφαλμένοι δ’ εἰσὶ περὶ αὐτὸν, ὡς καὶ περὶ πολλοὺς ἄλλους,
<span class="lb" data-page="2.470" data-line="2" id="l2.470.2"></span>οἱ τὰς τῶν μυῶν ἀνατομὰς γράψαντες, ὥσπερ καὶ αὐτὸς ὁ
<span class="lb" data-page="2.470" data-line="3" id="l2.470.3"></span>Λύκος, οὗ νῦν ἐκομίσθη τινὰ τῶν ἀνατομικῶν βιβλίων, ὃν
<span class="lb" data-page="2.470" data-line="4" id="l2.470.4"></span>οὐκ ἐθεασάμην μὲν ἐγὼ ζῶντα, καίτοι πᾶσι τοῖς Κοΐντου
<span class="lb" data-page="2.470" data-line="5" id="l2.470.5"></span>μαθηταῖς συγγενόμενος, καὶ μήθ’ ὁδοῦ μῆκος ὀκνήσας, μήτε
<span class="lb" data-page="2.470" data-line="6" id="l2.470.6"></span>πλοῦν. ἀλλ’ οὐκ ἦν ὄνομα Λύκου παρὰ τοῖς Ἕλλησιν, ἡνίκ’
<span class="lb" data-page="2.470" data-line="7" id="l2.470.7"></span>ἔζη· νυνὶ δ’ ἀποθανόντος αὐτοῦ βιβλίων τινὰ περιφέρεται
<span class="lb" data-page="2.470" data-line="8" id="l2.470.8"></span>σπουδαζόμενα. περὶ μὲν οὖν τῶν ἄλλων, οἶς οὐκ ἐνέτυχον,
<span class="lb" data-page="2.470" data-line="9" id="l2.470.9"></span>οὐδὲν ἔχω φάναι,τὰς δ’ ἀνατομὰς, ἃς γοῦν ἄχρι νῦν ἀνέγνων,
<span class="lb" data-page="2.470" data-line="10" id="l2.470.10"></span>ἁμαρτήματα ἐχούσας εὗρον πολλά. ἀλλ’, ὅπερ ἔφην,
<span class="lb" data-page="2.470" data-line="11" id="l2.470.11"></span>οὐ πρόκειταί μοι τοὺς πρεσβυτέρους ἐξελέγχειν, ὅτι μὴ πάρεργον,
<span class="lb" data-page="2.470" data-line="12" id="l2.470.12"></span>αὐτὰς δὲ μόνας ἐν ὑπομνήμασι γράψαι τὰς ἀνατομικὰς
<span class="lb" data-page="2.470" data-line="13" id="l2.470.13"></span>ἐγχειρήσεις, ὑπὲρ ὧν καὶ Μαρῖνος ἕν ἐποίησε μέγα
<span class="lb" data-page="2.470" data-line="14" id="l2.470.14"></span>βιβλίον, ἀσαφὲς μὲν τὴν ἑρμηνείαν, ἐλλιπὲς δὲ τὴν θεωρίαν.
<span class="lb" data-page="2.470" data-line="15" id="l2.470.15"></span>ἐπὶ τὸ προκείμενον οὖν ἴωμεν ἐάσαντες τῶν πρεσβυτέρων
<span class="lb" data-page="2.470" data-line="16" id="l2.470.16"></span>τὰ σφάλματα. μῦς ἰσχνὸς καὶ μακρὸς ἀπὸ τῶν κατὰ
<span class="lb" data-page="2.470" data-line="17" id="l2.470.17"></span>τὸν λάρυγγα χωρίων ἐκτείνεται πρὸς τὴν ὠμοπλάτην, ἐπισπώμενος
<span class="pb" data-page="2.471" id="p2.471"></span>
<span class="lb" data-page="2.471" data-line="1" id="l2.471.1"></span>σπώμενος αὐτὴν εἰς τὰ πρόσω τοῦ τραχήλου. καταπέφυκε
<span class="lb" data-page="2.471" data-line="2" id="l2.471.2"></span>μὲν οὖν ἐκείνοις τοῖς μέρεσι τῆς ὠμοπλάτης, ἃ κατὰ τὴν
<span class="lb" data-page="2.471" data-line="3" id="l2.471.3"></span>ὑψηλοτέραν αὐτῆς ὄντα πλευρὰν ἐγγὺς ἥκει τῇ τῆς ἀγκυροειδοῦς
<span class="lb" data-page="2.471" data-line="4" id="l2.471.4"></span>ἀποφύσεως ῥίζῃ· τὴν δ’ ἄνωθεν ἔκφυσιν αὐτοῦ,
<span class="lb" data-page="2.471" data-line="5" id="l2.471.5"></span>βραχύ τι τοῦ λάρυγγος ὑψηλοτέραν ὑπάρχουσαν, ὅταν ἐκείνην
<span class="lb" data-page="2.471" data-line="6" id="l2.471.6"></span>ἀνατέμνω τῷ λόγῳ, τότε διηγήσομαι. ἀποτέμνων οὖν
<span class="lb" data-page="2.471" data-line="7" id="l2.471.7"></span>καὶ τοῦτον τὸν μῦν, ἴσθι σοι λοιπὸν ἔτι καταλειπόμενον ἔνα
<span class="lb" data-page="2.471" data-line="8" id="l2.471.8"></span>τῶν κινούντων τὴν ὠμοπλάτην, ὃς οὐδέπω δύναται θεωρεῖσθαι.
<span class="lb" data-page="2.471" data-line="9" id="l2.471.9"></span>καταλιπόντες οὖν αὐτὸν ἔν γε τῷ παρόντι, τοῦτο
<span class="lb" data-page="2.471" data-line="10" id="l2.471.10"></span>μόνον εἴπωμεν, ὡς, τῶν κινούντων τὴν ὠμοπλάτην μυῶν ἐν
<span class="lb" data-page="2.471" data-line="11" id="l2.471.11"></span>κύκλῳ περιβεβλημένων αὐτῇ, τοὺς μέν τινας ἰδίους ἔχει,
<span class="lb" data-page="2.471" data-line="12" id="l2.471.12"></span>τοὺς δὲ κοινοὺς ἄλλοις μέρεσιν. ἴδιοι μὲν οὖν εἰσι τῆς ὠμοπλάτης
<span class="lb" data-page="2.471" data-line="13" id="l2.471.13"></span>οἱ προειρημένοι μύες ἕξ· δύο μὲν οὖν οἱ κατὰ ῥάχιν,
<span class="lb" data-page="2.471" data-line="14" id="l2.471.14"></span>ἄλλοι δὲ πρὸς τὴν κεφαλὴν ἀνατεταμένοι δύο, καὶ
<span class="lb" data-page="2.471" data-line="15" id="l2.471.15"></span>πέμπτος γ’ ἐπ’ αὐτοῖς ὁ ἐκ τοῦ πρώτου σπονδύλου πεφυκὼς,
<span class="lb" data-page="2.471" data-line="16" id="l2.471.16"></span>ἐφ’ οἶς ἕκτος συνημμένος τῷ ὑοειδεῖ· κοινὸς δ’ ἄλλος εἷς
<span class="lb" data-page="2.471" data-line="17" id="l2.471.17"></span>ἐστι τῇ κατὰ τὸν ὦμον διαρθρώσει, κατασπῶν κάτω τὴν
<span class="lb" data-page="2.471" data-line="18" id="l2.471.18"></span>ὠμοπλάτην, ὑπὲρ οὗ κατὰ τὸν οἰκεῖον καιρὸν διαλέξομαι.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:4.11">
<span class="pb page1" data-page="2.472" id="p2.472"></span>
<span class="milestone ed1page page1" data-n="1.157" data-unit="ed1page" id="ed1page.1.157"></span>
<span class="milestone ed2page page1" data-n="4.107" data-unit="ed2page" id="ed2page.4.107"></span>
            <p>
<span class="lb" data-page="2.472" data-line="1" id="l2.472.1"></span>Νυνὶ δ’, ἐπειδήπερ, ὅπως χρὴ γυμνοῦν τὰ
<span class="lb" data-page="2.472" data-line="2" id="l2.472.2"></span>μόρια τοῦ ζώου, πρόκειται διελθεῖν, ἐπὶ τὰ συνεχῆ τοῖς
<span class="lb" data-page="2.472" data-line="3" id="l2.472.3"></span>προδεδειγμένοις ἐπανέλθωμεν· <span class="milestone ed1page" data-n="1.158" data-unit="ed1page" id="ed1page.1.158"></span>ἡ γὰρ ἀκολουθία τῶν
<span class="lb" data-page="2.472" data-line="4" id="l2.472.4"></span>γυμνουμένων μορίων ἐν ταῖς ἀνατομικαῖς ἐγχειρήσεσιν ὁρίζει
<span class="lb" data-page="2.472" data-line="5" id="l2.472.5"></span>τῆς διδασκαλίας τὴν τάξιν. ἐπὶ γοῦν τοῖς προειρημένοις
<span class="lb" data-page="2.472" data-line="6" id="l2.472.6"></span>μυσὶν ἀφαιρεθεῖσιν ἤδη φαίνοιτ’ ἂν ὁ διοίγων τὴν κάτω
<span class="lb" data-page="2.472" data-line="7" id="l2.472.7"></span>γένυν, ἀρχόμενος μὲν ἐκ τοῦ λιθοειδοῦς ὀστοῦ τῆς κεφαλῆς,
<span class="lb" data-page="2.472" data-line="8" id="l2.472.8"></span>ἀναφερόμενος δ’ ἐπ’ ἄκρων τῶν γενύων, ὥσθ’ ἥκειν ἐς
<span class="lb" data-page="2.472" data-line="9" id="l2.472.9"></span>ταὐτὸν ἑκάτερον τῶν μυῶν, τόν τε ἐκ τῶν δεξιῶν μερῶν
<span class="lb" data-page="2.472" data-line="10" id="l2.472.10"></span>τοῦ ζώου ὁρμώμενον καὶ τὸν ἐκ τῶν ἀριστερῶν. ἴδιον ἐξαίρετον
<span class="lb" data-page="2.472" data-line="11" id="l2.472.11"></span>ἔχουσιν οἱ μύες οὗτοι τὸ κατὰ μέσην τὴν ὁδὸν, ἣν
<span class="lb" data-page="2.472" data-line="12" id="l2.472.12"></span>ἀπὸ τῆς πρώτης ἀρχῆς ποιοῦνται μέχρι τῆς ἐσχάτης τελευτῆς,
<span class="lb" data-page="2.472" data-line="13" id="l2.472.13"></span>ἀπόλλυσθαι μὲν αὐτῶν τὸ σαρκῶδες, ἄναιμον δὲ καὶ
<span class="lb" data-page="2.472" data-line="14" id="l2.472.14"></span><span class="milestone ed2page" data-n="4.108" data-unit="ed2page" id="ed2page.4.108"></span>νευρώδη καὶ περιφερῆ πως γίνεσθαι τὴν ἰδέαν ἑκατέρου,
<span class="lb" data-page="2.472" data-line="15" id="l2.472.15"></span>καθάπερ τένοντος ἢ συνδέσμου τινὸς ἐλαχίστας
<span class="lb" data-page="2.472" data-line="16" id="l2.472.16"></span>ἶνας ἐπιβεβλημένου σαρκοειδεῖς. εἰ δ’ ἀποτεμὼν αὐτῶν τὴν
<span class="lb" data-page="2.472" data-line="17" id="l2.472.17"></span>πρώτην ἔκφυσιν ἀνατεμών τε σύμπαν σῶμα μέχρι τοῦ γενείου,
<span class="pb" data-page="2.473" id="p2.473"></span>
<span class="lb" data-page="2.473" data-line="1" id="l2.473.1"></span>σωζομένης τῆς εἰς τὴν κάτω γένυν ἐμφύσεως, ἐπὶ τὴν
<span class="lb" data-page="2.473" data-line="2" id="l2.473.2"></span>ἰδίαν ἕλκοις ἀρχὴν, ἀκολουθήσει μὲν αὐτοῖς ἡ γένυς, ἀνοιχθήσεται
<span class="lb" data-page="2.473" data-line="3" id="l2.473.3"></span>δὲ τὸ στόμα. χρὴ δὲ δηλονότι τὰ τοιαῦτα πάντα
<span class="lb" data-page="2.473" data-line="4" id="l2.473.4"></span>ποιεῖν, ἀφῃρημένου μὲν τοῦ δέρματος ἅπαντος, ἔτι δὲ προσφάτων
<span class="lb" data-page="2.473" data-line="5" id="l2.473.5"></span>ἀπὸ τοῦ θανάτου καὶ διὰ τοῦτο μαλακῶν ὑπαρχόντων
<span class="lb" data-page="2.473" data-line="6" id="l2.473.6"></span>οὐ μόνον τῶν περὶ τὰς διαρθρώσεις συνδέσμων,
<span class="lb" data-page="2.473" data-line="7" id="l2.473.7"></span>ἀλλὰ καὶ τῶν μυῶν. ἡ δέ γε ἀκριβεστάτη τῶν ἐνεργειῶν
<span class="lb" data-page="2.473" data-line="8" id="l2.473.8"></span>ἑκάστου μυὸς ἐξέτασις γίγνεται, τῶν μὲν ἄλλων ἁπάντων
<span class="lb" data-page="2.473" data-line="9" id="l2.473.9"></span>περιαιρουμένων, καταλειπομένων δὲ μόνον τῶν ἀντιτεταγμένων
<span class="lb" data-page="2.473" data-line="10" id="l2.473.10"></span>ἀλλήλοις, ὧν ἂν ἑκάστοτε τύχῃς ἐξετάζων τὰς κινήσεις·
<span class="lb" data-page="2.473" data-line="11" id="l2.473.11"></span>αἱ γάρ τοι σάρκες αἱ τῶν ζώων ἡ μεγίστη μοῖρα τῆς τῶν
<span class="lb" data-page="2.473" data-line="12" id="l2.473.12"></span>μυῶν οὐσίας εἰσί. διασπειρομένων γοῦν εἰς αὐτᾶς συνδέσμων
<span class="lb" data-page="2.473" data-line="13" id="l2.473.13"></span>τε καὶ νεύρων, ὁ μῦς γεννᾶται. λέλεκται δὲ καὶ περὶ τούτων
<span class="lb" data-page="2.473" data-line="14" id="l2.473.14"></span>ἐν τοῖς περὶ τῶν τῶν μυῶν κινήσεων, καὶ πάντα ἀναγνῶναι
<span class="lb" data-page="2.473" data-line="15" id="l2.473.15"></span>χρὴ τοῖς μέλλουσιν ἀκολουθεῖν τῇδε τῇ πραγματείᾳ. φανείσης
<span class="lb" data-page="2.473" data-line="16" id="l2.473.16"></span>οὖν τῆς εἰρημένης ἐνεργείας τε καὶ χρείας τῶν μυῶν, ἤδη
<span class="lb" data-page="2.473" data-line="17" id="l2.473.17"></span>καιρὸς ἡμῖν εἰπεῖν, ὡς οὐ χρὴ ζητεῖν ἄλλην ἔτι μυῶν συζυγίαν
<span class="lb" data-page="2.473" data-line="18" id="l2.473.18"></span>ἀνοίγουσαν τὸ στόμα, μόνη ταύτῃ τῇ νῦν εἰρημένη
<span class="pb" data-page="2.474" id="p2.474"></span>
<span class="lb" data-page="2.474" data-line="1" id="l2.474.1"></span>τῆς φύσεως ἀρκεσθείσης, τῆς καὶ μόνην ἀντιταξάσης ταῖς
<span class="lb" data-page="2.474" data-line="2" id="l2.474.2"></span>κλειούσαις τὸ στόμα τρισίν. ἡ δ’ αἰτία καὶ τούτων
<span class="lb" data-page="2.474" data-line="3" id="l2.474.3"></span>καὶ τῶν ἄλλων ἁπάντων ἐν τοῖς περὶ χρείας μορίων
<span class="lb" data-page="2.474" data-line="4" id="l2.474.4"></span>εἴρηται.
</p>
          </article>

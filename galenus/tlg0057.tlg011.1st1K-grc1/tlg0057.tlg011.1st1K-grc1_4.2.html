<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:4.2">
<span class="pb page1" data-page="2.421" id="p2.421"></span>
<span class="milestone ed1page page1" data-n="1.150" data-unit="ed1page" id="ed1page.1.150"></span>
<span class="milestone ed2page page1" data-n="4.91" data-unit="ed2page" id="ed2page.4.91"></span>
            <p>
<span class="lb" data-page="2.421" data-line="7" id="l2.421.7"></span>Νυνὶ δ’ ἐπὶ τὴν τῶν μυῶν ἀνατομὴν ἰτέον,
<span class="lb" data-page="2.421" data-line="8" id="l2.421.8"></span>ὧν πρώτους διηγήσομαι τοῖς κινοῦντας ἅμα τοῖς χείλεσι τὰς
<span class="lb" data-page="2.421" data-line="9" id="l2.421.9"></span>γνάθους, ἡσυχαζούσης τῆς κάτω γένυος. ἔνεστι δὲ τῷ
<span class="lb" data-page="2.421" data-line="10" id="l2.421.10"></span>βουληθέντι τοὺς ὀδόντας ἐπ’ ἀλλήλων ἐρείσαντι τῶν γνάθων
<span class="lb" data-page="2.421" data-line="11" id="l2.421.11"></span>ἑκατέραν ἕλκειν ἐπὶ τἀναντία πρὸς τὰ τοῦ τραχήλου
<span class="lb" data-page="2.421" data-line="12" id="l2.421.12"></span>πλάγια· συμβήσεται γὰρ ἐν τούτῳ καὶ αὐτὸ τὸ δέρμα
<span class="lb" data-page="2.421" data-line="13" id="l2.421.13"></span>τείνεσθαι, πρὸς τὸ ἀκρώμιον μὲν μάλιστα καὶ τὸ ταύτῃ
<span class="lb" data-page="2.421" data-line="14" id="l2.421.14"></span>πέρας τῆς κλειδός. ἤδη δὲ καὶ πρὸς τὰ πλάγια τοῦ τραχήλου
<span class="lb" data-page="2.421" data-line="15" id="l2.421.15"></span>πάντα διοίγειν ἐφ’ ἑκάτερον τὸ στόμα πεφύκασιν οἱ
<span class="lb" data-page="2.421" data-line="16" id="l2.421.16"></span>μύες οὗτοι, καθάπερ ἄλλοι μύες, οὓς μασσητῆρας ὀνομάζουσι,
<span class="lb" data-page="2.421" data-line="17" id="l2.421.17"></span>τοῖς πλατέσι τῆς κάτω γένυος ἐπιβεβλημένοι, περιάγουσι
<span class="lb" data-page="2.421" data-line="18" id="l2.421.18"></span>πολυειδῶς ὅλην αὐτήν. οἱ κροταφῖται γὰρ οὐ περιάγειν
<span class="pb" data-page="2.422" id="p2.422"></span>
<span class="lb" data-page="2.422" data-line="1" id="l2.422.1"></span>τὴν γένυν, ἀλλὰ προσάγειν πεφύκασιν ἐν τῷ δάκνειν ὁτιοῦν,
<span class="lb" data-page="2.422" data-line="2" id="l2.422.2"></span>ἢ ἀποτρώγειν, ἢ κλείειν τὸ στόμα. καλεῖ μὲν οὖν καὶ τούτους
<span class="lb" data-page="2.422" data-line="3" id="l2.422.3"></span>τοὺς μῦς ὁ Ἱπποκράτης μασσητῆρας. ἀλλ’ ἐγώγε, φεύγων
<span class="lb" data-page="2.422" data-line="4" id="l2.422.4"></span>τὴν ὁμωνυμίαν, κροταφίτας μὲν ὀνομάσω τούσδε δι’
<span class="lb" data-page="2.422" data-line="5" id="l2.422.5"></span>ὅλου τοῦ λόγου, μασσητῆρας δὲ τοὺς ἐπιβεβλημένους ὅλῃ τῇ
<span class="lb" data-page="2.422" data-line="6" id="l2.422.6"></span>γνάθῳ, κινοῦντας ἑκατέρως, ὡς εἴρηται, τὴν γένυν. ἅπασι
<span class="lb" data-page="2.422" data-line="7" id="l2.422.7"></span>γὰρ οἷς ἴσμεν ζώοις πλὴν κροκοδείλου τὴν κάτω κινεῖν
<span class="lb" data-page="2.422" data-line="8" id="l2.422.8"></span>ὑπάρχει γένυν, ἀκινήτου φυλαττομένης τῆς ἄνω. τρεῖς δ’
<span class="lb" data-page="2.422" data-line="9" id="l2.422.9"></span>εἰσὶν ἅπασαι αἱ κινήσεις αὐτῆς, μία μὲν ἐν τῷ μασσᾶσθαι,
<span class="lb" data-page="2.422" data-line="10" id="l2.422.10"></span>δευτέρα δ’ ἐν τῷ κλείειν, ἡ τρίτη δ’ ἐν τῷ ἀνοίγειν τὸ
<span class="lb" data-page="2.422" data-line="11" id="l2.422.11"></span>στόμα. τούτων τῶν κινήσεων ἡ προειρημένῃ κίνησις ἡ τῶν
<span class="lb" data-page="2.422" data-line="12" id="l2.422.12"></span>γνάθων ἀφώρισται, δυναμένη γίγνεσθαι παντάπασιν ἀτρεμούσης
<span class="lb" data-page="2.422" data-line="13" id="l2.422.13"></span>τῆς γένυος. οὐ μόνον δὲ τούτων ἀποκεχώρηκεν,
<span class="lb" data-page="2.422" data-line="14" id="l2.422.14"></span>ἀλλὰ καὶ τῆς τῶν χειλῶν, ὑφ’ ἑτέρων μυῶν κᾀκείνης ἐπιτελουμένης.
<span class="lb" data-page="2.422" data-line="15" id="l2.422.15"></span>ὥστ’ εἶναι πέντε μὲν ἐνεργείας περὶ τὸ στόμα,
<span class="lb" data-page="2.422" data-line="16" id="l2.422.16"></span>πέντε δὲ γένη μυῶν, ἃ σύμπαντα ἐφεξῆς δίειμι τὴν ἀρχὴν
<span class="lb" data-page="2.422" data-line="17" id="l2.422.17"></span>ἀπὸ τῶν εὑρημένων ὑπ’ ἐμοῦ ποιησάμενος. εἰσὶν οὗν ἐν
<span class="lb" data-page="2.422" data-line="18" id="l2.422.18"></span>πᾶσι τοῖς τῶν ζώων γένεσιν, ὅσα σύνηθες ἀνατέμνειν τοῖς
<span class="pb" data-page="2.423" id="p2.423"></span>
<span class="lb" data-page="2.423" data-line="1" id="l2.423.1"></span>ἰατροῖς, ὡς οὐ πόῤῥω τἀνθρώπου φύσεως ὄντα, πλατεῖς
<span class="lb" data-page="2.423" data-line="2" id="l2.423.2"></span>καὶ ἰσχνοὶ μύες, ἀπάγειν εἰς τὰ πλάγια πεφυκότες ὅλας τὰς
<span class="lb" data-page="2.423" data-line="3" id="l2.423.3"></span>γνάθους. ἔστι δ’, ὡς τύπῳ φάναι, τὰ γένη τῶν ζώων,
<span class="lb" data-page="2.423" data-line="4" id="l2.423.4"></span>ὅσα μὴ πολὺ διενήνοχε τἀνθρώπου φύσεως, ἓξ τὸν ἀριθμὸν,
<span class="lb" data-page="2.423" data-line="5" id="l2.423.5"></span><span class="milestone ed2page" data-n="4.92" data-unit="ed2page" id="ed2page.4.92"></span>ὑπὲρ ὧν ἔμπροσθεν εἴρηται. κατὰ δὲ τὸ παρὸν ἀπὸ
<span class="lb" data-page="2.423" data-line="6" id="l2.423.6"></span>τῶν πιθήκων ἄρξομαι, διότι πάντων τῶν ζώων ἀνθρώπῳ
<span class="lb" data-page="2.423" data-line="7" id="l2.423.7"></span>μάλιστ’ ἐοίκασιν. ἐπὶ τούτων οὖν ἐν ὕδατι πνιγέντων,
<span class="lb" data-page="2.423" data-line="8" id="l2.423.8"></span>ἕνεκα τοῦ μηδὲν βλαβῆναι τῶν κατὰ τὸν τράχηλον ὀργάνων
<span class="lb" data-page="2.423" data-line="9" id="l2.423.9"></span>ἀγχόνης περιβληθείσης, ὀρθὴν χρὴ τὴν τομὴν ἄγειν
<span class="lb" data-page="2.423" data-line="10" id="l2.423.10"></span>ὀξείᾳ σμίλῃ κατὰ τὸ τοῦ τραχήλου μῆκος ἀπ’ ἀνθερεῶνος
<span class="lb" data-page="2.423" data-line="11" id="l2.423.11"></span>ἐπὶ τὸ στέρνον, οὕτω συμμέτρως ἐρείδοντα κατὰ τοῦ δέρματος,
<span class="lb" data-page="2.423" data-line="12" id="l2.423.12"></span>ὥστε μόνον αὐτὸ διελεῖν. ἐθίσεις δὲ ῥᾳδίως τοῦτο
<span class="lb" data-page="2.423" data-line="13" id="l2.423.13"></span>πράττειν οὐκ ἐνταῦθα μόνον, ἁλλά καὶ καθ’ ὅλον τὸ ζῶον,
<span class="lb" data-page="2.423" data-line="14" id="l2.423.14"></span>ἀφαιρῶν τὰς τρίχας ἐκείνου τοῦ μέρους, ὃ μέλλεις τέμνειν.
<span class="lb" data-page="2.423" data-line="15" id="l2.423.15"></span>τῷ μὲν οὖν ἄλλῳ μικροῦ δεῖν ἅπαντι δέρματι τῷ κατὰ τὸ
<span class="lb" data-page="2.423" data-line="16" id="l2.423.16"></span>σῶμα σύμπαν ὑμὴν ὑποτέτακται συναφαιρούμενος αὐτῷ
<span class="lb" data-page="2.423" data-line="17" id="l2.423.17"></span>κατὰ τὰς δοράς. ἐνταυθοῖ δὲ πλατὺς καὶ λεπτὸς μῦς ἅμα
<span class="lb" data-page="2.423" data-line="18" id="l2.423.18"></span>νεύροις πολλοῖς, τοιαύτην ἔχουσιν ὲν ἑκάστῳ μέρει τὴν θέσιν,
<span class="pb" data-page="2.424" id="p2.424"></span>
<span class="lb" data-page="2.424" data-line="1" id="l2.424.1"></span>οἵαν περ αἱ ἶνες, αἷς παραφύεται. τελευτῶσι μὲν γὰρ πᾶσαι
<span class="lb" data-page="2.424" data-line="2" id="l2.424.2"></span>πρὸς τὰ χείλη, πάμπολλαι δ’ αὐτῶν εἰσιν αἱ ἀρχαί· καὶ
<span class="lb" data-page="2.424" data-line="3" id="l2.424.3"></span>γὰρ ἀπὸ τῶν τοῦ τραχήλου σπονδύλων ἁπάντων ἄρχονται,
<span class="lb" data-page="2.424" data-line="4" id="l2.424.4"></span>καὶ μετ’ ἐκείνους ἀπὸ τῶν ὠμοπλατῶν, καὶ τούτων ἑξῆς
<span class="lb" data-page="2.424" data-line="5" id="l2.424.5"></span>ἀφ’ ἑκατέρας κλειδός. ὅσαι μὲν οὖν ἀπὸ τῶν ὠμοπλατῶν
<span class="lb" data-page="2.424" data-line="6" id="l2.424.6"></span>ἄρχονται, λοξαὶ φέρονται πᾶσαι διὰ τῶν γνάθων εἰς τὰ
<span class="lb" data-page="2.424" data-line="7" id="l2.424.7"></span>πλάγια μέρη τοῦ στόματος· ὅσαι δ’ ἀπὸ τῶν σπονδύλων,
<span class="lb" data-page="2.424" data-line="8" id="l2.424.8"></span>ἐγκάρσιαι μᾶλλον· ἐγγὺς δ’ ὀρθίων εἰσὶν αἱ ἀπὸ τῶν κλειδῶν
<span class="lb" data-page="2.424" data-line="9" id="l2.424.9"></span>ἀναφερόμεναι. τούτων μέν γε πολλαὶ πρὸς ἄκρον
<span class="lb" data-page="2.424" data-line="10" id="l2.424.10"></span>ἀφικνούμεναι τὸ γένειον ἐμφύονται τοῖς χείλεσιν ἐναλλαττόμεναι
<span class="lb" data-page="2.424" data-line="11" id="l2.424.11"></span>πρὸς ἀλλήλας, ὥσπερ τὰ συσπαστὰ βαλάντια, τῶν
<span class="lb" data-page="2.424" data-line="12" id="l2.424.12"></span>μὲν ἐκ τῆς ἀριστερᾶς ἐπὶ τὸ δεξιὸν χεῖλος ἐκτεινομένων,
<span class="lb" data-page="2.424" data-line="13" id="l2.424.13"></span>τῶν δ’ ἀπὸ τῆς δεξιᾶς ἐπὶ τὸ λαιόν. ὁ δ’ ὑμὴν αὐτὸς, ᾧ
<span class="lb" data-page="2.424" data-line="14" id="l2.424.14"></span>περιπεφύκασιν αἱ ἶνες, οὐ κατὰ τοὺς ἄλλους ὑμένας ἐστὶν
<span class="lb" data-page="2.424" data-line="15" id="l2.424.15"></span>οὔτε τὸ πάχος οὔτε τὴν ῥώμην, ἀλλὰ καὶ παχύτερος
<span class="lb" data-page="2.424" data-line="16" id="l2.424.16"></span>ἁπάντων ὑπάρχει, καὶ ῥωμαλεώτερος, καὶ τοσούτῳ ῥωμαλεώτερος,
<span class="lb" data-page="2.424" data-line="17" id="l2.424.17"></span>ὅσῳ παχύτερος· ἐκ γὰρ τῆς τῶν συνδέσμων ἐστὶν
<span class="lb" data-page="2.424" data-line="18" id="l2.424.18"></span>οὐσίας τε καὶ φύσεως, οὓς ἐξ ὀστῶν ἔφην ἐκφύεσθαι,
<span class="pb" data-page="2.425" id="p2.425"></span>
<span class="lb" data-page="2.425" data-line="1" id="l2.425.1"></span>σκληροὺς καὶ ἀναισθήτους ὄντας. ὀνομαζέσθω τοιγαροῦν
<span class="lb" data-page="2.425" data-line="2" id="l2.425.2"></span>οὗτός τε καὶ οἱ ἄλλοι πάντες, ὅσοι τοιοῦτοι, σύνδεσμοι μὲν,
<span class="lb" data-page="2.425" data-line="3" id="l2.425.3"></span>ἐπειδὴ τοῦτ’ εἰσὶν ὄντως, ὑμενώδεις δὲ σαφοῦς ἑρμηνείας
<span class="lb" data-page="2.425" data-line="4" id="l2.425.4"></span>ἕνεκεν, ὅτι λεπτοὶ δίκην ὑμένων εἰσίν. ἐκπέφυκε δ’ οὗτος
<span class="lb" data-page="2.425" data-line="5" id="l2.425.5"></span>ὁ σύνδεσμος ἐξ ἄκρας τῆς ἀκάνθης τῶν ἐν τῷ τραχήλῳ
<span class="lb" data-page="2.425" data-line="6" id="l2.425.6"></span>σπονδύλων, καὶ πρὸς τούτους ὅλον ἀναρτᾷ τε καὶ συνδεῖ
<span class="lb" data-page="2.425" data-line="7" id="l2.425.7"></span>τὸν εἰρημένον μῦν. εἰκότως οὖν ἐκδερόντων τὸ ζῶον ὁ μῦς
<span class="lb" data-page="2.425" data-line="8" id="l2.425.8"></span>ἀφανίζεται συναποδερόμενος ὥσπερ ὑμένι τῷ συνδέσμῳ.
<span class="lb" data-page="2.425" data-line="9" id="l2.425.9"></span>καὶ διττήν γέ σοι τὴν ἐγχείρησιν ἔνεστι ποιήσασθαι καθ’
<span class="lb" data-page="2.425" data-line="10" id="l2.425.10"></span>ἓν ζῶον, ἐπὶ μὲν θατέρου μέρους, ἤτοι τοῦ κατὰ τὸ
<span class="lb" data-page="2.425" data-line="11" id="l2.425.11"></span>δεξιὸν, ἢ τὸ λαιὸν, ἀποξέσαντι τὸ δέρμα τοῦ μυὸς, ἐπὶ δὲ
<span class="lb" data-page="2.425" data-line="12" id="l2.425.12"></span>τοῦ λοιποῦ μετὰ τοῦ συνδέσμου τὸ δέρμα καὶ τὸν μῦν
<span class="lb" data-page="2.425" data-line="13" id="l2.425.13"></span>ἀποδείραντι ἄχρι τῶν σπονδύλων· τὸ δέρμα δὲ διατείνοντί
<span class="lb" data-page="2.425" data-line="14" id="l2.425.14"></span>σοι ταῖς σαυτοῦ χερσὶ, θεάσασθαι διὰ λεπτοῦ τοῦ συνδέσμου
<span class="lb" data-page="2.425" data-line="15" id="l2.425.15"></span>τὸ πλῆθος τῶν νεύρων ἐφεξῆς ἀλλήλων κατὰ στίχον
<span class="lb" data-page="2.425" data-line="16" id="l2.425.16"></span>κείμενον ὁμοίως ταῖς ἰσίν. ἐναργέστερον δὲ ὁρῶνται
<span class="lb" data-page="2.425" data-line="17" id="l2.425.17"></span>ἐπὶ τῶν γηρασκόντων ζώων καὶ τῶν ἄρτι γεγεννημένων.
<span class="lb" data-page="2.425" data-line="18" id="l2.425.18"></span>ἑκάτερα γὰρ οὐκ ἔχει πιμελὴν, ἥτις ἐπιτρέφεσθαι πέφυκεν
<span class="pb" data-page="2.426" id="p2.426"></span>
<span class="lb" data-page="2.426" data-line="1" id="l2.426.1"></span>ὑμέσι, καὶ συνδέσμοις, καὶ τένουσι, καὶ νεύροις, καὶ
<span class="lb" data-page="2.426" data-line="2" id="l2.426.2"></span>συλλήβδην φάναι τοῖς ἀναίμοις ἅπασι καὶ τοῖς ψυχροῖς
<span class="lb" data-page="2.426" data-line="3" id="l2.426.3"></span>σώμασιν. ἀλλ’ ἐπὶ μὲν τῶν ἄρτι γεγεννημένων τά τε νεῦρα
<span class="lb" data-page="2.426" data-line="4" id="l2.426.4"></span>σμικρὰ, καὶ σύνδεσμος <span class="milestone ed1page" data-n="1.151" data-unit="ed1page" id="ed1page.1.151"></span>ἄῤῥωστος, ἥ τε σαρκώδης οὐσία
<span class="lb" data-page="2.426" data-line="5" id="l2.426.5"></span>μαλακή· διόπερ ἄν τις εἰκότως φεύγοι τὰ τοιαῦτα
<span class="lb" data-page="2.426" data-line="6" id="l2.426.6"></span>κατὰ τὴν προκειμένην ἐγχείρησιν· ὅσα δ’ ὑπὸ γήρως ἰσχνὰ,
<span class="lb" data-page="2.426" data-line="7" id="l2.426.7"></span>πάντων ἐπιτηδειότατα· καὶ γὰρ αἱ σάρκες τούτοις ὀλίγαι
<span class="lb" data-page="2.426" data-line="8" id="l2.426.8"></span>καὶ ξηραὶ, καὶ πολὺ δὴ μᾶλλον ἔτι τὸ νευρῶδες ἅπαν ἀξιόλογόν
<span class="lb" data-page="2.426" data-line="9" id="l2.426.9"></span>τε τὸ μέγεθος. εἰ δὲ καὶ ἐκ δυοῖν ζώων ἀνεπιτηδείων
<span class="lb" data-page="2.426" data-line="10" id="l2.426.10"></span>αἱρεῖσθαι δεήσειεν, ἑτέρου μὴ παρόντος, ἄμεινον
<span class="lb" data-page="2.426" data-line="11" id="l2.426.11"></span>αἱρεῖσθαι τὸ νεογενὲς τοῦ μεγάλου καὶ πιμελώδους· οὐδὲν
<span class="lb" data-page="2.426" data-line="12" id="l2.426.12"></span>γὰρ <span class="milestone ed2page" data-n="4.93" data-unit="ed2page" id="ed2page.4.93"></span>οὕτω συσκιάζει νεύρων ἀνατομὴν, ὡς ἡ πιμελή.
<span class="lb" data-page="2.426" data-line="13" id="l2.426.13"></span>πρόσεχε δὴ τὸν νοῦν ἐπὶ τοῦ μυὸς τοῦδε τῇ θέσει τῶν
<span class="lb" data-page="2.426" data-line="14" id="l2.426.14"></span>ἰνῶν, ἀφ’ ὤν εἴρηκα χωρίων ἐπὶ τὰς γνάθους τε καὶ τὸ
<span class="lb" data-page="2.426" data-line="15" id="l2.426.15"></span>γένειον ἀναφερομένων· αὗται γὰρ ποδηγοῦσί σε πρὸς τὰς
<span class="lb" data-page="2.426" data-line="16" id="l2.426.16"></span>τῶν νεύρων ἀρχὰς ἐκ πολλῶν χωρίων φερομένας. ἀλλὰ τὰ
<span class="lb" data-page="2.426" data-line="17" id="l2.426.17"></span>μὲν ἐν τοῖς προσθίοις τε καὶ πλαγίοις τῆς κεφαλῆς ἐκ τῶν
<span class="lb" data-page="2.426" data-line="18" id="l2.426.18"></span>ὑποκειμένων ἀνίσχει μυῶν, τὰ δ’ ἐκ τῶν ὄπισθεν ἥκοντα
<span class="pb" data-page="2.427" id="p2.427"></span>
<span class="lb" data-page="2.427" data-line="1" id="l2.427.1"></span>ἐκ τῆς ἀκάνθης ἐκπεφυκέναι σοι δόξει καὶ συνάρχεσθαί τε
<span class="lb" data-page="2.427" data-line="2" id="l2.427.2"></span>καὶ συγγεννᾶσθαι τῷ λεπτῷ καὶ πλατεῖ συνδέσμῳ. κάλλιον
<span class="lb" data-page="2.427" data-line="3" id="l2.427.3"></span>οὖν, ὑποβαλόντα βελόνην λεπτὴν λίνον ἔχουσαν, ἑκάστῳ
<span class="lb" data-page="2.427" data-line="4" id="l2.427.4"></span>νεύρῳ περιτιθέναι βρόχον ἐγγυτάτω τοῦ γένυος, ἔπειτα.
<span class="lb" data-page="2.427" data-line="5" id="l2.427.5"></span>τείνοντα διὰ τοῦ λίνου τὸ νεῦρον, ἀφαιρεῖν τὰς ἶνας ἑκατέρωθεν
<span class="lb" data-page="2.427" data-line="6" id="l2.427.6"></span>αὐτοῦ, καὶ τοῦτο πρᾶξαι καθ’ ἕκαστον τῶν νεύρων,
<span class="lb" data-page="2.427" data-line="7" id="l2.427.7"></span>ὅπως, ἐκτμηθέντος ὅλου τοῦ μυὸς, ὑπολειφθῇ τὰ νεῦρα
<span class="lb" data-page="2.427" data-line="8" id="l2.427.8"></span>φυλαττόμενα σῶα σύμπαντα πρὸς τὸ φανῆναι τὰς πρώτας
<span class="lb" data-page="2.427" data-line="9" id="l2.427.9"></span>ἐκφύσεις αὐτῶν, ὅταν τοὺς ὑποκειμένους μῦς τοὺς παχεῖς
<span class="lb" data-page="2.427" data-line="10" id="l2.427.10"></span>ἀφαιρῇς. ἀλλ’ ἀρκεῖ τοῦτο κατὰ τὸν ἕτερον εἰργάσθαι τῶν
<span class="lb" data-page="2.427" data-line="11" id="l2.427.11"></span>μυῶν, ἤτοι τὸν δεξιὸν, ἤτοι τὸν ἀριστερόν. ἐπὶ δὲ θατέρου
<span class="lb" data-page="2.427" data-line="12" id="l2.427.12"></span>τὰ καθήκοντα πέρατα τῶν ἰνῶν ἐπί τε τὴν ὠμοπλάτην
<span class="lb" data-page="2.427" data-line="13" id="l2.427.13"></span>καὶ τὴν κλεῖν καὶ τὴν ῥάχιν ἀποτεμὼν, ἀποδείρας
<span class="lb" data-page="2.427" data-line="14" id="l2.427.14"></span>τε τῶν ὑποκειμένων τὸν μῦν, ἕλκειν πειρῶ πρὸς τὰς εἰρημένας
<span class="lb" data-page="2.427" data-line="15" id="l2.427.15"></span>ἀρχὰς ἕκαστον αὐτοῦ μόριον, ὑπὲρ τοῦ θεάσασθαι
<span class="lb" data-page="2.427" data-line="16" id="l2.427.16"></span>συνεπομένας τοῖς συνελκομένοις τὰς γνάθους τοῦ ζώου.
<span class="lb" data-page="2.427" data-line="17" id="l2.427.17"></span>χρὴ δ’ ἤτοι θερμὸν ἔτι τὸ ζῶον εἶναι νεωστὶ τεθνεὸς, ἢ
<span class="lb" data-page="2.427" data-line="18" id="l2.427.18"></span>θερινὸν τὸ περιέχον, ἢ πάντως γε καταχεῖν ὕδωρ αὐτοῦ
<span class="lb" data-page="2.427" data-line="19" id="l2.427.19"></span>θερμόν· ἐὰν γὰρ φθάσῃ ψυχθῆναι τὰ κατὰ τὰς γνάθους
<span class="pb" data-page="2.428" id="p2.428"></span>
<span class="lb" data-page="2.428" data-line="1" id="l2.428.1"></span>μόρια, δυσκίνητα γίνεται, πηγνύμενα δίκην βύρσης. ἡ μὲν
<span class="lb" data-page="2.428" data-line="2" id="l2.428.2"></span>οὖν ὄπισθεν ἀρχὴ τοῦ μυὸς τοῦδε τῆς ἀκάνθης ἀφώρμηται
<span class="lb" data-page="2.428" data-line="3" id="l2.428.3"></span>διαπαντὸς, ἐντεῦθεν παραφερομένη τῇ βάσει τοῦ κατ’
<span class="lb" data-page="2.428" data-line="4" id="l2.428.4"></span>ἰνίον ὀστοῦ, κᾄπειθ’ ὑπὸ τὸ οὖς, ὡς ψαύειν τῆς ἐκφύσεως
<span class="lb" data-page="2.428" data-line="5" id="l2.428.5"></span>αὐτοῦ, διεξερχομένη, κατὰ τοῦ μασσητῆρος μυὸς ἐπιβαίνει
<span class="lb" data-page="2.428" data-line="6" id="l2.428.6"></span>παντὸς, συμφυομένη κατὰ τοῦτο διὰ τοῦ συνδέσμου πρὸς
<span class="lb" data-page="2.428" data-line="7" id="l2.428.7"></span>τὸ τῆς ἄνω γένυος ὀστοῦν, ὥστε ἀκριβῶς ὡρίσθαι τὰς δύο
<span class="lb" data-page="2.428" data-line="8" id="l2.428.8"></span>ταύτας, ὡς ἂν εἴποι τις, πλευρὰς τοῦ μυός. αἱ λοιπαὶ
<span class="lb" data-page="2.428" data-line="9" id="l2.428.9"></span>δὲ τρεῖς οὐχ ὁμοίως εἰσὶν ἀφωρισμέναι· τὰ μὲν γὰρ πολλά
<span class="lb" data-page="2.428" data-line="10" id="l2.428.10"></span>ἡ τῆς ὠμοπλάτης ἄκανθα περιορίζει τὸ ταύτῃ μέρος τοῦ
<span class="lb" data-page="2.428" data-line="11" id="l2.428.11"></span>μυός· ἔστι δ’ ὅτε βραχύ τι τῶν ἰνῶν ὑπερεκπίπτει καὶ
<span class="lb" data-page="2.428" data-line="12" id="l2.428.12"></span>ταύτης ἐπὶ τὰ κάτω. τὰ δ’ αὐτὰ κᾀπὶ τῆς κλειδὸς εἰρῆσθαί
<span class="lb" data-page="2.428" data-line="13" id="l2.428.13"></span>μοι νόμιζε. θᾶττον μέντοι τῶν εἰρημένων ὅρων οὐκ
<span class="lb" data-page="2.428" data-line="14" id="l2.428.14"></span>ἂν εὕροις ἶνα παυομένην. οὕτως δὲ καὶ τὰ πρόσω μέρη
<span class="lb" data-page="2.428" data-line="15" id="l2.428.15"></span>τῶν μυῶν ἐπὶ μὲν πιθήκων ἐς ταὐτὸν ἀλλήλοις ἀφικνεῖται
<span class="lb" data-page="2.428" data-line="16" id="l2.428.16"></span>τὰ πολλὰ, καὶ σοι δόξουσιν εἷς ἄμφω μῦς ὑπάρχειν. ἐπὶ
<span class="lb" data-page="2.428" data-line="17" id="l2.428.17"></span>δὲ τῶν ἄλλων ζώων ἀφεστήκασι μὲν ἀλλήλων αἱ ὄρθιαι πλευραὶ
<span class="lb" data-page="2.428" data-line="18" id="l2.428.18"></span>τῶν εἰρημένων μυῶν· ὅμως μὴν ἐπ’ ἐνίων συνάπτονται
<span class="pb" data-page="2.429" id="p2.429"></span>
<span class="lb" data-page="2.429" data-line="1" id="l2.429.1"></span>πρὸς ἀλλήλας ἐγκαρσίαις ἰσὶν ὀλίγαις, καὶ μάλιστα κατά
<span class="lb" data-page="2.429" data-line="2" id="l2.429.2"></span>τὰ τοῦ λάρυγγος μέρη. καὶ τοσούτῳ γε πλεῖον ἀλλήλων
<span class="lb" data-page="2.429" data-line="3" id="l2.429.3"></span>οἱ εἰρημένοι μύες ἀφεστήκασιν ἐπὶ τῶν ἄλλων ζώων, ὅσῳ
<span class="lb" data-page="2.429" data-line="4" id="l2.429.4"></span>περ ἂν ᾖ μακροτραχηλότερα τούτους οὖν ἁπάντων πρώτους
<span class="lb" data-page="2.429" data-line="5" id="l2.429.5"></span>ἀφελών τοὺς μῦς ἐξουσίαν ἔχεις ἤτοι τοὺς ἀπ’ ἰνίου
<span class="lb" data-page="2.429" data-line="6" id="l2.429.6"></span>δεικνύειν, ἢ τοὺς περὶ τὸ πρόσωπον.
</p>
          </article>

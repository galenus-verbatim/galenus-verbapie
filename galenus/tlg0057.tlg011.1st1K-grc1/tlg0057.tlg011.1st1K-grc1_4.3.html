<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:4.3">
<span class="pb page1" data-page="2.429" id="p2.429"></span>
<span class="milestone ed1page page1" data-n="1.151" data-unit="ed1page" id="ed1page.1.151"></span>
<span class="milestone ed2page page1" data-n="4.93" data-unit="ed2page" id="ed2page.4.93"></span>
            <p>
<span class="lb" data-page="2.429" data-line="7" id="l2.429.7"></span>Ἀλλ’ ἐπεὶ πέντε κινήσεις ὀλίγον ἔμπροσθεν
<span class="lb" data-page="2.429" data-line="8" id="l2.429.8"></span>εἶπον ἐν τοῖς περὶ τὸ στόμα μορίοις εἶναι διαφερούσας
<span class="lb" data-page="2.429" data-line="9" id="l2.429.9"></span>ἀλλήλων, ἄμεινον εἶναί μοι δοκεῖ πάσας αὐτὰς ἐπελθεῖν.
<span class="lb" data-page="2.429" data-line="10" id="l2.429.10"></span>ἀρκτέον δ’ ἀπὸ τῶν χειλῶν, οἷς ἔλεγον ἐμπεφυκέναι δι’
<span class="lb" data-page="2.429" data-line="11" id="l2.429.11"></span>ἀλλήλων ἰούσας ἐνίας <span class="milestone ed2page" data-n="4.94" data-unit="ed2page" id="ed2page.4.94"></span>τῶν ἰνῶν ἑκατέρου τῶν ἰσχνῶν καὶ
<span class="lb" data-page="2.429" data-line="12" id="l2.429.12"></span>πλατέων μυῶν. πρὶν δ’ ἄρξασθαι τοῦδε, διορίσασθαι βέλτιον,
<span class="lb" data-page="2.429" data-line="13" id="l2.429.13"></span>ὡς ἐπὶ μὲν τῶν πιθήκων ἐναργής ἐστιν ἡ εἰρημένη
<span class="lb" data-page="2.429" data-line="14" id="l2.429.14"></span>πλοκὴ τῶν ἰνῶν, ἐπὶ δὲ τῶν ἄλλων ζώων, ὅσα μὲν ὀλίγῳ
<span class="lb" data-page="2.429" data-line="15" id="l2.429.15"></span>μακροτραχηλότερα, τοσούτῳ τῆς ἐν τοῖς πιθήκοις ἐναργὴς
<span class="lb" data-page="2.429" data-line="16" id="l2.429.16"></span>ἧττον, ὅσῳ μείζων ὁ τράχηλος· ὅσα δὲ πολλῷ, τούτοις
<span class="lb" data-page="2.429" data-line="17" id="l2.429.17"></span>τῆς εἰρημένης ὑπαλλάξεως τῶν ἰνῶν ὀλίγον σώζεται· διότι
<span class="pb" data-page="2.430" id="p2.430"></span>
<span class="lb" data-page="2.430" data-line="1" id="l2.430.1"></span>καὶ ἡ προσθία θέσις αὐτῶν ἥ τ’ ὀρθία τελέως ἐπὶ τῶν
<span class="lb" data-page="2.430" data-line="2" id="l2.430.2"></span>τοιούτων ζώων ἀπόλλυται, τῶν πλαγίων ἰνῶν ἅμα ταῖς
<span class="lb" data-page="2.430" data-line="3" id="l2.430.3"></span>ἐγκαρσίαις διὰ τὸ μῆκος τοῦ τραχήλου τὸ πᾶν ἔργον ἱκανῶς
<span class="lb" data-page="2.430" data-line="4" id="l2.430.4"></span>ἐργαζομένων ἄνευ τῆς παρὰ τῶν ὀρθίων βοηθείας.
<span class="lb" data-page="2.430" data-line="5" id="l2.430.5"></span>καὶ γάρ τοι καὶ ἡ γένυς ἅπασιν αὐτοῖς μακροτέρα τῆς ἐν
<span class="lb" data-page="2.430" data-line="6" id="l2.430.6"></span>πιθήκοις ἐστίν. ἁπάντων γὰρ τῶν ζώων ὁ ἄνθρωπος ἔχει
<span class="lb" data-page="2.430" data-line="7" id="l2.430.7"></span>βραχυτάτην τὴν γένυν ὡς πρὸς τὴν ἀναλογίαν δηλονότι
<span class="lb" data-page="2.430" data-line="8" id="l2.430.8"></span>τοῦ παντὸς σώματος, εἶθ’ ἑξῆς ἀνθρώπῳ πίθηκος, εἶτα
<span class="lb" data-page="2.430" data-line="9" id="l2.430.9"></span>λύγκες, καὶ σάτυροι, κᾄπειθ’ ἑξῆς κυνοκέφαλοι. τούτων
<span class="lb" data-page="2.430" data-line="10" id="l2.430.10"></span>δὲ καὶ ὁ τράχηλος οὕτω μακρὸς, καὶ κλεῖν ἔχει πάντα, καθάπερ
<span class="lb" data-page="2.430" data-line="11" id="l2.430.11"></span>ὁ ἄνθρωπος. καὶ ἵσταται τὰ μὲν μᾶλλον αὐτῶν, τὰ
<span class="lb" data-page="2.430" data-line="12" id="l2.430.12"></span>δ’ ἧττον. ἵσταται δ’ οὖν ὀρθὰ καὶ βαδίζει τὰ μὲν χεῖρον
<span class="lb" data-page="2.430" data-line="13" id="l2.430.13"></span>αὐτῶν, τὰ δὲ βέλτιον· ἀλλ’ οὖν βαδίζει γε πάντα,
<span class="lb" data-page="2.430" data-line="14" id="l2.430.14"></span>δυοῖν ἐπερειδόμενα ποσίν. ἄλλο δὲ οὐδὲν ὧν ἴσμεν ζώων
<span class="lb" data-page="2.430" data-line="15" id="l2.430.15"></span>πεζῶν ἐπὶ δυοῖν βαδίζει σκελῶν. ἐφεξῆς δὲ τούτων τὸ
<span class="lb" data-page="2.430" data-line="16" id="l2.430.16"></span>τῶν ἄρκτων γένος, εἶθ’ οἱ ὕες, εἶθ’ ἑξῆς τὰ καρχαρόδοντα
<span class="lb" data-page="2.430" data-line="17" id="l2.430.17"></span>καλούμενα· κᾄπειτ’ ἄλλα δύο γένη ζώων, τὸ μὲν κερασφόρον
<span class="lb" data-page="2.430" data-line="18" id="l2.430.18"></span>καὶ δίχηλον καὶ μηρυκάζον, τὸ δὲ ἄκερόν τε καὶ
<span class="pb" data-page="2.431" id="p2.431"></span>
<span class="lb" data-page="2.431" data-line="1" id="l2.431.1"></span>ἄχηλον, ὁπλαῖς μονοφυέσιν ἐπερειδόμενον. ὅσα δ’ ἄλλω
<span class="lb" data-page="2.431" data-line="2" id="l2.431.2"></span>γένη ζώων ἐστὶ πεζῶν καὶ τετραπόδων, ἐκπεπτωκέναι δὲ
<span class="lb" data-page="2.431" data-line="3" id="l2.431.3"></span>δοκοῦσι τῶν εἰρημένων ἐξ γενῶν, οὐ χαλεπὸν εὑρεῖν, ὅτῳ
<span class="lb" data-page="2.431" data-line="4" id="l2.431.4"></span>μᾶλλον ὁμοιώσεις αὐτά. τὰ τοίνυν χείλη φύσιν ἰδίαν ἐξαίρετον
<span class="lb" data-page="2.431" data-line="5" id="l2.431.5"></span>ἔχει· πρὸς γάρ τοι τὸ πολυειδὲς αὐτῶν τῆς κινήσεως,
<span class="lb" data-page="2.431" data-line="6" id="l2.431.6"></span>ἧς ἕνεκεν ἐγένετο, βελτίω σώματος οὐσίαν οὐδ’ ἐπινοῆσαι
<span class="lb" data-page="2.431" data-line="7" id="l2.431.7"></span>δυνατόν. ἐκτρέψαι τε γὰρ αὐτήν ἐστι, καὶ παρατρέψαι,
<span class="lb" data-page="2.431" data-line="8" id="l2.431.8"></span>καὶ συναγαγεῖν, καὶ παρὰ εἶναι, καὶ σφίγξαι, καὶ χαλάσαι,
<span class="lb" data-page="2.431" data-line="9" id="l2.431.9"></span>πρὸς ὅ τι περ ἂν ἐσθιόντων, ἢ πινόντων, ἢ διαλεγομένων,
<span class="lb" data-page="2.431" data-line="10" id="l2.431.10"></span>ἢ πως ἄλλως ἐνεργούντων ἡ χρεία καλῇ. συνημμένων δ’
<span class="lb" data-page="2.431" data-line="11" id="l2.431.11"></span>αὐτῶν τῷ δέρματι καὶ τοῖς προειρημένοις πλατέσι μυσὶν,
<span class="lb" data-page="2.431" data-line="12" id="l2.431.12"></span>ἀρχὴν τίθεσο πρώτην, ὁπόταν ἀποδέροντί σοι τὸ δέρμα
<span class="lb" data-page="2.431" data-line="13" id="l2.431.13"></span>μηκέθ’ ὑπακούῃ. καὶ μήν γε καὶ τῷ τῆς γένυος ὀστῷ τὰ
<span class="lb" data-page="2.431" data-line="14" id="l2.431.14"></span>χείλη συμπέφυκεν ἀκριβῶς, ἔχοντά τινα καὶ τρίτην μίξιν
<span class="lb" data-page="2.431" data-line="15" id="l2.431.15"></span>οὐσίας ἐν ἑαυτοῖς σηραγγώδους, ὥστε τὴν ὅλην φύσιν αὐτῶν
<span class="lb" data-page="2.431" data-line="16" id="l2.431.16"></span>ἔκ τε τῆς τοιαύτης οὐσίας καὶ τοῦ δέρματος, ἔκ τε
<span class="lb" data-page="2.431" data-line="17" id="l2.431.17"></span>τῶν περάτων τοῦ πλατέος μυὸς ἀλλήλοις τῶν τριῶν κραθέντων
<span class="lb" data-page="2.431" data-line="18" id="l2.431.18"></span>γεγονέναι. τὰς μὲν οὖν εἰς τὰ πλάγια κινήσεις
<span class="pb" data-page="2.432" id="p2.432"></span>
<span class="lb" data-page="2.432" data-line="1" id="l2.432.1"></span>ἐκ τῶν πλατέων ἔχει μυῶν κατὰ τὰς ἐγκαρσίας ἶνας αὐτῶν·
<span class="lb" data-page="2.432" data-line="2" id="l2.432.2"></span>τὴν δ’ εἰς τὸ κάτω τε καὶ ἄνω προσείληφεν ἐκ τῆς ὅλης
<span class="lb" data-page="2.432" data-line="3" id="l2.432.3"></span>αὐτῶν οὐσίας· καὶ διὰ ταύτας τὰς κινήσεις ἡ φύσις ἔδωκεν
<span class="lb" data-page="2.432" data-line="4" id="l2.432.4"></span>αὐτοῖς νεῦρα διατρήσασα λεπτοτάταις ὀπαῖς τὴν γένυν.
<span class="lb" data-page="2.432" data-line="5" id="l2.432.5"></span>ἔστι δὲ τὰ τρήματα κατ’ ἄκραν αὐτὴν ἑκατέρωθεν
<span class="lb" data-page="2.432" data-line="6" id="l2.432.6"></span>τῆς συμφύσεως. ἐκπίπτει δὲ δι’ αὐτῶν τὰ λείψανα τῶν
<span class="lb" data-page="2.432" data-line="7" id="l2.432.7"></span>παραπεφυκότων τοῖς φατνίοις νεύρων, ἀφ’ ὧν τά τε οὖλα,
<span class="lb" data-page="2.432" data-line="8" id="l2.432.8"></span>καὶ οἱ ὀδόντες, καὶ οἱ ὑμένες οἱ περὶ ταῦτα τὴν αἴσθησιν
<span class="lb" data-page="2.432" data-line="9" id="l2.432.9"></span>ἔχουσιν. ἀκριβῶς οὖν πρόσεχε τὸν νοῦν ἐν τῷ τὰ
<span class="lb" data-page="2.432" data-line="10" id="l2.432.10"></span>χείλη τῆς γένυος ἀποδέρειν, ὅπως μὴ διακόψῃς τὰ νεῦρα.
<span class="lb" data-page="2.432" data-line="11" id="l2.432.11"></span>φέρεται δὲ καὶ ταῦτα κατὰ τὴν χειλῶν φύσιν ἐκ τῶν
<span class="lb" data-page="2.432" data-line="12" id="l2.432.12"></span>κάτωθεν ἄνω. διὰ μὲν δὴ ταῦτα τὰ νεῦρα κατασπᾶσθαι
<span class="lb" data-page="2.432" data-line="13" id="l2.432.13"></span>πέφυκε τὰ χείλη, συνάγεται δὲ ὑπὸ τῶν ἐμπεφυκότων αὐτοῖς
<span class="lb" data-page="2.432" data-line="14" id="l2.432.14"></span>περάτων ἑκατέρου τῶν ἰσχνῶν καὶ πλατέων μυῶν
<span class="lb" data-page="2.432" data-line="15" id="l2.432.15"></span>κατὰ τὰς ἀπὸ τῶν κλειδῶν ἀναφερομένας ἶνας. ὑπὸ γάρ
<span class="lb" data-page="2.432" data-line="16" id="l2.432.16"></span>τοι τούτων ὥσπερ τὰ σύσπαστα βαλάντια πρὸς ἑκατέραν
<span class="lb" data-page="2.432" data-line="17" id="l2.432.17"></span>τῶν <span class="milestone ed1page" data-n="1.152" data-unit="ed1page" id="ed1page.1.152"></span>πλαγίων ἑλκόμενα<span class="milestone ed2page" data-n="4.95" data-unit="ed2page" id="ed2page.4.95"></span> νεύρων, ὅσον ἀπολέσει τοῦ
<span class="pb" data-page="2.433" id="p2.433"></span>
<span class="lb" data-page="2.433" data-line="1" id="l2.433.1"></span>μήκους, τοσοῦτον εἰς πάχος ἐπιδιδόασιν. ὥσπερ οὖν, εἰ
<span class="lb" data-page="2.433" data-line="2" id="l2.433.2"></span>δύο δακτύλους περιθεὶς αὐτοῖς ἐκ τῶν πλαγίων μερῶν, ἑκατέρωθεν
<span class="lb" data-page="2.433" data-line="3" id="l2.433.3"></span>ἕνα, τούτοις θλίβων συνῆγες εἰς ὀλίγον αὐτὰ,
<span class="lb" data-page="2.433" data-line="4" id="l2.433.4"></span>τοσοῦτον ἂν εἰς ὕψος τε καὶ πάχος ἐπήγειρας, ὅσον τοῦ
<span class="lb" data-page="2.433" data-line="5" id="l2.433.5"></span>πλάτους ἀφῄρου σφίγγων ἑκατέρωθεν, οὕτως ἡ τάσις τῶν
<span class="lb" data-page="2.433" data-line="6" id="l2.433.6"></span>μυῶν ἐκ τῆς ἐπὶ τἀναντία καθ’ ἕνα χρόνον ὁλκῆς εἰς τὸ
<span class="lb" data-page="2.433" data-line="7" id="l2.433.7"></span>μέσον ἐπισπᾶται τὰ πέρατα, συμβαλλούσης αὐτοῖς τι καὶ
<span class="lb" data-page="2.433" data-line="8" id="l2.433.8"></span>τῆς σηραγγώδους οὐσίας οὐκ ὀλίγον. ἡ γὰρ τοιαύτη πᾶσα
<span class="lb" data-page="2.433" data-line="9" id="l2.433.9"></span>καὶ κενοῦται ῥᾳδίως καὶ πληροῦται· καὶ συστέλλεται μὲν
<span class="lb" data-page="2.433" data-line="10" id="l2.433.10"></span>κενουμένη, εἰς ὄγκον δ’ αἴρεται πληρουμένη. λέγεται δ’ ἐπιπλέον
<span class="lb" data-page="2.433" data-line="11" id="l2.433.11"></span>ὑπὲρ αὐτῆς ἐν τῇ τῶν ἀπόρων κινήσεων πραγματείᾳ.
<span class="lb" data-page="2.433" data-line="12" id="l2.433.12"></span>ὥσπερ δὲ τούτοις τὰ νεῦρα παρὰ τῆς κάτω γένυος, οὕτω
<span class="lb" data-page="2.433" data-line="13" id="l2.433.13"></span>τοῖς ἄνω χείλεσι παρὰ τῆς ἄνω χορηγεῖται, διεξερχόμενα
<span class="lb" data-page="2.433" data-line="14" id="l2.433.14"></span>καὶ ταῦτα διὰ λεπτῶν τρημάτων ἐπὶ πάντων τῶν ζώων.
<span class="lb" data-page="2.433" data-line="15" id="l2.433.15"></span>εἰ δὲ μὴ φανείη ποτὲ τὰ τρήματα, τῶν ὁμοειδῶν τι μεῖζον
<span class="lb" data-page="2.433" data-line="16" id="l2.433.16"></span>ἀνατεμὼν εὑρήσεις αὐτά. καλῶ δ’ ὁμοειδῆ νῦν ἵππον
<span class="lb" data-page="2.433" data-line="17" id="l2.433.17"></span>ἵππῳ, καὶ πίθηκον πιθήκῳ, καὶ κύνα κυνί. διαφέρει
<span class="lb" data-page="2.433" data-line="18" id="l2.433.18"></span>δ’ οὐδὲν, οὐδ’ ἢν ὁμογενῆ ποτε προσαγορεύσῃς αὐτά.
<span class="pb" data-page="2.434" id="p2.434"></span>
<span class="lb" data-page="2.434" data-line="1" id="l2.434.1"></span>κινεῖται δέ καὶ ταῦτα τοῖς κάτω παραπλησίως, ἀνασπώμενα
<span class="lb" data-page="2.434" data-line="2" id="l2.434.2"></span>μὲν ὑπὸ τῶν εἰρημένων νεύρων, ἰδίους δέ τινας μῦς λεπτοὺς
<span class="lb" data-page="2.434" data-line="3" id="l2.434.3"></span>τῶν ἄνω χειλῶν κινούντων, εἰς δὲ τὰ πλάγια ταῖς εἰς ταῦτα
<span class="lb" data-page="2.434" data-line="4" id="l2.434.4"></span>καθηκούσαις ἰσὶ τῶν πλατέων μυῶν ἑλκόμενα, συναγόμενα
<span class="lb" data-page="2.434" data-line="5" id="l2.434.5"></span>δ’ εἰς ἑαυτὰ διὰ τῶν ἀντεμπλεκομένων ἰνῶν. ὄψει γὰρ
<span class="lb" data-page="2.434" data-line="6" id="l2.434.6"></span>ἐναργῶς ἐπὶ τῶν μεγάλων ζώων ἐνίας μὲν αὐτῶν εἰς τἀς
<span class="lb" data-page="2.434" data-line="7" id="l2.434.7"></span>ἀρχὰς ἰούσας τῶν χειλῶν αὐτόθι τε παυομένας, ἐνίας δὲ
<span class="lb" data-page="2.434" data-line="8" id="l2.434.8"></span>ἀντιπλεκομένας ἀλλήλαις. ἐν δὲ τῷ τὰ χείλη γυμνοῦν καὶ
<span class="lb" data-page="2.434" data-line="9" id="l2.434.9"></span>τὰ κάτω τῶν μασσητήρων ἐποχούμενα νεῦρα, προϊόντα δ’
<span class="lb" data-page="2.434" data-line="10" id="l2.434.10"></span>ἄχρι τῶν πλαγίων μερῶν ἑκατέρου χείλους ἔκλαβε βρόχοις,
<span class="lb" data-page="2.434" data-line="11" id="l2.434.11"></span>ὅπως καὶ τούτων αὖθις ἐπισκέψαιο τὰς ἀρχάς. ἀκριβῶς δὲ
<span class="lb" data-page="2.434" data-line="12" id="l2.434.12"></span>κατάσκεψαι, πότερον ὀρθῶς ἢ οὐκ ὀρθῶς ἔνιοι τῶν ἀνατομικῶν
<span class="lb" data-page="2.434" data-line="13" id="l2.434.13"></span>ὑπὸ δυοῖν εἰρήκασι μυῶν ἑκάτερον τῶν χειλῶν κινεῖσθαι,
<span class="lb" data-page="2.434" data-line="14" id="l2.434.14"></span>λοξῶν ἑκατέρων ἐμβαλλόντων αὐτοῖς, ἐκ μὲν τῶν
<span class="lb" data-page="2.434" data-line="15" id="l2.434.15"></span>ὑπερκειμένων εἰς τὸ ἄνω χεῖλος, ἐκ δὲ τῶν ὑποκειμένων εἰς
<span class="lb" data-page="2.434" data-line="16" id="l2.434.16"></span>τὸ κάτω, ἢ βέλτιόν ἐστιν ὅλως ἑκάτερον λέγειν μῦν εἶναι
<span class="lb" data-page="2.434" data-line="17" id="l2.434.17"></span>δερματώδη, βοηθούμενον ὑπὸ τῶν ἰνωδῶν μυῶν.
</p>
          </article>

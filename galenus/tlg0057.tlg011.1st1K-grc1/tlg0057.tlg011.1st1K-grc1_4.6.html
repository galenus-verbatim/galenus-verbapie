<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:4.6">
<span class="pb page1" data-page="2.444" id="p2.444"></span>
<span class="milestone ed1page page1" data-n="1.153" data-unit="ed1page" id="ed1page.1.153"></span>
<span class="milestone ed2page page1" data-n="4.98" data-unit="ed2page" id="ed2page.4.98"></span>
            <p>
<span class="lb" data-page="2.444" data-line="14" id="l2.444.14"></span>Καταλιπόντες οὖν τοὺς ὀφθαλμοὺς, ἀποδέρωμεν
<span class="lb" data-page="2.444" data-line="15" id="l2.444.15"></span>ἤδη τῷ λόγῳ τὸ περὶ τὸ μέτωπον μυῶδες δέρμα.
<span class="lb" data-page="2.444" data-line="16" id="l2.444.16"></span>λέλεκται δὲ καὶ πρόσθεν, ὡς κατὰ τοῦτο τὸ χωρίον ὑποτέτακται
<span class="lb" data-page="2.444" data-line="17" id="l2.444.17"></span>τῷ δέρματι πλατὺς μῦς συμφυὴς αὐτῷ. κατὰ
<span class="lb" data-page="2.444" data-line="18" id="l2.444.18"></span>βραχὺ δὲ ἀπολεπτυνόμενον ὄψει τοῦτον, ἢν ἄχρι τῆς κεφαλῆς
<span class="pb" data-page="2.445" id="p2.445"></span>
<span class="lb" data-page="2.445" data-line="1" id="l2.445.1"></span>ἀποτέμνῃς. ἀποδέροντι δέ σοι τὸ σύμπαν δέρμα τῆς
<span class="lb" data-page="2.445" data-line="2" id="l2.445.2"></span>κεφαλῆς ὀφθήσονταί τινες ὑπογραφαὶ μυῶν ἀμφὶ τὸ οὖς,
<span class="lb" data-page="2.445" data-line="3" id="l2.445.3"></span>ἃς ἐπὶ τῶν ἄλλων ζώων οὐχ ὑπογραφὰς μόνον, ἀλλὰ καὶ
<span class="lb" data-page="2.445" data-line="4" id="l2.445.4"></span>τελείους θεάσῃ μῦς. ἐπεὶ τοίνυν ἀφῄρηται ταῦτα <span class="milestone ed2page" data-n="4.99" data-unit="ed2page" id="ed2page.4.99"></span>πράξαντί
<span class="lb" data-page="2.445" data-line="5" id="l2.445.5"></span>σοι τὸ περὶ τῇ κεφαλῇ δέρμα ἅπαν, ἀφῄρητο δ’ ἤδη
<span class="lb" data-page="2.445" data-line="6" id="l2.445.6"></span>καὶ τὸ περὶ τὸν τράχηλον σύμπαν, ἡνίκ’ ἐγύμνους τοὺς
<span class="lb" data-page="2.445" data-line="7" id="l2.445.7"></span>ἰσχνοὺς καὶ πλατεῖς μῦς, καιρὸς ἂν εἴη προτέρους μὲν ἀνατέμνειν,
<span class="lb" data-page="2.445" data-line="8" id="l2.445.8"></span>ὅσοι τῇ κεφαλῇ συνάπτονται μύες, ἐφεξῆς δ’ αὐτῶν
<span class="lb" data-page="2.445" data-line="9" id="l2.445.9"></span>τοὺς κατὰ τὸν τράχηλον. ἐπεὶ δ’ ἀμφισβητεῖται περὶ τῆς
<span class="lb" data-page="2.445" data-line="10" id="l2.445.10"></span>ἀρχῆς τῶν μυῶν τῶνδε, διὰ τοῦτο τὴν πρὸς ἕκαστον ὀστοῦν
<span class="lb" data-page="2.445" data-line="11" id="l2.445.11"></span>αὐτῶν σύμφυσιν, ὡς ἂν ἐπέλθῃ, καλέσω· ποτὲ μὲν συμφύεσθαι
<span class="lb" data-page="2.445" data-line="12" id="l2.445.12"></span>λέγων αὐτοὺς τῷδέ τινι, ποτὲ δὲ ἐκφύεσθαι τοῦδε,
<span class="lb" data-page="2.445" data-line="13" id="l2.445.13"></span>ποτὲ δ’ εἰς τόδε καταφύεσθαι, ποτὲ δ’ ἐμφύεσθαι
<span class="lb" data-page="2.445" data-line="14" id="l2.445.14"></span>τῷδε. πάντων οὖν πρῶτος ἐπιπολῆς φαίνεται μῦς πλατὺς,
<span class="lb" data-page="2.445" data-line="15" id="l2.445.15"></span>ὀλίγου δεῖν τρίγωνος, οἶά περ οἱ γεωμέτραι καλοῦσι τὰ
<span class="lb" data-page="2.445" data-line="16" id="l2.445.16"></span>τραπέζια σχήματα. νοήσεις δ’ ὃ λέγω σαφέστερον. εἰ τρίγωνον
<span class="lb" data-page="2.445" data-line="17" id="l2.445.17"></span>ὀρθογώνιον διατέμνοις εὐθείᾳ γραμμῇ παραλλήλῳ τῇ
<span class="lb" data-page="2.445" data-line="18" id="l2.445.18"></span>βάσει, τῶν δ’ ἐπιζευγνυσῶν αὐτὰς τὴν μὲν ἑτέραν ὀρθὴν
<span class="pb" data-page="2.446" id="p2.446"></span>
<span class="lb" data-page="2.446" data-line="1" id="l2.446.1"></span>πρὸς ἀμφοτέρας, τὴν δ’ ἑτέραν λοξήν. <span class="milestone ed1page" data-n="1.154" data-unit="ed1page" id="ed1page.1.154"></span>ἡ μὲν οὖν
<span class="lb" data-page="2.446" data-line="2" id="l2.446.2"></span>ὀρθὴ πρὸς ἀμφοτέρας γραμμὴ τῆς κατὰ τὸν τράχηλον ἀκάνθης
<span class="lb" data-page="2.446" data-line="3" id="l2.446.3"></span>ἐκπέφυκεν· ἡ δὲ βάσις ὅλου τοῦ σχήματος ἡ ῥάχις
<span class="lb" data-page="2.446" data-line="4" id="l2.446.4"></span>τῆς ὠμοπλάτης ὅλη ἐστί· παράλληλος δ’ αὐτῇ μικρὰ γραμμὴ
<span class="lb" data-page="2.446" data-line="5" id="l2.446.5"></span>τοῦ κατ’ ἰνίον ὀστοῦ τῆς κεφαλῆς τὸ τῷ πρώτῳ
<span class="lb" data-page="2.446" data-line="6" id="l2.446.6"></span>σπονδύλῳ πλησίον· ἡ δ’ ἐπιζευγνῦσα ταύτην τε καὶ τὸ τῆς
<span class="lb" data-page="2.446" data-line="7" id="l2.446.7"></span>βάσεως πέρας, ἡ τετάρτη πλευρὰ τοῦ μυὸς ἡ λοξὴ πρὸς
<span class="lb" data-page="2.446" data-line="8" id="l2.446.8"></span>τὴν καλουμένην ἀκρωμίαν ἐξήκει βραχύ τι συνεπιφυομένη
<span class="lb" data-page="2.446" data-line="9" id="l2.446.9"></span>καὶ τῷ ταύτῃ πέρατι τῆς κλειδός. ἀνατέμνειν οὖν ἐγχειρῶν
<span class="lb" data-page="2.446" data-line="10" id="l2.446.10"></span>τὸν μῦν τοῦτον ἀπὸ τῆς ὑψηλοτάτης ἄρχου γραμμῆς, ἥτις
<span class="lb" data-page="2.446" data-line="11" id="l2.446.11"></span>ἐκπέφυκε μὲν ἐκ μέσου τοῦ κατ’ ἰνίον ὀστοῦ τῆς κεφαλῆς,
<span class="lb" data-page="2.446" data-line="12" id="l2.446.12"></span>ἐγκαρσία δ’ ὡς ἐπὶ τὴν ῥίζαν ἀνατείνεται τοῦ κατ’ αὐτὴν
<span class="lb" data-page="2.446" data-line="13" id="l2.446.13"></span>ὠτός. εὔδηλον δ’, ὡς ἔστιν εἶς ἐφ’ ἑκάτερα τῆς ἀκάνθης
<span class="lb" data-page="2.446" data-line="14" id="l2.446.14"></span>ὁ μῦς οὗτος, οὐ μὴν ἐξικνεῖται πρὸς τὸ οὖς οὐδέτερος αὐτῶν,
<span class="lb" data-page="2.446" data-line="15" id="l2.446.15"></span>ἀλλ’ ἀπολείπονται τοσοῦτον ἑκάτερος, ὅσον ἀπ’ ἰνίου
<span class="lb" data-page="2.446" data-line="16" id="l2.446.16"></span>προέρχονται. τέμνε οὖν σὺ κατὰ τὴν πρώτην ἔκφυσιν
<span class="lb" data-page="2.446" data-line="17" id="l2.446.17"></span>ἐγκαρσίαν τομὴν ἀπολύουσαν αὐτὸν ἀπὸ τῆς κεφαλῆς, εἶτα
<span class="lb" data-page="2.446" data-line="18" id="l2.446.18"></span>καταπείρας ἄγκιστρον ἀπότεμνε τῶν ὑποκειμένων, προχωρῶν
<span class="pb" data-page="2.447" id="p2.447"></span>
<span class="lb" data-page="2.447" data-line="1" id="l2.447.1"></span>εἰς τὸ κάτω κατὰ τοὺς εἰρημένους ὅρους, οἵπερ εἰσὶν ἥ τ’
<span class="lb" data-page="2.447" data-line="2" id="l2.447.2"></span>ἄκανθα τῶν ἐν τραχήλῳ σπονδύλων καὶ ἡ λοξὴ πλευρὰ
<span class="lb" data-page="2.447" data-line="3" id="l2.447.3"></span>τοῦ τραπεζίου σχήματος, ἐκτεινομένη μέχρι τῆς κλειδὸς
<span class="lb" data-page="2.447" data-line="4" id="l2.447.4"></span>οὐ πόῤῥω τῆς ἀκρωμίας. καὶ δὴ πέπρακταί σοι ταῦτα, καὶ
<span class="lb" data-page="2.447" data-line="5" id="l2.447.5"></span>πέφῃνεν ὁ μῦς οὗτος ἐμπεφυκὼς τῇ ῥάχει τῆς ὠμοπλάτης.
<span class="lb" data-page="2.447" data-line="6" id="l2.447.6"></span>ὅπερ οὑν ὀλίγον ἔμπροσθεν ἀνεβαλόμην ζητῆσαί τε καὶ διορίσασθαι
<span class="lb" data-page="2.447" data-line="7" id="l2.447.7"></span>περὶ τῶν συναπτόντων μυῶν μόρια κινούμενα,
<span class="lb" data-page="2.447" data-line="8" id="l2.447.8"></span>τοῦτ’ ἔοικεν ἥκειν ἤδη. κινεῖται μὲν γὰρ καὶ ἡ ὠμοπλάτη
<span class="lb" data-page="2.447" data-line="9" id="l2.447.9"></span>μεγάλας κινήσεις, κινεῖται δ’ οὐδὲν ἧττον αὐτῆς καὶ ἡ κεφαλή.
<span class="lb" data-page="2.447" data-line="10" id="l2.447.10"></span>καὶ μὲν δὴ καὶ εἰ περιελὼν τὰς σάρκας αὐτῶν ἔτι
<span class="lb" data-page="2.447" data-line="11" id="l2.447.11"></span>προσφάτων ὑπὲρ τοῦ ῥᾳδίως ἕπεσθαι τείνειν ἐν μέρει πειραθῇς
<span class="lb" data-page="2.447" data-line="12" id="l2.447.12"></span>διὰ τοῦ μυὸς, ἀκολουθοῦσιν ὁμοίως ἑκάτερα. διὸ
<span class="lb" data-page="2.447" data-line="13" id="l2.447.13"></span>καὶ βέλτιόν ἐστιν ἕνεκα τῆς ὠμοπλάτης τὸν μῦν τοῦτον
<span class="lb" data-page="2.447" data-line="14" id="l2.447.14"></span>ὑπὸ τῆς φύσεως, οὐχ ἕνεκα τῆς κεφαλῆς ἡγεῖσθαι γεγονέναι.
<span class="lb" data-page="2.447" data-line="15" id="l2.447.15"></span>πρῶτον μὲν οὖν ἐκ τοῦ διατμηθέντος αὐτοῦ κατὰ τὸν
<span class="lb" data-page="2.447" data-line="16" id="l2.447.16"></span>τράχηλον ἐγκαρσίου κατασπᾶσθαι τὴν ὠμοπλάτην εἰς τὸ
<span class="lb" data-page="2.447" data-line="17" id="l2.447.17"></span>κάτω, καὶ μηκέτ’ αὖθις εἰς τὸ ἄνω κινηθῆναι δύνασθαι.
<span class="lb" data-page="2.447" data-line="18" id="l2.447.18"></span>πράττειν δ’ οὕτως ἔτι ζώντος τοῦ ζώου προσήκει. δεύτερον
<span class="pb" data-page="2.448" id="p2.448"></span>
<span class="lb" data-page="2.448" data-line="1" id="l2.448.1"></span>δ’, ὅτι τῇ μὲν <span class="milestone ed2page" data-n="4.100" data-unit="ed2page" id="ed2page.4.100"></span>κεφαλῇ τῆς εἰς τὰ πλάγια κινήσεώς
<span class="lb" data-page="2.448" data-line="2" id="l2.448.2"></span>εἰσι καὶ ἄλλοι μύες ἐξηγούμενοι, τὴν δὲ ὠμοπλάτην ὅλην
<span class="lb" data-page="2.448" data-line="3" id="l2.448.3"></span>ἐπὶ τὴν κεφαλὴν οὗτος ἀνέλκει μόνος, ὥστε, εἴπερ ἀποστερήσομεν
<span class="lb" data-page="2.448" data-line="4" id="l2.448.4"></span>αὐτὴν καὶ τούτου, παντάπασιν ἀπορήσει τῆς τοιαύτης
<span class="lb" data-page="2.448" data-line="5" id="l2.448.5"></span>κινήσεως. καὶ μὴν ἔχει γ’ αὐτὴν ἐναργῶς· ἔστιν ἄρα
<span class="lb" data-page="2.448" data-line="6" id="l2.448.6"></span>τις ὁ ταύτην ἐργαζόμενος μῦς· εἰ δέ ἐστι μέν τις, ἄλλος
<span class="lb" data-page="2.448" data-line="7" id="l2.448.7"></span>δ’ οὐδείς ἐστιν, ἐξ ἀνάγκης οὗτός ἐστι. τρίτον ἐπὶ τοῖς
<span class="lb" data-page="2.448" data-line="8" id="l2.448.8"></span>εἰρημένοις, ὅτι τοῖς μακροτραχήλοις ζώοις οὐδ’ ἀναβαίνει
<span class="lb" data-page="2.448" data-line="9" id="l2.448.9"></span>πρὸς τὴν κεφαλὴν ὁ μῦς οὗτος, ἀλλὰ τρίγωνος ἀκριβῶς ἐστι
<span class="lb" data-page="2.448" data-line="10" id="l2.448.10"></span>τῆς ἐπιζευγνυούσης τὰς περὶ τὴν ὀρθὴν γωνίαν εὐθείας,
<span class="lb" data-page="2.448" data-line="11" id="l2.448.11"></span>ἀρχομένης μὲν ἀπὸ τῶν κάτω μερῶν τοῦ τραχήλου, τελευτώσης
<span class="lb" data-page="2.448" data-line="12" id="l2.448.12"></span>δὲ, πρὶν ἐπὶ τὸ κατ’ ἰνίον ὀστοῦν ἐξικνεῖσθαι. μάτην
<span class="lb" data-page="2.448" data-line="13" id="l2.448.13"></span>γὰρ ἂν ἐπέπρακτο τοῦτο τῇ φύσει, καίτοι γ’ οὐδὲν ποιούσῃ
<span class="lb" data-page="2.448" data-line="14" id="l2.448.14"></span>μάτην, ἀνάγειν ἐπὶ τὴν κεφαλὴν μῦν, αὐτάρκως ἀνατείνεσθαι
<span class="lb" data-page="2.448" data-line="15" id="l2.448.15"></span>τῆς ὠμοπλάτης δυναμένης, εἰ κατωτέρω τελευτήσειε,
<span class="lb" data-page="2.448" data-line="16" id="l2.448.16"></span>διά τε τὸ κινεῖσθαι πλησίον τῆς ῥάχεως αὐτὴν ἐπὶ τούτων
<span class="lb" data-page="2.448" data-line="17" id="l2.448.17"></span>τῶν ζώων, ἀξιόλογόν τε τὸ μῆκος εἶναι τῷ τραχήλῳ. τέταρτον
<span class="lb" data-page="2.448" data-line="18" id="l2.448.18"></span>μαρτύριον τοῦ τὴν ὠμοπλάτην ὑπ’ αὐτοῦ κινεῖσθαι τὸ
<span class="pb" data-page="2.449" id="p2.449"></span>
<span class="lb" data-page="2.449" data-line="1" id="l2.449.1"></span>καθήκειν νεῦρον εἰς αὐτὸν ἐξ ἐγκεφάλου, καὶ εἴ τις ἐκεῖνο
<span class="lb" data-page="2.449" data-line="2" id="l2.449.2"></span>τέμοι, τὴν εἰρημένην τῆς ὠμοπλάτης παραλύεσθαι κίνησιν,
<span class="lb" data-page="2.449" data-line="3" id="l2.449.3"></span>οὐ τὴν τῆς κεφαλῆς. καίτοι τό γε Λύκου βιβλίον
<span class="lb" data-page="2.449" data-line="4" id="l2.449.4"></span>ἐπὶ τὴν ὠμοπλάτην ἔφασκε κατασπᾶσθαι τὴν κεφαλὴν ὑπ’
<span class="lb" data-page="2.449" data-line="5" id="l2.449.5"></span>αὐτοῦ, μήτε τὸ νεῦρον ἐγνωκότος τοῦ γράψαντος αὐτὸ,
<span class="lb" data-page="2.449" data-line="6" id="l2.449.6"></span>μήτ’ ἄλλο τῶν εἰρημένων μηδέν. ἀλλὰ γὰρ οὐ πρόκειταί
<span class="lb" data-page="2.449" data-line="7" id="l2.449.7"></span>μοι διελέγχειν οὔτε Λύκον, οὔτ’ ἄλλον τῶν πρεσβυτέρων
<span class="lb" data-page="2.449" data-line="8" id="l2.449.8"></span>οὐδένα, πλὴν εἰ πάρεργον. οἶδα γὰρ, ὅτι παντὶ τῷ φιλοπονοῦντι
<span class="lb" data-page="2.449" data-line="9" id="l2.449.9"></span>καὶ τἀληθὲς εὑρεῖν ἐπιθυμοῦντι παμπόλλων ἁμαρτημάτων
<span class="lb" data-page="2.449" data-line="10" id="l2.449.10"></span>φανεῖται μεστὰ τὰ τῶν ἄλλων βιβλία. καὶ γὰρ
<span class="lb" data-page="2.449" data-line="11" id="l2.449.11"></span>καὶ τῶν κινούντων τὴν γένυν μυῶν ὁ Λύκος παρέλιπε μίαν
<span class="lb" data-page="2.449" data-line="12" id="l2.449.12"></span>συζυγίαν τὴν ἔνδον ἐν τῷ στόματι, καθάπερ καὶ τοὺς
<span class="lb" data-page="2.449" data-line="13" id="l2.449.13"></span>πλατεῖς μῦς τοὺς κατὰ τὸν τράχηλον ἅμα τοῖς εἰρημένοις
<span class="lb" data-page="2.449" data-line="14" id="l2.449.14"></span>ἠγνόησε. πολὺ δὲ πλείω τῶν ἑξῆς εἰρησομένων ἀγνοεῖ, τὰ
<span class="lb" data-page="2.449" data-line="15" id="l2.449.15"></span>μὲν οὖν αὐτὸς μόνος, τὰ δ’ ἅμα τοῖς ἄλλοις, ἅ παρακαλῶ
<span class="lb" data-page="2.449" data-line="16" id="l2.449.16"></span>κρίνειν τοὺς ἐντυγχάνοντας τοῖσδε τοῖς γράμμασιν, αὐτόπτας
<span class="lb" data-page="2.449" data-line="17" id="l2.449.17"></span>γιγνομένους τῶν ἀνατομῶν. ἐγὼ γὰρ διὰ τοῦτο τὴν πραγματείαν
<span class="lb" data-page="2.449" data-line="18" id="l2.449.18"></span>ἔγραψα ταύτην, ὥστ’ αὐτοὺς διδάσκειν δύνασθαι
<span class="pb" data-page="2.450" id="p2.450"></span>
<span class="lb" data-page="2.450" data-line="1" id="l2.450.1"></span>τοὺς φιλοπόνους, ἐὰν ἀπορῶσι τῶν δειξόντων· ὡς οἵ γε
<span class="lb" data-page="2.450" data-line="2" id="l2.450.2"></span>παρακαλέσαντες ἑταῖροί με γράφειν αὐτὴν ὑπομνήσεως ἕνεκα,
<span class="lb" data-page="2.450" data-line="3" id="l2.450.3"></span>καὶ χωρὶς ταύτης ἀναμιμνήσκειν ἑαυτοὺς δυνήσονται τῶν ὑπ’
<span class="lb" data-page="2.450" data-line="4" id="l2.450.4"></span>ἐμοῦ διδαχθέντων αὐτοῖς, εἴ γε μὴ πρὸς τὸ ῥᾳθυμεῖν ἐκτρέποιντο.
<span class="lb" data-page="2.450" data-line="5" id="l2.450.5"></span>παραλείψω τοίνυν ἐξελέγχειν τοὺς πρεσβυτέρους
<span class="lb" data-page="2.450" data-line="6" id="l2.450.6"></span>ὑπὲρ τοῦ θᾶττόν μοι περαίνεσθαι τὸν λόγον αὐτὰ τἀληθῆ
<span class="lb" data-page="2.450" data-line="7" id="l2.450.7"></span>μόνα διηγουμένῳ. δευτέρα συζυγία μυῶν ἐστι τὸ μὲν μῆκος
<span class="lb" data-page="2.450" data-line="8" id="l2.450.8"></span>ἴσων τοῖς προειρημένοις· ἀρχόμενοι γὰρ ἐκ τῆς αὐτῆς
<span class="lb" data-page="2.450" data-line="9" id="l2.450.9"></span>χώρας τοῦ κατ’ ἰνίον ὀστοῦ τῆς κεφαλῆς ἐμφύονται τῇ μετεώρῳ
<span class="lb" data-page="2.450" data-line="10" id="l2.450.10"></span>γωνίᾳ τῆς κατὰ τὴν ὠμοπλάτην βάσεως· εὖρος δ’
<span class="lb" data-page="2.450" data-line="11" id="l2.450.11"></span>οὐκ ἴσον αὐτοῖς, ἀλλὰ παμπόλλῳ δή τινι λειπόμενον. στενοὶ
<span class="lb" data-page="2.450" data-line="12" id="l2.450.12"></span>γὰρ οἱ μύες οἵδε καὶ ἄῤῥωστοι παντάπασιν ἐκείνοις παραβάλλειν,
<span class="lb" data-page="2.450" data-line="13" id="l2.450.13"></span>οὕς γε καὶ πρὸ τῆς ἀνατομῆς οὕτως μεγάλους ἐστὶν
<span class="lb" data-page="2.450" data-line="14" id="l2.450.14"></span>ἰδεῖν, ὡς ὅλον εἰς ὄγκον ἐξῃρκέναι τὸν τράχηλον, καὶ μάλιστα
<span class="lb" data-page="2.450" data-line="15" id="l2.450.15"></span>τοῖς γυμναστικοῖς. ἀλλὰ τῶν γε νῦν ἐν τῷ λόγῳ
<span class="lb" data-page="2.450" data-line="16" id="l2.450.16"></span>προκειμένων μυῶν τῶν λεπτῶν ἀρκτέον τῆς ἀνατομῆς, ὥσπερ
<span class="lb" data-page="2.450" data-line="17" id="l2.450.17"></span>καὶ τῶν πρώτων, ἀπὸ τῆς μέσης χώρας τοῦ κατ’ ἰνίον ὀστοῦ
<span class="lb" data-page="2.450" data-line="18" id="l2.450.18"></span>τῆς κεφαλῆς. ὑποκείμενοι γὰρ τοῖς προειρημένοις τὴν μὲν
<span class="lb" data-page="2.450" data-line="19" id="l2.450.19"></span>ἔκφυσιν ἔχουσι κατὰ ἐγκαρσίαν, ὥσπερ ἐκεῖνοι, παρατεταμένοι
<span class="pb" data-page="2.451" id="p2.451"></span>
<span class="lb" data-page="2.451" data-line="1" id="l2.451.1"></span>δὲ καὶ αὐτοὶ τῇ κατὰ ῥάχιν ἀκάνθῃ δι’ ὅλου τοῦ τραχήλου
<span class="lb" data-page="2.451" data-line="2" id="l2.451.2"></span>τῶν ὑποκειμένων ἀποδέρονται ῥᾳδίως, ὥσπερ οἱ πρόσθεν.
<span class="lb" data-page="2.451" data-line="3" id="l2.451.3"></span>ἀλλ’ ἐκεῖνοι μὲν δι’ ὅλου τοῦ τραχήλου ἔπασχον ἄχρι τῆς
<span class="lb" data-page="2.451" data-line="4" id="l2.451.4"></span>ὠμοπλάτης· οὗτοι δ’ ἐγγὺς αὐτῆς γενόμενοι συμφύονται
<span class="lb" data-page="2.451" data-line="5" id="l2.451.5"></span>τοῖς παρακειμένοις ἑκατέρωθεν μυσὶν, εἶθ’, ὅταν ἅψωνται
<span class="lb" data-page="2.451" data-line="6" id="l2.451.6"></span>τῆς ὠμοπλάτης, στρογγύλον τένοντα γεννῶσι, <span class="milestone ed2page" data-n="4.101" data-unit="ed2page" id="ed2page.4.101"></span>τοῖς ἔνδον
<span class="lb" data-page="2.451" data-line="7" id="l2.451.7"></span>μέρεσι τῆς βάσεως παραφερόμενον ἄχρι μέσης αὐτῆς.
<span class="lb" data-page="2.451" data-line="8" id="l2.451.8"></span>ἀνασπῶσι καὶ οὗτοι τὴν βάσιν τῆς ὠμοπλάτης ὡς πρὸς
<span class="lb" data-page="2.451" data-line="9" id="l2.451.9"></span>ἰνίον· οἱ δέ γε πρότεροι μύες οὐ μόνον τὴν βάσιν, ἀλλ’
<span class="lb" data-page="2.451" data-line="10" id="l2.451.10"></span>ὅλην ταύτην ἀνέλκουσιν. ἀρθέντων δὲ καὶ τούτων, εἰ μὲν
<span class="lb" data-page="2.451" data-line="11" id="l2.451.11"></span>ἀμελῶς σκοποῖο, καθάπερ ὁ Λύκος, ἐπιτεταμένους δόξεις
<span class="lb" data-page="2.451" data-line="12" id="l2.451.12"></span>ὄπισθεν ὅλῳ τῷ τραχήλῳ τοὺς ῥαχίτας ὀνομαζομένους ὁρᾷν
<span class="lb" data-page="2.451" data-line="13" id="l2.451.13"></span>μῦς· εἰ δ’ ἀκριβῶς προσέχοις τὸν νοῦν, ἄλλας εὑρήσεις
<span class="lb" data-page="2.451" data-line="14" id="l2.451.14"></span>πολλὰς ἐνθάδε μυῶν συζυγίας, οὐκ ἐπὶ πιθήκοις μόνοις,
<span class="lb" data-page="2.451" data-line="15" id="l2.451.15"></span>ἀλλὰ καὶ τοῖς ἄλλοις ἅπασι ζώοις, διαφερούσας τῶν ῥαχιτῶν
<span class="lb" data-page="2.451" data-line="16" id="l2.451.16"></span>μυῶν ἐναργεστάτην διαφοράν. ἐκεῖνοι μὲν γὰρ, ἐξ ἑκάστου
<span class="lb" data-page="2.451" data-line="17" id="l2.451.17"></span>τῶν ὑπερκειμένων σπονδύλων διὰ συνδέσμων εὐρώστων
<span class="lb" data-page="2.451" data-line="18" id="l2.451.18"></span>ἐκφυόμενοι, τοῖς ἐφεξῆς ἐμπεφύκασιν, οὐκ ἐπὶ μακρὸν ἐκτείνοντες
<span class="pb" data-page="2.452" id="p2.452"></span>
<span class="lb" data-page="2.452" data-line="1" id="l2.452.1"></span>τὰς ἶνας· αἱ δὲ εἰρημέναι συζυγίαι σαρκώδεσι λαβαῖς
<span class="lb" data-page="2.452" data-line="2" id="l2.452.2"></span>εἰς τοὐπίσω τὴν κεφαλὴν ἀνακλῶσιν, ἐπιβεβλημέναι
<span class="lb" data-page="2.452" data-line="3" id="l2.452.3"></span>καθ’ ὅλου τοῦ τραχήλου, μῆκος οὐ μικρὸν ἐπὶ τῶν πλείστων
<span class="lb" data-page="2.452" data-line="4" id="l2.452.4"></span>ζώων ἔχοντες. ἀλλὰ καὶ τὰ νεῦρα κάτωθεν ἄνω φέρεται
<span class="lb" data-page="2.452" data-line="5" id="l2.452.5"></span>κατὰ ταύτας, ὡς εἰς τὴν κεφαλὴν τελευτῶντα, οὐ τὴν
<span class="lb" data-page="2.452" data-line="6" id="l2.452.6"></span>ἀρχὴν ἐκεῖθεν ἴσχοντα. ἡ μὲν οὖν πρώτη συζυγία πλατέων
<span class="lb" data-page="2.452" data-line="7" id="l2.452.7"></span>ἐστὶ μυῶν, κατὰ γραμμὴν ἐγκαρσίαν ὁμοίως τοῖς πρώτοις
<span class="lb" data-page="2.452" data-line="8" id="l2.452.8"></span>ῥηθεῖσι τὴν ἔκφυσιν ἔχουσα τοῦ κατ’ ἰνίον ὀστοῦ τῆς κεφαλῆς.
<span class="lb" data-page="2.452" data-line="9" id="l2.452.9"></span>εὔδηλον δ’, <span class="milestone ed1page" data-n="1.155" data-unit="ed1page" id="ed1page.1.155"></span>ὡς καὶ κατὰ φύσιν ἢ ἔκφυσιν ἐν
<span class="lb" data-page="2.452" data-line="10" id="l2.452.10"></span>ταῖς τοιαύταις διηγήσεσιν οὐ διοίσει λέγειν. εἰσὶ δὲ τρίγωνοι
<span class="lb" data-page="2.452" data-line="11" id="l2.452.11"></span>τὸ σχῆμα, μίαν μὲν τῶν πλευρῶν τὴν εἰρημένην ἔχοντες
<span class="lb" data-page="2.452" data-line="12" id="l2.452.12"></span>γραμμὴν, ἑτέραν δὲ τὴν ὅλην ἄκανθαν τῶν ἐν τῷ τραχήλῳ
<span class="lb" data-page="2.452" data-line="13" id="l2.452.13"></span>σπονδύλων, καὶ τρίτην ἄλλην τὰς εἰρημένας ἐπιζευγνύουσαν,
<span class="lb" data-page="2.452" data-line="14" id="l2.452.14"></span>ὥστ’ εἶναι λοξὰς τὰς ἶνας αὐτῶν ἀπὸ τοῦ κατ’ ἰνίον ὀστοῦ
<span class="lb" data-page="2.452" data-line="15" id="l2.452.15"></span>πρὸς τὴν ἄκανθαν ἐγκεκλιμένας. ἔμπαλιν δὲ ταύταις αἱ
<span class="lb" data-page="2.452" data-line="16" id="l2.452.16"></span>τῶν ὑποβεβλημένων αὐταῖς μυῶν ἐπὶ τὰ πρόσω φέρονται
<span class="lb" data-page="2.452" data-line="17" id="l2.452.17"></span>λοξαὶ πρὸς τὰς ἐγκαρσίας ἀποφύσεις τῶν σπονδύλων. ὅσον
<span class="lb" data-page="2.452" data-line="18" id="l2.452.18"></span>μὲν οὖν ἐπὶ τῷ πάσας ῥέπειν ἐνταῦθα, μῦν συνιστᾶσιν
<span class="pb" data-page="2.453" id="p2.453"></span>
<span class="lb" data-page="2.453" data-line="1" id="l2.453.1"></span>ἑκατέρωθεν ἕνα, τὸν μὲν ἕτερον ἐκ τῶν δεξιῶν μερῶν τῆς
<span class="lb" data-page="2.453" data-line="2" id="l2.453.2"></span>ἀκάνθης, τὸν δ’ ἕτερον ἐκ τῶν ἀριστερῶν· ὅσον δ’ ἐπὶ
<span class="lb" data-page="2.453" data-line="3" id="l2.453.3"></span>τῷ περιγραφάς τινας ἔχειν, ὡς τὰ πολλὰ μὲν τρεῖς, ἔστι
<span class="lb" data-page="2.453" data-line="4" id="l2.453.4"></span>δ’ ὅτε δύο, ταύτῃ πάλιν οὐχ εἷς ἑκατέρωθεν μῦς, ἀλλ’ ἤτοι
<span class="lb" data-page="2.453" data-line="5" id="l2.453.5"></span>τρεῖς, ἢ δύο φανοῦνταί σοι. ἀλλ’ ὁπότε γε τρεῖς ἐναργῶς
<span class="lb" data-page="2.453" data-line="6" id="l2.453.6"></span>φαίνονται συζυγίαι μυῶν, μίαν μὲν ἐξ αὐτῶν θεάσῃ
<span class="lb" data-page="2.453" data-line="7" id="l2.453.7"></span>παρατεταμένην τῇ τῶν σπονδύλων ἀκάνθῃ, δευτέραν δὲ ταῖς
<span class="lb" data-page="2.453" data-line="8" id="l2.453.8"></span>ἐγκαρσίαις αὐτῶν ἀποφύσεσι, μέσην δὲ ἀμφοῖν τὴν τρίτην.
<span class="lb" data-page="2.453" data-line="9" id="l2.453.9"></span>περὶ δὲ τῆς ἐνεργείας τῶν εἰρημένων μυῶν ἔστι μὲν δήπου
<span class="lb" data-page="2.453" data-line="10" id="l2.453.10"></span>κατὰ τῆς τῶν ἰνῶν φύσεως μόνης τεκμήρασθαι, δυνατὸν δ’,
<span class="lb" data-page="2.453" data-line="11" id="l2.453.11"></span>ὡς προείρηται, γυμνώσαντα τῶν περικειμένων ἁπάντων τὸ
<span class="lb" data-page="2.453" data-line="12" id="l2.453.12"></span>τῆς κεφαλῆς ὀστοῦν, εἰς τοὐπίσω διὰ τῶν μυῶν ἐπισπάσασθαι.
<span class="lb" data-page="2.453" data-line="13" id="l2.453.13"></span>φαίνεται γὰρ ἀνατεινομένη τε καὶ πρὸς τοὐπίσω πολλάκις
<span class="lb" data-page="2.453" data-line="14" id="l2.453.14"></span>ἀνακλωμένη πρὸς ἁπάντων αὐτῶν· ἀλλ’ ὑπὸ μὲν τῶν
<span class="lb" data-page="2.453" data-line="15" id="l2.453.15"></span>νῦν εἰρημένων ἑκάστου μετὰ τῆς ἐπὶ τὸ λοξὸν ἐγκλίσεως,
<span class="lb" data-page="2.453" data-line="16" id="l2.453.16"></span>ὑπὸ δὲ τῶν ἐπικειμένων αὐτοῖς ἑκατέρων τὴν ἀπὸ τῆς
<span class="lb" data-page="2.453" data-line="17" id="l2.453.17"></span>λοξῆς ταύτης ἐγκλίσεως ἐπὶ τὴν ἰσόῤῥοπον ὀρθότητα πρὸς
<span class="lb" data-page="2.453" data-line="18" id="l2.453.18"></span>τὸ κατὰ φύσιν ἐπάνοδον λαμβάνουσα. τῆς δ’ ὅλης συζυγίας
<span class="pb" data-page="2.454" id="p2.454"></span>
<span class="lb" data-page="2.454" data-line="1" id="l2.454.1"></span>ἅμα ταθείσης, ἤτοι τῶν ἐπικειμένων, ἢ τῶν ὑποκειμένων,
<span class="lb" data-page="2.454" data-line="2" id="l2.454.2"></span>ἰσόῤῥοπον ὄψει τὴν κεφαλὴν, ἐπὶ μὲν ταῖς μετρίαις τάσεσιν
<span class="lb" data-page="2.454" data-line="3" id="l2.454.3"></span>εἰς ὀρθὴν κατάστασιν ἀγομένην, ἐπὶ δὲ ταῖς σφοδροτέραις
<span class="lb" data-page="2.454" data-line="4" id="l2.454.4"></span>εἰς τοὐπίσω τινὰ λαμβάνουσαν ἀνάκλασιν ἐπὶ
<span class="lb" data-page="2.454" data-line="5" id="l2.454.5"></span>τὴν ῥάχιν τοῦ ζώου. πρόδηλον δ’, ὅτι, περιῃρημένων ἁπασῶν
<span class="lb" data-page="2.454" data-line="6" id="l2.454.6"></span>τῶν σαρκῶν ἅμα τῷ δέρματι τῆς κεφαλῆς καὶ τοῦ
<span class="lb" data-page="2.454" data-line="7" id="l2.454.7"></span>προσώπου παντὸς, ἐπιχειρεῖν δεῖ τῇ τοιαύτῃ θέᾳ τῶν κινήσεων.
<span class="lb" data-page="2.454" data-line="8" id="l2.454.8"></span>ἄρξῃ μὲν οὖν τῆς εἰρημένης ἀνατομῆς τῶν τριῶν συζυγιῶν
<span class="lb" data-page="2.454" data-line="9" id="l2.454.9"></span>τῶνδε τῶν μυῶν ἀπὸ τοῦ κατ’ ἰνίον ὀστοῦ τῆς κεφαλῆς,
<span class="lb" data-page="2.454" data-line="10" id="l2.454.10"></span>εἰς ὃ καταπεφύκασιν, εὐανατμητότεροι γὰρ ἐντεῦθέν
<span class="lb" data-page="2.454" data-line="11" id="l2.454.11"></span>εἰσι. προήξεις δ’ ἄχρι τοῦ κάτω πέρατος, ὅπερ εἰ κεφαλήν
<span class="lb" data-page="2.454" data-line="12" id="l2.454.12"></span>τις ἢ ἀρχὴν ὀνομάζοι τῶν μυῶν, οὐκ ἂν ἁμάρτοι.
</p>
          </article>

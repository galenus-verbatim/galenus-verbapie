<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:4.7">
<span class="pb page1" data-page="2.454" id="p2.454"></span>
<span class="milestone ed1page page1" data-n="1.155" data-unit="ed1page" id="ed1page.1.155"></span>
<span class="milestone ed2page page1" data-n="4.101" data-unit="ed2page" id="ed2page.4.101"></span>
            <p>
<span class="lb" data-page="2.454" data-line="13" id="l2.454.13"></span><span class="milestone ed2page" data-n="4.102" data-unit="ed2page" id="ed2page.4.102"></span>Ἀφαιρεθέντων δὲ αὐτῶν, περὶ τὸ τῆς
<span class="lb" data-page="2.454" data-line="14" id="l2.454.14"></span>κεφαλῆς ἄρθρον ὁρῶνται τρεῖς ἄλλαι συζυγίαι μυῶν μικρῶν.
<span class="lb" data-page="2.454" data-line="15" id="l2.454.15"></span>εἰσὶ δ’ οὐ τρεῖς κατά γε τἀληθὲς, ἀλλὰ τέσσαρες αἱ ὄπισθεν
<span class="lb" data-page="2.454" data-line="16" id="l2.454.16"></span>ἄνευ τῶν κατὰ τὰ πλάγια τοῦ σπονδύλου τοῦ πρώτου μικρῶν
<span class="lb" data-page="2.454" data-line="17" id="l2.454.17"></span>ἐγκεκρυμμένων τῇ διαρθρώσει· διὸ καὶ λανθάνουσι.
<span class="lb" data-page="2.454" data-line="18" id="l2.454.18"></span>περὶ μὲν οὖν ἐκείνων ἐροῦμεν, ὅταν τοὺς ὑποβεβλημένους
<span class="pb" data-page="2.455" id="p2.455"></span>
<span class="lb" data-page="2.455" data-line="1" id="l2.455.1"></span>τῷ στομάχῳ μῦς ἀνατέμνωμεν. ἡ τετάρτη δὲ τῶν ὄπισθεν
<span class="lb" data-page="2.455" data-line="2" id="l2.455.2"></span>μυῶν τῶν μικρῶν συζυγία διὰ τάσδε τὰς αἰτίας παρώφθη
<span class="lb" data-page="2.455" data-line="3" id="l2.455.3"></span>τοῖς ἀνατομικοῖς. ὁ πρῶτος σπόνδυλος οὔτε τὴν ὄπισθεν
<span class="lb" data-page="2.455" data-line="4" id="l2.455.4"></span>ἀπόφυσιν ἔχει τὴν γεννῶσαν τὴν ἄκανθαν, ἁπάντων τε τῶν
<span class="lb" data-page="2.455" data-line="5" id="l2.455.5"></span>σπονδύλων ἐστὶ λεπτότατος, ᾧ περ οὖν καὶ περιβέβληκε τὸν
<span class="lb" data-page="2.455" data-line="6" id="l2.455.6"></span>δεύτερον, ὡς ὁμιλεῖν ἐν χρῷ. διά τε οὖν ταῦτα, καὶ ὅτι κατὰ
<span class="lb" data-page="2.455" data-line="7" id="l2.455.7"></span>τοῦ συνάπτοντος τὸν πρῶτον σπόνδυλον τῇ κεφαλῇ μυὸς
<span class="lb" data-page="2.455" data-line="8" id="l2.455.8"></span>ἐλαχίστου τὸ μέγεθος ὄντος ἔξωθεν ἐπιβέβληται μῦς ἕτερος
<span class="lb" data-page="2.455" data-line="9" id="l2.455.9"></span>συνάπτων τὸν δεύτερον σπόνδυλον τῇ κεφαλῇ, κατακρύπτεσθαι
<span class="lb" data-page="2.455" data-line="10" id="l2.455.10"></span>συμβαίνει τὸν μικρὸν μῦν. ὁ γὰρ ἐπικείμενος
<span class="lb" data-page="2.455" data-line="11" id="l2.455.11"></span>αὐτῷ ὄπισθεν μῦς ἄρχεται μὲν ἐκ τῆς ἀκάνθης τοῦ κάτω
<span class="lb" data-page="2.455" data-line="12" id="l2.455.12"></span>σπονδύλου, τελευτᾷ δὲ εἰς τὸ κατ’ ἰνίον ὀστοῦν τῆς κεφαλῆς
<span class="lb" data-page="2.455" data-line="13" id="l2.455.13"></span>παρ’ αὐτὴν μάλιστα τὴν μεσότητα. καὶ διὰ
<span class="lb" data-page="2.455" data-line="14" id="l2.455.14"></span>τοῦτό γε καὶ ψαύουσιν ἀλλήλων οἱ δύο μύες οἱ τῆς
<span class="lb" data-page="2.455" data-line="15" id="l2.455.15"></span>πρώτης τῶν εἰρημένων τεττάρων συζυγιῶν ὄρθιοι κατὰ
<span class="lb" data-page="2.455" data-line="16" id="l2.455.16"></span>τῆς διαρθρώσεως ὅλης ἐπιβεβλημένοι. καὶ πρὶν ἀρθῆναι
<span class="lb" data-page="2.455" data-line="17" id="l2.455.17"></span>τούτους, ἀδύνατόν ἐστιν ὀφθῆναι τοὺς μικροὺς μῦς, ὁμοίως
<span class="lb" data-page="2.455" data-line="18" id="l2.455.18"></span>μὲν ὀρθίους ὄντας, ὁμοίως δὲ ἐκπεφυκότας τῆς κεφαλῆς,
<span class="pb" data-page="2.456" id="p2.456"></span>
<span class="lb" data-page="2.456" data-line="1" id="l2.456.1"></span>ὁμοίως δ’ ἀλλήλων ψαύοντας, ὥσπερ ἔψαυον οἱ κατ’ αὐτῶν
<span class="lb" data-page="2.456" data-line="2" id="l2.456.2"></span>ἐπικείμενοι. καὶ μὲν δὴ καὶ καταφύονται τοῖς ὀπίσω μέρεσι
<span class="lb" data-page="2.456" data-line="3" id="l2.456.3"></span>τοῦ πρώτου σπονδύλου, καθάπερ οἱ πρὸ αὐτῶν τοῦ δευτέρου.
<span class="lb" data-page="2.456" data-line="4" id="l2.456.4"></span>καὶ τὴν αἰτίαν τοῦ μὴ ἔχειν ὄπισθεν ἀπόφυσιν τὸν
<span class="lb" data-page="2.456" data-line="5" id="l2.456.5"></span>πρῶτον σπόνδυλον οὐκ ἄλλην τινὰ νομιστέον,ἢ ὅτι συναφθῆναι
<span class="lb" data-page="2.456" data-line="6" id="l2.456.6"></span>τὴν κεφαλὴν ἔδει τῷ δευτέρῳ σπονδύλῳ χάριν τῆς
<span class="lb" data-page="2.456" data-line="7" id="l2.456.7"></span>ἀνανεύσεως. οὐ τοίνυν ἐχρῆν ὑποβεβλῆσθαι τοιαύτην ἄκανθαν
<span class="lb" data-page="2.456" data-line="8" id="l2.456.8"></span>ἐν τοῖς ἐνταῦθα μυσὶν, οἵα τοῖς ἄλλοις ἐστὶ σπονδύλοις·
<span class="lb" data-page="2.456" data-line="9" id="l2.456.9"></span>ἐτιτρώσκοντο γὰρ ἂν ὑπ’ αὐτῆς, οἷον ὑπὸ σκόλοπος,
<span class="lb" data-page="2.456" data-line="10" id="l2.456.10"></span>ἢ πάντως γ’ ἐθλῶντο. χρὴ τοίνυν ἀνατέμνοντα τὰς εἰρημένας
<span class="lb" data-page="2.456" data-line="11" id="l2.456.11"></span>δύο συζυγίας τῶν μυῶν ἐγχειρεῖν αὐτοῖς διττῶς·
<span class="lb" data-page="2.456" data-line="12" id="l2.456.12"></span>ἐνίοτε μὲν ἀποτέμνοντα τοῦ δευτέρου σπονδύλου τοὺς μῦς,
<span class="lb" data-page="2.456" data-line="13" id="l2.456.13"></span>εἶτ’ ἀνατείνοντα καὶ συνεπόμενον τῇ σμίλῃ προέρχεσθαι
<span class="lb" data-page="2.456" data-line="14" id="l2.456.14"></span>μέχρι τῆς κεφαλῆς, ὅπερ καὶ ῥᾷόν ἐστιν, ἐνίοτε δ’ ἀπὸ
<span class="lb" data-page="2.456" data-line="15" id="l2.456.15"></span>τῆς κεφαλῆς ἀρξάμενον ἐπὶ τὸν σπόνδυλον ἰέναι. καὶ ἤν γε
<span class="lb" data-page="2.456" data-line="16" id="l2.456.16"></span>μηδεμιᾶς ψαύσῃς ἰνὸς τῶν ὑποβεβλημένων μυῶν τῶν μικρῶν,
<span class="lb" data-page="2.456" data-line="17" id="l2.456.17"></span>ἰδίαν ἔχοντές σοι φανοῦνται περιγραφήν· εἰ δ’ ἅψαιο κατά
<span class="lb" data-page="2.456" data-line="18" id="l2.456.18"></span>τι καὶ τέμοις αὐτὰς, συμπεφυκέναι σοι δόξουσι τοῖς ἐπιβεβλημένοις.
<span class="pb" data-page="2.457" id="p2.457"></span>
<span class="lb" data-page="2.457" data-line="1" id="l2.457.1"></span>ἡ μέντοι κατάφυσις ἡ εἰς τὸν πρῶτον σπόνδυλον
<span class="lb" data-page="2.457" data-line="2" id="l2.457.2"></span>ἐναργῶς ὀφθήσεται κατὰ πάσας τὰς ἐγχειρήσεις αὐτῶν.
<span class="lb" data-page="2.457" data-line="3" id="l2.457.3"></span>αὗται μὲν οὖν αἱ δύο συζυγίαι τῶν μυῶν ἀνανεύουσιν εἰς
<span class="lb" data-page="2.457" data-line="4" id="l2.457.4"></span>τοὐπίσω μόνην τὴν κεφαλήν· ἑτέρα δὲ τρίτη συνάπτει τοῖς
<span class="lb" data-page="2.457" data-line="5" id="l2.457.5"></span>πλαγίοις μέρεσι τοῦ πρώτου σπονδύλου. καὶ παράκεινταί γε
<span class="lb" data-page="2.457" data-line="6" id="l2.457.6"></span>τοῖς προειρημένοις οἱ μύες οὗτοι λοξοὶ, συνεχῆ μὲν αὐτοῖς
<span class="lb" data-page="2.457" data-line="7" id="l2.457.7"></span>ἔχοντες τὴν ἐκ τῆς κεφαλῆς ἔκφυσιν, ἀποχωροῦντες δ’ εἰς
<span class="lb" data-page="2.457" data-line="8" id="l2.457.8"></span>τὰ πλάγια. καὶ τοίνυν κατὰ τοῦτ’ αὐτὸ μᾶλλον ἡ μικροτέρα
<span class="lb" data-page="2.457" data-line="9" id="l2.457.9"></span>συζυγία μεθ’ ὅλου τοῦ πρώτου σπονδύλου παραλέλειπται
<span class="lb" data-page="2.457" data-line="10" id="l2.457.10"></span>τοῖς ἀνατομικοῖς, διότι φαντασίαν ἑνὸς σπονδύλου
<span class="lb" data-page="2.457" data-line="11" id="l2.457.11"></span>προβάλλουσιν οἱ πρῶτοι δύο, <span class="milestone ed2page" data-n="4.103" data-unit="ed2page" id="ed2page.4.103"></span>κατ’ εὐθύ πως κειμένης
<span class="lb" data-page="2.457" data-line="12" id="l2.457.12"></span>τῆς ἀκάνθης τοῦ δευτέρου ταῖς πλαγίαις ἀποφύσεσι τοῦ
<span class="lb" data-page="2.457" data-line="13" id="l2.457.13"></span>πρώτου. ὥσπερ γὰρ τὰ μέσα μέρη τοῦ πρώτου κατακέκρυπται
<span class="lb" data-page="2.457" data-line="14" id="l2.457.14"></span>διὰ τὸ μήτ’ ἄκανθαν ἔχειν αὐτὸν, εἶναί τε ταύτῃ
<span class="lb" data-page="2.457" data-line="15" id="l2.457.15"></span>λεπτὸν, ἐπιβεβλῆσθαί τε κατ’ αὐτοῦ τέτταρας μῦς, οὕτω
<span class="lb" data-page="2.457" data-line="16" id="l2.457.16"></span>τὰ πλάγια πάντα τοῦ δευτέρου σπονδύλου τελέως ἠφάνισται,
<span class="lb" data-page="2.457" data-line="17" id="l2.457.17"></span>περιβεβληκότος αὐτῷ κατὰ ταῦτα τοῦ πρώτου μεγάλαις
<span class="lb" data-page="2.457" data-line="18" id="l2.457.18"></span>ἀποφύσεσιν. ἡ τοίνυν τρίτη συζυγία τῶν μυῶν λοξῆς κινήσεως
<span class="pb" data-page="2.458" id="p2.458"></span>
<span class="lb" data-page="2.458" data-line="1" id="l2.458.1"></span>ἡγεῖται τῆς κεφαλῆς κατὰ τὴν τῶν ἰνῶν εὐθύτητα,
<span class="lb" data-page="2.458" data-line="2" id="l2.458.2"></span>πάντων τῶν μυῶν φύσιν ἐχόντων εἰς ἑαυτούς τε συνάγεσθαι
<span class="lb" data-page="2.458" data-line="3" id="l2.458.3"></span>καὶ συνεπισπᾶσθαι τὰ συνημμένα μόρια τοῖς πέρασιν
<span class="lb" data-page="2.458" data-line="4" id="l2.458.4"></span>αὐτῶν. εἴρηται δὲ ἐπὶ πλέον ὑπὲρ τῶν τοιούτων ἁπάντων
<span class="lb" data-page="2.458" data-line="5" id="l2.458.5"></span>ἐν τοῖς περὶ μυῶν κινήσεως, οἷς ὡμιληκέναι συμβουλεύω μὴ
<span class="lb" data-page="2.458" data-line="6" id="l2.458.6"></span>κατὰ τὸ πάρεργον, ὅστις ἐντεῦθεν ὀνήσεσθαί τι μέλλει.
<span class="lb" data-page="2.458" data-line="7" id="l2.458.7"></span>λοιπὴ δ’ ἄλλη τετάρτη συζυγία μυῶν ἐστι λοξὴ ἀντιστρόφως
<span class="lb" data-page="2.458" data-line="8" id="l2.458.8"></span>τῇ τρίτῃ. συνάπτουσιν οὗτοι τὸν πρῶτον σπόνδυλον
<span class="lb" data-page="2.458" data-line="9" id="l2.458.9"></span>τῷ δευτέρῳ, τὰ πέρατα δ’ αὐτῶν εἴς τε τὰς πλαγίας ἀποφύσεις
<span class="lb" data-page="2.458" data-line="10" id="l2.458.10"></span>ἐξήκει τοῦ πρώτου καὶ τὴν ἄκανθαν τοῦ δευτέρου.
<span class="lb" data-page="2.458" data-line="11" id="l2.458.11"></span>δόξουσι δέ σοι ποιεῖν αἱ τρεῖς αὗται συζυγίαι τρίγωνον ἰσόπλευρον,
<span class="lb" data-page="2.458" data-line="12" id="l2.458.12"></span>ἥ τε πρώτη πασῶν εἰρημένη καὶ ἡ τρίτη καὶ ἡ
<span class="lb" data-page="2.458" data-line="13" id="l2.458.13"></span>τετάρτη. περὶ γάρ τοι τῆς δευτέρας, ὅτι μηδ’ ὅλως φαίνεται,
<span class="lb" data-page="2.458" data-line="14" id="l2.458.14"></span>πρὶν ἀφαιρεθῆναι τὴν πρώτην, εἴρηται πρόσθεν. ἀλλ’
<span class="lb" data-page="2.458" data-line="15" id="l2.458.15"></span>αἵ γε λοιπαὶ τρεῖς συζυγίαι φαίνονται σαφῶς ἀλλήλων
<span class="lb" data-page="2.458" data-line="16" id="l2.458.16"></span>ψαύουσαι καθ’ ἣν εἶπον ἰδέαν. ἐθαύμαζον οὖν, ὅπως ὁ
<span class="lb" data-page="2.458" data-line="17" id="l2.458.17"></span>Λύκος <span class="milestone ed1page" data-n="1.156" data-unit="ed1page" id="ed1page.1.156"></span>οὗτος, οὗ νῦν εἰς τὸ μέσον ἥκει τὰ βιβλία
<span class="pb" data-page="2.459" id="p2.459"></span>
<span class="lb" data-page="2.459" data-line="1" id="l2.459.1"></span>μετὰ τὸν θάνατον, ἐν τῇ τῶν μυῶν ἀνατομῇ μίαν οἶδε
<span class="lb" data-page="2.459" data-line="2" id="l2.459.2"></span>μόνην ἐξ αὐτῶν συζυγίαν, τῷ πρώτῳ σπονδύλῳ συνάπτουσαν
<span class="lb" data-page="2.459" data-line="3" id="l2.459.3"></span>τὴν κεφαλήν. ὅτι μὲν γὰρ ἅπαντες παρεῖδον τὸν πρῶτον
<span class="lb" data-page="2.459" data-line="4" id="l2.459.4"></span>σπόνδυλον, αὐτὰ τὰ νῦν εἰρημένα σαφῶς ἐνεδείξατο,
<span class="lb" data-page="2.459" data-line="5" id="l2.459.5"></span>καὶ σὺν αὐτοῖς, ὅταν ἀνατέμνωμεν τὰ νεῦρα, δειχθήσεται.
<span class="lb" data-page="2.459" data-line="6" id="l2.459.6"></span>θαυμαστὸν δ’, ὅπως, ἰδόντες ἀκριβῶς τὴν πρώτην τῶν μυῶν
<span class="lb" data-page="2.459" data-line="7" id="l2.459.7"></span>συζυγίαν, οὐ καὶ τρίτην τε καὶ τετάρτην ἐθεάσαντο· φαίνονται
<span class="lb" data-page="2.459" data-line="8" id="l2.459.8"></span>γὰρ ἐναργῶς ὁμοίως πᾶσαι τῷ τὰς τρεῖς συζυγίας
<span class="lb" data-page="2.459" data-line="9" id="l2.459.9"></span>ἀνατέμνοντι τῶν κοινῶν τραχήλῳ τε καὶ κεφαλῇ μυῶν.
<span class="lb" data-page="2.459" data-line="10" id="l2.459.10"></span>ἀλλά μοι δοκοῦσιν, ὥσπερ οὖν καὶ γράφουσι τῶν ῥαχιτῶν
<span class="lb" data-page="2.459" data-line="11" id="l2.459.11"></span>μυῶν μόρια νομίσαντες εἶναι τοὺς κατὰ τοῦ τραχήλου παντὸς
<span class="lb" data-page="2.459" data-line="12" id="l2.459.12"></span>ἐπιβεβλημένους, οὐδ’ ὅλως ἅψασθαι τῆς ἀνατομῆς
<span class="lb" data-page="2.459" data-line="13" id="l2.459.13"></span>αὐτῶν· ἡγησάμενοι δὲ καὶ τοῦ τῆς κεφαλῆς ἄρθρου
<span class="lb" data-page="2.459" data-line="14" id="l2.459.14"></span>πάντως εἶναί τινας ἰδίους μῦς, ἀποπιστεῦσαι τῷ λογισμῷ
<span class="lb" data-page="2.459" data-line="15" id="l2.459.15"></span>χωρὶς τῆς ἀνατομῆς, εἶτ’ ἐν τοῖς ὑπομνήμασι γράφειν
<span class="lb" data-page="2.459" data-line="16" id="l2.459.16"></span>ὡς ἑωρακότες· οὐ γὰρ οἷόν τε τοὺς κοινοὺς τοῦ δευτέρου
<span class="lb" data-page="2.459" data-line="17" id="l2.459.17"></span>σπονδύλου καὶ τῆς κεφαλῆς μῦς θεασάμενον ἀγνοῆσαι
<span class="lb" data-page="2.459" data-line="18" id="l2.459.18"></span>ἄλλους. οὐ μόνον δὲ τῆς τούτου θέας ὀλιγώρως ἐσχήκασιν,
<span class="pb" data-page="2.460" id="p2.460"></span>
<span class="lb" data-page="2.460" data-line="1" id="l2.460.1"></span>ἀλλὰ καὶ τῶν τῆς κεφαλῆς κινήσεων, ἃς ποιεῖται
<span class="lb" data-page="2.460" data-line="2" id="l2.460.2"></span>πρὸς τοὺς πρώτους δύο σπονδύλους.
</p>
          </article>

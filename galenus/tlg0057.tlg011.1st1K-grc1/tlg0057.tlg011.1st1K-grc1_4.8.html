<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:4.8">
<span class="pb page1" data-page="2.460" id="p2.460"></span>
<span class="milestone ed1page page1" data-n="1.156" data-unit="ed1page" id="ed1page.1.156"></span>
<span class="milestone ed2page page1" data-n="4.103" data-unit="ed2page" id="ed2page.4.103"></span>
            <p>
<span class="lb" data-page="2.460" data-line="3" id="l2.460.3"></span>Ὁποῖοι μὲν οὖν τινές εἰσιν οἵδε, καὶ καθ’
<span class="lb" data-page="2.460" data-line="4" id="l2.460.4"></span>ὅντινα τρόπον ἀλλήλοις τε καὶ τῇ κεφαλῇ διήρθρωνται,
<span class="lb" data-page="2.460" data-line="5" id="l2.460.5"></span>λέλεκταί μοι πρόσθεν ἐν τῷ περὶ τῶν ὀστῶν ὑπομνήματι·
<span class="lb" data-page="2.460" data-line="6" id="l2.460.6"></span>καὶ ὅστις ἐπὶ τήνδε τὴν πραγματείαν ἥκει, πρὶν ἐν ἐκείνῳ
<span class="lb" data-page="2.460" data-line="7" id="l2.460.7"></span>γυμνάσασθαι, σαθροῖς οὗτος ἱστᾷ θεμελίοις βάρη μεγάλα.
<span class="lb" data-page="2.460" data-line="8" id="l2.460.8"></span>νυνὶ δὲ, ὡς ἐπισταμένοις ἐκεῖνα, περὶ τῶν κατὰ τὸν πρῶτόν
<span class="lb" data-page="2.460" data-line="9" id="l2.460.9"></span>τε καὶ δεύτερον σπόνδυλον ἐρῶ κινήσεων. ἡ πρώτη καὶ
<span class="lb" data-page="2.460" data-line="10" id="l2.460.10"></span>δευτέρα συζυγία τῶν εἰρημένων τεττάρων μυῶν ἀνατείνει
<span class="lb" data-page="2.460" data-line="11" id="l2.460.11"></span>μόνην τὴν κεφαλὴν εἰς τοὐπίσω χωρὶς τοῦ τραχήλου. συμβαίνει
<span class="lb" data-page="2.460" data-line="12" id="l2.460.12"></span>τοιγαροῦν, οὕτως ἐνεργούντων, σφίγγεσθαι μὲν ἐν ταῖς
<span class="lb" data-page="2.460" data-line="13" id="l2.460.13"></span>κοιλότησι τοῦ πρώτου σπονδύλου τὰ κορωνὰ τῆς κεφαλῆς,
<span class="lb" data-page="2.460" data-line="14" id="l2.460.14"></span>ἐρείδεσθαι δὲ <span class="milestone ed2page" data-n="4.104" data-unit="ed2page" id="ed2page.4.104"></span>αὐτοῖς τὸ κατ’ ἰνίον ὀστοῦν ἐπὶ τοῦ
<span class="lb" data-page="2.460" data-line="15" id="l2.460.15"></span>πρώτου σπονδύλου, ψαύειν δ’ οὐχ ἥκιστα καὶ τοῦ δευτέρου,
<span class="lb" data-page="2.460" data-line="16" id="l2.460.16"></span>καὶ τῆς ἐσχάτης ἀνανεύσεως αὐτῆς τοῦτον αὐτὸν ὑπάρχειν
<span class="lb" data-page="2.460" data-line="17" id="l2.460.17"></span>τὸν ὅρον· ἐπινευόντων δ’ αὖθις, ἀποχωρεῖν μὲν εἰς τὰ
<span class="pb" data-page="2.461" id="p2.461"></span>
<span class="lb" data-page="2.461" data-line="1" id="l2.461.1"></span>πρόσω τὴν κεφαλὴν, ἐρείδεσθαι δὲ κατὰ τῆς προσθίας
<span class="lb" data-page="2.461" data-line="2" id="l2.461.2"></span>ἀποφύσεως τοῦ πρώτου σπονδύλου, χαλαρὰ δὲ ἐννήχειν τὰ
<span class="lb" data-page="2.461" data-line="3" id="l2.461.3"></span>κορωνὰ ταῖς κοιλότησιν, ἀφιστάμενα τῶν ὀπισθίων αὐτοῦ
<span class="lb" data-page="2.461" data-line="4" id="l2.461.4"></span>μερῶν, κᾂν ὑπερήκῃ τὸν πρῶτον σπόνδυλον ἡ κεφαλὴ πρόσω,
<span class="lb" data-page="2.461" data-line="5" id="l2.461.5"></span>μηδεμιᾶς ὑπὸ τῆς φύσεως βοηθείας εἰς τοῦτο παρασκευασθείσης.
<span class="lb" data-page="2.461" data-line="6" id="l2.461.6"></span>οὐ γὰρ μόνον οἱ κατασπῶντες αὐτὴν μύες ἐν τῷ
<span class="lb" data-page="2.461" data-line="7" id="l2.461.7"></span>κάμπτειν ἱκανοὶ τοιοῦτον ἐπιφέρειν κίνδυνον, ἀλλὰ καὶ τὸ
<span class="lb" data-page="2.461" data-line="8" id="l2.461.8"></span>βάρος αὐτὸ μετὰ τὴν πρώτην ἐπίνευσιν ἑτοίμως εἰς τὸ
<span class="lb" data-page="2.461" data-line="9" id="l2.461.9"></span>κάτω ῥέπον. ἔστι μὲν οὖν τις, ὡς μὴ ῥᾳδίως ὑπερβαίνειν
<span class="lb" data-page="2.461" data-line="10" id="l2.461.10"></span>εἰς τὸ πρόσω, βοήθεια τῇ κεφαλῇ κατὰ τῆς προσθίας ἀποφύσεως
<span class="lb" data-page="2.461" data-line="11" id="l2.461.11"></span>τοῦ πρώτου σπονδύλου· στηρίζει γὰρ αὐτὴν ἐνταῦθα
<span class="lb" data-page="2.461" data-line="12" id="l2.461.12"></span>καὶ βαστάζει, καθ’ ὅτι περ ἂν ὑπερβαίνῃ πρῶτον.
<span class="lb" data-page="2.461" data-line="13" id="l2.461.13"></span>ἀλλ’ αὐτὴν μὲν μικρὰν, μεγίστην δὲ ἐκ τῆς πρὸς τὸν δεύτερον
<span class="lb" data-page="2.461" data-line="14" id="l2.461.14"></span>συμφύσεως ἀσφάλειαν ἡ φύσις αὐτῇ κατεσκεύασεν.
<span class="lb" data-page="2.461" data-line="15" id="l2.461.15"></span>ἀποφύσασα γὰρ αὐτοῦ τι κωνοειδὲς μόριον ὄρθιον, τοῖς
<span class="lb" data-page="2.461" data-line="16" id="l2.461.16"></span>πρόσω τὰ κάτω μέρεσιν ἐστήριξε, κατὰ τοῦ πρώτου σπονδύλου
<span class="lb" data-page="2.461" data-line="17" id="l2.461.17"></span>βραχεῖάν τινα παραγλύψασα κοιλότητα, καθ’ ὃ μάλιστά
<span class="lb" data-page="2.461" data-line="18" id="l2.461.18"></span>ἐστιν ἡ κατὰ τὸ πρόσω μέρος ἀπόφυσις τοῦ πρώτου
<span class="lb" data-page="2.461" data-line="19" id="l2.461.19"></span>σπονδύλου. τῷ γὰρ ὄπισθεν αὐτῆς ἐπιβέβηκε μέρει τὸ
<span class="pb" data-page="2.462" id="p2.462"></span>
<span class="lb" data-page="2.462" data-line="1" id="l2.462.1"></span>πέρας τῆς ἀνάντους ἀποφύσεως τοῦ δευτέρου σπονδύλου,
<span class="lb" data-page="2.462" data-line="2" id="l2.462.2"></span>καὶ σύνδεσμος ἰσχυρὸς ἀπὸ τῆς κορυφῆς αὐτοῦ πεφυκὼς ἐμφύεται
<span class="lb" data-page="2.462" data-line="3" id="l2.462.3"></span>τῇ κεφαλῇ, καί τις ἕτερος ἐγκάρσιος ἐξ αὐτοῦ τοῦ
<span class="lb" data-page="2.462" data-line="4" id="l2.462.4"></span>πρώτου σπονδύλου γεννώμενος ἀκριβῶς σφίγγει τὸ κωνοειδὲς
<span class="lb" data-page="2.462" data-line="5" id="l2.462.5"></span>πέρας τοῦ δευτέρου σπονδύλου. ταῦτ’ οὖν εἰ βουληθείης
<span class="lb" data-page="2.462" data-line="6" id="l2.462.6"></span>θεάσασθαι, ῥᾷστον ἔσται σοι τῶν προειρημένων μυῶν
<span class="lb" data-page="2.462" data-line="7" id="l2.462.7"></span>τῶν μικρῶν ἀφῃρημένων. ἐκκόψας τε γὰρ τοῦ πρώτου σπονδύλου
<span class="lb" data-page="2.462" data-line="8" id="l2.462.8"></span>τὸ ὄπισθεν ἅπαν, ἐναργῶς θεάσῃ τοὺς εἰρημένους
<span class="lb" data-page="2.462" data-line="9" id="l2.462.9"></span>δύο συνδέσμους, ὑπηρετοῦντας εἰς ὅπερ εἴρηκα τῇ κεφαλῇ.
<span class="lb" data-page="2.462" data-line="10" id="l2.462.10"></span>κατέχει μὲν γὰρ αὐτὴν ὁ ἕτερος τῶν συνδέσμων, ὁ τῆς κορυφῆς
<span class="lb" data-page="2.462" data-line="11" id="l2.462.11"></span>ἐκπεφυκὼς τοῦ κατὰ τὸν δεύτερον σπόνδυλον ὀδόντος,
<span class="lb" data-page="2.462" data-line="12" id="l2.462.12"></span>ἢ πυρῆνος, ἢ ὅπως ἄν τις ὀνομάζειν ἐθέλῃ. αὐτὸν δὲ
<span class="lb" data-page="2.462" data-line="13" id="l2.462.13"></span>τοῦτον τὸν ὀδόντα κατέχει καὶ στηρίζει φυλάττων αὐτὸν
<span class="lb" data-page="2.462" data-line="14" id="l2.462.14"></span>ἀπαρέγκλιτον ὁ λοιπὸς σύνδεσμος. αἱ δ’ εἰς τὸ πλάγιον
<span class="lb" data-page="2.462" data-line="15" id="l2.462.15"></span>ἐπιστροφαὶ τῆς κεφαλῆς γίγνονται μὲν ὑπὸ τῶν λοξῶν
<span class="lb" data-page="2.462" data-line="16" id="l2.462.16"></span>μυῶν, ἐγκλίνουσι δὲ αὐτὴν ἐπὶ θάτερον τῶν κορωνῶν, ἐφ’
<span class="lb" data-page="2.462" data-line="17" id="l2.462.17"></span>ὅπερ ἂν ὁ τείνων ἡγῆται μῦς. κατὰ τοῦτο μὲν οὖν ἐνστηρίζεται
<span class="lb" data-page="2.462" data-line="18" id="l2.462.18"></span>τῇ κοιλότητι, βιαίως ἐρείδουσα τὸ κορωνὸν εἰς
<span class="pb" data-page="2.463" id="p2.463"></span>
<span class="lb" data-page="2.463" data-line="1" id="l2.463.1"></span>ταύτην, ἐννήχει δὲ θατέρῳ κορωνῷ μετεώρῳ κατὰ τῆς ἀντικειμένης
<span class="lb" data-page="2.463" data-line="2" id="l2.463.2"></span>κοιλότητος ὀχουμένη· συνεπιστρέφει δ’ ἐν ταύτῃ
<span class="lb" data-page="2.463" data-line="3" id="l2.463.3"></span>τῇ κινήσει πρὸς τὴν ἑαυτῆς ἔγκλισιν ἡ κεφαλὴ διὰ τοῦ
<span class="lb" data-page="2.463" data-line="4" id="l2.463.4"></span>συνδέσμου τὸν δεύτερον σπόνδυλον. ὥστε εὐλόγως καὶ τοῦτον
<span class="lb" data-page="2.463" data-line="5" id="l2.463.5"></span>ἡ φύσις ἄλλῃ συζυγίᾳ μυῶν λοξῶν συνῆψε τῷ πρώτῳ,
<span class="lb" data-page="2.463" data-line="6" id="l2.463.6"></span>τὰς ἐπιστροφὰς αὐτοῦ κατευθύνειν τε καὶ πρὸς τὴν ἐξ ἀρχῆς
<span class="lb" data-page="2.463" data-line="7" id="l2.463.7"></span>κατάστασιν ἐπανάγειν πεφυκυίᾳ.
</p>
          </article>

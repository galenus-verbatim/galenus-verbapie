<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:5.1">
<span class="pb page1" data-page="2.475" id="p2.475"></span>
<span class="milestone ed1page page1" data-n="1.158" data-unit="ed1page" id="ed1page.1.158"></span>
<span class="milestone ed2page page1" data-n="4.108" data-unit="ed2page" id="ed2page.4.108"></span>
            <h2>ΓΑΛΗΝΟΥ ΠΕΡΙ ΑΝΑΤΟΜΙΚΩΝ
<br></br>ΕΓΧΕΙΡΗΣΕΩΝ
<br></br>ΒΙΒΛΙΟΝ Ε.
</h2>
            <p>
<span class="lb" data-page="2.475" data-line="1" id="l2.475.1"></span>Ἐφεξῆς δ’ ἂν εἴη τοῖς εἰρημένοις τὰς
<span class="lb" data-page="2.475" data-line="2" id="l2.475.2"></span>ὠμοπλάτας χωρίσαι τοῦ θώρακος ὑπὲρ τοῦ φανῆναι τοὺς
<span class="lb" data-page="2.475" data-line="3" id="l2.475.3"></span>τὴν ἀναπνοὴν ἐργαζομένους ἅπαντας μῦς. ἐξετασθήσεται
<span class="lb" data-page="2.475" data-line="4" id="l2.475.4"></span>δ’ ἐπὶ τῆς ἑτέρας αὐτῶν ὁ λόγος, ἐχουσῶν ἅπαντα ἀλλήλαις
<span class="lb" data-page="2.475" data-line="5" id="l2.475.5"></span>τὰ αὐτά. τὸ τοίνυν δέρμα τὸ περὶ τοῖς στήθεσιν
<span class="lb" data-page="2.475" data-line="6" id="l2.475.6"></span>ἀποδείραντα τῶν ὑποκειμένων ἐπισκέπτεσθαι χρὴ πρῶτον
<span class="lb" data-page="2.475" data-line="7" id="l2.475.7"></span>αὐτόθι μῦν ἐπιπολῆς τῶν ἄλλων, ἀρχόμενον μὲν ἀπὸ τῆς
<span class="pb" data-page="2.476" id="p2.476"></span>
<span class="lb" data-page="2.476" data-line="1" id="l2.476.1"></span>παρὰ τῶν τιτθῶν χώρας, λοξὸν δ’ ἀνατεινόμενον ἐπὶ τὴν
<span class="lb" data-page="2.476" data-line="2" id="l2.476.2"></span>κατ’ ὦμον διάρθρωσιν. οὗτος ὁ μῦς κατὰ δάρσιν ἀπολύεται
<span class="lb" data-page="2.476" data-line="3" id="l2.476.3"></span>τῶν ὑποκειμένων· ὀνομάζουσι δ’ οὕτως, ὅταν οἶον ἀράχνια
<span class="lb" data-page="2.476" data-line="4" id="l2.476.4"></span>ἄττα λεπτὰ πάνυ πολλὰ συνάπτῃ πρὸς ἄλληλα τὰ δερόμενα
<span class="lb" data-page="2.476" data-line="5" id="l2.476.5"></span>σώματα. διὸ, κᾂν ἐπὶ ζῶντος τοῦ ζώου διαλύῃς
<span class="lb" data-page="2.476" data-line="6" id="l2.476.6"></span>αὐτὰ, τὴν ἐπιφάνειαν ἑκατέρων ἀποσώζει τὴν ἰδίαν ὁμαλήν
<span class="lb" data-page="2.476" data-line="7" id="l2.476.7"></span>τε καὶ λείαν, οὐδαμόθεν διασπωμένην ἢ ἑλκομένην· ὡς ἔν
<span class="lb" data-page="2.476" data-line="8" id="l2.476.8"></span>γε τοῖς συμπεφυκόσι καὶ μάλιστα μυσὶν ἡ διαίρεσις ἑκατέρῳ
<span class="lb" data-page="2.476" data-line="9" id="l2.476.9"></span>τῶν χωριζομένων ἕλκος ἐργάζεται. καὶ μέντοι καὶ δεῖται
<span class="lb" data-page="2.476" data-line="10" id="l2.476.10"></span>πρὸς τὸ χωρισθῆναι σμίλης μὲν πάντως ταῦτα· τὰ δ’
<span class="lb" data-page="2.476" data-line="11" id="l2.476.11"></span>ὑπὸ τῶν ἀραχνοειδῶν διαφύσεων συνεχόμενα καὶ τοῖς
<span class="lb" data-page="2.476" data-line="12" id="l2.476.12"></span>δακτύλοις αὐτάρκως ἀποχωρίζεται. σοὶ μέντοι βέλτιον ἀνατέμνοντι
<span class="lb" data-page="2.476" data-line="13" id="l2.476.13"></span>χρῆσθαι σμίλῃ καὶ πρὸς ταῦτα χάριν τοῦ θεάσασθαι
<span class="lb" data-page="2.476" data-line="14" id="l2.476.14"></span>τὸ πραττόμενον· ἐν γὰρ τῷ τοῖς δακτύλοις δέρεσθαι
<span class="lb" data-page="2.476" data-line="15" id="l2.476.15"></span>κατακρύπτεται τῶν χωριζομένων σωμάτων ἡ ἀκριβὴς ὄψις.
<span class="lb" data-page="2.476" data-line="16" id="l2.476.16"></span>ἄμεινον οὖν, ἀνατείνοντα τῶν ὑποκειμένων τὸ χωριζόμενον,
<span class="lb" data-page="2.476" data-line="17" id="l2.476.17"></span>ἀποδέρειν αὐτὸ διὰ τῆς σμίλης. ἐπιτηδειότεραι δὲ πρὸς
<span class="pb" data-page="2.477" id="p2.477"></span>
<span class="lb" data-page="2.477" data-line="1" id="l2.477.1"></span>τοῦτο αὐτῶν αἱ μύρσιναι. καὶ τοίνυν οὕτω χρὴ καὶ αὐτὸν
<span class="lb" data-page="2.477" data-line="2" id="l2.477.2"></span>τοῦτον τὸν μῦν, τὸν ἀπὸ τῶν νόθων πλευρῶν ἀναφερόμενον,
<span class="lb" data-page="2.477" data-line="3" id="l2.477.3"></span><span class="milestone ed2page" data-n="4.110" data-unit="ed2page" id="ed2page.4.110"></span>ἀποχωρίζειν τῶν ὑποκειμένων σωμάτων, ἀγκίστρῳ μὲν
<span class="lb" data-page="2.477" data-line="4" id="l2.477.4"></span>πρῶτον ἀνατείνοντα τὸ πέρας αὐτοῦ τῶν ἰνῶν, ἀποδέροντα
<span class="lb" data-page="2.477" data-line="5" id="l2.477.5"></span>δὲ ἀτρέμα τὴν πρώτην. ἀκριβέστερον γὰρ ἔσφιγκταί τε καὶ
<span class="lb" data-page="2.477" data-line="6" id="l2.477.6"></span>πεπίληται καὶ συνῆπται τοῖς ὑποκειμένοις σώμασιν ἡ ἀρχὴ
<span class="lb" data-page="2.477" data-line="7" id="l2.477.7"></span>τοῦ μυὸς, ἤπερ τὰ ἄλλα σύμπαντα ταῦτα. ἀπολυθείσης δὲ
<span class="lb" data-page="2.477" data-line="8" id="l2.477.8"></span>ταύτης, θαῤῥῶν ἤδη τὸν μὲν μῦν αὐτὸν ἀνατείνειν, ἀπὸ
<span class="lb" data-page="2.477" data-line="9" id="l2.477.9"></span>δὲ τῶν ὑποκειμένων σωμάτων χωρίζειν τε τῇ σμίλῃ, καὶ
<span class="lb" data-page="2.477" data-line="10" id="l2.477.10"></span>τοῦτο πράττειν, ἄχρις ἂν ἐπὶ τὴν κατὰ τὸν ὦμον ἀφίξῃ
<span class="lb" data-page="2.477" data-line="11" id="l2.477.11"></span>διάρθρωσιν. ἔνθα καταθεώμενος εἴτ’ οὖν αἰωρούμενον εἴτ’
<span class="lb" data-page="2.477" data-line="12" id="l2.477.12"></span>ἐπικείμενον τοῖς ταύτης σώμασι τὸν ἀνατετμημένον μῦν, ἐφ’
<span class="lb" data-page="2.477" data-line="13" id="l2.477.13"></span>ἕτερον ἀφικνοῦ μῦν πολλῷ τούτου μείζονα, πρὸς μὲν τὴν
<span class="lb" data-page="2.477" data-line="14" id="l2.477.14"></span>αὐτὴν ἀναφερόμενον διάρθρωσιν, ἐκφυόμενον δ’ ἐξ ὅλου τοῦ
<span class="lb" data-page="2.477" data-line="15" id="l2.477.15"></span>στέρνου καὶ τὸν τιτθὸν ἐπικείμενον ἔχοντα. διφυὴς δέ
<span class="lb" data-page="2.477" data-line="16" id="l2.477.16"></span>πως ὁ μῦς οὗτός ἐστιν, ἐπαλλαττομένων αὐτοῦ τῶν ἰνῶν
<span class="lb" data-page="2.477" data-line="17" id="l2.477.17"></span>πρὸς ἀλλήλας ὁμοίως τῷ χ γράμματι. τὰς μὲν γὰρ ἀπὸ
<span class="lb" data-page="2.477" data-line="18" id="l2.477.18"></span>τῶν ταπεινοτέρων τοῦ στέρνου μερῶν πρὸς τὸ τῆς διαρθρώσεως
<span class="lb" data-page="2.477" data-line="19" id="l2.477.19"></span>ὑψηλότερον ἀναφερομένας ἔχει, τὰς δ’ ἀπὸ τῶν ὑψηλοτέρων
<span class="pb" data-page="2.478" id="p2.478"></span>
<span class="lb" data-page="2.478" data-line="1" id="l2.478.1"></span>πρὸς τὸ ταπεινότερον ἐγκλινομένας. ἔνθα δὲ μάλιστα
<span class="lb" data-page="2.478" data-line="2" id="l2.478.2"></span>παραπλησίως ταῖς γραμμαῖς τοῦ χ γράμματος αἱ ἶνες τοῦ
<span class="lb" data-page="2.478" data-line="3" id="l2.478.3"></span>μυὸς ἀλλήλας τέμνουσι, τὸ κατὰ τὴν μασχάλην ἐστὶ σαρκῶδες.
<span class="lb" data-page="2.478" data-line="4" id="l2.478.4"></span>ἡ γάρ τοι κοιλότης ἡ κατὰ τοῦτο τὸ χωρίον ὑπὸ
<span class="lb" data-page="2.478" data-line="5" id="l2.478.5"></span>δυοῖν γεννᾶται μυῶν, ἑνὸς μὲν τοῦ νῦν ἡμῖν ἐν τῷ λόγῳ
<span class="lb" data-page="2.478" data-line="6" id="l2.478.6"></span>προκειμένου, δευτέρου δὲ τοῦ παρατεταμένου ταῖς πλευραῖς,
<span class="lb" data-page="2.478" data-line="7" id="l2.478.7"></span>ὑπὲρ οὗ μετ’ ὀλίγον εἰρήσεται. τὸν τοίνυν μῦν τὸν ἐκ τοῦ
<span class="lb" data-page="2.478" data-line="8" id="l2.478.8"></span>στέρνου παντὸς ἐκφυόμενον ἔνεστι φάναι δύο συμφυεῖς
<span class="lb" data-page="2.478" data-line="9" id="l2.478.9"></span>ὑπάρχειν, οὐχ ἕνα, διά τε τὴν εἰρημένην ἐπάλλαξιν τῶν
<span class="lb" data-page="2.478" data-line="10" id="l2.478.10"></span>ἰνῶν καὶ τὴν τῆς ἐνεργείας διαφοράν. αἱ γὰρ ἀπὸ τῶν
<span class="lb" data-page="2.478" data-line="11" id="l2.478.11"></span>ὑψηλοτέρων τοῦ στέρνου μερῶν ἶνες ἀρχόμεναι προσάγουσι
<span class="lb" data-page="2.478" data-line="12" id="l2.478.12"></span>τῷ θώρακι τὸν βραχίονα μὴ κατασπῶσαι κάτω, τῶν ἑτέρων
<span class="lb" data-page="2.478" data-line="13" id="l2.478.13"></span>ἰνῶν λοξοτέραν αὐτοῦ τὴν κίνησιν ἐργαζομένων ἐπὶ τὰ κάτω
<span class="lb" data-page="2.478" data-line="14" id="l2.478.14"></span>μέρη. νόησον γάρ μοι τέτταρας κινήσεις ἐφεξῆς ἀλλήλων,
<span class="lb" data-page="2.478" data-line="15" id="l2.478.15"></span>ἃς ἐθεάσασθε πολλάκις ἐμοῦ δεικνύντος. ἔστω δ’ ἐν αὐταῖς
<span class="lb" data-page="2.478" data-line="16" id="l2.478.16"></span>πρώτη μὲν ἡ τοῦ βραχίονος ἐπὶ τὸν θώρακα φορὰ,
<span class="lb" data-page="2.478" data-line="17" id="l2.478.17"></span>συναγομένου κατὰ τοῦτο τὸ σχῆμα τοῦ προκειμένου μυὸς ἐν
<span class="lb" data-page="2.478" data-line="18" id="l2.478.18"></span>τῷ λόγῳ καὶ, ὡς ἂν εἴποι τις, ἀφαιρουμένου. δευτέρα δὲ
<span class="pb" data-page="2.479" id="p2.479"></span>
<span class="lb" data-page="2.479" data-line="1" id="l2.479.1"></span>ταύτην ἐκδεχομένη κίνησίς σοι νοείσθω, προσάγουσα μὲν ἐπὶ
<span class="lb" data-page="2.479" data-line="2" id="l2.479.2"></span>τὸν θώρακα τὸ τοῦ βραχίονος ὀστοῦν ἅμα ταῖς περικειμέναις
<span class="lb" data-page="2.479" data-line="3" id="l2.479.3"></span>αὐτῷ σαρξὶ, παρεγκλίνουσα δ’ ἀτρέμα ἐπὶ τὸ κάτω.
<span class="lb" data-page="2.479" data-line="4" id="l2.479.4"></span>τούτων τῶν κινήσεων ἡ μὲν προτέρα διὰ τῶν ὑψηλοτέρων
<span class="lb" data-page="2.479" data-line="5" id="l2.479.5"></span>τοῦ μυὸς ἰνῶν, ἡ δευτέρα δ’ ὑπὸ τῶν ταπεινῶν. διαδέχεται
<span class="lb" data-page="2.479" data-line="6" id="l2.479.6"></span>δ’ αὐτὰς ἑτέρα τρίτη κατὰ τὴν τοῦ πρώτου μυὸς
<span class="lb" data-page="2.479" data-line="7" id="l2.479.7"></span>ἐνέργειαν, ἣν ἀπὸ τῶν παρὰ τὸν τιτθὸν ἔφην ἄρχεσθαι
<span class="lb" data-page="2.479" data-line="8" id="l2.479.8"></span>χωρίων. ἄλλη δ’ ἐστὶ τετάρτη κίνησις τοῦ βραχίονος, ταῖς
<span class="lb" data-page="2.479" data-line="9" id="l2.479.9"></span>πλευραῖς τοῦ θώρακος παρατεινομένου μακροῦ. διττὴ δ’
<span class="lb" data-page="2.479" data-line="10" id="l2.479.10"></span>ὑπάρχει καὶ ἥδε· μία μὲν ἐκδεχομένη τὴν τοῦ πρώτου μυὸς,
<span class="lb" data-page="2.479" data-line="11" id="l2.479.11"></span>ἐπαμφοτερίζουσά πως ἔτι, καὶ οἷον μικτή τις ἔκ τε τῆς ἐπὶ
<span class="lb" data-page="2.479" data-line="12" id="l2.479.12"></span>τὰ στήθη προσαγωγῆς καὶ τῆς ἐπὶ τὰς πλευρὰς θέσεως·
<span class="lb" data-page="2.479" data-line="13" id="l2.479.13"></span>ἑτέρα δ’ ἀκριβῶς παρατείνουσα ταῖς πλευραῖς τὸν βραχίονα
<span class="lb" data-page="2.479" data-line="14" id="l2.479.14"></span>κατ’ ὀρθὴν ἀπαρέγκλιτον εὐθεῖαν γραμμὴν, ἄνωθεν κάτω
<span class="lb" data-page="2.479" data-line="15" id="l2.479.15"></span>τεταμένην. ἑκατέρας <span class="milestone ed1page" data-n="1.159" data-unit="ed1page" id="ed1page.1.159"></span>δὲ τῶν εἰρημένων ἴδιος ἐξηγεῖται
<span class="lb" data-page="2.479" data-line="16" id="l2.479.16"></span>μῦς, τῆς μὲν ἑτέρας αὐτῶν, ἣν ἐπαμφοτερίζειν ἔφην, ὁ ἐπιπολῆς
<span class="lb" data-page="2.479" data-line="17" id="l2.479.17"></span>ὑπὸ τῷ δέρματι, ὁ μικρὸς, ὃν ἡμεῖς εὕρομεν· εἰρήσεται
<span class="lb" data-page="2.479" data-line="18" id="l2.479.18"></span>δὲ ὑπὲρ αὐτοῦ μετὰ βραχύ· τῆς δ’ ἑτέρας ὁ μέγιστος ﻿
<span class="pb" data-page="2.480" id="p2.480"></span>
<span class="lb" data-page="2.480" data-line="1" id="l2.480.1"></span>τῶν ταύτῃ μυῶν, ὃν ἀρτίως ἔφην ἅμα τῷ κατὰ τὸ
<span class="lb" data-page="2.480" data-line="2" id="l2.480.2"></span>στέρνον ἐργάζεσθαι τὸ κοῖλον τῆς μασχάλης. εὐτραφέστατοι
<span class="lb" data-page="2.480" data-line="3" id="l2.480.3"></span>δὲ μάλιστά εἰσιν ἐπὶ τῶν γυμναστικῶν οἱ δύο μύες οὗτοι
<span class="lb" data-page="2.480" data-line="4" id="l2.480.4"></span>καὶ σαφεῖς ἐναργῶς. ἀλλὰ περὶ μὲν τοῦ κάτωθεν ἀναφερομένου
<span class="lb" data-page="2.480" data-line="5" id="l2.480.5"></span>κατὰ τὸν ἑξῆς λόγον ἐρῶ. νῦν δὲ ἐπάνειμι πρὸς
<span class="lb" data-page="2.480" data-line="6" id="l2.480.6"></span>τοὺς ἀπὸ τῶν τιτθῶν ἐπὶ τὴν τοῦ βραχίονος ἰόντας κεφαλὴν,
<span class="lb" data-page="2.480" data-line="7" id="l2.480.7"></span>ὧν τὸν μὲν πρῶτον ἔφην ἅμα τῷ κατὰ τὸ στέρνον
<span class="lb" data-page="2.480" data-line="8" id="l2.480.8"></span>ἐργάζεσθαι τὸ κοῖλον τῆς. μασχάλης ἀπὸ τῶν κατὰ τὰς
<span class="lb" data-page="2.480" data-line="9" id="l2.480.9"></span>νόθας πλευρὰς ἄρχεσθαι <span class="milestone ed2page" data-n="4.111" data-unit="ed2page" id="ed2page.4.111"></span>πλησίον τῶν ὑποχονδρίων,
<span class="lb" data-page="2.480" data-line="10" id="l2.480.10"></span>οὐ πόῤῥω που τοῦ τιτθοῦ, ταπεινῆς μὲν ἀγωγῆς αἴτιον
<span class="lb" data-page="2.480" data-line="11" id="l2.480.11"></span>ὑπάρχοντα τῷ βραχίονι· τούτῳ δ’ ἐφεξῆς ἕτερον μῦν, ἀξιόλογον
<span class="lb" data-page="2.480" data-line="12" id="l2.480.12"></span>τὸ μέγεθος, ἐπαλλαττόμενον ταῖς ἰσὶ, διφυῆ πως
<span class="lb" data-page="2.480" data-line="13" id="l2.480.13"></span>ὑπάρχοντα, καὶ διὰ τοῦτο ἄν τινι μηδένα μῦν εἰκότως
<span class="lb" data-page="2.480" data-line="14" id="l2.480.14"></span>εἶναι νομισθησόμενον, ἀλλὰ δύο συμφυεῖς. ὀνομαζέσθω δ’ οὖν
<span class="lb" data-page="2.480" data-line="15" id="l2.480.15"></span>ἡμῖν ὁ μῦς οὗτος ἐν τοῖς αὖθις λόγοις τῶν ἀπὸ τοῦ στήθους
<span class="lb" data-page="2.480" data-line="16" id="l2.480.16"></span>μέγιστος. ὑπόλοιπος δὲ τρίτος ἄλλος μῦς ἐστιν, ὅταν ὁ προειρημένος
<span class="lb" data-page="2.480" data-line="17" id="l2.480.17"></span>ἀνατμηθῇ, τότε φανερὸς γινόμενος. ἐκφύεται δὲ καὶ
<span class="lb" data-page="2.480" data-line="18" id="l2.480.18"></span>οὗτος ἐκ τοῦ στέρνου, καθὸ συναρθροῦνται πρὸς αὐτὸ ἡ δευτέρα
<span class="lb" data-page="2.480" data-line="19" id="l2.480.19"></span>καὶ τρίτη καὶ τετάρτη καὶ πέμπτη καὶ ἕκτη πλευρὰ,
<span class="pb" data-page="2.481" id="p2.481"></span>
<span class="lb" data-page="2.481" data-line="1" id="l2.481.1"></span>προσαγωγῆς ὑψηλοτάτης αἴτιος τῷ βραχίονι. μετὰ τοῦτον
<span class="lb" data-page="2.481" data-line="2" id="l2.481.2"></span>γοῦν ἐστιν ὁ παρὰ τὴν ὑψηλὴν πλευρὰν τῆς ὠμοπλάτης
<span class="lb" data-page="2.481" data-line="3" id="l2.481.3"></span>ἀνατείνων ἐναργῶς ἤδη τὸν βραχίονα. προελομένῳ δή σοι
<span class="lb" data-page="2.481" data-line="4" id="l2.481.4"></span>χωρίσαι τοῦ θώρακος τὴν ὠμοπλάτην, ὅπερ ἐξ ἀρχῆς προὔκειτο,
<span class="lb" data-page="2.481" data-line="5" id="l2.481.5"></span>πρῶτος μὲν ἀνατμητέος ὁ ἀπὸ τῶν νόθων πλευρῶν
<span class="lb" data-page="2.481" data-line="6" id="l2.481.6"></span>ἀναφερόμενος ἄχρι τῆς διαρθρώσεως· ἐφεξῆς δὲ ὁ μέγας,
<span class="lb" data-page="2.481" data-line="7" id="l2.481.7"></span>ὁ τοῦ στέρνου παντὸς ἐκφυόμενος, οὗ μέρος ἔφαμεν εἶναι
<span class="lb" data-page="2.481" data-line="8" id="l2.481.8"></span>τὸ κατὰ τὴν μασχάλην σαρκῶδες· εἶτα τρίτος, ὑπὲρ οὗ νῦν
<span class="lb" data-page="2.481" data-line="9" id="l2.481.9"></span>διῆλθον, ὑπὸ τῷ δευτέρῳ κρυπτόμενος. αὐτὸς μὲν γὰρ ὁ
<span class="lb" data-page="2.481" data-line="10" id="l2.481.10"></span>δεύτερος ἐξ ἅπαντος τοῦ στέρνου πέφυκεν· ὁ τρίτος δὲ
<span class="lb" data-page="2.481" data-line="11" id="l2.481.11"></span>οὐκ ἐκ τῆς κατὰ τὴν πρώτην πλευρὰν συναρθρώσεως, οὔτ’
<span class="lb" data-page="2.481" data-line="12" id="l2.481.12"></span>ἐκ τῆς κατὰ τὴν ἑβδόμην, ἀλλ’, ὡς εἴρηται πρόσθεν, ἐκ
<span class="lb" data-page="2.481" data-line="13" id="l2.481.13"></span>τῆς μεταξὺ χώρας τοῦ στέρνου, καθ’ ἣν ἡ δευτέρα καὶ
<span class="lb" data-page="2.481" data-line="14" id="l2.481.14"></span>τρίτη καὶ τετάρτη καὶ πέμπτη καὶ ἕκτῃ συναρθροῦται
<span class="lb" data-page="2.481" data-line="15" id="l2.481.15"></span>πλευρά. διὰ τοῦτ’ οὖν ὁ μὲν δεύτερος, ὅσπερ καὶ μέγιστός
<span class="lb" data-page="2.481" data-line="16" id="l2.481.16"></span>ἐστιν, ὅλῳ παρατείνεται τῷ μήκει τῆς κλειδὸς, τρίγωνός
<span class="lb" data-page="2.481" data-line="17" id="l2.481.17"></span>πως ὑπάρχων. αὕτη γὰρ ὑψηλοτάτη τῶν ὁριζουσῶν
<span class="lb" data-page="2.481" data-line="18" id="l2.481.18"></span>αὐτόν ἐστι γραμμῶν, ἐγκαρσίαν ἔχουσα θέσιν· ἡ δὲ κατὰ
<span class="pb" data-page="2.482" id="p2.482"></span>
<span class="lb" data-page="2.482" data-line="1" id="l2.482.1"></span>τὸ στέρνον ἔκφυσις ὀρθία γραμμὴ τοῦ τριγώνου σχήματός
<span class="lb" data-page="2.482" data-line="2" id="l2.482.2"></span>ἐστι· λοιπὴ δ’ ἡ τρίτη ταύτας ἐπιζεύγνυσιν. ὁ δ’ ὑπ’
<span class="lb" data-page="2.482" data-line="3" id="l2.482.3"></span>αὐτῶν μῦς ὁ ὑψηλὸς τρίγωνος μέν ἐστι καὶ αὐτὸς, ἀλλ’
<span class="lb" data-page="2.482" data-line="4" id="l2.482.4"></span>οὔτε ὀρθογωνίῳ τριγώνῳ προσέοικεν, ὥσπερ ὁ δεύτερος,
<span class="lb" data-page="2.482" data-line="5" id="l2.482.5"></span>ἀλλ’ ἀμβλυγωνίῳ μᾶλλον, ἰσχυρότερός τ’ ἐστὶ πολλῷ τοῦ
<span class="lb" data-page="2.482" data-line="6" id="l2.482.6"></span>δευτέρου. τελευτῶσι δ’ ἅπαντες οἱ εἰρημένοι τρεῖς μύες
<span class="lb" data-page="2.482" data-line="7" id="l2.482.7"></span>εἰς τένοντας πλατεῖς ἐμφυομένους τῷ βραχίονι. ἀλλ’ ὁ μὲν
<span class="lb" data-page="2.482" data-line="8" id="l2.482.8"></span>τοῦ μεγάλου μυὸς ταπεινοτέραν ἔχει τὴν ἔμφυσιν, ὀρθίαν
<span class="lb" data-page="2.482" data-line="9" id="l2.482.9"></span>κατὰ τὸ μῆκος τοῦ βραχίονος ὑποκάτω τῆς κεφαλῆς αὐτοῦ,
<span class="lb" data-page="2.482" data-line="10" id="l2.482.10"></span>διττὴν ὑπάρχουσαν ὡσαύτως ὅλῳ τῷ μυΐ. τὸ μὲν γὰρ
<span class="lb" data-page="2.482" data-line="11" id="l2.482.11"></span>ἀπὸ τῆς ταπεινοτέρας αὐτοῦ μοίρας τὴν εἰς τὸν βραχίονα
<span class="lb" data-page="2.482" data-line="12" id="l2.482.12"></span>κατάφυσιν ἐκ τῶν ἔνδον ποιεῖται, θατέρου τοῦ τῶν ὑψηλοτέρων
<span class="lb" data-page="2.482" data-line="13" id="l2.482.13"></span>μερῶν ἀφωρμημένου ἐκ τῶν ἔξω. νευρωδεστέρου μέν
<span class="lb" data-page="2.482" data-line="14" id="l2.482.14"></span>πως πρώτου λεχθέντος μυὸς τένων ὑμενώδης τε καὶ λεπτὸς
<span class="lb" data-page="2.482" data-line="15" id="l2.482.15"></span>γιγνόμενος ἐπ’ αὐτὴν ἀναβαίνει τὴν διάρθρωσιν, ἵνα πέρ
<span class="lb" data-page="2.482" data-line="16" id="l2.482.16"></span>εἰσιν αἱ τῆς κοιλότητος ὀφρύες, ἃς κατείληφεν ἡ μέση κεφαλὴ
<span class="lb" data-page="2.482" data-line="17" id="l2.482.17"></span>τοῦ κατὰ τὸν βραχίονα μυὸς τοῦ προσθίου. τοῦ
<span class="lb" data-page="2.482" data-line="18" id="l2.482.18"></span>τρίτου δ’ ὁ τένων ἐπ’ αὐτὸ τὸ ὑψηλότατον ἀνέρχεται τῆς
<span class="pb" data-page="2.483" id="p2.483"></span>
<span class="lb" data-page="2.483" data-line="1" id="l2.483.1"></span>κεφαλῆς τοῦ βραχίονος, ἐμφυόμενος μάλιστα κατὰ τοῦτο τῷ
<span class="lb" data-page="2.483" data-line="2" id="l2.483.2"></span>περιέχοντι τὴν διάρθρωσιν ὑμενώδει συνδέσμῳ. τοὺς μὲν
<span class="lb" data-page="2.483" data-line="3" id="l2.483.3"></span>δὴ τρεῖς τούσδε μῦς ἀνατεμόντι σοι μέχρι τῆς διαρθρώσεως
<span class="lb" data-page="2.483" data-line="4" id="l2.483.4"></span>ἀποκεχώρισται τῶν κατὰ τὰ στήθη μερῶν ἡ ὠμοπλάτη.
<span class="lb" data-page="2.483" data-line="5" id="l2.483.5"></span>συνέχουσι δὲ αὐτὴν ἔτι πρὸς τὰ πλάγια μέρη τοῦ θώρακος
<span class="lb" data-page="2.483" data-line="6" id="l2.483.6"></span>οἱ κάτωθεν ἀναφερόμενοι δύο μύες. ὧν ὁ ἕτερος ἐπιπολῆς
<span class="lb" data-page="2.483" data-line="7" id="l2.483.7"></span>ὁ λεπτὸς ἐξ ὑμένων δή τινων γεννᾶται, συνημμένων τῷ
<span class="lb" data-page="2.483" data-line="8" id="l2.483.8"></span>κατὰ τοὺς λαγόνας δέρματι, τὴν πρώτην ἔκφυσιν ἐχόντων
<span class="lb" data-page="2.483" data-line="9" id="l2.483.9"></span>ἀπὸ τῶν κατ’ ὀσφὺν σφονδύλων· ἐντεῦθεν δὲ κατὰ βραχὺ
<span class="lb" data-page="2.483" data-line="10" id="l2.483.10"></span>σαρκωδῶν ἐπιστρεφομένων ἰνῶν, ἡ γένεσις αὐτῷ. τῷ δ’
<span class="lb" data-page="2.483" data-line="11" id="l2.483.11"></span>ἑτέρῳ τῶν κάτωθεν ἀναφερομένων μυῶν, τῷ μεγάλῳ, τὴν
<span class="lb" data-page="2.483" data-line="12" id="l2.483.12"></span>ἀρχὴν καὶ τούτῳ τοὺς κατὰ ῥάχιν ἔχοντι σπονδύλους, καὶ
<span class="lb" data-page="2.483" data-line="13" id="l2.483.13"></span>μάλιστα τοὺς κατὰ τὰς νόθας πλευρὰς, πρὸς τὴν τῆς ὠμοπλάτης
<span class="lb" data-page="2.483" data-line="14" id="l2.483.14"></span>βάσιν οὐ μικρὰ κοινωνία. <span class="milestone ed2page" data-n="4.112" data-unit="ed2page" id="ed2page.4.112"></span>κατὰ δάρσιν μὲν γὰρ
<span class="lb" data-page="2.483" data-line="15" id="l2.483.15"></span>ἀπολύεται· πρὶν δ’ ἐπιχειρεῖν δέρειν αὐτὸν, ἀκριβῶς συνέχεται
<span class="lb" data-page="2.483" data-line="16" id="l2.483.16"></span>πρὸς τοὺς ταύτῃ μῦς, ὡς συμπεφυκέναι νομίζεσθαι.
<span class="lb" data-page="2.483" data-line="17" id="l2.483.17"></span>καὶ γράφοντάς γε τοὺς ἀνατομικούς ἐστιν εὑρεῖν ἐνίοτε
<span class="lb" data-page="2.483" data-line="18" id="l2.483.18"></span>καὶ ἡμᾶς ὀνομάζοντας, ἐπιπεφυκέναι τὸν μῦν τόνδε τῷδε,
<span class="pb" data-page="2.484" id="p2.484"></span>
<span class="lb" data-page="2.484" data-line="1" id="l2.484.1"></span>καίτοι ἀποδέρεσθαι δυνάμενον. ἔστι γὰρ τῷ γένει σύμφυσις
<span class="lb" data-page="2.484" data-line="2" id="l2.484.2"></span>καὶ ἡ τοιαύτη κοινωνία· τῷ δ’ εἶναι λεπτὰς τὰς ἶνας,
<span class="lb" data-page="2.484" data-line="3" id="l2.484.3"></span>ἥ τε περιγραφὴ σώζεται τῶν κατὰ δάρσιν ἀπολυθέντων,
<span class="lb" data-page="2.484" data-line="4" id="l2.484.4"></span>ἕλκωσίς τ’ οὐδεμία καταλείπεται. κατὰ ταύτην οὖν τὴν
<span class="lb" data-page="2.484" data-line="5" id="l2.484.5"></span>συνήθειαν ὁ μέγας οὗτος μῦς, ὑπὲρ οὗ νῦν ποιοῦμαι τὸν
<span class="lb" data-page="2.484" data-line="6" id="l2.484.6"></span>λόγον, ἀμφοτέροις λέγεται συμπεφυκέναι, τῷ τε θώρακι
<span class="lb" data-page="2.484" data-line="7" id="l2.484.7"></span>καὶ τῇ βάσει τῆς ὠμοπλάτης, ἀποδέρεσθαι δυνάμενος αὐτῶν.
<span class="lb" data-page="2.484" data-line="8" id="l2.484.8"></span>ἔστι δ’ ἐκ τῆς ῥάχεως ἡ ἔκφυσις αὐτοῦ συνεχὴς θατέρῳ
<span class="lb" data-page="2.484" data-line="9" id="l2.484.9"></span>μυῒ τῶν ὀπισθίων τῆς ὠμοπλάτης, τῷ ταπεινοτέρῳ.
<span class="lb" data-page="2.484" data-line="10" id="l2.484.10"></span>καθὸ γὰρ ἐκεῖνος παύεται, τὴν κορυφὴν τῆς ἐκφύσεως ὁ
<span class="lb" data-page="2.484" data-line="11" id="l2.484.11"></span>μῦς οὗτος λαμβάνει, τῇ κατ’ αὐτὸν μοίρᾳ τοῦ ῥαχίτου
<span class="lb" data-page="2.484" data-line="12" id="l2.484.12"></span>μυὸς ἐπιβεβλημένος. τοὺς τοίνυν προκειμένους ἐν τῷ λόγῳ
<span class="lb" data-page="2.484" data-line="13" id="l2.484.13"></span>τῷδε δύο μῦς τοὺς ἐκ τῶν κάτω μερῶν ἀναφερομένους ἐπὶ
<span class="lb" data-page="2.484" data-line="14" id="l2.484.14"></span>τὸ τοῦ βραχίονος, ὀστοῦν ἀνατέμνειν μὲν, ὡς εἴρηται, κάτωθεν
<span class="lb" data-page="2.484" data-line="15" id="l2.484.15"></span>ἀρχόμενον, ἀκολουθήσαντα δ’ ἄχρι τῆς ἐμφύσεως,
<span class="lb" data-page="2.484" data-line="16" id="l2.484.16"></span>ἣν διὰ τένοντος πλατέος ὁ ἕτερος αὐτῶν ὁ μέγας εἰς τὸν
<span class="lb" data-page="2.484" data-line="17" id="l2.484.17"></span>βραχίονα ποιεῖται, κατασπᾷν ἐπὶ τὴν ἀρχὴν ἄμεινον, ἕνεκα
<span class="lb" data-page="2.484" data-line="18" id="l2.484.18"></span>τοῦ γνωσθῆναι σαφῶς τὴν ἐνέργειαν αὐτοῦ. καταφυόμενος ﻿
<span class="pb" data-page="2.485" id="p2.485"></span>
<span class="lb" data-page="2.485" data-line="1" id="l2.485.1"></span>γὰρ ὀλίγον κάτωθεν τῆς κεφαλῆς τοῦ βραχίονος ἐπισπᾶται
<span class="lb" data-page="2.485" data-line="2" id="l2.485.2"></span>κάτω πρὸς τὰς πλευρὰς αὐτόν. τούτῳ μὲν οὖν τῷ μυῒ τῶν
<span class="lb" data-page="2.485" data-line="3" id="l2.485.3"></span>μεγίστων ὄντι καὶ ὁ τένων ἐστὶν ἰσχυρός τε ἅμα καὶ μέγας,
<span class="lb" data-page="2.485" data-line="4" id="l2.485.4"></span>ἐγγὺς τῷ μεγάλῳ τῷ ἀπὸ τοῦ στέρνου μυῒ τὴν ἔμφυσιν
<span class="lb" data-page="2.485" data-line="5" id="l2.485.5"></span>ἔχων ἐκ τῶν ἔνδον αὐτοῦ μερῶν. τῷ δ’ ἑτέρῳ τῷ
<span class="lb" data-page="2.485" data-line="6" id="l2.485.6"></span>μικρῷ καὶ ὁ τένων μικρός ἐστιν, ἐποχούμενος τοῖς προειρημένοις
<span class="lb" data-page="2.485" data-line="7" id="l2.485.7"></span>τένουσιν ἐν τῷ κατὰ τὴν μασχάλην χωρίῳ, καὶ
<span class="lb" data-page="2.485" data-line="8" id="l2.485.8"></span>διὰ βραχυτάτης δὲ λαβῆς ἐμφυόμενος τῷ βραχίονι. πρόσεχε
<span class="lb" data-page="2.485" data-line="9" id="l2.485.9"></span>δ’ αὐτοῦ τῇ πρώτῃ γενέσει, κατὰ τοὺς λαγόνας γινομένῃ,
<span class="lb" data-page="2.485" data-line="10" id="l2.485.10"></span>μήπως ἐνταῦθα διασπάσας τοὺς ὑμένας ἐξαπατηθῇς
<span class="lb" data-page="2.485" data-line="11" id="l2.485.11"></span>ὁμοίως τοῖς πρὸ ἡμῶν, ὡς παριδὼν ὅλον τὸν μῦν ἰσχνὸν
<span class="lb" data-page="2.485" data-line="12" id="l2.485.12"></span>ὄντα.
</p>
          </article>

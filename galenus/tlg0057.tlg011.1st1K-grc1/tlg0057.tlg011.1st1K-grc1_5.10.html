<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:5.10">
<span class="pb page1" data-page="2.529" id="p2.529"></span>
<span class="milestone ed1page page1" data-n="1.166" data-unit="ed1page" id="ed1page.1.166"></span>
<span class="milestone ed2page page1" data-n="4.126" data-unit="ed2page" id="ed2page.4.126"></span>
            <p>
<span class="lb" data-page="2.529" data-line="12" id="l2.529.12"></span>Μετὰ δὲ τοὺς εἰρημένους μῦς ἅπαντας
<span class="lb" data-page="2.529" data-line="13" id="l2.529.13"></span>ἐπίσκεψαι τὴν ἔκφυσιν ἀκριβῶς ὅλων τῶν ῥαχιτῶν μυῶν.
<span class="lb" data-page="2.529" data-line="14" id="l2.529.14"></span>ἄρχονται μὲν γὰρ ἐκ τοῦ δευτέρου σπονδύλου, δύο κεφαλὰς
<span class="lb" data-page="2.529" data-line="15" id="l2.529.15"></span>ἑκάτερος ἔχων διεστηκυίας ἀλλήλων. ἐκπληροῦσι δ’
<span class="lb" data-page="2.529" data-line="16" id="l2.529.16"></span><span class="milestone ed2page" data-n="4.127" data-unit="ed2page" id="ed2page.4.127"></span>αὐτῶν τὸ μέσον οἱ παραλειφθέντες ὑπὸ τῶν ἀνατομικῶν
<span class="lb" data-page="2.529" data-line="17" id="l2.529.17"></span>μύες, ὑπὲρ ὧν ἔμπροσθεν αὐτάρκως διῆλθον. ἀεὶ
<span class="lb" data-page="2.529" data-line="18" id="l2.529.18"></span>δὲ μᾶλλον εὐτραφέστεροι γίνονται, καίτοι γ’ ἀπὸ λεπτῶν ﻿
<span class="pb" data-page="2.530" id="p2.530"></span>
<span class="lb" data-page="2.530" data-line="1" id="l2.530.1"></span>ἀρχόμενοι τῶν κεφαλῶν, ἀλλὰ καθ’ ἕκαστον σπόνδυλον ἔκφυσίς
<span class="lb" data-page="2.530" data-line="2" id="l2.530.2"></span>τις αὐτοῖς μίγνυται· κᾀν τούτῳ διεξερχόμενοι τὸν
<span class="lb" data-page="2.530" data-line="3" id="l2.530.3"></span>τράχηλον, ἀξιόλογοι τὸ μέγεθος καὶ τὴν ῥώμην γίγνονται,
<span class="lb" data-page="2.530" data-line="4" id="l2.530.4"></span>καὶ πρῶτόν γ’ εἰς ταὐτὸν ἥκουσιν ἀλλήλοις ἐπὶ τελευτῇ τοῦ
<span class="lb" data-page="2.530" data-line="5" id="l2.530.5"></span>τραχήλου, μύες ἐνταῦθα γιγνόμενοι, καθ’ ἑκάτερον μέρος
<span class="lb" data-page="2.530" data-line="6" id="l2.530.6"></span>τῆς ἀκάνθης, ὁ μὲν ἐκ τῶν δεξιῶν, ὁ δὲ ἐκ τῶν ἀριστερῶν,
<span class="lb" data-page="2.530" data-line="7" id="l2.530.7"></span>ὥστ’ εἶναι τὰς πάσας ἀμφοτέρων τῶν μυῶν κεφαλὰς
<span class="lb" data-page="2.530" data-line="8" id="l2.530.8"></span>τέσσαρας. εἰσὶ δ’ αὐτῶν αἱ ἶνες λοξαὶ, τινὲς μὲν ἀπὸ τῆς
<span class="lb" data-page="2.530" data-line="9" id="l2.530.9"></span>ἀκάνθης ἐπὶ τὰ πρόσω τε καὶ κάτω φερόμεναι, τινὲς δ’
<span class="lb" data-page="2.530" data-line="10" id="l2.530.10"></span>ἔμπαλιν, ἐκ μὲν τῶν πλαγίων ἀποφύσεων ὁρμώμεναι, ῥέπουσαι
<span class="lb" data-page="2.530" data-line="11" id="l2.530.11"></span>δ’ ὀπίσω καὶ κάτω. πρόσεχε δ’ αὐτοῖς ἀκριβῶς,
<span class="lb" data-page="2.530" data-line="12" id="l2.530.12"></span>ἐπειδὰν ἀνατεμὼν ἑκάτερον ἐπὶ τὴν ὀσφὺν ἀφίκῃ. κατὰ
<span class="lb" data-page="2.530" data-line="13" id="l2.530.13"></span>τοῦτο γὰρ ἐκ συνδέσμου τινὸς ὑμενώδους, ὁρμηθέντος ἀπὸ
<span class="lb" data-page="2.530" data-line="14" id="l2.530.14"></span>τῶν κατὰ τὴν ἄκανθαν χωρίων, γεννῶνται μύες, ἐκ τῶν
<span class="lb" data-page="2.530" data-line="15" id="l2.530.15"></span>κάτω μερῶν ἀτρέμα ἄνω φερόμενοι λοξοὶ πρὸς τὰς ἐσχάτας
<span class="lb" data-page="2.530" data-line="16" id="l2.530.16"></span>τοῦ θώρακος πλευρὰς, ἐπὶ μὲν τῶν ἄλλων ζώων ἀξιόλογοι
<span class="lb" data-page="2.530" data-line="17" id="l2.530.17"></span>τὸ μέγεθος, ἐπὶ δὲ τῶν πιθήκων ὁμοίως ἅπασι τοῖς κατὰ
<span class="lb" data-page="2.530" data-line="18" id="l2.530.18"></span>θώρακα μικρότεροι. κατασπῶσιν οἱ μύες οὗτοι τὰς ἐσχάτας
<span class="lb" data-page="2.530" data-line="19" id="l2.530.19"></span>πλευράς. ἐμφύονται δὲ τοῖς μὲν ἄλλοις ζώοις ἄχρι
<span class="pb" data-page="2.531" id="p2.531"></span>
<span class="lb" data-page="2.531" data-line="1" id="l2.531.1"></span>τρίτης καὶ τετάρτης, εἰ ἐκ τῶν κάτω μερῶν ἀριθμοῦνται·
<span class="lb" data-page="2.531" data-line="2" id="l2.531.2"></span>πιθήκοις δ’ ἄχρι τῆς δευτέρας καὶ τρίτης ἀφικνοῦνται
<span class="lb" data-page="2.531" data-line="3" id="l2.531.3"></span>τῶν νόθων ὀνομαζομένων, ψαύοντες ἐνίοτε καὶ τῆσδε.
<span class="lb" data-page="2.531" data-line="4" id="l2.531.4"></span>παραλελοίπασι δὲ καὶ τούτους οἱ ἀνατομικοὶ, τὸ μέν τι
<span class="lb" data-page="2.531" data-line="5" id="l2.531.5"></span>μέρος αὐτῶν, ὡς νομίζω, τοῖς κατ’ ἐπιγάστριον ὀκτὼ
<span class="lb" data-page="2.531" data-line="6" id="l2.531.6"></span>μυσὶ συναποτέμνοντες, τὸ δέ τι τοῖς ῥαχίταις προσκαταλιπόντες.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:5.2">
<span class="pb page1" data-page="2.485" id="p2.485"></span>
<span class="milestone ed1page page1" data-n="1.159" data-unit="ed1page" id="ed1page.1.159"></span>
<span class="milestone ed2page page1" data-n="4.112" data-unit="ed2page" id="ed2page.4.112"></span>
            <p>
<span class="lb" data-page="2.485" data-line="13" id="l2.485.13"></span>Τούτων μέντοι τῶν μυῶν ἄχρι τοῦ τε βραχίονος
<span class="lb" data-page="2.485" data-line="14" id="l2.485.14"></span>ἀνατμηθέντων, ὡς εἴρηται, καὶ δι’ ἑνὸς μὲν δὴ ἔτι
<span class="lb" data-page="2.485" data-line="15" id="l2.485.15"></span>μεγάλου μυὸς ἡ ὠμοπλάτη συνέχοιτο ταῖς πλευραῖς, ὑποπεφυκότος
<span class="lb" data-page="2.485" data-line="16" id="l2.485.16"></span>αὐτῶν τῷ σιμῷ, καὶ δι’ ὀστοῦ δὲ τῆς κλειδὸς
<span class="lb" data-page="2.485" data-line="17" id="l2.485.17"></span>τῷ στέρνῳ· ἔτι δὲ διὰ τούτου, καὶ δι’ ἑτέρου μυὸς μικροῦ,
<span class="lb" data-page="2.485" data-line="18" id="l2.485.18"></span>καθήκοντος ἐκ τῆς κλειδὸς εἰς τὴν πρώτην πλευρὰν, ὃν
<span class="pb" data-page="2.486" id="p2.486"></span>
<span class="lb" data-page="2.486" data-line="1" id="l2.486.1"></span>ἀγνοήσεις καὶ διασπάσεις ὑπὸ τῇ κλειδὶ κατακεκρυμμένον,
<span class="lb" data-page="2.486" data-line="2" id="l2.486.2"></span>εἰ μὴ τῷδε τρόπῳ ποιήσαιο τὴν ἐγχείρησιν. ἀπότεμνε πρῶτον
<span class="lb" data-page="2.486" data-line="3" id="l2.486.3"></span>ἀπὸ τοῦ τῆς κλειδὸς ὀστοῦ τὸν τῆς ἐπωμίδος μῦν.
<span class="lb" data-page="2.486" data-line="4" id="l2.486.4"></span>ἔστι δὲ συνεχής τε καὶ συμφυὴς τῷ μεγίστῳ τῶν ἀπὸ τοῦ
<span class="lb" data-page="2.486" data-line="5" id="l2.486.5"></span>στέρνου κατὰ τὴν τῆς ὠμιαίας φλεβὸς χώραν, ὡς ἕνα
<span class="lb" data-page="2.486" data-line="6" id="l2.486.6"></span>δοκεῖν ὑπάρχειν ἀμφοτέρους. ἀλλὰ πρώτη μὲν ἡ τῶν
<span class="lb" data-page="2.486" data-line="7" id="l2.486.7"></span><span class="milestone ed1page" data-n="1.160" data-unit="ed1page" id="ed1page.1.160"></span>ἰνῶν θέσις ἐνδείκνυται τὴν διαφορὰν αὐτῶν· ἐπὶ
<span class="lb" data-page="2.486" data-line="8" id="l2.486.8"></span>δὲ ταῖς ἰσὶ καὶ οἱ τένοντες, ἔτι τε πρὸς τούτοις ἡ τοῦ
<span class="lb" data-page="2.486" data-line="9" id="l2.486.9"></span>τῆς ἐπωμίδος μυὸς ἐκ τῆς ὠμοπλάτης γένεσις. ὁρίζουσι
<span class="lb" data-page="2.486" data-line="10" id="l2.486.10"></span>γὰρ αὐτοῦ τὸ ὑψηλὸν εὐθεῖαι γραμμαὶ δύο, γωνίαν πρὸς
<span class="lb" data-page="2.486" data-line="11" id="l2.486.11"></span>ἀλλήλας ἐργαζόμεναι παραπλησίαν τριγώνου κορυφῇ. δύναιο
<span class="lb" data-page="2.486" data-line="12" id="l2.486.12"></span>δ’ ἂν καὶ τῷ Λ γράμματι τὴν σύνθεσιν αὐτῶν εἰκάσαι,
<span class="lb" data-page="2.486" data-line="13" id="l2.486.13"></span>καὶ μέντοι καὶ τῷ γραφομένῳ κατὰ τὰς ἁμίλλας Γ,
<span class="lb" data-page="2.486" data-line="14" id="l2.486.14"></span>δύο καὶ τούτῳ γραμμὰς εὐθείας ἔχοντι. τῶν δὲ γραμμῶν
<span class="lb" data-page="2.486" data-line="15" id="l2.486.15"></span>ἡ μὲν ἑτέρα ὅλον τὸ μῆκός ἐστι κλειδὸς, ἡ δ’ ἑτέρα τῆς
<span class="lb" data-page="2.486" data-line="16" id="l2.486.16"></span>ὠμοπλάτης ἡ ῥάχις. παρατέταται γὰρ αὐτῇ παρὰ τὸ ταπεινότατον
<span class="lb" data-page="2.486" data-line="17" id="l2.486.17"></span>μέρος ἡ ἑτέρα κεφαλὴ τοῦ κατὰ τὴν ἐπωμίδα
<span class="lb" data-page="2.486" data-line="18" id="l2.486.18"></span>μυός. <span class="milestone ed2page" data-n="4.113" data-unit="ed2page" id="ed2page.4.113"></span>ἡ δ’ οἷον κορυφὴ τῶν δύο πλευρῶν, ἔνθα
<span class="pb" data-page="2.487" id="p2.487"></span>
<span class="lb" data-page="2.487" data-line="1" id="l2.487.1"></span>συμβάλλουσιν ἀλλήλαις, ὑπὸ τὸ ἀκρώμιόν ἐστιν. ὅταν οὖν
<span class="lb" data-page="2.487" data-line="2" id="l2.487.2"></span>ἀπὸ τῆς κλειδὸς ἀνατέμνων τὸ ἕτερον μέρος τοῦ μυὸς ἐπὶ
<span class="lb" data-page="2.487" data-line="3" id="l2.487.3"></span>τὴν ἀκρωμίαν ἀφίκῃ, τότ’ ἐντεῦθεν ἐπιστρέψας τὴν τομὴν,
<span class="lb" data-page="2.487" data-line="4" id="l2.487.4"></span>ἀνάτεμνε τὸν μῦν, ἀγκίστροις ἀνατείνων, ἀκολούθει τε τῇ
<span class="lb" data-page="2.487" data-line="5" id="l2.487.5"></span>συνεχείᾳ τῶν ἀνατετμημένων αὐτοῦ μορίων, ὡς, εἴγε τούτων
<span class="lb" data-page="2.487" data-line="6" id="l2.487.6"></span>καταφρονήσας ἄχρι τοῦ βάθους τῆς ὠμοπλάτης τεμεῖς,
<span class="lb" data-page="2.487" data-line="7" id="l2.487.7"></span>ἁμαρτήσεις. ὑπόκειται γὰρ ἐνθάδε μῦς ἕτερος, ἰδίαν ἔχων
<span class="lb" data-page="2.487" data-line="8" id="l2.487.8"></span>περιγραφὴν, κατὰ δάρσιν ἀπολυόμενος τοῦ τῆς ἐπωμίδος.
<span class="lb" data-page="2.487" data-line="9" id="l2.487.9"></span>ἀνατείνων οὖν ἰσχυρῶς ἀγκίστρῳ τὸ ἀνατεμνόμενον ἑκάστοτε
<span class="lb" data-page="2.487" data-line="10" id="l2.487.10"></span>τοῦ κατὰ τὴν ἐπωμίδα μυὸς, ὄψει ποτὲ σαφῶς τὸν ὑποκείμενον
<span class="lb" data-page="2.487" data-line="11" id="l2.487.11"></span>μῦν ἰδίᾳ περιγεγραμμένον. ἢν δ’ ἅπαξ ἐπιτύχῃς
<span class="lb" data-page="2.487" data-line="12" id="l2.487.12"></span>τοῦδε, ῥᾷστον ἤδη σοι τοὖργον, ὡς ἀπολῦσαί τε καὶ χωρίσαι
<span class="lb" data-page="2.487" data-line="13" id="l2.487.13"></span>τὸν ἐπικείμενον μῦν τόνδε τοῦ προσπεφυκότος τῷ
<span class="lb" data-page="2.487" data-line="14" id="l2.487.14"></span>τῆς ὠμοπλάτης ὀστῷ. καὶ μὴν καὶ ἄλλος τις αὐτῷ παραπέφυκε
<span class="lb" data-page="2.487" data-line="15" id="l2.487.15"></span>κατὰ τὴν πλευρὰν τῆς ὠμοπλάτης μῦς, ἀφ’ οὗ χωρίσεις
<span class="lb" data-page="2.487" data-line="16" id="l2.487.16"></span>αὐτὸν οὐ χαλεπῶς, ἢν φθάσῃς ἀκριβῶς ἀπολῦσαι
<span class="lb" data-page="2.487" data-line="17" id="l2.487.17"></span>τοῦ προειρημένου. μετὰ τοῦτον δ’ ἐστὶν ἔτι μῦς ἄλλος
<span class="pb" data-page="2.488" id="p2.488"></span>
<span class="lb" data-page="2.488" data-line="1" id="l2.488.1"></span>αὐτῷ παραπεφυκὼς ἐπὶ τοῦ βραχίονος ἄχρι τῆς ἐμφύσεως,
<span class="lb" data-page="2.488" data-line="2" id="l2.488.2"></span>ἣν εἰς τὰ πρόσω μέρη ποιεῖται κατωτέρω τῆς διαρθρώσεως.
<span class="lb" data-page="2.488" data-line="3" id="l2.488.3"></span>ὀρθία δ’ ἐστὶν ἡ ἔμφυσις, ἄνωθεν κάτω κατὰ τὴν
<span class="lb" data-page="2.488" data-line="4" id="l2.488.4"></span>τοῦ βραχίονος εὐθυωρίαν φερομένη. διαφέρει δ’ οὐδὲν εἴς
<span class="lb" data-page="2.488" data-line="5" id="l2.488.5"></span>γε τὰ παρόντα κατάντη καλεῖν ἢ ὀρθίαν αὐτήν. ἔστι δ’
<span class="lb" data-page="2.488" data-line="6" id="l2.488.6"></span>ὡσαύτως ὀρθία κατὰ τὸ τοῦ βραχίονος μῆκος, ἐκ τῶν ἔνδον
<span class="lb" data-page="2.488" data-line="7" id="l2.488.7"></span>αὐτοῦ μερῶν παρατεταμένη, καὶ ἡ τοῦ μεγάλου τῶν
<span class="lb" data-page="2.488" data-line="8" id="l2.488.8"></span>ἀπὸ τοῦ στέρνου μυῶν ἔμφυσις. ἀλλ’ ἐκεῖνος μὲν ἔσω
<span class="lb" data-page="2.488" data-line="9" id="l2.488.9"></span>προσάγει τὸ κῶλον, ὁ δὲ τῆς ἐπωμίδος ἀνατείνει, μηδαμόσε
<span class="lb" data-page="2.488" data-line="10" id="l2.488.10"></span>παρεγκλίνων τὸν βραχίονα, μήθ’ ὡς πρὸς τὴν κλεῖν
<span class="lb" data-page="2.488" data-line="11" id="l2.488.11"></span>ἔσω, μήθ’ ὡς πρὸς τὰ ταπεινὰ τῆς ὠμοπλάτης ἐκτὸς, ἀλλ’
<span class="lb" data-page="2.488" data-line="12" id="l2.488.12"></span>ἀπαρέγκλιτόν τε καὶ ἴσην ἀκριβῶς αὐτοῦ τὸν ἔκτασιν ἐργαζόμενος.
<span class="lb" data-page="2.488" data-line="13" id="l2.488.13"></span>ὑπάρχει δὲ τῷ μυῒ τῷδε τὸ τοιοῦτον τῆς ἐνεργείας
<span class="lb" data-page="2.488" data-line="14" id="l2.488.14"></span>εἶδος, ὅτι διττὰς ἔχει κεφαλὰς περιβεβηκυίας τὸ
<span class="lb" data-page="2.488" data-line="15" id="l2.488.15"></span>ἀκρώμιον, ὡς, εἴγε τείνοις ἐξ αὐτῶν τὴν ἑτέραν μόνην, ἤτοι
<span class="lb" data-page="2.488" data-line="16" id="l2.488.16"></span>γ’ ἐπὶ τὴν κλεῖν ἐντὸς, ἢ πρὸς τὰ ἐκτὸς τῆς ὠμοπλάτης
<span class="lb" data-page="2.488" data-line="17" id="l2.488.17"></span>ὁ βραχίων ἐνεχθήσεται μηκέτι ἀκριβῶς ὀρθῶς ἀνατεινόμενος,
<span class="pb" data-page="2.489" id="p2.489"></span>
<span class="lb" data-page="2.489" data-line="1" id="l2.489.1"></span>ἀλλ’ ἐγκλινόμενος εἰς τὰ πλάγια. συμβαίνει δ’ αὐτὸ
<span class="lb" data-page="2.489" data-line="2" id="l2.489.2"></span>τοῦτο καὶ διὰ δυοῖν κατ’ αὐτὴν τὴν ὠμοπλάτην μυῶν, ὧν
<span class="lb" data-page="2.489" data-line="3" id="l2.489.3"></span>ὁ μὲν ὑψηλότερος, ὁ δὲ ταπεινότερος ἐκτέταται κατὰ τὸ
<span class="lb" data-page="2.489" data-line="4" id="l2.489.4"></span>μῆκος αὐτῆς· καὶ πρόδηλοί γε γίγνονται τοῦ τῆς ἐπωμίδος
<span class="lb" data-page="2.489" data-line="5" id="l2.489.5"></span>ἀνατμηθέντος, ὡς εἴρηται. τούτους δ’ αὐτοὺς πάλιν ἐγχειρῶν
<span class="lb" data-page="2.489" data-line="6" id="l2.489.6"></span>ἀνατέμνειν, ἀπὸ τῶν κατὰ τὴν βάσιν τῶν αὐτῆς ἄρχου
<span class="lb" data-page="2.489" data-line="7" id="l2.489.7"></span>μερῶν, ἵνα περ αὐτῶν ἑκατέρου τὸ πέρας ἐστίν· ἐντεῦθεν
<span class="lb" data-page="2.489" data-line="8" id="l2.489.8"></span>δὲ προέρχου μέχρι τῆς κατὰ τὸν ὦμον διαρθρώσεως,
<span class="lb" data-page="2.489" data-line="9" id="l2.489.9"></span>ἀποτέμνων αὐτοὺς ἐκπεφυκότας ἀκριβῶς τοῦ τῆς
<span class="lb" data-page="2.489" data-line="10" id="l2.489.10"></span>ὠμοπλάτης ὀστοῦ, μέχρι περ ἂν ἑκατέρων εἰς εὖρος τὸν
<span class="lb" data-page="2.489" data-line="11" id="l2.489.11"></span>τένοντα πλατὺν ἴδῃς τελευτῶντα, δι’ ὧν τὸν βραχίονα
<span class="lb" data-page="2.489" data-line="12" id="l2.489.12"></span>κινοῦσιν ἀνατείνοντες λοξὸν, ὁ μὲν εἴσω μᾶλλον, ὡς
<span class="lb" data-page="2.489" data-line="13" id="l2.489.13"></span>πρὸς τὴν κλεῖν, ὁ δ’ εἰς τὰ ἐκτὸς, ὡς πρὸς τὰ ταπεινότερα
<span class="lb" data-page="2.489" data-line="14" id="l2.489.14"></span>τῆς ὠμοπλάτης. εἰ δ’ ἅμα ταθεῖεν ἀμφότεροι,
<span class="lb" data-page="2.489" data-line="15" id="l2.489.15"></span>τὴν μέσην τῶν λοξῶν ἀνάτασιν ἐργάσονται τὴν εὐθεῖαν·
<span class="lb" data-page="2.489" data-line="16" id="l2.489.16"></span>ἣν δὴ κᾀκ τοῦ τῆς ἐπωμίδος μυὸς ὁ βραχίων ἔχειν ἐλέχθη.
<span class="lb" data-page="2.489" data-line="17" id="l2.489.17"></span>ἐμφύεται δ’ ὁ μὲν ὑψηλότερος τῶν μυῶν εἰς τὴν ἑτέραν
<span class="lb" data-page="2.489" data-line="18" id="l2.489.18"></span>κορυφὴν τῆς κεφαλῆς τοῦ βραχίονος, ἣν ἡ μείζων ﻿
<span class="pb" data-page="2.490" id="p2.490"></span>
<span class="lb" data-page="2.490" data-line="1" id="l2.490.1"></span>κεφαλὴ τοῦ κατὰ τὸν βραχίονα προσθίου μυὸς ἐκτὸς ἀφορίζει·
<span class="lb" data-page="2.490" data-line="2" id="l2.490.2"></span>συνεχῆ δ’ αὐτῇ τὴν ἀπονεύρωσιν ὁ ταπεινότερος
<span class="lb" data-page="2.490" data-line="3" id="l2.490.3"></span>μῦς ἐμφύει τῇ κεφαλῇ τοῦ βραχίονος ἔξωθεν ἤδη μᾶλλον.
<span class="lb" data-page="2.490" data-line="4" id="l2.490.4"></span><span class="milestone ed2page" data-n="4.114" data-unit="ed2page" id="ed2page.4.114"></span>εἰ μὲν οὖν ἐπὶ τὴν ὅλην ἀνατομὴν τῆς χειρὸς τρέποιο,
<span class="lb" data-page="2.490" data-line="5" id="l2.490.5"></span>καὶ τούτους τοὺς μῦς εὐθὺς ἀνατέμνειν, ὡς εἴρηται,
<span class="lb" data-page="2.490" data-line="6" id="l2.490.6"></span>πειράσῃ, καὶ τοὺς ἐφεξῆς αὐτοῖς κατὰ τὴν τῆς φύσεως
<span class="lb" data-page="2.490" data-line="7" id="l2.490.7"></span>τάξιν. εἰ δ’ ἐπὶ τὸν θώρακα σπεύδοις, ἐάσας τούτους,
<span class="lb" data-page="2.490" data-line="8" id="l2.490.8"></span>ὡς ἔχουσιν, ἀπότεμνε τοῦ στέρνου τὴν κλεῖν, τοὺς
<span class="lb" data-page="2.490" data-line="9" id="l2.490.9"></span>περὶ τὴν διάρθρωσιν ὑμενώδεις συνδέσμους διατέμνων, εἶτ’
<span class="lb" data-page="2.490" data-line="10" id="l2.490.10"></span>ἀνατείνων ἐπ’ ἀκρώμιον, ὡς ἀνακλᾷν ἀτρέμα, τοὺς ἄλλους
<span class="lb" data-page="2.490" data-line="11" id="l2.490.11"></span>ὑμένας τε καὶ συνδέσμους ἀπότεμνε, καθ’ οὓς τοῖς πλησιάζουσιν
<span class="lb" data-page="2.490" data-line="12" id="l2.490.12"></span>ἡ κλεῖς συνῆπται μορίοις, ἄχρις ἂν ἐναργῶς ἴδῃς
<span class="lb" data-page="2.490" data-line="13" id="l2.490.13"></span>ὑποφαινόμενον ἐκ τῶν ἔνδον τε καὶ κάτω μερῶν αὐτῆς τὸν
<span class="lb" data-page="2.490" data-line="14" id="l2.490.14"></span>εἰς τὴν πρώτην πλευρὰν ἐμπεφυκότα μῦν, μικρὸν μὲν τῷ
<span class="lb" data-page="2.490" data-line="15" id="l2.490.15"></span>μεγέθει, λοξὸν δὲ τῇ θέσει. ἡ κεφαλὴ μὲν αὐτοῦ κατὰ τὴν
<span class="lb" data-page="2.490" data-line="16" id="l2.490.16"></span>ὠμοπλάτην ἀνατεινομένης τῆς κλειδός ἐστιν, ἡ τελευτὴ δὲ,
<span class="lb" data-page="2.490" data-line="17" id="l2.490.17"></span>καθ’ ἣν ἐμφύεται τῇ πρώτῃ πλευρᾷ τὸ πρὸς τὸ στέρνον
<span class="lb" data-page="2.490" data-line="18" id="l2.490.18"></span>αὐτοῦ μέρος.
</p>
          </article>

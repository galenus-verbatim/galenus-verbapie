<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:5.3">
<span class="pb page1" data-page="2.491" id="p2.491"></span>
<span class="milestone ed1page page1" data-n="1.160" data-unit="ed1page" id="ed1page.1.160"></span>
<span class="milestone ed2page page1" data-n="4.114" data-unit="ed2page" id="ed2page.4.114"></span>
            <p>
<span class="lb" data-page="2.491" data-line="1" id="l2.491.1"></span>Ἀποτεμὼν δὲ καὶ τοῦτον ἀπὸ τῆς κλειδὸς,
<span class="lb" data-page="2.491" data-line="2" id="l2.491.2"></span>φύλαττε προσκείμενον τῇ πρώτῃ πλευρᾷ. γυμνωθέντος γὰρ
<span class="lb" data-page="2.491" data-line="3" id="l2.491.3"></span>ὀλίγον ὕστερον τοῦ θώρακος ἀνατείνων αὐτὸν ὡς ἐπὶ τὴν
<span class="lb" data-page="2.491" data-line="4" id="l2.491.4"></span>αὐτοῦ κεφαλὴν, συνανασπάσεις ἐν τῷδε καὶ τὴν πρώτην
<span class="lb" data-page="2.491" data-line="5" id="l2.491.5"></span>πλευράν. ἔνεστι δὲ καὶ τὴν κλεῖν οὐ μόνον, ὡς εἴρηται
<span class="lb" data-page="2.491" data-line="6" id="l2.491.6"></span>νῦν, ἀπὸ τοῦ στέρνου χωρίζειν, ἀλλὰ καὶ τῆς ἀκρωμίας,
<span class="lb" data-page="2.491" data-line="7" id="l2.491.7"></span>διατέμνοντα τοὺς συνάπτοντας αὐτὴν τῇ ῥάχει τῆς ὠμοπλάτης
<span class="lb" data-page="2.491" data-line="8" id="l2.491.8"></span>δεσμούς. ἄλλο δὲ τρίτον ὀστοῦν ἐν πιθήκῳ μὴ ζήτει
<span class="lb" data-page="2.491" data-line="9" id="l2.491.9"></span>ἔξω τῶν εἰρημένων δυοῖν περάτων· οὐδὲ γὰρ οὐδ’ Ἱπποκράτης
<span class="lb" data-page="2.491" data-line="10" id="l2.491.10"></span>ἐπ’ ἄλλου φησὶν ὑπάρχειν αὐτὸ πλὴν ἀνθρώπου,
<span class="lb" data-page="2.491" data-line="11" id="l2.491.11"></span>καὶ προστίθησί γε τῷ λόγῳ τήνδε τὴν ῥῆσιν· Ἑτέρη γὰρ
<span class="lb" data-page="2.491" data-line="12" id="l2.491.12"></span>φύσις ἀνθρώπου ταύτῃ τῶν ἄλλων ζώων. ἑὰν οὖν ποτε
<span class="lb" data-page="2.491" data-line="13" id="l2.491.13"></span>ἀποτέμῃς κατὰ τοῦτο τὴν κλεῖν, ἀνάκλα πάλιν ἐπὶ τὸ στέρνον
<span class="lb" data-page="2.491" data-line="14" id="l2.491.14"></span>αὐτὴν, ἀποτέμνων τοὺς ὑμένας, οἷς συνέχεται πρὸς τὰ
<span class="lb" data-page="2.491" data-line="15" id="l2.491.15"></span>πλησιάζοντα. φανεῖται γάρ σοι καὶ νῦν ὁ τῆς πρώτης πλευρᾶς
<span class="lb" data-page="2.491" data-line="16" id="l2.491.16"></span>μῦς, ὃν ἀποτέμνων, ὡς εἴρηται, τῆς κλειδὸς, ἤτοι γ’
<span class="lb" data-page="2.491" data-line="17" id="l2.491.17"></span>ἀφαίρει τελέως, ἢ ἀνακλάσας ὡς πρὸς τὸ στέρνον ἔα κείμενον.
<span class="lb" data-page="2.491" data-line="18" id="l2.491.18"></span>ἢν δὲ δὴ ταῦτα πράξῃς, τὰ κατὰ τῆς μασχάλης
<span class="pb" data-page="2.492" id="p2.492"></span>
<span class="lb" data-page="2.492" data-line="1" id="l2.492.1"></span>ἀγγεῖα καὶ νεῦρα τέμνε σὺν τοῖς ὑμέσιν, ὡς καὶ κατὰ
<span class="lb" data-page="2.492" data-line="2" id="l2.492.2"></span>τοῦτο τὸ μέρος ἡ χεὶρ τοῦ θώρακος χωρισθείη. λοιπὸν γὰρ
<span class="lb" data-page="2.492" data-line="3" id="l2.492.3"></span>οὐκέτ’ οὐδὲν αὐτὴν ἄλλο συνάπτει τῷ θώρακι πλὴν τοῦ
<span class="lb" data-page="2.492" data-line="4" id="l2.492.4"></span>μεγάλου μυὸς, ὃν ὑποπεφυκέναι τοῖς σιμοῖς τῆς ὠμοπλάτης
<span class="lb" data-page="2.492" data-line="5" id="l2.492.5"></span>ὀλίγον ἔμπροσθεν εἶπον. ἄρχεται δ’ ὁ μῦς οὗτος ἐκ
<span class="lb" data-page="2.492" data-line="6" id="l2.492.6"></span>τοῦ πρώτου σπονδύλου, κᾄπειτα φέρεται κάτω δι’ ὅλου
<span class="lb" data-page="2.492" data-line="7" id="l2.492.7"></span>τοῦ τραχήλου καὶ τῆς ὠμοπλάτης ἐκείνου τοῦ μέρους, ἵνα
<span class="lb" data-page="2.492" data-line="8" id="l2.492.8"></span>περ ἐς ταὐτὸν ἀλλήλαις ἴασιν ἥ θ’ ὑψηλοτέρα πλευρὰ καὶ
<span class="lb" data-page="2.492" data-line="9" id="l2.492.9"></span>ἡ βάσις τῆς ὠμοπλάτης, ὥστε καὶ γωνίᾳ τι παραπλήσιον
<span class="lb" data-page="2.492" data-line="10" id="l2.492.10"></span>ἐνταῦθά ἐστι κατὰ τὸ τῆς ὠμοπλάτης ὀστοῦν. λέλεκται δέ
<span class="lb" data-page="2.492" data-line="11" id="l2.492.11"></span>μοι καὶ πρόσθεν ἐπὶ τοῦτο τὸ χωρίον ἀφικνεῖσθαι μῦς
<span class="lb" data-page="2.492" data-line="12" id="l2.492.12"></span>ἰσχνὸς, ἐκ μὲν τοῦ κατ’ ἰνίον ὀστοῦ τῆς κεφαλῆς ἐκπεφυκὼς,
<span class="lb" data-page="2.492" data-line="13" id="l2.492.13"></span>ἐγγὺς δὲ τῇ ῥηθείσῃ γωνίᾳ τῆς ὠμοπλάτης τοῖς
<span class="lb" data-page="2.492" data-line="14" id="l2.492.14"></span>ἑκατέρωθεν αὐτοῦ μυσὶ συμφυόμενος. ὁ μὲν οὖν ὄπισθεν
<span class="lb" data-page="2.492" data-line="15" id="l2.492.15"></span>αὐτοῦ μῦς ἐστιν, ὁ τῶν ὀπισθίων τῆς ὠμοπλάτης ὑψηλὸς, ὁ
<span class="lb" data-page="2.492" data-line="16" id="l2.492.16"></span>δ’ ἔμπροσθεν, αὐτὸς οὗτος, ὑπὲρ οὗ νῦν ὁ λόγος. ἀφικνούμενος
<span class="lb" data-page="2.492" data-line="17" id="l2.492.17"></span>γὰρ ἐπὶ τὴν ἀρχὴν τῆς βάσεως τοῦ τῆς ὠμοπλάτης ὀστοῦ
<span class="lb" data-page="2.492" data-line="18" id="l2.492.18"></span>καταφύεται τούτῳ, καὶ δι’ ὅλου παραφύεται μέχρι τοῦ κάτω
<span class="pb" data-page="2.493" id="p2.493"></span>
<span class="lb" data-page="2.493" data-line="1" id="l2.493.1"></span>πέρατος ὑποβεβλημένος αὐτὸς ἅπαντι τῷ σιμῷ. <span class="milestone ed1page" data-n="1.161" data-unit="ed1page" id="ed1page.1.161"></span>ἀλλὰ
<span class="lb" data-page="2.493" data-line="2" id="l2.493.2"></span>τοῦτο μὲν ἕτερος μῦς κατείληφεν, οὗ κατὰ δάρσιν ὁ προκείμενος
<span class="lb" data-page="2.493" data-line="3" id="l2.493.3"></span><span class="milestone ed2page" data-n="4.115" data-unit="ed2page" id="ed2page.4.115"></span>ἐν τῷ λόγῳ μῦς ἀπολύεται. συμπέφυκε δὲ
<span class="lb" data-page="2.493" data-line="4" id="l2.493.4"></span>τῇ βάσει μόνῃ τῆς ὠμοπλάτης ὁ μῦς οὗτος, ὑπὲρ οὗ
<span class="lb" data-page="2.493" data-line="5" id="l2.493.5"></span>ποιοῦμαι τὸν λόγον. ἐνέργεια δ’ αὐτοῦ, τοῖς μέσοις τῶν
<span class="lb" data-page="2.493" data-line="6" id="l2.493.6"></span>πλευρῶν, ἔνθα μάλιστά εἰσιν ἑαυτῶν κυρτόταται, καταπεφυκότος,
<span class="lb" data-page="2.493" data-line="7" id="l2.493.7"></span>ἀνασπᾷν τὸν θώρακα σύμπαντα πλὴν τῶν κάτω
<span class="lb" data-page="2.493" data-line="8" id="l2.493.8"></span>περάτων, ἃ τὸ διάφραγμα δειχθήσεται κινοῦν. συγκινεῖται
<span class="lb" data-page="2.493" data-line="9" id="l2.493.9"></span>μὲν οὑν ἐνίοτε βραχύ τι κᾀκεῖνα τοῖς ἄνω κατὰ τὰς σφοδρὰς
<span class="lb" data-page="2.493" data-line="10" id="l2.493.10"></span>ἐνεργείας τοῦ μυὸς, ὥσπερ γε καὶ τῷ διαφράγματι τῶν
<span class="lb" data-page="2.493" data-line="11" id="l2.493.11"></span>ὑπερκειμένων ἔνια συγκινεῖσθαι πέφυκεν ἀμυδρῶς. τὸ μέντοι
<span class="lb" data-page="2.493" data-line="12" id="l2.493.12"></span>σύμπαν αὐτοῦ τῆς ἐνεργείας ἐν ἐκείναις μάλιστα φαίνεται
<span class="lb" data-page="2.493" data-line="13" id="l2.493.13"></span>ταῖς πλευραῖς, εἰς ἃς καταπέφυκεν· ἔσχισται γὰρ
<span class="lb" data-page="2.493" data-line="14" id="l2.493.14"></span>ὥσπερ εἰς δακτύλους τινὰς ἐμφυομένους αὐταῖς, οὐ συνεχὲς
<span class="lb" data-page="2.493" data-line="15" id="l2.493.15"></span>οὐδ’ ἄσχιστον ἔχων τὸ ταύτῃ πέρας, ὥσπερ οἱ πλεῖστοι
<span class="lb" data-page="2.493" data-line="16" id="l2.493.16"></span>τῶν μυῶν, ἀφικνεῖταί τε μέχρι τῶν νόθων, ἁπάσας τὰς
<span class="lb" data-page="2.493" data-line="17" id="l2.493.17"></span>ὑπερκειμένας αὐτῶν ἀνασπῶν. ἑκατέρωθεν δ’ αὐτοῦ μῦς
<span class="lb" data-page="2.493" data-line="18" id="l2.493.18"></span>ἕτερός ἐστιν, ὁ μὲν ἐν τοῖς πρόσω τοῦ θώρακος, ὁ δ’ ἐν
<span class="pb" data-page="2.494" id="p2.494"></span>
<span class="lb" data-page="2.494" data-line="1" id="l2.494.1"></span>τοῖς ὀπίσω, τὰς πλευρὰς ἀνασπῶντες, ὥστ’ εἶναι τρεῖς μῦς.
<span class="lb" data-page="2.494" data-line="2" id="l2.494.2"></span>τούσδε τοῦ θώρακος ὑψηλοτέρους. οὕτως γὰρ αὐτοὺς ὀνομάζω,
<span class="lb" data-page="2.494" data-line="3" id="l2.494.3"></span>τὸν μὲν ὀπίσθιον, τὸν δ’ ἐμπρόσθιον, τὸν δὲ μέσον.
<span class="lb" data-page="2.494" data-line="4" id="l2.494.4"></span>ἔστι δ’ ὁ μέσος, ὑπὲρ οὗ διῆλθον ἀρτίως, ἀμφοῖν
<span class="lb" data-page="2.494" data-line="5" id="l2.494.5"></span>ἅμα συντεθειμένος. καὶ διὰ μόνης γε τῆσδε τῆς συζυγίας
<span class="lb" data-page="2.494" data-line="6" id="l2.494.6"></span>τῶν μέσων μυῶν κινούμενος ὁ θώραξ αὐτάρκως ὑπηρετεῖ
<span class="lb" data-page="2.494" data-line="7" id="l2.494.7"></span>τῷ ζώῳ. μαθήσῃ δὲ τὴν ἐγχείρησιν ἐν ταῖς ἐπὶ τῶν ζώντων
<span class="lb" data-page="2.494" data-line="8" id="l2.494.8"></span>ἀνατομαῖς. ἡ δ’ ἑτέρα συζυγία τῶν προσθίων μυῶν
<span class="lb" data-page="2.494" data-line="9" id="l2.494.9"></span>ἄρχεται μὲν ἐκ τοῦ δευτέρου σπονδύλου, πάντων δ’ ἐφεξῆς
<span class="lb" data-page="2.494" data-line="10" id="l2.494.10"></span>τῶν ἄλλων ἐκπεφυκυῖα δι’ εὐρώστων συνδέσμων ἐμπέφυκε
<span class="lb" data-page="2.494" data-line="11" id="l2.494.11"></span>ταῖς πρώταις πέντε πλευραῖς τοῦ θώρακος, ὥσπερ γε καὶ
<span class="lb" data-page="2.494" data-line="12" id="l2.494.12"></span>ἡ ὑπόλοιπος ἡ τρίτη τῶν ὑμενωδῶν μυῶν, καὶ γὰρ καὶ
<span class="lb" data-page="2.494" data-line="13" id="l2.494.13"></span>ταύτην δέχεσθαι δύνανται τὴν ἐπωνυμίαν, ἄρχεται μὲν ἀπὸ
<span class="lb" data-page="2.494" data-line="14" id="l2.494.14"></span>τῆς ἀκάνθης τῶν τελευταίων ἐν τραχήλῳ τριῶν σπονδύλων
<span class="lb" data-page="2.494" data-line="15" id="l2.494.15"></span>ἅμα τῷ πρώτῳ τοῦ μεταφρένου, σύνδεσμον ὑμενώδη τὴν
<span class="lb" data-page="2.494" data-line="16" id="l2.494.16"></span>κεφαλὴν ἑκάτερος αὐτῶν ἔχων ἐπεστορεσμένην τοῖς ῥαχίταις
<span class="lb" data-page="2.494" data-line="17" id="l2.494.17"></span>μυσίν. ὅταν δὲ ἀποχωρίσῃς αὐτὸν, πρῶτον ἶνες ἐπιφυόμεναι ﻿
<span class="pb" data-page="2.495" id="p2.495"></span>
<span class="lb" data-page="2.495" data-line="1" id="l2.495.1"></span>λεπταὶ τῷ συνδέσμῳ γεννῶσι τὸν μῦν, ἐπὶ μὲν τῶν
<span class="lb" data-page="2.495" data-line="2" id="l2.495.2"></span>πιθήκων ἐσχάτως ἄῤῥωστόν τε καὶ λεπτὸν, ἐπὶ δὲ τῶν
<span class="lb" data-page="2.495" data-line="3" id="l2.495.3"></span>ἄλλων ζώων καὶ μάλιστα ὑῶν καὶ κυνῶν ἰσχυρότερον·
<span class="lb" data-page="2.495" data-line="4" id="l2.495.4"></span>ἐστι δὲ καὶ ταῖς ἄρκτοις ὡσαύτως ἅπασί τε τοῖς καρχαρόδουσιν
<span class="lb" data-page="2.495" data-line="5" id="l2.495.5"></span>εὐρωστότερος οὗτος ὁ μῦς οὐκ ὀλίγῳ τοῦ κατὰ τοὺς
<span class="lb" data-page="2.495" data-line="6" id="l2.495.6"></span>πιθήκους. ἐπιφύεται μὲν οὖν τῇ τρίτῃ πλευρᾷ, καταπέφυκε
<span class="lb" data-page="2.495" data-line="7" id="l2.495.7"></span>δ’ εἰς τὴν τετάρτην τε καὶ πέμπτην καὶ ἕκτην καὶ
<span class="lb" data-page="2.495" data-line="8" id="l2.495.8"></span>ἑβδόμην· καὶ εἰ λαβόμενος αὐτοῦ τῆς κεφαλῆς ἕλκοις ἐπ’
<span class="lb" data-page="2.495" data-line="9" id="l2.495.9"></span>αὐτὴν, τὰς πλευρὰς ἀνασπωμένας θεάσῃ καὶ διαστελλούσας
<span class="lb" data-page="2.495" data-line="10" id="l2.495.10"></span>τὸν θώρακα. ταὐτὸν δὲ κᾀπὶ τοῦ μέσου τε καὶ
<span class="lb" data-page="2.495" data-line="11" id="l2.495.11"></span>προσθίου μυὸς ἐργασάμενος, ἀναλόγους αὐτῶν τοῖς μεγέθεσι
<span class="lb" data-page="2.495" data-line="12" id="l2.495.12"></span>τὰς διαστάσεις τοῦ θώρακος ὄψει γιγνομένας. αὗται
<span class="lb" data-page="2.495" data-line="13" id="l2.495.13"></span>μὲν οὖν τρεῖς συζυγίαι τῶν ὑψηλῶν τοῦ θώρακός εἰσι μυῶν
<span class="lb" data-page="2.495" data-line="14" id="l2.495.14"></span>ἀναπνοῆς δημιουργοί. τετάρτη δ’ ἐπ’ αὐταῖς ἡ τῶν πρώτων
<span class="lb" data-page="2.495" data-line="15" id="l2.495.15"></span>πλευρῶν· ὄψει γὰρ ἀνατείνων αὐτοὺς κατὰ τὴν ἀρχαίαν
<span class="lb" data-page="2.495" data-line="16" id="l2.495.16"></span>θέσιν ἀνασπώμενα μὲν τὰ τῶν πρώτων πλευρῶν
<span class="lb" data-page="2.495" data-line="17" id="l2.495.17"></span>ὀστᾶ, διαστελλόμενον δὲ τὸ ταύτῃ μέρος τοῦ θώρακος.
<span class="lb" data-page="2.495" data-line="18" id="l2.495.18"></span>δύο δ’ ἄλλαι μυῶν συζυγίαι, γεγυμνωμένου τοῦ θώρακος,
<span class="lb" data-page="2.495" data-line="19" id="l2.495.19"></span>ὡς εἴρηται, φανοῦνται κατὰ τὸ μῆκος, ἡ μὲν τῆς ῥάχεως,
<span class="pb" data-page="2.496" id="p2.496"></span>
<span class="lb" data-page="2.496" data-line="1" id="l2.496.1"></span>ἡ δὲ τοῦ στέρνου παρατεταμένη· σαρκωδῶν μὲν ὅλων ἡ
<span class="lb" data-page="2.496" data-line="2" id="l2.496.2"></span>παρὰ τὴν ῥάχιν, ἁπάσαις δ’ ἐπιβεβλημένη ταῖς πλευραῖς
<span class="lb" data-page="2.496" data-line="3" id="l2.496.3"></span>τοῦ θώρακος ἐγγὺς τῶν ῥαχιτῶν μυῶν, ὑμενωδῶν δὲ ἡ
<span class="lb" data-page="2.496" data-line="4" id="l2.496.4"></span>παρὰ τὸ στέρνον, ὅτι μὴ τὸ ἄνω πέρας αὐτῶν ἐστι σαρκῶδες·
<span class="lb" data-page="2.496" data-line="5" id="l2.496.5"></span>ἀλλὰ καὶ τοῦτο παντάπασιν ὀλίγην ἔχει τὴν σάρκα.
<span class="lb" data-page="2.496" data-line="6" id="l2.496.6"></span>τὸ δ’ οὖν ὑμενῶδες αὐτῶν οὐ κατὰ τοὺς ἄλλους ὑμένας
<span class="lb" data-page="2.496" data-line="7" id="l2.496.7"></span><span class="milestone ed2page" data-n="4.116" data-unit="ed2page" id="ed2page.4.116"></span>ἐστὶ τὴν ῥώμην, ἀλλ’ οἷα σύνδεσμός τις ἢ τένων
<span class="lb" data-page="2.496" data-line="8" id="l2.496.8"></span>πλατὺς εὔρωστος ἱκανῶς ὑπάρχει διαφύσει γραμμῆς λευκῆς.
<span class="lb" data-page="2.496" data-line="9" id="l2.496.9"></span>ᾗ δὲ ἀνέχουσι διοριζόμενοι ἀπὸ τοῦ κατ’ ἐπιγάστριον
<span class="lb" data-page="2.496" data-line="10" id="l2.496.10"></span>ὀρθίου μυὸς, ἐγκαρσία ἐστὶν ἡ διάφυσις αὕτη, παρὰ τὸ
<span class="lb" data-page="2.496" data-line="11" id="l2.496.11"></span>ξιφοειδὲς ὀστοῦν ἐπιπεφυκυῖα τῷ χονδρώδει τῆς ἐνταῦθα
<span class="lb" data-page="2.496" data-line="12" id="l2.496.12"></span>νόθης πλευρᾶς, ἡ μὲν ἐν τοῖς δεξιοῖς, ἡ δ’ ἐν τοῖς ἀριστεροῖς
<span class="lb" data-page="2.496" data-line="13" id="l2.496.13"></span>κειμένη, καθ’ ἑκάτερον μῦν μία. καί που καὶ πρόσθεν
<span class="lb" data-page="2.496" data-line="14" id="l2.496.14"></span>αὐτῆς ἐμνημόνευσα, φείδεσθαι κελεύων ἐν τῇ τῶν
<span class="lb" data-page="2.496" data-line="15" id="l2.496.15"></span>ἀπὸ τοῦ στέρνου μυῶν ἀνατομῇ· τούτοις γὰρ ὑποβέβληται,
<span class="lb" data-page="2.496" data-line="16" id="l2.496.16"></span>καὶ τούτοις συναφαιρεῖται, καὶ διὰ τοῦτο ἀγνοεῖται τοῖς
<span class="lb" data-page="2.496" data-line="17" id="l2.496.17"></span>ἀνατομικοῖς. ἔστι δ’, ὡς εἴρηται, συνεχὴς ὁ τένων οὗτος τῷ
<span class="lb" data-page="2.496" data-line="18" id="l2.496.18"></span>κατ’ ἐπιγάστριον ὀρθίῳ μυΐ, τοῖς πέρασι τῶν πλευρῶν
<span class="pb" data-page="2.497" id="p2.497"></span>
<span class="lb" data-page="2.497" data-line="1" id="l2.497.1"></span>ἅπασι τοῖς πρὸς τὸ στέρνον ἀνήκουσιν ἐπιβεβλημένος.
<span class="lb" data-page="2.497" data-line="2" id="l2.497.2"></span>ἀνήκει δ’ ἄχρι τῆς πρώτης πλευρᾶς ἐπὶ πάντων τῶν ζώων
<span class="lb" data-page="2.497" data-line="3" id="l2.497.3"></span>ὁ μῦς οὗτος, ἔνθα καὶ σαρκώδης ὁρᾶται, καί τι πλάτος
<span class="lb" data-page="2.497" data-line="4" id="l2.497.4"></span>λαμβάνει λεπτῆς σαρκὸς ἐπιτρεφομένης τῷ τένοντι, καὶ
<span class="lb" data-page="2.497" data-line="5" id="l2.497.5"></span>κατὰ τὰ πλάγια μέρη μάλιστα, καθ’ ἃ μὲν τοῦ μεταφρένου
<span class="lb" data-page="2.497" data-line="6" id="l2.497.6"></span>ἡ πρώτη πλευρὰ φέρεται, τῆς πρὸς τὸ στέρνον ἀποχωροῦσα
<span class="lb" data-page="2.497" data-line="7" id="l2.497.7"></span>διαρθρώσεως. ὁμοίαν δὲ τῷ μυῒ τῷδε καὶ ὁ ἕτερος ἔχει
<span class="lb" data-page="2.497" data-line="8" id="l2.497.8"></span>τὴν ἐνέργειαν, ὁ τῷ ῥαχίτῃ παρατεταμένος, οὔτ’ ἐπιμιγνύμενος
<span class="lb" data-page="2.497" data-line="9" id="l2.497.9"></span>οὕτως πρὸς ἕτερον μῦν, ἅτε μέρος εἶναί τινος ἄλλου
<span class="lb" data-page="2.497" data-line="10" id="l2.497.10"></span>νομισθῆναι δυνάμενος, ὥσπερ ὁ παρὰ τῷ στέρνῳ τοῦ κατ’
<span class="lb" data-page="2.497" data-line="11" id="l2.497.11"></span>ἐπιγάστριον, ἀλλὰ συναρχόμενός τε καὶ συμπαυόμενος τῷ
<span class="lb" data-page="2.497" data-line="12" id="l2.497.12"></span>θώρακι κατὰ περιγραφὴν ἰδίαν στρογγυλωτέραν μᾶλλον,
<span class="lb" data-page="2.497" data-line="13" id="l2.497.13"></span>ἤπερ πλατυτέραν, ἐπιφύεται δὲ αὐτοῦ τῷ ῥαχίτῃ μυὶ τὸ
<span class="lb" data-page="2.497" data-line="14" id="l2.497.14"></span>κάτω πέρας, ἐπιστρεφόμενον λοξὸν ὀπίσω, ὥστ’, ἐπειδὰν
<span class="lb" data-page="2.497" data-line="15" id="l2.497.15"></span>ταθῇ, προστέλλειν τε καὶ σφίγγειν εἴσω τὰς πλευράς. ἔοικε
<span class="lb" data-page="2.497" data-line="16" id="l2.497.16"></span>δὲ χρῄζειν αὐτῶν ἡ φύσις, ὅταν ἰσχυρῶς δεήσῃ συστέλλειν
<span class="lb" data-page="2.497" data-line="17" id="l2.497.17"></span>τὸν θώρακα, καθ’ ὃν καιρὸν ὁρῶνται καὶ οἱ κατ’ ἐπιγάστριον
<span class="lb" data-page="2.497" data-line="18" id="l2.497.18"></span>ἐνεργοῦντες μύες. ἀλλὰ περὶ μὲν ἐκείνων αὗθις εἰρήσεται.
<span class="pb" data-page="2.498" id="p2.498"></span>
<span class="lb" data-page="2.498" data-line="1" id="l2.498.1"></span>λοιπὴ δ’ ἄλλη μία μυῶν συζυγία διφυής ἐστι τοῦ θώρακος
<span class="lb" data-page="2.498" data-line="2" id="l2.498.2"></span>ἐκτὸς, ἡ κατὰ τὰς ὑστάτας πλευρὰς κατασπῶσα
<span class="lb" data-page="2.498" data-line="3" id="l2.498.3"></span>τὸ ταύτῃ πέρας τοῦ θώρακος. ἡ κεφαλὴ δὲ καὶ ταύτης
<span class="lb" data-page="2.498" data-line="4" id="l2.498.4"></span>ἑνὶ τῶν κατ’ ἐπιγάστριον ἐπιμίγνυται μυῶν, ὑπὲρ
<span class="lb" data-page="2.498" data-line="5" id="l2.498.5"></span>ἧς σαφέστερον, ὅταν ἐκείνους ἀνατέμω, διηγήσομαι. νυνὶ
<span class="lb" data-page="2.498" data-line="6" id="l2.498.6"></span>δὲ ἀρκείτω γε τοσοῦτον εἰπεῖν, ὡς κατασπᾷ τὴν ἐσχάτην
<span class="lb" data-page="2.498" data-line="7" id="l2.498.7"></span>πλευρὰν τοῦ θώρακος ὁ μῦς οὗτος ἅμα τῇ μετὰ ταύτην
<span class="lb" data-page="2.498" data-line="8" id="l2.498.8"></span>ἐπὶ τῶν πλείστων ζώων καὶ μάλιστα τῶν καρχαροδόντων·
<span class="lb" data-page="2.498" data-line="9" id="l2.498.9"></span>ἐξήκει δ’ ἐνίοτε καὶ πρὸς τὴν τρίτην. ὀνομάζω δὲ ἐσχάτην
<span class="lb" data-page="2.498" data-line="10" id="l2.498.10"></span>πλευρὰν νῦν, οὐ τὴν ὄντως νόθην, τὴν μικρὰν, ἥτις ἀποκεχώρηκε
<span class="lb" data-page="2.498" data-line="11" id="l2.498.11"></span>τῶν ἄλλων ἐπιπέφυκέ τε τῷ σαρκώδει τοῦ διαφράγματος,
<span class="lb" data-page="2.498" data-line="12" id="l2.498.12"></span>ἀλλὰ τὴν μετ’ αὐτὴν, ᾗ σαφὴς ἤδη λεπτὸς
<span class="lb" data-page="2.498" data-line="13" id="l2.498.13"></span>ὑμὴν ἔνδοθεν ὑποτέταται συνεχὴς τῷ πάσας τὰς πλευρὰς
<span class="lb" data-page="2.498" data-line="14" id="l2.498.14"></span>ὑπεζωκότι. περὶ μὲν δὴ τούτου τοῦ μυὸς ὀλίγον ὕστερον
<span class="lb" data-page="2.498" data-line="15" id="l2.498.15"></span>εἰρήσεται σαφέστερον.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:5.4">
<span class="pb page1" data-page="2.498" id="p2.498"></span>
<span class="milestone ed1page page1" data-n="1.161" data-unit="ed1page" id="ed1page.1.161"></span>
<span class="milestone ed2page page1" data-n="4.116" data-unit="ed2page" id="ed2page.4.116"></span>
            <p>
<span class="lb" data-page="2.498" data-line="16" id="l2.498.16"></span>Ἐν δὲ τῷ παρόντι καιρὸς ἤδη περὶ τῶν
<span class="lb" data-page="2.498" data-line="17" id="l2.498.17"></span>μεσοπλευρίων ὀνομαζομένων διέρχεσθαι μυῶν, ὧν οὐδ’ αὐτῶν
<span class="lb" data-page="2.498" data-line="18" id="l2.498.18"></span>ἔγνωσαν οὗτε τὴν φύσιν οὔτε τὴν ἐνέργειαν οἱ περὶ
<span class="pb" data-page="2.499" id="p2.499"></span>
<span class="lb" data-page="2.499" data-line="1" id="l2.499.1"></span>τὰς ἀνατομὰς δεινοὶ, καθάπερ οὐδὲ τῶν προειρημένων
<span class="lb" data-page="2.499" data-line="2" id="l2.499.2"></span>ἁπάντων, ὑφ’ ὧν ὁ θώραξ ἐλέχθη κινεῖσθαι. μέχρι τοσούτου
<span class="lb" data-page="2.499" data-line="3" id="l2.499.3"></span>γοῦν ἥκουσι τῆς γνώσεως τῶν μεσοπλευρίων μυῶν, ὡς
<span class="lb" data-page="2.499" data-line="4" id="l2.499.4"></span>ἐπιτετάσθαι τὰς ἶνας αὐτῶν, οὐ κατὰ τὸ μῆκος τῶν μυῶν
<span class="lb" data-page="2.499" data-line="5" id="l2.499.5"></span>ἀπὸ τῆς ῥάχεως ἐπὶ τὸ στέρνον ἐκτεταμένας, <span class="milestone ed2page" data-n="4.117" data-unit="ed2page" id="ed2page.4.117"></span>ἀλλ’ ἐκ
<span class="lb" data-page="2.499" data-line="6" id="l2.499.6"></span>τῆς ἑτέρας εἰς τὴν ἑτέραν διηκούσας· οὔτε δὲ, ὅτι λοξὴν
<span class="lb" data-page="2.499" data-line="7" id="l2.499.7"></span>τὴν θέσιν ἔχουσιν, οὔθ’, ὅτι διφυεῖς εἰσιν, ἐναντίαν λοξότητα
<span class="lb" data-page="2.499" data-line="8" id="l2.499.8"></span>τῶν ἐκτὸς ἰνῶν ἐχουσῶν ταῖς ἔνδον, ἔγραψέ τις αὐτῶν.
<span class="lb" data-page="2.499" data-line="9" id="l2.499.9"></span>ὅπου δὲ τοῦτο ἠγνόησαν,<span class="milestone ed1page" data-n="1.162" data-unit="ed1page" id="ed1page.1.162"></span> εὔδηλον, ὡς οὐδὲ περὶ τῆς
<span class="lb" data-page="2.499" data-line="10" id="l2.499.10"></span>ἐνεργείας ἐγνωσάν τι. νυνὶ μὲν οὖν ἀρκέσει τὴν φύσιν αὐτῶν
<span class="lb" data-page="2.499" data-line="11" id="l2.499.11"></span>ἐπιγνῶναι μόνον. ἐπειδὰν δὲ περὶ τῆς ἐπὶ ζῶντος ἔτι τοῦ ζώου
<span class="lb" data-page="2.499" data-line="12" id="l2.499.12"></span>γιγνομένης ἀνατομῆς τοῦ θώρακος ὁ λόγος ᾖ μοι, καὶ
<span class="lb" data-page="2.499" data-line="13" id="l2.499.13"></span>περὶ τῆς ἐνεργείας αὐτῶν εἰρήσεται, καίτοι κᾀν τῇ περὶ τῶν
<span class="lb" data-page="2.499" data-line="14" id="l2.499.14"></span>τῆς ἀναπνοῆς αἰτιῶν πραγματείᾳ πάντων ἤδη τῶν κινούντων
<span class="lb" data-page="2.499" data-line="15" id="l2.499.15"></span>τὸν θώρακα μυῶν ἐδήλωσα τὴν ἐνέργειαν. ἀλλ’ ἔν γε
<span class="lb" data-page="2.499" data-line="16" id="l2.499.16"></span>τῇ νῦν διεξόδῳ τοσοῦτον ὑπὲρ αὐτῶν ἱκανὸν εἰπεῖν, ὅτι,
<span class="lb" data-page="2.499" data-line="17" id="l2.499.17"></span>τῶν προειρημένων ἁπάντων ἀφῃρημένων μυῶν, ἡ θέσις τῶν
<span class="lb" data-page="2.499" data-line="18" id="l2.499.18"></span>ἰνῶν ἐναργῶς φαίνεται λοξὴ πᾶσι τοῖς κατὰ τὰ μέσα πλευρία ﻿
<span class="pb" data-page="2.500" id="p2.500"></span>
<span class="lb" data-page="2.500" data-line="1" id="l2.500.1"></span>μυσίν. ἄρξασθαι δὴ χρὴ τῆς ἐπισκέψεως αὐτῶν ἀπὸ
<span class="lb" data-page="2.500" data-line="2" id="l2.500.2"></span>τῶν ῥαχιτῶν μυῶν καὶ θεάσασθαι τῶν δύο περάτων ἑκάστης
<span class="lb" data-page="2.500" data-line="3" id="l2.500.3"></span>ἰνὸς τὸ μὲν ὑψηλότερον ἐγγυτέρω τῶν ῥαχιτῶν, τὸ
<span class="lb" data-page="2.500" data-line="4" id="l2.500.4"></span>ταπεινότερον δὲ ἐπὶ πλέον ἀποκεχωρηκὸς, ὡς ἂν λοξῆς ἐπὶ
<span class="lb" data-page="2.500" data-line="5" id="l2.500.5"></span>τὸ πρόσω φερομένης ἑκάστης ἰνὸς, οὐκ ὀρθῆς ἄνωθεν κάτω
<span class="lb" data-page="2.500" data-line="6" id="l2.500.6"></span>τεταμένης. εἰ δὲ καὶ τοὺς ῥαχίτας ἐκτέμοις, ὄψει κᾀνταῦθα
<span class="lb" data-page="2.500" data-line="7" id="l2.500.7"></span>τὰς ὑποβεβλημένας αὐτοῖς ἶνας ὁμοίως λοξάς. ἔστω
<span class="lb" data-page="2.500" data-line="8" id="l2.500.8"></span>δὲ καὶ τὸ ζῶον ἰσχνὸν καὶ παλαιὸν, ἐφ’ οὗ ταῦτα χρὴ
<span class="lb" data-page="2.500" data-line="9" id="l2.500.9"></span>θεάσασθαι. μάλιστα γὰρ ἐπὶ τούτων ἐναργῶς ὁρᾶσθαι πεφύκασιν
<span class="lb" data-page="2.500" data-line="10" id="l2.500.10"></span>αἱ τῶν μυῶν ἶνες· ἐπὶ δὲ τῶν νέων τε καὶ λιπαρῶν
<span class="lb" data-page="2.500" data-line="11" id="l2.500.11"></span>ζώων ἥ θ’ ὑγρότης καὶ τὸ πλῆθος τῶν σαρκῶν ἐγκαλύπτουσι
<span class="lb" data-page="2.500" data-line="12" id="l2.500.12"></span>τὰς ἶνας. εἰ δὲ μὴ μόνον ἰσχνὸν εἴη καὶ παλαιὸν,
<span class="lb" data-page="2.500" data-line="13" id="l2.500.13"></span>ἀλλὰ καὶ μέγα τὸ ζῶον, ἐναργέστατα θεάσῃ τῶν ὀστῶν ἐκπεφυκότας
<span class="lb" data-page="2.500" data-line="14" id="l2.500.14"></span>συνδέσμους λεπτοὺς ἰνώδεις, οἷς ἡ σὰρξ ἐπιτέθραπται,
<span class="lb" data-page="2.500" data-line="15" id="l2.500.15"></span>παραπλησίου τοῦ θεάματος ὄντος τῷ κατὰ τοὺς
<span class="lb" data-page="2.500" data-line="16" id="l2.500.16"></span>ταλάρους τε καὶ τἄλλα πλόκαμα, καθ’ ἃ τὸ γάλα πηγνύουσιν
<span class="lb" data-page="2.500" data-line="17" id="l2.500.17"></span>οἱ περὶ τὰ τοιαῦτα δεινοί. ταῖς μὲν οὖν σχοίνοις ἀνάλογόν
<span class="lb" data-page="2.500" data-line="18" id="l2.500.18"></span>μοι τίθει τὰς διεκπεφυκυίας τῶν ὀστῶν ἶνας, ἃς
<span class="pb" data-page="2.501" id="p2.501"></span>
<span class="lb" data-page="2.501" data-line="1" id="l2.501.1"></span>συνδέσμους ὠνόμασα, διότι τὴν γένεσιν ἐξ ὀστῶν ἔχουσι,
<span class="lb" data-page="2.501" data-line="2" id="l2.501.2"></span>τῷ γάλακτι δ’ αὐτῷ τὸ αἷμα καὶ τῷ τυρῷ τὴν σάρκα,
<span class="lb" data-page="2.501" data-line="3" id="l2.501.3"></span>γινομένην, ὡς ἐκεῖνος ἐκ γάλακτος, οὕτως ταύτην ἐξ αἵματος.
<span class="lb" data-page="2.501" data-line="4" id="l2.501.4"></span>ἀρξάμενον οὖν, ὡς ἔφην, ἀπὸ τῶν κατὰ ῥάχιν χωρίων
<span class="lb" data-page="2.501" data-line="5" id="l2.501.5"></span>ἀκολουθεῖν χρὴ ταῖς ἰσὶν, ἐπισκοπούμενον ἑκάστην,
<span class="lb" data-page="2.501" data-line="6" id="l2.501.6"></span>ὅπως ἐστὶ λοξή. οὕτως γάρ σοι πράττοντι συμβήσεται
<span class="lb" data-page="2.501" data-line="7" id="l2.501.7"></span>κατὰ τὴν ὄψιν αὐτῶν ἀεὶ καὶ μᾶλλον ἐπὶ τὸ στέρνον προχωροῦντι
<span class="lb" data-page="2.501" data-line="8" id="l2.501.8"></span>θεάσασθαί ποτε μεταπίπτουσαν ἅμα τῇ τῶν
<span class="lb" data-page="2.501" data-line="9" id="l2.501.9"></span>πλευρῶν ἐπιστροφῇ καὶ τὴν τῶν ἰνῶν θέσιν. οὐ γὰρ, ὥσπερ
<span class="lb" data-page="2.501" data-line="10" id="l2.501.10"></span>ἐξ ἀρχῆς ὥρμησεν ἕκαστον ὀστοῦν ἀπὸ τῆς ῥάχεως, ἐπὶ
<span class="lb" data-page="2.501" data-line="11" id="l2.501.11"></span>τὸ στέρνον ἀφικνεῖται λοξὸν, ἐγκεκλιμένον ἀπὸ τῶν ὑψηλοτέρων
<span class="lb" data-page="2.501" data-line="12" id="l2.501.12"></span>τοῦ ζώου μερῶν ἐπὶ τὸ ταπεινότερον· ἀλλ’ ὅταν
<span class="lb" data-page="2.501" data-line="13" id="l2.501.13"></span>ἐγγὺς ἤδη τοῦ στέρνου φαίνηται, χόνδρος ἀντ’ ὀστοῦ γενόμενον
<span class="lb" data-page="2.501" data-line="14" id="l2.501.14"></span>ἑτέραν ἴσχει θέσιν ἐναντίαν τῇ πρώτῃ, λοξὸν αὖθις
<span class="lb" data-page="2.501" data-line="15" id="l2.501.15"></span>ἐπιφερόμενον ἐπὶ τὸ στέρνον, ᾧ συναρθροῦται. κατὰ τοῦτ’
<span class="lb" data-page="2.501" data-line="16" id="l2.501.16"></span>οὖν αὐτὸ τὸ μέρος, ἵνα πρῶτον ὁ χόνδρος γεννᾶται, κυκλοτερὴς
<span class="lb" data-page="2.501" data-line="17" id="l2.501.17"></span>μέν πως μᾶλλον, οὐ κατὰ γωνίαν, ἡ καμπή γ’
<span class="lb" data-page="2.501" data-line="18" id="l2.501.18"></span>ἐστὶ ταῖς πλευραῖς· ὑπεναντίαν δὲ θέσιν ἔχουσιν αἱ ἶνες,
<span class="lb" data-page="2.501" data-line="19" id="l2.501.19"></span>ἐκ τῆς ταπεινοτέρας ἐπὶ τὴν ὑψηλοτέραν ἐπιφερόμεναι
<span class="pb" data-page="2.502" id="p2.502"></span>
<span class="lb" data-page="2.502" data-line="1" id="l2.502.1"></span>λοξαί. καὶ γὰρ τοῦτο κατὰ πάσας αὐτὰς, πλὴν ἐκείνων
<span class="lb" data-page="2.502" data-line="2" id="l2.502.2"></span>μόνων, ὧν συναρθροῦται τῷ στέρνῳ τὰ πέρατα· μονοειδὴς
<span class="lb" data-page="2.502" data-line="3" id="l2.502.3"></span>γάρ ἐστι τούτων τῶν πλευρῶν ἣ ἐξ ἀρχῆς ἄχρι τελευτῆς
<span class="lb" data-page="2.502" data-line="4" id="l2.502.4"></span>φορὰ, μηδεμίαν ἔχουσα καμπὴν, οἵαν ἴσχουσιν αἱ τῷ
<span class="lb" data-page="2.502" data-line="5" id="l2.502.5"></span>στέρνῳ συναρθρούμεναι. καὶ τοίνυν καὶ καλοῦσι τὰς πλευρὰς
<span class="lb" data-page="2.502" data-line="6" id="l2.502.6"></span>ἐκείνας νόθας, τελευτώσας μὲν εἰς ἀξιόλογον χόνδρον,
<span class="lb" data-page="2.502" data-line="7" id="l2.502.7"></span>ἐκπεφυκὸς δ’ ἐχούσας ἑαυτῶν τὸ διάφραγμα, καὶ τόν τε
<span class="lb" data-page="2.502" data-line="8" id="l2.502.8"></span>χόνδρον ἑκάστου οἷον πρόβλημά τι τῆς ἐκφύσεως αὐτοῦ,
<span class="lb" data-page="2.502" data-line="9" id="l2.502.9"></span><span class="milestone ed2page" data-n="4.118" data-unit="ed2page" id="ed2page.4.118"></span>προνοητικῶς κᾀνθάδε τῆς φύσεως, ὥσπερ κᾀπὶ τοῖς
<span class="lb" data-page="2.502" data-line="10" id="l2.502.10"></span>ἄλλοις ἅπασιν, ἐκφυούσης τὸ διάφραγμα, μήτ’ ἐκ τῶν ἔξω
<span class="lb" data-page="2.502" data-line="11" id="l2.502.11"></span>μερῶν ἑκάστης πλευρᾶς, μήτε ἐκ τοῦ πέρατος, ἀλλ’ ἐκ τῶν
<span class="lb" data-page="2.502" data-line="12" id="l2.502.12"></span>ἔνδον ἅμα καὶ πρὸ τοῦ πέρατος. αὗται μὲν οὖν αἱ πλευραὶ
<span class="lb" data-page="2.502" data-line="13" id="l2.502.13"></span>τὴν τῶν ἰνῶν θέσιν ἄνωθεν κατὰ λοξὴν ἐγκεκλιμένην
<span class="lb" data-page="2.502" data-line="14" id="l2.502.14"></span>ἔχουσιν. αἱ δὲ τῷ στέρνῳ συναρθρούμεναι τῇ τῆς φορᾶς
<span class="lb" data-page="2.502" data-line="15" id="l2.502.15"></span>μεταπτώσει συμβάλλουσι τὰς ἶνας. ἐκ μὲν δὴ τῶν ἔξω
<span class="lb" data-page="2.502" data-line="16" id="l2.502.16"></span>μερῶν αἱ τῶν μεσοπλευρίων ἶνες, ὡς ἔχουσι φύσεως, ἐκ
<span class="lb" data-page="2.502" data-line="17" id="l2.502.17"></span>δὲ τῶν ἔνδον ἐναντίως κατὰ τὴν τοῦ Χ γράμματος ἰδέαν
<span class="lb" data-page="2.502" data-line="18" id="l2.502.18"></span>τέμνουσι τὰς ἐκτός. ἐγχειρήσεις δὲ καὶ τῇ τούτων ὄψει,
<span class="pb" data-page="2.503" id="p2.503"></span>
<span class="lb" data-page="2.503" data-line="1" id="l2.503.1"></span>τὰς πλευρὰς ἀπολύσας τοῦ στέρνου· φανεῖται γὰρ οὕτως ἥ
<span class="lb" data-page="2.503" data-line="2" id="l2.503.2"></span>τ’ ἐντὸς εὐρυχωρία τοῦ θώρακος ἅπασα, καὶ σὺν αὐτῇ τὸ
<span class="lb" data-page="2.503" data-line="3" id="l2.503.3"></span>τῶν ἰνῶν σχῆμα. πρὸς δὲ τὸ τῆς διαγνώσεως ἕτοιμον ἀνάκλα
<span class="lb" data-page="2.503" data-line="4" id="l2.503.4"></span>ἁπάσας ἐπὶ τὴν ῥάχιν. αἱ μὲν δὴ νόθαι κᾀκ τῶν
<span class="lb" data-page="2.503" data-line="5" id="l2.503.5"></span>ἔνδον μερῶν ἐκφανοῦνταί σοι, δι’ ὅλων ἑαυτῶν ἔχουσαι τὸ τῶν
<span class="lb" data-page="2.503" data-line="6" id="l2.503.6"></span>ἰνῶν εἶδος ἔμπαλιν ταῖς ἐκτὸς ἐκ τῆς ταπεινοτέρας πλευρᾶς
<span class="lb" data-page="2.503" data-line="7" id="l2.503.7"></span>ἐπὶ τὴν ὑψηλοτέραν ἀναφερομέναις λοξῶς· αἱ δ’ ἄλλαι
<span class="lb" data-page="2.503" data-line="8" id="l2.503.8"></span>πᾶσαι διττὸν, ἄχρι μὲν τῶν χόνδρων, ὅπως αἱ νόθαι, δι’
<span class="lb" data-page="2.503" data-line="9" id="l2.503.9"></span>ὅλων ἑαυτῶν, ἐν τούτοις δ’ ἄχρι τοῦ στέρνου τοὐναντίον.
</p>
          </article>

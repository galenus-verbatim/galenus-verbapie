<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:5.5">
<span class="pb page1" data-page="2.503" id="p2.503"></span>
<span class="milestone ed1page page1" data-n="1.162" data-unit="ed1page" id="ed1page.1.162"></span>
<span class="milestone ed2page page1" data-n="4.118" data-unit="ed2page" id="ed2page.4.118"></span>
            <p>
<span class="lb" data-page="2.503" data-line="10" id="l2.503.10"></span>Εἷς οὖν ἔτι του θώρακος ὑπολείπεται μῦς,
<span class="lb" data-page="2.503" data-line="11" id="l2.503.11"></span>οὐχ ὁ φαυλότατος, αἱ φρένες ὀνομαζόμεναι. διάφραγμα
<span class="lb" data-page="2.503" data-line="12" id="l2.503.12"></span>δ’ αὐτὰς μόνον ὑπάρχειν ἐνόμισεν ὁ Πλάτων δυοῖν τῆς
<span class="lb" data-page="2.503" data-line="13" id="l2.503.13"></span>ψυχῆς μορίων, ἐπιθυμητικοῦ τε καὶ θυμοειδοῦς. αἱ δ’
<span class="lb" data-page="2.503" data-line="14" id="l2.503.14"></span>οὐ τοῦτο μόνον εἰσὶν, ἀλλ’, ὡς ἐν τοῖς περὶ τῶν τῆς ἀναπνοῆς
<span class="lb" data-page="2.503" data-line="15" id="l2.503.15"></span>αἰτιῶν ἐδείχθη, πάντων τῶν εἰρημένων μυῶν ὑπάρχουσι
<span class="lb" data-page="2.503" data-line="16" id="l2.503.16"></span>τῷ ζώῳ χρησιμώταται πρὸς τὴν τῆς ἀναπνοῆς ἐνέργειαν.
<span class="lb" data-page="2.503" data-line="17" id="l2.503.17"></span>ἡ γένεσις δ’ ἐστὶ καὶ τούτῳ τῷ μυῒ τοιαύτη τὸ
<span class="pb" data-page="2.504" id="p2.504"></span>
<span class="lb" data-page="2.504" data-line="1" id="l2.504.1"></span>εἶδος, ὁποίαν ὀλίγον ἔμπροσθεν ἐπὶ τῶν κατὰ τὰς πλευρὰς
<span class="lb" data-page="2.504" data-line="2" id="l2.504.2"></span>διήγημαι, σύνδεσμοι πολλοὶ καὶ λεπτοὶ, τῶν ὀστῶν ἐκφυόμενοι,
<span class="lb" data-page="2.504" data-line="3" id="l2.504.3"></span>περιτρεφομένην ἑαυτοῖς ἔχοντες ἁπλῆς σάρκα. τό γε
<span class="lb" data-page="2.504" data-line="4" id="l2.504.4"></span>μὴν μέσον ἅπαντος τοῦ διαφράγματος, οἷον κύκλου μεγάλου,
<span class="lb" data-page="2.504" data-line="5" id="l2.504.5"></span>μικρὸς ἔνδον ἀμφὶ τὸ κέντρον αὐτοῦ κύκλος ἕτερος
<span class="lb" data-page="2.504" data-line="6" id="l2.504.6"></span>ἀκριβὴς τένων ἐστὶ, μηδεμίαν ἔτι φυλάττον ὧν ἐκέκτητο
<span class="lb" data-page="2.504" data-line="7" id="l2.504.7"></span>σαρκῶν. ἀλλὰ ταῦτα μὲν ἐγχωρεῖ θεάσασθαι τοῦ διαφράγματος,
<span class="lb" data-page="2.504" data-line="8" id="l2.504.8"></span>ἐκ τῶν ἄνω μερῶν ἀπολελυμένων τῶν πλευρῶν τοῦ
<span class="lb" data-page="2.504" data-line="9" id="l2.504.9"></span>στέρνου, τὴν δ’ ὅλην αὐτοῦ φύσιν οὐχ οἷόν τε κατανοῆσαι
<span class="lb" data-page="2.504" data-line="10" id="l2.504.10"></span>σαφῶς ἄνευ τοῦ προανατέμνειν τοὺς κατ’ ἐπιγάστριον ὀκτὼ
<span class="lb" data-page="2.504" data-line="11" id="l2.504.11"></span>μῦς. ἐπὶ τὴν τούτων οὖν ἀνατομὴν ἰτέον τῷ λόγῳ.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:5.6">
<span class="pb page1" data-page="2.504" id="p2.504"></span>
<span class="milestone ed1page page1" data-n="1.162" data-unit="ed1page" id="ed1page.1.162"></span>
<span class="milestone ed2page page1" data-n="4.118" data-unit="ed2page" id="ed2page.4.118"></span>
            <p>
<span class="lb" data-page="2.504" data-line="12" id="l2.504.12"></span>Βούλομαι δὲ ὑμᾶς ἀναμνῆσαι τῶν συνεχῶς
<span class="lb" data-page="2.504" data-line="13" id="l2.504.13"></span>γιγνομένων ὑπ’ ἐμοῦ, μεμνημένους οἶδ’ ὅτι καὶ αὐτούς.
<span class="lb" data-page="2.504" data-line="14" id="l2.504.14"></span>ἀλλὰ γὰρ, ὡς καὶ πρόσθεν εἶπον, οὐκ ἐν ταῖς τῶν ἑταίρων
<span class="lb" data-page="2.504" data-line="15" id="l2.504.15"></span>μόνων χερσὶ τὴν πραγματείαν ταύτην εἰκός ἐστι φυλαχθήσεσθαι,
<span class="lb" data-page="2.504" data-line="16" id="l2.504.16"></span>πολλὰς δ’ ἀμείψειν ἀνθρώπων χεῖρας, ἑτοίμων μὲν
<span class="lb" data-page="2.504" data-line="17" id="l2.504.17"></span>ἐνίων ἅπαντα βασκαίνειν, ἑτοίμων δ’ ἑτέρων ἐκλέγειν τε καὶ
<span class="lb" data-page="2.504" data-line="18" id="l2.504.18"></span>μανθάνειν τὰ κάλλιστα. χρὴ τοίνυν κᾀκείνων ἕνεκα τ ﻿
<span class="pb" data-page="2.505" id="p2.505"></span>
<span class="lb" data-page="2.505" data-line="1" id="l2.505.1"></span>γιγνωσκόμενα τοῖς ἑταίροις ἀναμιμνήσκειν τε καὶ λέγειν
<span class="lb" data-page="2.505" data-line="2" id="l2.505.2"></span>πολλάκις, ὅ περ καὶ λέξων ἤδη δίειμι. τοὺς κατ’ ἐπιγάστριον
<span class="lb" data-page="2.505" data-line="3" id="l2.505.3"></span>ἅπαντας μῦς οἶδα πολλάκις ἀνατεμὼν εὐθὺς
<span class="lb" data-page="2.505" data-line="4" id="l2.505.4"></span><span class="milestone ed2page" data-n="4.119" data-unit="ed2page" id="ed2page.4.119"></span>ἅμα τῷ πνιγῆναι τὸν πίθηκον, εἶθ’ ἑξῆς αὐτοῖς
<span class="lb" data-page="2.505" data-line="5" id="l2.505.5"></span>ἔντερα, καὶ γαστέρα, καὶ ἧπαρ, καὶ σπλῆνα, καὶ νεφροὺς
<span class="lb" data-page="2.505" data-line="6" id="l2.505.6"></span>καὶ κύστιν, εἰ δὲ καὶ θῆλυ τὸ ζῶον εἴη, καὶ μήτραν. καὶ
<span class="lb" data-page="2.505" data-line="7" id="l2.505.7"></span>τῇ πρώτῃ γε ἡμέρᾳ ταῦτ’ οἶδα πολλάκις ἀνατεμὼν τοῖς
<span class="lb" data-page="2.505" data-line="8" id="l2.505.8"></span>ἑταίροις μόνα, χάριν τοῦ μὴ σαπῆναι χρονίζοντα, κᾄπειτ’
<span class="lb" data-page="2.505" data-line="9" id="l2.505.9"></span>ἐν τῇ δευτέρᾳ τῶν ἡμερῶν ἐπὶ τἄλλα μεταβὰς ἀνατεμών
<span class="lb" data-page="2.505" data-line="10" id="l2.505.10"></span>τε κᾀκεῖνα τῇ τάξει τῶν ἐν τῇδε τῇ πραγματείᾳ γεγραμμένων
<span class="lb" data-page="2.505" data-line="11" id="l2.505.11"></span>ἐξ ἀρχῆς. ὅπως μὲν οὖν ἐγχειρεῖν χρὴ τοῖς κατ’ ἐπιγάστριον,
<span class="lb" data-page="2.505" data-line="12" id="l2.505.12"></span>ὅταν ἀπ’ αὐτῶν τις ἄρχηται, μικρὸν ὕστερον ἐρῶ·
<span class="lb" data-page="2.505" data-line="13" id="l2.505.13"></span>νυνὶ δ’ ἀκόλουθον τοῖς προειρημένοις τὴν διδασκαλίαν ποιήσομαι.
<span class="lb" data-page="2.505" data-line="14" id="l2.505.14"></span>τὰς γὰρ ἀπολελυμένας τοῦ στέρνου πλευρὰς, ἃς
<span class="lb" data-page="2.505" data-line="15" id="l2.505.15"></span>ὑπὲρ τοῦ σαφῶς θεάσασθαι τὰς ἔνδον ἀνακλάσαι συνεβούλευσα,
<span class="lb" data-page="2.505" data-line="16" id="l2.505.16"></span>πάλιν ἐπαναγαγεῖν χρὴ πρὸς τὸ στέρνον ἐπὶ
<span class="lb" data-page="2.505" data-line="17" id="l2.505.17"></span><span class="milestone ed1page" data-n="1.163" data-unit="ed1page" id="ed1page.1.163"></span>τὴν ἀρχαίαν θέσιν, ὡς εἰ καὶ μηδ’ ὅλως ἐτέτμηντο,
<span class="lb" data-page="2.505" data-line="18" id="l2.505.18"></span>κᾄπειτ’ ἀναδέρειν μὲν, ὅσον ὑπόλοιπον ἔτι τοῦ κατ’ ἐπιγάστριον
<span class="pb" data-page="2.506" id="p2.506"></span>
<span class="lb" data-page="2.506" data-line="1" id="l2.506.1"></span>δέρματος, ἄρχεσθαι δὲ τῆς ἀνατομῆς τῶν ὑπ’ αὐτῷ
<span class="lb" data-page="2.506" data-line="2" id="l2.506.2"></span>μυῶν ἀπὸ τοῦ μεγίστου τε καὶ πάντων ἔξωθεν, ὃς ἀπὸ
<span class="lb" data-page="2.506" data-line="3" id="l2.506.3"></span>τοῦ θώρακος ἀρχόμενος. ἐπιστρώννυται τοῖς κατ’ ἐπιγάστριον
<span class="lb" data-page="2.506" data-line="4" id="l2.506.4"></span>ἅπασι μυσίν. ὄψει δ’ αὐτοῦ τὰς ἀρχὰς ἐναργῶς, ἀνατετμημένων
<span class="lb" data-page="2.506" data-line="5" id="l2.506.5"></span>γε τῶν προειρημένων, ἐφεξῆς κειμένας τῷ μεγίστῳ
<span class="lb" data-page="2.506" data-line="6" id="l2.506.6"></span>τῶν ὑψηλῶν τοῦ θώρακος μυῶν, οἷον δακτύλοις τισὶ τοῖς
<span class="lb" data-page="2.506" data-line="7" id="l2.506.7"></span>ἑαυτοῦ πέρασιν ἐμφύεσθαι ταῖς πλευραῖς, ὡς ἔφην. ἔνθα
<span class="lb" data-page="2.506" data-line="8" id="l2.506.8"></span>τοίνυν ἐκείνων ἑκάστη τῶν καταφύσεων τελευτᾷ, παρακειμένας
<span class="lb" data-page="2.506" data-line="9" id="l2.506.9"></span>ἐνταῦθα τὰς ἀρχὰς θεάσῃ τοῦ προκειμένου κατὰ τὸν
<span class="lb" data-page="2.506" data-line="10" id="l2.506.10"></span>λόγον ἡμῖν μυὸς, ἑνὸς μὲν ἐκ τῶν δεξιῶν δηλονότι μερῶν,
<span class="lb" data-page="2.506" data-line="11" id="l2.506.11"></span>ἑτέρου δ’ ἐκ τῶν ἀριστερῶν. ὑπόκειται δ’ ἡ πρώτη τῶν
<span class="lb" data-page="2.506" data-line="12" id="l2.506.12"></span>ἐκφύσεων, κατὰ τὴν ἕκτην μάλιστ’ οὖσα πλευρὰν, τῇ τελευτῇ
<span class="lb" data-page="2.506" data-line="13" id="l2.506.13"></span>τοῦ προσθίου μυὸς τῶν τὸν θώρακα κινούντων·
<span class="lb" data-page="2.506" data-line="14" id="l2.506.14"></span>ἐφεξῆς δὲ καὶ τῶν ἄλλων ἤδη πασῶν ἐκφύεται πλευρῶν πλησίον
<span class="lb" data-page="2.506" data-line="15" id="l2.506.15"></span>ἐκείνων τῶν μερῶν, ἔνθα πρῶτον εἰς χόνδρον μεταπίπτει
<span class="lb" data-page="2.506" data-line="16" id="l2.506.16"></span>τὸ καθ’ ἕκαστον αὐτῶν ὀστοῦν, ὡς εἴρηται πρόσθεν.
<span class="lb" data-page="2.506" data-line="17" id="l2.506.17"></span>ἀνάλογον δέ τι τῇ καμπῇ τῇδε καὶ ταῖς πρώταις ὑπάρχει
<span class="lb" data-page="2.506" data-line="18" id="l2.506.18"></span>τῶν νόθων, τῆς μὲν ὀγδόης, ἄνωθεν ἀριθμοῦντι, πρὸς τὸν
<span class="pb" data-page="2.507" id="p2.507"></span>
<span class="lb" data-page="2.507" data-line="1" id="l2.507.1"></span>ξιφοειδῆ χόνδρον ἀναφερομένης, τῶν δ’ ἄλλων ἀπολειπομένων
<span class="lb" data-page="2.507" data-line="2" id="l2.507.2"></span>τοῦδε, διαφερουσῶν τῷ μᾶλλόν τε καὶ ἧττον· ἀεὶ γὰρ.
<span class="lb" data-page="2.507" data-line="3" id="l2.507.3"></span>ἡ ταπεινοτέρα βραχυτέρα τῆς ὑψηλοτέρας ἐστίν. ἐκφύεται
<span class="lb" data-page="2.507" data-line="4" id="l2.507.4"></span>δὲ καὶ τούτων ἁπασῶν ἡ πρώτη τῶν κατ’ ἐπιγάστριον μυῶν
<span class="lb" data-page="2.507" data-line="5" id="l2.507.5"></span>συζυγία λοξαῖς ἰσὶν ἐπὶ τὰ πρόσω τῆς γαστρὸς φερομένη.
<span class="lb" data-page="2.507" data-line="6" id="l2.507.6"></span>συνεπεκτείνεται δὲ παντὶ τῷ κατ’ ἐπιγάστριον χωρίῳ τῷ διὰ
<span class="lb" data-page="2.507" data-line="7" id="l2.507.7"></span>τῶν κενεώνων, ἐπί τε τὰ τῶν λαγόνων ὀστᾶ παραγινόμενος
<span class="lb" data-page="2.507" data-line="8" id="l2.507.8"></span>καὶ τὸν βουβῶνα τὸν καθ’ ἑαυτὸν ἑκάτερος, ἐμφυόμενός τε
<span class="lb" data-page="2.507" data-line="9" id="l2.507.9"></span>τοῖς τῆς ἥβης ὀστοῖς ὑμενώδει μὲν, ἀλλ’ ἰσχυρῷ τένοντι,
<span class="lb" data-page="2.507" data-line="10" id="l2.507.10"></span>πρὸ τοῦ βουβῶνος τὴν γένεσιν ἔχοντι. καὶ μέντοι καὶ χαλᾶταί
<span class="lb" data-page="2.507" data-line="11" id="l2.507.11"></span>ποτε ἡ συντονία τοῦ τένοντος τοῦδε κατὰ τὸν βουβῶνα· καὶ
<span class="lb" data-page="2.507" data-line="12" id="l2.507.12"></span>σὺν αὐτῷ χαλαρὸς ἀποτελεσθεὶς ὁ τόπος ὅλος οὗτος ὑποδέχεταί
<span class="lb" data-page="2.507" data-line="13" id="l2.507.13"></span>τινα μέρη τῶν ὑποκειμένων σωμάτων εἰς ἑαυτὸν, ἐντέρων
<span class="lb" data-page="2.507" data-line="14" id="l2.507.14"></span>ἢ ἐπίπλου, καὶ ἤδη τοῦτο κήλη καλεῖται. τέτακται
<span class="lb" data-page="2.507" data-line="15" id="l2.507.15"></span>δ’ ὁ τένων οὗτος ὁ ὑμενώδης μικρὸν ὑπεράνω τοῦ βουβῶνος,
<span class="lb" data-page="2.507" data-line="16" id="l2.507.16"></span>ἕνεκα τοῦ διεξελθεῖν τὸ περιτόναιον ἅμα τοῖς ἐν
<span class="lb" data-page="2.507" data-line="17" id="l2.507.17"></span>ἑαυτῷ περιεχομένοις, ὑπὲρ ὧν αὖθις εἰρήσεται. τὸ δ’ ἐπὶ
<span class="lb" data-page="2.507" data-line="18" id="l2.507.18"></span>τὰ πρόσω τῆς γαστρὸς ἐκτεινόμενον μέρος τῶνδε τῶν μυῶν
<span class="pb" data-page="2.508" id="p2.508"></span>
<span class="lb" data-page="2.508" data-line="1" id="l2.508.1"></span>εἰς λεπτὸν ἀκριβῶς τελευτᾷ τένοντα, τοῖς ὀρθίοις ἐπιβεβλημένον
<span class="lb" data-page="2.508" data-line="2" id="l2.508.2"></span>ἔξωθεν μυσίν. οὕτως δὲ καὶ δευτέρας συζυγίας
<span class="lb" data-page="2.508" data-line="3" id="l2.508.3"></span>τῶν κατ’ ἐπιγάστριον μυῶν, λοξὴν ἔμπαλιν ἐχόντων τοῖς
<span class="lb" data-page="2.508" data-line="4" id="l2.508.4"></span>πρώτοις τὴν θέσιν τῶν ἰνῶν, ὁ τένων ὑμενώδης γενόμενος,
<span class="lb" data-page="2.508" data-line="5" id="l2.508.5"></span>ἐπιβάλλει τοῖς προσθίοις μυσίν. <span class="milestone ed2page" data-n="4.120" data-unit="ed2page" id="ed2page.4.120"></span>ἄρχεται δ’ ἑκάτερος
<span class="lb" data-page="2.508" data-line="6" id="l2.508.6"></span>τούτων ἐκ τοῦ τοῦ λαγόνος ὀστοῦ σαρκώδη τὴν ἔκφυσιν
<span class="lb" data-page="2.508" data-line="7" id="l2.508.7"></span>ἔχων. εἶτ’ ἐντεῦθεν ἀναφέρονται λοξοὶ κατὰ τῶν ἐγκαρσίων
<span class="lb" data-page="2.508" data-line="8" id="l2.508.8"></span>ἐποχούμενοι μυῶν, ἐμφύονται δὲ διὰ σαρκοειδοῦς οὐσίας
<span class="lb" data-page="2.508" data-line="9" id="l2.508.9"></span>τοῖς πέρασι τῶν τεττάρων νόθων πλευρῶν. ὁ δὲ τένων αὐτῶν
<span class="lb" data-page="2.508" data-line="10" id="l2.508.10"></span>ὁ λεπτὸς, εἰς ὃν ἐλέχθησαν τελευτᾷν, μέσος ἐστὶ τῶν
<span class="lb" data-page="2.508" data-line="11" id="l2.508.11"></span>τ’ ὀρθίων μυῶν καὶ τοῦ τῶν προειρημένων τένοντος. ἑνοῦσθαι
<span class="lb" data-page="2.508" data-line="12" id="l2.508.12"></span>γάρ σοι δόξουσιν οἱ δύο τένοντες ἀμφοτέρων τῶν μυῶν,
<span class="lb" data-page="2.508" data-line="13" id="l2.508.13"></span>καὶ χαλεπόν ἐστιν αὐτοὺς χωρίσαι, καὶ μάλισθ’ ὅταν ἀρχὴν
<span class="lb" data-page="2.508" data-line="14" id="l2.508.14"></span>τῆς ἀνατομῆς παντὸς τοῦ ζώου ταυτὶ ποιησώμεθα τὰ μόρια.
<span class="lb" data-page="2.508" data-line="15" id="l2.508.15"></span>κατὰ δὲ τὴν προκειμένην ἐγχείρησιν ἀρχομένοις τῆς
<span class="lb" data-page="2.508" data-line="16" id="l2.508.16"></span>ἀνατομῆς τῶν μυῶν τῶνδε ῥᾷον χωρίσαι τοὺς τένοντας,
<span class="lb" data-page="2.508" data-line="17" id="l2.508.17"></span>ἀκολουθοῦντας ἑκατέρῳ τῶν μυῶν· ἔνθα γὰρ πρῶτον αὐτῶν
<span class="lb" data-page="2.508" data-line="18" id="l2.508.18"></span>παύεται τὸ σαρκῶδες, ἐντεῦθεν ὁ τένων ἐκπέφυκε, συνεχὴς
<span class="pb" data-page="2.509" id="p2.509"></span>
<span class="lb" data-page="2.509" data-line="1" id="l2.509.1"></span>ὑπάρχων τῇ σαρκί. ταύτην οὖν θεώμενος ὅροις ἰδίοις περιγεγραμμένην,
<span class="lb" data-page="2.509" data-line="2" id="l2.509.2"></span>οὐ χαλεπῶς εὑρήσεις τὸν ἐξ ἑκατέρας αὐτῶν
<span class="lb" data-page="2.509" data-line="3" id="l2.509.3"></span>ἐκφυόμενον ὑμενώδη τένοντα. καὶ μὲν δὴ γεννᾶται κατ’
<span class="lb" data-page="2.509" data-line="4" id="l2.509.4"></span>ἐκεῖνο τὸ χωρίον ὁ τένων οὗτος, ἔνθα τῶν ὀρθίων μυῶν
<span class="lb" data-page="2.509" data-line="5" id="l2.509.5"></span>ἐστιν ἡ κατὰ τὸ πλάγιον ἑκατέρου πλευρά. κατὰ μὲν γὰρ
<span class="lb" data-page="2.509" data-line="6" id="l2.509.6"></span>τὰ πρόσω μέρη ψαύουσιν ἀλλήλων οἱ δύο μύες οἵδε ταῖς
<span class="lb" data-page="2.509" data-line="7" id="l2.509.7"></span>προσθίαις πλευραῖς· ἐκ δὲ τῶν πλαγίων, ὡς εἴρηται, τὰς
<span class="lb" data-page="2.509" data-line="8" id="l2.509.8"></span>τῶν ὑμενωδῶν τενόντων ἐπιβολὰς δέχονται. σὰρξ δ’ ἐστὶν
<span class="lb" data-page="2.509" data-line="9" id="l2.509.9"></span>αὐτῶν ἡ οὐσία δι’ ὅλου τοῦ μήκους ἄνωθεν αὐτοῖς, καὶ
<span class="lb" data-page="2.509" data-line="10" id="l2.509.10"></span>τένων οὐδαμόθεν σαφὴς, ὥστε καὶ τοῖς τῆς ἥβης ὀστοῖς
<span class="lb" data-page="2.509" data-line="11" id="l2.509.11"></span>ἐμφύονται διὰ σαρκός. ἐν τούτοις δὲ τοῖς μέρεσι καὶ συμπεφύκασιν
<span class="lb" data-page="2.509" data-line="12" id="l2.509.12"></span>ἀκριβῶς ἀλλήλοις, ἀρξάμενοι τοῦτο πάσχειν κατωτέρω
<span class="lb" data-page="2.509" data-line="13" id="l2.509.13"></span>τοῦ κατὰ τὸ ζῶον ὀμφαλοῦ. τὸ γὰρ ὑψηλότερον
<span class="lb" data-page="2.509" data-line="14" id="l2.509.14"></span>αὐτῶν, ὡς ὀλίγον ἔμπροσθεν εἴρηται, παράκειται μὲν, οὐχ
<span class="lb" data-page="2.509" data-line="15" id="l2.509.15"></span>ἥνωται δέ. τρίτην ταύτην συζυγίαν τίθεσο τῶν κατ’ ἐπιγάστριον
<span class="lb" data-page="2.509" data-line="16" id="l2.509.16"></span>ὀκτὼ μυῶν. ἡ δὲ λοιπὴ καὶ τετάρτη φύεται ἔκ τε
<span class="lb" data-page="2.509" data-line="17" id="l2.509.17"></span>τῆς ὀρθίας γραμμῆς τοῦ τοῦ λαγόνος ὀστοῦ καὶ τῶν πλαγίων
<span class="lb" data-page="2.509" data-line="18" id="l2.509.18"></span>ἀποφύσεων τῶν ἐν ὀσφύϊ σπονδύλων. ἔστι δὲ καὶ οὐκ ﻿
<span class="pb" data-page="2.510" id="p2.510"></span>
<span class="lb" data-page="2.510" data-line="1" id="l2.510.1"></span>εὐθέως ἅμα τῷ πρῶτον ἐκφύεσθαι μῦς ἑκάτερος, ἀλλ’
<span class="lb" data-page="2.510" data-line="2" id="l2.510.2"></span>ὑμενώδης σύνδεσμος ἰσχυρὸς, ἐκ τῶν εἰρημένων ὀστῶν ἐκπεφυκὼς,
<span class="lb" data-page="2.510" data-line="3" id="l2.510.3"></span>εἶτ’ ἐν τῷ προϊέναι προσκτώμενος ἶνας ἐγκαρσίας
<span class="lb" data-page="2.510" data-line="4" id="l2.510.4"></span>εἰς ἰδέαν ἀφικνεῖται μυός· ὑποφύεται δὲ καὶ τοῖς ἔνδον
<span class="lb" data-page="2.510" data-line="5" id="l2.510.5"></span>μέρεσι τῶν περάτων ἑκάστης τῶν νόθων πλευρῶν. ὥσπερ
<span class="lb" data-page="2.510" data-line="6" id="l2.510.6"></span>δὲ ἐν τῷ προσκτήσασθαι τὰς ἶνας ἐγένοντο μύες, οὕτως
<span class="lb" data-page="2.510" data-line="7" id="l2.510.7"></span>αὖθις ἐν τοῖς πρόσω μέρεσιν ἀποθέμενοι πάλιν αὐτὰς εἰς
<span class="lb" data-page="2.510" data-line="8" id="l2.510.8"></span>τένοντα πλατὺν τελευτῶσι. καὶ λανθάνει γ’ ὁ τένων οὗτος,
<span class="lb" data-page="2.510" data-line="9" id="l2.510.9"></span>ὥσπερ καὶ τῶν εἰρημένων τὰ πλεῖστα, τοὺς πολλοὺς τῶν
<span class="lb" data-page="2.510" data-line="10" id="l2.510.10"></span>ἰατρῶν· ὑμενώδης γὰρ ὢν καὶ λεπτὸς ἐπιφύεται τῷ περιτοναίῳ,
<span class="lb" data-page="2.510" data-line="11" id="l2.510.11"></span>καὶ τὸ συγκείμενον ἐξ ἀμφοῖν οὐχ, ὥσπερ ἐστὶν οὕτω
<span class="lb" data-page="2.510" data-line="12" id="l2.510.12"></span>καὶ φαίνεται σύνθετον, ἀλλ’ ἁπλοῦς εἷς ὑμὴν εἶναι δοκεῖ.
<span class="lb" data-page="2.510" data-line="13" id="l2.510.13"></span>πειρᾶσθαι τοιγαροῦν χρὴ, καθ’ ὅ πρῶτον οἱ τένοντες αὐτῶν,
<span class="lb" data-page="2.510" data-line="14" id="l2.510.14"></span>ἐκφυόμενοι τῆς σαρκὸς, ἐπιβαίνουσι τῷ περιτοναίῳ, κατὰ
<span class="lb" data-page="2.510" data-line="15" id="l2.510.15"></span>τοῦτο μάλιστα φυλάξαι τὴν ἕνωσιν, ὡς, ἤν γ’ ἀποσπασθῇ
<span class="lb" data-page="2.510" data-line="16" id="l2.510.16"></span>τῆς σαρκὸς ὁ τένων, οὐκέθ’ οἷόν τε χωρίζειν αὐτὸν, εἰ μή
<span class="lb" data-page="2.510" data-line="17" id="l2.510.17"></span>τις εἴη γεγυμνασμένος ἐπιστήμων τε τῆς φύσεως ἑκατέρων.
<span class="lb" data-page="2.510" data-line="18" id="l2.510.18"></span>ἀμέλει κᾀν ταῖς καλουμέναις γαστροραφίαις ὡς περιτόναιον
<span class="pb" data-page="2.511" id="p2.511"></span>
<span class="lb" data-page="2.511" data-line="1" id="l2.511.1"></span>ἀνατείνουσι καὶ διαῤῥάπτουσι τὸ συγκείμενον ἐξ ἀμφοῖν
<span class="lb" data-page="2.511" data-line="2" id="l2.511.2"></span>τῶν εἰρημένων· λέγω δ’ ἐκ τοῦ κατ’ ἀλήθειαν περιτοναίου
<span class="lb" data-page="2.511" data-line="3" id="l2.511.3"></span>καὶ τῆς τοῦ μυὸς ὑμενώδους τελευτῆς. ἔστι δ’ αὐτὸ τὸ
<span class="lb" data-page="2.511" data-line="4" id="l2.511.4"></span>περιτόναιον ἀραχνίοις πλατέσιν ὁμοιότατον, ἁπλοῦν καὶ
<span class="lb" data-page="2.511" data-line="5" id="l2.511.5"></span>λεπτὸν ἐσχάτως, οὐχ ὥσπερ ἔνιοι τῶν τενόντων, εἰς ὑμένος
<span class="lb" data-page="2.511" data-line="6" id="l2.511.6"></span>ἰδέαν ἀπολεπτυνθέντες, ὅμως ἐμφαίνουσι τοῖς γοῦν ἀκριβῶς
<span class="lb" data-page="2.511" data-line="7" id="l2.511.7"></span>ἐν αὐγῇ λαμπρᾷ σκοπουμένοις ἶνας λεπτὰς ἐν αὐτοῖς ἐμφερομένας·
<span class="lb" data-page="2.511" data-line="8" id="l2.511.8"></span>ἀλλ’ οὐ τό γε περιτόναιον. ἁπλοῦν γάρ ἐστιν,
<span class="lb" data-page="2.511" data-line="9" id="l2.511.9"></span>ὡς εἴρηται, συνεχὲς ἑαυτῷ πᾶν, ὁμοιομερὲς ἀκριβῶς, τῶν
<span class="lb" data-page="2.511" data-line="10" id="l2.511.10"></span>πρώτων σωμάτων ἕν τι. <span class="milestone ed2page" data-n="4.121" data-unit="ed2page" id="ed2page.4.121"></span>καὶ μὲν δὴ καὶ φαίνεταί σοι
<span class="lb" data-page="2.511" data-line="11" id="l2.511.11"></span>σαφῶς, ὁποῖόν τι τὴν φύσιν ἐστὶν ἐν τοῖς κάτω μέρεσιν,
<span class="lb" data-page="2.511" data-line="12" id="l2.511.12"></span>ἔνθα μονοῦται, χωρισθέντων ἀπ’ αὐτοῦ τῶν ἐγκαρσίων
<span class="lb" data-page="2.511" data-line="13" id="l2.511.13"></span>μυῶν. ἀναμίγνυνται γὰρ οὗτοι καὶ συμφύονται τοῖς ὀρθίοις
<span class="lb" data-page="2.511" data-line="14" id="l2.511.14"></span>ἐνταῦθα μυσίν, ἀπολιπόντες τὸ περιτόναιον. περὶ
<span class="lb" data-page="2.511" data-line="15" id="l2.511.15"></span>μὲν δὴ τῶν κατ’ ἐπιγάστριον ὀκτὼ μυῶν αὐτάρκως εἴρηται
<span class="lb" data-page="2.511" data-line="16" id="l2.511.16"></span>κατά γε τὴν πρώτην ἰδέαν τῆς ἀνατομικῆς αὐτῶν ἐγχειρήσεως,
<span class="lb" data-page="2.511" data-line="17" id="l2.511.17"></span>ὃν νῦν διῆλθον.
</p>
          </article>

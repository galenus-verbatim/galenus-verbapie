<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:5.7">
<span class="pb page1" data-page="2.511" id="p2.511"></span>
<span class="milestone ed1page page1" data-n="1.163" data-unit="ed1page" id="ed1page.1.163"></span>
<span class="milestone ed2page page1" data-n="4.121" data-unit="ed2page" id="ed2page.4.121"></span>
            <p>
<span class="lb" data-page="2.511" data-line="18" id="l2.511.18"></span>Πῶς δ’ ἄν τις ἐντεῦθεν ἀρχόμενος ἄριστα
<span class="pb" data-page="2.512" id="p2.512"></span>
<span class="lb" data-page="2.512" data-line="1" id="l2.512.1"></span>χειρουργοίη, λεκτέον ἐφεξῆς. ἀποδεῖραι χρὴ τὸ κατ’ ἐπιγάστριον
<span class="lb" data-page="2.512" data-line="2" id="l2.512.2"></span>δέρμα, τὴν ἀρχὴν ἐκ τῶν μέσων αὐτοῦ ποιησάμενον,
<span class="lb" data-page="2.512" data-line="3" id="l2.512.3"></span>ἔνθα κίνδυνος οὐδείς ἐστι διατέμνειν ἢ διασπᾶσθαί τι τῶν
<span class="lb" data-page="2.512" data-line="4" id="l2.512.4"></span>ὑποκειμένων αὐτῷ· κεχώρισται γὰρ ἐν τούτῳ τῷ χωρίῳ τῶν
<span class="lb" data-page="2.512" data-line="5" id="l2.512.5"></span>ὑποβεβλημένων μυῶν ὁ <span class="milestone ed1page" data-n="1.164" data-unit="ed1page" id="ed1page.1.164"></span>συνεχὴς ὑμὴν τῷ δέρματι. καὶ
<span class="lb" data-page="2.512" data-line="6" id="l2.512.6"></span>πᾶς ὅστις οὖν, ποδηγούμενος ὑπ’ αὐτῆς τῶν σωμάτων τῆς
<span class="lb" data-page="2.512" data-line="7" id="l2.512.7"></span>φύσεως, ἱκανός ἐστι δεῖραι τὸ ταύτῃ δέρμα χωρὶς τοῦ διαφθεῖραί
<span class="lb" data-page="2.512" data-line="8" id="l2.512.8"></span>τι τῶν ὑποκειμένων αὐτῷ. προχωρῶν δ’ ἐπὶ τὰ
<span class="lb" data-page="2.512" data-line="9" id="l2.512.9"></span>πλάγια παρὰ τὰς νόθας πλευρὰς, εἰ μὴ προσέχοις τὸν
<span class="lb" data-page="2.512" data-line="10" id="l2.512.10"></span>νοῦν, διασπάσεις οἷον τὴν κεφαλὴν τοῦ μικροῦ μυὸς, ὅν
<span class="lb" data-page="2.512" data-line="11" id="l2.512.11"></span>εἰς τὴν μασχάλην ἔλεγον ἀναφέρεσθαι λαθόντα τοὺς ἀνατομικούς.
<span class="lb" data-page="2.512" data-line="12" id="l2.512.12"></span>ὁ γάρ τοι συνεχὴς ὑμὴν τῷ δέρματι ἔχει τὰς
<span class="lb" data-page="2.512" data-line="13" id="l2.512.13"></span>ἶνας σαρκώδεις ἐκ διαστημάτων, τὰ μὲν πρῶτα μειζόνων,
<span class="lb" data-page="2.512" data-line="14" id="l2.512.14"></span>εἶτ’ ἐλαττόνων, αὖθις ἐπιτρεφομένας ἑαυτῷ λαμβάνων ἄχρι
<span class="lb" data-page="2.512" data-line="15" id="l2.512.15"></span>περ μυὸς ἐνταυθοῖ μὲν ἰσχνοτάτου τε ἅμα καὶ πλατέος, ἐν
<span class="lb" data-page="2.512" data-line="16" id="l2.512.16"></span>δὲ τῷ πρὸς τὴν μασχάλην ἀναφέρεσθαι, τῶν ἐκ τοῦ πλατέος
<span class="lb" data-page="2.512" data-line="17" id="l2.512.17"></span>ἰνῶν εἰς ἔλαττον ἀθροιζομένων χωρίον, σαρκοειδοῦς
<span class="lb" data-page="2.512" data-line="18" id="l2.512.18"></span>τε γιγνομένου καὶ στενοῦ. εἰ δὲ τὴν κάτωθεν ἀρχὴν αὐτοῦ
<span class="pb" data-page="2.513" id="p2.513"></span>
<span class="lb" data-page="2.513" data-line="1" id="l2.513.1"></span>τὴν πλατεῖαν τῷ δέρματι συναποδείραις, ἐξαίφνης εὑρήσεις
<span class="lb" data-page="2.513" data-line="2" id="l2.513.2"></span>ἀπεσπασμένην σάρκα, τοῖς κατὰ τὴν μασχάλην ἐποχουμένην
<span class="lb" data-page="2.513" data-line="3" id="l2.513.3"></span>σώμασιν, ἣν, εἰ μὲν εἴης φιλόπονος, ἐπιζητήσεις, πόθεν
<span class="lb" data-page="2.513" data-line="4" id="l2.513.4"></span>ἀπέσπασται, κᾄπειτα μηδὲν τῶν ἐκεῖ διεσπασμένων εὑρηκὼς
<span class="lb" data-page="2.513" data-line="5" id="l2.513.5"></span>ἀπορίας ἐμπλησθήσῃ, καθάπερ κᾀγὼ τὸ πρῶτον· εἰ δ’
<span class="lb" data-page="2.513" data-line="6" id="l2.513.6"></span>ἀμελής τε καὶ ῥᾴθυμος, οἵους ἐν πολλαῖς ἀνατομαῖς ἐστι
<span class="lb" data-page="2.513" data-line="7" id="l2.513.7"></span>φωρᾶσαι τοὺς ἔμπροσθεν ἡμῶν ἀνατομικοὺς, ὡς οὐδὲν
<span class="lb" data-page="2.513" data-line="8" id="l2.513.8"></span>πρᾶγμα τὴν σάρκα ταύτην, ἤτοι γ’ ἀποτεμὼν, ἤ ἀποσπάσας
<span class="lb" data-page="2.513" data-line="9" id="l2.513.9"></span>τῶν ὑποκειμένων σωμάτων, οἷς ἐποχεῖται, ῥίψεις χαμᾶζε.
<span class="lb" data-page="2.513" data-line="10" id="l2.513.10"></span>περὶ μὲν οὖν τοῦ δέρειν ἀκριβῶς χρῆναι τὸ ταύτῃ δέρμα,
<span class="lb" data-page="2.513" data-line="11" id="l2.513.11"></span>καθ’ ὃν εἴρηται τρόπον, ἱκανὰ καὶ ταῦτα. γεγυμνωμένου
<span class="lb" data-page="2.513" data-line="12" id="l2.513.12"></span>δὲ παντὸς τοῦ κατ’ ἐπιγάστριον χωρίου, τοὺς ὀκτὼ μῦς ἀνατέμνειν
<span class="lb" data-page="2.513" data-line="13" id="l2.513.13"></span>ᾧδε. δίχα τέτμηται τὸ σῶμα δεξιοῖς τε καὶ ἀριστεροῖς
<span class="lb" data-page="2.513" data-line="14" id="l2.513.14"></span>κατὰ γραμμὴν εὐθεῖαν, ἄνωθεν κάτω δι’ ὅλου τοῦ
<span class="lb" data-page="2.513" data-line="15" id="l2.513.15"></span>θώρακος τεταμένην, ἧς σκοποὺς ἐναργεῖς λαβὼν, οὓς ἐγὼ
<span class="lb" data-page="2.513" data-line="16" id="l2.513.16"></span>νῦν ἐρῶ, πολλαχόθι χρηστὸν ἕξεις θεώρημα. πρῶτος ἔσται
<span class="lb" data-page="2.513" data-line="17" id="l2.513.17"></span>σοι σκοπὸς τὸ πέρας τοῦ ξιφοειδοῦς χόνδρου· ἐντεῦθεν
<span class="lb" data-page="2.513" data-line="18" id="l2.513.18"></span>δ’ ἄνω προχωροῦντι διὰ μέσου τοῦ στέρνου τελευταῖος
<span class="pb" data-page="2.514" id="p2.514"></span>
<span class="lb" data-page="2.514" data-line="1" id="l2.514.1"></span>ὅρος ἡ κορυφὴ τοῦ στέρνου. κοῖλος δ’ ἐστὶν ὁ τόπος
<span class="lb" data-page="2.514" data-line="2" id="l2.514.2"></span>οὗτος, ὑπό τε τῶν κλειδῶν ἑκατέρων ὁριζόμενος καὶ
<span class="lb" data-page="2.514" data-line="3" id="l2.514.3"></span>τῶν ἐκ τῆς κεφαλῆς καταφερομένων μυῶν, ὥστ’, ἀφῃρημένου
<span class="lb" data-page="2.514" data-line="4" id="l2.514.4"></span>τοῦ δέρματος, ἐναργῶς ὁρᾶσθαι. κάτω δ’ ἐκτείνοντι τὴν
<span class="lb" data-page="2.514" data-line="5" id="l2.514.5"></span>γραμμὴν τήνδε τελευταῖος μὲν ὅρος ἡ συμβολή τῶν τῆς
<span class="lb" data-page="2.514" data-line="6" id="l2.514.6"></span>ἥβης ὀστῶν· ἐν δὲ τῷ μεταξὺ τὸ μέσον τοῦ κατὰ τὸν
<span class="lb" data-page="2.514" data-line="7" id="l2.514.7"></span>ὀμφαλὸν χωρίου. κατ’ αὐτὸ δὲ τοῦτο καὶ τοῦ διαστήματός
<span class="lb" data-page="2.514" data-line="8" id="l2.514.8"></span>ἐστι τὸ μέσον, ὅ διέστηκεν ἡ κορυφὴ τοῦ ξιφοειδοῦς χόνδρου.
<span class="lb" data-page="2.514" data-line="9" id="l2.514.9"></span><span class="milestone ed2page" data-n="4.122" data-unit="ed2page" id="ed2page.4.122"></span>προχώρει δ’ ἐντεῦθεν περὶ μέσον τὸν ὀμφαλὸν
<span class="lb" data-page="2.514" data-line="10" id="l2.514.10"></span>ἐπιπολῆς τέμνων, ὥστε φανῆναί σοι μετὰ τὴν πρώτην τομὴν
<span class="lb" data-page="2.514" data-line="11" id="l2.514.11"></span>λευκοτέραν τὴν ὑποτεταμένην γραμμὴν τῶν ἑκατέρωθεν
<span class="lb" data-page="2.514" data-line="12" id="l2.514.12"></span>σωμάτων· καὶ σοι τοῦτ’ ἔσται μέγιστον γνώρισμα τοῦ
<span class="lb" data-page="2.514" data-line="13" id="l2.514.13"></span>τετμῆσθαι καλῶς. οἱ γάρ τοι μύες οἱ σαρκώδεις, οὓς ὀρθοὺς
<span class="lb" data-page="2.514" data-line="14" id="l2.514.14"></span>ὀλίγον ἔμπροσθεν ὠνόμαζον, ὑπὸ τῆς εἰρημένης διορίζονται
<span class="lb" data-page="2.514" data-line="15" id="l2.514.15"></span>γραμμῆς, ἥτις εἰκότως ἐστὶ λευκοτέρα τῶν πέριξ,
<span class="lb" data-page="2.514" data-line="16" id="l2.514.16"></span>οὐδεμιᾶς ὑποκειμένης αὐτῇ σαρκός. οἱ γὰρ δὴ τένοντες
<span class="lb" data-page="2.514" data-line="17" id="l2.514.17"></span>οἱ ὑμενώδεις, οἱ περιλαμβάνοντες τοὺς ὀρθίους μῦς, οὓς ﻿
<span class="pb" data-page="2.515" id="p2.515"></span>
<span class="lb" data-page="2.515" data-line="1" id="l2.515.1"></span>ἀπὸ τῶν λοξῶν μυῶν ἔφην γεννᾶσθαι, κατὰ τήνδε τὴν
<span class="lb" data-page="2.515" data-line="2" id="l2.515.2"></span>λευκὴν γραμμὴν ἐς ταὐτὸν ἀλλήλοις ἀφικνοῦνται. τέμνειν
<span class="lb" data-page="2.515" data-line="3" id="l2.515.3"></span>οὖν αὖθις αὐτὴν. ἀτρέμα, ὡς μηδὲν τῶν ὑποκειμένων συντέμνειν,
<span class="lb" data-page="2.515" data-line="4" id="l2.515.4"></span>ἀλλὰ μόνον ἀπ’ ἀλλήλων χωρίσαι τοὺς τένοντας.
<span class="lb" data-page="2.515" data-line="5" id="l2.515.5"></span>εἰ γάρ τοι τοῦτο ποιήσαις καλῶς, ἔχοις ἂν ἤδη, κατὰ τὴν
<span class="lb" data-page="2.515" data-line="6" id="l2.515.6"></span>παροιμίαν, τὸ τοῦ παντὸς ἥμισυ, καίτοι γ’ ἡ παροιμία
<span class="lb" data-page="2.515" data-line="7" id="l2.515.7"></span>μὲν ἅπασαν ἀρχὴν ἥμισυ παντὸς ἔργου νομίζει, πολλῶν
<span class="lb" data-page="2.515" data-line="8" id="l2.515.8"></span>ἀρχῶν ἑτοίμως πραχθῆναι δυναμένων. ἣν δ’ εἶπον ἐγὼ
<span class="lb" data-page="2.515" data-line="9" id="l2.515.9"></span>νῦν ἀρχὴν τῆς ἀνατομῆς τῶν μυῶν, ὄντως ἐστὶν ἥμισυ τοῦ
<span class="lb" data-page="2.515" data-line="10" id="l2.515.10"></span>παντὸς ἔργου· καθάπερ, εἰ καὶ μὴ καλῶς τις αὐτὰ ἐνεργήσει,
<span class="lb" data-page="2.515" data-line="11" id="l2.515.11"></span>συγχεῖται καὶ ταράττεται καθ’ ὅλην τὴν ἐφεξῆς ἀνατομήν.
<span class="lb" data-page="2.515" data-line="12" id="l2.515.12"></span>ἀλλ’, ὡς εἴρηται, γενομένης, διττὴν ἴσθι διαδεξαμένην
<span class="lb" data-page="2.515" data-line="13" id="l2.515.13"></span>σε τὴν ἐντεῦθεν ἐγχείρησιν. ἄμεινον δ’ ἀσκῆσαι προτέραν
<span class="lb" data-page="2.515" data-line="14" id="l2.515.14"></span>τὴν ἑτοιμοτέραν· ἐλπὶς γὰρ, οὕτω καὶ τὴν χαλεπωτέραν
<span class="lb" data-page="2.515" data-line="15" id="l2.515.15"></span>ποθ’ ὕστερον ἐγχειρήσαντα μὴ διαμαρτεῖν τοῦ
<span class="lb" data-page="2.515" data-line="16" id="l2.515.16"></span>σκοποῦ. ἑτοιμοτέρα δέ ἐστι καὶ ῥᾴων ἐγχείρησις, ἤτοι γ’
<span class="lb" data-page="2.515" data-line="17" id="l2.515.17"></span>ἀνατείνοντα διὰ καθέσεως ἀγκίστρου τὸν ὄρθιον μῦν, ἢ
<span class="lb" data-page="2.515" data-line="18" id="l2.515.18"></span>διὰ τῆς ἀριστερᾶς χειρὸς πρὸς τὸ πλάγιον ἀνατείνοντα,
<span class="pb" data-page="2.516" id="p2.516"></span>
<span class="lb" data-page="2.516" data-line="1" id="l2.516.1"></span>τέμνειν ἀτρέμα χωρίζοντα τῶν ὑποβεβλημένων σωμάτων. οἵαν
<span class="lb" data-page="2.516" data-line="2" id="l2.516.2"></span>δ’ ἐν τῇ νῦν τομῇ διὰ τῆς ἀριστερᾶς χειρὸς ὑπηρεσίαν ἐποιήσω
<span class="lb" data-page="2.516" data-line="3" id="l2.516.3"></span>τῇ τεμνούσῃ, τοιαύτην ἄμεινόν σε μετὰ ἑτέρου καὶ τῇ
<span class="lb" data-page="2.516" data-line="4" id="l2.516.4"></span>πρώτῃ πασῶν ἐπιβολῇ ποιεῖσθαι· κάλλιον γὰρ οὕτως ἐργάσῃ
<span class="lb" data-page="2.516" data-line="5" id="l2.516.5"></span>τὴν εὐθεῖαν τομὴν ἀπὸ τοῦ ξιφοειδοῦς ἀρξάμενος.
<span class="lb" data-page="2.516" data-line="6" id="l2.516.6"></span>ἔστω δ’ ἡ τῆς χειρὸς ὑπηρεσία, τῶν τεττάρων δακτύλων
<span class="lb" data-page="2.516" data-line="7" id="l2.516.7"></span>κατὰ τὸ μῆκος τοῦ μυὸς ἐπιβαλλομένων, εἶθ’, ὅταν στηριχθῶσιν
<span class="lb" data-page="2.516" data-line="8" id="l2.516.8"></span>ἐπ’ αὐτοῦ, πρὸς τὸ πλάγιον ἀγομένων ἀτρέμα.
<span class="lb" data-page="2.516" data-line="9" id="l2.516.9"></span>εἰ γὰρ ἐφ’ ἑκατέρου τῶν μυῶν πραχθείη καλῶς τοῦτο,
<span class="lb" data-page="2.516" data-line="10" id="l2.516.10"></span>σαφέστερον αὐτῶν ἐστι τὸ μεταξὺ, καθ’ ὃ τὴν πρώτην ἐκέλευόν
<span class="lb" data-page="2.516" data-line="11" id="l2.516.11"></span>σε ποιεῖσθαι τομήν. ἀλλ’ ὅταν γε διέλῃς ὀρθῶς,
<span class="lb" data-page="2.516" data-line="12" id="l2.516.12"></span>ἀρκέσει καὶ μία χεὶρ, τὸν ἀνατεμνόμενον μῦν ἠρέμα πρὸς
<span class="lb" data-page="2.516" data-line="13" id="l2.516.13"></span>τὸ πλάγιον ἀπάγουσα. δυνατὸν δ’, ὡς ἔφην, ἐστὶ καὶ δι’
<span class="lb" data-page="2.516" data-line="14" id="l2.516.14"></span>ἀγκίστρου πράττειν αὐτό. ποιεῖσθαι δὲ τὴν εἰρημένην ἐγχείρησιν
<span class="lb" data-page="2.516" data-line="15" id="l2.516.15"></span>ἕως τῶν κατὰ τὸν ὀμφαλὸν χωρίων, ἄχρι περ ἂν
<span class="lb" data-page="2.516" data-line="16" id="l2.516.16"></span>ἀξιόλογον εἴσῃ τὸ γεγυμνωμένον τοῦ μυός. ὑπόκειται γὰρ
<span class="lb" data-page="2.516" data-line="17" id="l2.516.17"></span>αὐτῷ τὸ περιτόναιον ἅμα ταῖς τῶν ἐγκαρσίων μυῶν ἀπονευρώσεσιν,
<span class="lb" data-page="2.516" data-line="18" id="l2.516.18"></span>ὧν ἀποδέρεσθαι πεφύκασιν οἱ μακροὶ μύες·
<span class="lb" data-page="2.516" data-line="19" id="l2.516.19"></span>ὥστ’ ἐγὼ καὶ τοῖς δακτύλοις αὐτοὺς χωρίζω τῶν ὑποκειμένων.
<span class="pb" data-page="2.517" id="p2.517"></span>
<span class="lb" data-page="2.517" data-line="1" id="l2.517.1"></span>ἀλλ’ οὐκ ἐξ ἀρχῆς προσήκει τοῦτο πράττειν ἅμα τῇ πρώτῃ
<span class="lb" data-page="2.517" data-line="2" id="l2.517.2"></span>τομῇ, προελθούσης δὲ τῆς ἐγχειρήσεως. καὶ σαφῶς ἤδη διωρισμένων
<span class="lb" data-page="2.517" data-line="3" id="l2.517.3"></span>αὐτῶν, ἕνεκα τοῦ ταχέως ἀνυσθῆναι τὸ πᾶν ὑποβάλλοντα
<span class="lb" data-page="2.517" data-line="4" id="l2.517.4"></span>τοὺς δακτύλους ἀποδεῖραι χρὴ τῶν ὑποκειμένων
<span class="lb" data-page="2.517" data-line="5" id="l2.517.5"></span>τὸ ὑπόλοιπον τῶν μυῶν. ἐπειδὰν δὲ τοῦτο πράξῃς, ἤτοι
<span class="lb" data-page="2.517" data-line="6" id="l2.517.6"></span>τὴν ἄνωθεν ἀρχὴν αὐτῶν, ἔνθα τὴν διάφυσιν ἔλεγον ὑπάρχειν,
<span class="lb" data-page="2.517" data-line="7" id="l2.517.7"></span>ἀποτεμὼν, ἐκτρέπειν ἐπὶ βραχὺ πειρῶ τοὺς μῦς, ὑπὲρ
<span class="lb" data-page="2.517" data-line="8" id="l2.517.8"></span>τοῦ σαφῶς ὀφθῆναι τὰς περιγραφὰς αὐτῶν· ἔξωθεν γὰρ ὁ
<span class="lb" data-page="2.517" data-line="9" id="l2.517.9"></span>κοινὸς τένων τῶν λοξῶν μυῶν, ἐπιβεβλημένος αὐτοῖς, ἐμποδίζει
<span class="lb" data-page="2.517" data-line="10" id="l2.517.10"></span>τῇ συναφείᾳ. εἴπερ δὲ μὴ βούλοιο αὐτῶν τὰς κεφαλὰς
<span class="lb" data-page="2.517" data-line="11" id="l2.517.11"></span>τέμνειν, ἀλλὰ φυλάττειν ὑγιεῖς ὅλας ἐθέλοις, ἀποδέρειν
<span class="lb" data-page="2.517" data-line="12" id="l2.517.12"></span>πειρῶ τὸν ἐπιβεβλημένον αὐτοῖς ὑμενώδη τένοντα, τοῖς
<span class="lb" data-page="2.517" data-line="13" id="l2.517.13"></span>ἀμελέστερον ἀνατέμνουσιν ἴδιον εἶναι σκέπασμα τῶν μυῶν
<span class="lb" data-page="2.517" data-line="14" id="l2.517.14"></span>τούτων νομιζόμενον, ὁποῖον οἱ πλεῖστοι κέκτηνται, συμφύτους
<span class="lb" data-page="2.517" data-line="15" id="l2.517.15"></span>τε καὶ οἰκείους ὑμένας. <span class="milestone ed2page" data-n="4.123" data-unit="ed2page" id="ed2page.4.123"></span>ἀποδέρειν δὲ τὴν μὲν
<span class="lb" data-page="2.517" data-line="16" id="l2.517.16"></span>πρώτην ὡς ἁπλοῦν, ὑπὲρ τοῦ φανῆναι τὴν περιγραφὴν τῶν
<span class="lb" data-page="2.517" data-line="17" id="l2.517.17"></span>ὀρθίων μυῶν· αὖθις δὲ δίχα τέμνειν, ἀπονέμοντας τὴν
<span class="lb" data-page="2.517" data-line="18" id="l2.517.18"></span>μὲν μοῖραν αὐτοῦ τῷ πρώτῳ τε καὶ μεγίστῳ τῶν μυῶν,
<span class="pb" data-page="2.518" id="p2.518"></span>
<span class="lb" data-page="2.518" data-line="1" id="l2.518.1"></span>τὴν δ’ ὑπ’ αὐτὴν τῷ δευτέρῳ. καὶ τοίνυν καὶ καλείσθωσαν,
<span class="lb" data-page="2.518" data-line="2" id="l2.518.2"></span>ὡς εἴρηται νῦν, οἱ μὲν λοξοὶ μύες, οἱ δὲ πρῶτοί τε καὶ
<span class="lb" data-page="2.518" data-line="3" id="l2.518.3"></span>δεύτεροι, ὑπ’ αὐτοῖς δὲ τρίτος ὁ κατὰ μῆκος ἐκτεταμένος,
<span class="lb" data-page="2.518" data-line="4" id="l2.518.4"></span>ὑφ’ ᾧ τέταρτος ὁ τῷ περιτοναίῳ συμφυόμενος ἐγκάρσιος
<span class="lb" data-page="2.518" data-line="5" id="l2.518.5"></span>μῦς. οὕτω δὲ καὶ τὰς συζυγίας αὐτῶν ὀνομάζειν· πρώτην
<span class="lb" data-page="2.518" data-line="6" id="l2.518.6"></span>μὲν τῶν μεγίστων τε καὶ λοξῶν μυῶν ἀπὸ τῆς ἕκτης πλευρᾶς
<span class="lb" data-page="2.518" data-line="7" id="l2.518.7"></span>τοῦ θώρακος ἀρχομένων, δευτέραν δὲ τῶν ὑπεναντίων
<span class="lb" data-page="2.518" data-line="8" id="l2.518.8"></span>τοῖςδε λοξῶν, καὶ τρίτην τῶν εὐθέων, καὶ τετάρτην τῶν
<span class="lb" data-page="2.518" data-line="9" id="l2.518.9"></span>ἐγκαρσίων. ἀλλ’ ὅταν γ’ ἱκανῶς ᾖς γεγυμνασμένος ἐν οἷς εἶπον,
<span class="lb" data-page="2.518" data-line="10" id="l2.518.10"></span>ἐπιχείρησον εὐθὺς ἐξ ἀρχῆς μετὰ τὴν εὐθεῖαν τομὴν ἀποχωρίζειν
<span class="lb" data-page="2.518" data-line="11" id="l2.518.11"></span>τῶν ὀρθίων μυῶν πρῶτον μὲν τὸν ἐπιπολῆς τένοντα
<span class="lb" data-page="2.518" data-line="12" id="l2.518.12"></span>τοῦ μεγίστου μυὸς, ἔπειτ’ ἐφεξῆς τὸν ὑπ’ αὐτῷ δεύτερον, ὃς ἀπό
<span class="lb" data-page="2.518" data-line="13" id="l2.518.13"></span>τοῦ δευτέρου φύεται. καὶ δείξας ἑκάτερον ἑκατέρῳ συμφυῆ,
<span class="lb" data-page="2.518" data-line="14" id="l2.518.14"></span>μετὰ ταῦτα ἐπιχείρει <span class="milestone ed1page" data-n="1.165" data-unit="ed1page" id="ed1page.1.165"></span>τῇ τῶν εὐθέων μυῶν ἀνατομῇ.
<span class="lb" data-page="2.518" data-line="15" id="l2.518.15"></span>οὕτω γὰρ ἔσται σοι φανερὸν ἅπαν τοὖργον, ὡς ἂν μηδὲν
<span class="lb" data-page="2.518" data-line="16" id="l2.518.16"></span>συγκεχύσθαι, διωρισμένων τῶν μυῶν ἅμα ταῖς οἰκείαις ἀπονευρώσεσιν.
<span class="lb" data-page="2.518" data-line="17" id="l2.518.17"></span>ὅπερ οὖν ἔμπροσθεν ἔπραξας, ἄνωθεν ἀρχόμενος
<span class="pb" data-page="2.519" id="p2.519"></span>
<span class="lb" data-page="2.519" data-line="1" id="l2.519.1"></span>ἀπὸ τοῦ θώρακος ἐπὶ τῆς πρώτης συζυγίας τῶν μυῶν,
<span class="lb" data-page="2.519" data-line="2" id="l2.519.2"></span>τοῦτό μοι νῦν ἔμπαλιν πρᾶττε, τὸν ὑμενώδη τένοντα μεταχειρισάμενος,
<span class="lb" data-page="2.519" data-line="3" id="l2.519.3"></span>ὃν ἀνατείνων ἀτρέμα, ἀποδέρειν πειρῶ τὸν
<span class="lb" data-page="2.519" data-line="4" id="l2.519.4"></span>πρῶτόν τε καὶ μέγιστον μῦν ἄχρι τῆς οἰκείας ἐκφύσεως.
<span class="lb" data-page="2.519" data-line="5" id="l2.519.5"></span>οὐ μὴν δυνήσῃ γε κατὰ τήνδε τὴν ἐγχείρησιν ἄχρι παντὸς
<span class="lb" data-page="2.519" data-line="6" id="l2.519.6"></span>ἀνελθεῖν, ἐπιβεβλημένων αὐτῷ τῶν κατὰ τὸ στῆθος
<span class="lb" data-page="2.519" data-line="7" id="l2.519.7"></span>μυῶν. τοῦτον οὖν ἀνάτεμνε τοσοῦτον, ὅσον ἐστὶν ἱκανὸς
<span class="lb" data-page="2.519" data-line="8" id="l2.519.8"></span>γυμνωθεὶς ἐναργῶς ἐπιδεῖξαι τὴν ἔκφυσιν τοῦ μυός. τοὺς
<span class="lb" data-page="2.519" data-line="9" id="l2.519.9"></span>μέντοι λοιποὺς τρεῖς μῦς ἀποτέμνειν οἷόν τέ σοι καὶ χωρὶς
<span class="lb" data-page="2.519" data-line="10" id="l2.519.10"></span>τοῦ γυμνῶσαί τι τῶν ὑπερκειμένων. ὥσπερ γὰρ τὸν πρῶτον,
<span class="lb" data-page="2.519" data-line="11" id="l2.519.11"></span>ἀπὸ τοῦ τένοντος ἀρξάμενος, ἄχρι τῆς ἄνωθεν ἐκφύσεως
<span class="lb" data-page="2.519" data-line="12" id="l2.519.12"></span>ἀνέτεμες, ἀκολουθήσας τῇ συνεχείᾳ τῶν ἰνῶν, οὕτως καὶ
<span class="lb" data-page="2.519" data-line="13" id="l2.519.13"></span>τὸν δεύτερον ἀνατέμῃς, ἀπὸ τοῦ τένοντος μὲν πρῶτον ἐπὶ
<span class="lb" data-page="2.519" data-line="14" id="l2.519.14"></span>τὰς ἶνας αὐτοῦ μεταβὰς, ἐφεξῆς δὲ τὸ συνεχὲς ἐκείνων
<span class="lb" data-page="2.519" data-line="15" id="l2.519.15"></span>φυλάξας ἄχρι τῆς ἐκφύσεως, ἣν ὀλίγον ἔμπροσθεν εἶπον.
<span class="lb" data-page="2.519" data-line="16" id="l2.519.16"></span>ἀλλὰ καὶ τοῦ τρίτου μυὸς τοῦ σαρκοειδοῦς ἄχρι μὲν τῶν
<span class="lb" data-page="2.519" data-line="17" id="l2.519.17"></span>κατὰ τὸν ὀμφαλὸν χωρίων ἐπεποίησο τὴν ἀνατομήν· ἐκεῖθεν
<span class="lb" data-page="2.519" data-line="18" id="l2.519.18"></span>δ’ ὄψει συμφυόμενον ἐν τοῖς κάτω θατέρῳ μυῒ τὸν ﻿
<span class="pb" data-page="2.520" id="p2.520"></span>
<span class="lb" data-page="2.520" data-line="1" id="l2.520.1"></span>ἕτερον, ἐπιπλεκομένην τ’ αὐτοῖς κατὰ τοῦτο καὶ τῆς ὑποκειμένης
<span class="lb" data-page="2.520" data-line="2" id="l2.520.2"></span>συζυγίας τῶν ἐγκαρσίων μυῶν τὴν κάτω μοῖραν·
<span class="lb" data-page="2.520" data-line="3" id="l2.520.3"></span>ἀφίσταται γὰρ αὐτὴ κατὰ βραχὺ τοῦ περιτοναίου καὶ μόνον
<span class="lb" data-page="2.520" data-line="4" id="l2.520.4"></span>ἀπολείπει γυμνὸν αὐτό. ταυτὶ μὲν οὖν εἴς γε τὸ παρὸν
<span class="lb" data-page="2.520" data-line="5" id="l2.520.5"></span>ἱκανὰ περὶ τῶν κατ’ ἐπιγάστριον μυῶν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:5.9">
<span class="pb page1" data-page="2.526" id="p2.526"></span>
<span class="milestone ed1page page1" data-n="1.166" data-unit="ed1page" id="ed1page.1.166"></span>
<span class="milestone ed2page page1" data-n="4.125" data-unit="ed2page" id="ed2page.4.125"></span>
            <p>
<span class="lb" data-page="2.526" data-line="4" id="l2.526.4"></span>Νυνὶ δ’ ἐπειδὴ πίθηκον ἁπάντων πρῶτον
<span class="lb" data-page="2.526" data-line="5" id="l2.526.5"></span>ὁ λόγος ἐξηγεῖσθαι προὔθετο, τοῦτον ἀνατέμνων καὶ σὺ
<span class="lb" data-page="2.526" data-line="6" id="l2.526.6"></span>θέασαι τὸ διάφραγμα. θεάσῃ δὲ καὶ τοὺς ὑποβεβλημένους
<span class="lb" data-page="2.526" data-line="7" id="l2.526.7"></span>τῷ στομάχῳ μῦς, ὅταν ἡ τῆς ἀνατομῆς τάξις ἐπ’ αὐτοὺς
<span class="lb" data-page="2.526" data-line="8" id="l2.526.8"></span>ἀφίκηται, μέχρι τοῦ τετάρτου κατὰ τὸν θώρακα σπονδύλου
<span class="lb" data-page="2.526" data-line="9" id="l2.526.9"></span>κατιόντας. τοίνυν ὅλης τῆς ῥάχεως ἔνδοθεν ἐχούσης μῦς,
<span class="lb" data-page="2.526" data-line="10" id="l2.526.10"></span>μόνου τοῦ θώρακος οἱ μέσοι σπόνδυλοι γυμνοὶ παντάπασιν
<span class="lb" data-page="2.526" data-line="11" id="l2.526.11"></span>ὑπάρξουσιν, ἓξ τὸν ἀριθμὸν ὄντες. οἱ μὲν οὖν ἄνωθεν
<span class="lb" data-page="2.526" data-line="12" id="l2.526.12"></span>ἀπὸ τῆς κεφαλῆς ἀρχόμενοι τὴν ἄνω μοῖραν ὅλην τῆς
<span class="lb" data-page="2.526" data-line="13" id="l2.526.13"></span>ῥάχεως κάμπτουσιν, αἱ ψόαι δὲ μόνην τὴν κάτω, τὸ δ’
<span class="lb" data-page="2.526" data-line="14" id="l2.526.14"></span>ἐν τῷ μεταξὺ συγκινεῖται τοῖς ἑκατέρωθεν. ἀλλ’ ἐπειδή
<span class="lb" data-page="2.526" data-line="15" id="l2.526.15"></span>τὰ πλεῖστα τῶν κάτω τοῦ διαφράγματος ἐγύμνωσας, οὐδὲν
<span class="lb" data-page="2.526" data-line="16" id="l2.526.16"></span>ἂν εἴη χεῖρον ἀποδεῖραί σε τὸν ὑποβεβλημένον ὑμένα ταῖς
<span class="lb" data-page="2.526" data-line="17" id="l2.526.17"></span>ψόαις· ἔστι δ’ οὗτος, ὡς αὖθις εἰρήσεται, τὸ κατ’ ὀσφὺν
<span class="lb" data-page="2.526" data-line="18" id="l2.526.18"></span>περιτόναιον. <span class="milestone ed2page" data-n="4.126" data-unit="ed2page" id="ed2page.4.126"></span>ἀποδαρέντος δ’ αὐτοῦ, σαφῶς ἤδη
<span class="pb" data-page="2.527" id="p2.527"></span>
<span class="lb" data-page="2.527" data-line="1" id="l2.527.1"></span>θεάσῃ τὰς ψόας, ἀκριβῆ μῦν ἑκατέρωθεν ἕνα κατὰ τὸ μῆκος
<span class="lb" data-page="2.527" data-line="2" id="l2.527.2"></span>τῆς ῥάχεως, ἀλλήλοις συμφυομένας ἀφ’ ἧς εἶπον ἀρχῆς
<span class="lb" data-page="2.527" data-line="3" id="l2.527.3"></span>ἄνωθεν ἅπαντι τῷ μήκει τοῦ ὀσφύος. ἐπειδὰν δὲ πλησίον
<span class="lb" data-page="2.527" data-line="4" id="l2.527.4"></span>ἥκωσι τοῦ πλατέος ὀστοῦ, καλεῖται δ’, ὡς οἶσθα, τοῦτο
<span class="lb" data-page="2.527" data-line="5" id="l2.527.5"></span>πρός τινων ἱερὸν, ἀποχωροῦσιν ἀλλήλων, παραφυόμενοι
<span class="lb" data-page="2.527" data-line="6" id="l2.527.6"></span>τοῖς ἔνδον τῶν λαγόνων, ἅμα τῷ καὶ συνεμφύεσθαι κατὰ
<span class="lb" data-page="2.527" data-line="7" id="l2.527.7"></span>τοῦτο σάρκας ἑτέρας οὐκ ὀλίγας αὐτοῖς, ἐκ τοῦ τοῦ λαγόνος
<span class="lb" data-page="2.527" data-line="8" id="l2.527.8"></span>ὀστοῦ γεννωμένας. ἀκολουθῶν οὖν ταῖς κάτωθεν ἰούσαις
<span class="lb" data-page="2.527" data-line="9" id="l2.527.9"></span>σαρξὶν, ἃς ψόας ὀνομάζομεν, ταύταις ἀπὸ τῶν κατὰ
<span class="lb" data-page="2.527" data-line="10" id="l2.527.10"></span>τοὺς λαγόνας ὀστῶν προσέχοντας δύο τένοντας εὑρήσεις
<span class="lb" data-page="2.527" data-line="11" id="l2.527.11"></span>καθ’ ἑκατέραν τῶν ψοῶν, οὓς ἔθος τοῖς ἀνατομικοῖς ἀπονευρώσεις
<span class="lb" data-page="2.527" data-line="12" id="l2.527.12"></span>μυῶν ὀνομάζειν. ἐμφύεται δ’ ὁ μὲν ἕτερος αἰτῶν
<span class="lb" data-page="2.527" data-line="13" id="l2.527.13"></span>ὁ ἔνδον, ὅνπερ καὶ σύνδεσμον ἄμεινον, οὐ τένοντα
<span class="lb" data-page="2.527" data-line="14" id="l2.527.14"></span>νομίζειν, ἐκείνῳ μάλιστα τῷ χωρίῳ, καθ’ ὃ συνάπτει τὸ
<span class="lb" data-page="2.527" data-line="15" id="l2.527.15"></span>τῆς ἥβης ὀστοῦν τῷ κατ’ ἰσχίον· ὁ δ’ ἕτερος εἰς τὸν μικρὸν
<span class="lb" data-page="2.527" data-line="16" id="l2.527.16"></span>τοῦ μηροῦ καθήκει τροχαντῆρα. τὴν δ’ ἔκφυσιν ὁ
<span class="lb" data-page="2.527" data-line="17" id="l2.527.17"></span>μὲν πρότερος ἐκ τῆς ὑψηλοτέρας ἔχει μοίρας τῶν κατὰ τὴν
<span class="lb" data-page="2.527" data-line="18" id="l2.527.18"></span>ψόαν σαρκῶν, διὰ τῆς ἔνδον χώρας προερχομένην· ὁ δὲ
<span class="lb" data-page="2.527" data-line="19" id="l2.527.19"></span>δεύτερος ἐκ τῆς ταπεινοτέρας, ἥτις ἔξωθεν αὐτῇ παρατέταται,
<span class="pb" data-page="2.528" id="p2.528"></span>
<span class="lb" data-page="2.528" data-line="1" id="l2.528.1"></span>καὶ μέντοι κᾀκ τῆς προσιούσης ἐκ τοῦ τοῦ λαγόνος
<span class="lb" data-page="2.528" data-line="2" id="l2.528.2"></span>ὀστοῦ. μακρότερος μὲν οὖν ὁ πρότερος σύνδεσμος,
<span class="lb" data-page="2.528" data-line="3" id="l2.528.3"></span>βραχὺς δ’ ὁ καθήκων τένων εἰς τὸν μικρὸν τροχαντῆρα,
<span class="lb" data-page="2.528" data-line="4" id="l2.528.4"></span>πλὴν οὐκ ἄῤῥωστος οὐδ’ αὐτός. ἀλλὰ τοῦτον μὲν φύλαττε
<span class="lb" data-page="2.528" data-line="5" id="l2.528.5"></span>πρὸς τὴν ἀνατομὴν τῶν κινούντων τὸ κατ’ ἰσχίον ἄρθρον
<span class="lb" data-page="2.528" data-line="6" id="l2.528.6"></span>μυῶν. τὸν δ’ ἕτερον ἀκριβῶς κατασκεψάμενος εὑρήσεις
<span class="lb" data-page="2.528" data-line="7" id="l2.528.7"></span>σκληρότερόν τε καὶ λευκότερον, ἢ κατὰ τοὺς τένοντας, ὡς
<span class="lb" data-page="2.528" data-line="8" id="l2.528.8"></span>ἂν ἐκ τῆς τῶν συνδέσμων οὐσίας ὄντα· διὸ καὶ κεφαλὴν
<span class="lb" data-page="2.528" data-line="9" id="l2.528.9"></span>μᾶλλον, οὐ τελευτὴν ὑποληπτέον αὐτὸν εἶναι τῶν τῆς ψόας
<span class="lb" data-page="2.528" data-line="10" id="l2.528.10"></span>ἔνδον. οὕτω δὲ καὶ τῶν ἐκτὸς μερῶν ἑκατέρα κεφαλὴ τοῦ
<span class="lb" data-page="2.528" data-line="11" id="l2.528.11"></span>τοῦ λαγόνος ὀστοῦ τὴν ἔκφυσιν ἔχει· μικροτέραν μὲν πολὺ
<span class="lb" data-page="2.528" data-line="12" id="l2.528.12"></span>τοῦ ἔνδον, εἰς τὴν αὐτὴν δὲ χρείαν συντελοῦσαν. τεινόμεναι
<span class="lb" data-page="2.528" data-line="13" id="l2.528.13"></span>γὰρ αἱ εἰρημέναι δύο μοῖραι τῆς ψόας ἐπὶ τὰ κάτω
<span class="lb" data-page="2.528" data-line="14" id="l2.528.14"></span>κάμπτουσι τό τε κατ’ ὀσφὺν ὅλον τῆς ῥάχεως, ἔτι τε τὸ
<span class="lb" data-page="2.528" data-line="15" id="l2.528.15"></span>συνεχὲς αὐτῷ τοῦ μεταφρένου. οὕτως δὲ καὶ οἱ τῷ στομάχῳ
<span class="lb" data-page="2.528" data-line="16" id="l2.528.16"></span>μύες ὑποβεβλημένοι, περὶ ὧν αὖθις εἰρήσεται, τὸ
<span class="lb" data-page="2.528" data-line="17" id="l2.528.17"></span>τῆς ῥάχεως ἄνω κάμπτουσι μετὰ τοῦ συνεπιλαμβάνειν τι
<span class="lb" data-page="2.528" data-line="18" id="l2.528.18"></span>τῶν κατὰ μετάφρενον σπονδύλων. ἀλλ’ αἵ γε ψόαι τὴν
<span class="pb" data-page="2.529" id="p2.529"></span>
<span class="lb" data-page="2.529" data-line="1" id="l2.529.1"></span>κεφαλὴν μὲν ἐν ἑαυταῖς ἔχουσι τοῦ καθήκοντος εἰς τὸν τοῦ
<span class="lb" data-page="2.529" data-line="2" id="l2.529.2"></span>μηροῦ τροχαντῆρα τένοντος, ὅσον δ’ ἑκατέρωθεν τῆσδε, τελευτὴ
<span class="lb" data-page="2.529" data-line="3" id="l2.529.3"></span>μᾶλλόν ἐστιν, οὐ κεφαλὴ δυοῖν μυῶν καμπτόντων
<span class="lb" data-page="2.529" data-line="4" id="l2.529.4"></span>τὴν ῥάχιν· ὥστ’ εἶναι τρία μέρη τῆς ψόας ἑκατέρας, ἓν
<span class="lb" data-page="2.529" data-line="5" id="l2.529.5"></span>μὲν τὸ ἔνδον, ὑψηλοτέραν ἔχον τὴν ἄνωθεν ἀρχὴν, ἕτερον
<span class="lb" data-page="2.529" data-line="6" id="l2.529.6"></span>δὲ τὸ μέσον, ἀπὸ ταπεινοτέρας ἐκφύσεως ἀρχόμενον, καὶ
<span class="lb" data-page="2.529" data-line="7" id="l2.529.7"></span>τρίτον ἐπ’ αὐτοῖς, τὸ ἔξω, ταπεινοτέραν ἔχον καὶ τοῦ μέσου
<span class="lb" data-page="2.529" data-line="8" id="l2.529.8"></span>τὴν σαρκώδη κατάφυσιν. ὁ μέντοι κάτω τοῦδε σύνδεσμος
<span class="lb" data-page="2.529" data-line="9" id="l2.529.9"></span>ἀπὸ τῶν τοῦ λαγόνος ὑψηλῶν ἄρχεται, διὸ καὶ τῷ
<span class="lb" data-page="2.529" data-line="10" id="l2.529.10"></span>μήκει τοῦτο τὸ μέρος ἄπεστι τῶν ἄλλων δυοῖν, ὥσπερ καὶ
<span class="lb" data-page="2.529" data-line="11" id="l2.529.11"></span>τῷ πάχει.
</p>
          </article>

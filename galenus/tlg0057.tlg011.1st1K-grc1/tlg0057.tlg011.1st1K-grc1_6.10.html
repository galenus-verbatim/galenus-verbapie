<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:6.10">
<span class="pb page1" data-page="2.573" id="p2.573"></span>
<span class="milestone ed1page page1" data-n="1.173" data-unit="ed1page" id="ed1page.1.173"></span>
<span class="milestone ed2page page1" data-n="4.141" data-unit="ed2page" id="ed2page.4.141"></span>
            <p>
<span class="lb" data-page="2.573" data-line="5" id="l2.573.5"></span><span class="milestone ed2page" data-n="4.142" data-unit="ed2page" id="ed2page.4.142"></span>Οὕτω δὲ καὶ ὁ σπλὴν ἐν μὲν τοῖς ἀριστεροῖς
<span class="lb" data-page="2.573" data-line="6" id="l2.573.6"></span>κεῖται, τὸ σιμὸν ἑαυτοῦ μέρος ἐστραμμένον ἔχον εἰς τὰ
<span class="lb" data-page="2.573" data-line="7" id="l2.573.7"></span>δεξιά. καὶ τις εἰς αὐτὸ φλὲψ ἐξ ἥπατος ἥκει, καὶ ταύτης
<span class="lb" data-page="2.573" data-line="8" id="l2.573.8"></span>ἀπόφυσις εἰς τὴν γαστέρα γίγνεται, καὶ μετὰ τὸ πᾶσι τοῖς
<span class="lb" data-page="2.573" data-line="9" id="l2.573.9"></span>μέρεσι τοῦ σπληνὸς ἀποφύσεις πέμψαι, τὸ μέν τι πρὸς τὸ
<span class="lb" data-page="2.573" data-line="10" id="l2.573.10"></span>κυρτὸν τῆς γαστρὸς ἄνω φέρεται τῆς φλεβὸς τῆσδε, τὸ δὲ
<span class="lb" data-page="2.573" data-line="11" id="l2.573.11"></span>εἰς τὴν ἀριστερὰν χώραν τοῦ ἐπίπλου. καὶ γὰρ καὶ ταῦτα
<span class="lb" data-page="2.573" data-line="12" id="l2.573.12"></span>κοινὰ πάντων ἐστὶ τῶν ἐναίμων ζώων. οὐ μὴν τὸ μέγεθος
<span class="lb" data-page="2.573" data-line="13" id="l2.573.13"></span>τοῦ σπληνὸς, οὐδὲ ἡ χρόα. μέλας μὲν γὰρ ἱκανῶς ἐστι
<span class="lb" data-page="2.573" data-line="14" id="l2.573.14"></span>λέοντί τε καὶ κυνὶ, καὶ πᾶσι τοῖς ἀλκίμοις τε καὶ θερμοῖς
<span class="lb" data-page="2.573" data-line="15" id="l2.573.15"></span>ζώοις· ὑῒ δὲ καὶ τοῖς ὑγροτέροις τε καὶ ψυχροτέροις λευκότερος.
<span class="lb" data-page="2.573" data-line="16" id="l2.573.16"></span>ἁπάσας οὖν τὰς τοιαύτας τῶν ζώων διαφορὰς ἐπὶ
<span class="lb" data-page="2.573" data-line="17" id="l2.573.17"></span>προηκούσῃ τῇ πραγματείᾳ πειράσομαι διελθεῖν, ἕνεκα τοῦ
<span class="lb" data-page="2.573" data-line="18" id="l2.573.18"></span>τελέως ἐπιστήμονα γενέσθαι τῶν τῆς φύσεως ἔργων, ὅς τις
<span class="pb" data-page="2.574" id="p2.574"></span>
<span class="lb" data-page="2.574" data-line="1" id="l2.574.1"></span>ἂν τοῦτο σπουδάζῃ. νυνὶ δ’, ὡς ἐξ ἀρχῆς προὐθέμην, ἐπὶ
<span class="lb" data-page="2.574" data-line="2" id="l2.574.2"></span>τὸ λοιπὸν ἀφίξομαι τῆς τῶν τροφίμων καλουμένων ὀργάνων
<span class="lb" data-page="2.574" data-line="3" id="l2.574.3"></span>ἀνατομῆς. ἀποδαρέντος γὰρ, ὡς εἴρηται, τοῦ περιτοναίου,
<span class="lb" data-page="2.574" data-line="4" id="l2.574.4"></span>καὶ τῆς κοινωνίας, ἣν τόδ’ ἔχει πρὸς ἅπαντα τὰ κάτω
<span class="lb" data-page="2.574" data-line="5" id="l2.574.5"></span>τῶν φρενῶν ὄργανα κᾀκεῖνα πρὸς ἄλληλα, φανείσης ἐναργῶς,
<span class="lb" data-page="2.574" data-line="6" id="l2.574.6"></span>ἕκαστον αὐτῶν ἀνάτεμνε, διεμβάλλων ἔλασμα χαλκοῦν,
<span class="lb" data-page="2.574" data-line="7" id="l2.574.7"></span>ἢ σιδηροῦν, ἢ ἀργυροῦν, ἢ ξύλινον. ὀνομάζειν δ’
<span class="lb" data-page="2.574" data-line="8" id="l2.574.8"></span>ἔθος ἐστὶ τοῖς ἀνατομικοῖς ἐλάσματα πάντα κοινῇ προσηγορίᾳ
<span class="lb" data-page="2.574" data-line="9" id="l2.574.9"></span>τὰ τοιαῦτα, σμίλας, σπαθομίλας, ἀμφισμίλας, διπύρηνα,
<span class="lb" data-page="2.574" data-line="10" id="l2.574.10"></span>μηλωτίδας, οἷς ὅμοια δυνατόν ἐστι κατασκευάζειν
<span class="lb" data-page="2.574" data-line="11" id="l2.574.11"></span>ἐκ ξύλου πυκνοῦ, καθάπερ ἡμῖν ἐστιν ἐκ πύξου· πρὸς γὰρ
<span class="lb" data-page="2.574" data-line="12" id="l2.574.12"></span>τὸ μὴ θραυσθῆναί ποτε τὴν σμίλην ἐπιτηδειότερα ταῦτα.
<span class="lb" data-page="2.574" data-line="13" id="l2.574.13"></span>χρῶμαι δ’ αὐτοῖς, ὡς εἶπον, ἐμβάλλων τοῖς στόμασι τῶν
<span class="lb" data-page="2.574" data-line="14" id="l2.574.14"></span>ἀγγείων, ἐφ’ ἥπατος μὲν κατὰ τὴν ἐπὶ πύλῃ φλέβα, τὴν
<span class="lb" data-page="2.574" data-line="15" id="l2.574.15"></span>στελεχιαίαν ὀνομαζομένην ὑπὸ τῶν νεωτέρων ἀνατομικῶν,
<span class="lb" data-page="2.574" data-line="16" id="l2.574.16"></span>καὶ τὴν διττὴν τῶν κυρτῶν ἄνω τε καὶ κάτω φερομένην,
<span class="lb" data-page="2.574" data-line="17" id="l2.574.17"></span>ἐπὶ νεφρῶν δὲ κατά τε τὰς ἀπὸ τῶν ἐπὶ τῇ ῥάχει κειμένων
<span class="pb" data-page="2.575" id="p2.575"></span>
<span class="lb" data-page="2.575" data-line="1" id="l2.575.1"></span>ἀγγείων τῶν μεγάλων ἀποφύσεις καὶ τοὺς οὐρητῆρας, ἐπί
<span class="lb" data-page="2.575" data-line="2" id="l2.575.2"></span>τε τῶν ἄλλων, ὡς ἐρῶ.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:6.11">
<span class="pb page1" data-page="2.575" id="p2.575"></span>
<span class="milestone ed1page page1" data-n="1.173" data-unit="ed1page" id="ed1page.1.173"></span>
<span class="milestone ed2page page1" data-n="4.142" data-unit="ed2page" id="ed2page.4.142"></span>
            <p>
<span class="lb" data-page="2.575" data-line="3" id="l2.575.3"></span>Πρότερον δ’ ἐφ’ ἥπατος ὁ λόγος μοι περαινέσθω.
<span class="lb" data-page="2.575" data-line="4" id="l2.575.4"></span>τουτὶ γὰρ τοι τὸ σπλάγχνον εἰς τὸ σιμότατον
<span class="lb" data-page="2.575" data-line="5" id="l2.575.5"></span>ἑαυτοῦ μέρος ἀνηκούσας ἔχει τὰς ἐκ τοῦ μεσεντερίου φλέβας.
<span class="lb" data-page="2.575" data-line="6" id="l2.575.6"></span>ὀνομάζουσι δὲ τὸν τόπον τοῦτον, εἰς ὃν ἀθροίζονται πᾶσαι,
<span class="lb" data-page="2.575" data-line="7" id="l2.575.7"></span>πύλας ἥπατος. ἐνταῦθα οὖν εὑρήσεις στόμα μέγιστον φλεβὸς
<span class="lb" data-page="2.575" data-line="8" id="l2.575.8"></span>ἐπὶ πάντων τῶν ἐναίμων ζώων, εἰς ὃ καθεὶς ἕν τι τῶν
<span class="lb" data-page="2.575" data-line="9" id="l2.575.9"></span>παρεσκευασμένων ἐλασμάτων (ἔστω δὲ πλείω, τὰ μὲν ἰσχνότερα,
<span class="lb" data-page="2.575" data-line="10" id="l2.575.10"></span>τὰ δὲ παχύτερα, πρὸς τὸ χρήσασθαι τῷ μάλιστα
<span class="lb" data-page="2.575" data-line="11" id="l2.575.11"></span>ἁρμόττοντι) καθ’ ἕκαστον τῶν λοβῶν, ἀτρέμα προωθῶν
<span class="lb" data-page="2.575" data-line="12" id="l2.575.12"></span>αὐτὸ, τέμνε σμίλῃ τὴν ἐπικειμένην οὐσίαν, ἄχρις ἂν ἐπὶ
<span class="lb" data-page="2.575" data-line="13" id="l2.575.13"></span>ταύτην τὴν φλέβα παραγένῃ, ἐν ᾗ περιέχεται τὸ διὰ τῶν
<span class="lb" data-page="2.575" data-line="14" id="l2.575.14"></span>πυλῶν εἴσω τοῦ σπλάγχνου καθιέμενον ὄργανον· ἐναργῶς
<span class="lb" data-page="2.575" data-line="15" id="l2.575.15"></span>δὲ ὁρᾶται τοῦτο διανιέμενον ὑπὸ λεπτῷ τῷ χιτῶνι. καλεῖν
<span class="lb" data-page="2.575" data-line="16" id="l2.575.16"></span>γὰρ ἔθος ἐστὶ τοῖς ἀνατομικοῖς ἀνατομικοῖς καὶ τὰ τῶν ἀγγείων σώματα.
<span class="lb" data-page="2.575" data-line="17" id="l2.575.17"></span>χιτῶνας, ὥσπερ ὀλίγον ἔμπροσθεν ἔφην ἐπὶ τῆς
<span class="lb" data-page="2.575" data-line="18" id="l2.575.18"></span>κοιλίας. ἐκείνης μὲν οὖν δύο χιτῶνας ὑπάρχειν εἶπον,
<span class="pb" data-page="2.576" id="p2.576"></span>
<span class="lb" data-page="2.576" data-line="1" id="l2.576.1"></span>ὥσπερ τινὰς πτυχὰς ἀλλήλαις ἐπιβεβλημένας. ἑκάστῃ δὲ
<span class="lb" data-page="2.576" data-line="2" id="l2.576.2"></span>τῶν καθ’ ἧπαρ φλεβῶν χιτών ἐστι πάνυ λεπτὸς, οἷος οὐκ
<span class="lb" data-page="2.576" data-line="3" id="l2.576.3"></span>ἄλλος οὐδὲ μιᾷ τῶν καθ’ ὅλον τὸ ζῶον. ὁπόταν δὲ
<span class="lb" data-page="2.576" data-line="4" id="l2.576.4"></span>γυμνώσῃς <span class="milestone ed2page" data-n="4.143" data-unit="ed2page" id="ed2page.4.143"></span>αὐτὴν ἄνευ τοῦ τέμνειν, ἀφαίρει τὴν πέριξ
<span class="lb" data-page="2.576" data-line="5" id="l2.576.5"></span>σάρκα κατὰ τοῦ σπλάγχνου, μεταξὺ κειμένην τῶν ἀποφυομένων
<span class="lb" data-page="2.576" data-line="6" id="l2.576.6"></span>ἀγγείων. ἀπὸ γὰρ τῶν πυλῶν εἰς ἕκαστον λοβὸν,
<span class="lb" data-page="2.576" data-line="7" id="l2.576.7"></span>ὅσοι περ ἂν ὦσι, μίαν εὑρήσεις ἀφικνουμένην μεγάλην
<span class="lb" data-page="2.576" data-line="8" id="l2.576.8"></span>φλέβα, ἧς σχισθείσης εἰς πολλὰς μικρὰς, ὥσπερ στέλεχος
<span class="lb" data-page="2.576" data-line="9" id="l2.576.9"></span>εἰς κλάδους, εἶτ’ αὖθις ἐκείνων οἷον εἰς ἀκρέμονάς τινας
<span class="lb" data-page="2.576" data-line="10" id="l2.576.10"></span>σχιζομένων, εἶτ’ ἐκείνων ὥσπερ εἰς βλαστήματά τινα λεπτὰ
<span class="lb" data-page="2.576" data-line="11" id="l2.576.11"></span>τελευτώντων, ὅσον ἐστὶ μεταξὺ τῶν ἀγγείων, ἅπαν πεπλήρωται
<span class="lb" data-page="2.576" data-line="12" id="l2.576.12"></span>τῇ τοῦ σπλάγχνου σαρκί. καλοῦσι δ’ αὐτὴν οἱ περὶ
<span class="lb" data-page="2.576" data-line="13" id="l2.576.13"></span>τὸν Ἐρασίστρατον παρέγχυμα. ταύτην οὖν τὴν οὐσίαν, ἣν
<span class="lb" data-page="2.576" data-line="14" id="l2.576.14"></span>εἴτε σάρκα βούλει καλεῖν, εἴτε παρέγχυμα, δίκην στοιβῆς
<span class="lb" data-page="2.576" data-line="15" id="l2.576.15"></span>ἐγκειμένην ἁπάσαις ταῖς μεταξὺ χώραις τῶν σχιζομένων ἀγγείων,
<span class="lb" data-page="2.576" data-line="16" id="l2.576.16"></span>ἐξαιρεῖν οἷόν τέ σοι τοῖς σαυτοῦ δακτύλοις, ὥστε
<span class="lb" data-page="2.576" data-line="17" id="l2.576.17"></span>γυμνὰ καταλειφθῆναι τὰ διαπλέκοντα τὸν ἕνα λοβὸν ἐκεῖνον
<span class="lb" data-page="2.576" data-line="18" id="l2.576.18"></span>ἀγγεῖα, καθ’ ὃν ἂν πρῶτον ἐμβάλῃς τὸ παρεσκευασμένον
<span class="lb" data-page="2.576" data-line="19" id="l2.576.19"></span>ὄργανον. ὃ γὰρ ἂν ἐφ’ ἑνὸς ὀφθῇ σοι λοβοῦ, ﻿
<span class="pb" data-page="2.577" id="p2.577"></span>
<span class="lb" data-page="2.577" data-line="1" id="l2.577.1"></span>τοῦτ’ ἐπὶ πάντων εὑρήσεις. ἐὰν μὲν οὖν ἀξιόλογον ᾖ τῷ μεγέθει
<span class="lb" data-page="2.577" data-line="2" id="l2.577.2"></span>τὸ ζῶον, ἅμα ταῖς φλεψὶ καὶ τοὺς χοληδόχους πόρους
<span class="lb" data-page="2.577" data-line="3" id="l2.577.3"></span>καὶ τὰς ἀρτηρίας αὐτοῦ διασῶσαι δυνήσῃ, κατὰ τὸ
<span class="lb" data-page="2.577" data-line="4" id="l2.577.4"></span>ἧπαρ, ὡς εἴρηται, γυμνῶν· εἰ δὲ μικρὸν, οὐ πάνυ τι
<span class="lb" data-page="2.577" data-line="5" id="l2.577.5"></span>μέχρι πέρατος ἑκάστου λοβοῦ διασῶσαι δυνήσῃ τὰ τρία
<span class="lb" data-page="2.577" data-line="6" id="l2.577.6"></span>γένη τῶν ἀγγείων. ἄμεινον οὖν ἐπὶ μὲν τῶν ἄλλων ζώων
<span class="lb" data-page="2.577" data-line="7" id="l2.577.7"></span>ταῖς τοιαύταις ἐγχειρεῖν ἀνατομαῖς, ἐφ’ ὧν, κᾂν ᾖ καὶ τοῦ
<span class="lb" data-page="2.577" data-line="8" id="l2.577.8"></span>παντὸς σώματος ἐξῃρημένον τὸ ἧπαρ, ἐναργῶς ὁρᾶται κατὰ
<span class="lb" data-page="2.577" data-line="9" id="l2.577.9"></span>τὰς πύλας ἥ τ’ ἀρτηρία καὶ τὸ χολῶδες ἀγγεῖον, ὡς καὶ
<span class="lb" data-page="2.577" data-line="10" id="l2.577.10"></span>πρὶν ἐξαιρεθῆναι παρατεταμένα φλεβί. κατὰ δὲ τὰ μικρὰ
<span class="lb" data-page="2.577" data-line="11" id="l2.577.11"></span>τῶν ζώων ἐξῃρημένον μὲν οὐδ’ ὅλως φαίνεται· μηδέπω δ’
<span class="lb" data-page="2.577" data-line="12" id="l2.577.12"></span>ἐξῃρημένου, τὴν μὲν πρώτην ἔκφυσιν εἰς αὐτὸ τῆς ἀρτηρίας
<span class="lb" data-page="2.577" data-line="13" id="l2.577.13"></span>ἔνεστί σοι σαφῶς θεάσασθαι· λευκότερον γάρ πως ἐστιν ἢ
<span class="lb" data-page="2.577" data-line="14" id="l2.577.14"></span>κατὰ τὴν φλέβα τὸ τῆς ἀρτηρίας ἀγγεῖον.
</p>
          </article>

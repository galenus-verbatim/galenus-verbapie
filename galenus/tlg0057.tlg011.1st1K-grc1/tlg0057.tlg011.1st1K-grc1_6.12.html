<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:6.12">
<span class="pb page1" data-page="2.577" id="p2.577"></span>
<span class="milestone ed1page page1" data-n="1.173" data-unit="ed1page" id="ed1page.1.173"></span>
<span class="milestone ed2page page1" data-n="4.143" data-unit="ed2page" id="ed2page.4.143"></span>
            <p>
<span class="lb" data-page="2.577" data-line="15" id="l2.577.15"></span>Ἀκολουθῆσαι δ’ οὐκέτι δυνήσῃ μέχρι πέρατος
<span class="lb" data-page="2.577" data-line="16" id="l2.577.16"></span>αὐτῇ κατασχιζομένῃ· ὄψει δ’ εὐθέως, ἂν ἀκριβῶς
<span class="lb" data-page="2.577" data-line="17" id="l2.577.17"></span>ἔχῃς τοῖς κατὰ τὰς πύλας χωρίοις, καὶ τὸν ἐκ τῆς
<span class="pb" data-page="2.578" id="p2.578"></span>
<span class="lb" data-page="2.578" data-line="1" id="l2.578.1"></span>χοληδόχου κύστεως πόρον εἰς τὴν ἀρχὴν τῆς τῶν ἐντέρων
<span class="lb" data-page="2.578" data-line="2" id="l2.578.2"></span>ἐκφύσεως ἀφικνούμενον οὐ πολλῷ κατωτέρω τοῦ πυλωροῦ
<span class="lb" data-page="2.578" data-line="3" id="l2.578.3"></span>καλουμένου. τοιοῦτον δ’ αὐτὸν τὸν πυλωρὸν ἐπί τινων
<span class="lb" data-page="2.578" data-line="4" id="l2.578.4"></span>ζώων θεάσῃ πεπαχυσμένην ἔχοντα κατὰ περιγραφὴν ἰδίαν
<span class="lb" data-page="2.578" data-line="5" id="l2.578.5"></span>τὴν οὐσίαν τῆς γαστρὸς, ἔνθα πρῶτον αὐτῆς ἐκφύεται τὸ
<span class="lb" data-page="2.578" data-line="6" id="l2.578.6"></span>λεπτὸν ἔντερον. ἔνιοι δ’ οὔπω καλεῖν ἀξιοῦσιν ἔντερον αὐτὸ,
<span class="lb" data-page="2.578" data-line="7" id="l2.578.7"></span>πρὶν εἰς ἕλικας ἑλίττεσθαι. καὶ διὰ τοῦτο προσαγορεύουσιν
<span class="lb" data-page="2.578" data-line="8" id="l2.578.8"></span>οἱ μὲν ἁπλῶς ἔκφυσιν, οἱ δὲ μετὰ τοῦ προσθεῖναι δωδεκαδάκτυλον.
<span class="lb" data-page="2.578" data-line="9" id="l2.578.9"></span>ἔστι δ’ ὅτε κατὰ τὴν εἰς τοῦτ’ ἔμφυσιν ὁ
<span class="lb" data-page="2.578" data-line="10" id="l2.578.10"></span>χολώδης<span class="milestone ed1page" data-n="1.174" data-unit="ed1page" id="ed1page.1.174"></span> πόρος ἀποσχίδα ἑαυτῆς τινα πέμπει μικρὸν
<span class="lb" data-page="2.578" data-line="11" id="l2.578.11"></span>ἀνωτέρω τοῦ πυλωροῦ. καὶ μὲν δὴ καὶ μόριον πάνυ τι
<span class="lb" data-page="2.578" data-line="12" id="l2.578.12"></span>μικρὸν ἅμα τῇ πρὸς τὸ σπλάγχνον ἀναφερομένῃ θεάσῃ
<span class="lb" data-page="2.578" data-line="13" id="l2.578.13"></span>φλεβὶ καταφερόμενον εἰς τὸν περικείμενον ἔξωθεν ὑμένα,
<span class="lb" data-page="2.578" data-line="14" id="l2.578.14"></span>χωρὶς τοῦ κατασχίζεσθαι σὺν αὐτῇ διὰ βάθους. ἅπαντ’ οὖν
<span class="lb" data-page="2.578" data-line="15" id="l2.578.15"></span>ταῦτα κατασκεψάμενος ἀκριβῶς, ἑξῆς ἐπὶ τὸ κυρτότατον ἴθι
<span class="lb" data-page="2.578" data-line="16" id="l2.578.16"></span>τοῦ ἥπατος, ἀνατέμνων ἐκεῖνον αὐτοῦ τὸν λοβὸν, οὗ κατὰ τὸ
<span class="lb" data-page="2.578" data-line="17" id="l2.578.17"></span>σιμὸν μέρος ἐγύμνωσας τὰς φλέβας. ὄψει γὰρ ὡσαύτως κατασχιζομένας
<span class="lb" data-page="2.578" data-line="18" id="l2.578.18"></span>τὰς ἐν τοῖς κυρτοῖς φλέβας ἄνευ τῶν ἀρτηριῶν.
<span class="pb" data-page="2.579" id="p2.579"></span>
<span class="lb" data-page="2.579" data-line="1" id="l2.579.1"></span>πολὺ δὲ δὴ μᾶλλον οὐδ’ οἱ χολώδεις πόροι κατὰ τοῦτο τὸ
<span class="lb" data-page="2.579" data-line="2" id="l2.579.2"></span>μέρος εἰσὶ τοῦ σπλάγχνου. καλοῦσι δ’ αὐτοὺς οὐχ οὕτως
<span class="lb" data-page="2.579" data-line="3" id="l2.579.3"></span>μόνον, ἀλλὰ καὶ χοληδόχους, ἤτοι διὰ τοῦ ὁ γράμματος,
<span class="lb" data-page="2.579" data-line="4" id="l2.579.4"></span>ἢ διὰ τοῦ η τὴν δευτέραν συλλαβὴν προφερόμενοι, καθάπερ
<span class="lb" data-page="2.579" data-line="5" id="l2.579.5"></span>καὶ αὐτὴν ὀνομάζουσι τὴν ἐπὶ τῷ μεγάλῳ λοβῷ τοῦ <span class="milestone ed2page" data-n="4.144" data-unit="ed2page" id="ed2page.4.144"></span>ἥπατος
<span class="lb" data-page="2.579" data-line="6" id="l2.579.6"></span>κύστιν. τὰς μέντοι φλέβας ὄψει κᾀνταῦθα λεπτάς
<span class="lb" data-page="2.579" data-line="7" id="l2.579.7"></span>τε ἅμα καὶ γυμνὰς παντὸς περιβλήματος ὑμενώδους, ὁποῖον
<span class="lb" data-page="2.579" data-line="8" id="l2.579.8"></span>ταῖς κατὰ τὸ μεσεντέριον ἁπάσαις ἐστὶν, ἃς καὶ διὰ τοῦτο
<span class="lb" data-page="2.579" data-line="9" id="l2.579.9"></span>νομίζουσιν ἔνιοι δύο ἔχειν χιτῶνας. ἶνας μὲν οὖν ἔχει ποικίλως
<span class="lb" data-page="2.579" data-line="10" id="l2.579.10"></span>αὐτὴν διαπλεκούσας ἅπασα φλὲψ, χιτῶνα δ’ ἕνα,
<span class="lb" data-page="2.579" data-line="11" id="l2.579.11"></span>τὸν γοῦν ἴδιον ἀεὶ, πλὴν εἴ που μετέωρός τε καὶ ἀστήρικτος
<span class="lb" data-page="2.579" data-line="12" id="l2.579.12"></span>φερομένη σκεπάσμασί τε ἅμα καὶ στηρίγμασι ἐδεήθη χρῆσθαί
<span class="lb" data-page="2.579" data-line="13" id="l2.579.13"></span>τισιν ὑμέσι. περὶ δὲ τῶν κατὰ τὰς ἀρτηρίας χιτώνων ἐν
<span class="lb" data-page="2.579" data-line="14" id="l2.579.14"></span>τῇ τῆς καρδίας ἀνατομῇ κατὰ τὸν ἑξῆς λόγον ὑφηγήσομαι.
</p>
          </article>

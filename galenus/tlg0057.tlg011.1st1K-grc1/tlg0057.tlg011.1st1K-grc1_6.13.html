<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:6.13">
<span class="pb page1" data-page="2.579" id="p2.579"></span>
<span class="milestone ed1page page1" data-n="1.174" data-unit="ed1page" id="ed1page.1.174"></span>
<span class="milestone ed2page page1" data-n="4.144" data-unit="ed2page" id="ed2page.4.144"></span>
            <p>
<span class="lb" data-page="2.579" data-line="15" id="l2.579.15"></span>Νῦν δὲ ἐπὶ τοὺς νεφροὺς μεταβῆναι καιρὸς,
<span class="lb" data-page="2.579" data-line="16" id="l2.579.16"></span>ὧν ὁ μὲν δεξιὸς ἐπὶ πάντων ζώων ἀνωτέρω κεῖται,
<span class="lb" data-page="2.579" data-line="17" id="l2.579.17"></span>ψαύων ἐστὶν ὅτε. τοῦ μεγάλου τῶν καθ’ ἧπαρ λοβῶν. ἐμφύεται
<span class="lb" data-page="2.579" data-line="18" id="l2.579.18"></span>δ’ εἰς αὐτοὺς ἀπὸ τῶν κατὰ ῥάχιν ἀγγείων, τῆς τε
<span class="pb" data-page="2.580" id="p2.580"></span>
<span class="lb" data-page="2.580" data-line="1" id="l2.580.1"></span>ἀρτηρίας καὶ τῆς φλεβὸς, οὐ μικρὰ τὸ μέγεθος ἀγγεῖα,
<span class="lb" data-page="2.580" data-line="2" id="l2.580.2"></span>τοῖς μὲν πιθήκοις ἓν ἑκατέρωθεν, ἐπ’ ἄλλων δέ τινων ζώων,
<span class="lb" data-page="2.580" data-line="3" id="l2.580.3"></span>ὡς αὖθις εἰρήσεται, διττά. καὶ μέντοι καὶ τὰ σιμὰ μὲν
<span class="lb" data-page="2.580" data-line="4" id="l2.580.4"></span>εἰς ἀλλήλους ἔχουσιν ἐστραμμένα, τὰ κυρτὰ δ’ ἀπεστραμμένα
<span class="lb" data-page="2.580" data-line="5" id="l2.580.5"></span>πρὸς τὰ πλάγια τοῦ ζώου μέρη. καθιέναι δ’ ἐπὶ τῶν
<span class="lb" data-page="2.580" data-line="6" id="l2.580.6"></span>οὐ μεγάλων ζώων ἔλασμα μέχρι τῶν σιμοτάτων ἑκατέρου
<span class="lb" data-page="2.580" data-line="7" id="l2.580.7"></span>δυνήσῃ μερῶν, οὐ μὴν εἰς αὐτὴν ἐμβαλεῖν τὴν κοιλίαν αὐτῶν.
<span class="lb" data-page="2.580" data-line="8" id="l2.580.8"></span>ἐπὶ μέντοι τῶν μεγίστων ζώων, ἐὰν παραχρῆμα μετὰ
<span class="lb" data-page="2.580" data-line="9" id="l2.580.9"></span>τὸν θάνατον ἐμβάλῃς, θεάσῃ σαφῶς εἰς τὴν κοιλίαν τοῦ
<span class="lb" data-page="2.580" data-line="10" id="l2.580.10"></span>νεφροῦ διεξερχόμενον. ὄψει δὲ κατὰ τὴν ἔμφυσιν ἑκάτερον
<span class="lb" data-page="2.580" data-line="11" id="l2.580.11"></span>τῶν ἀγγείων σχιζόμενον εἰς πλείω σαφῶς. ἐναργῶς μέντοι
<span class="lb" data-page="2.580" data-line="12" id="l2.580.12"></span>τὴν τοῦ νεφροῦ κοιλίαν θεάσῃ, κᾂν μὴ μέγα τὸ ζῶον ᾖ,
<span class="lb" data-page="2.580" data-line="13" id="l2.580.13"></span>περιαλειφομένην μὲν ὑμενώδει τινὶ σώματι, καθ’ ἓν δέ τι
<span class="lb" data-page="2.580" data-line="14" id="l2.580.14"></span>μέρος αὐτῆς οὐ πόῤῥω τῆς τῶν ἀγγείων ἐμφύσεως ἕτερον
<span class="lb" data-page="2.580" data-line="15" id="l2.580.15"></span>ἔχουσάν τι σῶμα πρόμηκές τε καὶ κοῖλον ἐμφυόμενον,
<span class="lb" data-page="2.580" data-line="16" id="l2.580.16"></span>ὅπερ ἔνιοι μὲν ἀγγεῖον ὀνομάζουσι κατὰ τὴν κοινὴν
<span class="lb" data-page="2.580" data-line="17" id="l2.580.17"></span>μὲν προσηγορίαν ἁπάντων τῶν κοίλων τε καὶ προμήκων
<span class="lb" data-page="2.580" data-line="18" id="l2.580.18"></span>σωμάτων, ἔνιοι δὲ πόρον, ἄλλοι δέ τινες ἀρτηρίαν,
<span class="pb" data-page="2.581" id="p2.581"></span>
<span class="lb" data-page="2.581" data-line="1" id="l2.581.1"></span>εἰσὶ δ’ οἳ φλέβα καλοῦσιν. ἀλλὰ σύ γε πειθόμενος ἐμοὶ
<span class="lb" data-page="2.581" data-line="2" id="l2.581.2"></span>καὶ Πλάτωνι τῶν μὲν ὀνομάτων καταφρονήσεις ἀεὶ, σπουδάσεις
<span class="lb" data-page="2.581" data-line="3" id="l2.581.3"></span>δὲ πρῶτον μὲν καὶ μάλιστα τὴν ἐπιστήμην τῶν πραγμάτων,
<span class="lb" data-page="2.581" data-line="4" id="l2.581.4"></span>εἶθ’ ἑξῆς, ὅταν ἕτερόν τινα διδάσκῃς, τὴν σαφήνειαν,
<span class="lb" data-page="2.581" data-line="5" id="l2.581.5"></span>ἧς καὶ τὸν Πλάτωνα καὶ ἡμᾶς, ὅση δύναμις ἡμῖν
<span class="lb" data-page="2.581" data-line="6" id="l2.581.6"></span>ἐστι, φροντίζοντας ὁρᾷς. αἰσθητὸν δ’ ἐστὶ τὸ στόμα τοῦ
<span class="lb" data-page="2.581" data-line="7" id="l2.581.7"></span>πόρου τούτου, κᾂν μὴ πάνυ τι μέγα ζῶον ᾖ. καί σοι διχόθεν
<span class="lb" data-page="2.581" data-line="8" id="l2.581.8"></span>ἐστὶ διεμβάλλειν αὐτοῦ τι τῶν παρεσκευασμένων λεπτὸν,
<span class="lb" data-page="2.581" data-line="9" id="l2.581.9"></span>εἴτε ἀμφίσμιλον, εἴτε διπύρηνον ὀνομάζειν ἐθέλεις, εἰ δέ
<span class="lb" data-page="2.581" data-line="10" id="l2.581.10"></span>τι λεπτότερον δέῃ, καὶ μηλωτίδα, ποτὲ μὲν ἐκ τῆς τοῦ νεφροῦ
<span class="lb" data-page="2.581" data-line="11" id="l2.581.11"></span>κοιλίας, ὅταν ἀναπτύξῃς αὐτὸν, ὡς ἐπὶ τὸν πόρον,
<span class="lb" data-page="2.581" data-line="12" id="l2.581.12"></span>αὖθις δ’ ἐκ τοῦ πόρου καθιέντι διὰ τοῦ στόματος εἰς τὸν
<span class="lb" data-page="2.581" data-line="13" id="l2.581.13"></span>νεφρόν. ὀνομάζεται δ’ ὁ πόρος οὗτος οὐρητὴρ, ἕνα μὲν
<span class="lb" data-page="2.581" data-line="14" id="l2.581.14"></span>ἔχων τὸν ἴδιον χιτῶνα, ἐπιλαμβανόμενον δ’ ὡσαύτως τοῖς
<span class="lb" data-page="2.581" data-line="15" id="l2.581.15"></span>ἄλλοις ἅπασιν, ὅσα μετέωρα, καὶ τοῦ περιτοναίου. μάτην
<span class="lb" data-page="2.581" data-line="16" id="l2.581.16"></span>δ’ ἐρίζουσι περὶ τὸν οὐρητῆρα τοῦτον ἔνιοι τῶν ἀνατομικῶν,
<span class="lb" data-page="2.581" data-line="17" id="l2.581.17"></span>εἴτ’ ἀρτηρίαν ἄμεινον, εἴτε φλέβα προσαγορεύειν αὐτόν ἐστι.
<span class="lb" data-page="2.581" data-line="18" id="l2.581.18"></span>μένει γὰρ ἐξ ἑνὸς χιτῶνος, ὥσπερ αἱ φλέβες, οὐ μὴν οὕτω ﻿
<span class="pb" data-page="2.582" id="p2.582"></span>
<span class="lb" data-page="2.582" data-line="1" id="l2.582.1"></span>γ’ ἰσχνοῦ, καθάπερ ἐκεῖναι. σὺ δ’ εἰ βουληθείης ἀφελὼν
<span class="lb" data-page="2.582" data-line="2" id="l2.582.2"></span>αὐτοῦ τὸν ἔξωθεν ὑμένα διατεμεῖν κατὰ τὸ μῆκος ἄχρι τῆς
<span class="lb" data-page="2.582" data-line="3" id="l2.582.3"></span>κύστεως, ἅμα μὲν ὅμοιός σοι φανεῖται τῇ τῆς κύστεως οὐσίᾳ,
<span class="lb" data-page="2.582" data-line="4" id="l2.582.4"></span>περιῃρημένου δηλονότι κᾀκείνου τοῦ σκεπάσματος, ἅμα
<span class="lb" data-page="2.582" data-line="5" id="l2.582.5"></span>δ’ ὄψει τὴν φύσιν τοῦ κατ’ αὐτὴν πόρου, λοξοῦ τε ἅμα καθήκοντος
<span class="lb" data-page="2.582" data-line="6" id="l2.582.6"></span>εἰς αὐτὴν ἐπίβλημά τέ τι κατὰ τὴν ἔνδον αὐτῆς
<span class="lb" data-page="2.582" data-line="7" id="l2.582.7"></span>χώραν ἔχοντος τοιοῦτον, οἷον ἐπὶ τῶν περιστερεώνων οἱ καλούμενοι
<span class="lb" data-page="2.582" data-line="8" id="l2.582.8"></span>σκυφῶνες. ἔστι δ’ οὐχ ἕτερόν τι τῆς κατὰ τὴν
<span class="lb" data-page="2.582" data-line="9" id="l2.582.9"></span>κύστιν οὐσίας τουτὶ τὸ ἐπίβλημα, τοῦ σώματος δ’ αὐτῆς
<span class="lb" data-page="2.582" data-line="10" id="l2.582.10"></span>ἕν τι μέρος, ἅμα τῇ κατ’ αὐτὸν ἰδέᾳ ῥυθμιζόμενον οὕτω
<span class="lb" data-page="2.582" data-line="11" id="l2.582.11"></span>σαφῶς, ὡς ὑπὸ μόνων ἀνοίγνυσθαι τῶν διὰ τοῦ πόρου φερομένων.
<span class="lb" data-page="2.582" data-line="12" id="l2.582.12"></span><span class="milestone ed2page" data-n="4.145" data-unit="ed2page" id="ed2page.4.145"></span>θεάσῃ δ’ εὐθέως, ὅταν γυμνώσῃς τοὺς
<span class="lb" data-page="2.582" data-line="13" id="l2.582.13"></span>οὐρητῆρας τοῦ περιτοναίου, καὶ τὰς ἀρτηρίας καὶ τὰς
<span class="lb" data-page="2.582" data-line="14" id="l2.582.14"></span>φλέβας ὁμοίως μετεώρους ἐπὶ τὰ τρήματα τοῦ περιτοναίου
<span class="lb" data-page="2.582" data-line="15" id="l2.582.15"></span>φερομένας λοξάς. ἄρχονται μὲν οὖν ἀπὸ τῶν κάτω χωρίων,
<span class="lb" data-page="2.582" data-line="16" id="l2.582.16"></span>ἔνθα τοῖς μεγάλοις ἀγγείοις ἐπιβέβληται τὸ περιτόναιον.
<span class="lb" data-page="2.582" data-line="17" id="l2.582.17"></span>ἀποφύντων δὲ τῶν ἐπὶ τοὺς ὄρχεις φερομένων, καὶ καταλιπόντων
<span class="lb" data-page="2.582" data-line="18" id="l2.582.18"></span>μὲν τὴν ἐπὶ τοῦ ὀσφύος ἕδραν, προϊόντων δὲ ἀεὶ
<span class="pb" data-page="2.583" id="p2.583"></span>
<span class="lb" data-page="2.583" data-line="1" id="l2.583.1"></span>μετεώρων ἐπὶ τὰς ἀρχὰς τῶν βουβώνων, συνανατεινόμενον
<span class="lb" data-page="2.583" data-line="2" id="l2.583.2"></span>αὐτοῖς τὸ περιτόναιον ἐν κύκλῳ περιλαμβάνει, παραπέμπον
<span class="lb" data-page="2.583" data-line="3" id="l2.583.3"></span>αὐτὰς ἄχρι τῶν ὑψηλῶν μερῶν τοῦ περιτοναίου, καθ’ ὃ μέρος
<span class="lb" data-page="2.583" data-line="4" id="l2.583.4"></span>ἑκατέρωθεν τέτρηται. τὸ μὲν γὰρ τοῖς ἀγγείοις αὐτοῦ
<span class="lb" data-page="2.583" data-line="5" id="l2.583.5"></span>συμπροερχόμενον ἀποβλάστημα μακρόν ἐστι, τέτρηται δ’ ἐν
<span class="lb" data-page="2.583" data-line="6" id="l2.583.6"></span>οἷς εἶπον μέρεσι τὸ μέγα περιτόναιον, ὃ καθάπερ τινὰ
<span class="lb" data-page="2.583" data-line="7" id="l2.583.7"></span>σφαῖραν ἔλεγον ὑπάρχειν. ὁ μὲν οὖν ἐπὶ τὸν ὄρχιν καθήκων
<span class="lb" data-page="2.583" data-line="8" id="l2.583.8"></span>πόρος μικρὸν ἀποβλάστημά ἐστι τοῦ μεγάλου περιτοναίου
<span class="lb" data-page="2.583" data-line="9" id="l2.583.9"></span>τοῦ κατ’ ἐπιγάστριον· ὁ δ’ ἀμφιεννὺς τὰς ἐπὶ τοὺς
<span class="lb" data-page="2.583" data-line="10" id="l2.583.10"></span>ὄρχεις καταφερομένας ἀρτηρίας καὶ φλέβας; οὐ μὴν ἑτέρου
<span class="lb" data-page="2.583" data-line="11" id="l2.583.11"></span>μεγάλου περιτοναίου τοῦ κατ’ ὀσφὺν ἀποφύεται, περιλαμβάνων
<span class="lb" data-page="2.583" data-line="12" id="l2.583.12"></span>μὲν, ὡς εἴρηται, τὰ τρέφοντα τοὺς ὄρχεις ἀγγεῖα,
<span class="lb" data-page="2.583" data-line="13" id="l2.583.13"></span>συγκαταφερόμενος δ’ αὐτοῖς διὰ τοῦ πόρου. διπλοῦν οὖν
<span class="lb" data-page="2.583" data-line="14" id="l2.583.14"></span>ἐνταῦθα γίγνεται τὸ ἀποβλάστημα τοῦ περιτοναίου, τὸ μὲν
<span class="lb" data-page="2.583" data-line="15" id="l2.583.15"></span>ἕτερον εἰς τὴν τοῦ πόρου γένεσιν, ὡς εἰ καὶ μηδὲν ἔμελλεν
<span class="lb" data-page="2.583" data-line="16" id="l2.583.16"></span>ἀγγεῖον ὁδοιπορήσειν διὰ τούτου, τὸ δ’ ἕτερον ἀμφίεσμα
<span class="lb" data-page="2.583" data-line="17" id="l2.583.17"></span>τῶν τρεφόντων τὸν ὄρχιν ἀγγείων, ὡς εἰ καὶ μὴ διὰ πόρου
<span class="lb" data-page="2.583" data-line="18" id="l2.583.18"></span>τινὸς ἐφέρετο. ταυτὶ μὲν οὖν διὰ τὴν τοῦ περιτοναίου
<span class="pb" data-page="2.584" id="p2.584"></span>
<span class="lb" data-page="2.584" data-line="1" id="l2.584.1"></span>κοινωνίαν εἴρηταί μοι, καίτοι γ’ οὐκ ὄντα τοῦ προκειμένου
<span class="lb" data-page="2.584" data-line="2" id="l2.584.2"></span>λόγου.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:6.14">
<span class="pb page1" data-page="2.584" id="p2.584"></span>
<span class="milestone ed1page page1" data-n="1.174" data-unit="ed1page" id="ed1page.1.174"></span>
<span class="milestone ed2page page1" data-n="4.145" data-unit="ed2page" id="ed2page.4.145"></span>
            <p>
<span class="lb" data-page="2.584" data-line="3" id="l2.584.3"></span>Καταλείπεται δὲ τὴν τρίτην διαφορὰν ἐξηγήσασθαι
<span class="lb" data-page="2.584" data-line="4" id="l2.584.4"></span>τῶν ὀργάνων τῆς τροφῆς, ἅπερ οἱ μύες εἰσὶν,
<span class="lb" data-page="2.584" data-line="5" id="l2.584.5"></span>οἱ μὲν κατ’ ἐπιγάστριον, οὐκ εἰς ἀπόκρισιν μόνην τῶν περιττῶν,
<span class="lb" data-page="2.584" data-line="6" id="l2.584.6"></span>ἀλλὰ καὶ πρὸς τὰς ἐκφύσεις τε καὶ φωνὰς οὐ μικρὰν
<span class="lb" data-page="2.584" data-line="7" id="l2.584.7"></span>ἔχοντες δύναμιν, οἱ δὲ κατὰ τὴν ἕδραν, εἴς τε τὸ
<span class="lb" data-page="2.584" data-line="8" id="l2.584.8"></span>σφίγγειν τε καὶ κλείειν τοῦ πόρου τὸ πέρας, ἀνασπῶντες
<span class="lb" data-page="2.584" data-line="9" id="l2.584.9"></span>αὖθις, ὅταν ἐν ταῖς διαχωρήσεσιν ἐκτραπῇ, κατὰ δὲ τὴν
<span class="lb" data-page="2.584" data-line="10" id="l2.584.10"></span>κύστιν ἕνεκα τοῦ κλείειν μόνον. τοῖς μὲν οὖν κατ’ ἐπιγάστριον
<span class="lb" data-page="2.584" data-line="11" id="l2.584.11"></span>εὐθὺς ἐν τῇ πρώτῃ τῶν ζώων ἀνατομῇ κάλλιον ἐγχειρεῖν,
<span class="lb" data-page="2.584" data-line="12" id="l2.584.12"></span>εἴπερ ὅλως μέλλοις ἐπ’ αὐτοῦ τοῦ ζώου διακρίνειν
<span class="lb" data-page="2.584" data-line="13" id="l2.584.13"></span>αὐτούς. ὅσοι δὲ περὶ τὴν ἕδραν εἰσὶν, εἰ μὴ πρότερόν τ’
<span class="lb" data-page="2.584" data-line="14" id="l2.584.14"></span>ἐξέλοις τὰ ἔντερα, διαστήσαις τε τὰ τῆς ἥβης ὀστέα, θεάσασθαι
<span class="lb" data-page="2.584" data-line="15" id="l2.584.15"></span>σαφῶς αὐτοὺς ἀδύνατον. ὅπως οὖν χρὴ τοῦτο
<span class="lb" data-page="2.584" data-line="16" id="l2.584.16"></span>πράττειν, ἐμοὶ μὲν ἤδη λέγειν, σοὶ δ’ ἀκούειν καιρός.
<span class="lb" data-page="2.584" data-line="17" id="l2.584.17"></span>ἐπειδὴ τὰ τῆς ἥβης ὀστᾶ συμπέφυκεν ἀλλήλοις διὰ χόνδρου
<span class="lb" data-page="2.584" data-line="18" id="l2.584.18"></span>κατὰ τὸ πρόσω μέρος αὑτῶν, ἐξευρεῖν ἀκριβῶς πειρῶ τὴν
<span class="pb" data-page="2.585" id="p2.585"></span>
<span class="lb" data-page="2.585" data-line="1" id="l2.585.1"></span>γραμμὴν τῆς συμφύσεως. ἐὰν γὰρ κατ’ ἐκείνης τέμῃς ἰσχυρᾷ
<span class="lb" data-page="2.585" data-line="2" id="l2.585.2"></span>καὶ μεγάλῃ σμίλῃ, ῥᾳδίως αὐτὰ χωρίσεις ἀλλήλων.
<span class="lb" data-page="2.585" data-line="3" id="l2.585.3"></span><span class="milestone ed1page" data-n="1.175" data-unit="ed1page" id="ed1page.1.175"></span>εἰ δὲ ταῦτα χωρισθείη, χωρίσεις ἑτοίμως αὐτίκα καὶ τὸ
<span class="lb" data-page="2.585" data-line="4" id="l2.585.4"></span>κατὰ τὴν βάσιν αὐτῶν ὑποκείμενον δέρμα, χωρὶς τοῦ διατέμνειν
<span class="lb" data-page="2.585" data-line="5" id="l2.585.5"></span>τὴν ἕδραν. εἶθ’ ἑξῆς ἑκατέρου τῶν ὀστῶν λαβόμενος,
<span class="lb" data-page="2.585" data-line="6" id="l2.585.6"></span>ὃ καλεῖται λαγὼν, ἀνάκλα πρὸς τὸ ἐκτὸς ἄχρι τοῦ καὶ
<span class="lb" data-page="2.585" data-line="7" id="l2.585.7"></span>ταῦτα λυθῆναι τῆς πρὸς τὸ πλατὺ συμφύσεως, ὃ δὴ καὶ
<span class="lb" data-page="2.585" data-line="8" id="l2.585.8"></span>ἱερὸν ὀνομάζεται. καταφανῆ γὰρ οὕτως ἔσται σοι τὰ κατὰ
<span class="lb" data-page="2.585" data-line="9" id="l2.585.9"></span>τὴν χώραν ἐκείνην ἅπαντα, ἣν τό τε πλατὺ καὶ τὰ τῆς
<span class="lb" data-page="2.585" data-line="10" id="l2.585.10"></span>ἥβης ὀστᾶ περιλαμβάνει. αὐτὴ μὲν οὖν ἡ ἐγχείρησις ἁπάντων
<span class="lb" data-page="2.585" data-line="11" id="l2.585.11"></span>ἐστὶ κοινὴ τῶν ἐνταῦθα κειμένων ὀργάνων. καὶ γὰρ
<span class="lb" data-page="2.585" data-line="12" id="l2.585.12"></span>ἐὰν τὰς ἀρτηρίας, ἢ τὰς φλέβας, ἢ τὰ νεῦρα θεάσασθαι
<span class="lb" data-page="2.585" data-line="13" id="l2.585.13"></span>βουληθῇς, ἢ τὴν κύστιν, ἢ τὴν μήτραν, ἢ τοὺς ἐπὶ τὸν
<span class="lb" data-page="2.585" data-line="14" id="l2.585.14"></span>τοῦ μηροῦ μέγαν τροχαντῆρα παραγιγνομένους <span class="milestone ed2page" data-n="4.146" data-unit="ed2page" id="ed2page.4.146"></span>μῦς,
<span class="lb" data-page="2.585" data-line="15" id="l2.585.15"></span>ἀπ’ ἀλλήλων μὲν πρότερον χωρίσεις τὰ τῆς ἥβης ὀστᾶ, μετὰ
<span class="lb" data-page="2.585" data-line="16" id="l2.585.16"></span>τοῦτο δ’ ἀνακλάσεις ἐπὶ τὸ ἐκτὸς ἑκάτερον τῶν κατὰ τοὺς
<span class="lb" data-page="2.585" data-line="17" id="l2.585.17"></span>λαγόνας ὀστῶν, χωρίζων τῆς περὶ τὸ πλατὺ συμφύσεως.
<span class="lb" data-page="2.585" data-line="18" id="l2.585.18"></span>ἐπὶ δὲ τὸ προκείμενον ἰτέον. ἑκατέρῳ μὲν τῶν τῆς ἥβης
<span class="pb" data-page="2.586" id="p2.586"></span>
<span class="lb" data-page="2.586" data-line="1" id="l2.586.1"></span>ὀστῶν ἐκ τῶν ἔνδον μερῶν θεάσῃ παμπόλλην ἐπικειμένην
<span class="lb" data-page="2.586" data-line="2" id="l2.586.2"></span>σάρκα, καλυπτομένην ὑμενώδει συνδέσμῳ τῶν ὀστῶν αὐτῶν
<span class="lb" data-page="2.586" data-line="3" id="l2.586.3"></span>ἐκπεφυκότι κυκλοτερῶς. ὅσον δ’ αὐτῆς συνεχές ἐστι τῇ
<span class="lb" data-page="2.586" data-line="4" id="l2.586.4"></span>καθ’ ἱερὸν ὀστοῦν χώρᾳ, τοῦτο συνεκφυόμενον ἔχει σύνδεσμον
<span class="lb" data-page="2.586" data-line="5" id="l2.586.5"></span>ἐξ ἐκείνου συνεχῆ τῷ προειρημένῳ. οὕτως οὖν ὁ πᾶς
<span class="lb" data-page="2.586" data-line="6" id="l2.586.6"></span>σύνδεσμος, ὅ τ’ ἐκ τοῦ πλατέος ὀστοῦ καὶ ὁ κατὰ τὴν
<span class="lb" data-page="2.586" data-line="7" id="l2.586.7"></span>ἥβην ἐκφυόμενος, εἷς ἀποτελεῖται, κεφαλὴ μυὸς γιγνόμενος,
<span class="lb" data-page="2.586" data-line="8" id="l2.586.8"></span>οὐ μεγάλου μὲν, ὑμενώδους δὲ ὅλου καὶ πλατέος, ἐπὶ τὴν
<span class="lb" data-page="2.586" data-line="9" id="l2.586.9"></span>ἕδραν ἀφικνουμένου καθ’ ἑκάτερον μέρος, ὃν ἐὰν ἀκριβῶς
<span class="lb" data-page="2.586" data-line="10" id="l2.586.10"></span>διασώσῃς, ἐξ αὐτῆς τῆς θέσεως διδαχθήσῃ τὴν ἐνέργειαν.
<span class="lb" data-page="2.586" data-line="11" id="l2.586.11"></span>ἔτι δὲ μᾶλλον, ἐὰν, ὡς εἴρηται, γυμνώσας τῶν πέριξ ὅλον τε
<span class="lb" data-page="2.586" data-line="12" id="l2.586.12"></span>τὸν μῦν καὶ τὴν ἕδραν, εἶτα λαβόμενος τῆς εἰρημένης
<span class="lb" data-page="2.586" data-line="13" id="l2.586.13"></span>κεφαλῆς, ἕλκῃς ἐπ’ ἐκείνην διὰ τοῦ μυὸς τὴν ἕδραν, ὄψει,
<span class="lb" data-page="2.586" data-line="14" id="l2.586.14"></span>ὅπως ἀνασπᾶται. κατασπᾷ δ’ οὐδεὶς αὐτὴν ἄλλος ἀντιτεταγμένος
<span class="lb" data-page="2.586" data-line="15" id="l2.586.15"></span>μῦς, ὥσπερ ἐπὶ τῶν πλείστων ἔχει μορίων, ἀλλ’
<span class="lb" data-page="2.586" data-line="16" id="l2.586.16"></span>ὑπὸ τῶν κατ’ ἐπιγάστριον μυῶν ἅμα ταῖς φρεσὶ θλιβόντων
<span class="lb" data-page="2.586" data-line="17" id="l2.586.17"></span>τά τε ἔντερα, καὶ δι’ ἐκείνων ὅ τί περ ἂν ἐν αὐτοῖς περιέχηται,
<span class="lb" data-page="2.586" data-line="18" id="l2.586.18"></span>προωθεῖσθαί τε συμβαίνει τὴν ἕδραν, ἐκτρέπεσθαί τε ﻿
<span class="pb" data-page="2.587" id="p2.587"></span>
<span class="lb" data-page="2.587" data-line="1" id="l2.587.1"></span>πολλάκις εἰς τοσοῦτον, ὡς μηδ’ ὑπὸ τῶν εἰρημένων δυοῖν.
<span class="lb" data-page="2.587" data-line="2" id="l2.587.2"></span>μυῶν ἑτοίμως ἀνασπᾶσθαι. κατὰ τοῦτον μὲν οὖν τὸν χρόνον,
<span class="lb" data-page="2.587" data-line="3" id="l2.587.3"></span>ἐν ᾧπερ ἂν ἀποπατῇ τὸ ζῶον, οἱ μὲν ὀκτὼ μύες οἱ
<span class="lb" data-page="2.587" data-line="4" id="l2.587.4"></span>καθ’ ὑπογάστριον ἅμα ταῖς φρεσὶ κατὰ τὴν κοινὴν ἐνέργειαν
<span class="lb" data-page="2.587" data-line="5" id="l2.587.5"></span>ἁπάντων μυῶν τείνονται, κεχαλασμένου τοῦ κυκλοτεροῦς
<span class="lb" data-page="2.587" data-line="6" id="l2.587.6"></span>μυὸς, ὃς ἐν κύκλῳ τὴν ἕδραν περιλαμβάνει· κατὰ δὲ
<span class="lb" data-page="2.587" data-line="7" id="l2.587.7"></span>τὸν λοιπὸν ἅπαντα χρόνον ἐσφιγμένος ὁ κυκλοτερὴς οὗτος
<span class="lb" data-page="2.587" data-line="8" id="l2.587.8"></span>μῦς κλείει τὸ στόμα τῆς ἕδρας, ὃν καὶ αὐτὸν ὄψει ῥᾳδίως,
<span class="lb" data-page="2.587" data-line="9" id="l2.587.9"></span>ἀποτεμὼν μὲν πρῶτον ἅπαν τὸ περικείμενον τοῖς χωρίοις
<span class="lb" data-page="2.587" data-line="10" id="l2.587.10"></span>τούτοις δέρμα· μετὰ δὲ τοῦτο καὶ τὴν πρὸς τὸν
<span class="lb" data-page="2.587" data-line="11" id="l2.587.11"></span>κόκκυγα σύμφυσιν τῶν ὑμενωδῶν σωμάτων μιγνυμένην τῷ
<span class="lb" data-page="2.587" data-line="12" id="l2.587.12"></span>δέρματι, τὸ πέρας γεννᾷ τῆς ἕδρας, ὅσον ἐκτός ἐστι τοῦ
<span class="lb" data-page="2.587" data-line="13" id="l2.587.13"></span>κυκλοτεροῦς μυός. αὐτὸς δ’ οὗτος ὁ μῦς ἐκ μὲν τῶν ὀπίσω
<span class="lb" data-page="2.587" data-line="14" id="l2.587.14"></span>μερῶν ὑποβεβλημένην ἑαυτῷ τὴν ἀρχὴν ἔχει τοῦ κόκκυγος,
<span class="lb" data-page="2.587" data-line="15" id="l2.587.15"></span>ἐκ δὲ τῶν πρόσω διὰ μυὸς ἑτέρου συνῆπται τῷ καυλῷ, περὶ
<span class="lb" data-page="2.587" data-line="16" id="l2.587.16"></span>οὗ κατὰ τὴν τῶν γεννητικῶν ὀργάνων ἀνατομὴν αὖθις ἐπισκέψῃ.
<span class="lb" data-page="2.587" data-line="17" id="l2.587.17"></span>νυνὶ δὲ τὸν ἐπὶ τῷ πέρατι τῆς κύστεως μῦν, ἔνθα
<span class="lb" data-page="2.587" data-line="18" id="l2.587.18"></span>πρῶτον ὁ καλούμενος αὐχὴν αὐτῆς ἀποφύεται, γεγυμνωμένον
<span class="pb" data-page="2.588" id="p2.588"></span>
<span class="lb" data-page="2.588" data-line="1" id="l2.588.1"></span>ἔχων ἤδη θεάση σαφῶς ὅμοιον ὄντα τῷ περὶ τὴν ἕδραν
<span class="lb" data-page="2.588" data-line="2" id="l2.588.2"></span>κυκλοτερεῖ κατά τε τὴν ἐνέργειαν καὶ χρείαν. σφίγγει γοῦν
<span class="lb" data-page="2.588" data-line="3" id="l2.588.3"></span>καὶ οὗτος, ὥσπερ κᾀκεῖνος, τὸ στόμιον, οὗ προτέτακται· διὸ
<span class="lb" data-page="2.588" data-line="4" id="l2.588.4"></span>καὶ προσαγορεύουσιν, ὥσπερ ἐκεῖνον, οὕτω καὶ τοῦτον ἔνιοι
<span class="lb" data-page="2.588" data-line="5" id="l2.588.5"></span>σφιγκτῆρα. κατάλοιποι δ’ εἰσὶν οἱ κατειληφότες ἅπασαν
<span class="lb" data-page="2.588" data-line="6" id="l2.588.6"></span>τὴν κάτω χώραν τῶν φρενῶν ὀκτὼ μύες, οἵ μᾶλλόν τι τοῖς
<span class="lb" data-page="2.588" data-line="7" id="l2.588.7"></span>τῆς τροφῆς ὀργάνοις, ἢ τοῖς τοῦ πνεύματος ὑπὸ τῆς φύσεως
<span class="lb" data-page="2.588" data-line="8" id="l2.588.8"></span>παρεσκευασμένοι εἰσὶ, περὶ ὧν οὐδὲν ἔτι δέομαι λέγειν, εἰρημένων
<span class="lb" data-page="2.588" data-line="9" id="l2.588.9"></span>ἔμπροσθεν ἐν τῇ τῶν ἐκτὸς μορίων ἀνατομῇ κατὰ
<span class="lb" data-page="2.588" data-line="10" id="l2.588.10"></span>τὸ πέμπτον γράμμα.
</p>
          </article>

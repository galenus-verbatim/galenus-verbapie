<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:6.2">
<span class="pb page1" data-page="2.541" id="p2.541"></span>
<span class="milestone ed1page page1" data-n="1.168" data-unit="ed1page" id="ed1page.1.168"></span>
<span class="milestone ed2page page1" data-n="4.131" data-unit="ed2page" id="ed2page.4.131"></span>
            <p>
<span class="lb" data-page="2.541" data-line="16" id="l2.541.16"></span>Ἃ δέ μοι πρόκειται λέγειν ἐν τούτῳ τῷ
<span class="lb" data-page="2.541" data-line="17" id="l2.541.17"></span>λόγῳ περὶ τῶν τῆς τροφῆς ὀργάνων, ὧν ἕνεκα καὶ τὰ μέχρι
<span class="lb" data-page="2.541" data-line="18" id="l2.541.18"></span>δεῦρο διῆλθον, ἄπιστα μὲν ἴσως σοι δόξει τήν γε πρώτην ﻿
<span class="pb" data-page="2.542" id="p2.542"></span>
<span class="lb" data-page="2.542" data-line="1" id="l2.542.1"></span>ἀκούσαντι· φιλοπονοῦντι δ’ ἐπὶ πολλῶν ζώων, ὁμοειδῶν τε
<span class="lb" data-page="2.542" data-line="2" id="l2.542.2"></span>καὶ οὐχ ὁμοειδῶν, ἄπιστα μὲν οὐκέτι φανεῖται, θαυμαστὰ
<span class="lb" data-page="2.542" data-line="3" id="l2.542.3"></span>δέ σοι δόξει, μίαν τέχνην ἐνδεικνύμενα τῶν ζώων ἁπάντων
<span class="lb" data-page="2.542" data-line="4" id="l2.542.4"></span>δημιουργὸν, εἴγε τοὺς σκοποὺς τῆς κατασκευῆς τῶν
<span class="lb" data-page="2.542" data-line="5" id="l2.542.5"></span>μορίων τὰς χρείας αὐτῶν πεποίηται. μιᾶς γοῦν οὔσης κοινῆς
<span class="lb" data-page="2.542" data-line="6" id="l2.542.6"></span>χρείας ἅπασι τοῖς ζώοις, ἧς ἕνεκα δέονται τροφῆς,
<span class="lb" data-page="2.542" data-line="7" id="l2.542.7"></span>εὑρήσεις ὄργανα καθ’ ἕκαστον εἶδος αὐτῶν τριττά· τινὰ μὲν
<span class="lb" data-page="2.542" data-line="8" id="l2.542.8"></span>κατὰ πρῶτον λόγον ὑπὸ τῆς φύσεως γεγονότα πρός τε
<span class="lb" data-page="2.542" data-line="9" id="l2.542.9"></span>τὴν ὑποδοχὴν αὐτῆς καὶ κατεργασίαν, ἔτι δὲ τὴν εἰς ὅλον
<span class="lb" data-page="2.542" data-line="10" id="l2.542.10"></span>τὸ σῶμα φοράν· ἕτερα δὲ κατὰ δεύτερον, ὅσα τῶν περιττῶν
<span class="lb" data-page="2.542" data-line="11" id="l2.542.11"></span>ἐστιν ὑποδεκτικά· διαφέρει δ’ οὐδὲν, εἴτε περιττὰ καλεῖν
<span class="lb" data-page="2.542" data-line="12" id="l2.542.12"></span>ἐθέλεις, εἴθ’, ὡς Ἀριστοτέλης, περιττώματα· τρίτα
<span class="lb" data-page="2.542" data-line="13" id="l2.542.13"></span>δ’ ἄλλα μόρια κατὰ τρίτον λόγον ὑπηρετοῦντα ταῖς τούτων
<span class="lb" data-page="2.542" data-line="14" id="l2.542.14"></span>ἐκκρίσεσιν. εἰς ὃ μὲν ὑποδέχεται τὴν τροφὴν ἅπαντα
<span class="lb" data-page="2.542" data-line="15" id="l2.542.15"></span>τὰ ζῶα μόριον, ὀνομάζεται γαστήρ. ἐν τούτῳ δὲ καὶ μεταβάλλεταί
<span class="lb" data-page="2.542" data-line="16" id="l2.542.16"></span>τινα μικρὰν καὶ πρώτην μεταβολὴν, προπαρασκευαζόμενα
<span class="lb" data-page="2.542" data-line="17" id="l2.542.17"></span>τῷ ἥπατι, μεγίστην ἀλλοίωσιν ἐργαζομένῳ τῆς
<span class="pb" data-page="2.543" id="p2.543"></span>
<span class="lb" data-page="2.543" data-line="1" id="l2.543.1"></span>εἰς αὐτὸ παραγινομένης τροφῆς. ἐντεῦθεν δὲ φλέβες εἰς
<span class="lb" data-page="2.543" data-line="2" id="l2.543.2"></span>ὅλον ὀχετεύουσι τὸ σῶμα κατεργασθεῖσαν αὐτήν. ὅπως δ’
<span class="lb" data-page="2.543" data-line="3" id="l2.543.3"></span>ἐξ ἥπατος εἰς ὅλον τὸ σῶμα φέρηται καθαρὰ καὶ μηδὲν
<span class="lb" data-page="2.543" data-line="4" id="l2.543.4"></span>ἔχουσα περιττὸν, ὄργανα παρεσκεύασεν ἡ φύσις ἐπιτήδεια
<span class="lb" data-page="2.543" data-line="5" id="l2.543.5"></span>πρὸς τοῦτο, κατὰ δεύτερον ἤδη λόγον, οὐκέτι πρῶτον,
<span class="lb" data-page="2.543" data-line="6" id="l2.543.6"></span>ὥσπερ τὰ πρόσθεν, ὅσα λέλεκταί μοι. τούτων δὲ τῶν ὀργάνων
<span class="lb" data-page="2.543" data-line="7" id="l2.543.7"></span>τὰ μὲν τὸ λεπτὸν καὶ κοῦφον αὐτῆς ἐκκαθαίρει,
<span class="lb" data-page="2.543" data-line="8" id="l2.543.8"></span>τὰ δὲ τὸ γεῶδες καὶ βαρὺ, τὰ δὲ τὸ μέσον ἀμφοῖν, ὃ ὑδατῶδές
<span class="lb" data-page="2.543" data-line="9" id="l2.543.9"></span>τέ ἐστι καὶ ὀῤῥῶδες. <span class="milestone ed2page" data-n="4.132" data-unit="ed2page" id="ed2page.4.132"></span>ὀνομάζεται δ’ ὑπὸ τῶν
<span class="lb" data-page="2.543" data-line="10" id="l2.543.10"></span>ἰατρῶν τὰ μὲν πρῶτα ῥηθέντα πόροι χοληδόχοι καὶ
<span class="lb" data-page="2.543" data-line="11" id="l2.543.11"></span>κύστις ὁμοία τοῖς πόροις χοληδόχος. τὰ δὲ τὸ γεῶδές τε
<span class="lb" data-page="2.543" data-line="12" id="l2.543.12"></span>καὶ βαρὺ, τῶν τε σπλάγχνων ὁ σπλὴν, καὶ τῶν ἐντέρων ἡ
<span class="lb" data-page="2.543" data-line="13" id="l2.543.13"></span>κάτω μοῖρα πρὸ τοῦ ἀπευθυσμένου. τὰ δὲ τὸ λοιπὸν τὸ
<span class="lb" data-page="2.543" data-line="14" id="l2.543.14"></span>τρίτον, οὐρητῆρες, καὶ νεφροὶ, καὶ κύστις. ἵνα δ’ ἐπὶ
<span class="lb" data-page="2.543" data-line="15" id="l2.543.15"></span>ταῖς ὁρμαῖς τοῦ ζώου τῶν περιττῶν ἡ ἀπόκρισις ᾖ, μῦς
<span class="lb" data-page="2.543" data-line="16" id="l2.543.16"></span>ἐπέστησεν ἡ φύσις ἐπὶ τοῖς πέρασι τῶν περιεχόντων ἀγγείων
<span class="lb" data-page="2.543" data-line="17" id="l2.543.17"></span>ταῦτα, κατὰ τρίτον ἤδη λόγον ἐκ τῶν περὶ τὴν τροφὴν ὀργάνων
<span class="lb" data-page="2.543" data-line="18" id="l2.543.18"></span>γιγνομένους. ἀναγκαῖον οὖν ἐν πᾶσι τοῖς ζώοις τὰ
<span class="pb" data-page="2.544" id="p2.544"></span>
<span class="lb" data-page="2.544" data-line="1" id="l2.544.1"></span>τρία ταῦτα γένη τῶν ὀργάνων εἰς τὴν τῆς τροφῆς οἰκονομίαν
<span class="lb" data-page="2.544" data-line="2" id="l2.544.2"></span>παρεσκευάσθαι τῇ φύσει, καὶ τοῦτ’ εἶναι τὸ κοινόν
<span class="lb" data-page="2.544" data-line="3" id="l2.544.3"></span>τε καὶ ταὐτὸν ἐν ἅπασιν, ἔντερα μὲν καὶ γαστέρα καὶ
<span class="lb" data-page="2.544" data-line="4" id="l2.544.4"></span>φλέβας καὶ ἧπαρ ἐκ τῶν κατὰ τὸν πρῶτον λόγον γεγονότων·
<span class="lb" data-page="2.544" data-line="5" id="l2.544.5"></span>τὰ δ’ ἕνεκα τῆς διακρίσεώς τε καὶ καθάρσεως τῶν
<span class="lb" data-page="2.544" data-line="6" id="l2.544.6"></span>περιττῶν ἀγγεῖα χοληδόχα, καὶ τὴν ἐπὶ τῷ ἥπατι κύστιν,
<span class="lb" data-page="2.544" data-line="7" id="l2.544.7"></span>ἔτι τε σπλῆνα καὶ νεφροὺς ἐκ τῶν δευτέρων· τοὺς δὲ ταῖς
<span class="lb" data-page="2.544" data-line="8" id="l2.544.8"></span>τῶν περιττωμάτων ἐκκρίσεσιν ὑπηρετοῦντας μῦς ἐκ τῶν
<span class="lb" data-page="2.544" data-line="9" id="l2.544.9"></span>τρίτων.
</p>
          </article>

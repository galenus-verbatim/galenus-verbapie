<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:6.3">
<span class="pb page1" data-page="2.544" id="p2.544"></span>
<span class="milestone ed1page page1" data-n="1.168" data-unit="ed1page" id="ed1page.1.168"></span>
<span class="milestone ed2page page1" data-n="4.132" data-unit="ed2page" id="ed2page.4.132"></span>
            <p>
<span class="lb" data-page="2.544" data-line="10" id="l2.544.10"></span>Ἐπεὶ δ’ ἔνια μὲν τῶν ζώων ἰσχυραῖς τρέφεται
<span class="lb" data-page="2.544" data-line="11" id="l2.544.11"></span>τροφαῖς, ἔνια δ’ ἀσθενέσι, πρὸς ταῦθ’ ἡ φύσις
<span class="lb" data-page="2.544" data-line="12" id="l2.544.12"></span>ἀποβλέπουσα τὰς κατὰ μέρος εἰργάσατο διαφορὰς τῆς κοιλίας.
<span class="lb" data-page="2.544" data-line="13" id="l2.544.13"></span>ἐὰν οὖν ποτ’ ἴδῃς ζῶον, εἴτ’ ἐξ Ἰνδίας ἢ καὶ Λιβύης,
<span class="lb" data-page="2.544" data-line="14" id="l2.544.14"></span>εἴτε Σκυθίας ἧκον, ὃ μὴ πρόσθεν ἐθεάσω, προσφερόμενον
<span class="lb" data-page="2.544" data-line="15" id="l2.544.15"></span>τροφὴν φρυγανώδη, μεγάλην τούτῳ καὶ τραχεῖαν
<span class="lb" data-page="2.544" data-line="16" id="l2.544.16"></span>ἴσθι παρεσκευασμένην κοιλίαν· εἰ δὲ καὶ τοὺς ἄνωθεν
<span class="lb" data-page="2.544" data-line="17" id="l2.544.17"></span>ὀδόντας οὐκ ἔχοι, γαστέρας ἐξ ἀνάγκης τούτῳ πλείους
<span class="lb" data-page="2.544" data-line="18" id="l2.544.18"></span>ὑπάρχειν, ὥστ’ εἰς μὲν τὴν πρώτην εὐθέως καταπίνειν.
<span class="pb" data-page="2.545" id="p2.545"></span>
<span class="lb" data-page="2.545" data-line="1" id="l2.545.1"></span>τὴν νομὴν, αὖθις δ’ ἐκ ταύτης ἐπανεμοῦν κατεργάζεσθαι
<span class="lb" data-page="2.545" data-line="2" id="l2.545.2"></span>τῷ στόματι, καὶ μετὰ ταῦτα καταπίνειν αὖθις εἰς ἑτέραν
<span class="lb" data-page="2.545" data-line="3" id="l2.545.3"></span>γαστέρα, κᾄπειτ’ ἐκ ταύτης πάλιν εἰς ἑτέραν μεταβάλλειν,
<span class="lb" data-page="2.545" data-line="4" id="l2.545.4"></span>εἶτ’ ἐξ ἐκείνης αὖθις εἰς ἄλλην. [τὰ τῆς τροφῆς ὄργανα
<span class="lb" data-page="2.545" data-line="5" id="l2.545.5"></span>κατὰ πρῶτον λόγον γέγονεν, οἷον γαστὴρ, ἧπαρ, φλέβες,
<span class="lb" data-page="2.545" data-line="6" id="l2.545.6"></span>ἔντερα· κατὰ δεύτερον λόγον, οἷον νεφροὶ, σπλὴν, χοληδόχος
<span class="lb" data-page="2.545" data-line="7" id="l2.545.7"></span>κύστις, οὐρητῆρες· κατὰ τρίτον λόγον οἱ κατὰ
<span class="lb" data-page="2.545" data-line="8" id="l2.545.8"></span><span class="milestone ed1page" data-n="1.169" data-unit="ed1page" id="ed1page.1.169"></span>τὴν ἕδραν καὶ τὸ ἐφήβαιον μύες. πρῶτον πίθηκοι,
<span class="lb" data-page="2.545" data-line="9" id="l2.545.9"></span>δεύτερον πιθηκοειδῆ, τρίτον ἄρκτος, τέταρτον καρχαρόδοντα
<span class="lb" data-page="2.545" data-line="10" id="l2.545.10"></span>καὶ σύες, πέμπτον μονώνυχα, ἕκτον μηρυκάζοντα, αὖθις
<span class="lb" data-page="2.545" data-line="11" id="l2.545.11"></span>εἰς ἄλλην.] προμεμαθηκὼς γὰρ ἐξ ὧν ἐθεάσω τῆς φύσεως
<span class="lb" data-page="2.545" data-line="12" id="l2.545.12"></span>ἔργων, καὶ τέχνην αὐτῆς ἔλπιζε κᾀπὶ τῶν ἄλλων ἁπάντων
<span class="lb" data-page="2.545" data-line="13" id="l2.545.13"></span>εἶναι τὴν αὐτήν. οὕτως γοῦν ἀποφαίνομεν καὶ περὶ τῶν
<span class="lb" data-page="2.545" data-line="14" id="l2.545.14"></span>ἐν ἀνθρώποις τεχνῶν, οὐκ ἀναμένοντες ἅπαντας ἰδεῖν, οὓς
<span class="lb" data-page="2.545" data-line="15" id="l2.545.15"></span>ἐποίησεν ἀνδριάντας ὁ Φειδίας καὶ ὁ Πολύκλειτος, ἀλλ’ ἐξ
<span class="lb" data-page="2.545" data-line="16" id="l2.545.16"></span>ὧν ἑωράκαμεν, ἐκ τούτων ἤδη καὶ περὶ τῶν ἄλλων ἐλπίζοντες.
<span class="lb" data-page="2.545" data-line="17" id="l2.545.17"></span>ὥστε καὶ ὅστις ἐμπείρως ἔχει τῶν ἔργων τῆς φύσεως,
<span class="lb" data-page="2.545" data-line="18" id="l2.545.18"></span>ἐξ ὧν εἶδεν ἤδη τι τεκμαίροιτ’ ἂν καὶ περὶ τῶν
<span class="pb" data-page="2.546" id="p2.546"></span>
<span class="lb" data-page="2.546" data-line="1" id="l2.546.1"></span>ἄλλων. τὰ γοῦν κατεργαζόμενα τὴν τροφὴν ὄργανα καὶ
<span class="lb" data-page="2.546" data-line="2" id="l2.546.2"></span>κατασκευαζόμενα αὐτὴν τηλικαῦτά τε τὸ μέγεθος καὶ
<span class="lb" data-page="2.546" data-line="3" id="l2.546.3"></span>τοιαῦτα τὴν ἰδέαν, οἷα μάλιστα πρέπει τῇ ληφθησομένῃ
<span class="lb" data-page="2.546" data-line="4" id="l2.546.4"></span>τροφῇ, πεπείσμεθα πάντες, ὅσοι τοῖς ἔργοις αὐτοῖς ἐπιπλέον
<span class="lb" data-page="2.546" data-line="5" id="l2.546.5"></span>ὡμιλήσαμεν. ἐγὼ γοῦν σοί φημι, πᾶν ζῶον, ὅ τί περ ἂν
<span class="lb" data-page="2.546" data-line="6" id="l2.546.6"></span>ἴδῃς οὐκ ἔχον τοὺς ἄνωθεν ὀδόντας, ἴσθι τοῦτο καὶ πολλὰς
<span class="lb" data-page="2.546" data-line="7" id="l2.546.7"></span>γαστέρας ἔχον, καὶ πάντως μηρυκάζον· ὥσπερ γε πάλιν,
<span class="lb" data-page="2.546" data-line="8" id="l2.546.8"></span>ἐφ’ ὧν ἐστιν ὁ τῶν ἄνωθεν ὀδόντων στοῖχος, οὐκ ἐνδέχεται
<span class="lb" data-page="2.546" data-line="9" id="l2.546.9"></span>τοῦτο τὸ ζῶον οὔτε μηρυκάζειν, <span class="milestone ed2page" data-n="4.133" data-unit="ed2page" id="ed2page.4.133"></span>οὔτε μὴν πολλὰς
<span class="lb" data-page="2.546" data-line="10" id="l2.546.10"></span>ἔχειν γαστέρας, ἀλλὰ μίαν μὲν ἔχειν, οὕτω δὲ κατεσκευασμένην,
<span class="lb" data-page="2.546" data-line="11" id="l2.546.11"></span>ὡς τοῖς σαρκοφάγοις. ὑπάρχει δ’ ὡς τὸ πολὺ τοῖς
<span class="lb" data-page="2.546" data-line="12" id="l2.546.12"></span>κερασφόροις οὐκ ἔχειν τοὺς ἄνωθεν ὀδόντας, εἰς τὰ κέρατα
<span class="lb" data-page="2.546" data-line="13" id="l2.546.13"></span>τοῦ γεώδους περιττώματος αὐτοῖς ἐν τοῖς κατὰ τὴν κεφαλὴν
<span class="lb" data-page="2.546" data-line="14" id="l2.546.14"></span>μορίοις ἀναλισκομένου. ἀλλ’ οὐ, διότι κερασφόρα,
<span class="lb" data-page="2.546" data-line="15" id="l2.546.15"></span>διὰ τοῦτο πλείονας ἔχει γαστέρας, ἢ μηρυκάζει· τῷ φρυγανώδη
<span class="lb" data-page="2.546" data-line="16" id="l2.546.16"></span>δ’ ἐσθίειν τροφὴν οὐ δεῖται τῶν ἄνωθεν ὀδόντων.
<span class="lb" data-page="2.546" data-line="17" id="l2.546.17"></span>ἀμέλει καὶ κάμηλος οὐκ ἔχουσα κέρατα ὅμως καὶ μηρυκάζει,
<span class="lb" data-page="2.546" data-line="18" id="l2.546.18"></span>καὶ πολλὰς ἔχει γαστέρας, ὅτι καὶ τροφῇ χρῆται φρυγανώδει. ﻿
<span class="pb" data-page="2.547" id="p2.547"></span>
<span class="lb" data-page="2.547" data-line="1" id="l2.547.1"></span>διὰ τοῦτο δ’ αὐτῇ καὶ ὁ τοῦ στόματος ἔνδον
<span class="lb" data-page="2.547" data-line="2" id="l2.547.2"></span>χιτὼν ἅπας τραχύς ἐστι, καὶ ὁ τῶν κοιλιῶν ὡσαύτως. ἐπιπλέον
<span class="lb" data-page="2.547" data-line="3" id="l2.547.3"></span>δ’ ἄν σοι διῆλθον, ὁπόσῃ τίς ἐστιν ἡ τέχνη τῆς φύσεως
<span class="lb" data-page="2.547" data-line="4" id="l2.547.4"></span>ἐν ἅπασι τοῖς ζώοις, εἰ τῆς προκειμένης πραγματείας
<span class="lb" data-page="2.547" data-line="5" id="l2.547.5"></span>ὁ λόγος ἦν οἰκεῖος· ἐπὶ τοσοῦτόν γε μὴν ἐνδεδεῖχθαι περὶ
<span class="lb" data-page="2.547" data-line="6" id="l2.547.6"></span>αὐτῆς, εἰς ὅσον ἠναγκάσθην ὑπὸ τῆς τοῦ λόγου χρείας,
<span class="lb" data-page="2.547" data-line="7" id="l2.547.7"></span>ἀρκέσει. τὰ γάρ τοι τῆς τροφῆς ὄργανα, καθ’ ὅτι περ ἂν
<span class="lb" data-page="2.547" data-line="8" id="l2.547.8"></span>ἐθέλῃς ἐπισκέπτεσθαι ζῶον, οὕτως ἔχοντα εὑρήσεις, ὡς ἐν
<span class="lb" data-page="2.547" data-line="9" id="l2.547.9"></span>τῷ τετάρτῳ καὶ πέμπτῳ κατὰ τὴν περὶ χρείας μορίων πραγματείαν
<span class="lb" data-page="2.547" data-line="10" id="l2.547.10"></span>εἴρηται. οἷον εὐθὺς εἰς τὰς πύλας τοῦ ἥπατος
<span class="lb" data-page="2.547" data-line="11" id="l2.547.11"></span>ἀναφερομένας ἁπάσας θεάσῃ τὰς φλέβας, ὅσαι κατ’ ἔντερά
<span class="lb" data-page="2.547" data-line="12" id="l2.547.12"></span>τε καὶ γαστέρα καὶ σπλῆνα καὶ πρὸς τούτοις τὸ καλούμενον
<span class="lb" data-page="2.547" data-line="13" id="l2.547.13"></span>ἐπίπλοον ὑπάρχουσιν. ἔστι γὰρ δὴ καὶ τὸ ἐπίπλοον
<span class="lb" data-page="2.547" data-line="14" id="l2.547.14"></span>τοῦτο τῶν τῆς τροφῆς ὀργάνων ἐν τοῖς κατὰ πρῶτόν τε
<span class="lb" data-page="2.547" data-line="15" id="l2.547.15"></span>λόγον γεγονόσι καὶ κατεργαζομένοις αὐτὴν, παρεσκευασμένον
<span class="lb" data-page="2.547" data-line="16" id="l2.547.16"></span>οἷον ἐπίβλημα σύμφυτον ἕνεκα θάλψεως. ἐάσας οὖν ἐν
<span class="lb" data-page="2.547" data-line="17" id="l2.547.17"></span>τῷ παρόντι λόγῳ σκοπεῖσθαι τὰς διαφορὰς τῶν ἐντέρων τε
<span class="lb" data-page="2.547" data-line="18" id="l2.547.18"></span>καὶ τῆς κοιλίας, ἅπανθ’, ὅσα μέλλω λέγειν, ἐν ἅπασι τοῖς
<span class="pb" data-page="2.548" id="p2.548"></span>
<span class="lb" data-page="2.548" data-line="1" id="l2.548.1"></span>ζώοις εὑρήσεις, ἐφ’ ὧν γυμνάζεσθαί σε κατὰ τὰς ἀνατομικὰς
<span class="lb" data-page="2.548" data-line="2" id="l2.548.2"></span>ἐγχειρήσεις ἠξίωσα. πιθήκους μὲν πρώτους καὶ
<span class="lb" data-page="2.548" data-line="3" id="l2.548.3"></span>μάλιστα, καὶ τούτων αὐτῶν ὅσοι μάλιστα ἐοίκασιν ἀνθρώπῳ,
<span class="lb" data-page="2.548" data-line="4" id="l2.548.4"></span>καθάπερ ὀλίγον ἔμπροσθεν εἴρηται· δεύτερα δ’
<span class="lb" data-page="2.548" data-line="5" id="l2.548.5"></span>ἐπ’ αὐτοῖς, ὅσα καλεῖν ἔχεις ζῶα, γένος δ’ ἕν τι ταῦτα
<span class="lb" data-page="2.548" data-line="6" id="l2.548.6"></span>πάντα τίθει, καὶ κάλει πιθηκοειδῆ ζῶα· τούτων δ’ ἐφεξῆς
<span class="lb" data-page="2.548" data-line="7" id="l2.548.7"></span>ἄρκτους· εἶθ’ ἑξῆς τά τε καρχαρόδοντα καὶ τοὺς μῦς καὶ
<span class="lb" data-page="2.548" data-line="8" id="l2.548.8"></span>τὰ μονώνυχα προσαγορευόμενα· καὶ πρὸς τούτοις ἅπασιν
<span class="lb" data-page="2.548" data-line="9" id="l2.548.9"></span>ἕκτον τι γένος, τὰ μηρυκάζοντα. ταῦτα γὰρ αὐτὰ τὰ γένη
<span class="lb" data-page="2.548" data-line="10" id="l2.548.10"></span>τῶν ζώων αἰνίττεσθαί μοι δοκοῦσιν οἱ παλαιοὶ, κελεύοντες
<span class="lb" data-page="2.548" data-line="11" id="l2.548.11"></span>ἑκάστοτε τοὺς ἀνατομικοὺς λόγους, οὓς αὐτοὶ γεγράφασιν,
<span class="lb" data-page="2.548" data-line="12" id="l2.548.12"></span>ἐπ’ ἐκείνων ἐξετάζεσθαι τῶν ζώων, ὅσα μὴ πολὺ
<span class="lb" data-page="2.548" data-line="13" id="l2.548.13"></span>διεστῶσαν ἀνθρώπων ἔχει τὴν φύσιν. ἀλλ’ ἐπί γε τῶν τῆς
<span class="lb" data-page="2.548" data-line="14" id="l2.548.14"></span>τροφῆς ὀργάνων οὐ μόνον αὐτὰ τὰ ζῶα ἅπαντ’ ἔχει τὰ
<span class="lb" data-page="2.548" data-line="15" id="l2.548.15"></span>λελεγμένα κατὰ τὴν περὶ χρείας μορίων πραγματείαν, πολλὰ
<span class="lb" data-page="2.548" data-line="16" id="l2.548.16"></span>δὲ καὶ ἄλλα τῶν ἐπιπλέον ἀφεστώτων ἀνθρώπου φύσεως.
<span class="lb" data-page="2.548" data-line="17" id="l2.548.17"></span>[ἔστιν ὅτε διχῶς ἐνδέχεται τὰ τῆς τροφῆς ἀνατέμνειν ὄργανα
<span class="lb" data-page="2.548" data-line="18" id="l2.548.18"></span>ἀπὸ τῶν ὑστέρων, οἷον τῶν κατ’ ἐπιγάστριον μυῶν, ἢ ἀπὸ
<span class="pb" data-page="2.549" id="p2.549"></span>
<span class="lb" data-page="2.549" data-line="1" id="l2.549.1"></span>τῶν προτέρων, οἷον τοῦ περιτοναίου.] ὥσπερ ὅσα τ’ εἰλυσπᾶται,
<span class="lb" data-page="2.549" data-line="2" id="l2.549.2"></span>καὶ περιέρπει, καὶ νήχεται. τί δεῖ λέγειν, ὅτι
<span class="lb" data-page="2.549" data-line="3" id="l2.549.3"></span>πρὸ τούτων ἐλέφαντές τε καὶ κάμηλοι, καὶ οἱ Νειλῶοι τῶν
<span class="lb" data-page="2.549" data-line="4" id="l2.549.4"></span>ἵππων, ὅσα τ’ ἄλλα τοιαῦτα; ἅπασι γὰρ αὐτοῖς ὑπάρχει
<span class="lb" data-page="2.549" data-line="5" id="l2.549.5"></span>πάνθ’, ὅσα λέλεκται κατ’ ἐκείνην τὴν πραγματείαν ἐπὶ τῶν
<span class="lb" data-page="2.549" data-line="6" id="l2.549.6"></span>τῆς τροφῆς ἀγγείων. ὅ τί περ ἂν οὖν αὐτῶν ἔχῃς ἀνατέμνειν,
<span class="lb" data-page="2.549" data-line="7" id="l2.549.7"></span>ἐγχείρει τρόπῳ διττῷ, ποτὲ μὲν ἀπὸ τῶν κατ’ ἐπιγάστριον
<span class="lb" data-page="2.549" data-line="8" id="l2.549.8"></span>ἀρχόμενος μυῶν, οἳ καὶ τοῦ τρίτου γένους εἰσὶ τῶν τροφικῶν
<span class="lb" data-page="2.549" data-line="9" id="l2.549.9"></span>ὀνομαζομένων ὀργάνων, ἐνίοτε δ’ ἀπ’ αὐτῶν τῶν πρώτων·
<span class="lb" data-page="2.549" data-line="10" id="l2.549.10"></span>ἀπὸ τούτων μὲν, ὅτι πρῶτα τοῖς ἀξιώμασίν ἐστιν,
<span class="lb" data-page="2.549" data-line="11" id="l2.549.11"></span>ἀπὸ δὲ τῶν ἔξωθεν μυῶν, ὅτι πρῶτοι τῇ τάξει.
</p>
          </article>

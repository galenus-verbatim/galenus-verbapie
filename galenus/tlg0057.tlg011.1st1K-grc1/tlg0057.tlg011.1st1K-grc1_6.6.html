<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:6.6">
<span class="pb page1" data-page="2.563" id="p2.563"></span>
<span class="milestone ed1page page1" data-n="1.171" data-unit="ed1page" id="ed1page.1.171"></span>
<span class="milestone ed2page page1" data-n="4.138" data-unit="ed2page" id="ed2page.4.138"></span>
            <p>
<span class="lb" data-page="2.563" data-line="8" id="l2.563.8"></span>Σοὶ δ’ ἀναγκαῖόν ἐστι, κατὰ τὸν εἰρημένον
<span class="lb" data-page="2.563" data-line="9" id="l2.563.9"></span>τρόπον ἐνεργοῦντι, τὰ μὲν ἔντερα πάντ’ ἐξελεῖν, ἀπολιπεῖν
<span class="lb" data-page="2.563" data-line="10" id="l2.563.10"></span>δ’ ἐν τῷ ζώῳ τὸ μεσεντέριον, ὃ καὶ μεσάραιον ὀνομάζουσιν,
<span class="lb" data-page="2.563" data-line="11" id="l2.563.11"></span>ἀπὸ τῶν συμβεβηκότων αὐτῷ τὰς προσηγορίας ἀμφοτέρας
<span class="lb" data-page="2.563" data-line="12" id="l2.563.12"></span>θέμενοι· μεσεντέριον μὲν ἀπὸ τῆς θέσεως, μεσάραιον
<span class="lb" data-page="2.563" data-line="13" id="l2.563.13"></span>δὲ ἀπὸ τῆς οἰκείας οὐσίας. μέσον τε γὰρ τέτακται
<span class="lb" data-page="2.563" data-line="14" id="l2.563.14"></span>τῶν ἐντέρων, καὶ πάσας τὰς ἐξ ἥπατος εἰς αὐτὸ καταφερομένας
<span class="lb" data-page="2.563" data-line="15" id="l2.563.15"></span>φλέβας ἅμα ταῖς παρακειμέναις ἀρτηρίαις τε καὶ
<span class="lb" data-page="2.563" data-line="16" id="l2.563.16"></span>νεύροις ἐν κύκλῳ περιλαμβάνει, καθάπερ ἕκαστον τῶν ἐντέρων.
<span class="lb" data-page="2.563" data-line="17" id="l2.563.17"></span>ἔνθα μὲν οὖν παρατείνεται τοῖς ἀγγείοις τε καὶ ἐντέροις,
<span class="lb" data-page="2.563" data-line="18" id="l2.563.18"></span>ἁπλοῦν ἐστιν· ἔνθα δὲ μέσον ἐστὶν αὐτῶν, συγκείμενον,
<span class="lb" data-page="2.563" data-line="19" id="l2.563.19"></span>οὐ τὴν ἀμφιέσματος ἔτι χρείαν, ἀλλὰ τὴν συνδέσμου·
<span class="pb" data-page="2.564" id="p2.564"></span>
<span class="lb" data-page="2.564" data-line="1" id="l2.564.1"></span>παρέχον διπλοῦν γάρ ἐστι. καὶ τοῦτ’ ἔνεστί σοι
<span class="lb" data-page="2.564" data-line="2" id="l2.564.2"></span>καὶ χωρὶς τῆς εἰρημένης ἁπάσης κατὰ τὴν ἀνατομὴν ἀκολουθίας
<span class="lb" data-page="2.564" data-line="3" id="l2.564.3"></span>αὐτίκα μετὰ τὴν διαίρεσιν τῶν καθ’ ὑπογάστριον
<span class="lb" data-page="2.564" data-line="4" id="l2.564.4"></span>αὐτόν τε γνῶναι καὶ δεικνύειν ἑτέρῳ. τέμνων γὰρ ὀξείᾳ
<span class="lb" data-page="2.564" data-line="5" id="l2.564.5"></span>σμίλῃ τὸ κυρτότατον μέρος οὑτινοσοῦν ἕλικος ἐντέρου συμμέτρως,
<span class="lb" data-page="2.564" data-line="6" id="l2.564.6"></span>ὥστε τὸν μὲν ἔξωθεν, εἴθ’ ὑμένα ἐθέλεις καλεῖν,
<span class="lb" data-page="2.564" data-line="7" id="l2.564.7"></span>εἴτε χιτῶνα, διελεῖν, ἄτρωτον δὲ φυλάξαι τὸν ἔνδον, ἀποδέρειν
<span class="lb" data-page="2.564" data-line="8" id="l2.564.8"></span>αὐτὸ πειρῶ καθ’ ἑκάτερον τὸ χεῖλος τῆς τομῆς, ἄχρι
<span class="lb" data-page="2.564" data-line="9" id="l2.564.9"></span>περ ἂν ἐπὶ τὸ σιμότερον ἔλθῃς ἐκείνης τῆς ἕλικος· ἔνθα
<span class="lb" data-page="2.564" data-line="10" id="l2.564.10"></span>μάλιστα προσέχων τὸν νοῦν ἑκατέρῳ τῶν ἀποδερομένων
<span class="lb" data-page="2.564" data-line="11" id="l2.564.11"></span>ἀκολούθει μερῶν. ὄψει γὰρ, ὅταν πρῶτον ἀλλήλοις ἐντύχωσι,
<span class="lb" data-page="2.564" data-line="12" id="l2.564.12"></span>μηδὲ ἕτερον αὐτῶν παυόμενον. [δεύτερον δὲ ἐν αὐταῖς
<span class="lb" data-page="2.564" data-line="13" id="l2.564.13"></span>ἐκ δυοῖν τινων σύγκειται σωμάτων. τρίτον δὲ ε΄, ὅτι
<span class="lb" data-page="2.564" data-line="14" id="l2.564.14"></span>ἡ κύστις τε καὶ ἡ μήτρα ἐξ ἑνός ἐστι σώματος, χιτών ἐστι
<span class="lb" data-page="2.564" data-line="15" id="l2.564.15"></span>τὸ περιτόναιον.] ἐνταῦθα γὰρ κατ’ ἀλλήλων διεπιβαίνοντα
<span class="lb" data-page="2.564" data-line="16" id="l2.564.16"></span><span class="milestone ed2page" data-n="4.139" data-unit="ed2page" id="ed2page.4.139"></span>καὶ διπλοῦν ἐργάζονται σῶμα ἕτερον, ἐν τῷ μεταξὺ
<span class="lb" data-page="2.564" data-line="17" id="l2.564.17"></span>κείμενον ἕκαστον αὐτῶν ἑκάστης τῶν καταφερομένων φλεβῶν
<span class="lb" data-page="2.564" data-line="18" id="l2.564.18"></span>εἰς τὴν ἕλικα. λέλεκται δ’, ὅτι καὶ ἀρτηρία τις αὐταῖς
<span class="pb" data-page="2.565" id="p2.565"></span>
<span class="lb" data-page="2.565" data-line="1" id="l2.565.1"></span>παράκειται, καὶ νεῦρον πάνυ μικρόν. ὥσπερ οὖν ἕκαστον
<span class="lb" data-page="2.565" data-line="2" id="l2.565.2"></span>τῶν ἐντέρων ὑπὸ τοῦ περιτοναίου κατὰ κύκλον ἔξωθεν
<span class="lb" data-page="2.565" data-line="3" id="l2.565.3"></span><span class="milestone ed1page" data-n="1.172" data-unit="ed1page" id="ed1page.1.172"></span>ἐσκέπετο περιλαμβανόμενον ὅλον, οὕτω καὶ τὸ συγκείμενον
<span class="lb" data-page="2.565" data-line="4" id="l2.565.4"></span>ἐκ τῶν τριῶν ὀργάνων, τῆς τ’ ἀρτηρίας καὶ τῆς φλεβὸς
<span class="lb" data-page="2.565" data-line="5" id="l2.565.5"></span>καὶ τοῦ νεύρου, καθάπερ ἕν τι σῶμα περιβέβληται πρὸς
<span class="lb" data-page="2.565" data-line="6" id="l2.565.6"></span>τοῦ περιτοναίου. πολλῶν δ’ οὐσῶν συζυγιῶν ἐξ ἀρτηρίας
<span class="lb" data-page="2.565" data-line="7" id="l2.565.7"></span>καὶ φλεβὸς καὶ νεύρου καθ’ ἑκάστην ἕλικα, πολλῶν δὲ
<span class="lb" data-page="2.565" data-line="8" id="l2.565.8"></span>καὶ τῶν μεταξὺ χωρῶν, ἐν αἷς διπλοῦν ἐστι τὸ περιτόναιον,
<span class="lb" data-page="2.565" data-line="9" id="l2.565.9"></span>ἡ τοῦ μεσαραίου σύστασις ἐξ αὐτῶν ἀποτελεῖται, παραπλησίαν
<span class="lb" data-page="2.565" data-line="10" id="l2.565.10"></span>ἔχον τὴν οὐσίαν τῷ ἐπιπλόῳ, καὶ γὰρ κᾀκεῖνο, καθ’ ὃ
<span class="lb" data-page="2.565" data-line="11" id="l2.565.11"></span>μὲν ἀρτηρίαν ἔχει καὶ φλέβα καὶ νεῦρον, ὡς ἓν σῶμα κατὰ
<span class="lb" data-page="2.565" data-line="12" id="l2.565.12"></span>κύκλον ἀμφιέννυται. τὸ δ’ ἐν τῷ μεταξὺ τούτων οὐδὲν
<span class="lb" data-page="2.565" data-line="13" id="l2.565.13"></span>ἄλλο ἢ περιτόναιόν ἐστι διπλοῦν. οὐ μὴν φαίνεταί γε σαφῶς
<span class="lb" data-page="2.565" data-line="14" id="l2.565.14"></span>ἡ τῆς οὐσίας ὁμοιότης, ἄμεινον δ’ εἰπεῖν ἐστι ταὐτότης,
<span class="lb" data-page="2.565" data-line="15" id="l2.565.15"></span>ἐπίπλου τε καὶ περιτοναίου διὰ τὸ πλῆθος τῆς πιμελῆς,
<span class="lb" data-page="2.565" data-line="16" id="l2.565.16"></span>ἣν περιβέβληται κατὰ τὰς μεταξὺ χώρας τῶν ἀγγείων
<span class="lb" data-page="2.565" data-line="17" id="l2.565.17"></span>ἅπαν τὸ ἐπίπλοον. εἰ δ’ ἱκανῶς πῖον εἴη τὸ ζῶον, εἰς τοσοῦτον
<span class="pb" data-page="2.566" id="p2.566"></span>
<span class="lb" data-page="2.566" data-line="1" id="l2.566.1"></span>αὐξάνεσθαι συμβαίνει τὴν πιμελὴν, ὥστ’ ἐνίοτε τοῖς
<span class="lb" data-page="2.566" data-line="2" id="l2.566.2"></span>ἀγγείοις ἐπιβαίνειν. ὁρᾶταί γε μὴν ἐπὶ τῶν τοιούτων ζώων
<span class="lb" data-page="2.566" data-line="3" id="l2.566.3"></span>καὶ κατ’ ἄλλα πολλὰ μέρη τοῦ περιτοναίου πιμελὴ, καὶ
<span class="lb" data-page="2.566" data-line="4" id="l2.566.4"></span>μάλιστ’ ἐν οἷς οὐκέτ’ ἀγγεῖα μεγάλα καὶ πόῤῥω τὰ σπλάγχνα.
<span class="lb" data-page="2.566" data-line="5" id="l2.566.5"></span>φαίνεται γὰρ ὑπὸ μὲν τῆς θερμασίας τηκομένη, φυλαττομένη
<span class="lb" data-page="2.566" data-line="6" id="l2.566.6"></span>δ’ ὑπὸ τῆς ψύξεως΄, καὶ διὰ τοῦτό γ’ ἀεὶ περί
<span class="lb" data-page="2.566" data-line="7" id="l2.566.7"></span>τε τὰ νευρώδη σώματα συνισταμένη καὶ τοῖς ἀργότερον
<span class="lb" data-page="2.566" data-line="8" id="l2.566.8"></span>βιοῦσι πλεονάζουσα. τοιαύτη μέν τίς ἐστι τοῦ περιτοναίου
<span class="lb" data-page="2.566" data-line="9" id="l2.566.9"></span>τε καὶ τῶν ἐξ αὐτοῦ γεννωμένων ἡ φύσις. αἱ δὲ κατὰ τὸ
<span class="lb" data-page="2.566" data-line="10" id="l2.566.10"></span>μεσεντέριον ἀρτηρίαι καὶ φλέβες ὥσπερ τινὲς ῥίζαι εἰς τὸ
<span class="lb" data-page="2.566" data-line="11" id="l2.566.11"></span>σιμὸν τῶν ἑλίκων καταφύονται, καὶ συνιοῦσαι πρὸς ἀλλήλας,
<span class="lb" data-page="2.566" data-line="12" id="l2.566.12"></span>ὥσπερ ἐπὶ τῶν δένδρων αἱ ῥίζαι, πρὸς μίαν ἀρχὴν
<span class="lb" data-page="2.566" data-line="13" id="l2.566.13"></span>ἀνήκουσιν ἑκάτεραι. τὰς μὲν οὖν φλέβας οὐ χαλεπῶς εὑρήσεις
<span class="lb" data-page="2.566" data-line="14" id="l2.566.14"></span>ἁπάσας εἰς μίαν ἀθροιζομένας, τὴν ἐπὶ ταῖς πύλαις
<span class="lb" data-page="2.566" data-line="15" id="l2.566.15"></span>τοῦ ἥπατος, τὰς δ’ ἀρτηρίας οὐκέθ’ οὕτως ἑτοίμως. ἀναιμότεραί
<span class="lb" data-page="2.566" data-line="16" id="l2.566.16"></span>τε γὰρ οὖσαι καὶ παχύτεραι τὸν χιτῶνα ψαύουσαν
<span class="lb" data-page="2.566" data-line="17" id="l2.566.17"></span>ἔχουσι τὴν ἀρχὴν ἀναίμου σώματος, ἐφ’ οὗ σύμπαν
<span class="lb" data-page="2.566" data-line="18" id="l2.566.18"></span>ἔχει τὸ μεσεντέριον τοῖς ἐντέροις, ὃ δὴ καὶ καλοῦσιν ἄρτημα ﻿
<span class="pb" data-page="2.567" id="p2.567"></span>
<span class="lb" data-page="2.567" data-line="1" id="l2.567.1"></span>μεσεντερίου, συνδέσμου φύσιν ἔχον. ἀνατείνεται δὲ τοῦτο,
<span class="lb" data-page="2.567" data-line="2" id="l2.567.2"></span>παρακειμένας ἔχον αὑτῷ τὰς ἀρτηρίας εἰς ἐκεῖνο τῆς ῥάχεως
<span class="lb" data-page="2.567" data-line="3" id="l2.567.3"></span>τὸ μέρος, ὃ μεταξὺ τῶν τε φρενῶν ἐστι καὶ τῶν νεφρῶν.
<span class="lb" data-page="2.567" data-line="4" id="l2.567.4"></span>ἐνταῦθα δὲ ἀνήκει καὶ ἡ τῶν κατὰ τὸ μεσεντέριον
<span class="lb" data-page="2.567" data-line="5" id="l2.567.5"></span>ἀρτηριῶν ἀρχὴ, ποτὲ μὲν ἐκ μιᾶς ῥίζης αὐτίκα δισχιδὴς
<span class="lb" data-page="2.567" data-line="6" id="l2.567.6"></span>γιγνομένη, ποτὲ δ’ εὐθὺς ἐξ ἀρχῆς διπλῆ φαινομένη. τὰ
<span class="lb" data-page="2.567" data-line="7" id="l2.567.7"></span>μὲν οὖν τοιαῦτα κατὰ τὴν τῶν ἀγγείων ἀνατομὴν ἀκριβέστερον
<span class="lb" data-page="2.567" data-line="8" id="l2.567.8"></span>εἰρήσεται.
</p>
          </article>

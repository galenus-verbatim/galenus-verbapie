<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:6.8">
<span class="pb page1" data-page="2.569" id="p2.569"></span>
<span class="milestone ed1page page1" data-n="1.172" data-unit="ed1page" id="ed1page.1.172"></span>
<span class="milestone ed2page page1" data-n="4.140" data-unit="ed2page" id="ed2page.4.140"></span>
            <p>
<span class="lb" data-page="2.569" data-line="7" id="l2.569.7"></span>Ἅπαντ’ οὖν ταῦτα πᾶσι τοῖς ἐναίμοις
<span class="lb" data-page="2.569" data-line="8" id="l2.569.8"></span>ὑπάρχει ζώοις, οὐ μόνοις τοῖς ἓξ γένεσιν. ὑπάρχει δ’ αὐτοῖς
<span class="lb" data-page="2.569" data-line="9" id="l2.569.9"></span>καὶ τὸ ἧπαρ ἅπασιν. οἷς δ’ ἧπάρ ἐστι, τούτοις καὶ
<span class="lb" data-page="2.569" data-line="10" id="l2.569.10"></span>σπλήν ἐστι πάντως, καὶ πόροι χοληδόχοι. κύστις δ’ οὐ
<span class="lb" data-page="2.569" data-line="11" id="l2.569.11"></span>πᾶσιν ἐπ’ αὐτῷ πέφυκεν, ἀθροίζουσα τὴν πικρὰν χολήν.
<span class="lb" data-page="2.569" data-line="12" id="l2.569.12"></span>οὐ μὴν οὐδὲ ἀληθεύουσιν οἱ γράψαντες ἐπὶ πάντων, οἷς
<span class="lb" data-page="2.569" data-line="13" id="l2.569.13"></span>οὐκ εἶναί φασιν αὐτὴν, ὥσπερ καὶ Μνησίθεος περὶ ἐλέφαντος.
<span class="lb" data-page="2.569" data-line="14" id="l2.569.14"></span>ἔστι γὰρ καὶ τούτῳ κύστις ἐπὶ τοῦ ἥπατος, ἀνάλογον
<span class="lb" data-page="2.569" data-line="15" id="l2.569.15"></span>ἔχουσα τὸ μέγεθος ὅλῳ τῷ σπλάγχνῳ. καὶ θέσις γε μία
<span class="lb" data-page="2.569" data-line="16" id="l2.569.16"></span>τοῖς ἔχουσιν αὐτὴν ζώοις ἐστὶ διαπαντὸς, ἡ κατὰ τὸν μέγιστον
<span class="lb" data-page="2.569" data-line="17" id="l2.569.17"></span>τῶν λοβῶν τοῦ ἥπατος. οὐ μὴν τό γε πλῆθος ἴσῳ
<span class="pb" data-page="2.570" id="p2.570"></span>
<span class="lb" data-page="2.570" data-line="1" id="l2.570.1"></span>ἀριθμῷ τῶν λοβῶν τοῦ ἥπατος ἐν ἅπασι τοῖς ζώοις ἐστίν·
<span class="lb" data-page="2.570" data-line="2" id="l2.570.2"></span>οὔτε κατὰ τὸ γένος, οὔτε κατ’ εἶδος· ὥσπερ οὐδὲ τὸ μέγεθος
<span class="lb" data-page="2.570" data-line="3" id="l2.570.3"></span>ἴσον οὐδὲ τῶν λοβῶν, οὔθ’ ὅλου τοῦ σπλάγχνου.
<span class="lb" data-page="2.570" data-line="4" id="l2.570.4"></span>τοῖς μέντοι λίχνοις καὶ δειλοῖς μέγα τ’ ἐστὶ καὶ πολυσχιδὲς
<span class="lb" data-page="2.570" data-line="5" id="l2.570.5"></span>τὸ ἧπαρ· ἕτερον δὲ τοῖς ἐναντίοις. οἷς δ’ ἐστὶ μέγα,
<span class="lb" data-page="2.570" data-line="6" id="l2.570.6"></span>εἰς πλείους τε καὶ μείζους ἔσχισται λοβοὺς, ἤπερ ἀνθρώποις.
<span class="lb" data-page="2.570" data-line="7" id="l2.570.7"></span>οὐ μὴν οὐδ’ αὐτοῖς τοῖς ἀνθρώποις ὁμοίως ἅπασιν
<span class="lb" data-page="2.570" data-line="8" id="l2.570.8"></span>ἔχει κατά τε μέγεθος καὶ πλῆθος λοβῶν. ἀκριβέστατα γοῦν·
<span class="lb" data-page="2.570" data-line="9" id="l2.570.9"></span>ὑπὲρ αὐτοῦ γράφων Ἡρόφιλος αὐτοῖς ὀνόμασι τάδε φησίν.
<span class="lb" data-page="2.570" data-line="10" id="l2.570.10"></span>Εστι δ’ εὐμέγεθες τὸ τοῦ ἀνθρώπου ἧπαρ καὶ μέγα τοῦ
<span class="lb" data-page="2.570" data-line="11" id="l2.570.11"></span>ἔν τισιν ἑτέροις ζώοις ἰσοπαλέσιν<span class="milestone ed2page" data-n="4.141" data-unit="ed2page" id="ed2page.4.141"></span> ἀνθρώπῳ. καὶ καθ’ ὃ
<span class="lb" data-page="2.570" data-line="12" id="l2.570.12"></span>μὲν ταῖς φρεσὶ προσψαύει, κύρτωται καὶ λεῖόν ἐστι· καθ’ ὃ
<span class="lb" data-page="2.570" data-line="13" id="l2.570.13"></span>δὲ τῇ κοιλίᾳ καὶ τῷ κυρτῷ τῆς κοιλίας προσψαύσειε, σιμὸν
<span class="lb" data-page="2.570" data-line="14" id="l2.570.14"></span>καὶ ἀνώμαλον. ἀφομοιοῦται δὲ κατὰ τοῦτο διασφαγί
<span class="lb" data-page="2.570" data-line="15" id="l2.570.15"></span>τινι, καθ’ ὃ καὶ τοῖς ἐμβρύοις ἡ ἐκ τοῦ ὀμφαλοῦ φλὲψ εἰς
<span class="lb" data-page="2.570" data-line="16" id="l2.570.16"></span>αὐτὸ ἐμπέφυκεν. οὐχ ὅμοιον δ’ ἐστὶν ἐν ἅπασιν, ἀλλὰ καὶ
<span class="lb" data-page="2.570" data-line="17" id="l2.570.17"></span>πλάτει, καὶ μήκει, καὶ πάχει, καὶ ὕψει, καὶ λοβῶν πλήθει,
<span class="lb" data-page="2.570" data-line="18" id="l2.570.18"></span>καὶ ἀνωμαλίᾳ τῇ ἐκ τοῦ ἔμπροσθεν, καθ’ ὃ παχύτατόν
<span class="pb" data-page="2.571" id="p2.571"></span>
<span class="lb" data-page="2.571" data-line="1" id="l2.571.1"></span>ἐστι, καὶ τοῖς ἄκροις τοῖς κύκλῳ κατὰ τὴν λεπτότητα, ἄλλοις
<span class="lb" data-page="2.571" data-line="2" id="l2.571.2"></span>ἀλλοῖον. λοβοὺς γάρ τισι μὲν οὐδ’ ἔχει, ἀλλ’ ἔστιν
<span class="lb" data-page="2.571" data-line="3" id="l2.571.3"></span>ὅλον στρογγύλον καὶ ἄνορθον, τοῖς δὲ δύο, τοῖς δὲ καὶ
<span class="lb" data-page="2.571" data-line="4" id="l2.571.4"></span>πλείους, καὶ πολλοῖς καὶ τέσσαρας ἔχει. τοῦτ’ οὖν ὀρθῶς
<span class="lb" data-page="2.571" data-line="5" id="l2.571.5"></span>εἶπεν ὁ Ἡρόφιλος, ἔτι τε καὶ πρὸς τούτοις, ὀλίγων μὲν
<span class="lb" data-page="2.571" data-line="6" id="l2.571.6"></span>ἐπ’ ἀνθρώπων, οὐκ ὀλίγων δ’ ἐπ’ ἄλλων ζώων ἐπιλαμβάνειν
<span class="lb" data-page="2.571" data-line="7" id="l2.571.7"></span>αὐτό τι τῶν ἀριστερῶν μερῶν ἀληθῶς ἔγραψεν ἐν αὐτῷ
<span class="lb" data-page="2.571" data-line="8" id="l2.571.8"></span>τούτῳ τῷ βιβλίῳ τῷ δευτέρῳ τῶν ἀνατομικῶν, αὐτὸς μὲν
<span class="lb" data-page="2.571" data-line="9" id="l2.571.9"></span>μόνου τοῦ λαγωοῦ μνημονεύσας, ἡμῖν δὲ καταλιπὼν ἐπισκέψασθαι
<span class="lb" data-page="2.571" data-line="10" id="l2.571.10"></span>καὶ περὶ τῶν ἄλλων ζώων, ὑπὲρ ὧν ἐπὶ τῇ
<span class="lb" data-page="2.571" data-line="11" id="l2.571.11"></span>προηκούσῃ πραγματείᾳ διελθεῖν ἔγνωκα· νῦν γὰρ, ὅσον ἐστί
<span class="lb" data-page="2.571" data-line="12" id="l2.571.12"></span>μοι χρήσιμον εἰς τὰ περὶ χρείας μορίων ὑπομνήματα μόνον.
<span class="lb" data-page="2.571" data-line="13" id="l2.571.13"></span>[ὅτι ἡ ἐπιπολῆς φλὲψ καὶ στελεχιαία καλεῖται, ἐξ ἧς ἀποφύονται
<span class="lb" data-page="2.571" data-line="14" id="l2.571.14"></span>πᾶσαι τοῖς <span class="milestone ed1page" data-n="1.173" data-unit="ed1page" id="ed1page.1.173"></span>ἐναίμοις τε καὶ πεζοῖς, ὧν ὑπαρχόντων
<span class="lb" data-page="2.571" data-line="15" id="l2.571.15"></span>ἡ γνῶσις γίγνεται.] κατὰ δὲ τὸ πάρεργον οὐκ
<span class="lb" data-page="2.571" data-line="16" id="l2.571.16"></span>ὀλίγων ἀναγκάζομαι διαφορῶν διαμνημονεύειν, ὥσπερ ἀμέλει
<span class="lb" data-page="2.571" data-line="17" id="l2.571.17"></span>καὶ νῦν ἐπὶ τοῦ ἥπατος, οὗ πλείστη μὲν ἐπὶ τοῖς
<span class="lb" data-page="2.571" data-line="18" id="l2.571.18"></span>δεξιοῖς ἐστι μοῖρα κατὰ πάντα τὰ ζῶα, προσεπιλαμβάνει ﻿
<span class="pb" data-page="2.572" id="p2.572"></span>
<span class="lb" data-page="2.572" data-line="1" id="l2.572.1"></span>δέ τι καὶ τῶν ἀριστερῶν, οὐκ ἴσον ἐν ἅπασιν, ἀλλ’, ὥσπερ
<span class="lb" data-page="2.572" data-line="2" id="l2.572.2"></span>ὁ μὲν Ἡρόφιλος ἔγραψεν, ἐπὶ λαγωοῦ πλεῖστον, ἐγὼ δέ
<span class="lb" data-page="2.572" data-line="3" id="l2.572.3"></span>φημι καὶ τοῖς ἕρπουσιν ἅπασι, καὶ οἷς ἐστι μέγιστον. εἶναι
<span class="lb" data-page="2.572" data-line="4" id="l2.572.4"></span>δ’ ἔφην αὐτὸ τοῖς δειλοῖς τε καὶ λίχνοις μέγιστον.
</p>
          </article>

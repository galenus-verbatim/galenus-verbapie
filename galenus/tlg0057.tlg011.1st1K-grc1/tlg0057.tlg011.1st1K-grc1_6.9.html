<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:6.9">
<span class="pb page1" data-page="2.572" id="p2.572"></span>
<span class="milestone ed1page page1" data-n="1.173" data-unit="ed1page" id="ed1page.1.173"></span>
<span class="milestone ed2page page1" data-n="4.141" data-unit="ed2page" id="ed2page.4.141"></span>
            <p>
<span class="lb" data-page="2.572" data-line="5" id="l2.572.5"></span>Ὅτι δὲ καὶ τῶν ἐντέρων ἡ φύσις, ᾗ μὲν
<span class="lb" data-page="2.572" data-line="6" id="l2.572.6"></span>ἔντερα, πάντων ἐστὶν ἡ αὐτὴ, διαφέρει δὲ μεγέθει καὶ
<span class="lb" data-page="2.572" data-line="7" id="l2.572.7"></span>ἀριθμῷ τῶν ἑλίκων, ἅπαντες ἤδη γιγνώσκουσιν. ἐλέφαντι
<span class="lb" data-page="2.572" data-line="8" id="l2.572.8"></span>γοῦν ἐστιν ἔντερον εὐρύτατον, ὁμοιότατον ἵππῳ, πολυέλικτον
<span class="lb" data-page="2.572" data-line="9" id="l2.572.9"></span>δὲ καὶ μήκιστον ὑῒ, καὶ διαφορὰς ἔχον οὐ σμικρὰς
<span class="lb" data-page="2.572" data-line="10" id="l2.572.10"></span>κατὰ τὰ μόρια. τὰς αὐτὰς ἔχει διαφορὰς ἐπ’ ἀνθρώπου τε
<span class="lb" data-page="2.572" data-line="11" id="l2.572.11"></span>καὶ πιθήκου. πρῶτον μὲν οὑν ἡ ἔκφυσις ἅπασα τοῖς τοιούτοις,
<span class="lb" data-page="2.572" data-line="12" id="l2.572.12"></span>ἣν ἐκ τοῦ πυλωροῦ λαμβάνει τὸ ἔντερον, ἱκανῶς
<span class="lb" data-page="2.572" data-line="13" id="l2.572.13"></span>ἐστι στενή. μετὰ δὲ ταύτην δωδεκαδάκτυλον οὖσαν τὸ μῆκος,
<span class="lb" data-page="2.572" data-line="14" id="l2.572.14"></span>ὡς Ἡρόφιλος ἀληθῶς ἔφη, κατακάμπτεται πολυειδῶς
<span class="lb" data-page="2.572" data-line="15" id="l2.572.15"></span>εἰς ἕλικα, ἀγγείων παμπόλλων πλῆθος ἔχουσαν, ὅπερ ὀνομάζουσι
<span class="lb" data-page="2.572" data-line="16" id="l2.572.16"></span>νῆστιν, ὅτι κενὸν ἀεὶ τροφῆς εὑρίσκεται. τούτῳ
<span class="lb" data-page="2.572" data-line="17" id="l2.572.17"></span>δ’ ἐφεξῆς ἐστι τὸ λεπτὸν, καὶ κατὰ μὲν τὴν οὐσίαν ταὐτὸν
<span class="pb" data-page="2.573" id="p2.573"></span>
<span class="lb" data-page="2.573" data-line="1" id="l2.573.1"></span>τῷδε, διαφέρον δὲ τῷ μήτε κενὸν εὑρίσκεσθαι, μήτε
<span class="lb" data-page="2.573" data-line="2" id="l2.573.2"></span>τοσούτων ἔχειν ἀγγείων πλῆθος. ἐπὶ τούτῳ δ’ ἐστὶ τὸ
<span class="lb" data-page="2.573" data-line="3" id="l2.573.3"></span>τυφλὸν καλούμενον· εἶτα τὸ κῶλον, ἐφ’ ᾧ κατὰ πέρας ἄχρι
<span class="lb" data-page="2.573" data-line="4" id="l2.573.4"></span>τῆς ἕδρας ἐκτέταται τὸ ἀπευθυσμένον ὀνομαζόμενον ἔντερον.
</p>
          </article>

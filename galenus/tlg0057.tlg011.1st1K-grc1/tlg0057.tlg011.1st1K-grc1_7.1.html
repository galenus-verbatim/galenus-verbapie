<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:7.1">
<span class="pb page1" data-page="2.589" id="p2.589"></span>
<span class="milestone ed1page page1" data-n="1.175" data-unit="ed1page" id="ed1page.1.175"></span>
<span class="milestone ed2page page1" data-n="4.146" data-unit="ed2page" id="ed2page.4.146"></span>
            <h2>ΓΑΛΗΝΟΥ ΠΕΡΙ ΑΝΑΤΟΜΙΚΩΝ
<br></br>ΕΓΧΕΙΡΗΣΕΩΝ
<br></br>ΒΙΒΛΙΟΝ Η.
</h2>
            <p>
<span class="lb" data-page="2.589" data-line="1" id="l2.589.1"></span>Πρόκειται μὲν ἐν τῷδε τῷ γράμματι διελθεῖν,
<span class="lb" data-page="2.589" data-line="2" id="l2.589.2"></span>ὅπως ἄν τις ἐγχειρήσαιτο τῇ τῶν πνευματικῶν ὀργάνων
<span class="lb" data-page="2.589" data-line="3" id="l2.589.3"></span>ἀνατομῇ. κοινοῦ δ’ ὄντος λόγου κᾀπὶ τούτοις, ὃν ἐν
<span class="lb" data-page="2.589" data-line="4" id="l2.589.4"></span>τῷ πρὸ τούτου βιβλίῳ διῆλθον ἐν ἀρχῇ περὶ τῶν τῆς τροφῆς
<span class="lb" data-page="2.589" data-line="5" id="l2.589.5"></span>ἀγγείων, ἐμοὶ μὲν οὐκέτι προσήκει γράφειν αὐτόν·
<span class="lb" data-page="2.589" data-line="6" id="l2.589.6"></span>ἑκάστῳ δὲ τῶν ἀναγιγνωσκόντων ἀναγκαῖόν ἐστιν εἰς τὰ
<span class="lb" data-page="2.589" data-line="7" id="l2.589.7"></span>παρόντα μεμνῆσθαι. πνεύμων μὲν οὖν καὶ καρδία καὶ
<span class="lb" data-page="2.589" data-line="8" id="l2.589.8"></span>θώραξ τὰ κυριώτατα τῶν τοῦ πνεύματος ὀργάνων ἐστίν·
<span class="pb" data-page="2.590" id="p2.590"></span>
<span class="lb" data-page="2.590" data-line="1" id="l2.590.1"></span>ἐφεξῆς δὲ αὐτοῖς ἀρτηριῶν γένος διττόν· ἓν μὲν ἀπὸ τῆς
<span class="lb" data-page="2.590" data-line="2" id="l2.590.2"></span>ὀριστερᾶς κοιλίας τῆς καρδίας εἰς ὅλον τὸ σῶμα νενεμημένον,
<span class="lb" data-page="2.590" data-line="3" id="l2.590.3"></span>αἳ καὶ κατὰ τὸν αὐτὸν ῥυθμὸν πᾶσαι σφύζουσι τῇ
<span class="lb" data-page="2.590" data-line="4" id="l2.590.4"></span>καρδίᾳ· πασῶν δ’ αὐτῶν ἐστιν ἓν κοινὸν οἷόν τι πρέμνον
<span class="lb" data-page="2.590" data-line="5" id="l2.590.5"></span>ἡ ἀρτηρία ἡ μεγίστη· καλοῦσι δ’ αὐτὴν οἱ μὲν αὐτὸ δὴ
<span class="lb" data-page="2.590" data-line="6" id="l2.590.6"></span>τοῦτο, μεγίστην, οἱ δ’ ἁπλῶς μεγάλην, οἱ δὲ παχεῖαν,
<span class="lb" data-page="2.590" data-line="7" id="l2.590.7"></span>οἱ δὲ ὀρθήν· ἕτερον δὲ γένος ἀρτηριῶν, ἃς
<span class="lb" data-page="2.590" data-line="8" id="l2.590.8"></span>ὀνομάζουσι τραχείας, ἐν τραχήλῳ μὲν μία μεγίστη, καθ’
<span class="lb" data-page="2.590" data-line="9" id="l2.590.9"></span>ὅλον δὲ τὸν πνεύμονα ταύτης ἀπονεμήσεις πολλαί. τῷ δ’
<span class="lb" data-page="2.590" data-line="10" id="l2.590.10"></span>ἄνω πέρατι τῆς εἰρημένης ἐν τραχήλῳ μεγάλης ἀρτηρίας
<span class="lb" data-page="2.590" data-line="11" id="l2.590.11"></span>οἷον κεφαλή τις ἐπίκειται μόριον, ὁ προσαγορευόμενος λάρυγξ.
<span class="lb" data-page="2.590" data-line="12" id="l2.590.12"></span>ὀνομάζεται δὲ καὶ τοῦτο πρὸς τῶν νεωτερικῶν ἀνατομικῶν
<span class="lb" data-page="2.590" data-line="13" id="l2.590.13"></span>βρόγχου κεφαλὴ, διότι καὶ αὐτὴν ὅλην τὴν τραχεῖαν
<span class="lb" data-page="2.590" data-line="14" id="l2.590.14"></span>οὐ μόνον οὕτως, ἀλλὰ καὶ βρόγχον καλοῦσι. ταυτὶ
<span class="lb" data-page="2.590" data-line="15" id="l2.590.15"></span>μὲν οὖν ἅπαντα κατὰ πρῶτον λόγον ἡ φύσις ἐποίησε,
<span class="lb" data-page="2.590" data-line="16" id="l2.590.16"></span>τὰ μὲν ἀναγκαίων ἕνεκα χρειῶν, εἰς τὸ ζῇν αὐτὸ, τὰ
<span class="lb" data-page="2.590" data-line="17" id="l2.590.17"></span>δ’ ὠφελίμων μὲν, οὐ μὴν ἀναγκαίων γε τοῖς ζώοις.
<span class="pb" data-page="2.591" id="p2.591"></span>
<span class="lb" data-page="2.591" data-line="1" id="l2.591.1"></span>διῄρηται δ’ ὑπὲρ αὐτῶν ἐν τῇ περὶ χρείας μορίων πραγματείᾳ
<span class="lb" data-page="2.591" data-line="2" id="l2.591.2"></span>κατὰ τὸ ἕκτον καὶ ἕβδομον βιβλίον.
</p>
          </article>

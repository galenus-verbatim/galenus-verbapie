<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:7.11">
<span class="pb page1" data-page="2.623" id="p2.623"></span>
<span class="milestone ed1page page1" data-n="1.180" data-unit="ed1page" id="ed1page.1.180"></span>
<span class="milestone ed2page page1" data-n="4.158" data-unit="ed2page" id="ed2page.4.158"></span>
            <p>
<span class="lb" data-page="2.623" data-line="9" id="l2.623.9"></span>Ὄψει δὲ δήπου, γυμνώσας ὅλην τὴν καρδίαν,
<span class="lb" data-page="2.623" data-line="10" id="l2.623.10"></span>τὴν μὲν ἀριστερὰν κοιλίαν αὐτῆς ἀνήκουσαν ἐπ’
<span class="lb" data-page="2.623" data-line="11" id="l2.623.11"></span>ἄκραν τὴν κορυφὴν, τὴν δεξιὰν δὲ πολὺ κατωτέρω παυομένην,
<span class="lb" data-page="2.623" data-line="12" id="l2.623.12"></span>καὶ περιγραφὴν δὲ πολλάκις ἰδίαν ἔχουσαν, ἐπὶ μὲν
<span class="lb" data-page="2.623" data-line="13" id="l2.623.13"></span>τῶν μεγάλων ζώων μᾶλλον, οἷον ἵπποιν τε καὶ βοῶν καὶ
<span class="lb" data-page="2.623" data-line="14" id="l2.623.14"></span>καμήλων, ἔτι δὲ μᾶλλον ἐλεφάντων, ἔστιν ὅτε μὴν κᾀπὶ
<span class="lb" data-page="2.623" data-line="15" id="l2.623.15"></span>τῶν μικρῶν. ἀλεκτρυόνα γοῦν τις θύων θεοῖς εὗρε δύο
<span class="lb" data-page="2.623" data-line="16" id="l2.623.16"></span>κορυφὰς ἔχουσαν τὴν καρδίαν, εἶθ’ ἡγησάμενος οἰώνισμα
<span class="lb" data-page="2.623" data-line="17" id="l2.623.17"></span>γεγονέναι τοῦτο τοὺς περὶ ταῦτα δεινοὺς ἀνεζήτησε. κατὰ
<span class="lb" data-page="2.623" data-line="18" id="l2.623.18"></span>τύχην δὲ περιπεσὼν ἐμοὶ δύο καρδίας εὑρηκέναι καθ’ ἓν ﻿
<span class="pb" data-page="2.624" id="p2.624"></span>
<span class="lb" data-page="2.624" data-line="1" id="l2.624.1"></span>ζῶον ἔφη θύων τοῖς θεοῖς. ἀλλ’ οὐ δύο ἦσαν, ὡς ᾤετο,
<span class="lb" data-page="2.624" data-line="2" id="l2.624.2"></span>κᾂν τῆς δεξιᾶς ἡ κορυφὴ περιγραφὴν ἰδίαν εἶχεν. εὖ γὰρ
<span class="lb" data-page="2.624" data-line="3" id="l2.624.3"></span>εἰδέναι χρή σε, κᾂν ἐλέφαντος ᾖ τι μεῖζον, ἢ κορυδαλοῦ μικρότερον,
<span class="lb" data-page="2.624" data-line="4" id="l2.624.4"></span>ἐξ ἀέρος ἀναπνέον, ὁμοίαν αὐτοῖς εἶναι τὴν κατασκευὴν
<span class="lb" data-page="2.624" data-line="5" id="l2.624.5"></span>τῆς καρδίας· ἄμεινον δ’ οὐχ ὁμοίαν, <span class="milestone ed2page" data-n="4.159" data-unit="ed2page" id="ed2page.4.159"></span>ἀλλὰ
<span class="lb" data-page="2.624" data-line="6" id="l2.624.6"></span>τὴν αὐτὴν κατ’ εἶδος εἰπεῖν. ὁποία δέ τίς ἐστι τοῖς ἰχθύσιν
<span class="lb" data-page="2.624" data-line="7" id="l2.624.7"></span>ἡ καρδία, καὶ ὅλως ὅσα καθ’ ὕδατος διαιτᾶται, προϊούσης
<span class="lb" data-page="2.624" data-line="8" id="l2.624.8"></span>τῆς πραγματείας εἰρήσεται· νῦν δὲ πρότερον ἐπὶ τῶν
<span class="lb" data-page="2.624" data-line="9" id="l2.624.9"></span>ἐξ ἀέρος ἀναπνεόντων ζώων ὁ λόγος ἐξεταζέσθω. τούτων
<span class="lb" data-page="2.624" data-line="10" id="l2.624.10"></span>οὖν ἁπάντων εὑρήσεις τὴν αὐτὴν κατασκευὴν τῆς καρδίας,
<span class="lb" data-page="2.624" data-line="11" id="l2.624.11"></span>ὡσαύτως δὲ καὶ τὴν τοῦ πνεύμονος, ὁποίαν ὀλίγον ἔμπροσθεν
<span class="lb" data-page="2.624" data-line="12" id="l2.624.12"></span>εἶπον. ἓν ἔτι μοι δοκεῖ λείπεσθαι τῶν κατ’ αὐτὰ, ὃ
<span class="lb" data-page="2.624" data-line="13" id="l2.624.13"></span>κατὰ τὴν τῶν νεύρων ἀνατομὴν εἰρήσεται, περί τε τοῦ
<span class="lb" data-page="2.624" data-line="14" id="l2.624.14"></span>σπλάγχνου τοῦδε καὶ περὶ τῆς καρδίας. εἰρήσεται δὲ καὶ
<span class="lb" data-page="2.624" data-line="15" id="l2.624.15"></span>ὅτι τὰ τῆς καρδίας ὦτα τῶν κοιλιῶν αὐτῆς ἐκτός ἐστιν.
<span class="lb" data-page="2.624" data-line="16" id="l2.624.16"></span>εἰ δέ τις <span class="milestone ed1page" data-n="1.181" data-unit="ed1page" id="ed1page.1.181"></span>αὐτὰ μέρη τοῦ σπλάγχνου θέμενος, ὥσπερ
<span class="lb" data-page="2.624" data-line="17" id="l2.624.17"></span>Ἡρόφιλος, ἐπὶ πλέον ἐξέτεινε τὸν ἀριθμὸν τῶν στομάτων,
<span class="lb" data-page="2.624" data-line="18" id="l2.624.18"></span>καὶ ταύτῃ δόξει διαφωνεῖν Ἐρασιστράτῳ τε καὶ ἡμῖν,
<span class="pb" data-page="2.625" id="p2.625"></span>
<span class="lb" data-page="2.625" data-line="1" id="l2.625.1"></span>εἰρηκόσι δ΄ τὰ πάντα εἶναι στόματα τῶν κατὰ τὴν καρδίαν
<span class="lb" data-page="2.625" data-line="2" id="l2.625.2"></span>ἀγγείων τεττάρων. ἐκ δὲ τῶν γεγραμμένων ὑπομνημάτων
<span class="lb" data-page="2.625" data-line="3" id="l2.625.3"></span>μοι περὶ τῆς ἀνατομικῆς διαφωνίας μαθήσεται τὸν ἀκριβῆ
<span class="lb" data-page="2.625" data-line="4" id="l2.625.4"></span>τρόπον τῆς διαγνώσεως, ὧν τ’ ἐν τοῖς φαινομένοις αὐτῶν
<span class="lb" data-page="2.625" data-line="5" id="l2.625.5"></span>τέσσαρσι διαφέρονται κατ’ ἀλλήλους οἱ ἀνατομικοὶ τῶν ἀνδρῶν,
<span class="lb" data-page="2.625" data-line="6" id="l2.625.6"></span>ὧν τ’ ἐν τοῖς περὶ αὐτῶν δόγμασιν, ἐν τῷ πρώτῳ
<span class="lb" data-page="2.625" data-line="7" id="l2.625.7"></span>τῆς διδασκαλίας. ἓν μὲν γάρ ἐστι τὸ στόμα τῆς φλεβώδους
<span class="lb" data-page="2.625" data-line="8" id="l2.625.8"></span>ἀρτηρίας κατὰ τὴν ἀριστερὰν κοιλίαν, ἐφ’ ᾧ καὶ οἱ ὑμένες
<span class="lb" data-page="2.625" data-line="9" id="l2.625.9"></span>ἔξωθεν ἔσω νεύοντες. οὐ μὴν μένει γ’ ἓν ἄχρι πλείονος,
<span class="lb" data-page="2.625" data-line="10" id="l2.625.10"></span>ἀλλ’ εὐθέως ἐν τῇ κάτω οὔσῃ εὐρυχωρίᾳ σχισθὲν εἰς τέτταρα
<span class="lb" data-page="2.625" data-line="11" id="l2.625.11"></span>μόρια, ὧν ἕκαστον εἰς ἓν ἀφικνεῖται τῶν τοῦ πνεύμονος
<span class="lb" data-page="2.625" data-line="12" id="l2.625.12"></span>λοβῶν. ὅτι δ’ οὐχ, ὡς ἐφ’ ἥπατος, οἱ λοβοὶ τοῦ
<span class="lb" data-page="2.625" data-line="13" id="l2.625.13"></span>πνεύμονος ἄνισοι τὸν ἀριθμόν εἰσιν, ἀλλ’ ἐπὶ πάντων τῶν
<span class="lb" data-page="2.625" data-line="14" id="l2.625.14"></span>ζώων, ὑπὲρ ὧν ὁ λόγος ἡμῖν ἐνέστηκε, δύο μὲν ἐν τοῖς
<span class="lb" data-page="2.625" data-line="15" id="l2.625.15"></span>δεξιοῖς αὐτοῦ μέρεσι, δύο δ’ ἐν τοῖς ἀριστεροῖς, ὡμολόγηται
<span class="lb" data-page="2.625" data-line="16" id="l2.625.16"></span>πᾶσιν. ὡμολόγηται δ’, εἰ καὶ μὴ πᾶσι, ἀλλὰ τοῖς ἀκριβέστερον
<span class="lb" data-page="2.625" data-line="17" id="l2.625.17"></span>ἀνατέμνουσιν, ὡς ἐν τῷ δεξιῷ μέρει τοῦ θώρακός
<span class="lb" data-page="2.625" data-line="18" id="l2.625.18"></span>ἐστί τις καὶ πέμπτος λοβὸς μικρὸς, οἷον ἀποβλάστημά τι
<span class="pb" data-page="2.626" id="p2.626"></span>
<span class="lb" data-page="2.626" data-line="1" id="l2.626.1"></span>θατέρου τοῖν δυοῖν. εὑρήσεις δ’ αὐτὸν ῥᾷστα τῇ κοίλῃ
<span class="lb" data-page="2.626" data-line="2" id="l2.626.2"></span>φλεβὶ προσέχων τὸν νοῦν, ἐκείνῃ γὰρ ὑποβέβληται, καθ’ ὃ
<span class="lb" data-page="2.626" data-line="3" id="l2.626.3"></span>πρῶτον ἐμπίπτει τῷ θώρακι, καταλιποῦσα τὰς φρένας. ἔστι
<span class="lb" data-page="2.626" data-line="4" id="l2.626.4"></span>δ’ ὅτε καὶ κοιλότητά τινα κατὰ τὸ τῆς ἐπιπολῆς αὐτοῦ σαφῶς
<span class="lb" data-page="2.626" data-line="5" id="l2.626.5"></span>ἰδεῖν ἐστιν, ἐφ’ ἧς ἡ φλὲψ στηρίζεται, ζῶντος ἔτι τοῦ
<span class="lb" data-page="2.626" data-line="6" id="l2.626.6"></span>ζώου. μετὰ γάρ τοι τὸν θάνατον ὁ πνεύμων ἀεὶ συμπεπτωκὼς
<span class="lb" data-page="2.626" data-line="7" id="l2.626.7"></span>ὁρᾶται καὶ μικρὸς, οὐκ ὀλίγης γιγνομένης τῆς μεταξύ
<span class="lb" data-page="2.626" data-line="8" id="l2.626.8"></span>χώρας αὐτοῦ τε καὶ τοῦ θώρακος, ἔμπαλιν ἢ ὡς ζῶντος
<span class="lb" data-page="2.626" data-line="9" id="l2.626.9"></span>ἔσχε τοῦ ζώου. καὶ λεχθήσεταί γε περὶ τούτου διὰ τῶν
<span class="lb" data-page="2.626" data-line="10" id="l2.626.10"></span>ἐφεξῆς ἐπὶ συμπληρωθέντι τῷ περὶ τῆς καρδίας λόγῳ
<span class="lb" data-page="2.626" data-line="11" id="l2.626.11"></span>παντί· λείπεται γὰρ εἰπεῖν, ὅπως ἄν τις αὐτὴν ἔτι ζῶντος
<span class="lb" data-page="2.626" data-line="12" id="l2.626.12"></span>τοῦ ζώου γυμνώσειεν ἄνευ τοῦ τρῶσαι τὰς κοιλίας τοῦ
<span class="lb" data-page="2.626" data-line="13" id="l2.626.13"></span>θώρακος.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:7.13">
<span class="pb page1" data-page="2.632" id="p2.632"></span>
<span class="milestone ed1page page1" data-n="1.182" data-unit="ed1page" id="ed1page.1.182"></span>
<span class="milestone ed2page page1" data-n="4.161" data-unit="ed2page" id="ed2page.4.161"></span>
            <p>
<span class="lb" data-page="2.632" data-line="3" id="l2.632.3"></span>Ἐπεὶ δ’ ἅπαξ ἐμνημόνευσα τοῦ θεραπευθέντος
<span class="lb" data-page="2.632" data-line="4" id="l2.632.4"></span>παιδὸς, οὐδὲν ἂν εἴη χεῖρον ἅπαντα διηγήσασθαι τὰ
<span class="lb" data-page="2.632" data-line="5" id="l2.632.5"></span>κατ’ αὐτὸν, γενόμενα· διὰ γὰρ τὸ χρήσιμον τῆς ἱστορίας,
<span class="lb" data-page="2.632" data-line="6" id="l2.632.6"></span>εἰ καὶ μὴ τῆς παρούσης πραγματείας ἴδιόν ἐστι, βέλτιον
<span class="lb" data-page="2.632" data-line="7" id="l2.632.7"></span>αὐτὰ οἰηθῆναι. πληγεὶς ἐκεῖνος ὁ παῖς ἐν παλαίστρᾳ κατὰ
<span class="lb" data-page="2.632" data-line="8" id="l2.632.8"></span>τὸ στέρνον, ἠμελήθη μὲν τὸ πρῶτον, ὕστερον δ’ οὐ καλῶς
<span class="lb" data-page="2.632" data-line="9" id="l2.632.9"></span>προὐνοήθη. καὶ μετὰ τέσσαράς που μῆνας ἐφάνη πῦον ἐν
<span class="lb" data-page="2.632" data-line="10" id="l2.632.10"></span>τῷ πληγέντι μορίῳ. τοῦτο κομίσασθαι βουλόμενος ὁ θεραπεύων,
<span class="lb" data-page="2.632" data-line="11" id="l2.632.11"></span>ἔτεμε τὸν παῖδα, καὶ, ὡς ᾤετο, διὰ ταχέων εἰς οὐλὴν ἤγαγεν.
<span class="lb" data-page="2.632" data-line="12" id="l2.632.12"></span>εἶτ’ αὖθις ἐφλέγμῃνε, καὶ αὖθις ἀπέστη, καὶ
<span class="lb" data-page="2.632" data-line="13" id="l2.632.13"></span>αὖθις ἐτμήθη, καὶ οὐκέθ’ οἷόν τε εἰς οὐλὴν ἀχθῆναι.
<span class="lb" data-page="2.632" data-line="14" id="l2.632.14"></span>ταῦτ’ ἄρα καὶ ὁ δεσπότης αὐτοῦ, πλείονας ἀθροίσας ἰατροὺς,
<span class="lb" data-page="2.632" data-line="15" id="l2.632.15"></span>ἐν οἷς ἦν κᾀγὼ, σκοπεῖσθαι περὶ τῆς ἰάσεως ἐκέλευσεν. ὡς
<span class="lb" data-page="2.632" data-line="16" id="l2.632.16"></span>δὲ πᾶσιν ἐδόκει σφάκελος εἶναι τοῦ στέρνου τὸ πάθος,
<span class="lb" data-page="2.632" data-line="17" id="l2.632.17"></span>ἐφαίνετο δὲ καὶ ἡ τῆς καρδίας κίνησις ἐκ τῶν ἀριστερῶν
<span class="lb" data-page="2.632" data-line="18" id="l2.632.18"></span>αὐτοῦ μερῶν, οὐδεὶς ἐκκόπτειν ἐτόλμα τὸ πεπονθὸς ὀστοῦν·
<span class="pb" data-page="2.633" id="p2.633"></span>
<span class="lb" data-page="2.633" data-line="1" id="l2.633.1"></span>ᾤοντο γὰρ, ἐξ ἀνάγκης ἐπ’ αὐτῷ σύντρησιν ἔσεσθαι τοῦ
<span class="lb" data-page="2.633" data-line="2" id="l2.633.2"></span>θώρακος. ἐγὼ δ’ ἐκκόψειν μὲν ἔφην αὐτὸ χωρὶς τοῦ τὴν
<span class="lb" data-page="2.633" data-line="3" id="l2.633.3"></span>καλουμένην ἰδίως ὑπὸ τῶν ἰατρῶν σύντρησιν ἐργάσασθαι·
<span class="lb" data-page="2.633" data-line="4" id="l2.633.4"></span>περὶ μέντοι τῆς παντελοῦς ἰάσεως οὐδὲν ἐπηγγελλόμην, ἀδήλου
<span class="lb" data-page="2.633" data-line="5" id="l2.633.5"></span>ὄντος, εἰ πέπονθε καὶ μέχρι πόσου πέπονθε τῶν ὑποκειμένων
<span class="lb" data-page="2.633" data-line="6" id="l2.633.6"></span>τι τῷ στέρνῳ. γυμνωθέντος οὖν τοῦ χωρίου,
<span class="lb" data-page="2.633" data-line="7" id="l2.633.7"></span>πλέον οὐδὲν ἐφάνη τοῦ στέρνου πεπονθὸς, ἢ ὅπερ ἐξ ἀρχῆς
<span class="lb" data-page="2.633" data-line="8" id="l2.633.8"></span>εὐθὺς ἐφαίνετο. διὸ καὶ μᾶλλον ἐθάῤῥησα πρὸς τὴν χειρουργίαν
<span class="lb" data-page="2.633" data-line="9" id="l2.633.9"></span>ἐλθεῖν, <span class="milestone ed2page" data-n="4.162" data-unit="ed2page" id="ed2page.4.162"></span>ἀπαθῶν γε τῶν ἑκατέρωθεν ὀφθέντων
<span class="lb" data-page="2.633" data-line="10" id="l2.633.10"></span>περάτων, οἷς ὑποπεφύκασιν αἵ τ’ ἀρτηρίαι καὶ φλέβες.
<span class="lb" data-page="2.633" data-line="11" id="l2.633.11"></span>ἐκκοπέντος δὲ τοῦ πεπονθότος ὀστοῦ κατ’ ἐκεῖνον μάλιστα
<span class="lb" data-page="2.633" data-line="12" id="l2.633.12"></span>τὸν τόπον, ἐν ᾧ ἐμπέφυκεν ἡ τοιαύτη κορυφὴ τοῦ περικαρδίου,
<span class="lb" data-page="2.633" data-line="13" id="l2.633.13"></span>καὶ φανείσης γυμνῆς τῆς καρδίας, ἐσέσηπτο γὰρ ὁ
<span class="lb" data-page="2.633" data-line="14" id="l2.633.14"></span>περικάρδιος κατὰ τοῦτο, παραχρῆμα μὲν οὐκ ἀγαθὴν ἐλπίδα
<span class="lb" data-page="2.633" data-line="15" id="l2.633.15"></span>περὶ τοῦ παιδὸς εἴχομεν, ὑγιάσθη δὲ εἰς τὸ παντελὲς
<span class="lb" data-page="2.633" data-line="16" id="l2.633.16"></span>οὐκ ἐν πολλῷ χρόνῳ· ὅπερ οὐκ ἂν ἐγένετο, μηδενὸς τολμήσαντος
<span class="lb" data-page="2.633" data-line="17" id="l2.633.17"></span>ἐκκόψαι τὸ πεπονθὸς ὀστοῦν· ἐτόλμησε δ’ ἂν οὐδεὶς
<span class="lb" data-page="2.633" data-line="18" id="l2.633.18"></span>ἄνευ τοῦ προγεγυμνάσθαι κατὰ τὰς ἀνατομικὰς ἐγχειρήσεις. ﻿
<span class="pb" data-page="2.634" id="p2.634"></span>
<span class="lb" data-page="2.634" data-line="1" id="l2.634.1"></span>ἄλλος γοῦν τις ἐν ἐκείνῳ τῷ χρόνῳ, σηπεδονώδη διάθεσιν
<span class="lb" data-page="2.634" data-line="2" id="l2.634.2"></span>ἐξ ἀποσκήμματος ἐν βραχίονι τέμνων, ἀγνοίᾳ τῶν ἐν τῷ
<span class="lb" data-page="2.634" data-line="3" id="l2.634.3"></span>χωρίῳ μορίων ἀρτηρίαν ἀξιόλογον ἔτεμεν, ἔν τε τῷ παραχρῆμα
<span class="lb" data-page="2.634" data-line="4" id="l2.634.4"></span>διὰ τὴν αἱμοῤῥαγίαν ἐθορυβήθη, καὶ μόγις ἐκλαβεῖν
<span class="lb" data-page="2.634" data-line="5" id="l2.634.5"></span>δυνηθεὶς αὐτὴν, ὡς βρόχῳ διαλαβεῖν, ἐτύγχανε γὰρ οὖσα
<span class="lb" data-page="2.634" data-line="6" id="l2.634.6"></span>βύθιος, ἐν μὲν τῷ παραχρῆμα τὸν ἐκ τῆς αἱμοῤῥαγίας
<span class="lb" data-page="2.634" data-line="7" id="l2.634.7"></span>ἀπεώσατο κίνδυνον, ἑτέρῳ μέντοι τρόπῳ τὸν ἄνθρωπον
<span class="lb" data-page="2.634" data-line="8" id="l2.634.8"></span>ἀπέκτεινε, γαγγραίνης ἐπὶ τῷ βρόχῳ καταλαβούσης τὴν μὲν
<span class="lb" data-page="2.634" data-line="9" id="l2.634.9"></span>ἀρτηρίαν μάλιστά τε καὶ πρώτην, ἐφεξῆς δ’ ἅπαντα τὰ πέριξ
<span class="lb" data-page="2.634" data-line="10" id="l2.634.10"></span>αὐτῇς. ταυτὶ μὲν οὖν ἀπὸ πολλῶν ὀλίγα κατὰ πάρεργον
<span class="lb" data-page="2.634" data-line="11" id="l2.634.11"></span>εἰρήσθω, τοῖς νοῦν ἔχουσιν ἐνδεικνύμενα τῆς προκειμένης
<span class="lb" data-page="2.634" data-line="12" id="l2.634.12"></span>πραγματείας τὴν χρείαν.
</p>
          </article>

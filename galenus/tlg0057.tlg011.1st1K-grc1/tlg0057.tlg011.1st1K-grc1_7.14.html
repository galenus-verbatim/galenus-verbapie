<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:7.14">
<span class="pb page1" data-page="2.634" id="p2.634"></span>
<span class="milestone ed1page page1" data-n="1.182" data-unit="ed1page" id="ed1page.1.182"></span>
<span class="milestone ed2page page1" data-n="4.162" data-unit="ed2page" id="ed2page.4.162"></span>
            <p>
<span class="lb" data-page="2.634" data-line="13" id="l2.634.13"></span>Ἐπανέλθωμεν δ’ αὖθις ἐπὶ τὸν ἐξ ἀρχῆς
<span class="lb" data-page="2.634" data-line="14" id="l2.634.14"></span>λόγον, ἐν ᾧ τρεῖς ἔλεγον εἷναι χειρουργίας ἐπὶ ζῶντος τοῦ
<span class="lb" data-page="2.634" data-line="15" id="l2.634.15"></span>ζώου γιγνομένας, τὸ μέν τι κοινὸν ἐχούσας ἀλλήλαις, τὸ δ’
<span class="lb" data-page="2.634" data-line="16" id="l2.634.16"></span>ἑκάστῃ ἴδιον. ἤτοι γὰρ ἕνεκα τοῦ θεάσασθαι τὰς ἀρτηρίας
<span class="lb" data-page="2.634" data-line="17" id="l2.634.17"></span>τοῦ πνεύμονος ἀρκεῖ μία τομὴ γιγνομένη κατὰ τὰς καμπὰς
<span class="lb" data-page="2.634" data-line="18" id="l2.634.18"></span>τῶν πλευρῶν, ἢ καὶ πρὸς ταύτῃ τις ἑτέρα κατὰ τὸ λοιπὸν
<span class="pb" data-page="2.635" id="p2.635"></span>
<span class="lb" data-page="2.635" data-line="1" id="l2.635.1"></span>μέρος τοῦ θώρακος, ἧς τὴν χρείαν ὀλίγον ὕστερον ἐρῶ.
<span class="lb" data-page="2.635" data-line="2" id="l2.635.2"></span>τρίτη δὲ ἐπ’ αὐταῖς ἐγχείρησις, καθ’ ἣν ἡ μὲν καρδία γυμνοῦται,
<span class="lb" data-page="2.635" data-line="3" id="l2.635.3"></span>σύντρησις δ’ οὐ γίγνεται τοῦ θώρακος. οὐδὲν
<span class="lb" data-page="2.635" data-line="4" id="l2.635.4"></span>δήπου θαυμαστόν ἐστι, τρῶσιν μὲν τοῦ θώρακός τινα γενέσθαι,
<span class="lb" data-page="2.635" data-line="5" id="l2.635.5"></span>σύντρησιν δὲ μή· τὴν γὰρ εἰς τὰς εὐρυχωρίας αὐτοῦ,
<span class="lb" data-page="2.635" data-line="6" id="l2.635.6"></span>καθ’ ἃς ὁ πνεύμων τέτακται, διΐσχουσαν τομὴν ὀνομάζουσι
<span class="lb" data-page="2.635" data-line="7" id="l2.635.7"></span>σύντρησιν· ἡ δ’ ἄλλη πᾶσα διαίρεσις αὐτοῦ τρῶσις
<span class="lb" data-page="2.635" data-line="8" id="l2.635.8"></span>μὲν λέγεται, σύντρησις δ’ οὐ καλεῖται. τίς οὖν ἡ χρεία
<span class="lb" data-page="2.635" data-line="9" id="l2.635.9"></span>τοῦ γυμνοῦν οὕτω τὴν καρδίαν ἐστίν; ἵνα πρῶτον μὲν, ἐν
<span class="lb" data-page="2.635" data-line="10" id="l2.635.10"></span>ὁποίῳ τρόπῳ σφύζει, θεασώμεθα σαφῶς, καὶ πότερον ἐν
<span class="lb" data-page="2.635" data-line="11" id="l2.635.11"></span>τῷ διαστέλλεσθαι πλήττει τὸν θώρακα, προσερχομένη τοῖς
<span class="lb" data-page="2.635" data-line="12" id="l2.635.12"></span>κατὰ τὸ στέρνον χωρίοις, ἢ καθ’ ὃν χρόνον συστέλλεται·
<span class="lb" data-page="2.635" data-line="13" id="l2.635.13"></span>δεύτερον δ’, ἵνα γυμνώσαντες ἀρτηρίαν μεγάλην ἐν τῷ ζώῳ,
<span class="lb" data-page="2.635" data-line="14" id="l2.635.14"></span>καθάπερ ὁρᾶτέ με τὴν ἐν τῷ βουβῶνι γυμνοῦντα, κατανοήσωμεν
<span class="lb" data-page="2.635" data-line="15" id="l2.635.15"></span>ἀκριβῶς, εἴτε, καθ’ ὃν ἡ καρδία διαστέλλεται
<span class="lb" data-page="2.635" data-line="16" id="l2.635.16"></span>χρόνον, ἡ ἀρτηρία συστέλλεται, διαστελλομένη, καθ’ ὃν ἡ
<span class="lb" data-page="2.635" data-line="17" id="l2.635.17"></span>καρδία συστέλλεται, ἢ καὶ διαστέλλονται καὶ συστέλλονται
<span class="lb" data-page="2.635" data-line="18" id="l2.635.18"></span>κατὰ τοὺς αὐτοὺς χρόνους ἀμφότερα· τρίτον, ἵνα τοῖς
<span class="lb" data-page="2.635" data-line="19" id="l2.635.19"></span>δακτύλοις διαλαμβάνοντες ἢ καὶ πυράγρᾳ τὴν καρδίαν, ὡς
<span class="pb" data-page="2.636" id="p2.636"></span>
<span class="lb" data-page="2.636" data-line="1" id="l2.636.1"></span>ἐγὼ ποιεῖν εἴωθα, διὰ τὸ ῥᾳδίως αὐτὴν ἐκπηδᾷν τῶν δακτύλων,
<span class="lb" data-page="2.636" data-line="2" id="l2.636.2"></span>ἴδωμεν, ὁποῖόν τι σύμπτωμα καταλαμβάνει τὸ ζῶον·
<span class="lb" data-page="2.636" data-line="3" id="l2.636.3"></span>ἔτι τε πρὸς τούτῳ τοῖς φάσκουσιν, εἰ διαλάβοι τις βρόχῳ
<span class="lb" data-page="2.636" data-line="4" id="l2.636.4"></span>τὴν ἔκφυσιν τῆς μεγάλης ἀρτηρίας, ἢ, ὡς ἕτεροί τινες, τῆς
<span class="lb" data-page="2.636" data-line="5" id="l2.636.5"></span>εἰς τὸν πνεύμονα φερομένης τῆς φλεβώδους, τάδε τινὰ καταλαμβάνει
<span class="lb" data-page="2.636" data-line="6" id="l2.636.6"></span>τὸ ζῶον τὰ συμπτώματα, λέγουσι δ’ οὐ τὰ αὐτὰ
<span class="lb" data-page="2.636" data-line="7" id="l2.636.7"></span>πάντες, ὡς ἂν ψευδομένους δείξωμεν, ὅτι μήτε <span class="milestone ed2page" data-n="4.163" data-unit="ed2page" id="ed2page.4.163"></span>περιβληθῆναί
<span class="lb" data-page="2.636" data-line="8" id="l2.636.8"></span>τις δύναται βρόχος ἄνευ τοῦ συντρηθῆναι τὸν
<span class="lb" data-page="2.636" data-line="9" id="l2.636.9"></span>θώρακα, μήτ’, εἰ περιβληθῇ, σφίγγειν ἀκριβῶς οὕτως τὴν
<span class="lb" data-page="2.636" data-line="10" id="l2.636.10"></span>ῥίζαν τῆς ἀρτηρίας, ὡς ἀποφράξαι τὸ στόμιον αὐτῆς. λεγόντων
<span class="lb" data-page="2.636" data-line="11" id="l2.636.11"></span>δ’ ἐπειράθην ἀεὶ ταῦτα τῶν μηδὲ γυμνῶσαι καρδίαν
<span class="lb" data-page="2.636" data-line="12" id="l2.636.12"></span>δυναμένων ἄνευ συντρήσεως, ἀλλ’ εἰ καὶ βιάσαιτό τις.
<span class="lb" data-page="2.636" data-line="13" id="l2.636.13"></span>αὐτοὺς, εὐθέως συντρησάντων τὸν θώρακα, φασκόντων χαλεπὸν
<span class="lb" data-page="2.636" data-line="14" id="l2.636.14"></span>εἶναι τυχεῖν τούτου, καὶ διὰ τοῦτ’ ἀναβαλλομένων
<span class="lb" data-page="2.636" data-line="15" id="l2.636.15"></span>τὴν χειρουργίαν εἰς αὖθις, ὡς, εἴ γ’ εὐτυχηθείη γυμνωθῆναι,
<span class="lb" data-page="2.636" data-line="16" id="l2.636.16"></span>περιβάλλοντες ἂν τὸν βρόχον ἀπέδειξαν σαφῶς, ἅπερ
<span class="lb" data-page="2.636" data-line="17" id="l2.636.17"></span>ἐπηγγείλαντο. τούτοις οὖν ἡμεῖς ἔμπαλιν ἐπαγγελλόμεθά τε
<span class="lb" data-page="2.636" data-line="18" id="l2.636.18"></span>καὶ πράττομεν. γυμνώσαντες γὰρ τὴν καρδίαν ῥᾳδίως ἄνευ
<span class="pb" data-page="2.637" id="p2.637"></span>
<span class="lb" data-page="2.637" data-line="1" id="l2.637.1"></span>τοῦ τρῶσαί τινα τῶν διαφραττόντων ὑμένων τὸ κύτος τοῦ
<span class="lb" data-page="2.637" data-line="2" id="l2.637.2"></span>θώρακος, ἀξιοῦμεν αὐτοὺς περιβαλεῖν τὸν βρόχον τοῖς τῆς
<span class="lb" data-page="2.637" data-line="3" id="l2.637.3"></span>καρδίας ἐκφυομένοις ἀγγείοις. οἱ δ’ ἄχρι τοσούτου βιάζονται
<span class="lb" data-page="2.637" data-line="4" id="l2.637.4"></span>μὲν, ἀνύουσι δ’ οὐδὲν, ἄχρι τοῦ διασπάσαι τινὰ τῶν
<span class="lb" data-page="2.637" data-line="5" id="l2.637.5"></span>ὑμένων σύντρησίν τε ἐργάσασθαι· τηνικαῦτα γὰρ οὐδ’
<span class="lb" data-page="2.637" data-line="6" id="l2.637.6"></span>ἐπιχειρεῖν. ἔτι χρῆναί φασιν. ἀλλ’ ἡμεῖς τε ἐν τάχει πάλιν
<span class="lb" data-page="2.637" data-line="7" id="l2.637.7"></span>ἐφ’ ἑτέρου ζώου γυμνώσαντες αὐτοῖς τὴν καρδίαν παρέχομεν,
<span class="lb" data-page="2.637" data-line="8" id="l2.637.8"></span>ἀναγκάζομέν τε πάλιν ἐγχειρεῖν, ἄχρι περ ἂν ἀσχημονήσωσιν
<span class="lb" data-page="2.637" data-line="9" id="l2.637.9"></span>ἐφ’ οἷς ἠλαζονεύσαντο. τῇ μὲν γὰρ ἐκφύσει τῶν
<span class="lb" data-page="2.637" data-line="10" id="l2.637.10"></span>ἀγγείων περιβάλλειν τὸν βρόχον οὐχ οἷόν τε· τῇ βάσει δὲ
<span class="lb" data-page="2.637" data-line="11" id="l2.637.11"></span>τῆς καρδίας ἐγχωρεῖ μὲν, ἀλλ’ εὐθέως ἀποθνήσκει τὸ
<span class="lb" data-page="2.637" data-line="12" id="l2.637.12"></span>ζῶον. <span class="milestone ed1page" data-n="1.183" data-unit="ed1page" id="ed1page.1.183"></span>τοιοῦτον γάρ τι καὶ τῷ φάσκοντι, τῆς φλεβώδους
<span class="lb" data-page="2.637" data-line="13" id="l2.637.13"></span>ἀρτηρίας βρόχῳ διαληφθείσης, ὅταν καρδία γυμνωθῇ
<span class="lb" data-page="2.637" data-line="14" id="l2.637.14"></span>χωρὶς τοῦ συντρῆσαι τὸν θώρακα, διεσταλμένον ἀεὶ διαμένειν
<span class="lb" data-page="2.637" data-line="15" id="l2.637.15"></span>τὸν πνεύμονα, συνέβη παθεῖν ἐπὶ πολλῶν μαρτύρων
<span class="lb" data-page="2.637" data-line="16" id="l2.637.16"></span>ὑπό τινος τῶν ἡμετέρων ἑταίρων ἐλεγχθέντι. τοσαύτη τινὲς
<span class="lb" data-page="2.637" data-line="17" id="l2.637.17"></span>ἀλαζονείᾳ τε ἅμα καὶ τόλμῃ περὶ ὧν οὐκ ἴσασι πρὸς τοὺς
<span class="lb" data-page="2.637" data-line="18" id="l2.637.18"></span>οὐκ εἰδότας χρῶνται, καὶ μάλιστα ὅταν ἐπὶ τῆς φλεβώδους
<span class="pb" data-page="2.638" id="p2.638"></span>
<span class="lb" data-page="2.638" data-line="1" id="l2.638.1"></span>ἀρτηρίας ὁ λόγος αὐτοῖς γίγνηται, τῆς ἔνδον ἔτι τοῦ τῆς
<span class="lb" data-page="2.638" data-line="2" id="l2.638.2"></span>καρδίας ὠτὸς σχιζομένης. οἱ δέ γ’, ὡς μονοφυοῦς ἀνισχούσης
<span class="lb" data-page="2.638" data-line="3" id="l2.638.3"></span>αὐτῆς, βρόχον ἐπιβεβληκέναι φασὶ, καὶ συμβῆναι τὸ
<span class="lb" data-page="2.638" data-line="4" id="l2.638.4"></span>ζῶον ἐκεῖνο παθεῖν ἄμφω ταῦτα, τὰς μὲν ἐν ὅλῳ τῷ σώματι
<span class="lb" data-page="2.638" data-line="5" id="l2.638.5"></span>πάσας ἀρτηρίας ἀκινήτους ἔχειν, ὡς ἂν δηλονότι τὴν χορηγίαν
<span class="lb" data-page="2.638" data-line="6" id="l2.638.6"></span>τοῦ πληροῦντος αὐτὰς πνεύματος ἀφῃρημένας, μένειν
<span class="lb" data-page="2.638" data-line="7" id="l2.638.7"></span>δ’ ἐν ἴσῃ διαστάσει τὸν πνεύμονα, μηδὲν δηλαδὴ μηδ’ ἐκ
<span class="lb" data-page="2.638" data-line="8" id="l2.638.8"></span>τούτου τῆς καρδίας ἑλκούσης. ἕτεροι δὲ τῇ τραχείᾳ φασὶν
<span class="lb" data-page="2.638" data-line="9" id="l2.638.9"></span>ἀρτηρίᾳ βρόχον περιβάλλοντες ἐπιδεικνύναι κινούμενον τὸν
<span class="lb" data-page="2.638" data-line="10" id="l2.638.10"></span>πνεύμονα, μηκέτι προσθέντες οἷς λέγουσιν ἢ διαγράφουσι,
<span class="lb" data-page="2.638" data-line="11" id="l2.638.11"></span>καὶ γὰρ καὶ γέγραπται πρός τινων ταῦτα, πῶς ἐθεάσαντο
<span class="lb" data-page="2.638" data-line="12" id="l2.638.12"></span>συστελλόμενον τὸν πνεύμονα, πότερον ἄνευ τοῦ συντρηθῆναι
<span class="lb" data-page="2.638" data-line="13" id="l2.638.13"></span>κατὰ τὸν θώρακα τὸ ζῶον, ἢ συντρηθέντος· ἑκάτερον
<span class="lb" data-page="2.638" data-line="14" id="l2.638.14"></span>γὰρ ἄτοπον. συντρηθέντος μὲν διαφθείρεται τὰ κατὰ τὴν
<span class="lb" data-page="2.638" data-line="15" id="l2.638.15"></span>ἀναπνοὴν ἅπαντα· πρὶν δὲ συντρηθῆναι, τὴν ἀρχὴν οὐδ’
<span class="lb" data-page="2.638" data-line="16" id="l2.638.16"></span>ἰδεῖν ἐστιν αὐτὸν, εἰ μή τις ἄρα βούλοιτο πλευρὰν ἐκκόψας
<span class="lb" data-page="2.638" data-line="17" id="l2.638.17"></span>ἀπαθῆ φυλάξαι τὸν ὑπεζωκότα· λέγουσι δ’ οὐ δὲ τοῦθ’, ὅσοι ﻿
<span class="pb" data-page="2.639" id="p2.639"></span>
<span class="lb" data-page="2.639" data-line="1" id="l2.639.1"></span>τὰ τοιαῦτα ληροῦσιν. ἀλλὰ περὶ μὲν τούτων ἐν τοῖς ἐφεξῆς
<span class="lb" data-page="2.639" data-line="2" id="l2.639.2"></span>εἰρήσεται κατὰ τὴν ἰδίαν τοῦ θώρακος ἀνατομήν· ὅσα δὲ
<span class="lb" data-page="2.639" data-line="3" id="l2.639.3"></span>περὶ τὴν καρδίαν φαίνεται γυμνωθεῖσαν, ἐπάνιμεν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:7.16">
<span class="pb page1" data-page="2.641" id="p2.641"></span>
<span class="milestone ed1page page1" data-n="1.183" data-unit="ed1page" id="ed1page.1.183"></span>
<span class="milestone ed2page page1" data-n="4.164" data-unit="ed2page" id="ed2page.4.164"></span>
            <p>
<span class="lb" data-page="2.641" data-line="14" id="l2.641.14"></span>Ὅσα μὲν οὖν ἀναγκαῖα καὶ χρήσιμα τῶν
<span class="lb" data-page="2.641" data-line="15" id="l2.641.15"></span>περὶ τὴν καρδίαν ἐστὶν, ἔτι τοῦ ζώου ζῶντος ἐγχειρούντων,
<span class="lb" data-page="2.641" data-line="16" id="l2.641.16"></span>εἴρηται σχεδὸν ἅπαντα, καὶ βέλτιον ἦν ἐπὶ τὰ κατὰ τὸν
<span class="lb" data-page="2.641" data-line="17" id="l2.641.17"></span>θώρακά τε καὶ τὸν πνεύμονα φαινόμενα μεταβαίνειν. ἐπεὶ
<span class="lb" data-page="2.641" data-line="18" id="l2.641.18"></span>δ’ ἔνιοι τῶν ἐναργῶς ἐπαγγελλομένων δείξειν ἀρτηρίαν αἵματος
<span class="pb" data-page="2.642" id="p2.642"></span>
<span class="lb" data-page="2.642" data-line="1" id="l2.642.1"></span>κενὴν ἀναισχύντως φλυαροῦσιν, ἄλλος ἄλλου τῶν φαινομένων
<span class="lb" data-page="2.642" data-line="2" id="l2.642.2"></span>ἐξ ἀνατομῆς καταψευδόμενοι, δι’ ἐκείνους δεήσει καὶ ἡμᾶς
<span class="lb" data-page="2.642" data-line="3" id="l2.642.3"></span>ἔτι διατρίψαι περὶ τὸν τόπον. εἷς μὲν οὖν τις ὑποσχόμενος
<span class="lb" data-page="2.642" data-line="4" id="l2.642.4"></span>ἀεὶ τὴν μεγάλην ἀρτηρίαν ἐπιδείξειν κενὴν αἵματος, ἐπιδεικνὺς
<span class="lb" data-page="2.642" data-line="5" id="l2.642.5"></span>δ’ οὐδέποτε, κομισάντων αὐτῷ τῶν φιλοτιμοτέρων νεανίσκων
<span class="lb" data-page="2.642" data-line="6" id="l2.642.6"></span>ζῶα καὶ προκαλεσαμένων ἐπὶ τὴν δεῖξιν, οὐκ ἄνευ
<span class="lb" data-page="2.642" data-line="7" id="l2.642.7"></span>μισθοῦ δείξειν ἔφασκεν. αὐτίκα δ’ ὑπ’ ἐκείνων εἰς μέσον
<span class="lb" data-page="2.642" data-line="8" id="l2.642.8"></span>κατατεθεισῶν <span class="milestone ed2page" data-n="4.165" data-unit="ed2page" id="ed2page.4.165"></span>δραχμῶν χιλίων, ἵν’, εἰ δείξειε, κομίσαιτο,
<span class="lb" data-page="2.642" data-line="9" id="l2.642.9"></span>πολλὰς μὲν ἀπορῶν ἐστρέφετο στροφάς· ἀναγκαζόμενος δ’
<span class="lb" data-page="2.642" data-line="10" id="l2.642.10"></span>ὑπὸ πάντων τῶν παρόντων, ἐτόλμησε λαβὼν σμίλην τέμνειν
<span class="lb" data-page="2.642" data-line="11" id="l2.642.11"></span>κατὰ τὸ ἀριστερὸν μέρος τοῦ θώρακος, ἔνθα μάλιστ’ ᾤετο,
<span class="lb" data-page="2.642" data-line="12" id="l2.642.12"></span>τῆς συντρήσεως γενομένης, ἐναργῶς αὐτῷ φαίνεσθαι τὴν
<span class="lb" data-page="2.642" data-line="13" id="l2.642.13"></span>μεγάλην ἀρτηρίαν. εὑρέθη δ’ οὕτως γεγυμνασμένος ἐν ταῖς
<span class="lb" data-page="2.642" data-line="14" id="l2.642.14"></span>ἀνατομαῖς, ὥστε κατ’ ὀστοῦ ποιήσασθαι τὴν τομήν. ἄλλος
<span class="lb" data-page="2.642" data-line="15" id="l2.642.15"></span>δ’ ἐκ τούτου χοροῦ κατὰ μὲν τὸ μεσοπλεύριον ἔτεμεν, ἀλλ’
<span class="lb" data-page="2.642" data-line="16" id="l2.642.16"></span>εὐθὺς ἅμα τῇ πρώτῃ τομῇ τήν τ’ ἀρτηρίαν διέκοψε καὶ
<span class="lb" data-page="2.642" data-line="17" id="l2.642.17"></span>τὴν. φλέβα. καταγελάσαντες οὖν αὐτὸν οἱ θέντες τὰς χιλίας
<span class="pb" data-page="2.643" id="p2.643"></span>
<span class="lb" data-page="2.643" data-line="1" id="l2.643.1"></span>νεανίσκοι τοῖς ἠθροισμένοις ἐπὶ τὴν θέαν, αὐτοὶ τὴν
<span class="lb" data-page="2.643" data-line="2" id="l2.643.2"></span>ἐκείνου ἐπαγγελίαν ἐποιήσαντο, τεμόντες μὲν, ὡς ἑωράκεισαν
<span class="lb" data-page="2.643" data-line="3" id="l2.643.3"></span>παρ’ ἐμοὶ, τὸ μεσοπλεύριον ἄνευ τοῦ τρῶσαί τι τῶν ἀγγείων,
<span class="lb" data-page="2.643" data-line="4" id="l2.643.4"></span>περιβαλόντες δὲ διὰ ταχέων δύο βρόχους, ἕνα μὲν
<span class="lb" data-page="2.643" data-line="5" id="l2.643.5"></span>μετὰ τὴν ἔκφυσιν εὐθέως ἐκ τῆς καρδίας, ἕτερον δ’ ἐπιβαίνειν
<span class="lb" data-page="2.643" data-line="6" id="l2.643.6"></span>μελλούσης τῇ ῥάχει τῆς ἀρτηρίας, ἵν’, ὡς οἱ θρασεῖς
<span class="lb" data-page="2.643" data-line="7" id="l2.643.7"></span>ἐπηγγείλαντο, μετὰ τὸν τοῦ ζώου θάνατον, ὅσον ἐν τῷ
<span class="lb" data-page="2.643" data-line="8" id="l2.643.8"></span>μεταξὺ τῶν βρόχων ἐστὶ τῆς ἀρτηρίας, ἐπιδειχθῇ κενὸν αἵματος.
<span class="lb" data-page="2.643" data-line="9" id="l2.643.9"></span>ὡς δ’ οὐχ εὑρέθη κενὸν ἐν ἐκείνῳ τῷ χρόνῳ, παρέμπτωσιν
<span class="lb" data-page="2.643" data-line="10" id="l2.643.10"></span>εἰς αὐτὴν ἔφασκον γεγονέναι, καθ’ ὃν οἱ βρόχοι
<span class="lb" data-page="2.643" data-line="11" id="l2.643.11"></span>περιεβάλλοντο, ὥσπερ ἄλλου τινὸς, οὐκ αὐτῶν ἐκείνων ἐπαγγειλαμένων
<span class="lb" data-page="2.643" data-line="12" id="l2.643.12"></span>τὴν τοιαύτην ἐγχείρησιν, μήτε πεπειραμένοι ποτ’
<span class="lb" data-page="2.643" data-line="13" id="l2.643.13"></span>αὐτῆς πρὸ ἑτέρων, ἢ θᾶττον αὐτοὶ περιβάλλειν δυνάμενοι
<span class="lb" data-page="2.643" data-line="14" id="l2.643.14"></span>τοὺς βρόχους, οἵ γε μηδ’, ὅτι παρατέταται τοῖς κάτω μέρεσι
<span class="lb" data-page="2.643" data-line="15" id="l2.643.15"></span>τῶν κατὰ τὰς πλευρὰς ὀστῶν ἥ τ’ ἀρτηρία καὶ ἡ
<span class="lb" data-page="2.643" data-line="16" id="l2.643.16"></span>φλὲψ, ἠπίσταντο. τοιοῦτος δὲ καὶ ὁ τὸν τετράστομον πέλεκυν
<span class="lb" data-page="2.643" data-line="17" id="l2.643.17"></span>ἐπινοήσας, εἶτα μήτε κατασκευάσας ποτ’ αὐτὸν, μήτε
<span class="lb" data-page="2.643" data-line="18" id="l2.643.18"></span>πειραθεὶς, ὅμως οὐκ ᾐδεῖτο δι’ αὐτοῦ τούτου δείξειν ἐπαγγελλόμενος ﻿
<span class="pb" data-page="2.644" id="p2.644"></span>
<span class="lb" data-page="2.644" data-line="1" id="l2.644.1"></span>ἀρτηρίαν κενὴν αἵματος. ἦν δ’ οὖν αὐτοῦ τοιόνδε
<span class="lb" data-page="2.644" data-line="2" id="l2.644.2"></span>τι τὸ ἐνύπνιον. ἐν τετραγώνῳ σχήματι πρὸς μίαν ἥκοντι
<span class="lb" data-page="2.644" data-line="3" id="l2.644.3"></span>κορυφὴν ἠξίου ποιήσασθαι τετράστομον πέλεκυν, εἶτα κατὰ
<span class="lb" data-page="2.644" data-line="4" id="l2.644.4"></span>τὴν κορυφὴν αὐτοῦ διεκβεβλῆσθαι στειλεὸν, <span class="milestone ed1page" data-n="1.184" data-unit="ed1page" id="ed1page.1.184"></span>οἷόν περ
<span class="lb" data-page="2.644" data-line="5" id="l2.644.5"></span>ἔχουσιν αἵ τ’ ἀξίναι καὶ οἱ πελέκεις ἔπειτα ζῶόν τι πρηνὲς
<span class="lb" data-page="2.644" data-line="6" id="l2.644.6"></span>ἐκτείναντα κατὰ τῆς ῥάχεως αὐτοῦ πατάξαι τῷ πελέκει
<span class="lb" data-page="2.644" data-line="7" id="l2.644.7"></span>σφοδρῶς, ἵνα μιᾷ πληγῇ τετράγωνόν τι σχῆμα τῆς ῥάχεως
<span class="lb" data-page="2.644" data-line="8" id="l2.644.8"></span>ἐκκοπῇ κατὰ περιγραφὴν ἰδίαν, ἐν ᾧ τὸ περιλαμβανόμενον
<span class="lb" data-page="2.644" data-line="9" id="l2.644.9"></span>τῆς μεγάλης ἀρτηρίας εὑρεθήσεσθαι κενὸν αἵματος ἔφασκε.
<span class="lb" data-page="2.644" data-line="10" id="l2.644.10"></span>τοῦτο μὲν οὖν εἰς γελωτοποιΐαν τοῖς γράφουσι τοὺς μίμους
<span class="lb" data-page="2.644" data-line="11" id="l2.644.11"></span>τῶν γελοίων ἀφείσθω. μνημονεύσωμεν δ’ ἡμεῖς ἑτέρας ἐγχειρήσεως,
<span class="lb" data-page="2.644" data-line="12" id="l2.644.12"></span>ἐφ’ ἧς δείξειν ἔφασκε γέρων τις ἑβδομηκοντούτης
<span class="lb" data-page="2.644" data-line="13" id="l2.644.13"></span>πάνυ σεμνὸς ἀρτηρίαν κενὴν αἵματος. ἠξίου γὰρ εἶναι
<span class="lb" data-page="2.644" data-line="14" id="l2.644.14"></span>μὲν τὸ ζῶον ἕν τι τῶν δαρτῶν ὀνομαζομένων, οἷον ἢ πρόβατον,
<span class="lb" data-page="2.644" data-line="15" id="l2.644.15"></span>ἢ βοῦν, ἢ αἶγα, διαιρεθῆναι δὲ κατά τι μόριον,
<span class="lb" data-page="2.644" data-line="16" id="l2.644.16"></span>ἔνθα μεγάλη μετὰ τὸ δέρμα εὐθύς ἐστιν ἀρτηρία, περιδαρῆναι
<span class="lb" data-page="2.644" data-line="17" id="l2.644.17"></span>δ’ ἐκείνην καὶ γυμνωθῆναι τῶν πέριξ σωμάτων, ὡς
<span class="pb" data-page="2.645" id="p2.645"></span>
<span class="lb" data-page="2.645" data-line="1" id="l2.645.1"></span>προσηρτῆσθαι μηδενὶ, κᾄπειτα φυλαττομένης τῆς κατὰ τὸ
<span class="lb" data-page="2.645" data-line="2" id="l2.645.2"></span>δέρμα τομῆς μεθ’ ἡμέρας ἓξ ἢ ἑπτὰ, διαστήσαντας τὰ
<span class="lb" data-page="2.645" data-line="3" id="l2.645.3"></span>χείλη τοῦ ἕλκους, περιβάλλειν βρόχους δύο περὶ τὴν ἀρτηρίαν,
<span class="lb" data-page="2.645" data-line="4" id="l2.645.4"></span>καθόσον οἷόν τε πλεῖστον, ἀλλήλων διεστῶτας, εἶτ’
<span class="lb" data-page="2.645" data-line="5" id="l2.645.5"></span>ἐκκόπτειν τὸ μέσον αὐτῶν, εὑρεθήσεσθαι γὰρ κενόν. ἐκεῖνος
<span class="lb" data-page="2.645" data-line="6" id="l2.645.6"></span>μὲν οὖν, ἑβδομήκοντα γεγονὼς ἐτῶν, τὴν ἐγχείρησιν ταύτην
<span class="lb" data-page="2.645" data-line="7" id="l2.645.7"></span>οὐδέποτ’ ἐτόλμησεν ἔργῳ βασανίσαι. πρὸς ἡμῶν δ’ εὐθέως
<span class="lb" data-page="2.645" data-line="8" id="l2.645.8"></span>ἐβασανίσθη μετὰ τὸ πρῶτον ἀκοῦσαι, καὶ ὡς ἐπειράθημεν
<span class="lb" data-page="2.645" data-line="9" id="l2.645.9"></span>αὐτῆς, αἶγα καὶ πρόβατα οὕτω προπαρασκευάσαντες,
<span class="lb" data-page="2.645" data-line="10" id="l2.645.10"></span>ἐκομίσαμεν τῷ γέροντι παρακαλοῦντες αὐτὸν ἐξεγερθέντα
<span class="lb" data-page="2.645" data-line="11" id="l2.645.11"></span>θεάσασθαί ποτε κᾂν ἅπαξ παρελεγχόμενος τὰ κατὰ τὸν
<span class="lb" data-page="2.645" data-line="12" id="l2.645.12"></span>ὕπνον αὐτῷ φαντασθέντα. καὶ τοίνυν καὶ ἄλλος τις οὐ
<span class="lb" data-page="2.645" data-line="13" id="l2.645.13"></span>πρὸ πολλοῦ <span class="milestone ed2page" data-n="4.166" data-unit="ed2page" id="ed2page.4.166"></span>γεγραμμένην ἐγχείρησιν ὑπ’ ἐμοῦ κατὰ
<span class="lb" data-page="2.645" data-line="14" id="l2.645.14"></span>τὸ βιβλίον, οὗ ἐπίγραμμά ἐστιν, εἰ κατὰ φύσιν ἐν ἀρτηρίαις
<span class="lb" data-page="2.645" data-line="15" id="l2.645.15"></span>αἷμα, διηγεῖτο πρὸς τοὐναντίον, ἢ κατὰ ἀλήθειαν ἔχει.
<span class="lb" data-page="2.645" data-line="16" id="l2.645.16"></span>θαυμάζοντες οὖν αὐτοῦ τὴν τόλμαν οἱ τεθεαμένοι παρ’
<span class="lb" data-page="2.645" data-line="17" id="l2.645.17"></span>ἐμοὶ τὴν ἐγχείρησιν ἠρώτων, εἴποτ’ αὐτὸς ἐποίησεν αὐτὴν, ἢ
<span class="lb" data-page="2.645" data-line="18" id="l2.645.18"></span>διηγουμένου τινὸς ἀκούσας ἐπίστευσεν. ὁ δὲ καὶ πάνυ πολλάκις
<span class="pb" data-page="2.646" id="p2.646"></span>
<span class="lb" data-page="2.646" data-line="1" id="l2.646.1"></span>ἔφη πεποιηκέναι. κομίσαντες οὖν αἶγα αὐτῷ δεικνύειν
<span class="lb" data-page="2.646" data-line="2" id="l2.646.2"></span>ἠνάγκαζον. ὡς δ’ οὐκ ἐβούλετο, διότι μηδ’ ἠπίστατο, δείξαντες
<span class="lb" data-page="2.646" data-line="3" id="l2.646.3"></span>τοῖς παροῦσιν ἐναντίως ἔχον τὸ φαινόμενον, ἔπαυσαν
<span class="lb" data-page="2.646" data-line="4" id="l2.646.4"></span>οὕτως τῆς εἰς τὸ λοιπὸν ἀλαζονείας. ἡ δ’ ἐγχείρησίς ἐστι
<span class="lb" data-page="2.646" data-line="5" id="l2.646.5"></span>τοιάδε. τῶν ἐγγὺς τοῦ δέρματος ἀρτηριῶν τῶν μεγάλων
<span class="lb" data-page="2.646" data-line="6" id="l2.646.6"></span>χρὴ γυμνώσαντα μίαν, οἵα πέρ ἐστιν ἡ κατὰ τὸν βουβῶνα,
<span class="lb" data-page="2.646" data-line="7" id="l2.646.7"></span>μάλιστα γὰρ ἐπ’ ἐκείνης εἴωθα ποιεῖσθαι τὴν ἀνατομὴν
<span class="lb" data-page="2.646" data-line="8" id="l2.646.8"></span>τήνδε, βρόχον περιβάλλειν τοῖς ὑψηλοτέροις αὐτῆς μέρεσιν,
<span class="lb" data-page="2.646" data-line="9" id="l2.646.9"></span>εἶτα τοῖς δακτύλοις τῆς ἀριστερᾶς χειρὸς αὐτὴν σφίγγοντα
<span class="lb" data-page="2.646" data-line="10" id="l2.646.10"></span>τὴν ἀρτηρίαν, ὅσον οἷόν τε ποῤῥωτάτω μὲν τοῦ βρόχου,
<span class="lb" data-page="2.646" data-line="11" id="l2.646.11"></span>πρὶν δ’ ἀποβλάστημα ποιήσασθαι μέγα, διατέμνειν αὐτὴν
<span class="lb" data-page="2.646" data-line="12" id="l2.646.12"></span>κατὰ τὸ μῆκος εὐθείᾳ τομῇ, τηλικοῦτον ὡς ἐνθεῖναι δύνασθαι
<span class="lb" data-page="2.646" data-line="13" id="l2.646.13"></span>κοῖλόν τι σῶμα μεταξὺ τοῦ βρόχου καὶ τῶν δακτύλων.
<span class="lb" data-page="2.646" data-line="14" id="l2.646.14"></span>παρεσκευάσθω δή σοι κάλαμος τῶν λεπτῶν, οἷς γράφομεν,
<span class="lb" data-page="2.646" data-line="15" id="l2.646.15"></span>ἢ χαλκοῦν τι τοιοῦτον ἐπίτηδες γεγονός· ἀρκεῖ δ’
<span class="lb" data-page="2.646" data-line="16" id="l2.646.16"></span>εἶναι τοῦτο τῷ μήκει δακτυλιαῖον. εὔδηλον οὖν, ὡς κατὰ
<span class="lb" data-page="2.646" data-line="17" id="l2.646.17"></span>τὴν ἐνέργειαν ταύτην οὐδεμία γενήσεται τῆς διῃρημένης ἀρτηρίας
<span class="lb" data-page="2.646" data-line="18" id="l2.646.18"></span>αἱμοῤῥαγία, τοῦ μὲν ὑψηλοτέρου μέρους, ὅθεν ἐπιῤῥεῖ
<span class="pb" data-page="2.647" id="p2.647"></span>
<span class="lb" data-page="2.647" data-line="1" id="l2.647.1"></span>τὸ αἷμα, βρόχῳ διειλημμένου, τοῦ ταπεινοτέρου δὲ μήτε
<span class="lb" data-page="2.647" data-line="2" id="l2.647.2"></span>σφύζοντος ἔτι διὰ τὸν βρόχον, ὑπό τε τῶν δακτύλων σφιγγομένου.
<span class="lb" data-page="2.647" data-line="3" id="l2.647.3"></span>κατὰ πολλὴν οὖν σχολὴν ἔνεστί σοι τὸ καθιέμενον
<span class="lb" data-page="2.647" data-line="4" id="l2.647.4"></span>εἰς τὴν ἀρτηρίαν σῶμα κοῖλον ὑποκείμενον ποιῆσαι τῷ
<span class="lb" data-page="2.647" data-line="5" id="l2.647.5"></span>διῃρημένῳ μέρει τοῦ χιτῶνος αὐτῆς, εἶτα περιλαμβάνειν ἐν
<span class="lb" data-page="2.647" data-line="6" id="l2.647.6"></span>κύκλῳ λίνῳ λεπτῷ τὴν ἀρτηρίαν ἅμα τῷ καλάμῳ, προνοούμενον,
<span class="lb" data-page="2.647" data-line="7" id="l2.647.7"></span>ὅπως μηδὲν ὑπερεκπίπτῃ τῆς κατὰ τὴν ἀρτηρίαν τομῆς
<span class="lb" data-page="2.647" data-line="8" id="l2.647.8"></span>τοῦ καλάμου. τῷ πάχει δὲ ἔστω τηλικοῦτος ὁ κάλαμος,
<span class="lb" data-page="2.647" data-line="9" id="l2.647.9"></span>ὡς ἔφην, ὥστε τὸν χιτῶνα τῆς ἀρτηρίας μὴ χαλαρὸν ἐγκεῖσθαι,
<span class="lb" data-page="2.647" data-line="10" id="l2.647.10"></span>βουλόμεθα γὰρ αὐτὸν κατὰ χώραν μεῖναι, μήτ’
<span class="lb" data-page="2.647" data-line="11" id="l2.647.11"></span>ἀνώτερον τῆς κατὰ τὴν ἀρτηρίαν διαιρέσεως ἐνεχθέντα, μήτε
<span class="lb" data-page="2.647" data-line="12" id="l2.647.12"></span>κατώτερον. γενομένου δὲ τούτου, λῦσον μὲν τὸν βρόχον,
<span class="lb" data-page="2.647" data-line="13" id="l2.647.13"></span>αὐτὸς δὲ ὑπὲρ ἀσφαλείας, εἰ βούλει, μετάθες τοὺς δακτύλους,
<span class="lb" data-page="2.647" data-line="14" id="l2.647.14"></span>οἷς ἔσφιγγες τὴν ἀρτηρίαν, ἐπὶ τὴν περὶ τῷ καλάμῳ
<span class="lb" data-page="2.647" data-line="15" id="l2.647.15"></span>μοῖραν αὐτῆς. εἴ γε μὴν, ὡς εἶπον, ἐσφηνωμένος τ’ εἴη
<span class="lb" data-page="2.647" data-line="16" id="l2.647.16"></span>καὶ δεδεμένος ἀκριβῶς ὁ κάλαμος, οὐδὲν ἔτι δεήσεταί
<span class="lb" data-page="2.647" data-line="17" id="l2.647.17"></span>σου κρατοῦντος, ἀλλ’ ἐφ’ ἡσυχίας μὲν δὴ οὕτως ὑπάρξει
<span class="lb" data-page="2.647" data-line="18" id="l2.647.18"></span>σοι θεάσασθαι τὸ μὲν ἀνώτερον τοῦ καλάμου τῆς ἀρτηρίας
<span class="lb" data-page="2.647" data-line="19" id="l2.647.19"></span>ἔτι καὶ νῦν σφύζον, ὡς ἔμπροσθεν, ἄσφυκτον δ’
<span class="pb" data-page="2.648" id="p2.648"></span>
<span class="lb" data-page="2.648" data-line="1" id="l2.648.1"></span>ἀκριβῶς γιγνόμενον αὐτοῦ τὸ κατώτερον. τὸ μὲν οὖν ἀληθῶς
<span class="lb" data-page="2.648" data-line="2" id="l2.648.2"></span>φαινόμενον οὕτως ἔχει. διηγεῖτό γε μὴν ἐναντίως ὁ
<span class="lb" data-page="2.648" data-line="3" id="l2.648.3"></span>Ἐρασίστρατος ὑπὲρ αὐτοῦ, φαίνεσθαι λέγων κινούμενον τὸ
<span class="lb" data-page="2.648" data-line="4" id="l2.648.4"></span>κάτω τοῦ καλάμου. τοσαύτη τίς ἐστιν ἐνίων τόλμα, προπετεῖς
<span class="lb" data-page="2.648" data-line="5" id="l2.648.5"></span>ἀποφάσεις ποιουμένων ὑπὲρ ὧν οὐδέποτ’ ἐθεάσαντο.
<span class="lb" data-page="2.648" data-line="6" id="l2.648.6"></span>κατά γ’ οὖν τὴν ἐγχείρησιν εἰ βούλοιο μηδεμίαν ἔκχυσιν
<span class="lb" data-page="2.648" data-line="7" id="l2.648.7"></span>αἵματος γενέσθαι, τεμνομένης τῆς ἀρτηρίας, ἔνεστί σοι μὴ
<span class="lb" data-page="2.648" data-line="8" id="l2.648.8"></span>μόνον ἄνω περιβάλλειν βρόχον, ἀλλὰ καὶ τοῖς κάτω μέρεσιν
<span class="lb" data-page="2.648" data-line="9" id="l2.648.9"></span>ὁμοίως, ὃν δηλονότι λύσεις ὕστερον, ἐπειδὰν ἐνθῇς τὸν
<span class="lb" data-page="2.648" data-line="10" id="l2.648.10"></span>κάλαμον. ἐγὼ δ’ οὐ περιβάλλω, βουλόμενος ἄθλιπτόν τε
<span class="lb" data-page="2.648" data-line="11" id="l2.648.11"></span>καὶ ἄθλαστον φυλάττεσθαι τὸ σῶμα τῆς ἀρτηρίας. λέγουσί
<span class="lb" data-page="2.648" data-line="12" id="l2.648.12"></span>γε μὴν ἔνιοι καὶ ἄλλας ἐγχειρήσεις, δι’ ὧν ἐπαγγέλλονται
<span class="lb" data-page="2.648" data-line="13" id="l2.648.13"></span>δείξειν ἀρτηρίαν κενὴν αἵματος, ὡσπερεὶ ποιῆσαί τι σοφώτερον
<span class="lb" data-page="2.648" data-line="14" id="l2.648.14"></span>ἐγχειρῆσαί τε κάλλιον Ἐρασιστράτου δυνάμενοι.
<span class="lb" data-page="2.648" data-line="15" id="l2.648.15"></span>πάντως γὰρ ἂν ἐκεῖνος, εἴ τις ὅλως ἦν τρόπος ἀνατομῆς
<span class="lb" data-page="2.648" data-line="16" id="l2.648.16"></span>ἱκανὸς ἐπιδεῖξαι κενὴν ἀρτηρίαν, ἐπενόησε πρότερος,
<span class="lb" data-page="2.648" data-line="17" id="l2.648.17"></span><span class="milestone ed2page" data-n="4.167" data-unit="ed2page" id="ed2page.4.167"></span>ὥσπερ ὃν ἐπέγραψεν ἐπὶ τῶν νεοθηλῶν ἐρίφων· ἀλλὰ ﻿
<span class="pb" data-page="2.649" id="p2.649"></span>
<span class="lb" data-page="2.649" data-line="1" id="l2.649.1"></span>κᾀκείνου πειραθεὶς εὑρήσεις οὐδ’ αὐτὸν ἀληθῆ. γιγνέσθω
<span class="lb" data-page="2.649" data-line="2" id="l2.649.2"></span>δ’ ἡ πεῖρά σοι μὴ μόνον ἐπὶ τῶν ἐρίφων, ἀλλὰ καὶ παντὸς
<span class="lb" data-page="2.649" data-line="3" id="l2.649.3"></span>οὑτινοσοῦν ἑτέρου ζώου, περιέχοντος ὑγρὰν οὐσίαν ἐν τῇ
<span class="lb" data-page="2.649" data-line="4" id="l2.649.4"></span>γαστρί. καὶ ὅσῳ γ’ ἂν ᾖ λεπτομερεστέρα, τοσούτῳ ῥᾳδίως
<span class="lb" data-page="2.649" data-line="5" id="l2.649.5"></span>εἰς τὰς ἀρτηρίας ἀναληφθήσεται. κατ’ ἀρχὰς μὲν οὖν
<span class="lb" data-page="2.649" data-line="6" id="l2.649.6"></span>φασιν ἅμα τῷ γυμνωθῆναι τὸ μεσεντέριον ἀεροειδεῖς φαίνεσθαι
<span class="lb" data-page="2.649" data-line="7" id="l2.649.7"></span>τὰς ἀρτηρίας, ὕστερον δ’ ὁρᾶσθαι γάλακτος πληρουμένας.
<span class="lb" data-page="2.649" data-line="8" id="l2.649.8"></span>εἰ μὲν οὖν ἀεροειδεῖς φαίνονται, παρείσθω σκοπεῖν,
<span class="lb" data-page="2.649" data-line="9" id="l2.649.9"></span>καίτοι πολλῶν φιλονεικούντων ἐφ’ ἑκάτερον μάτην ὑπὲρ
<span class="lb" data-page="2.649" data-line="10" id="l2.649.10"></span>αὐτοῦ. τὸ δὲ πληροῦσθαι γάλακτος αὐτάς, ἐν τούτῳ γάρ
<span class="lb" data-page="2.649" data-line="11" id="l2.649.11"></span>ἐστι τὸ συνέχον τοῦ λόγου ψεῦδος, ὡς εἴρηται, καὶ σοὶ
<span class="lb" data-page="2.649" data-line="12" id="l2.649.12"></span>πάρεστι πεῖραν λαβεῖν ἐπὶ πάντων τῶν ζώων, οὐ μόνον
<span class="lb" data-page="2.649" data-line="13" id="l2.649.13"></span>ἐρίφων, οὐδὲ γάλακτος μόνου πεπληρωμένης τῆς γαστρὸς,
<span class="lb" data-page="2.649" data-line="14" id="l2.649.14"></span>ἀλλὰ πάσης ὑγρασίας. οὐδὲ γὰρ οὐδ’ εἰ γάλα, διὰ τοῦτο
<span class="lb" data-page="2.649" data-line="15" id="l2.649.15"></span>ἀναλαμβάνεται ταχέως, ἀλλὰ διὰ μὲν τὴν ὑγρότητα ῥᾳδίως
<span class="lb" data-page="2.649" data-line="16" id="l2.649.16"></span>ἐμπίπτει τοῖς στόμασι τῶν καθηκουσῶν ἀρτηριῶν εἰς τὴν
<span class="lb" data-page="2.649" data-line="17" id="l2.649.17"></span>γαστέρα, διὰ δὲ τὴν πρὸς τὸ κενούμενον ἀκολουθίαν, ὡς
<span class="lb" data-page="2.649" data-line="18" id="l2.649.18"></span>ἐκεῖνός φησιν, ἕλκεται ταχέως, ὥσθ’, ὅσῳ περ ἂν ᾖ λεπτομερεστέρα
<span class="pb" data-page="2.650" id="p2.650"></span>
<span class="lb" data-page="2.650" data-line="1" id="l2.650.1"></span>γάλακτος ἡ ὑγρότης, τοσούτῳ ῥᾷον ἀναληφθήσεται.
<span class="lb" data-page="2.650" data-line="2" id="l2.650.2"></span>ἀλλ’, ὡς εἶπον, οὐδ’ ἐφ’ ἑνὸς οὐδέποτε εἴδομεν
<span class="lb" data-page="2.650" data-line="3" id="l2.650.3"></span>αὐτὴν ἀναλαμβανομένην, οὐδ’ ἄλλος τις ὄψεται πειραθῆναι
<span class="lb" data-page="2.650" data-line="4" id="l2.650.4"></span>βουληθείς.
</p>
          </article>

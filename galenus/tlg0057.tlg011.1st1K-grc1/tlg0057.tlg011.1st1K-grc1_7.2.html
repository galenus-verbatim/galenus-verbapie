<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:7.2">
<span class="pb page1" data-page="2.591" id="p2.591"></span>
<span class="milestone ed1page page1" data-n="1.175" data-unit="ed1page" id="ed1page.1.175"></span>
<span class="milestone ed2page page1" data-n="4.146" data-unit="ed2page" id="ed2page.4.146"></span>
            <p>
<span class="lb" data-page="2.591" data-line="3" id="l2.591.3"></span><span class="milestone ed2page" data-n="4.148" data-unit="ed2page" id="ed2page.4.148"></span>Ἐπ’ αὐτοῖς δ’ ἄλλο τι κατεσκεύασε μόριον,
<span class="lb" data-page="2.591" data-line="4" id="l2.591.4"></span>οὐσίαν τε τὴν αὐτὴν ἔχον τῷ περιτοναίῳ καὶ χρείας τὰς
<span class="lb" data-page="2.591" data-line="5" id="l2.591.5"></span>αὐτὰς παρέχον ἅπασι τοῖς τοῦ πνεύματος ὀργάνοις. ὥσπερ
<span class="lb" data-page="2.591" data-line="6" id="l2.591.6"></span>ἐκεῖνο τοῖς τῆς τροφῆς. ὀνομάζεται δ’, ὥσπερ ἐκεῖνο περιτόναιον
<span class="lb" data-page="2.591" data-line="7" id="l2.591.7"></span>ἀπὸ τοῦ περιτετάσθαι τοῖς τῆς τροφῆς ἀγγείοις,
<span class="lb" data-page="2.591" data-line="8" id="l2.591.8"></span>οὕτω τοῦθ’ ὑπεζωκὼς, ἐπειδὴ τὰς πλευρὰς ὅλας ἔσωθεν
<span class="lb" data-page="2.591" data-line="9" id="l2.591.9"></span>ὑπέζωκεν. ὡσαύτως δ’ ἐκείνῳ καὶ τὰς ἄλλας ἔχει δύο
<span class="lb" data-page="2.591" data-line="10" id="l2.591.10"></span>προσηγορίας, ὑπ’ ἐνίων μὲν ὑμὴν, ὑπ’ ἐνίων δὲ χιτὼν ὀνομαζόμενος·
<span class="lb" data-page="2.591" data-line="11" id="l2.591.11"></span>ὑμὴν μὲν ἀπὸ τῆς οὐσίας, χιτὼν δ’ ἀπὸ τῆς
<span class="lb" data-page="2.591" data-line="12" id="l2.591.12"></span>χρείας. λεπτότατος γὰρ ὢν, ὥσπερ ἀράχνιον, ὁμοιομερής
<span class="lb" data-page="2.591" data-line="13" id="l2.591.13"></span>τε κατὰ πᾶν ἑαυτῷ, τὰς μὲν πλευρὰς ὑπέζωκεν, ἀμφίεσμα
<span class="lb" data-page="2.591" data-line="14" id="l2.591.14"></span>δ’ ἐστὶν, οἷον χιτών τις, ἁπάντων τῶν πνευματικῶν ὀργάνων.
<span class="lb" data-page="2.591" data-line="15" id="l2.591.15"></span>ἀκριβῶς μὲν οὖν ὑμήν ἐστι καὶ ὁ περιτόναιος, ὥσπερ
<span class="lb" data-page="2.591" data-line="16" id="l2.591.16"></span>ἐῤῥέθη κατὰ τὸν πρὸ τούτου λόγον, ἀκριβῶς δὲ καὶ οὗτος
<span class="lb" data-page="2.591" data-line="17" id="l2.591.17"></span>ὁ ὑπεζωκὼς ὀνομαζόμενος· ἀκριβῶς δὲ καὶ ἡ λεπτὴ μήνιγξ,
<span class="lb" data-page="2.591" data-line="18" id="l2.591.18"></span>οἵ τε περιόστεοι, καὶ οἱ τῶν μυῶν αὐτῶν ἴδιοι, καὶ
<span class="pb" data-page="2.592" id="p2.592"></span>
<span class="lb" data-page="2.592" data-line="1" id="l2.592.1"></span>τὸ τῆς καρδίας ἀμφίεσμα. σώματα δ’ ὑμενώδη πολλαχόθι
<span class="lb" data-page="2.592" data-line="2" id="l2.592.2"></span>χωρὶς τούτων ἐστὶ, τὰ μὲν ἐξ ὀστῶν ἐκφυόμενα κατὰ τὴν
<span class="lb" data-page="2.592" data-line="3" id="l2.592.3"></span>τῶν συνδέσμων οὐσίαν, τὰ δ’ ἐκ τῆς τῶν μυῶν ἀπονευρώσεως
<span class="lb" data-page="2.592" data-line="4" id="l2.592.4"></span>γεννώμενα κατὰ τὴν τῶν τενόντων. ἀλλ’ ὁ ὑπεζωκὼς
<span class="lb" data-page="2.592" data-line="5" id="l2.592.5"></span>οὗτος ἐπιτείνεται πᾶσι τοῖς ἔνδον τοῦ θώρακος ὀργάνοις,
<span class="lb" data-page="2.592" data-line="6" id="l2.592.6"></span><span class="milestone ed1page" data-n="1.176" data-unit="ed1page" id="ed1page.1.176"></span>ὡς ὁ περιτόναιος ἐλέχθη καὶ ἐδείχθη τοῖς
<span class="lb" data-page="2.592" data-line="7" id="l2.592.7"></span>κάτω τῶν φρενῶν. ἐξ αὐτοῦ δὲ καὶ οἱ διαφράττοντες ὑμένες
<span class="lb" data-page="2.592" data-line="8" id="l2.592.8"></span>τὸν θώρακα γεννῶνται, καὶ κατὰ τοῦτ’ ἂν ἔχοι μόνον
<span class="lb" data-page="2.592" data-line="9" id="l2.592.9"></span>ἡ κατασκευὴ διαφερόντως αὐτῷ πρὸς τὸ περιτόναιον, ὅτι
<span class="lb" data-page="2.592" data-line="10" id="l2.592.10"></span>διττὸς ἀκριβῶς ἐστιν, οὐχ εἷς, ὥσπερ ἐκεῖνο. καταμαθήσῃ
<span class="lb" data-page="2.592" data-line="11" id="l2.592.11"></span>δ’ αὐτοῦ τὴν φύσιν ἀκριβῶς, ἐὰν διακόψῃς τὸ πρόσθιον
<span class="lb" data-page="2.592" data-line="12" id="l2.592.12"></span>ὀστοῦν τοῦ θώρακος μέσον, ὃ προσαγορεύουσιν οἱ ἀνατομικοὶ
<span class="lb" data-page="2.592" data-line="13" id="l2.592.13"></span>στέρνον, ἔχῃς δ’ εἰς τοῦτο παρεσκευασμένους τοὺς καλουμένους
<span class="lb" data-page="2.592" data-line="14" id="l2.592.14"></span>ἐκκοπεῖς, ἰσχυρούς τε ἅμα καὶ ὀξεῖς. ἐγχειρῶν
<span class="lb" data-page="2.592" data-line="15" id="l2.592.15"></span>δ’ ἅμα τῷ ἔργῳ πρότερον ἀφαιρήσεις δηλονότι τὰ περικείμενα
<span class="lb" data-page="2.592" data-line="16" id="l2.592.16"></span>σώματα παντὶ τῷ στέρνῳ. γυμνωθέντος γὰρ αὐτοῦ
<span class="lb" data-page="2.592" data-line="17" id="l2.592.17"></span>στοχάσῃ τῆς μέσης γραμμῆς ἀκριβέστερον, ᾗ προσέχων τὸν
<span class="lb" data-page="2.592" data-line="18" id="l2.592.18"></span>νοῦν εἰς δύο τε μέρη διελὼν ἄχρι τοῦ ξιφοειδοῦς χόνδρου
<span class="pb" data-page="2.593" id="p2.593"></span>
<span class="lb" data-page="2.593" data-line="1" id="l2.593.1"></span>τὸ πᾶν ὀστοῦν τοῦ στέρνου, κατάβαινε πρὸς τὸ βάθος
<span class="lb" data-page="2.593" data-line="2" id="l2.593.2"></span>ἕως τῆς ῥάχεως, ἀφιστὰς ἀλλήλων τοὺς ὑμένας. ἑτοιμότερον
<span class="lb" data-page="2.593" data-line="3" id="l2.593.3"></span>δὲ αὐτὸ πράξεις, ἐὰν ἑκάτερον τῶν μερῶν τοῦ στέρνου
<span class="lb" data-page="2.593" data-line="4" id="l2.593.4"></span>πρὸς τὴν ἐκτὸς χώραν ἀπάγῃς ἀνακλῶν ἀτρέμα. καὶ τοίνυν
<span class="lb" data-page="2.593" data-line="5" id="l2.593.5"></span>πράττοντί σοι τοῦτο τὰ μὲν ἄλλα πάντα μέρη ῥᾳδίως ὑπακούσει,
<span class="lb" data-page="2.593" data-line="6" id="l2.593.6"></span>κατὰ δὲ τὴν τῆς καρδίας χώραν οὐκέθ’ ὁμοίως.
<span class="lb" data-page="2.593" data-line="7" id="l2.593.7"></span>ὁ γάρ τοι περικάρδιος ὀνομαζόμενος ὑμὴν καὶ χιτὼν, ἄμφω
<span class="lb" data-page="2.593" data-line="8" id="l2.593.8"></span>γὰρ καὶ τοῦτον ἐγχωρεῖ καλεῖν, ὑμένα μὲν ἀπὸ τῆς οὐσίας,
<span class="lb" data-page="2.593" data-line="9" id="l2.593.9"></span>χιτῶνα δ’ ἀπὸ τῆς χρείας, προσήρτηται τῷ στέρνῳ κατά
<span class="lb" data-page="2.593" data-line="10" id="l2.593.10"></span>τε τὴν κορυφὴν ἑαυτοῦ μάλιστα καί τινα τῶν ἐφ’ ἑκάτερον
<span class="lb" data-page="2.593" data-line="11" id="l2.593.11"></span>τῆς κορυφῆς μερῶν. ἐντεύξῃ δὴ καὶ τούτῳ κατ’ ἐκεῖνον μὲν
<span class="lb" data-page="2.593" data-line="12" id="l2.593.12"></span>τὸν χρόνον, ἡνίκα διακόπτεις τὸ στέρνον, οὐχ ἥκιστα δὲ
<span class="lb" data-page="2.593" data-line="13" id="l2.593.13"></span>καὶ κατὰ τὸν ἐφεξῆς, ὁπότε χωρίζεις ἀλλήλων τοὺς διαφράττοντας
<span class="lb" data-page="2.593" data-line="14" id="l2.593.14"></span>ὑμένας ὅλον τὸν θώρακα. κάλλιστον μὲν οὖν
<span class="lb" data-page="2.593" data-line="15" id="l2.593.15"></span>ἐστιν ἄτρωτον αὐτὸν φυλάξαι· διαφθαρήσεταί γε μὴν οὐδ’
<span class="lb" data-page="2.593" data-line="16" id="l2.593.16"></span>ἂν τρωθῇ σοι τὸ προκείμενον κατὰ τήνδε τὴν ἀνατομήν.
<span class="lb" data-page="2.593" data-line="17" id="l2.593.17"></span>εἰ μὲν γὰρ καρδία μὴ φανεῖται, συντρωθήσονται οὐδ’ οὕτως
<span class="lb" data-page="2.593" data-line="18" id="l2.593.18"></span>αἱ τοῦ θώρακος εὐρυχωρίαι. καὶ γάρ τοι πολλάκις ἑκόντες ﻿
<span class="pb" data-page="2.594" id="p2.594"></span>
<span class="lb" data-page="2.594" data-line="1" id="l2.594.1"></span>αὐτοὶ ζῶντος τοῦ ζώου γυμνοῦμεν ὅλην τὴν καρδίαν ἄνευ
<span class="lb" data-page="2.594" data-line="2" id="l2.594.2"></span>τοῦ συντρῆσαί τινας τῶν τοῦ θώρακος εὐρυχωριῶν. ἀλλὰ
<span class="lb" data-page="2.594" data-line="3" id="l2.594.3"></span>περὶ μὲν ἐκείνης τῆς ἀνατομῆς ὀλίγον ὕστερον εἰρήσεται.
<span class="lb" data-page="2.594" data-line="4" id="l2.594.4"></span>περὶ δὲ τῆς νῦν ἡμῖν προκειμένης ἀναλαβόντες λέγωμεν, ὡς
<span class="lb" data-page="2.594" data-line="5" id="l2.594.5"></span><span class="milestone ed2page" data-n="4.149" data-unit="ed2page" id="ed2page.4.149"></span>χρὴ πειρᾶσθαι μὲν, εἰ οἷόν τε, μὴ τρῶσαι τὸν περικάρδιον·
<span class="lb" data-page="2.594" data-line="6" id="l2.594.6"></span>εἰ δὲ καὶ τρωθείη, μένουσιν ἀπαθεῖς οἱ διαφράττοντες
<span class="lb" data-page="2.594" data-line="7" id="l2.594.7"></span>ὑμένες τὸν θώρακα. τοῦτο δ’ ἐστὶ τὸ προκείμενον
<span class="lb" data-page="2.594" data-line="8" id="l2.594.8"></span>ἐπὶ τῆς ἐνεστώσης ἀνατομῆς. ἑκάτερος γάρ τοι τῶν ὑμένων
<span class="lb" data-page="2.594" data-line="9" id="l2.594.9"></span>φανεῖταί σοι συνεχὴς ἑαυτῷ κατὰ πᾶν μέρος, ὅ τ’ ἐν τοῖς
<span class="lb" data-page="2.594" data-line="10" id="l2.594.10"></span>δεξιοῖς τοῦ θώρακος, ὅ τ’ ἐν τοῖς ἀριστεροῖς, ὑπαλείφων
<span class="lb" data-page="2.594" data-line="11" id="l2.594.11"></span>ἅπασαν μὲν τῶν πλευρῶν τὴν ἔνδον χώραν, ἅπασαν δὲ τὴν
<span class="lb" data-page="2.594" data-line="12" id="l2.594.12"></span>καθ’ ἑαυτὸν ἄνω τῶν φρενῶν· ἐπεκτεινόμενος δὲ καὶ τῷ
<span class="lb" data-page="2.594" data-line="13" id="l2.594.13"></span>πνεύμονι, καθάπερ ἐλέχθη τὸ περιτόναιον ἅπασι τοῖς κάτω
<span class="lb" data-page="2.594" data-line="14" id="l2.594.14"></span>τοῦ διαφράγματος. ἔτι δ’, ὥσπερ ἐκεῖνος τὰ μετέωρα τῶν
<span class="lb" data-page="2.594" data-line="15" id="l2.594.15"></span>ἀγγείων, οὕτω καὶ τοῦτο περιλαμβάνει κατὰ κύκλον, ἐπιτέταταί
<span class="lb" data-page="2.594" data-line="16" id="l2.594.16"></span>τε τοῖς κατὰ ῥάχιν ὁμοίως ἐκείνῳ, καὶ τῇ μεγίστῃ
<span class="lb" data-page="2.594" data-line="17" id="l2.594.17"></span>τῶν ἀρτηριῶν ἐνταῦθ’ ὑποκειμένῃ, καὶ τῇ παρατεταμένῃ
<span class="lb" data-page="2.594" data-line="18" id="l2.594.18"></span>ταύτῃ φλεβὶ τῇ τὰ ἄνω τοῦ θώρακος τρεφούσῃ, καὶ
<span class="pb" data-page="2.595" id="p2.595"></span>
<span class="lb" data-page="2.595" data-line="1" id="l2.595.1"></span>προσέτι τῷ στομάχῳ. ἐντεῦθεν δὲ ἀνατεινόμενος ὁ ὑμὴν
<span class="lb" data-page="2.595" data-line="2" id="l2.595.2"></span>ἄχρι τοῦ στέρνου περιγίγνεται διττὸς ὑπάρχων, ὡς εἶπον.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:7.3">
<span class="pb page1" data-page="2.595" id="p2.595"></span>
<span class="milestone ed1page page1" data-n="1.176" data-unit="ed1page" id="ed1page.1.176"></span>
<span class="milestone ed2page page1" data-n="4.149" data-unit="ed2page" id="ed2page.4.149"></span>
            <p>
<span class="lb" data-page="2.595" data-line="3" id="l2.595.3"></span>Ὅ γε μὴν τῆς καρδίας χιτὼν ἴδιος. ὁ περικάρδιος
<span class="lb" data-page="2.595" data-line="4" id="l2.595.4"></span>ὀνομαζόμενος, ἕτερός ἐστιν ἑκατέρου τούτων, ἐν τῷ
<span class="lb" data-page="2.595" data-line="5" id="l2.595.5"></span>μέσῳ κείμενος ἀμφοτέρων, περιλαμβανόμενός τε καθ’ ἑκάτερον
<span class="lb" data-page="2.595" data-line="6" id="l2.595.6"></span>ἑαυτοῦ μέρος ὁμοίως ὑπ’ αὐτῶν. θεάσῃ δ’ ἀκριβῶς
<span class="lb" data-page="2.595" data-line="7" id="l2.595.7"></span>τοῦτο κατὰ ταύτην τὴν νῦν λεγομένην ἀνατομὴν, ἐπὶ τεθνεῶτος
<span class="lb" data-page="2.595" data-line="8" id="l2.595.8"></span>τοῦ ζώου γιγνομένην. ἐν μὲν γὰρ τοῖς ἄνω μέρεσιν,
<span class="lb" data-page="2.595" data-line="9" id="l2.595.9"></span>ὅσα πρὸς τὰς κλεῖς ἀνήκει, ψαύοντας ἀλλήλων ὄψει
<span class="lb" data-page="2.595" data-line="10" id="l2.595.10"></span>τοὺς διαφράττοντας ὑμένας· ἔνθα δ’ ἐστὶν ἡ βάσις τῆς
<span class="lb" data-page="2.595" data-line="11" id="l2.595.11"></span>καρδίας, ἣν ἔνιοι κεφαλὴν ὀνομάζουσι τοῦ σπλάγχνου, προστυγχάνοντες
<span class="lb" data-page="2.595" data-line="12" id="l2.595.12"></span>τῷ περικαρδίῳ χιτῶνι, περιφύονταί τε τούτῳ
<span class="lb" data-page="2.595" data-line="13" id="l2.595.13"></span>καὶ συμπροέρχονται μέχρι τῆς κορυφῆς αὐτοῦ, κωνοειδοῦς
<span class="lb" data-page="2.595" data-line="14" id="l2.595.14"></span>ὄντος τὸ σχῆμα, καθάπερ ἡ καρδία. ἥ τε οὖν βάσις αὐτοῦ,
<span class="lb" data-page="2.595" data-line="15" id="l2.595.15"></span>κύκλος οὖσα, τὴν τῆς καρδίας ἐστεφάνωκε βάσιν, ἥ τε κορυφὴ
<span class="lb" data-page="2.595" data-line="16" id="l2.595.16"></span>τοῦ κώνου, κατὰ τὴν τῆς καρδίας κορυφὴν τεταγμένη,
<span class="lb" data-page="2.595" data-line="17" id="l2.595.17"></span>συμφύεται τοῦ στέρνου τοῖς κάτω μέρεσιν, ὧν ἐπὶ τοῦ πέρατος
<span class="lb" data-page="2.595" data-line="18" id="l2.595.18"></span>ὁ ξιφοειδής ἐστι χόνδρος. οὐ μὴν αὐτῷ γε τῷ σώματι
<span class="pb" data-page="2.596" id="p2.596"></span>
<span class="lb" data-page="2.596" data-line="1" id="l2.596.1"></span>τῆς καρδίας ὁ περικάρδιος οὗτος χιτὼν συμπέφυκεν, ἀλλ’ ἐν
<span class="lb" data-page="2.596" data-line="2" id="l2.596.2"></span>μὲν τοῖς ἄλλοις ἅπασιν οὐ μικρά τίς ἐστιν ἡ μεταξὺ χώρα
<span class="lb" data-page="2.596" data-line="3" id="l2.596.3"></span>τῆς καρδίας ἀνακειμένη κινήσει· κατὰ δὲ τὴν ἑαυτοῦ βάσιν,
<span class="lb" data-page="2.596" data-line="4" id="l2.596.4"></span>ἥτις, ὡς ἐῤῥέθη, κύκλος ἐστὶ, τοῖς ἐκφυομένοις αὐτῆς ἀγγείοις
<span class="lb" data-page="2.596" data-line="5" id="l2.596.5"></span>συμπέφυκεν, ἃ καταμαθήσῃ σαφέστερον, ὅταν ἤτοι γ’ ὅλον
<span class="lb" data-page="2.596" data-line="6" id="l2.596.6"></span>ἀναπτύξῃς τὸν θώρακα πανταχόθεν, ἢ τὴν καρδίαν ἐξῃρημένην
<span class="lb" data-page="2.596" data-line="7" id="l2.596.7"></span>αὐτοῦ μόνην ἐφ’ ἑαυτῆς ἀνατέμῃς.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:7.4">
<span class="pb page1" data-page="2.596" id="p2.596"></span>
<span class="milestone ed1page page1" data-n="1.176" data-unit="ed1page" id="ed1page.1.176"></span>
<span class="milestone ed2page page1" data-n="4.149" data-unit="ed2page" id="ed2page.4.149"></span>
            <p>
<span class="lb" data-page="2.596" data-line="8" id="l2.596.8"></span>Ὅπως δ’ ὁ λόγος ᾖ σαφὴς, ἐξηγήσομαι πρότερον
<span class="lb" data-page="2.596" data-line="9" id="l2.596.9"></span>ἕκαστον τῶν ὀνομάτων, οἷς ἀναγκαῖόν ἐστι χρῆσθαι,
<span class="lb" data-page="2.596" data-line="10" id="l2.596.10"></span>τὴν ἀρχὴν ἐνθένδε ποιησάμενος. ὥσπερ αὐτὸ τὸ σφύζον
<span class="lb" data-page="2.596" data-line="11" id="l2.596.11"></span>σπλάγχνον ὀνομάζουσιν ἅπαντες καρδίαν, οὕτω καὶ τῶν
<span class="lb" data-page="2.596" data-line="12" id="l2.596.12"></span>ἀγγείων ἕκαστον τῶν σφυζόντων ἀρτηρίαν προσαγορεύουσιν.
<span class="lb" data-page="2.596" data-line="13" id="l2.596.13"></span>ἀλλὰ τὰς μὲν ἄλλας ἁπάσας ἀρτηρίας, ὁπόσαι καθ’
<span class="lb" data-page="2.596" data-line="14" id="l2.596.14"></span>ὅλον εἰσὶ τὸ σῶμα, τῇ αἰσθήσει διαγνῶναι σφυζούσας οὐ
<span class="lb" data-page="2.596" data-line="15" id="l2.596.15"></span>χαλεπόν ἐστιν, ἥ τε πρὸς τὴν μεγάλην ἀρτηρίαν ἁπασῶν
<span class="lb" data-page="2.596" data-line="16" id="l2.596.16"></span>αὐτῶν συνέχεια ταὐτὸ τοῦτο ἐνδείκνυται· τὰς δ’ ἐν τῷ
<span class="lb" data-page="2.596" data-line="17" id="l2.596.17"></span>πνεύμονι διαγνῶναι μὴ πάνυ τι σαφῶς αἰσθήσει δυνατόν
<span class="lb" data-page="2.596" data-line="18" id="l2.596.18"></span>ἐστιν σφυζούσας. ἐκ δὲ τῆς πρὸς τὴν ἀριστερὰν κοιλίαν
<span class="pb" data-page="2.597" id="p2.597"></span>
<span class="lb" data-page="2.597" data-line="1" id="l2.597.1"></span>συνεχείας αὐτῶν ὑπονοήσειεν ἄν τις, καίτοι τινὲς οὐχ ὑπόνοιαν
<span class="lb" data-page="2.597" data-line="2" id="l2.597.2"></span>μόνην ἢ πιθανὴν ἐλπίδα νομίζουσιν ἔχειν, <span class="milestone ed2page" data-n="4.150" data-unit="ed2page" id="ed2page.4.150"></span>ἀλλ’
<span class="lb" data-page="2.597" data-line="3" id="l2.597.3"></span>ἐπιστήμην ἀκριβῆ τῆς ἐνεργείας αὐτῶν· οὐ μὴν κατὰ τὸν
<span class="lb" data-page="2.597" data-line="4" id="l2.597.4"></span>αὐτόν γε τρόπον ἑκάτερος, διότι μηδὲ ἀπὸ τῶν αὐτῶν
<span class="lb" data-page="2.597" data-line="5" id="l2.597.5"></span>δογμάτων ὅλως ἄρχεται. τινὲς μὲν γὰρ Ἐρασιστράτῳ πειθόμενοι
<span class="lb" data-page="2.597" data-line="6" id="l2.597.6"></span>κενὰς αἵματος, ὥσπερ τὰς ἄλλας ἀρτηρίας, οὕτω
<span class="lb" data-page="2.597" data-line="7" id="l2.597.7"></span>καὶ τὰς ἐν τῷ πνεύμονι θέμενοι, καθ’ ἑκάστην διαστολὴν
<span class="lb" data-page="2.597" data-line="8" id="l2.597.8"></span>τῆς καρδίας ἕλκεσθαί φασι δι’ αὐτῶν ἐκ τοῦ πνεύμονος
<span class="lb" data-page="2.597" data-line="9" id="l2.597.9"></span>πνεῦμα, καὶ τῇ τούτου διόδῳ γίγνεσθαι τὸν σφυγμὸν
<span class="lb" data-page="2.597" data-line="10" id="l2.597.10"></span>ἀνάλογον τῷ καθ’ ὅλον τὸ σῶμα περὶ πάσας αὐτάς. καὶ
<span class="lb" data-page="2.597" data-line="11" id="l2.597.11"></span>γὰρ οὖν καὶ τὸν ἐν ἐκείναις σφυγμὸν οὐ τῇ τοῦ σώματος
<span class="lb" data-page="2.597" data-line="12" id="l2.597.12"></span>αὐτῶν ἐνεργείᾳ γίγνεσθαι πεπιστεύκασι, καθάπερ ἐπὶ τῆς
<span class="lb" data-page="2.597" data-line="13" id="l2.597.13"></span>καρδίας, ἀλλὰ τῇ πληρώσει τοῦ διαῤῥέοντος πνεύματος συστελλομένην
<span class="lb" data-page="2.597" data-line="14" id="l2.597.14"></span>ἐκπέμπειν αὐταῖς φασι τὴν καρδίαν. ἔνιοι δὲ κατὰ
<span class="lb" data-page="2.597" data-line="15" id="l2.597.15"></span>μὲν τὴν αὐτὴν δύναμιν τῇ καρδίᾳ συστέλλεσθαί τε καὶ διαστέλλεσθαι
<span class="lb" data-page="2.597" data-line="16" id="l2.597.16"></span>τὰς ἄλλας ἀρτηρίας καὶ τὰς ἐν τῷ πνεύμονι νομίζουσι·
<span class="lb" data-page="2.597" data-line="17" id="l2.597.17"></span>διαφέρειν δέ φασι τῷ σύμφυτον εἶναι τῇ καρδίᾳ τὴν δύναμιν,
<span class="lb" data-page="2.597" data-line="18" id="l2.597.18"></span>ἐπίῤῥυτον δ’ ἐξ ἐκείνης ταῖς ἀρτηρίαις. κατὰ μὲν οὖν τοὺς
<span class="pb" data-page="2.598" id="p2.598"></span>
<span class="lb" data-page="2.598" data-line="1" id="l2.598.1"></span>προτέρους, εἰ ἀθρόως διατεμὼν κατὰ μῆκος ἤτοι τὰς δεξιὰς
<span class="lb" data-page="2.598" data-line="2" id="l2.598.2"></span>ἁπάσας πλευρὰς ἢ τὰς ἀριστερὰς ὅλου τοῦ θώρακος, ἔτι
<span class="lb" data-page="2.598" data-line="3" id="l2.598.3"></span>ζῶντος τοῦ ζώου, σκοπεῖσθαι βουληθείης τὰ κατὰ τὸν πνεύμονα
<span class="lb" data-page="2.598" data-line="4" id="l2.598.4"></span>μόρια, μέχρι μὲν ἂν ἐκ τῶν τραχειῶν ἀρτηριῶν αἱ
<span class="lb" data-page="2.598" data-line="5" id="l2.598.5"></span>λεῖαι μεταλαμβάνωσι πνεῦμα ἑκάστης τῆς καρδίας, ἔσται
<span class="lb" data-page="2.598" data-line="6" id="l2.598.6"></span>τις ἐν αὐταῖς σφυγμὸς, ὁπόταν δ’ ἐκκενωθῶσι τελέως, οὐκ
<span class="lb" data-page="2.598" data-line="7" id="l2.598.7"></span>ἔσται. κατὰ δὲ τοὺς ἑτέρους οὐχ αἱ κατὰ τὸ κινούμενον μέρος
<span class="lb" data-page="2.598" data-line="8" id="l2.598.8"></span>τοῦ πνεύμονος ἀρτηρίαι μόναι σφύζουσαι διαμένουσιν, ἄχρι
<span class="lb" data-page="2.598" data-line="9" id="l2.598.9"></span>περ ἂν τῇ τὸ ζῶον, ἀλλ’ οὐδὲν ἧττον αὐτῶν αἱ κατὰ τὸ
<span class="lb" data-page="2.598" data-line="10" id="l2.598.10"></span>γεγυμνωμένον. ὅσον μὲν οὖν ἐπὶ τοῖς δόγμασι τῶν ἀνδρῶν,
<span class="lb" data-page="2.598" data-line="11" id="l2.598.11"></span>εἴρηται τὸ συμβαῖνον. ἐπεὶ δ’ ἐν τῇ προκειμένῃ πραγματείᾳ
<span class="lb" data-page="2.598" data-line="12" id="l2.598.12"></span>περὶ τῶν ἐξ ἀνατομῆς φαινομένων ὁ λόγος ἐστὶν, οὐ τοῦ
<span class="lb" data-page="2.598" data-line="13" id="l2.598.13"></span>κρίνειν ἀλήθειαν δογμάτων, ἐπ’ ἐκεῖνά σε ποδηγεῖν ἐπιχειρήσω.
<span class="lb" data-page="2.598" data-line="14" id="l2.598.14"></span>τέμνειν μὲν χρὴ κατὰ τὸ <span class="milestone ed1page" data-n="1.177" data-unit="ed1page" id="ed1page.1.177"></span>μῆκος ἄνωθεν κάτω
<span class="lb" data-page="2.598" data-line="15" id="l2.598.15"></span>τομὴν εὐθεῖαν ἐν τούτοις μάλιστα τοῦ θώρακος τοῖς μέρεσιν,
<span class="lb" data-page="2.598" data-line="16" id="l2.598.16"></span>ἵν’ ἐστὶ τὰ τῶν πλευρῶν ὀστᾶ χονδρώδη· δυνήσῃ γὰρ
<span class="lb" data-page="2.598" data-line="17" id="l2.598.17"></span>ἐπιβολῇ μιᾷ μεγάλης σμίλης διελεῖν αὐτὰς ἁπάσας, ὅσαι
<span class="lb" data-page="2.598" data-line="18" id="l2.598.18"></span>μετὰ τὴν πρώτην εἰσίν. ἐκείνης δὲ φείδου μόνης δεδιὼς αίμοῤῥαγίαν, ﻿
<span class="pb" data-page="2.599" id="p2.599"></span>
<span class="lb" data-page="2.599" data-line="1" id="l2.599.1"></span>ἣν ἐκ τοῦ τρῶσαί τι τῶν ὑποκειμένων ἀγγείων
<span class="lb" data-page="2.599" data-line="2" id="l2.599.2"></span>αὐτῇ κίνδυνος γενέσθαι. εἰ δὲ δὴ τοῦτό σοι καλῶς πραχθείη,
<span class="lb" data-page="2.599" data-line="3" id="l2.599.3"></span>τοῦ πνεύμονος ἀποδείρας ὅτι τάχιστα τὸν ὑμένα,
<span class="lb" data-page="2.599" data-line="4" id="l2.599.4"></span>κᾄπειτα τοῖς σαυτοῦ δακτύλοις ἀφελὼν τὴν μεταξὺ τῶν ἀγγείων
<span class="lb" data-page="2.599" data-line="5" id="l2.599.5"></span>σάρκα καὶ γυμνώσας αὐτὰ πειρῶ κατασκέπτεσθαι
<span class="lb" data-page="2.599" data-line="6" id="l2.599.6"></span>διά τε τῆς ὄψεως καὶ τῆς ἁφῆς, εἰ σφύζει τι τῶν κατ’ αὐτὸν
<span class="lb" data-page="2.599" data-line="7" id="l2.599.7"></span>ἀγγείων. ὅ τι δὲ ἂν εὕρῃς σφύζον, ἀρτηρίαν ἐκεῖνο
<span class="lb" data-page="2.599" data-line="8" id="l2.599.8"></span>κάλει. πρὶν δ’ ὑποπεσεῖν ἐναργῶς σοι τὴν κίνησιν αὐτῶν,
<span class="lb" data-page="2.599" data-line="9" id="l2.599.9"></span>οὐκ ἀναγκαῖόν ἐστιν οὔτε τὸ τῆς ἀριστερᾶς κοιλίας τῆς
<span class="lb" data-page="2.599" data-line="10" id="l2.599.10"></span>καρδίας ἐκφυόμενον οὔτε τὸ τῆς δεξιᾶς οὕτω προσαγορεύειν,
<span class="lb" data-page="2.599" data-line="11" id="l2.599.11"></span>ὥσπερ ἐποίησαν ἔνιοι τῶν ἀνατομικῶν, διενεχθέντες μὲν
<span class="lb" data-page="2.599" data-line="12" id="l2.599.12"></span>ἀλλήλοις καὶ κατὰ ταύτας τὰς προσηγορίας, ὅμως γε μὴν
<span class="lb" data-page="2.599" data-line="13" id="l2.599.13"></span>ἀποφαινόμενοι τινὲς μὲν αὐτῶν τὸ τῆς ἀριστερᾶς κοιλίας
<span class="lb" data-page="2.599" data-line="14" id="l2.599.14"></span>ἐκφυόμενον ἀγγεῖον ἀρτηρίαν ἢ φλέβα, ἔνιοι δὲ τῆς
<span class="lb" data-page="2.599" data-line="15" id="l2.599.15"></span>δεξιᾶς. ἀμείνους δὲ τούτων, ὅσοι μηδέτερον αὐτῶν ἁπλῶς
<span class="lb" data-page="2.599" data-line="16" id="l2.599.16"></span>ὠνόμασαν ἀρτηρίαν ἢ φλέβα, προσθήκῃ δέ τινι τὸ προπετὲς
<span class="lb" data-page="2.599" data-line="17" id="l2.599.17"></span>τῆς ἀποφάσεως ἐκόλασαν, ἤτοι γ’ ἀρτηριώδη φλέβα
<span class="lb" data-page="2.599" data-line="18" id="l2.599.18"></span>προσαγορεύσαντες, ἢ ἀρτηρίαν φλεβώδη· τέτταρα γὰρ ὀνόματα
<span class="pb" data-page="2.600" id="p2.600"></span>
<span class="lb" data-page="2.600" data-line="1" id="l2.600.1"></span>τῶν ἀγγείων ἑκάτερον ἔσχηκε παρὰ τοῖς ἀνατομικοῖς
<span class="lb" data-page="2.600" data-line="2" id="l2.600.2"></span>ἀνδράσιν. ἠκολουθήσαμεν δ’ ἡμεῖς, ὡς ἄμεινον τιθεμένοις,
<span class="lb" data-page="2.600" data-line="3" id="l2.600.3"></span>ὅσοι τὸ μὲν ἐκ τῆς ἀριστερᾶς κοιλίας τῆς καρδίας ἐκφυόμενον
<span class="lb" data-page="2.600" data-line="4" id="l2.600.4"></span>ἀγγεῖον ὠνόμασαν ἀρτηρίαν φλεβώδη, τὸ δ’ ἐκ τῆς
<span class="lb" data-page="2.600" data-line="5" id="l2.600.5"></span>δεξιᾶς ἀρτηριώδη φλέβα, βέλτιον εἶναι νομίζοντες, ἐπειδὴ
<span class="lb" data-page="2.600" data-line="6" id="l2.600.6"></span>τῷ σφύζειν οὐκ ἐναργῶς αὐτὰ διαγιγνώσκομεν, ὡς ἀρτηρίαν
<span class="lb" data-page="2.600" data-line="7" id="l2.600.7"></span>μὲν ὀνομάσαι τὸ πνευματικὸν ἀγγεῖον, <span class="milestone ed2page" data-n="4.151" data-unit="ed2page" id="ed2page.4.151"></span>ἀλλ’ ἐπεὶ φλεβὸς
<span class="lb" data-page="2.600" data-line="8" id="l2.600.8"></span>ἔχει τὸν χιτῶνα, προσθεῖναι τὸ φλεβῶδες, φλέβα
<span class="lb" data-page="2.600" data-line="9" id="l2.600.9"></span>δ’ αὖ πάλιν θάτερον ἀπὸ τῆς χρείας προσαγορεύσαντες,
<span class="lb" data-page="2.600" data-line="10" id="l2.600.10"></span>ἐπειδὴ δὲ καὶ τοῦτο τὸ σῶμά ἐστιν ἀρτηρίας, ἀρτηριώδη
<span class="lb" data-page="2.600" data-line="11" id="l2.600.11"></span>προσθέντες. ἄριστον μὲν γὰρ, ὡς ἔφην, τῷ σφύζειν τε καὶ
<span class="lb" data-page="2.600" data-line="12" id="l2.600.12"></span>μὴ σφύζειν αὐτὰ διακρίνεσθαι· τούτου δ’ οὐ πάνυ τι ταῖς
<span class="lb" data-page="2.600" data-line="13" id="l2.600.13"></span>αἰσθήσεσι διαγιγνωσκομένου σαφῶς, ἀπὸ μὲν τῆς πρὸς τὰς
<span class="lb" data-page="2.600" data-line="14" id="l2.600.14"></span>κοιλίας τῆς καρδίας ἑκατέρας κοινωνίας θέσθαι τοὔνομα,
<span class="lb" data-page="2.600" data-line="15" id="l2.600.15"></span>προσθήκην δ’ ἀπὸ τῆς σωματικῆς οὐσίας ποιήσασθαι. τῶν
<span class="lb" data-page="2.600" data-line="16" id="l2.600.16"></span>δ’ ἄνευ προσθήκης ὀνομασάντων αὐτὰ τινὲς μὲν τῇ σώματος
<span class="lb" data-page="2.600" data-line="17" id="l2.600.17"></span>προσέσχον οὐσίᾳ μόνῃ, τινὲς δὲ τῇ χρείᾳ. κατὰ μὲν
<span class="lb" data-page="2.600" data-line="18" id="l2.600.18"></span>οὖν τὴν σωματικὴν οὐσίαν ἀρτηρία μέν ἐστι τὸ τῆς δεξιᾶς
<span class="pb" data-page="2.601" id="p2.601"></span>
<span class="lb" data-page="2.601" data-line="1" id="l2.601.1"></span>κοιλίας ἐκφυόμενον ἀγγεῖον, φλὲψ δὲ τὸ τῆς ἀριστερᾶς·
<span class="lb" data-page="2.601" data-line="2" id="l2.601.2"></span>κατὰ δὲ τὴν χρείαν ἔμπαλιν ἀρτηρία μὲν τὸ τῆς ἀριστερᾶς,
<span class="lb" data-page="2.601" data-line="3" id="l2.601.3"></span>φλὲψ δὲ τὸ τῆς δεξιᾶς.
</p>
          </article>

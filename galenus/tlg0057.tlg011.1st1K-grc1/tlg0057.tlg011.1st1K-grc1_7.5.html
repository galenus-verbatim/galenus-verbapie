<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:7.5">
<span class="pb page1" data-page="2.601" id="p2.601"></span>
<span class="milestone ed1page page1" data-n="1.177" data-unit="ed1page" id="ed1page.1.177"></span>
<span class="milestone ed2page page1" data-n="4.151" data-unit="ed2page" id="ed2page.4.151"></span>
            <p>
<span class="lb" data-page="2.601" data-line="4" id="l2.601.4"></span>Ἥτις δ’ ἐστὶν ἡ σωματικὴ τῶν ἀγγείων οὐσία,
<span class="lb" data-page="2.601" data-line="5" id="l2.601.5"></span>καιρὸς ἤδη λέγειν, ἀρχὴν τῷ λόγῳ τήνδε θεμένους.
<span class="lb" data-page="2.601" data-line="6" id="l2.601.6"></span>αἱ καθ’ ὅλον τὸ σῶμα φλέβες ἐξ ἑνὸς ἰδίου γεγόνασι χιτῶνος·
<span class="lb" data-page="2.601" data-line="7" id="l2.601.7"></span>ὁ γὰρ ἔξωθεν αὐταῖς ἐνίοτε περιφυόμενος ὑμὴν,
<span class="lb" data-page="2.601" data-line="8" id="l2.601.8"></span>ἔνθα συνδεῖσθαί τισιν ἢ στηρίζεσθαί τε καὶ σκέπεσθαι
<span class="lb" data-page="2.601" data-line="9" id="l2.601.9"></span>δέονται, κατ’ ἐκεῖνα μόνα προσέρχεται. δύο δ’ εἰσὶ οἱ τῆς
<span class="lb" data-page="2.601" data-line="10" id="l2.601.10"></span>ἀρτηρίας ἴδιοι χιτῶνες, ὁ μὲν ἔξωθεν, οἷός περ ὁ τῆς
<span class="lb" data-page="2.601" data-line="11" id="l2.601.11"></span>φλεβὸς, ὁ δ’ ἔνδον, πενταπλάσιός που τῷ πάχει τοῦδε, καὶ
<span class="lb" data-page="2.601" data-line="12" id="l2.601.12"></span>μέντοι καὶ σκληρότερος, εἰς ἐγκαρσίας ἶνας διαλυόμενος·
<span class="lb" data-page="2.601" data-line="13" id="l2.601.13"></span>ὅ γε μὴν ἔξωθεν, ὁ καὶ ταῖς φλεψὶν ὑπάρχων, εὐθείας τε
<span class="lb" data-page="2.601" data-line="14" id="l2.601.14"></span>καὶ ἐνίας μετρίως λοξὰς· ἔχει τῶν ἰνῶν, ἐγκαρσίαν δ’ οὐδεμίαν.
<span class="lb" data-page="2.601" data-line="15" id="l2.601.15"></span>ὁ δ’ ἔνδον χιτὼν τῆς ἀρτηρίας, ὁ παχὺς καὶ σκληρὸς,
<span class="lb" data-page="2.601" data-line="16" id="l2.601.16"></span>οἷον δέρμα τι κατὰ τὴν ἐντὸς ἐπιφάνειαν ἔχει παραπλήσιον
<span class="lb" data-page="2.601" data-line="17" id="l2.601.17"></span>ἀραχνίῳ σαφῶς, φαινόμενον μὲν ἐπὶ τῶν μεγάλων
<span class="lb" data-page="2.601" data-line="18" id="l2.601.18"></span>ἀρτηριῶν, ὃν ἔνιοι τρίτον ἀρτηρίας τίθενται χιτῶνα. τέταρτος
<span class="pb" data-page="2.602" id="p2.602"></span>
<span class="lb" data-page="2.602" data-line="1" id="l2.602.1"></span>δ’ ἄλλος ἴδιος αὐτῆς οὐδείς ἐστιν, ἀλλ’ ὥσπερ ἐνίαις τῶν
<span class="lb" data-page="2.602" data-line="2" id="l2.602.2"></span>φλεβῶν, οὕτω καὶ τῶν ἀρτηριῶν ἐπιφύεταί τε καὶ περιφύεται
<span class="lb" data-page="2.602" data-line="3" id="l2.602.3"></span>κατά τινα μέρη λεπτὸς ὑμὴν σκέπων ἢ στηρίζων ἢ
<span class="lb" data-page="2.602" data-line="4" id="l2.602.4"></span>συνδεσμεύων αὐτὰς τοῖς πλησιάζουσι μορίοις. καὶ μάλιστά
<span class="lb" data-page="2.602" data-line="5" id="l2.602.5"></span>γε τοῦτο γίγνεται ταῖς ἀρτηρίαις καὶ ταῖς φλεψὶν ἐν μὲν
<span class="lb" data-page="2.602" data-line="6" id="l2.602.6"></span>τοῖς κάτω φρενῶν χωρίοις ὑπὸ τοῦ περιτοναίου, καθάπερ
<span class="lb" data-page="2.602" data-line="7" id="l2.602.7"></span>εἴρηται πρόσθεν, ἐν δὲ τοῖς ἄνωθεν τοῖς ἔνδον τοῦ θώρακος
<span class="lb" data-page="2.602" data-line="8" id="l2.602.8"></span>ὑπὸ τοῦ τὰς πλευρὰς ὑπεζωκότος. ὁποῖαι μὲν οὖν
<span class="lb" data-page="2.602" data-line="9" id="l2.602.9"></span>καθ’ ὅλον τὸ σῶμά εἰσιν αἱ ἀρτηρίαι, τοιοῦτον ἐκ τῆς
<span class="lb" data-page="2.602" data-line="10" id="l2.602.10"></span>δεξιᾶς κοιλίας τῆς καρδίας ἐκφυόμενον ἀγγεῖον εἰς ὅλον τὸν
<span class="lb" data-page="2.602" data-line="11" id="l2.602.11"></span>πνεύμονα κατασχίζεται· ὁποῖαι δ’ αἱ φλέβες, τοιοῦτον ἐκ
<span class="lb" data-page="2.602" data-line="12" id="l2.602.12"></span>τῆς ἀριστερᾶς· ὥστε, τριῶν ἀγγείων διαπλεκόντων τὸν πνεύμονα,
<span class="lb" data-page="2.602" data-line="13" id="l2.602.13"></span>τὸ μὲν ἀπὸ τῆς ἀριστερᾶς κοιλίας τῆς καρδίας ὁρμώμενον
<span class="lb" data-page="2.602" data-line="14" id="l2.602.14"></span>ἀρτηρίαν φλεβώδη καλεῖσθαι, τὸ δ’ ἀπὸ τῆς δεξιᾶς ἀρτηριώδη
<span class="lb" data-page="2.602" data-line="15" id="l2.602.15"></span>φλέβα, τὸ δὲ τρίτων ἀρτηρίαν τραχεῖαν, ἐκ χόνδρων
<span class="lb" data-page="2.602" data-line="16" id="l2.602.16"></span>συγκειμένην σιγμοειδῶν τὸ σχῆμα. τὸ μὲν οὖν κυκλοτερὲς
<span class="lb" data-page="2.602" data-line="17" id="l2.602.17"></span>τοῦ χόνδρου κατά τε τὴν μεγάλην ἀρτηρίαν τὴν ἐν τῷ
<span class="lb" data-page="2.602" data-line="18" id="l2.602.18"></span>τραχήλῳ πρέμνου λόγον ἔχουσαν ὡς πρὸς τὰς ἐν τῷ πνεύμονι
<span class="pb" data-page="2.603" id="p2.603"></span>
<span class="lb" data-page="2.603" data-line="1" id="l2.603.1"></span>καὶ κατ’ αὐτὰς ἐκείνας, ὥσπερ τινὰς κλάδους ἀπ’
<span class="lb" data-page="2.603" data-line="2" id="l2.603.2"></span>αὐτῆς πεφυκυίας, ἐν τοῖς πρόσω τέτακται μέρεσι, κατὰ μὲν
<span class="lb" data-page="2.603" data-line="3" id="l2.603.3"></span>τὸν τράχηλον ὁμιλοῦν τῷ στομάχῳ, κατὰ δὲ τὸν πνεύμονα
<span class="lb" data-page="2.603" data-line="4" id="l2.603.4"></span>τῇ κληθείσῃ πρὸς ἡμῶν ὀλίγον ἔμπροσθεν ἀρτηριώδει φλεβί.
<span class="lb" data-page="2.603" data-line="5" id="l2.603.5"></span>ἀναπληροῦνται δὲ τὰ μεταξὺ τῶν ἀγγείων ὑπὸ τῆς τοῦ
<span class="lb" data-page="2.603" data-line="6" id="l2.603.6"></span>πνεύμονος ἰδίας οὐσίας, ἣν οἱ περὶ τὸν Ἐρασίστρατον ὀνομάζουσι
<span class="lb" data-page="2.603" data-line="7" id="l2.603.7"></span>παρέγχυμα. τοῦτον μὲν δὴ καὶ τοῦ θώρακος ἐξῃρημένον
<span class="lb" data-page="2.603" data-line="8" id="l2.603.8"></span>ἀνατέμνειν ἐστὶν, ὥσπερ καὶ τὴν καρδίαν αὐτήν·
<span class="lb" data-page="2.603" data-line="9" id="l2.603.9"></span><span class="milestone ed2page" data-n="4.152" data-unit="ed2page" id="ed2page.4.152"></span>οὐ μὴν τήν γε πρὸς τοὺς ὑμένας οἷόν τε κοινωνίαν
<span class="lb" data-page="2.603" data-line="10" id="l2.603.10"></span>αὐτῶν ἐπιγνῶναι τοῦ θώρακος ἐξελόντα, ἀλλ’ ὡς ἀρτίως
<span class="lb" data-page="2.603" data-line="11" id="l2.603.11"></span>εἶπον. ἵνα μὲν γὰρ ἀπ’ ἀλλήλων χωρίσῃς τοὺς διαφράττοντας
<span class="lb" data-page="2.603" data-line="12" id="l2.603.12"></span>ὑμένας ὅλον τὸν θώρακα, διατέμνειν χρὴ κατὰ μῆκος
<span class="lb" data-page="2.603" data-line="13" id="l2.603.13"></span>τὸ στέρνον ἐπὶ τεθνεῶτος τοῦ ζώου, κᾄπειτ’ ἀνακλᾷν πρὸς
<span class="lb" data-page="2.603" data-line="14" id="l2.603.14"></span>τὰ πλάγια τὸ μέρος ἑκάτερον.
</p>
          </article>

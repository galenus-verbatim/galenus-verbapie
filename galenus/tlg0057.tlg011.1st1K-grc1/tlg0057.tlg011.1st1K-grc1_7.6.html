<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:7.6">
<span class="pb page1" data-page="2.603" id="p2.603"></span>
<span class="milestone ed1page page1" data-n="1.177" data-unit="ed1page" id="ed1page.1.177"></span>
<span class="milestone ed2page page1" data-n="4.152" data-unit="ed2page" id="ed2page.4.152"></span>
            <p>
<span class="lb" data-page="2.603" data-line="15" id="l2.603.15"></span>Ἵνα δὲ τὸν περικάρδιον ἀκριβῶς καταμάθῃς,
<span class="lb" data-page="2.603" data-line="16" id="l2.603.16"></span>ὅλον ἐκτέμνειν τὸ στέρνον ἐγχειρήσει τοιᾷδε. τοῦ ξιφοειδοῦς
<span class="lb" data-page="2.603" data-line="17" id="l2.603.17"></span>χόνδρου τὸ πέρας ἤτοι διὰ τῶν σαυτοῦ δακτύλων
<span class="lb" data-page="2.603" data-line="18" id="l2.603.18"></span>ἢ δι’ ἀγκίστρου σφοδρῶς ἀνατείνων τε καὶ ἀνακλῶν
<span class="lb" data-page="2.603" data-line="19" id="l2.603.19"></span>τέμνε τὰ πέριξ πάντα, καθ’ ἃ συνέχεται τοῖς ὁμιλοῦσι ﻿
<span class="pb" data-page="2.604" id="p2.604"></span>
<span class="lb" data-page="2.604" data-line="1" id="l2.604.1"></span>σώμασιν. ὅταν δ’ οὕτω πράττων ἐντύχῃς τῷ πέρατι τοῦ
<span class="lb" data-page="2.604" data-line="2" id="l2.604.2"></span>στέρνου, καὶ περὶ τοῦθ’ ὁμοίως ἐνέργει, τὸ μὲν ἑκατέρωθεν
<span class="lb" data-page="2.604" data-line="3" id="l2.604.3"></span>αὐτοῦ τέμνων ἀφειδῶς, ἀποξύων δ’ ἀτρέμα τῶν ὑποκειμένων
<span class="lb" data-page="2.604" data-line="4" id="l2.604.4"></span>ὑμένα τὸν περικάρδιον· οὕτω τε πράττων ἀνάβαινε, μέχρις
<span class="lb" data-page="2.604" data-line="5" id="l2.604.5"></span>ἂν ἐντύχῃς τοῦ καλουμένου θυμοῦ τοῖς κάτω πέρασιν, ὧν
<span class="lb" data-page="2.604" data-line="6" id="l2.604.6"></span>ἀνώτερον προερχόμενος ἀγγείοις ἐντεύξῃ. τεθνεῶτος μὲν
<span class="lb" data-page="2.604" data-line="7" id="l2.604.7"></span>οὖν ἤδη πρὸ πολλοῦ χρόνου τοῦ ζώου, κᾂν τέμῃς τι τῶν
<span class="lb" data-page="2.604" data-line="8" id="l2.604.8"></span>κατὰ τοῦτο τὸ μέρος ἀγγείων, οὐ πολλὴν αἵματος ἕξεις ῥύσιν·
<span class="lb" data-page="2.604" data-line="9" id="l2.604.9"></span>ἔτι δὲ μᾶλλον, εἰ μὴ κατ’ ἄλλον τινὰ τρόπον εἴη τεθνεὸς,
<span class="lb" data-page="2.604" data-line="10" id="l2.604.10"></span>ἀλλ’ ἐσφαγμένον. εἰ δ’ ἤτοι πρόσφατον ἢ πολύαιμον
<span class="lb" data-page="2.604" data-line="11" id="l2.604.11"></span>ὑπάρχει, καταῤῥυήσεταί τι καὶ πρὸς τὴν τοῦ περικαρδίου
<span class="lb" data-page="2.604" data-line="12" id="l2.604.12"></span>ῥίζαν ἐκ τῶν τρωθέντων ἀγγείων αἷμα. δυνήσῃ μὲν
<span class="lb" data-page="2.604" data-line="13" id="l2.604.13"></span>οὖν αὐτὸ καὶ διὰ σπόγγου καθῄρας ἐπισκέπτεσθαι τὸ
<span class="lb" data-page="2.604" data-line="14" id="l2.604.14"></span>προκείμενον. ἄμεινον δ’ ἀναιμωτὶ γενέσθαι τοὖργον· ὑπάρξει
<span class="lb" data-page="2.604" data-line="15" id="l2.604.15"></span>γάρ σοι τἄλλα τε σαφέστερον ὁρᾷν καὶ τοῦ περικαρδίου
<span class="lb" data-page="2.604" data-line="16" id="l2.604.16"></span>τὴν ῥίζαν, οὐκ ἐξ αὐτοῦ τῆς καρδίας τοῦ σώματος ὁρμωμένην,
<span class="lb" data-page="2.604" data-line="17" id="l2.604.17"></span>ἀλλ’ ἐκ τῶν ἐκφυομένων ἀγγείων αὐτῆς, ὧν τὸ μέν
<span class="lb" data-page="2.604" data-line="18" id="l2.604.18"></span>ἐστιν ἡ μεγίστη τῶν ἀρτηριῶν, ἐν ἀριστεροῖς δηλονότι
<span class="pb" data-page="2.605" id="p2.605"></span>
<span class="lb" data-page="2.605" data-line="1" id="l2.605.1"></span>μέρεσι, τὸ δ’ ἕτερον ἐν τοῖς δεξιοῖς, ἡ ἀφ’ ἥπατος ἀναφερομένη
<span class="lb" data-page="2.605" data-line="2" id="l2.605.2"></span>φλὲψ· ἄλλα δὲ δύο, περὶ ὧν ἀρτίως εἶπον, ὧν
<span class="lb" data-page="2.605" data-line="3" id="l2.605.3"></span>τὸ μὲν ἀρτηρίαν φλεβώδη, τὸ δὲ ἀρτηριώδη φλέβα καλῶ.
<span class="lb" data-page="2.605" data-line="4" id="l2.605.4"></span>θεάσῃ δὲ ταῦτα σαφῶς μὲν ἤδη <span class="milestone ed1page" data-n="1.178" data-unit="ed1page" id="ed1page.1.178"></span>καὶ πρὶν γυμνῶσαι
<span class="lb" data-page="2.605" data-line="5" id="l2.605.5"></span>τοῦ χιτῶνος τὴν καρδίαν, ἔτι δὲ σαφέστερον, εἰ γυμνώσαις.
<span class="lb" data-page="2.605" data-line="6" id="l2.605.6"></span>οὕτω γάρ σοι καὶ ἡ τῶν καλουμένων φύσις ὀστῶν ὀφθήσεται,
<span class="lb" data-page="2.605" data-line="7" id="l2.605.7"></span>βλεπομένη μὲν ἐναργῶς κᾀπὶ τῆς ἐξῃρημένης τοῦ
<span class="lb" data-page="2.605" data-line="8" id="l2.605.8"></span>ζώου καρδίας, ὁρωμένη δὲ καὶ προσκειμένης ἔτι σαφῶς.
</p>
          </article>

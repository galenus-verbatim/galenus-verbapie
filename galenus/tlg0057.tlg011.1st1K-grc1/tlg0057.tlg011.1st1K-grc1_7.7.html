<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:7.7">
<span class="pb page1" data-page="2.605" id="p2.605"></span>
<span class="milestone ed1page page1" data-n="1.178" data-unit="ed1page" id="ed1page.1.178"></span>
<span class="milestone ed2page page1" data-n="4.152" data-unit="ed2page" id="ed2page.4.152"></span>
            <p>
<span class="lb" data-page="2.605" data-line="9" id="l2.605.9"></span>Ὄψει δὲ κατὰ τὴν τοιαύτην ἐγχείρησιν ἔτι
<span class="lb" data-page="2.605" data-line="10" id="l2.605.10"></span>καὶ τοῦτο πρὸς τοῖς εἰρημένοις, ὡς ἥ γε καρδία μέση τέτακται
<span class="lb" data-page="2.605" data-line="11" id="l2.605.11"></span>τῶν τοῦ θώρακος εὐρυχωριῶν ἑκατέρας. διασημαίνει
<span class="lb" data-page="2.605" data-line="12" id="l2.605.12"></span>δ’ ἡ κίνησις αὐτῆς, ὡς ἐν τοῖς ἀριστεροῖς μᾶλλον κειμένης,
<span class="lb" data-page="2.605" data-line="13" id="l2.605.13"></span>διὰ διττὴν αἰτίαν, ὅτι τε κατὰ τοῦτο τέτακται τοῦ ζώου τὸ
<span class="lb" data-page="2.605" data-line="14" id="l2.605.14"></span>μέρος ἡ πνευματικὴ κοιλία, καὶ ὅτι κέκλιταί πως ὅλη πρὸς
<span class="lb" data-page="2.605" data-line="15" id="l2.605.15"></span>τοῦτο μᾶλλον. οὐ γὰρ, ὥσπερ ἡ βάσις αὐτῆς ἀκριβῶς ἐστι
<span class="lb" data-page="2.605" data-line="16" id="l2.605.16"></span>μέσῃ τῶν τοῦ θώρακος ἀριστερῶν τε καὶ δεξιῶν, οὕτω καὶ
<span class="lb" data-page="2.605" data-line="17" id="l2.605.17"></span>ἡ κορυφή· διότι μηδὲ ἀκριβῶς κατάντης ἀπὸ τῆς ἰδίας βάσεως
<span class="pb" data-page="2.606" id="p2.606"></span>
<span class="lb" data-page="2.606" data-line="1" id="l2.606.1"></span>ἐπὶ τὸ κάτω πέρας ἐκτέταται, παρεγκλίνει δὲ, ὡς
<span class="lb" data-page="2.606" data-line="2" id="l2.606.2"></span>ἔφην, ἐπὶ τὴν ἀριστερὰν χώραν. κατὰ τὴν εἰρημένην μὲν
<span class="lb" data-page="2.606" data-line="3" id="l2.606.3"></span>οὖν ἐγχείρησιν ἕκαστον τούτων φαίνεταί σοι, πολὺ δ’ ἐναργέστερον,
<span class="lb" data-page="2.606" data-line="4" id="l2.606.4"></span>ἐὰν μὴ μόνον ἐκτέμῃς τὸ στέρνον, ἀλλὰ σὺν
<span class="lb" data-page="2.606" data-line="5" id="l2.606.5"></span><span class="milestone ed2page" data-n="4.153" data-unit="ed2page" id="ed2page.4.153"></span>τοῖς χονδρώδεσι τῶν πλευρῶν. ἔχε δὲ καὶ πρὸς τοῦτο
<span class="lb" data-page="2.606" data-line="6" id="l2.606.6"></span>τοὖργον ἰσχυρὰν καὶ μεγάλην σμίλην, ὅπως ἐπιβολῇ μιᾷ
<span class="lb" data-page="2.606" data-line="7" id="l2.606.7"></span>διακόψῃς ἁπάσας αὐτὰς ἐφεξῆς, στοχαζόμενος ἐν ἐκείνῳ μάλιστα
<span class="lb" data-page="2.606" data-line="8" id="l2.606.8"></span>τέμνειν, ἔνθα πρῶτον ἑκάστης τῶν πλευρῶν ἡ μὲν
<span class="lb" data-page="2.606" data-line="9" id="l2.606.9"></span>ὀστώδης οὐσία παύεται, γεννᾶται δ’ ἡ χονδρώδης, ἣν προκατανοήσας
<span class="lb" data-page="2.606" data-line="10" id="l2.606.10"></span>ἐφ’ ἑτέρου ζώου, καθ’ ὅ τι μέρος ἐστὶ τῶν πλευρῶν,
<span class="lb" data-page="2.606" data-line="11" id="l2.606.11"></span>ἐπ’ ἄλλου ποιήσεις τὴν ἐνέργειαν· ἑρμηνευθῆναι γὰρ
<span class="lb" data-page="2.606" data-line="12" id="l2.606.12"></span>αὐτὴν ἀκριβῶς τῷ λόγῳ τῶν πάνυ χαλεπῶν ἐστιν. ὡς δ’
<span class="lb" data-page="2.606" data-line="13" id="l2.606.13"></span>ἄν τις μάλιστα δύναιτο πρὸς τὴν πεῖραν ἑτοιμότερον ἐλθεῖν
<span class="lb" data-page="2.606" data-line="14" id="l2.606.14"></span>ἐκ τοῦ λόγου ποδηγούμενος, ἤδη σοι δίειμι. τῶν
<span class="lb" data-page="2.606" data-line="15" id="l2.606.15"></span>πλευρῶν ἑκάστη κάτω τε ἅμα καὶ πρόσω φέρεται λοξὴ,
<span class="lb" data-page="2.606" data-line="16" id="l2.606.16"></span>τὴν ἀρχὴν ἑαυτῆς ἔχουσα πρὸς τῇ ῥάχει· διήρθρωται γὰρ
<span class="lb" data-page="2.606" data-line="17" id="l2.606.17"></span>ἄρθροις ἐνταῦθα διττοῖς ἑκάστῳ τῶν κατὰ τὸν νῶτον σπονδύλων.
<span class="lb" data-page="2.606" data-line="18" id="l2.606.18"></span>ἐπειδὰν δὲ κατὰ τὸν τρόπον τοῦτον ἰοῦσα λοξή
<span class="pb" data-page="2.607" id="p2.607"></span>
<span class="lb" data-page="2.607" data-line="1" id="l2.607.1"></span>τε ἅμα καὶ κυρτὴ τὴν ἐκτὸς ἐπιφάνειαν, ὅσον τοῦ θώρακος
<span class="lb" data-page="2.607" data-line="2" id="l2.607.2"></span>ἔξω φαίνεται κυρτότατον, ἅπαν ἀνύσῃ, καμπήν τινα τὸ
<span class="lb" data-page="2.607" data-line="3" id="l2.607.3"></span>ἐντεῦθεν ἔχει, μηκέθ’, ὡς ἐξ ἀρχῆς ὥρμησε, κάτω φερομένῃ·
<span class="lb" data-page="2.607" data-line="4" id="l2.607.4"></span>πρὸς γὰρ τὸ στέρνον ἀνατείνεται λοξή. κατὰ τοῦτο
<span class="lb" data-page="2.607" data-line="5" id="l2.607.5"></span>οὖν αὐτὸ καὶ τὴν οὐσίαν ἑτεροίαν ἴσχει, χόνδρος ἀντ’
<span class="lb" data-page="2.607" data-line="6" id="l2.607.6"></span>ὀστοῦ γιγνομένη, καὶ τέμνεσθαι δύναται ῥᾳδίως ὀξείᾳ τε
<span class="lb" data-page="2.607" data-line="7" id="l2.607.7"></span>ἅμα καὶ ἰσχυρᾷ σμίλῃ. τοιαῦται δέ εἰσιν ἐν ταῖς κεφαλικαῖς
<span class="lb" data-page="2.607" data-line="8" id="l2.607.8"></span>ὀνομαζομέναις δέλτοις ταῖς ἀρχαίαις· ἔχουσι δὲ καὶ
<span class="lb" data-page="2.607" data-line="9" id="l2.607.9"></span>οἱ τῶν ἵππων ἰατροὶ τοιαύτας σμίλας. ἔχε τοίνυν καὶ σὺ
<span class="lb" data-page="2.607" data-line="10" id="l2.607.10"></span>πρὸς τὴν τῶν χόνδρων τομὴν ἑτοίμας τοιαύτας, ὥσπερ ὁρᾷς
<span class="lb" data-page="2.607" data-line="11" id="l2.607.11"></span>κᾀμοὶ παρεσκευασμένας. καὶ τέμνε νῦν μὲν, ὡς εἴρηται, τὸν
<span class="lb" data-page="2.607" data-line="12" id="l2.607.12"></span>θώρακα, τῶν δὲ ἄλλων ἕκαστον μορίων ἀνάλογον, ὡς ἔμπροσθέν
<span class="lb" data-page="2.607" data-line="13" id="l2.607.13"></span>τε περὶ τῶν τῆς ἥβης ὀστῶν εἶπον, ἔν τε τῷ
<span class="lb" data-page="2.607" data-line="14" id="l2.607.14"></span>μετὰ ταῦτα λόγῳ πάλιν ἐφ’ ἑτέρων εἰρήσεται. τέμνων οὖν
<span class="lb" data-page="2.607" data-line="15" id="l2.607.15"></span>ἑκατέρωθεν εὐθεῖαν τομὴν ἄνωθεν κάτω, δι’ ὅλου μὲν τοῦ
<span class="lb" data-page="2.607" data-line="16" id="l2.607.16"></span>θώρακος ἄφελε τὸ μέρος τόδε, ὡς ὁρίζουσιν ἑκατέρωθεν αἱ
<span class="lb" data-page="2.607" data-line="17" id="l2.607.17"></span>γενόμεναι τομαί. τὴν δ’ ἐγχείρησιν ὀλίγον ἔμπροσθεν εἶπον,
<span class="pb" data-page="2.608" id="p2.608"></span>
<span class="lb" data-page="2.608" data-line="1" id="l2.608.1"></span>ἀπὸ τοῦ ξιφοειδοῦς ἄρχεσθαι κελεύων χόνδρου. πολὺ δ’
<span class="lb" data-page="2.608" data-line="2" id="l2.608.2"></span>ἂν ἔτι μᾶλλον ἐναργὴς ἡ θέσις ἁπάντων τῶν ἔνδον τοῦ
<span class="lb" data-page="2.608" data-line="3" id="l2.608.3"></span>θώρακος ἐπὶ τεθνεῶτος δηλονότι τοῦ ζώου γίγνοιτο μετὰ
<span class="lb" data-page="2.608" data-line="4" id="l2.608.4"></span>τὸ πᾶν ἐκκόψαι τὸ περὶ τὸ στέρνον αὐτοῦ μέρος ἅμα τοῖς
<span class="lb" data-page="2.608" data-line="5" id="l2.608.5"></span>τῶν πλευρῶν χονδρώδεσι μορίοις, ἐὰν τὰ συνεχῆ τοῖς σπονδύλοις
<span class="lb" data-page="2.608" data-line="6" id="l2.608.6"></span>μέρη τῶν πλευρῶν ἀνακλάσῃ τις σφοδρῶς. ὁρᾶτε
<span class="lb" data-page="2.608" data-line="7" id="l2.608.7"></span>γὰρ δήπου καὶ ἐμὲ τοῦτο πράττοντα βιαίως οὕτως, ὥστε
<span class="lb" data-page="2.608" data-line="8" id="l2.608.8"></span>πολλάκις ἢ κατάγνυσθαί τινα τῶν ὀστῶν, ἢ διασπᾶσθαι
<span class="lb" data-page="2.608" data-line="9" id="l2.608.9"></span>τοὺς πρὸς τὴν ῥάχιν αὐτῶν δεσμούς. ἐὰν οὖν ὡσαύτως καὶ
<span class="lb" data-page="2.608" data-line="10" id="l2.608.10"></span>σὺ πράξῃς, πάνθ’ ὁρᾷν ὑπάρξει σοι κατὰ τὸν θώρακα μόρια
<span class="lb" data-page="2.608" data-line="11" id="l2.608.11"></span>σαφῶς, καὶ μᾶλλόν γε ἔτι τοῦ διαφράγματος ἀποτμηθέντος
<span class="lb" data-page="2.608" data-line="12" id="l2.608.12"></span>τῶν πλευρῶν· ἔτι τε μᾶλλον, εἰ δύο πλευρὰς ἀπ’
<span class="lb" data-page="2.608" data-line="13" id="l2.608.13"></span>ἀλλήλων διαστήσαις, τέμνων τὴν ἐν τῷ μέσῳ σάρκα πᾶσαν.
<span class="lb" data-page="2.608" data-line="14" id="l2.608.14"></span>ἀλλὰ τοῦτο μέν σοι δεήσει πάντως, ὅταν ἀποτέμῃς τὰ τοῦ
<span class="lb" data-page="2.608" data-line="15" id="l2.608.15"></span>θώρακος αὐτοῦ μόρια. πρὸς δὲ τὰ περὶ τὴν καρδίαν,
<span class="lb" data-page="2.608" data-line="16" id="l2.608.16"></span>ὑπὲρ ὧν ὁ λόγος ἐστὶν, οὐδέπω χρεία τῆς τοιαύτης ἐστὶ
<span class="lb" data-page="2.608" data-line="17" id="l2.608.17"></span>τομῆς· μόνον γὰρ ἀρκεῖ τὸ στέρνον ἐκκοπτόμενον ἅμα
<span class="lb" data-page="2.608" data-line="18" id="l2.608.18"></span>τοῖς προσκειμένοις αὐτῷ μέρεσι τῶν πλευρῶν· χονδρῶδες
<span class="lb" data-page="2.608" data-line="19" id="l2.608.19"></span>δ’ ἐστὶ καὶ θέσιν ἐναντίαν ἔχει τοῖς ὀστώδεσιν. ﻿
<span class="pb" data-page="2.609" id="p2.609"></span>
<span class="lb" data-page="2.609" data-line="1" id="l2.609.1"></span>ἐκεῖνα μὲν γὰρ ἀπὸ τῆς ῥάχεως ἐπὶ τὰ πρόσω καὶ κάτω
<span class="lb" data-page="2.609" data-line="2" id="l2.609.2"></span>φέρεται λοξά· ταῦτα δ’ ἀρξάμενα καθ’ ὃν ἔτι τρόπον ἐδήλωσα,
<span class="lb" data-page="2.609" data-line="3" id="l2.609.3"></span>πρὸς τὸ στέρνον ἀναφέρεται λοξά.
</p>
          </article>

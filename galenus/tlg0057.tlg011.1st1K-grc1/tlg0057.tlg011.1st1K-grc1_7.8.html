<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:7.8">
<span class="pb page1" data-page="2.609" id="p2.609"></span>
<span class="milestone ed1page page1" data-n="1.178" data-unit="ed1page" id="ed1page.1.178"></span>
<span class="milestone ed2page page1" data-n="4.153" data-unit="ed2page" id="ed2page.4.153"></span>
            <p>
<span class="lb" data-page="2.609" data-line="4" id="l2.609.4"></span><span class="milestone ed2page" data-n="4.154" data-unit="ed2page" id="ed2page.4.154"></span>Τήν τε οὖν κοίλην φλέβα θεάσῃ σαφῶς
<span class="lb" data-page="2.609" data-line="5" id="l2.609.5"></span>ἄχρι τῆς σφαγῆς ἀνατεινομένην ὀρθίαν, τάς τε τῆς
<span class="lb" data-page="2.609" data-line="6" id="l2.609.6"></span>καρδίας ἀποφύσεις, ἃς ὀνομάζουσιν ὦτα, φύσεως οὐσίαν
<span class="lb" data-page="2.609" data-line="7" id="l2.609.7"></span>ἰδίαν ἐχούσας, οὐδαμόθι κατ’ ἄλλο μόριον ὑπάρχουσαν,
<span class="lb" data-page="2.609" data-line="8" id="l2.609.8"></span>ὥσπερ ἀμέλει καὶ τὴν τῆς καρδίας αὐτῆς. παραπλήσια γάρ
<span class="lb" data-page="2.609" data-line="9" id="l2.609.9"></span>ἐστι τῶν ὁμοιομερῶν ὀνομαζομένων ἀλλήλοις ἔνια, τὴν δ’
<span class="lb" data-page="2.609" data-line="10" id="l2.609.10"></span>οὐσίαν ἀκριβῶς οὐκ ἔχει τὴν αὐτὴν, ἀλλ’ ἔστι καθ’ ἕκαστον.
<span class="lb" data-page="2.609" data-line="11" id="l2.609.11"></span>αὐτῶν ἰδιότης τις, ἣν ὑπογράψαι μὲν οἷόν τε τῷ λόγῳ,
<span class="lb" data-page="2.609" data-line="12" id="l2.609.12"></span>δηλῶσαι δ’ ἐναργῶς ἀμήχανον. ἃ γὰρ ἰδόντι μόνον ἢ
<span class="lb" data-page="2.609" data-line="13" id="l2.609.13"></span>ψαύσαντι σαφῶς διαγιγνώσκεται, ταῦτα ἀδύνατον ἀκριβῶς
<span class="lb" data-page="2.609" data-line="14" id="l2.609.14"></span>διδαχθῆναι λόγῳ· ποδηγῆσαι μέντοι τινὰ πρὸς τὴν ἀκριβεστέραν
<span class="lb" data-page="2.609" data-line="15" id="l2.609.15"></span>αὐτῶν ἐπίσκεψιν οἷόν τε, τὴν μὲν καρδίαν ἐξ ἰνῶν
<span class="lb" data-page="2.609" data-line="16" id="l2.609.16"></span>ποικίλων τῇ θέσει συγκεῖσθαι λέγοντα, περιφυομένης αὐτῶν
<span class="lb" data-page="2.609" data-line="17" id="l2.609.17"></span>ἑκάστῃ σαρκὸς ἁπλᾶς. κοινὸν γὰρ τοῦτο καὶ τοῖς μυσὶν
<span class="pb" data-page="2.610" id="p2.610"></span>
<span class="lb" data-page="2.610" data-line="1" id="l2.610.1"></span>ἅπασι, καὶ τῇ γαστρὶ, καὶ τοῖς ἐντέροις, κύστει τε καὶ
<span class="lb" data-page="2.610" data-line="2" id="l2.610.2"></span>μήτρα. οὐ μὴν οὔθ’ αἱ ἶνες ἴσην ἰσχὺν ἢ πάχος ἔχουσιν ἐν
<span class="lb" data-page="2.610" data-line="3" id="l2.610.3"></span>ἅπασιν, οὔτε ἡ σὰρξ τὴν αὐτὴν ἀκριβῶς ἰδέαν. ἀλλ’ ἡ μὲν
<span class="lb" data-page="2.610" data-line="4" id="l2.610.4"></span>ἐν τοῖς μυσὶν ἐρυθροτέρα τ’ ἐστὶ καὶ μαλακωτέρα τῆς κατὰ
<span class="lb" data-page="2.610" data-line="5" id="l2.610.5"></span>τὴν γαστέρα, καὶ μήτραν, καὶ κύστιν, ἅπασάν τε τὴν τῶν
<span class="lb" data-page="2.610" data-line="6" id="l2.610.6"></span>ἐντέρων οὐσίαν· ἡ δὲ τῆς καρδίας σκληροτέρα ἅμα καὶ
<span class="lb" data-page="2.610" data-line="7" id="l2.610.7"></span>ποικιλωτέρα ταῖς ἰσίν. ἁπλῶς μὲν γὰρ ἔχουσι τῇ θέσει τὰς
<span class="lb" data-page="2.610" data-line="8" id="l2.610.8"></span>ἶνας οἱ μύες, οὐχ ἁπλῶς δὲ ἡ καρδία, καθάπερ οὐδ’ ὁ
<span class="lb" data-page="2.610" data-line="9" id="l2.610.9"></span>τῆς μήτρας ἴδιος χιτὼν, οὐδ’ ὁ τῆς κύστεως. ὅστις δ’
<span class="lb" data-page="2.610" data-line="10" id="l2.610.10"></span>ἀμελῶς ὁρᾷ, δόξει τούτῳ μηδὲν διαφέρειν οὐσίαν μυὸς καὶ
<span class="lb" data-page="2.610" data-line="11" id="l2.610.11"></span>καρδίας, ὥσπερ οὐδὲ νεύρου, καὶ συνδέσμου, καὶ τένοντος.
<span class="lb" data-page="2.610" data-line="12" id="l2.610.12"></span>ἀλλὰ περὶ μὲν τῆς ἐν ταῖς ἁπλοῖς καὶ πρώτοις σώμασι
<span class="lb" data-page="2.610" data-line="13" id="l2.610.13"></span>διαφορᾶς εἴρηται μὲν ἤδη καὶ δι’ ἄλλων, εἰρήσεται δ’, ἂν
<span class="lb" data-page="2.610" data-line="14" id="l2.610.14"></span>δεήσῃ, καὶ κατὰ τὸν ἐνεστῶτα λόγον αὖθις. ὅτι δ’ ἡ τοῦ
<span class="lb" data-page="2.610" data-line="15" id="l2.610.15"></span>σώματος τῆς καρδίας οὐσία πάμπολλα διαφέρει μυὸς, αὐτάρκως
<span class="lb" data-page="2.610" data-line="16" id="l2.610.16"></span>ἐπιδέδεικται, μαρτυρούσης αὐτῇ καὶ τῇς ἐνεργείας.
<span class="lb" data-page="2.610" data-line="17" id="l2.610.17"></span>ἀβούλητος μὲν γάρ ἐστι καὶ ἄπαυστος, ἔστ’ ἂν περιῇ τὸ
<span class="lb" data-page="2.610" data-line="18" id="l2.610.18"></span>ζῶον, ἡ τῆς καρδίας κίνησις. ἡσυχάζει δὲ πολλάκις, ἐπεγείρεταί
<span class="pb" data-page="2.611" id="p2.611"></span>
<span class="lb" data-page="2.611" data-line="1" id="l2.611.1"></span>τε πάλιν ἡ τῶν μυῶν, ταῖς ὁρμαῖς τοῦ ζώου δουλεύουσα.
<span class="lb" data-page="2.611" data-line="2" id="l2.611.2"></span>καὶ μὴν ὁμολογοῦσί γε πάντες οἱ περὶ φύσιν δεινοὶ
<span class="lb" data-page="2.611" data-line="3" id="l2.611.3"></span>φιλόσοφοί τε καὶ ἰατροὶ, ταῖς τῆς οὐσίας ἰδιότησι τὰς
<span class="lb" data-page="2.611" data-line="4" id="l2.611.4"></span>ἐνεργείας ἕπεσθαι. διὰ τοῦτο γοῦν, ὅσα μὲν ἔχει μόρια
<span class="lb" data-page="2.611" data-line="5" id="l2.611.5"></span>ταὐτὸν εἶδος οὐσίας, ὡσαύτως ἐνεργεῖ, κᾂν ἐν διαφέρουσιν
<span class="lb" data-page="2.611" data-line="6" id="l2.611.6"></span>ᾖ πάμπολλα ζώοις· ὅσα δ’ οὐκ ἔχει, διάφορός ἐστι τούτων
<span class="lb" data-page="2.611" data-line="7" id="l2.611.7"></span>ἡ ἐνέργεια, κᾂν ἑνὸς ὑπάρχῃ ζώου μόρια. καρδία μὲν
<span class="lb" data-page="2.611" data-line="8" id="l2.611.8"></span>γὰρ ἅπασα καρδίᾳ πάσῃ τὴν αὐτὴν ἐνέργειαν ἔχει, καὶ θώραξ
<span class="lb" data-page="2.611" data-line="9" id="l2.611.9"></span>θώρακι, καὶ πνεύμων πνεύμονι· νεφροὶ δὲ καὶ κύστις οὕτε
<span class="lb" data-page="2.611" data-line="10" id="l2.611.10"></span>τούτων τινὶ τὴν αὐτὴν, οὔθ’ ἥπατι καὶ γαστρί. διὰ τοῦτ’
<span class="lb" data-page="2.611" data-line="11" id="l2.611.11"></span>οὖν οὐδ’ οἱ μύες ἔχουσι τῇ καρδίᾳ τὴν αὐτὴν ἐνέργειαν,
<span class="lb" data-page="2.611" data-line="12" id="l2.611.12"></span>ὅτι μηδὲ τὴν οὐσίαν. ἀμέλει κᾂν ἑψήσας τις ἅμα καρδίαν
<span class="lb" data-page="2.611" data-line="13" id="l2.611.13"></span>τε καὶ μῦν ὁντιναοῦν ἑκατέρου γεύσασθαι βουληθῇ, διαφορὰν
<span class="lb" data-page="2.611" data-line="14" id="l2.611.14"></span>εὑρήσει κατὰ τὴν γεῦσιν αὐτῶν οὐ σμικρὰν, ὥσπερ
<span class="lb" data-page="2.611" data-line="15" id="l2.611.15"></span>εἰ σπληνὸς, ἢ νεφρῶν, ἢ πνεύμονος, <span class="milestone ed1page" data-n="1.179" data-unit="ed1page" id="ed1page.1.179"></span>ἢ κοιλίας, ἢ
<span class="lb" data-page="2.611" data-line="16" id="l2.611.16"></span>ἥπατός τε καὶ γλώττης, ἤ τινος ἄλλου γεύσαιτο μορίων.
<span class="lb" data-page="2.611" data-line="17" id="l2.611.17"></span>ἅπαντα γὰρ, ὥσπερ ἁπτομένῳ τε καὶ θεωμένῳ καὶ σκληρότητι,
<span class="pb" data-page="2.612" id="p2.612"></span>
<span class="lb" data-page="2.612" data-line="1" id="l2.612.1"></span>καὶ μαλακότητι, καὶ πυκνότητι; καὶ ταῖς κατὰ
<span class="lb" data-page="2.612" data-line="2" id="l2.612.2"></span>χρόαν διαφοραῖς, οὕτω δὲ καὶ τῇ γεύσει διαφέρει. ὅσοι δὲ
<span class="lb" data-page="2.612" data-line="3" id="l2.612.3"></span>διὰ τοῦτό φασι τὴν καρδίαν οὐκ ἔχειν τοῖς μυσὶ τὴν αὐτὴν
<span class="lb" data-page="2.612" data-line="4" id="l2.612.4"></span>ἐνέργειαν, ὅτι νεύρων οὐ μετέσχηκε κινητικῶν, ἀλλ’, ὡς ἐκεῖνοι
<span class="lb" data-page="2.612" data-line="5" id="l2.612.5"></span>νομίζουσιν, αἰσθητικῶν, ἀθρόα πολλὰ κατὰ τὸν λόγον
<span class="lb" data-page="2.612" data-line="6" id="l2.612.6"></span>ἁμαρτάνουσι· πρῶτον μὲν ἐν αὐτῇ τῇ τῆς οὐσίας ἀγνοίᾳ·
<span class="lb" data-page="2.612" data-line="7" id="l2.612.7"></span><span class="milestone ed2page" data-n="4.155" data-unit="ed2page" id="ed2page.4.155"></span>καὶ γὰρ σκληροτέρα μυὸς παντὸς ἡ καρδία, καὶ τῇ
<span class="lb" data-page="2.612" data-line="8" id="l2.612.8"></span>τῶν ἰνῶν ποικιλίᾳ διαφέρει σαφῶς, ὥσπερ γε καὶ τῇ χρόᾳ,
<span class="lb" data-page="2.612" data-line="9" id="l2.612.9"></span>καὶ πρὸς τούτοις ἅπασιν ἔτι δὴ καὶ μᾶλλον τῇ γεύσει·
<span class="lb" data-page="2.612" data-line="10" id="l2.612.10"></span>καὶ γὰρ καὶ τοῦτο μέγιστόν ἐστι γνώρισμα διαφορᾶς οὐσιῶν.
<span class="lb" data-page="2.612" data-line="11" id="l2.612.11"></span>ἀλλά μοι δοκοῦσιν οὐδέποτε καρδίας ἑψημένης φαγεῖν, ἢ
<span class="lb" data-page="2.612" data-line="12" id="l2.612.12"></span>πάντως ἔγνωσαν ἂν, ὁπόσον διαλλάττει τῶν σαρκῶν, εἰ μὴ
<span class="lb" data-page="2.612" data-line="13" id="l2.612.13"></span>ἄρα ἀγνοοῦσι καὶ ταῦτα, ὡς αἱ σάρκες ἅπασαι μυῶν εἰσι
<span class="lb" data-page="2.612" data-line="14" id="l2.612.14"></span>μόρια. ταῦτα μὲν οὖν ἁμαρτάνουσι περὶ τὴν τῆς καρδίας
<span class="lb" data-page="2.612" data-line="15" id="l2.612.15"></span>οὐσίαν αἰσθήσει διδαχθῆναι δυνάμενοι. καὶ πρὸς τούτοις
<span class="lb" data-page="2.612" data-line="16" id="l2.612.16"></span>ἅπασιν ἄλλα ἁμαρτάνουσι περὶ τὴν τῶν νεύρων φύσιν, καὶ
<span class="lb" data-page="2.612" data-line="17" id="l2.612.17"></span>νομίζουσι τὸν ἐγκέφαλον ὅμοιον αὐτοῖς κατὰ πάνθ’ ὑπάρχοντα
<span class="lb" data-page="2.612" data-line="18" id="l2.612.18"></span>τὰ μέρη, πλὴν ὅσον ἔνια μὲν αὐτῶν εἰσι μᾶλλον, ἔνια δ’ ἧττον
<span class="pb" data-page="2.613" id="p2.613"></span>
<span class="lb" data-page="2.613" data-line="1" id="l2.613.1"></span>μαλακά. διὰ μὲν ἑτέρων νεύρων αἰσθητὴν δύναμιν ἐπιπέμπει
<span class="lb" data-page="2.613" data-line="2" id="l2.613.2"></span>τοῖς κάτω τῆς κεφαλῆς, δι’ ἄλλων δὲ κίνησιν καθ’
<span class="lb" data-page="2.613" data-line="3" id="l2.613.3"></span>ὁρμήν. ἅπαντα μὲν γὰρ εὔλογον ἔχειν τὰ νεῦρα τὰς δυνάμεις
<span class="lb" data-page="2.613" data-line="4" id="l2.613.4"></span>ἀμφοτέρας, ἐπιτηδειότερα δέ εἰσι πρὸς μὲν τὴν αἴσθησιν
<span class="lb" data-page="2.613" data-line="5" id="l2.613.5"></span>τὰ μαλακὰ, πρὸς δὲ τὴν κίνησιν τὰ σκληρά. φαίνεται
<span class="lb" data-page="2.613" data-line="6" id="l2.613.6"></span>γὰρ ἐκ τῆς αὐτῆς ῥίζης εἰς πλείω σχισθείσης ἔνια
<span class="lb" data-page="2.613" data-line="7" id="l2.613.7"></span>μὲν τῶν νεύρων εἰς μῦς, ἔνια δ’ εἰς ἄλλα καταφυόμενα μόρια,
<span class="lb" data-page="2.613" data-line="8" id="l2.613.8"></span>καθάπερ ἐπί τε τῆς τρίτης ἔχει συζυγίας αὐτῶν, καὶ
<span class="lb" data-page="2.613" data-line="9" id="l2.613.9"></span>τῆς ἕκτης οὐδὲν ἧττον, ἀφ’ ἧς ἡ καρδία λαμβάνει μικρόν
<span class="lb" data-page="2.613" data-line="10" id="l2.613.10"></span>τι νεῦρον· ἀπὸ ταύτης γὰρ οὐ μόνον ἡ καρδία, καὶ πνεύμων,
<span class="lb" data-page="2.613" data-line="11" id="l2.613.11"></span>ἧπάρ τε καὶ γαστὴρ, ἔτι τε τὸ μεσεντέριον ἅπαν ἅμα
<span class="lb" data-page="2.613" data-line="12" id="l2.613.12"></span>τοῖς ἐντέροις, ἀλλὰ καὶ οἱ τοῦ λάρυγγος μύες ἅπαντες ἄλλοι
<span class="lb" data-page="2.613" data-line="13" id="l2.613.13"></span>τέ τινες ἀποβλαστήματα λαμβάνουσιν. ἀλλ’ οὔτε τι
<span class="lb" data-page="2.613" data-line="14" id="l2.613.14"></span>βλέπουσιν οἱ τὴν καρδίαν εἰπόντες εἶναι μῦν, οὔθ’ ὅτι
<span class="lb" data-page="2.613" data-line="15" id="l2.613.15"></span>νεύρων ἀπορήσασα, καθάπερ αὐτοὶ νομίζουσι, κινητικῶν
<span class="lb" data-page="2.613" data-line="16" id="l2.613.16"></span>ἐστέρητο μὲν ἂν διὰ τοῦτο τῆς καθ’ ὁρμὴν κινήσεως, οὐ
<span class="lb" data-page="2.613" data-line="17" id="l2.613.17"></span>μὴν τήν γε διὰ τῶν σφυγμῶν ἐπεκτήσατο. χρὴ μὲν γὰρ
<span class="lb" data-page="2.613" data-line="18" id="l2.613.18"></span>δήπου καὶ ταύτης τῆς ἐνεργείας εἶναί τινα αἰτίαν. ἤτοι δὲ
<span class="lb" data-page="2.613" data-line="19" id="l2.613.19"></span>ἐκ τῆς τῶν νεύρων οὐσίας αὐτὴν χορηγεῖσθαι λεκτέον ﻿
<span class="pb" data-page="2.614" id="p2.614"></span>
<span class="lb" data-page="2.614" data-line="1" id="l2.614.1"></span>αὐτοῖς ἐστιν, ἢ σύμφυτον ὑπάρχειν ἐν τῷ σπλάγχνῳ. καὶ
<span class="lb" data-page="2.614" data-line="2" id="l2.614.2"></span>μὴν οὐκ ἔστιν ἐκ τῆς τῶν νεύρων· ἅπαντά τε γὰρ ἂν αὐτῆς
<span class="lb" data-page="2.614" data-line="3" id="l2.614.3"></span>μετέσχεν, ὅσα καὶ τῶν νεύρων μετέσχηκε, διακοπέντων
<span class="lb" data-page="2.614" data-line="4" id="l2.614.4"></span>τε αὐτῶν οὐκ ἂν ἔσφυζεν ἡ καρδία· φαίνεται δ’ οὐδέτερον
<span class="lb" data-page="2.614" data-line="5" id="l2.614.5"></span>γιγνόμενον. ὑπολείπεται γοῦν ἐξ αὐτοῦ τοῦ σώματος αὐτῆς
<span class="lb" data-page="2.614" data-line="6" id="l2.614.6"></span>ὁρμᾶσθαι τὴν σφυγμικὴν δύναμιν. οὐκ ἂν δ’ ὡρμήθη τὴν
<span class="lb" data-page="2.614" data-line="7" id="l2.614.7"></span>αὐτὴν τοῖς καθ’ ὅλον τὸ ζῶον μυσὶ φύσιν ἔχοντος τοῦ
<span class="lb" data-page="2.614" data-line="8" id="l2.614.8"></span>σπλάγχνου. ἀλλὰ καὶ τὸ τοῦ θώρακος ἐξαιρεθεῖσαν τὴν
<span class="lb" data-page="2.614" data-line="9" id="l2.614.9"></span>καρδίαν ἄχρι πολλοῦ φαίνεσθαι κινουμένην, οὐ σμικρὸν
<span class="lb" data-page="2.614" data-line="10" id="l2.614.10"></span>τεκμήριόν ἐστι τοῦ μηδὲν δεῖσθαι τῶν νεύρων αὐτὴν εἰς
<span class="lb" data-page="2.614" data-line="11" id="l2.614.11"></span>τὴν οἰκείαν ἐνέργειαν. ταῦτά τε οὖν ἅπαντα δοκοῦσί μοι
<span class="lb" data-page="2.614" data-line="12" id="l2.614.12"></span>ἀγνοεῖν οἱ τὴν καρδίαν ὑπολαμβάνοντες εἶναι μῦν, οὐ νενοηκέναι
<span class="lb" data-page="2.614" data-line="13" id="l2.614.13"></span>τε τὴν ὑπεροχὴν τῆς κατὰ αὐτὴν ἐνεργείας, ὡς ἐξ
<span class="lb" data-page="2.614" data-line="14" id="l2.614.14"></span>ἰδιότητος οὐσίας ἀναγκαῖον ὑπάρχειν τῷ σπλάγχνῳ. μέγιστα
<span class="lb" data-page="2.614" data-line="15" id="l2.614.15"></span>μὲν οὖν ἡμαρτήκασιν οἱ νομίζοντες μῦν εἶναι τὴν καρδίαν·
<span class="lb" data-page="2.614" data-line="16" id="l2.614.16"></span>ἐλάττονα δὲ οἱ τὸν τῆς καρδίας στόμαχον ὑπολαβόντες ἐκ
<span class="lb" data-page="2.614" data-line="17" id="l2.614.17"></span>τῆς αὐτῆς οὐσίας ἀκριβῶς εἶναι τοῖς μυσίν. ἐγγύτερον μὲν
<span class="lb" data-page="2.614" data-line="18" id="l2.614.18"></span>γὰρ αὐτῶν ἐστι τῆς οὐσίας αὐτῆς ὁ ἔξωθεν χιτὼν, ὁ τὰς
<span class="lb" data-page="2.614" data-line="19" id="l2.614.19"></span>ἐγκαρσίας ἔχων ἶνας· οὐ μὴν οὐδ’ οὗτος ἀκριβὴς ὑπάρχει μῦς.
<span class="pb" data-page="2.615" id="p2.615"></span>
<span class="lb" data-page="2.615" data-line="1" id="l2.615.1"></span>ἐχρῆν δ’, εἴπερ ἐκ τῶν νεύρων ἡ καρδία τὴν σφυγμικὴν ἐνέργειαν
<span class="lb" data-page="2.615" data-line="2" id="l2.615.2"></span>ἔσχε, καὶ τὸν στόμαχον τὴν αὐτὴν ἐσχηκέναι. νυνὶ
<span class="lb" data-page="2.615" data-line="3" id="l2.615.3"></span>δὲ συστελλόμενος μὲν ὁρᾶται, καταπινόντων καὶ αὖθις
<span class="lb" data-page="2.615" data-line="4" id="l2.615.4"></span>ἐμούντων, ὅπερ ὑπάρχει καὶ τῇ γαστρὶ καὶ τοῖς ἐντέροις·
<span class="lb" data-page="2.615" data-line="5" id="l2.615.5"></span>καὶ γὰρ καὶ ταῦτα περιστέλλεται τοῖς ἔνδον αὑτῶν· οὐ μὴν
<span class="lb" data-page="2.615" data-line="6" id="l2.615.6"></span>τήν γε κατὰ τοὺς σφυγμοὺς ἔχει κίνησιν. ἐκεῖνο μὲν οὖν
<span class="lb" data-page="2.615" data-line="7" id="l2.615.7"></span>ἥμαρτον μεγάλως, μὴ γνόντες ὅλως ἐνέργειάν τε καὶ δύναμιν
<span class="lb" data-page="2.615" data-line="8" id="l2.615.8"></span>μυῶν τε καὶ καρδίας. ἐμοὶ δ’, ὅτι μὲν ἡ καρδία τῆς
<span class="lb" data-page="2.615" data-line="9" id="l2.615.9"></span>τε θυμοειδοῦς ἐστι δυνάμεως ἀρχὴ, τῆς τ’ ἐμφύτου θερμασίας
<span class="lb" data-page="2.615" data-line="10" id="l2.615.10"></span>οἷον πηγή τις, ἐν τοῖς περὶ τῶν Ἱπποκράτους καὶ
<span class="lb" data-page="2.615" data-line="11" id="l2.615.11"></span>Πλάτωνος δογμάτων ὑπομνήμασι δέδεικται.
</p>
          </article>

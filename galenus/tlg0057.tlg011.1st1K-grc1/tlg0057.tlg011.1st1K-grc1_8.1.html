<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:8.1">
<span class="pb page1" data-page="2.651" id="p2.651"></span>
<span class="milestone ed1page page1" data-n="1.184" data-unit="ed1page" id="ed1page.1.184"></span>
<span class="milestone ed2page page1" data-n="4.167" data-unit="ed2page" id="ed2page.4.167"></span>
            <h2>ΓΑΛΗΝΟΥ ΠΕΡΙ ΑΝΑΤΟΜΙΚΩΝ
<br></br>ΕΓΧΕΙΡΗΣΕΩΝ
<br></br>ΒΙΒΛΙΟΝ Θ.
</h2>
            <p>
<span class="lb" data-page="2.651" data-line="1" id="l2.651.1"></span>Ἔστι μὲν ἔτι καὶ τοῦτο τὸ βιβλίον ἀνατομικὰς
<span class="lb" data-page="2.651" data-line="2" id="l2.651.2"></span>ἐγχειρήσεις διδάσκον ἐπὶ τῶν τοῦ πνεύματος ὀργάνων,
<span class="lb" data-page="2.651" data-line="3" id="l2.651.3"></span>ἃς ἐθεάσασθε δεικνυμένας πολλάκις. ἐπεὶ δ’ οὐχ
<span class="lb" data-page="2.651" data-line="4" id="l2.651.4"></span>ὑμῶν μόνον, οἷς ἀνάμνησίς ἐστιν ὁ λόγος ὅδε, πρόκειταί
<span class="lb" data-page="2.651" data-line="5" id="l2.651.5"></span>μοι στοχάσασθαι, καθότι καὶ πρόσθεν εἶπον, ἀλλὰ καὶ
<span class="lb" data-page="2.651" data-line="6" id="l2.651.6"></span>τῶν ἄλλων ἁπάντων, ὅσοι σπουδάζουσι περὶ τὰς ἀνατομὰς,
<span class="lb" data-page="2.651" data-line="7" id="l2.651.7"></span>ἀναγκαῖόν ἐστιν οὕτω γράφειν αὐτὸν, ὡς ἂν καὶ τοῖς μηδὲ
<span class="lb" data-page="2.651" data-line="8" id="l2.651.8"></span>πώποτε θεασαμένοις αὐτὰς ὅσον οἷόν τε μάλιστα γενέσθαι
<span class="pb" data-page="2.652" id="p2.652"></span>
<span class="lb" data-page="2.652" data-line="1" id="l2.652.1"></span>σαφέστατα. ὅσα μὲν οὖν χρὴ θεάσασθαι περί τε τὴν καρδίαν
<span class="lb" data-page="2.652" data-line="2" id="l2.652.2"></span>καὶ τὸν πνεύμονα, τεθνεῶτός τε καὶ ζῶντος ἔτι τοῦ
<span class="lb" data-page="2.652" data-line="3" id="l2.652.3"></span>ζώου, σχεδὸν ἅπαντα λέλεκται κατὰ τὸ πρὸ τούτου γράμμα·
<span class="lb" data-page="2.652" data-line="4" id="l2.652.4"></span>λέλεκται δὲ καὶ περὶ τῶν ὑμένων ἁπάντων τῶν ἐν τοῖς πνευματικοῖς
<span class="lb" data-page="2.652" data-line="5" id="l2.652.5"></span>ὀργάνοις. ἐφεξῆς δ’ ἐστὶ τοῖς προειρημένοις ἑρμηνεῦσαι
<span class="lb" data-page="2.652" data-line="6" id="l2.652.6"></span>λόγῳ, προτέραν μὲν τὴν κατασκευὴν ὅλου τοῦ θώρακος,
<span class="lb" data-page="2.652" data-line="7" id="l2.652.7"></span>ἐπ’ αὐτῇ δὲ τὰ κατὰ τὰς ἀνατομὰς ἔτι ζῶντος τοῦ
<span class="lb" data-page="2.652" data-line="8" id="l2.652.8"></span>ζώου φαινόμενα κατ’ αὐτόν. ὥσπερ οὖν, ὅσοι διηγοῦνται
<span class="lb" data-page="2.652" data-line="9" id="l2.652.9"></span>φύσιν χωρίου, τοὺς περιγράφοντας ὅρους αὐτὸ πρότερον
<span class="lb" data-page="2.652" data-line="10" id="l2.652.10"></span>δηλώσαντες, ἑξῆς ἐπὶ τὴν ἑκάστου τῶν μερῶν ἀφικνοῦνται
<span class="lb" data-page="2.652" data-line="11" id="l2.652.11"></span>διδασκαλίαν, οὕτω κᾀγὼ τοὺς περιγράφοντας ὅρους τὸν
<span class="lb" data-page="2.652" data-line="12" id="l2.652.12"></span>θώρακα προτέρους διηγήσομαι. βραχεῖ μὲν οὖν λόγω συλλαβεῖν
<span class="lb" data-page="2.652" data-line="13" id="l2.652.13"></span>τὸ πᾶν, ὀνομάζουσι θώρακα τὸ περιλαμβανόμενον
<span class="lb" data-page="2.652" data-line="14" id="l2.652.14"></span>ὑπὸ τῶν πλευρῶν. εἰσὶ δ’ αὐταὶ πᾶσι τοῖς ζώοις, ὅσα
<span class="lb" data-page="2.652" data-line="15" id="l2.652.15"></span>πρόσθεν διῆλθον, εἰς δώδεκά που τὸν ἀριθμὸν ἐκτεινόμεναι·
<span class="lb" data-page="2.652" data-line="16" id="l2.652.16"></span>σπανιώτατα γὰρ ὁρᾶται τρισκαιδεκάτη πλευρὰ, καὶ
<span class="lb" data-page="2.652" data-line="17" id="l2.652.17"></span>τοῦτ’ ἔτι σπανιώτερον ἑνδεκάτη πᾶσι. ταῦτα μὲν οὖν οὕτως
<span class="lb" data-page="2.652" data-line="18" id="l2.652.18"></span>σπάνιά ἐστιν, ὥστε ἐν <span class="milestone ed2page" data-n="4.169" data-unit="ed2page" id="ed2page.4.169"></span>χιλίοις ἄν τις ἑνὶ περιτύχοι
<span class="lb" data-page="2.652" data-line="19" id="l2.652.19"></span>τοιῷδε. πάντως δ’ ἐπὶ πάντων τῶν ζώων, ὑπὲρ ὧν ὁ λόγος
<span class="pb" data-page="2.653" id="p2.653"></span>
<span class="lb" data-page="2.653" data-line="1" id="l2.653.1"></span>ἐστὶν ἐν τῇδε τῇ πραγματείᾳ, ιβ΄ εἰσὶ πλευραί· καὶ πρὸς
<span class="lb" data-page="2.653" data-line="2" id="l2.653.2"></span>ταύταις ἐπὶ τῶν κλεῖς ἐχόντων ζώων τοῦ θώρακος ὑψηλότατος
<span class="lb" data-page="2.653" data-line="3" id="l2.653.3"></span>ὅρος αἱ κλεῖς εἰσιν, ὥσπερ γε ὁ ταπεινότατος
<span class="lb" data-page="2.653" data-line="4" id="l2.653.4"></span>ἅπασι τοῖς ζώοις αἱ φρένες, ἃς καὶ διάφραγμα προσαγορεύουσιν.
<span class="lb" data-page="2.653" data-line="5" id="l2.653.5"></span>ἕδρα γε μήν ἐστι ταῖς πλευραῖς ἁπάσαις διττῶς,
<span class="lb" data-page="2.653" data-line="6" id="l2.653.6"></span>πρόσω μὲν τὸ στέρνον, ὀπίσω δ’ οἱ σπόνδυλοι. οὗτοι μὲν
<span class="lb" data-page="2.653" data-line="7" id="l2.653.7"></span>τοσοῦτοι τὸν ἀριθμὸν ἐναργῶς, ὅσαι περ καὶ αἱ πλευραί·
<span class="lb" data-page="2.653" data-line="8" id="l2.653.8"></span>τὸ στέρνον δὲ ἓν μὲν ὀστοῦν φαίνεται διὰ τὴν τῆς ἁρμονίας
<span class="lb" data-page="2.653" data-line="9" id="l2.653.9"></span>ἀκρίβειαν, ἣν ἐν τῇ συνθέσει λαμβάνει τὰ μόρια αὐτοῦ,
<span class="lb" data-page="2.653" data-line="10" id="l2.653.10"></span>περιξυόντων δὲ τοὺς ὑμένας, ὅτι πλείω τέ ἐστι καὶ ὅτι
<span class="lb" data-page="2.653" data-line="11" id="l2.653.11"></span>τοσαῦτα τὸν ἀριθμὸν, ὅσαι περ αἱ συναρθρούμεναι πρὸς
<span class="lb" data-page="2.653" data-line="12" id="l2.653.12"></span>αὐτὸ πλευραὶ, σαφῶς φαίνεται. συναρθροῦται γὰρ ἑκάστης
<span class="lb" data-page="2.653" data-line="13" id="l2.653.13"></span>πλευρᾶς τὸ πρόσω πέρας τῷ κάτω πέρατι τῶν συντιθέντων
<span class="lb" data-page="2.653" data-line="14" id="l2.653.14"></span>ἑκάστου τὸ στέρνον ὀστῶν, καὶ παρεισδύεταί γε τὸ τῆς
<span class="lb" data-page="2.653" data-line="15" id="l2.653.15"></span>πλευρᾶς πέρας ἀπολεπτυνόμενον εἰς τὸ μεταξὺ τῆς ἁρμονίας
<span class="lb" data-page="2.653" data-line="16" id="l2.653.16"></span>τῶν κατὰ τὸ στέρνον ὀστῶν, ὥστ’ ἐπί τινων ζώων οὐ
<span class="lb" data-page="2.653" data-line="17" id="l2.653.17"></span>μᾶλλον τοῖς πέρασι τῶν ὑψηλοτέρων ὀστῶν, ἢ ταῖς κεφαλαῖς
<span class="lb" data-page="2.653" data-line="18" id="l2.653.18"></span>τῶν ταπεινοτέρων, ἀλλ’ ἀμφοτέροις ὁμοτίμως συναρθροῦσθαι
<span class="pb" data-page="2.654" id="p2.654"></span>
<span class="lb" data-page="2.654" data-line="1" id="l2.654.1"></span>τὰς πλευράς. ἑπτὰ μὲν οὖν αἱ πρῶται τοῦ θώρακος
<span class="lb" data-page="2.654" data-line="2" id="l2.654.2"></span>πλευραὶ τοιαύτην ἔχουσι τὴν συνάρθρωσιν. ἡ δ’
<span class="lb" data-page="2.654" data-line="3" id="l2.654.3"></span>ὀγδόη κατὰ τὴν ῥίζαν ἐστὶ τοῦ ξιφοειδοῦς χόνδρου. λοιπαὶ
<span class="lb" data-page="2.654" data-line="4" id="l2.654.4"></span>δὲ τέτταρες εἰς τὰ πλάγια μέρη τοῦ θώρακος τελευτῶσιν,
<span class="lb" data-page="2.654" data-line="5" id="l2.654.5"></span>ἀπολειπόμεναι πρόσω τοσοῦτον, ὅσον καὶ μείους εἰσὶ τῶν
<span class="lb" data-page="2.654" data-line="6" id="l2.654.6"></span>ἄλλων. ἔστι δ’ αὐτῶν ἐλαχίστη μὲν ἡ ὑστάτη· τῶν δ’ ἄλλων
<span class="lb" data-page="2.654" data-line="7" id="l2.654.7"></span>ἑκάστη κατὰ τὴν τῆς θέσεως τάξιν, ὅσον ἀπολείπεται
<span class="lb" data-page="2.654" data-line="8" id="l2.654.8"></span>τῷ μήκει τῆς ὑψηλοτέρας, τοσοῦτον πλεονεκτεῖ τῆς ταπεινοτέρας.
<span class="lb" data-page="2.654" data-line="9" id="l2.654.9"></span>ἅπασαι μὲν οὖν ὀπίσω διήρθρωνται τοῖς τοῦ μεταφρένου
<span class="lb" data-page="2.654" data-line="10" id="l2.654.10"></span>σπονδύλοις ἄρθρῳ διττῷ, τῷ μὲν ὑψηλοτέρῳ πρὸς
<span class="lb" data-page="2.654" data-line="11" id="l2.654.11"></span>αὐτὸ τοῦ σπονδύλου τὸ σῶμα, τῷ δὲ ταπεινοτέρῳ καὶ τῇ
<span class="lb" data-page="2.654" data-line="12" id="l2.654.12"></span>πλαγίᾳ τῶν ἀποφύσεων αὐτῶν τῇ κατάντει. ἐντεῦθεν δὲ
<span class="lb" data-page="2.654" data-line="13" id="l2.654.13"></span>εἰς τὸ πρόσω καὶ κάτω φερόμεναι λοξαὶ μέχρι πλείστου
<span class="lb" data-page="2.654" data-line="14" id="l2.654.14"></span>παύονται τῆς τοιαύτης φορᾶς, ὅταν ἤδη πρόσω μᾶλλον ὦσι.
<span class="lb" data-page="2.654" data-line="15" id="l2.654.15"></span>παύονται δ’ ἐν τούτῳ καὶ ὀστώδεις οὖσαι, καὶ γίγνεται
<span class="lb" data-page="2.654" data-line="16" id="l2.654.16"></span>τὸ ὑπόλοιπον αὐτῶν τοῖς μὲν μικροτέροις φύσει ζώοις ἀκριβῶς
<span class="lb" data-page="2.654" data-line="17" id="l2.654.17"></span>χόνδρος, τοῖς μείζοσι δὲ ὀστώδη χόνδρον εἰπὼν αὐτὸν
<span class="lb" data-page="2.654" data-line="18" id="l2.654.18"></span>οὐκ ἂν ἁμάρτοις. οὗτος ὁ χόνδρος, οὐχ ὥσπερ ἐξ ἀρχῆς αἱ
<span class="pb" data-page="2.655" id="p2.655"></span>
<span class="lb" data-page="2.655" data-line="1" id="l2.655.1"></span>πλευραὶ τὸ σύμπαν ἠνέχθησαν κάτω λοξαὶ, καὶ αὐτὸς οὕτω
<span class="lb" data-page="2.655" data-line="2" id="l2.655.2"></span>ποιεῖται τὴν φορὰν, ἀλλ’ ἐπιστρεφόμενος ἔμπαλιν ἐκείναις
<span class="lb" data-page="2.655" data-line="3" id="l2.655.3"></span>ἄνω φέρεται πρὸς τὸ στέρνον, ἐνίοις μὲν ζώοις ἀπὸ κυκλοτεροῦς
<span class="lb" data-page="2.655" data-line="4" id="l2.655.4"></span>μᾶλλον τῆς ἐπιστροφῆς, ἐνίοις δ’ ὥσπερ ἀπὸ τριγώνου
<span class="lb" data-page="2.655" data-line="5" id="l2.655.5"></span>γωνίας. ὅσαι δ’ οὐ φθάνουσιν ἐπὶ τὸ στέρνον ἐλθεῖν,
<span class="lb" data-page="2.655" data-line="6" id="l2.655.6"></span>ὀνομάζονται μὲν νόθαι, χονδρώδεις δ’ ἱκανῶς εἰσιν ὅλαι·
<span class="lb" data-page="2.655" data-line="7" id="l2.655.7"></span>καὶ πολὺ δὴ μᾶλλον αὐτῶν τὸ πέρας οὐ χονδρῶδες, ἀλλ’
<span class="lb" data-page="2.655" data-line="8" id="l2.655.8"></span>ἀκριβὴς χόνδρος. ἐκ δὲ τοῦ χόνδρου τοῦδε τῶν ἔνδον μερῶν
<span class="lb" data-page="2.655" data-line="9" id="l2.655.9"></span>αἱ φρένες ἄρχονται φύεσθαι, τὸ δὲ ὑψηλότατόν τε
<span class="lb" data-page="2.655" data-line="10" id="l2.655.10"></span>καὶ πρόσθιον αὐτῶν ὑποπέφυκεν αὐτῷ τῷ ξιφοειδεῖ, καθάπερ
<span class="lb" data-page="2.655" data-line="11" id="l2.655.11"></span>γε τὸ ὀπίσθιον ἅμα καὶ ταπεινότερον ἐπιπέφυκε τῇ
<span class="lb" data-page="2.655" data-line="12" id="l2.655.12"></span>ῥάχει. κατὰ δὲ τὸ μεσαίτατον τοῦδε, καθ’ ὃ τῶν σπονδύλων
<span class="lb" data-page="2.655" data-line="13" id="l2.655.13"></span>ἐπιβεβήκασι τῇ πρόσω χώρᾳ, προσεπεκτείνονται κάτω
<span class="lb" data-page="2.655" data-line="14" id="l2.655.14"></span>δι’ ἰσχυρῶν συνδέσμων δυοῖν ἐμφυόμενοι τοῖς κάτω σπονδύλοις·
<span class="lb" data-page="2.655" data-line="15" id="l2.655.15"></span>ὅστις σύνδεσμος, ὅταν μὲν ᾖ μεγαλόφωνον τὸ ζῶον
<span class="lb" data-page="2.655" data-line="16" id="l2.655.16"></span>ἢ νευρώδεις ἔχον φύσει τοὺς μῦς, ἰσχυρότατός τ’ ἐστὶ καὶ
<span class="lb" data-page="2.655" data-line="17" id="l2.655.17"></span>μέχρι πλείστου προήκει, παύεται δ’ αὐτόθι που περὶ τὸν
<span class="lb" data-page="2.655" data-line="18" id="l2.655.18"></span>εἰκοστόν τε καὶ δεύτερον ἄνωθεν ἀριθμοῦντι σπόνδυλον,
<span class="pb" data-page="2.656" id="p2.656"></span>
<span class="lb" data-page="2.656" data-line="1" id="l2.656.1"></span>οὔτε παχὺς ὑπάρχων, οὔτε ῥωμαλέος ἐπὶ τῶν μικροφώνων
<span class="lb" data-page="2.656" data-line="2" id="l2.656.2"></span>τε καὶ τοὺς μῦς τοῦ θώρακος ἀῤῥώστους ἐχόντων, οἷός περ
<span class="lb" data-page="2.656" data-line="3" id="l2.656.3"></span>καὶ ὁ πίθηκός ἐστι. <span class="milestone ed2page" data-n="4.170" data-unit="ed2page" id="ed2page.4.170"></span>τό γε μὴν ἄνω πέρας τοῦ στέρνου
<span class="lb" data-page="2.656" data-line="4" id="l2.656.4"></span>τῇ πρώτῃ μὲν ἀεὶ συναρθροῦται πλευρᾷ, καθάπερ καὶ
<span class="lb" data-page="2.656" data-line="5" id="l2.656.5"></span>τοῖς ἄλλοις, ἐξ ἐπιμέτρου τε τὰς κλεῖς ἔχουσι καὶ πρὸς
<span class="lb" data-page="2.656" data-line="6" id="l2.656.6"></span>ἐκείνας διαρθροῦται. οὐ μὴν συντελεῖταί τι πρὸς τὴν τοῦ
<span class="lb" data-page="2.656" data-line="7" id="l2.656.7"></span>θώρακος κίνησιν ἡ διάρθρωσις αὕτη, ἀλλ’ εἰσὶν αἱ κινήσεις
<span class="lb" data-page="2.656" data-line="8" id="l2.656.8"></span>τῷ θώρακι κατὰ μὲν τὰ πρόσω πέρατα τῶν πλευρῶν ἀμυδραὶ,
<span class="lb" data-page="2.656" data-line="9" id="l2.656.9"></span>συναρθροῦνται γὰρ ἐνταῦθα τῷ στέρνῳ, σαφεῖς δὲ
<span class="lb" data-page="2.656" data-line="10" id="l2.656.10"></span>ἐν τοῖς ὀπίσω, καθ’ ἃ διὰ τῶν ἄρθρων ἔφην αὐτὰς διαρθροῦσθαι
<span class="lb" data-page="2.656" data-line="11" id="l2.656.11"></span>πρὸς τοὺς σπονδύλους. οὐχ ἅπαντες δὲ οἱ τῷ
<span class="lb" data-page="2.656" data-line="12" id="l2.656.12"></span>θώρακι συμπεφυκότες ὁπωσοῦν μύες ἕνεκα τῆς κινήσεως
<span class="lb" data-page="2.656" data-line="13" id="l2.656.13"></span>αὐτοῦ γεγόνασιν, ἀλλ’, ὡς ἐν τῷ πέμπτῳ γράμματι λέλεκται,
<span class="lb" data-page="2.656" data-line="14" id="l2.656.14"></span>τινὲς μὲν ἀπὸ τοῦ στήθους τε καὶ τῶν κατὰ τὰς νόθας
<span class="lb" data-page="2.656" data-line="15" id="l2.656.15"></span>χωρίων ἀναφερόμενοι τῇ κατὰ τὸν ὦμον ὑπηρετοῦσι διαρθρώσει,
<span class="lb" data-page="2.656" data-line="16" id="l2.656.16"></span>τινὲς δ’ ἐπὶ τὸ ἐπιγάστριον καταφερόμενοι χρειῶν
<span class="lb" data-page="2.656" data-line="17" id="l2.656.17"></span>ἰδίων ἕνεκεν ὀλίγον τι κατασπῶσι τὸν θώρακα· καθάπερ
<span class="lb" data-page="2.656" data-line="18" id="l2.656.18"></span>γε καὶ οἱ τοῖς πέρασι τῶν πλευρῶν ἔξωθεν ἐπιβεβλημένοι
<span class="pb" data-page="2.657" id="p2.657"></span>
<span class="lb" data-page="2.657" data-line="1" id="l2.657.1"></span>παρά. τε τῷ στέρνῳ πρόσω καὶ τοῖς σπονδύλοις ὀπίσω
<span class="lb" data-page="2.657" data-line="2" id="l2.657.2"></span>σφίγγουσί τε τὰς συναρθρώσεις καὶ συστέλλουσι βραχύ τι
<span class="lb" data-page="2.657" data-line="3" id="l2.657.3"></span>τὸν θώρακα.
</p>
          </article>

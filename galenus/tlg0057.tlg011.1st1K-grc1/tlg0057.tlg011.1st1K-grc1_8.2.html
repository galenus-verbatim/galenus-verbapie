<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:8.2">
<span class="pb page1" data-page="2.657" id="p2.657"></span>
<span class="milestone ed1page page1" data-n="1.184" data-unit="ed1page" id="ed1page.1.184"></span>
<span class="milestone ed2page page1" data-n="4.170" data-unit="ed2page" id="ed2page.4.170"></span>
            <p>
<span class="lb" data-page="2.657" data-line="4" id="l2.657.4"></span>Τῆς δ’ ὅλης αὐτοῦ κινήσεως ἐναργῶς ἐξηγοῦνται
<span class="lb" data-page="2.657" data-line="5" id="l2.657.5"></span>κάτω μὲν αἱ φρένες αὐταὶ, κατὰ τὴν ἑαυτῶν ἔντασίν
<span class="lb" data-page="2.657" data-line="6" id="l2.657.6"></span>τε καὶ χάλασιν ἐναλλὰξ γιγνομένην εὐρύνουσαί τε καὶ
<span class="lb" data-page="2.657" data-line="7" id="l2.657.7"></span>συστέλλουσαι τὸ ταύτῃ πέρας, ἐπισπώμεναί τε κάτω μὲν
<span class="lb" data-page="2.657" data-line="8" id="l2.657.8"></span>διὰ τοῦ ξιφοειδοῦς χόνδρου τὸ στέρνον, ἄνω δέ πως ἀτρέμα
<span class="lb" data-page="2.657" data-line="9" id="l2.657.9"></span>καὶ πρόσω τὰς νόθας. καὶ τήν γε δόξασαν εἶναι φυσικὸν
<span class="lb" data-page="2.657" data-line="10" id="l2.657.10"></span>ἔργον, οὐ ψυχικὸν, ἀναπνοὴν, ἐν ᾗ τὰ κάτω μέρη τοῦ
<span class="lb" data-page="2.657" data-line="11" id="l2.657.11"></span>θώρακος ἅμα τοῖς ὑποχονδρίοις ὁρᾶται σαφῶς κινούμενα,
<span class="lb" data-page="2.657" data-line="12" id="l2.657.12"></span>τὰ δ’ ἄνω ποτὲ μὲν οὐδ’ ὅλως, ποτὲ δ’ <span class="milestone ed1page" data-n="1.186" data-unit="ed1page" id="ed1page.1.186"></span>ἀμυδρῶς,
<span class="lb" data-page="2.657" data-line="13" id="l2.657.13"></span>τὸ διάφραγμα μόνον ἐργάζεται, μῦς ὑπάρχων οὐ κατὰ τὴν
<span class="lb" data-page="2.657" data-line="14" id="l2.657.14"></span>οὐσίαν μόνην, ἀλλὰ καὶ κατὰ τὴν χρείαν. οἱ διδάσκαλοι
<span class="lb" data-page="2.657" data-line="15" id="l2.657.15"></span>δ’ ἡμῶν οὐκ ὀρθῶς ᾤοντο μόνας τὰς φρένας κινεῖν τὸν
<span class="lb" data-page="2.657" data-line="16" id="l2.657.16"></span>θώρακα κατὰ τὰς ἀναπνοὰς, διαστελλούσας μὲν, ὁπότε τείνοιντο,
<span class="lb" data-page="2.657" data-line="17" id="l2.657.17"></span>καταπίπτειν δ’ ἐπιτρεπούσας εἰς ἑαυτὸν, ὁπότε
<span class="lb" data-page="2.657" data-line="18" id="l2.657.18"></span>χαλασθεῖεν. ὅπως δ’ ἐκφυσῶμεν ἀθρόον, ἢ φωνοῦμεν, οὐδ’
<span class="pb" data-page="2.658" id="p2.658"></span>
<span class="lb" data-page="2.658" data-line="1" id="l2.658.1"></span>ἐπεχείρησαν εἰπεῖν. ᾤοντο δὲ καὶ τὰς εὐρείας τοῦ θώρακος
<span class="lb" data-page="2.658" data-line="2" id="l2.658.2"></span>κινήσεις, ἃς ἐπί τε τῶν δρομημάτων ὁρῶμεν, ἁπάντων τε
<span class="lb" data-page="2.658" data-line="3" id="l2.658.3"></span>τῶν ὁπωσοῦν ὀξέως γυμνασαμένων, ἐκ τῆς τοῦ διαφράγματος
<span class="lb" data-page="2.658" data-line="4" id="l2.658.4"></span>ἐνεργείας ἐπιτελεῖσθαι. τῶν μεσοπλευρίων δὲ μυῶν,
<span class="lb" data-page="2.658" data-line="5" id="l2.658.5"></span>ὥσπερ μάτην γεγονότων, οὐδ’ ὅλως ἐμέμνηντο, καθάπερ
<span class="lb" data-page="2.658" data-line="6" id="l2.658.6"></span>οὐδὲ τῶν ἀπὸ τοῦ τραχήλου καταφερομένων ἕξ μυῶν, ὧν
<span class="lb" data-page="2.658" data-line="7" id="l2.658.7"></span>μέγιστοι μὲν οἱ τοῖς σιμοῖς τῶν ὠμοπλατῶν ὑποπεφυκότες,
<span class="lb" data-page="2.658" data-line="8" id="l2.658.8"></span>ἑξῆς δὲ αὐτῶν τὸ μέγεθος οἱ πρόσθιοι, μικρότατοι δὲ οἱ
<span class="lb" data-page="2.658" data-line="9" id="l2.658.9"></span>τῶν τῆς ῥάχεως ἐκπεφυκότες σπονδύλων. οὐ μὴν οὐδὲ τῶν
<span class="lb" data-page="2.658" data-line="10" id="l2.658.10"></span>ἀνασπώντων τὰς πλευρὰς, οὐδὲ κατασπώντων τὰς ἐσχάτας
<span class="lb" data-page="2.658" data-line="11" id="l2.658.11"></span>ἐμέμνηντο, (λέλεκται δ’ ἔμπροσθεν ἐν τῷ πέμπτῳ γράμματι,
<span class="lb" data-page="2.658" data-line="12" id="l2.658.12"></span>πῶς ἄν τις αὐτοὺς ἄριστα γυμνώσειεν, εἴρηται δὲ καὶ περὶ
<span class="lb" data-page="2.658" data-line="13" id="l2.658.13"></span>τῶν τῆς ὠμοπλάτης ὀπισθίων μυῶν, κοινωνούντων τῷ μὲν
<span class="lb" data-page="2.658" data-line="14" id="l2.658.14"></span>θώρακι, καθόσον καὶ τῷ μεταφρένῳ, κίνησιν δ’ οὐδεμίαν
<span class="lb" data-page="2.658" data-line="15" id="l2.658.15"></span>αὐτῷ παρεχομένων,) ὥσπερ οὐδὲ τῶν ῥαχιτῶν ὑποπεφυκότων
<span class="lb" data-page="2.658" data-line="16" id="l2.658.16"></span>τε καὶ παραπεφυκότων τοῖς τοῦ θώρακος σπονδύλοις, οὐδὲ
<span class="lb" data-page="2.658" data-line="17" id="l2.658.17"></span>τῶν ὑποτεταγμένων τῷ στομάχῳ ἐκ τῆς ἄνω μοίρας, οὐδὲ
<span class="pb" data-page="2.659" id="p2.659"></span>
<span class="lb" data-page="2.659" data-line="1" id="l2.659.1"></span>τῶν ψοῶν τῶν ἐκ τῆς κάτω· κάμπτεται μὲν γὰρ ὑπ’ αὐτῶν ἡ
<span class="lb" data-page="2.659" data-line="2" id="l2.659.2"></span>ῥάχις, τῆς δ’ ἀναπνοῆς οὐδετέρῳ συντελοῦσι μορίῳ, καθάπερ
<span class="lb" data-page="2.659" data-line="3" id="l2.659.3"></span>οἱ διαστέλλοντες ἢ συστέλλοντες τὸν θώρακα, περὶ ὧν ἐν τοῖς
<span class="lb" data-page="2.659" data-line="4" id="l2.659.4"></span>τῆς ἀναπνοῆς αἰτίοις εἴρηται. νυνὶ δὲ οὐ ταῦτα δεικνύναι μοι
<span class="lb" data-page="2.659" data-line="5" id="l2.659.5"></span>πρόκειται, τὰ καλῶς ἐν ἐκείνοις δεδειγμένα, <span class="milestone ed2page" data-n="4.171" data-unit="ed2page" id="ed2page.4.171"></span>διδάξαι δὲ
<span class="lb" data-page="2.659" data-line="6" id="l2.659.6"></span>μόνον, ὅπως ἄν τις ἐγχειροίη προσηκόντως, ἕνεκα τοῦ δεῖξαι
<span class="lb" data-page="2.659" data-line="7" id="l2.659.7"></span>τὰ κατ’ ἐκείνην τὴν πραγματείαν εἰρημένα φαίνεσθαι περὶ
<span class="lb" data-page="2.659" data-line="8" id="l2.659.8"></span>τὸν θώρακα συμπτώματα. καὶ μὲν δὴ κᾀν τοῖς περὶ θώρακός
<span class="lb" data-page="2.659" data-line="9" id="l2.659.9"></span>τε καὶ πνεύμονος κινήσεως οὐκ ὀλίγα τῶν ἐξ ἀνατομῶν
<span class="lb" data-page="2.659" data-line="10" id="l2.659.10"></span>φαινομένων εἴρηταί μοι, περὶ ὧν τῆς ἐγχειρήσεως εἰπεῖν
<span class="lb" data-page="2.659" data-line="11" id="l2.659.11"></span>τι καὶ νῦν προσήκει. λέλεκται δὲ κᾀν τοῖς περὶ τῶν
<span class="lb" data-page="2.659" data-line="12" id="l2.659.12"></span>τῆς ἀναπνοῆς αἰτιῶν, ὡς τὰ περὶ θώρακός τε καὶ πνεύμονος
<span class="lb" data-page="2.659" data-line="13" id="l2.659.13"></span>κινήσεως βιβλία τρία, μηδὲν ἴδιον ἀξιόλογον εὑρηκότος
<span class="lb" data-page="2.659" data-line="14" id="l2.659.14"></span>μου μηδέπω, συνετέθη, καὶ ὡς ἑταίρῳ δοθέντα παρὰ τὴν
<span class="lb" data-page="2.659" data-line="15" id="l2.659.15"></span>ἐμὴν γνώμην ἐξέπεσον, ὥσπερ καὶ ἄλλα πολλά. δίκαιον γὰρ
<span class="lb" data-page="2.659" data-line="16" id="l2.659.16"></span>ἐνόμιζον εὐθὺς ἐκ μειρακίου, τοὺς εὑρίσκοντάς τι νεώτερον
<span class="lb" data-page="2.659" data-line="17" id="l2.659.17"></span>ἐκεῖνο μόνον εἰς συγγράμματα κατατίθεσθαι· καὶ διὰ τοῦτο
<span class="pb" data-page="2.660" id="p2.660"></span>
<span class="lb" data-page="2.660" data-line="1" id="l2.660.1"></span>οὐκ ἔμελλον ὡς ἐμὰ γράφειν, ὅσα τοῖς πρόσθεν εἴρηται.
<span class="lb" data-page="2.660" data-line="2" id="l2.660.2"></span>γυμνάσιά γε μὴν ἑαυτοῦ γράφειν ἕκαστον οὐ μόνον ἀνεμέσητον,
<span class="lb" data-page="2.660" data-line="3" id="l2.660.3"></span>ἀλλὰ καὶ χρησιμώτατον ἡγοῦμαι, καθάπερ καὶ φίλῳ
<span class="lb" data-page="2.660" data-line="4" id="l2.660.4"></span>δεηθέντι χαρίζεσθαι. τῶν οὖν διδασκάλων τῶν ἡμετέρων,
<span class="lb" data-page="2.660" data-line="5" id="l2.660.5"></span>οἱ κορυφαῖοι δ’ ἦσαν οὗτοι τῶν Κοΐντου τε καὶ Νουμησιανοῦ
<span class="lb" data-page="2.660" data-line="6" id="l2.660.6"></span>μαθητῶν, ὅτι μὲν ὑπὸ τοῦ θώρακος ὁ πνεύμων κινεῖται,
<span class="lb" data-page="2.660" data-line="7" id="l2.660.7"></span>καθ’ ὃν Ἐρασίστρατος ἔγραψε τρόπον, ἀποδειξάντων τε καὶ
<span class="lb" data-page="2.660" data-line="8" id="l2.660.8"></span>δειξάντων ἡμῖν, ἐν δυοῖν τοῖς πρώτοις γράμμασι περὶ θώρακός
<span class="lb" data-page="2.660" data-line="9" id="l2.660.9"></span>τε καὶ πνεύμονος κινήσεως αἵ τ’ ἀποδείξεις εἰσὶ γεγραμμέναι,
<span class="lb" data-page="2.660" data-line="10" id="l2.660.10"></span>καὶ τὰ φαινόμενα κατὰ τὰς ἀνατομὰς, ἐξ ὧν ἐπορίσθη
<span class="lb" data-page="2.660" data-line="11" id="l2.660.11"></span>τὰ πρὸς τὰς ἀποδείξεις λήμματα. τὸ τρίτον δ’ αὐτῶν,
<span class="lb" data-page="2.660" data-line="12" id="l2.660.12"></span>ὁποία τίς ἐστιν ἡ τοῦ θώρακος κίνησις, ἐξηγεῖται,
<span class="lb" data-page="2.660" data-line="13" id="l2.660.13"></span>κατὰ τὴν γνώμην τῶν διδασκάλων καὶ τοῦτο συγκείμενον.
<span class="lb" data-page="2.660" data-line="14" id="l2.660.14"></span>τά γε μὴν ὑπ’ ἐμοῦ προσεξευρεθέντα περὶ τῆς τοῦ θώρακος
<span class="lb" data-page="2.660" data-line="15" id="l2.660.15"></span>κινήσεως ἐδήλωσα δι’ ἑτέρας πραγματείας, ἣν περὶ τῶν
<span class="lb" data-page="2.660" data-line="16" id="l2.660.16"></span>τῆς ἀναπνοῆς αἰτίων ἐπέγραψα, καθ’ ἣν τό τε διφυὲς ἑκάστου
<span class="lb" data-page="2.660" data-line="17" id="l2.660.17"></span>τῶν μεσοπλευρίων μυῶν ἐξηγησάμην, ὁποῖόν τε τὴν
<span class="lb" data-page="2.660" data-line="18" id="l2.660.18"></span>φύσιν ἐστὶν, τό τε πλῆθος ἁπάντων τῶν κινούντων ὅλον
<span class="lb" data-page="2.660" data-line="19" id="l2.660.19"></span>τὸν θώρακα, τάς τ’ ἀρχὰς τῶν ἐμφυομένων αὐτοῖς νεύρων.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:8.3">
<span class="pb page1" data-page="2.661" id="p2.661"></span>
<span class="milestone ed1page page1" data-n="1.186" data-unit="ed1page" id="ed1page.1.186"></span>
<span class="milestone ed2page page1" data-n="4.171" data-unit="ed2page" id="ed2page.4.171"></span>
            <p>
<span class="lb" data-page="2.661" data-line="1" id="l2.661.1"></span>Ὅπως οὖν ἄν τις πάντα τὰ κατ’ ἐκείνην
<span class="lb" data-page="2.661" data-line="2" id="l2.661.2"></span>εἰρημένα τὴν πραγματείαν ἐπιδείξειεν, ἤδη λέγωμεν, ἀπὸ
<span class="lb" data-page="2.661" data-line="3" id="l2.661.3"></span>πρώτων ἀρξάμενοι τῶν μεσοπλευρίων μυῶν, ὧν τὰς ἐπιπολῆς
<span class="lb" data-page="2.661" data-line="4" id="l2.661.4"></span>ἶνας ἀπὸ τῆς ὑψηλοτέρας πλευρᾶς ἐπὶ τὴν ταπεινοτέραν
<span class="lb" data-page="2.661" data-line="5" id="l2.661.5"></span>ὄψει διηκούσας ἀτρέμα λοξὰς εἰς τὸ πρόσω.
<span class="lb" data-page="2.661" data-line="6" id="l2.661.6"></span>κατὰ βραχὺ δὲ ταύτας ἀνατέμνων ἐπὶ τεθνεῶτος τοῦ ζώου,
<span class="lb" data-page="2.661" data-line="7" id="l2.661.7"></span>προγυμνάσασθαι γὰρ ἄμεινον ἐπὶ νεκροῦ, παραγενήσῃ τότ’
<span class="lb" data-page="2.661" data-line="8" id="l2.661.8"></span>ἐπὶ τὰς ἔνδον ἐναντίαν ἐχούσας τὴν θέσιν, ὥσθ’, οἷόν
<span class="lb" data-page="2.661" data-line="9" id="l2.661.9"></span>πέρ ἐστι τὸ χ γράμμα, τοιαύτην ἀμφοτέρων εἶναι τὴν
<span class="lb" data-page="2.661" data-line="10" id="l2.661.10"></span>πρὸς ἀλλήλας σχέσιν, ἣν καὶ μέχρι μὲν τῶν χονδρωδῶν
<span class="lb" data-page="2.661" data-line="11" id="l2.661.11"></span>μορίων ἑκάστης πλευρᾶς ὄψει διασωζομένην, ἐπαλλαττομένην
<span class="lb" data-page="2.661" data-line="12" id="l2.661.12"></span>δὲ κατ’ ἐκεῖνα. τὰς μὲν γὰρ ἔξωθεν ἶνας ἰδεῖν
<span class="lb" data-page="2.661" data-line="13" id="l2.661.13"></span>ἐστι θέσιν ἐχούσας, οἵαν περ εἶχον αἱ ἔνδον, ἔμπαλιν
<span class="lb" data-page="2.661" data-line="14" id="l2.661.14"></span>δὲ τὰς ἔνδον, οἵαν περ αἱ ἐκτός. ἐπὶ δὲ τῶν κατὰ τὰς
<span class="lb" data-page="2.661" data-line="15" id="l2.661.15"></span>νόθας πλευρᾶς μυῶν ἄχρι τῆς τελευτῆς αὐτῶν ἡ αὐτὴ φύσις
<span class="lb" data-page="2.661" data-line="16" id="l2.661.16"></span>αὐτῶν ἐστιν τῶν ἰνῶν, οὐδὲ γὰρ ἔχουσί τινα καμπὴν
<span class="lb" data-page="2.661" data-line="17" id="l2.661.17"></span>αἵδε. μάλιστα δ’ ἐναργὴς ἡ θέα τῶν κατὰ τούσδε τοὺς
<span class="lb" data-page="2.661" data-line="18" id="l2.661.18"></span>μῦς ἰνῶν ἐστιν ἐπὶ τοῦ ζώου πρεσβυτέρου τε ἅμα καὶ
<span class="pb" data-page="2.662" id="p2.662"></span>
<span class="lb" data-page="2.662" data-line="1" id="l2.662.1"></span>λεπτοῦ. γυμνασάμενος μὲν οὖν ἐπὶ νεκροῦ ζώου διακρίνειν
<span class="lb" data-page="2.662" data-line="2" id="l2.662.2"></span>τὰς ἐπιπολῆς ἶνας ἀπὸ τῶν διὰ βάθους ἐπιχείρησον αὖθις
<span class="lb" data-page="2.662" data-line="3" id="l2.662.3"></span>ἐπὶ ζῶντος αὐτοῦ ποιεῖν. οὕτω καὶ τόθ’ ἡμᾶς ἐρεῖς ἀληθεύειν
<span class="lb" data-page="2.662" data-line="4" id="l2.662.4"></span>ἐν τῇ διηγήσει τῶν φαινομένων συμπτωμάτων ἐπὶ
<span class="lb" data-page="2.662" data-line="5" id="l2.662.5"></span>τῇ τομῇ τῶν ἰνῶν, <span class="milestone ed2page" data-n="4.172" data-unit="ed2page" id="ed2page.4.172"></span>ὑπὲρ ὧν γέγραπται μὲν ἤδη πάλαι
<span class="lb" data-page="2.662" data-line="6" id="l2.662.6"></span>κατὰ τὰ περὶ τῶν τῆς ἀναπνοῆς αἰτίων ὑπομνήματα,
<span class="lb" data-page="2.662" data-line="7" id="l2.662.7"></span>γραφήσεται δὲ καὶ νῦν οὐδὲν ἧττον. ἵνα δ’ ᾖ σαφὴς ὁ λόγος,
<span class="lb" data-page="2.662" data-line="8" id="l2.662.8"></span>οὐδὲν χεῖρον αὖθις ἑτέραν ἀρχὴν αὐτῷ θέσθαι τοιάνδε.
<span class="lb" data-page="2.662" data-line="9" id="l2.662.9"></span>γυμνασθῆναί σε βούλομαι πρότερον ἐπὶ τεθνεῶτος τοῦ ζώου
<span class="lb" data-page="2.662" data-line="10" id="l2.662.10"></span>γνωρίζειν ἀκριβῶς ἑκάστου τῶν λεχθησομένων τὴν θέσιν,
<span class="lb" data-page="2.662" data-line="11" id="l2.662.11"></span>ἵν’ ἐπὶ ζῶντος ὅτι τάχιστα γυμνοῦν αὐτὰ δυνηθῇ ἀναιμωτὶ,
<span class="lb" data-page="2.662" data-line="12" id="l2.662.12"></span>καθόσον οἷόν τε. κατὰ μὲν οὖν τοὺς μεσοπλευρίους μῦς
<span class="lb" data-page="2.662" data-line="13" id="l2.662.13"></span>ἐγγυτάτω τοῦ τῆς πλευρᾶς ὀστοῦ τὴν ἀρτηρίαν εὑρήσεις
<span class="lb" data-page="2.662" data-line="14" id="l2.662.14"></span>καὶ τὴν φλέβα, καὶ τὸ νεῦρον ἐν τοῖς κάτω μέρεσιν ἑκάστης
<span class="lb" data-page="2.662" data-line="15" id="l2.662.15"></span>αὐτῶν, καὶ μᾶλλόν γε πλησίον αὐτὸ τὸ νεῦρον. ὥστε
<span class="lb" data-page="2.662" data-line="16" id="l2.662.16"></span>κᾀπειδὰν ἐπὶ τεθνεῶτος τοῦ ζώου τέμνῃς τὰς ἐπιπολῆς ἶνας,
<span class="lb" data-page="2.662" data-line="17" id="l2.662.17"></span>προγυμνάζου σαυτὸν ἀπὸ τῆς ταπεινοτέρας πλευρᾶς ἀρξάμενος.
<span class="lb" data-page="2.662" data-line="18" id="l2.662.18"></span>ἀπολύσας μὲν τὴν ἐκείνων αὐτῶν ἕνωσιν, ἀνάτεμνε
<span class="pb" data-page="2.663" id="p2.663"></span>
<span class="lb" data-page="2.663" data-line="1" id="l2.663.1"></span>κατὰ βραχὺ μέχρι τῆς ὑψηλοτέρας, μηδαμόθεν δεδιὼς μήτ’ ἀγγεῖον
<span class="lb" data-page="2.663" data-line="2" id="l2.663.2"></span>τέμνειν, μήτε μῦν, μήτε νεῦρον, ἄχρι περ ἂν ἐγγὺς ἔσῃ
<span class="lb" data-page="2.663" data-line="3" id="l2.663.3"></span>τῆς ὑπερκειμένης πλευρᾶς. ἐνταῦθα δέ σε προσέχειν ἀκριβῶς
<span class="lb" data-page="2.663" data-line="4" id="l2.663.4"></span>χρὴ τοῖς ὑποκειμένοις σώμασι ταῖς ἀνατεμνομέναις ἰσί· φανεῖται
<span class="lb" data-page="2.663" data-line="5" id="l2.663.5"></span>γάρ σοι ψαύοντ’ ἀλλήλων τὰ τρία, τὸ τῇς ἀρτηρίας, καὶ τὸ
<span class="lb" data-page="2.663" data-line="6" id="l2.663.6"></span>τῆς φλεβὸς, καὶ τὸ τοῦ νεύρου. καὶ μέσον γε τῇ θέσει τῶν τ’
<span class="lb" data-page="2.663" data-line="7" id="l2.663.7"></span>ἐπιπολῆς ἰνῶν καὶ τῶν διὰ βάθους ὄψει τὸ νεῦρον, ἐὰν ἀκριβῶς
<span class="lb" data-page="2.663" data-line="8" id="l2.663.8"></span>ἀκολουθήσῃς ταῖς ἰσί. πλείονές γε μὴν αἱ ἐπιπολῆς ἶνες εἶναί
<span class="lb" data-page="2.663" data-line="9" id="l2.663.9"></span>σοι δόξουσι τῶν διὰ βάθους, ὅτι τε πλείονες ὄντως εἰσὶ, καὶ
<span class="lb" data-page="2.663" data-line="10" id="l2.663.10"></span>ὅτι κατὰ τὴν τοῦ νεύρου θέσιν ἀπολεπτύνονταί πως μᾶλλον
<span class="lb" data-page="2.663" data-line="11" id="l2.663.11"></span>αἱ διὰ βάθους. ἵνα δ’ ἐπὶ ζῶντος ἤτοι τὰς ἔξωθεν ἶνας
<span class="lb" data-page="2.663" data-line="12" id="l2.663.12"></span>τέμῃς ἄνευ τῶν ἔνδον, ἢ καὶ τὰς ἔνδον σὺν αὐταῖς ἄνευ
<span class="lb" data-page="2.663" data-line="13" id="l2.663.13"></span>τοῦ τὰς πλευρὰς ὑπεζωκότος ὑμένος, ἄμεινόν ἐστιν ἐφ’ ὑὸς
<span class="lb" data-page="2.663" data-line="14" id="l2.663.14"></span>προγυμνάζεσθαί σε. τὸ γάρ τοι ζῶον τὸ μέγιστον κεκραγὸς
<span class="lb" data-page="2.663" data-line="15" id="l2.663.15"></span>ἐπιτηδειότατόν ἐστιν εἰς τὰς ἀνατομὰς, ἐν αἷς καὶ φωνή
<span class="lb" data-page="2.663" data-line="16" id="l2.663.16"></span>τις βλάπτεται. τοῦτο δ’ εἰκότως ἠγνοεῖτο τοῖς διδασκάλοις
<span class="lb" data-page="2.663" data-line="17" id="l2.663.17"></span>ἡμῶν, ὡς ἂν μηδὲ πώποτε πειραθεῖσι τῆς εἰρημένης
<span class="lb" data-page="2.663" data-line="18" id="l2.663.18"></span>ἀνατομῆς.<span class="milestone ed1page" data-n="1.187" data-unit="ed1page" id="ed1page.1.187"></span> ἀλλ’ ὅτι γε, τμηθεισῶν ἀμφοτέρων τῶν
<span class="pb" data-page="2.664" id="p2.664"></span>
<span class="lb" data-page="2.664" data-line="1" id="l2.664.1"></span>ἰνῶν, ἀπόλλυται τοῦ ζώου φωνή τε ἅμα καὶ ἣν ἡμεῖς ὀνομάζομεν
<span class="lb" data-page="2.664" data-line="2" id="l2.664.2"></span>ἐκφύσησιν, ἐὰν, ὡς εἴρηκα, πειραθῇς τέμνειν, αὐτό
<span class="lb" data-page="2.664" data-line="3" id="l2.664.3"></span>σε πείσει τὸ πρᾶγμα. κάλλιον μὲν οὖν εἰς τὴν τοιαύτην
<span class="lb" data-page="2.664" data-line="4" id="l2.664.4"></span>ἐγχείρησίν ἐστι μέγαν εἶναι τὸν ὗν, ἰσχυρὸς γὰρ ἐπ’ αὐτῷ ὁ
<span class="lb" data-page="2.664" data-line="5" id="l2.664.5"></span>τὰς πλευρὰς ὑπεζωκὼς ὑμὴν, ὃν φυλάξασθαί σε δεῖ μὴ τεμεῖν·
<span class="lb" data-page="2.664" data-line="6" id="l2.664.6"></span>τμηθέντος γὰρ αὐτοῦ, διὰ τῆς τομῆς ἐν μὲν τῷ διαστέλλεσθαι
<span class="lb" data-page="2.664" data-line="7" id="l2.664.7"></span>τὸν θώρακα τοῦ περιέχοντος ἔξωθεν ἀέρος οὐκ
<span class="lb" data-page="2.664" data-line="8" id="l2.664.8"></span>ὀλίγον εἰς τὴν μεταξὺ θώρακός τε καὶ πνεύμονος ἕλκεται
<span class="lb" data-page="2.664" data-line="9" id="l2.664.9"></span>χώραν, ἐν δὲ τῷ συστέλλεσθαι τοῦτ’ αὐτὸ πάλιν ἐκκενοῦται
<span class="lb" data-page="2.664" data-line="10" id="l2.664.10"></span>διὰ τοῦ τραύματος. εὔδηλον δ’, ὡς καὶ τῆς γιγνομένης
<span class="lb" data-page="2.664" data-line="11" id="l2.664.11"></span>εἰσπνοῆς διὰ τοῦ στόματος τοῦ ζώου τοσοῦτον ἀναγκαῖόν
<span class="lb" data-page="2.664" data-line="12" id="l2.664.12"></span>ἐστιν ἀπολέσθαι διὰ τὴν τρῶσιν, ὅσον ἀντ’ αὐτῆς ἔξωθεν
<span class="lb" data-page="2.664" data-line="13" id="l2.664.13"></span>εἰσρέει τῷ θώρακι τοῦ πέριξ ἀέρος, ὅσῳ δ’ εἰσέπνευσε διὰ
<span class="lb" data-page="2.664" data-line="14" id="l2.664.14"></span>τοῦ στόματος πρὸς ἀναγκαῖον αὐτῷ, τοσούτῳ μεῖον ἐκφυσῆσαι·
<span class="lb" data-page="2.664" data-line="15" id="l2.664.15"></span>ὅσῳ δ’ ἂν ἡ ἐκφύσησις προσγένηται, τοσούτῳ τὴν
<span class="lb" data-page="2.664" data-line="16" id="l2.664.16"></span>φωνὴν ἀνάγκη βραχυτέραν ἀκολουθῆσαι· δέδεικται γὰρ καὶ
<span class="lb" data-page="2.664" data-line="17" id="l2.664.17"></span>τοῦτο ἐν τοῖς περὶ φωνῆς ὑπομνήμασι. καίτοι περιττόν
<span class="lb" data-page="2.664" data-line="18" id="l2.664.18"></span>ἐστιν ἐν τῇδε τῇ πραγματείᾳ τῶν συμβαινόντων τοῖς ζώοις
<span class="lb" data-page="2.664" data-line="19" id="l2.664.19"></span>ἐπὶ ταῖς ἀνατομαῖς ἐξηγεῖσθαι τὰς αἰτίας· εἴρηνται γὰρ ἐν
<span class="pb" data-page="2.665" id="p2.665"></span>
<span class="lb" data-page="2.665" data-line="1" id="l2.665.1"></span>ταῖς οἰκείαις πραγματείαις. πρόκειται δὲ νῦν οὐ περὶ τῆς
<span class="lb" data-page="2.665" data-line="2" id="l2.665.2"></span>τῶν νεύρων ἐνεργείας ἀπόδειξίν τινα εἰπεῖν, ἀλλ’ ὧν ἐν ἐκείνοις
<span class="lb" data-page="2.665" data-line="3" id="l2.665.3"></span>τοῖς ὑπομνήμασιν ἐμνημονεύσαμεν ἐξ ἀνατομῆς φαινομένων,
<span class="lb" data-page="2.665" data-line="4" id="l2.665.4"></span>ἑρμηνεῦσαι λόγῳ τὰς ἐγχειρήσεις, ἃς ἤδη τεθέανται
<span class="lb" data-page="2.665" data-line="5" id="l2.665.5"></span>πολλοὶ πολλάκις, ἐνεργεῖν δ’ οὐδ’ ὀλίγοι δύνανται. τοῦτ’
<span class="lb" data-page="2.665" data-line="6" id="l2.665.6"></span>οὖν μόνον ποιῶμεν ἐν τοῖς ἑξῆς λόγοις, εἴπωμέν τε πάλιν
<span class="lb" data-page="2.665" data-line="7" id="l2.665.7"></span>πρῶτον, ὅσα καὶ τοῖς ἔμπροσθεν ἀνατομικοῖς ἐγιγνώσκετο.
<span class="lb" data-page="2.665" data-line="8" id="l2.665.8"></span><span class="milestone ed2page" data-n="4.173" data-unit="ed2page" id="ed2page.4.173"></span>τμηθέντος γὰρ ἀξιόλογον τομὴν τοῦ τὰς πλευρὰς ὑπεζωκότος
<span class="lb" data-page="2.665" data-line="9" id="l2.665.9"></span>ὑμένος καθ’ ἓν ὁτιοῦν μεσοπλεύριον, ἡμίπνουν
<span class="lb" data-page="2.665" data-line="10" id="l2.665.10"></span>τ’ αὐτίκα καὶ ἡμίφωνον γίνεται τὸ ζῶον· εἰ δὲ καὶ κατὰ
<span class="lb" data-page="2.665" data-line="11" id="l2.665.11"></span>τὸ ἕτερον μέρος τοῦ θώρακος ὁμοίως γε τμηθείη, ἄπνουν
<span class="lb" data-page="2.665" data-line="12" id="l2.665.12"></span>τε καὶ ἄφωνον· ὥσπερ γε καὶ ἐὰν ἐν τῇ συστολῇ τοῦ θώρακος,
<span class="lb" data-page="2.665" data-line="13" id="l2.665.13"></span>ἐκκενωθέντος διὰ τῶν τομῶν τοῦ παρεμπεπτωκότος
<span class="lb" data-page="2.665" data-line="14" id="l2.665.14"></span>ἔξωθεν ἀέρος, φράξῃς αὐτὰς, ἀναπνεύσει τε καὶ φωνήσει
<span class="lb" data-page="2.665" data-line="15" id="l2.665.15"></span>παραχρῆμα τὸ ζῶον. εὔκολον δ’ αὐτὰς ἐπιφράττειν ἐστὶν,
<span class="lb" data-page="2.665" data-line="16" id="l2.665.16"></span>ἅμα μὲν τὰ χείλη συνάγοντα τῶν τομῶν, ἅμα δ’ ἐπίθημα
<span class="lb" data-page="2.665" data-line="17" id="l2.665.17"></span>τοῦ μὴ φραχθέντος αὐτὴν τὴν συνάγουσαν αὐτὰς χεῖρα ποιούμενον.
<span class="lb" data-page="2.665" data-line="18" id="l2.665.18"></span>ἀλλὰ ταῦτα μὲν, ὡς ἔφην, τὰ φαινόμενα πάντες
<span class="pb" data-page="2.666" id="p2.666"></span>
<span class="lb" data-page="2.666" data-line="1" id="l2.666.1"></span>ἐγίγνωσκον οἵ γε περὶ τὰς ἀνατομὰς σπουδάσαντες. ὅτι
<span class="lb" data-page="2.666" data-line="2" id="l2.666.2"></span>δ’ ἀμφοτέρων τῶν ἰνῶν τμηθεισῶν ἐν ἅπασι τοῖς μεσοπλευρίοις
<span class="lb" data-page="2.666" data-line="3" id="l2.666.3"></span>μυσὶν οὐχ ἡ φωνὴ μόνον, ἀλλὰ καὶ ἡ ἐκφύσησις
<span class="lb" data-page="2.666" data-line="4" id="l2.666.4"></span>ἀπόλλυται, πρὸς ἡμῶν εὑρέθη, καθάπερ γε κᾀπειδὴ, μόνων
<span class="lb" data-page="2.666" data-line="5" id="l2.666.5"></span>τῶν νεύρων πλὴν τοῦ νωτιαίου τμηθέντων, ἀπαθεῖς
<span class="lb" data-page="2.666" data-line="6" id="l2.666.6"></span>μὲν αἱ τῶν μυῶν ἶνες φυλάττονται, διαφθαρήσεται δ’ ἡ
<span class="lb" data-page="2.666" data-line="7" id="l2.666.7"></span>ἐνέργεια. καὶ καλλίων ἐστὶν ἥδε ἡ ἐγχείρησις, ὡς ἀκριβέστερον
<span class="lb" data-page="2.666" data-line="8" id="l2.666.8"></span>ἐπιδεικνῦσα τὸ γιγνόμενον σύμπτωμα τῶν ζώων.
<span class="lb" data-page="2.666" data-line="9" id="l2.666.9"></span>ἡ γὰρ τῶν κατὰ τοὺς μῦς ἰνῶν τομὴ, δι’ ὅλου τοῦ μήκους
<span class="lb" data-page="2.666" data-line="10" id="l2.666.10"></span>τῶν πλευρῶν ἀπὸ τοῦ μεταφρένου μέχρι τοῦ στέρνου γίγνεσθαι
<span class="lb" data-page="2.666" data-line="11" id="l2.666.11"></span>δεομένη, κατὰ μὲν ἁπάσας τὰς κατωτέρας πλευρὰς
<span class="lb" data-page="2.666" data-line="12" id="l2.666.12"></span>τῶν ὑψηλῶν μυῶν τοῦ θώρακος, οὓς ἐκ τοῦ τραχήλου καθήκειν
<span class="lb" data-page="2.666" data-line="13" id="l2.666.13"></span>εἰς αὐτὰς ἔφην, ἑτοίμως τε γίνεται καὶ τῶν κινούντων
<span class="lb" data-page="2.666" data-line="14" id="l2.666.14"></span>τὸν θώρακα μυῶν ἄλλων οὐδένα παραλύει τῆς ἐνεργείας,
<span class="lb" data-page="2.666" data-line="15" id="l2.666.15"></span>ἀλλ’ αὐτοὺς μόνους τοὺς τεμνομένους· εἰ δ’ ἐν τοῖς
<span class="lb" data-page="2.666" data-line="16" id="l2.666.16"></span>ἄνω μεσοπλευρίοις, κᾀκείνος ἀναγκάζεται τέμνειν μετὰ τοῦ
<span class="lb" data-page="2.666" data-line="17" id="l2.666.17"></span>καὶ τὰς ὠμοπλάτας ὅλας ἀφαιρεῖν.
</p>
          </article>

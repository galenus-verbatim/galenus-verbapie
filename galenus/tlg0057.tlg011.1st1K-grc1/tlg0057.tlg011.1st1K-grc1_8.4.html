<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:8.4">
<span class="pb page1" data-page="2.667" id="p2.667"></span>
<span class="milestone ed1page page1" data-n="1.187" data-unit="ed1page" id="ed1page.1.187"></span>
<span class="milestone ed2page page1" data-n="4.173" data-unit="ed2page" id="ed2page.4.173"></span>
            <p>
<span class="lb" data-page="2.667" data-line="1" id="l2.667.1"></span>Ἀμείνων οὖν ἐγχείρησίς ἐστιν ἡ διὰ τῆς
<span class="lb" data-page="2.667" data-line="2" id="l2.667.2"></span>τῶν νεύρων τομῆς, παραλύουσα τοὺς μεσοπλευρίους μῦς.
<span class="lb" data-page="2.667" data-line="3" id="l2.667.3"></span>γιγνέσθω δὲ, καθ’ ὃ πρῶτον ἡ περιγραφὴ τῶν ῥαχιτῶν μυῶν
<span class="lb" data-page="2.667" data-line="4" id="l2.667.4"></span>ἐστιν, ἐν τοῖς πλαγίοις δηλονότι μέρεσι τῶν σπονδύλων.
<span class="lb" data-page="2.667" data-line="5" id="l2.667.5"></span>ἔξεστι δέ σοι καὶ τούτους αὐτοὺς τέμνειν· ἀλλὰ διὰ βαθείας
<span class="lb" data-page="2.667" data-line="6" id="l2.667.6"></span>σαρκὸς οὐκ εὐπετῶς ἂν ὑποβάλοις τῷ νεύρῳ γυμνωθέντι
<span class="lb" data-page="2.667" data-line="7" id="l2.667.7"></span>τὸ ἄγκιστρον, οἵῳ μάλιστα χρώμεθα κατὰ τὰς κιρσῶν
<span class="lb" data-page="2.667" data-line="8" id="l2.667.8"></span>χειρουργίας· μικρὸν μὲν τῷ μήκει πάντῃ κατ’ αὐτὸ
<span class="lb" data-page="2.667" data-line="9" id="l2.667.9"></span>ὑποβάλλεσθαι τῷ γυμνωθέντι νεύρῳ, μήτε διατρῆσαι τὸν
<span class="lb" data-page="2.667" data-line="10" id="l2.667.10"></span>ὑπεζωκότα· τὸ δὲ ἱκανῶς ὀξὺ καὶ τρώσειέ ποτε, τὸ δ’
<span class="lb" data-page="2.667" data-line="11" id="l2.667.11"></span>ἐσχάτως ἀμβλὺ μόγις διεξέρχεται τῶν ὑποκειμένων τῷ νεύρῳ
<span class="lb" data-page="2.667" data-line="12" id="l2.667.12"></span>σωμάτων. χρὴ τοίνυν ὀξὺ μὲν οὐδαμῶς ὑπάρχειν αὐτὸ,
<span class="lb" data-page="2.667" data-line="13" id="l2.667.13"></span>καθάπερ οὐδ’ ἐσχάτως ἀμβλὺ, λελεπτύνθαι δ’ εἰς τοσοῦτον
<span class="lb" data-page="2.667" data-line="14" id="l2.667.14"></span>κατὰ τὸ πέρας, ὡς ὑποβαλλόμενον τῷ νεύρῳ μὴ κατέχεσθαι
<span class="lb" data-page="2.667" data-line="15" id="l2.667.15"></span>πρὸς τῶν ὑποκειμένων ἰνῶν τοῦ μυὸς, ἀλλὰ διεξέρχεσθαι
<span class="lb" data-page="2.667" data-line="16" id="l2.667.16"></span>πάσας ἑτοίμως αὐτάς. ἀνατείνας οὖν ἀγκίστρῳ τοιούτῳ
<span class="lb" data-page="2.667" data-line="17" id="l2.667.17"></span>τὸ νεῦρον ὅλον, εὐθὺς, ὡς ἔχεις, ἔκβαλλε τεταγμένως
<span class="lb" data-page="2.667" data-line="18" id="l2.667.18"></span>ὑπ’ αὐτὸ τὸ ἄγκιστρον, ὥσπερ εἰ καὶ διπύρηνον ἤ τι τοιοῦτον
<span class="pb" data-page="2.668" id="p2.668"></span>
<span class="lb" data-page="2.668" data-line="1" id="l2.668.1"></span>ὑπέβαλλες ἐν ἑκάστῳ ὑψηλότερον ὀχεῖσθαι κατ’ αὐτὸ τὸ
<span class="lb" data-page="2.668" data-line="2" id="l2.668.2"></span>νεῦρον ὑψηλόν. εἶτα τοῖς δακτύλοις λαβόμενος ἕλκυσον
<span class="lb" data-page="2.668" data-line="3" id="l2.668.3"></span>ἀπὸ τῆς ἀρχῆς, ἥτις ἐστὶν ὁ κατὰ τὸ μετάφρενον νωτιαῖος,
<span class="lb" data-page="2.668" data-line="4" id="l2.668.4"></span>ὡς ἐπὶ τὸ τῶν πλευρῶν μῆκος αὐτὸ καθ’ ἣν ἐξ ἀρχῆς εἶχε
<span class="lb" data-page="2.668" data-line="5" id="l2.668.5"></span>θέσιν. ἐν ταύτῃ δὲ τῇ τάσει σφοδροτέρᾳ γιγνομένῃ συμβαίνει
<span class="lb" data-page="2.668" data-line="6" id="l2.668.6"></span>τὸ νεῦρον ἔστιν ὅτ’ ἀποῤῥήγνυσθαι τοῦ νωτιαίου.
<span class="lb" data-page="2.668" data-line="7" id="l2.668.7"></span>καὶ πρὸς μὲν τὸ παραλυθῆναι τοῦ μεσοπλευρίου μυὸς τὴν
<span class="lb" data-page="2.668" data-line="8" id="l2.668.8"></span>ἐνέργειαν οὐδὲν χεῖρον γίγνεται, λυμαίνεται δ’ ἄλλῳ τινὶ
<span class="lb" data-page="2.668" data-line="9" id="l2.668.9"></span>μικρὸν ὕστερον εἰρησομένῳ. <span class="milestone ed2page" data-n="4.174" data-unit="ed2page" id="ed2page.4.174"></span>μὴ τοίνυν εἰς τοσοῦτον
<span class="lb" data-page="2.668" data-line="10" id="l2.668.10"></span>τείνειν, ὡς ἀποῤῥηγνύναι τὴν ῥίζαν τοῦ νεύρου. μετὰ δὲ
<span class="lb" data-page="2.668" data-line="11" id="l2.668.11"></span>τὴν τάσιν ὑποβάλλειν αὐτῷ βελόνην καμπύλην λίνον ἔχουσαν,
<span class="lb" data-page="2.668" data-line="12" id="l2.668.12"></span>ἣν διεκβαλὼν ὑπὸ τὸ νεῦρον ἕξεις ὑποκείμενον αὐτῷ
<span class="lb" data-page="2.668" data-line="13" id="l2.668.13"></span>τὸν λίνον. οὗ τοῖς δακτύλοις λαβόμενος βρόχον ἐξ αὐτοῦ
<span class="lb" data-page="2.668" data-line="14" id="l2.668.14"></span>περίβαλλε τῷ νεύρῳ, καθ’ ὅσον οἷόν τε πλησιαίτατον τοῦ
<span class="lb" data-page="2.668" data-line="15" id="l2.668.15"></span>νωτιαίου. βούλει γὰρ δηλονότι παραλῦσαι τὸν κατ’ αὐτὸν
<span class="lb" data-page="2.668" data-line="16" id="l2.668.16"></span>μῦν ὅλον· ὅπερ ἔσται παραχρῆμα πάντως τοῦ νεύρου προπαραλυθέντος.
<span class="lb" data-page="2.668" data-line="17" id="l2.668.17"></span>ὑπάρχει δ’ αὐτὸ τοῦτο ῥᾳδίως, ἐὰν ἐγγὺς
<span class="lb" data-page="2.668" data-line="18" id="l2.668.18"></span>τῆς ῥίζης αὐτοῦ περιβάλλῃς τὸν βρόχον. ἐνδέχεται δὲ καὶ
<span class="lb" data-page="2.668" data-line="19" id="l2.668.19"></span>χωρὶς βελόνης ἀγκίστρῳ διατρήτῳ γενέσθαι τὴν ἐγχείρησιν,
<span class="pb" data-page="2.669" id="p2.669"></span>
<span class="lb" data-page="2.669" data-line="1" id="l2.669.1"></span>ὡς ἐπὶ τῶν περὶ τὰς καρωτίδας ἀρτηρίας νεύρων εἴωθε
<span class="lb" data-page="2.669" data-line="2" id="l2.669.2"></span>ποιεῖσθαι. ταὐτὸ μὲν οὖν σοι πράττειν ἔξεστι, κᾂν μόνος
<span class="lb" data-page="2.669" data-line="3" id="l2.669.3"></span>ἐπὶ σαυτοῦ ποτ’ ἐξετάζῃς, ὁποῖόν τι πάσχει τὸ ζῶον ἐπὶ
<span class="lb" data-page="2.669" data-line="4" id="l2.669.4"></span>τοῖς νεύροις οὕτω διαληφθεῖσιν. ἐπιδεικνυμένῳ δὲ βέλτιόν
<span class="lb" data-page="2.669" data-line="5" id="l2.669.5"></span>ἐστιν αὐτῷ παρεσκευάσθαι τοῖς νεύροις ἅπασι λίνον ὑποβεβλημένον
<span class="lb" data-page="2.669" data-line="6" id="l2.669.6"></span>ἄνευ τοῦ δεδέσθαι· κέκραγε γὰρ οὕτω παιόμενον,
<span class="lb" data-page="2.669" data-line="7" id="l2.669.7"></span>εἶτ’ ἐξαίφνης ἄφωνον γινόμενον ἐπὶ τῷ σφιγχθῆναι
<span class="lb" data-page="2.669" data-line="8" id="l2.669.8"></span>τοῖς λίνοις τὰ νεῦρα τοὺς θεατὰς ἐκπλήττει· θαυμαστὸν
<span class="lb" data-page="2.669" data-line="9" id="l2.669.9"></span>γὰρ εἶναι δοκεῖ, νεύρων μικρῶν κατὰ τὸ μετάφρενον βροχισθέντων,
<span class="lb" data-page="2.669" data-line="10" id="l2.669.10"></span>ἀπόλλυσθαι τὴν φωνήν. ἔστωσαν δὲ πλείονες
<span class="lb" data-page="2.669" data-line="11" id="l2.669.11"></span>οἱ ὑπηρετούμενοί σοι κατὰ τὰς τοιαύτας ἐπιδείξεις, ἵνα ταχέως
<span class="lb" data-page="2.669" data-line="12" id="l2.669.12"></span>ἅπασι τοῖς νεύροις οἱ βρόχοι περιβληθῶσιν. ἐὰν μὲν
<span class="lb" data-page="2.669" data-line="13" id="l2.669.13"></span>οὖν μηκέτι λύειν ἐθέλῃς αὐτοὺς, ὅπως ἂν ᾖ σοι φίλον, οὕτως
<span class="lb" data-page="2.669" data-line="14" id="l2.669.14"></span>σφίγγε. βουλόμενος δὲ εὐθέως λῦσαι, καὶ δεῖξαι φωνοῦν
<span class="lb" data-page="2.669" data-line="15" id="l2.669.15"></span>αὖθις τὸ ζῶον, (οὕτω γὰρ μᾶλλον οἱ θεαταὶ θαυμάζουσι,)
<span class="lb" data-page="2.669" data-line="16" id="l2.669.16"></span>ἀγκύλας τε κατὰ τοὺς βρόχους ἐπίβαλλε καὶ μετρίως σφίγγε·
<span class="lb" data-page="2.669" data-line="17" id="l2.669.17"></span>γενήσεται γάρ σοι πρὸς μὲν τὸ λῦσαι τάχεως ἡ ἀγκύλη
<span class="lb" data-page="2.669" data-line="18" id="l2.669.18"></span>χρήσιμος, ὡς τό γε τυφλὸν ἅμμα καλούμενον ἱκανῶς ἐστι
<span class="pb" data-page="2.670" id="p2.670"></span>
<span class="lb" data-page="2.670" data-line="1" id="l2.670.1"></span>δύσλυτον, πρὸς δὲ τὸ φωνῆσαι τὸ ζῶον αὐτίκα τὸ μετρίως
<span class="lb" data-page="2.670" data-line="2" id="l2.670.2"></span>ἐσφίγχθαι, τὰ γὰρ σφοδρότερον ὑπὸ τῶν περιβληθέντων
<span class="lb" data-page="2.670" data-line="3" id="l2.670.3"></span>βρόχων σφιγχθέντα νεῦρα σκληροῦ μὲν ὄντος τοῦ λίνου
<span class="lb" data-page="2.670" data-line="4" id="l2.670.4"></span>θλᾶται, λεπτοῦ δὲ διαπρίεται καὶ τέμνεται, παθόντα
<span class="lb" data-page="2.670" data-line="5" id="l2.670.5"></span><span class="milestone ed1page" data-n="1.188" data-unit="ed1page" id="ed1page.1.188"></span>δ’ οὕτως οὐκ ἐνεργεῖν αὖθις δυνήσεται, τῶν βρόχων
<span class="lb" data-page="2.670" data-line="6" id="l2.670.6"></span>ἀφαιρεθέντων· ὃ δὴ καὶ φυλαττόμενος, ὡς ἴστε, πολλάκις
<span class="lb" data-page="2.670" data-line="7" id="l2.670.7"></span>ἐχρησάμην ἐγὼ κρόκαις ἰσχυραῖς ἢ νήμασιν ἐξ ἐρίων. ἔνια
<span class="lb" data-page="2.670" data-line="8" id="l2.670.8"></span>μέντοι νεῦρα μετρίως θλασθέντα παραχρῆμα μὲν οὐκ ἐνεργεῖ,
<span class="lb" data-page="2.670" data-line="9" id="l2.670.9"></span>τῶν βρόχων ἀφαιρουμένων, ὀλίγῳ δ’ ὕστερον ἀνακτᾶται
<span class="lb" data-page="2.670" data-line="10" id="l2.670.10"></span>τὴν οἰκείαν ἕξιν. ὅπερ οὖν ἐλέγομεν ἀρτίως, ἐὰν ῥήξῃς τείνων
<span class="lb" data-page="2.670" data-line="11" id="l2.670.11"></span>τὸ νεῦρον, ἕξει τινὰ βλάβην ἡ ἀνατομὴ, τουτέστιν
<span class="lb" data-page="2.670" data-line="12" id="l2.670.12"></span>αὐτὸ τὸ νῦν εἰρημένον· οὔτε γὰρ ἀθρόως ἐκ φωνήεντος ἄφωνον
<span class="lb" data-page="2.670" data-line="13" id="l2.670.13"></span>ἔσται τὸ ζῶον, οὔτ’ αὖθις, ἀρθέντων τῶν βρόχων, αὐτίκα
<span class="lb" data-page="2.670" data-line="14" id="l2.670.14"></span>φωνήσει· ἐπεὶ πρός γε τὸ πεισθῆναι περὶ τοῦ καταλαμβάνοντος
<span class="lb" data-page="2.670" data-line="15" id="l2.670.15"></span>αὐτὸ συμπτώματος, ὅπως ἂν βλάψῃς τὸ νεῦρον,
<span class="lb" data-page="2.670" data-line="16" id="l2.670.16"></span>οὐδὲν διαφέρει. χρὴ δὲ κατὰ τὴν εἰρημένην ἐνέργειαν
<span class="lb" data-page="2.670" data-line="17" id="l2.670.17"></span>ἐπίστασθαί σε καὶ ταῦτα, πρῶτον μὲν, ὡς ἐν ταῖς ὑψηλοτέραις
<span class="lb" data-page="2.670" data-line="18" id="l2.670.18"></span>πλευραῖς ἕτερον παρατεταμένον αὐταῖς εὑρίσκεται τὸ
<span class="pb" data-page="2.671" id="p2.671"></span>
<span class="lb" data-page="2.671" data-line="1" id="l2.671.1"></span>νεῦρον, ἀποχωροῦν δὲ βραχύ τι πρὸς τὴν κάτω χώραν ἐν
<span class="lb" data-page="2.671" data-line="2" id="l2.671.2"></span>ταῖς ταπεινοτέραις· διὸ καὶ ῥᾷόν ἐστιν ἐν ταύταις ὑποβάλλειν
<span class="lb" data-page="2.671" data-line="3" id="l2.671.3"></span>αὐτῷ τὸ ἄγκιστρον· ἔπειτα δὲ καὶ τὸ μέγεθος τῆς
<span class="lb" data-page="2.671" data-line="4" id="l2.671.4"></span>βλάβης οὐκ ἐν ἅπασι τοῖς μεσοπλευρίοις ἀκριβῶς ἴσον, ἀλλ’
<span class="lb" data-page="2.671" data-line="5" id="l2.671.5"></span>ἐν μὲν τοῖς κατὰ τὰς νόθας εἰς τοσοῦτον ἔλαττον, εἰς ὅσον
<span class="lb" data-page="2.671" data-line="6" id="l2.671.6"></span>ὅλος ὁ κατ’ αὐτὸ μῦς ἐλάττων ἐστὶ τῶν ὑψηλοτέρων. οὕτω
<span class="lb" data-page="2.671" data-line="7" id="l2.671.7"></span>δὲ καὶ ὁ κατὰ τὸ πρῶτον μεσοπλεύριον μῦς παραλυθεὶς τῆς
<span class="lb" data-page="2.671" data-line="8" id="l2.671.8"></span>ἐνεργείας ἐλαχίστην φέρει τὴν βλάβην· ὁ δὲ κατὰ τὸ δεύτερον
<span class="lb" data-page="2.671" data-line="9" id="l2.671.9"></span>ἤδη μείζονα· πολὺ δέ τινα μείζονα βλάβην ἑκάστου
<span class="lb" data-page="2.671" data-line="10" id="l2.671.10"></span>τῶν ἄλλων μυῶν ἡ παράλυσις ἐργάζεται, τουτέστι τοῦ τε
<span class="lb" data-page="2.671" data-line="11" id="l2.671.11"></span>κατὰ τὸ τρίτον καὶ πέμπτον, ἕκτον τε καὶ πρὸς τούτοις
<span class="lb" data-page="2.671" data-line="12" id="l2.671.12"></span>ἕβδομον. τὰ γὰρ ἐφεξῆς τέσσαρα μεσοπλεύρια τῶν νόθων
<span class="lb" data-page="2.671" data-line="13" id="l2.671.13"></span>ἐστὶ πλευρῶν, εἰς τοσοῦτον ἐκλύοντα τῆς βλάβης τὸ μέγεθος,
<span class="lb" data-page="2.671" data-line="14" id="l2.671.14"></span>ὥστε τὸ πάντων ἔσχατον οὐδὲ αἰσθητὴν φέρειν τινὰ
<span class="lb" data-page="2.671" data-line="15" id="l2.671.15"></span>βλάβην, ἀμυδροτάτην δ’ ἔστιν ὅτε καὶ τὸ <span class="milestone ed2page" data-n="4.175" data-unit="ed2page" id="ed2page.4.175"></span>πρῶτον
<span class="lb" data-page="2.671" data-line="16" id="l2.671.16"></span>ἀπάντων· ὥστ’ ἐγὼ πολλάκις, ὡς ἴστε, κατὰ τὰς ἐπιδείξεις
<span class="lb" data-page="2.671" data-line="17" id="l2.671.17"></span>εἴωθα παραλείπειν αὐτὸ χάριν τοῦ θᾶττον ἀπαλλαγῆναι τῆς
<span class="lb" data-page="2.671" data-line="18" id="l2.671.18"></span>χειρουργίας. ἔστι δὲ τὸ μὲν ἐν τῷ τελευταίῳ μεσοπλεύριον
<span class="pb" data-page="2.672" id="p2.672"></span>
<span class="lb" data-page="2.672" data-line="1" id="l2.672.1"></span>ἑτοιμότατον ἐκληφθῆναι, τὸ δ’ ἐν τῷ πρώτῳ χαλεπώτατον,
<span class="lb" data-page="2.672" data-line="2" id="l2.672.2"></span>ὅτι τε τὰ πολλὰ πρόκειται σώματα, καὶ ὅτι τὸ νεῦρον αὐτὸ
<span class="lb" data-page="2.672" data-line="3" id="l2.672.3"></span>σμικρότατόν ἐστιν, ὥσπερ καὶ τὸ μεσοπλεύριον ὅλον. ἐλάχιστον
<span class="lb" data-page="2.672" data-line="4" id="l2.672.4"></span>μὲν οὖν ἐστι καὶ τὸ πάντων ὕστατον μεσοπλεύριον,
<span class="lb" data-page="2.672" data-line="5" id="l2.672.5"></span>οὐ μὴν τὸ κατὰ τὸ μεσοπλεύριον ὅλον αὐτὸ τὸ νεῦρον· ἐν
<span class="lb" data-page="2.672" data-line="6" id="l2.672.6"></span>γὰρ τοῖς τῶν νόθων πλευρῶν χωρίοις ὑπὲρ τὴν ἀξίαν τῶν
<span class="lb" data-page="2.672" data-line="7" id="l2.672.7"></span>μεσοπλευρίων ἐστὶ τὸ μέγεθος τῶν νεύρων, ὅσον ἂν οὐκ
<span class="lb" data-page="2.672" data-line="8" id="l2.672.8"></span>αὐτόθι διασπειρομένων αὐτῶν μόνον, ἐκπιπτόντων δ’ ἔξω
<span class="lb" data-page="2.672" data-line="9" id="l2.672.9"></span>τοῦ θώρακος εἰς ὑποχόνδρια· τὸ δὲ τοῦ πρώτου μεσοπλευρίου
<span class="lb" data-page="2.672" data-line="10" id="l2.672.10"></span>νεῦρον εἰς μόνον τὸν ἴδιον αὐτοῦ διανέμεται μῦν,
<span class="lb" data-page="2.672" data-line="11" id="l2.672.11"></span>ἐλάχιστον ὄντα. λοιπὰ τοίνυν ἐννέα μεσοπλεύρια καταλείπεται,
<span class="lb" data-page="2.672" data-line="12" id="l2.672.12"></span>τῆς εἰρημένης ἀνατομῆς δεόμενα. καί σοι δυνατὸν
<span class="lb" data-page="2.672" data-line="13" id="l2.672.13"></span>ἐν ταῖς ἐπιδείξεσιν, ὥσπερ ἐθεάσασθε κᾀμὲ, προβληθέντος
<span class="lb" data-page="2.672" data-line="14" id="l2.672.14"></span>ποτὲ τοῦ θώρακος εἰς ἀνατομὴν, αὐτόν μὲν αὐτίκα λέγοντα
<span class="lb" data-page="2.672" data-line="15" id="l2.672.15"></span>τοὺς λόγους τῶν δειχθησομένων, ἑτέροις δὲ ἐν τῷ τέως ἐκλαβεῖν
<span class="lb" data-page="2.672" data-line="16" id="l2.672.16"></span>τὰ νεῦρα, προστάξαντα τὴν ἐπίδειξιν ἰδιοποιῆσαι
<span class="lb" data-page="2.672" data-line="17" id="l2.672.17"></span>τοῖς παροῦσιν. εἰ μέντοι κατὰ μόνας ὀλίγοις τῶν φιλομαθῶν
<span class="lb" data-page="2.672" data-line="18" id="l2.672.18"></span>ἐπιδείκνυμεν τὴν ἀνατομὴν, εὔδηλον οἶμαι, κᾂν ἐγὼ
<span class="pb" data-page="2.673" id="p2.673"></span>
<span class="lb" data-page="2.673" data-line="1" id="l2.673.1"></span>μὴ λέγω, πρῶτον μὲν ἐπιλέξασθαι χρῆναι μεστὸν αὐγῆς οἶκον,
<span class="lb" data-page="2.673" data-line="2" id="l2.673.2"></span>εἶτα τὴν σμίλην ἔχειν ὀξυτάτην, ὡς ἔνι μάλιστα. λέλεκται
<span class="lb" data-page="2.673" data-line="3" id="l2.673.3"></span>γὰρ ἔμπροσθεν ἐπιτηδειοτάτη πρὸς τὰς ἀκριβείας τῶν τομῶν
<span class="lb" data-page="2.673" data-line="4" id="l2.673.4"></span>ὑπάρχειν ἡ τοιαύτη σμίλη. χρῆσθαι δ’ αὐτῆς μάλιστα
<span class="lb" data-page="2.673" data-line="5" id="l2.673.5"></span>τῷ κυρτῷ μέρει κεχαλκευμένης ὁμοίως ἑκατέρωθεν, ὥστε
<span class="lb" data-page="2.673" data-line="6" id="l2.673.6"></span>ἀμφικύρτους ἔχειν ἀμφοτέρας τὰς τεμνούσας γραμμὰς, ἀλλὰ
<span class="lb" data-page="2.673" data-line="7" id="l2.673.7"></span>κατὰ μὲν τὴν ἑτέραν σιμῆς, κατὰ δὲ τὴν ἀντικειμένην
<span class="lb" data-page="2.673" data-line="8" id="l2.673.8"></span>ταύτῃ κυρτῆς. καὶ μάλιστά σε τέμνειν ἀξιῶ, τὰ μὲν πρῶτα
<span class="lb" data-page="2.673" data-line="9" id="l2.673.9"></span>γυμναζόμενον ἐπὶ σαυτοῦ, καθ’ ὃν εἴρηται τρόπον, ὕστερον
<span class="lb" data-page="2.673" data-line="10" id="l2.673.10"></span>δ’ ἐναντίως, ὡς ἐφεξῆς ἐρῶ, πρότερον ἀναμνήσας σε τοῦ
<span class="lb" data-page="2.673" data-line="11" id="l2.673.11"></span>προγεγραμμένου τρόπου, καθ’ ὃν ἠξίουν οὕτως ἐν τῇ μέσῃ
<span class="lb" data-page="2.673" data-line="12" id="l2.673.12"></span>χώρᾳ τοῦ μεσοπλευρίου γίγνεσθαί σοι τὴν τομὴν τοῦ μυὸς,
<span class="lb" data-page="2.673" data-line="13" id="l2.673.13"></span>οὔτε τῆς ὑψηλοτέρας πλευρᾶς ἐγγὺς, ἀλλὰ ἐν τοῖς ὑψηλοῖς
<span class="lb" data-page="2.673" data-line="14" id="l2.673.14"></span>τῆς ταπεινοτέρας. ἀπολύσας γὰρ ἐνταῦθα τὰς συμφυεῖς
<span class="lb" data-page="2.673" data-line="15" id="l2.673.15"></span>ἶνας αὐτῆς, ἀναδέρειν αὐτὰς δυνήσῃ κατὰ βραχὺ μέχρι τῆς
<span class="lb" data-page="2.673" data-line="16" id="l2.673.16"></span>ὑψηλοτέρας, ἄχρι περ ἂν ἐντύχῃς ἐπιπολῆς μὲν κειμένῃ τῇ
<span class="lb" data-page="2.673" data-line="17" id="l2.673.17"></span>φλεβὶ, μετ’ αὐτὴν δὲ τῇ ἀρτηρίᾳ, καὶ τῷ νεύρῳ, καὶ τοῖς
<span class="lb" data-page="2.673" data-line="18" id="l2.673.18"></span>παρατεταμένοις μὲν ἅπασι τῇ πλευρᾷ, βραχὺ δέ πως ἐγγύτερον
<span class="lb" data-page="2.673" data-line="19" id="l2.673.19"></span>τοῦ νεύρου κειμένου. γυμνασάμενος δ’ οὕτως ὑπὲρ τοῦ
<span class="pb" data-page="2.674" id="p2.674"></span>
<span class="lb" data-page="2.674" data-line="1" id="l2.674.1"></span>θεάσασθαι πρότερον ἐπὶ νεκροῦ τοῦ ζώου τὴν ἀκριβῆ θέσιν
<span class="lb" data-page="2.674" data-line="2" id="l2.674.2"></span>αὐτῶν, πάλιν ἐπὶ τὰς τοῦ νεκροῦ ζώου ἐπιστρεφόμενος παρ’
<span class="lb" data-page="2.674" data-line="3" id="l2.674.3"></span>αὐτὸ τὸ κάτω τῆς ὑψηλοτέρας πλευρᾶς ἐπιβολῇ μιᾷ γυμνοῦν
<span class="lb" data-page="2.674" data-line="4" id="l2.674.4"></span>αὐτὸ, τὰς μὲν ἐπικειμένας διαιρῶν ἶνας, ἄτρωτον δὲ φυλάττων
<span class="lb" data-page="2.674" data-line="5" id="l2.674.5"></span>τὸ νεῦρον, εἰς ὅπερ ἐστὶν ἐπιτηδειοτάτη μυρσίνη
<span class="lb" data-page="2.674" data-line="6" id="l2.674.6"></span>κυρτή. ταύτῃ γοῦν ἐγὼ χρώμενος, ὡς ἴστε, παρ’ αὐτὴν τὴν
<span class="lb" data-page="2.674" data-line="7" id="l2.674.7"></span>κάτωθεν, εἶθ’ ἑκάστης πλευρᾶς τέμνων τὰς ἶνας, ἐνίοτε μὲν
<span class="lb" data-page="2.674" data-line="8" id="l2.674.8"></span>ἐπιβολῇ μιᾷ γυμνῶ τὸ νεῦρον, ἐνίοτε δ’, εἰ μὴ τύχοιμι τῆς
<span class="lb" data-page="2.674" data-line="9" id="l2.674.9"></span>συμμετρίας, τῇ δευτέρᾳ τὸ δέον εἰργασάμην. σὺ δ’ εἰ τρισὶ
<span class="lb" data-page="2.674" data-line="10" id="l2.674.10"></span>καὶ τέτρασιν ἐπιβολαῖς τὸ πρῶτον γυμνώσῃς, οὐ χρὴ τῆς
<span class="lb" data-page="2.674" data-line="11" id="l2.674.11"></span>τοῦ βελτίονος ἐλπίδος ἀπογινώσκειν, ἀλλ’ ἀκηκοότα σε λέγοντος
<span class="lb" data-page="2.674" data-line="12" id="l2.674.12"></span>Ἱπποκράτους, ὁκόσα χειρουργῆσαι δεῖ, συνεθισθῆναι
<span class="lb" data-page="2.674" data-line="13" id="l2.674.13"></span>χρὴ πάρος, προσεδρεύειν δ’ ἀεὶ τὰς χεῖρας ἀσκοῦντα· τεύξῃ
<span class="lb" data-page="2.674" data-line="14" id="l2.674.14"></span>γάρ ποθ’ ὑστέρῳ χρόνῳ τοῦ σκοποῦ, καὶ γυμνώσεις ἐπιβολῇ
<span class="lb" data-page="2.674" data-line="15" id="l2.674.15"></span>μιᾷ τὸ νεῦρον. εὐθὺς δ’ ἐν τῷ περὶ τοῦτο γυμνάζεσθαι μηδὲ
<span class="lb" data-page="2.674" data-line="16" id="l2.674.16"></span>τοῦ καλῶς ὑποβάλλειν αὐτῷ τὸ ἄγκιστρον ἀμέλει, πειρῶ
<span class="lb" data-page="2.674" data-line="17" id="l2.674.17"></span>δὲ, καθ’ ὅσον οἷόν τε, φυλάττεσθαι μήτε τρῶσαι μήτε
<span class="lb" data-page="2.674" data-line="18" id="l2.674.18"></span>διασπάσαι τὴν ἀρτηρίαν ἢ τὴν φλέβα. καταλαμβάνει δ’.
<span class="pb" data-page="2.675" id="p2.675"></span>
<span class="lb" data-page="2.675" data-line="1" id="l2.675.1"></span>οὖν τὸ ζῶον ἐπὶ τοῖς νεύροις, ὡς εἴρηται, βλαβεῖσιν, οὐκ
<span class="lb" data-page="2.675" data-line="2" id="l2.675.2"></span>ἀφωνία μόνον, ἀλλ’ ἕτερα δύο πρὸ αὐτῆς, ἃ ἕπεσθαι δέδεικται
<span class="lb" data-page="2.675" data-line="3" id="l2.675.3"></span>κατά <span class="milestone ed2page" data-n="4.176" data-unit="ed2page" id="ed2page.4.176"></span>τὴν περὶ τῆς φωνῆς πραγματείαν· ἓν
<span class="lb" data-page="2.675" data-line="4" id="l2.675.4"></span>μὲν καὶ πρῶτον, ὅπερ αἴτιόν ἐστι τῶν ἐφεξῆς δυοῖν, ἀκινησία
<span class="lb" data-page="2.675" data-line="5" id="l2.675.5"></span>τῶν ἐν τοῖς μεσοπλευρίοις μυῶν· ἕτερον δ’ ἐπ’ αὐτῇ
<span class="lb" data-page="2.675" data-line="6" id="l2.675.6"></span>δεύτερον, ἀπώλεια τῆς ταχείας τοῦ πνεύματος ἔξω φορᾶς·
<span class="lb" data-page="2.675" data-line="7" id="l2.675.7"></span>προσαγορεύω δ’ αὐτὴν ἐκφύσησιν, ἧς χωρὶς οὐχ οἷόν τε γενέσθαι
<span class="lb" data-page="2.675" data-line="8" id="l2.675.8"></span>φωνήν, ὡς ἐδείχθη· καὶ διὰ τοῦθ’ ἕπεται τρίτον
<span class="lb" data-page="2.675" data-line="9" id="l2.675.9"></span>τούτοις, ἡ ἀφωνία. καὶ μὴν δὴ καὶ τέταρτον ἄλλο τι γίνεται
<span class="lb" data-page="2.675" data-line="10" id="l2.675.10"></span>κατὰ τὴν τοιαύτην ἐγχείρησιν πάθημα, λόγου δεόμενον
<span class="lb" data-page="2.675" data-line="11" id="l2.675.11"></span>ἰδίου πρός σαφήνειαν, ὃ δι’ αὐτῶν τῶν ἀνατομῶν ἐναργῶς
<span class="lb" data-page="2.675" data-line="12" id="l2.675.12"></span>γνωρίσεις τῷ λόγῳ τῷδε.
</p>
          </article>

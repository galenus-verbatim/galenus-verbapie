<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:8.7">
<span class="pb page1" data-page="2.684" id="p2.684"></span>
<span class="milestone ed1page page1" data-n="1.190" data-unit="ed1page" id="ed1page.1.190"></span>
<span class="milestone ed2page page1" data-n="4.179" data-unit="ed2page" id="ed2page.4.179"></span>
            <p>
<span class="lb" data-page="2.684" data-line="10" id="l2.684.10"></span>Εἶπον δ’, ὅτι καὶ τῶν πλευρῶν ἐκκοπτομένων
<span class="lb" data-page="2.684" data-line="11" id="l2.684.11"></span>εἰς ἐκφύσησίν τε καὶ φωνὴν βλάπτεται τὸ ζῶον ὡσαύτως
<span class="lb" data-page="2.684" data-line="12" id="l2.684.12"></span>τοῖς τε μυσὶ καὶ τοῖς νεύροις τμηθεῖσιν. ὅπως δὲ ἐκκόπτειν
<span class="lb" data-page="2.684" data-line="13" id="l2.684.13"></span>χρὴ τὰς πλευρὰς, ἤδη λεγέσθω. προσέχειν δ’ ἀξιῶ
<span class="lb" data-page="2.684" data-line="14" id="l2.684.14"></span>σε τὸν νοῦν, ἡνίκα κεκράγῃ τὸ ζῶον, τῇ θέσει τῶν πλευρῶν.
<span class="lb" data-page="2.684" data-line="15" id="l2.684.15"></span>προστελλομένων γὰρ ἐν τούτῳ τῷ χρόνῳ σφοδρῶς τῶν
<span class="lb" data-page="2.684" data-line="16" id="l2.684.16"></span>μεσοπλευρίων μυῶν, ἐμφανεῖς αἱ τῶν πλευρῶν γίνονται κυρτότητες,
<span class="lb" data-page="2.684" data-line="17" id="l2.684.17"></span>ἔτι δὲ μᾶλλον, ἐὰν ἰσχνὸν ᾖ τὸ ζῶον, ἐφ’ οὗ καὶ
<span class="lb" data-page="2.684" data-line="18" id="l2.684.18"></span>βούλομαί σε ποιεῖσθαι τὰς τοιαύτας ἀνατομάς. ὅταν οὖν
<span class="pb" data-page="2.685" id="p2.685"></span>
<span class="lb" data-page="2.685" data-line="1" id="l2.685.1"></span>ἀκριβῶς ἴδῃς τὴν θέσιν ἧς ἐγχειρήσεις ἐκκόψαι πλευρᾶς,
<span class="lb" data-page="2.685" data-line="2" id="l2.685.2"></span>τέμνε κατ’ αὐτῆς, ἐν ᾧ φωνεῖ χρόνῳ τὸ ζῶον, ἅμα τῷ δέρματι
<span class="lb" data-page="2.685" data-line="3" id="l2.685.3"></span>πᾶν ὅσον ὑποπίπτει σαρκῶδες αὐτῷ τῷ τῆς πλευρᾶς
<span class="lb" data-page="2.685" data-line="4" id="l2.685.4"></span>σώματι, χρώμενος ἐπικόπῳ, καλέσαι γὰρ οὕτως οὐδὲν χεῖρόν
<span class="lb" data-page="2.685" data-line="5" id="l2.685.5"></span>ἐστιν ὁμοίως τοῖς ἀνατομικοῖς τε καὶ χειρουργοῖς, τὸ στήριγμα
<span class="lb" data-page="2.685" data-line="6" id="l2.685.6"></span>τῶν ὑποβεβλημένων τῇ τομῇ τῶν σωμάτων. εἰ δὲ μὴ
<span class="lb" data-page="2.685" data-line="7" id="l2.685.7"></span>τμηθείη πᾶν ὅσον χρὴ κατὰ τὴν πρώτην ἐπιβολὴν, ἀλλὰ
<span class="lb" data-page="2.685" data-line="8" id="l2.685.8"></span>τῇ γε δευτέρᾳ ἢ πάντως τῇ τρίτῃ τμηθήσεται. καὶ γὰρ
<span class="lb" data-page="2.685" data-line="9" id="l2.685.9"></span>ἀσφαλέστερόν ἐστὶ σοι τήν γε πρώτην εὐλαβέστερον τέμνειν·
<span class="lb" data-page="2.685" data-line="10" id="l2.685.10"></span>ἐνίοτε γὰρ συνέβη τοῖς ἀτρίπτοις περὶ τὰ τοιαῦτα, καθ’
<span class="lb" data-page="2.685" data-line="11" id="l2.685.11"></span>ὅλου τοῦ μήκους τοῦ τῆς πλευρᾶς τὴν τομὴν φέρουσιν,
<span class="lb" data-page="2.685" data-line="12" id="l2.685.12"></span>ἀπὸ τοῦ κυρτοῦ τῆς σμίλης ὀλισθησάσης παρενεχθείσης τε
<span class="lb" data-page="2.685" data-line="13" id="l2.685.13"></span>κάτω πρὸς τὸ μεσοπλεύριον, ἅψασθαί τινος τῶν ἐνταῦθα
<span class="lb" data-page="2.685" data-line="14" id="l2.685.14"></span>σωμάτων. εἴρηται δ’, ὅτι τῇ κάτωθεν ἴτυϊ πλευρᾶς ἑκάστης
<span class="lb" data-page="2.685" data-line="15" id="l2.685.15"></span>οὐ τὸ νεῦρον μόνον, ἀλλὰ καὶ ἀρτηρία καὶ φλὲψ
<span class="lb" data-page="2.685" data-line="16" id="l2.685.16"></span>παρατέταται. γυμνασθεὶς οὖν κατὰ τὴν πρώτην, ὅσον οἷόν
<span class="lb" data-page="2.685" data-line="17" id="l2.685.17"></span>τε, πλείστην ἐπὶ τοῦ μήκους τῆς πλευρᾶς τέμνειν ἄχρι τοῦ
<span class="lb" data-page="2.685" data-line="18" id="l2.685.18"></span>περιοστίου, τάχιστά τε καὶ κάλλιστα τὸ ἔργον ἀνύσεις.
<span class="pb" data-page="2.686" id="p2.686"></span>
<span class="lb" data-page="2.686" data-line="1" id="l2.686.1"></span>ἠμφίεσται γὰρ ἑκάστη πλευρὰ κατὰ τὸ κυρτὸν καὶ κατὰ
<span class="lb" data-page="2.686" data-line="2" id="l2.686.2"></span>κύκλον ὑμένα τοῖς ἄλλοις ἅπασι τοῖς περιοστίοις ὑμέσιν
<span class="lb" data-page="2.686" data-line="3" id="l2.686.3"></span>ὁμοιότατον. τοῦτον οὖν αὐτὸν, ἐπειδὰν κατὰ τὸ τῆς πλευρᾶς
<span class="lb" data-page="2.686" data-line="4" id="l2.686.4"></span>μῆκος τέμῃς, ἀπόξυε τοῦ ὀστοῦ, χρώμενος ἀμφικύρτῳ
<span class="lb" data-page="2.686" data-line="5" id="l2.686.5"></span>μυρσίνῃ. κᾀπειδὰν ᾖ γεγυμνωμένος, ὡς ὑψηλὸν φαίνεσθαι τὸ
<span class="lb" data-page="2.686" data-line="6" id="l2.686.6"></span>τῆς πλευρᾶς ὀστοῦν, ὑπόβαλλε μηνιγγοφύλακα λεπτὸν ἢ σπαθομήλην
<span class="lb" data-page="2.686" data-line="7" id="l2.686.7"></span>πλατεῖαν ἀμφοῖν μεταξὺ τῶν σωμάτων, τοῦ θ’ ὑμένος
<span class="lb" data-page="2.686" data-line="8" id="l2.686.8"></span>τοῦ περιοστίου γυμνωθέντος, αὐτοῦ τε τοῦ τῆς πλευρᾶς ὀστοῦ,
<span class="lb" data-page="2.686" data-line="9" id="l2.686.9"></span>προσέχων ἀκριβῶς, μὴ διασπάσῃς ἢ τρήσῃς τὸν ὑπεζωκότα.
<span class="lb" data-page="2.686" data-line="10" id="l2.686.10"></span>τούτου σοι καλῶς πραχθέντος, ἐκκοπτέσθω τὸ τῆς πλευρᾶς
<span class="lb" data-page="2.686" data-line="11" id="l2.686.11"></span>ὀστοῦν, ἀντιβαλλομένων δυοῖν ἀλλήλοις ἐκκοπέων, ὡς ἔθος.
<span class="lb" data-page="2.686" data-line="12" id="l2.686.12"></span>ἐὰν δὲ νεογενὲς ᾖ τὸ ζῶον, ἀρκεῖ καὶ μία διαίρεσις ἐγκαρσία
<span class="lb" data-page="2.686" data-line="13" id="l2.686.13"></span>κατὰ τὸ χονδρῶδες τῆς πλευρᾶς γενομένη. προαπεξυσμένου
<span class="lb" data-page="2.686" data-line="14" id="l2.686.14"></span>γὰρ ἐπιμελῶς τοῦ περιοστίου, ῥᾷστόν ἐστί σοι λαβομένῳ
<span class="lb" data-page="2.686" data-line="15" id="l2.686.15"></span>τοῖς δακτύλοις ἀνακλάσαι κατὰ βραχὺ τῆς διῃρημένης
<span class="lb" data-page="2.686" data-line="16" id="l2.686.16"></span>πλευρᾶς τὰ μόρια πρὸς τὸ συνεχὲς ἑκάτερον αὐτοῦ
<span class="lb" data-page="2.686" data-line="17" id="l2.686.17"></span>πέρας, ὀπίσω μὲν τῷ σπονδύλῳ διηρθρωμένον, εἰς δὲ τὸ
<span class="pb" data-page="2.687" id="p2.687"></span>
<span class="lb" data-page="2.687" data-line="1" id="l2.687.1"></span>πρόσω τῷ στέρνῳ συνηρθρωμένον. οὐ μὲν οὖν ἔκκοπτε
<span class="lb" data-page="2.687" data-line="2" id="l2.687.2"></span>τὰ κατὰ τῶν ὠμοπλατῶν ὀστᾶ τοῦ θώρακος· ὅσα δὲ ὑπὸ
<span class="lb" data-page="2.687" data-line="3" id="l2.687.3"></span>ταῖς ὠμοπλάταις ἐστὶν, ἐκείνων δεῖται προσαφαιρουμένων.
<span class="lb" data-page="2.687" data-line="4" id="l2.687.4"></span><span class="milestone ed2page" data-n="4.180" data-unit="ed2page" id="ed2page.4.180"></span>ὅθεν, ὥσπερ αἱ τομαὶ τῶν μεσοπλευρίων μυῶν τῶν
<span class="lb" data-page="2.687" data-line="5" id="l2.687.5"></span>ὑψηλῶν, ὡς ἔμπροσθεν ἔλεγον, οὕτως καὶ αἱ τῶν πλευρῶν
<span class="lb" data-page="2.687" data-line="6" id="l2.687.6"></span>ἐκκοπαὶ χαλεπώταται τυγχάνουσι κατὰ τὸ χωρίον τοῦτο· καὶ
<span class="lb" data-page="2.687" data-line="7" id="l2.687.7"></span>διὰ τοῦτο ἡ διὰ τῆς τῶν νεύρων κακώσεως ἐγχείρησις ἀμείνων
<span class="lb" data-page="2.687" data-line="8" id="l2.687.8"></span>ἐστίν. εἴς γε μὴν τὸ πεισθῆναι τήν τ’ ἐκφύσησιν
<span class="lb" data-page="2.687" data-line="9" id="l2.687.9"></span>καὶ τὴν φωνὴν βλαπτομένας ὑπὸ τῆς τῶν μεσοπλευρίων
<span class="lb" data-page="2.687" data-line="10" id="l2.687.10"></span>μυῶν παραλύσεως ἱκανὸν καὶ τὸ τοὺς ὑποκάτω τῶν ὠμοπλατῶν
<span class="lb" data-page="2.687" data-line="11" id="l2.687.11"></span>κακῶσαι μόνους, ἐνίοτε μὲν, ὡς ἔμπροσθεν ἐῤῥέθη,
<span class="lb" data-page="2.687" data-line="12" id="l2.687.12"></span>τέμνοντα τὰς ἶνας αὐτῶν, ἐνίοτε δ’ ἐκκόπτοντα τῶν ὀστῶν
<span class="lb" data-page="2.687" data-line="13" id="l2.687.13"></span>τι. τοσοῦτον γὰρ ἀπόλλυσθαι φαίνεται μέρος ὅλης τῆς
<span class="lb" data-page="2.687" data-line="14" id="l2.687.14"></span>κατὰ φύσιν ἐκφυσήσεώς τε καὶ φωνῆς, ὅσον καὶ τῶν μεσοπλευρίων
<span class="lb" data-page="2.687" data-line="15" id="l2.687.15"></span>μυῶν μέρος εἰσὶν οἱ παραλυθέντες. καὶ συμβαίνει
<span class="lb" data-page="2.687" data-line="16" id="l2.687.16"></span>γε τοῦθ’ ὁμοίως αὐτοῖς ἐπὶ πάσαις ταῖς παραλυούσαις ἐγχειρήσεσι,
<span class="lb" data-page="2.687" data-line="17" id="l2.687.17"></span>τέσσαρσιν οὔσαις, ὡς ἐῤῥήθη, μιᾶς μὲν τῆς διὰ
<span class="lb" data-page="2.687" data-line="18" id="l2.687.18"></span>τῶν ἐκκοπτομένων πλευρῶν, ἑτέρας δὲ τῆς τοῦ νωτιαίου
<span class="lb" data-page="2.687" data-line="19" id="l2.687.19"></span>τομῆς, καὶ τρίτης τῶν νεύρων, καὶ τετάρτης τῶν ἰνῶν.
<span class="pb" data-page="2.688" id="p2.688"></span>
<span class="lb" data-page="2.688" data-line="1" id="l2.688.1"></span>ἐὰν μὲν οὖν κατὰ τὸ ἕτερον μέρος, ἤτοι τὸ δεξιὸν ἢ τὸ
<span class="lb" data-page="2.688" data-line="2" id="l2.688.2"></span>εὐώνυμον, εἰς παράλυσιν ἀχθῶσι μύες, ἥμισυ μέρος ἐκφυσήσεώς
<span class="lb" data-page="2.688" data-line="3" id="l2.688.3"></span>τε καὶ φωνῆς ἀπόλλυται· ἐὰν δ’ ὁποτέρου τὸ ἥμισυ,
<span class="lb" data-page="2.688" data-line="4" id="l2.688.4"></span>τηνικαῦτα τὸ τέταρτον ἀμφοτέρων τῶν ἐνεργειῶν διαφθαρήσεται.
<span class="lb" data-page="2.688" data-line="5" id="l2.688.5"></span>κατὰ γὰρ τὸν ἀριθμὸν ἀεὶ τῶν παραλυομένων
<span class="lb" data-page="2.688" data-line="6" id="l2.688.6"></span>μυῶν ἡ βλάβη γίνεται τῇ φωνῇ, προσλογιζομένων ἡμῶν
<span class="lb" data-page="2.688" data-line="7" id="l2.688.7"></span>δηλονότι τὸ μέγεθος τῶν μυῶν. ἐὰν μὲν γὰρ μόνους παραλύσῃς
<span class="lb" data-page="2.688" data-line="8" id="l2.688.8"></span>ἑκατέρωθεν ἤτοι τοὺς μεγίστους, ἢ τοὺς σμικροτάτους,
<span class="lb" data-page="2.688" data-line="9" id="l2.688.9"></span>ἄνισον ἐργάσῃ τὴν βλάβην ἐκφυσήσεώς τε καὶ φωνῆς,
<span class="lb" data-page="2.688" data-line="10" id="l2.688.10"></span>κᾂν τὸν ἴσον ἀριθμὸν αὐτῶν κακώσῃς· οἱ μὲν γὰρ μείζους
<span class="lb" data-page="2.688" data-line="11" id="l2.688.11"></span>κατὰ τὴν βλάβην τῶν ἐλαττόνων διαφέρουσιν. εἴρηται δὲ
<span class="lb" data-page="2.688" data-line="12" id="l2.688.12"></span>καὶ ὅτι τελεώτερον ἀπόλλυται φωνὴ καὶ ἐκφύσησις ἐπὶ
<span class="lb" data-page="2.688" data-line="13" id="l2.688.13"></span>ταῖς τοῦ νωτιαίου τομαῖς. εἰ δὲ τὰς ἶνας τέμῃς τῶν
<span class="lb" data-page="2.688" data-line="14" id="l2.688.14"></span>μεσοπλευρίων μυῶν ἢ τὰ τῶν πλευρῶν ἐκκόψῃς ὀστᾶ,
<span class="lb" data-page="2.688" data-line="15" id="l2.688.15"></span>καταλείπονταί τινες τῶν συστελλόντων τὸν θώρακα μυῶν,
<span class="lb" data-page="2.688" data-line="16" id="l2.688.16"></span>οἴ τ’ ἐπιβεβλημένοι τοῖς πέρασι τῶν πλευρῶν καὶ πάντων
<span class="lb" data-page="2.688" data-line="17" id="l2.688.17"></span>τῶν καθ’ ὑπογάστριον ἡ πρώτη καὶ τρίτη συζυγία.
<span class="pb" data-page="2.689" id="p2.689"></span>
<span class="lb" data-page="2.689" data-line="1" id="l2.689.1"></span>βραχείας δ’ οὔσης τῆς παρὰ τούτων συστολῆς τῷ θώρακι,
<span class="lb" data-page="2.689" data-line="2" id="l2.689.2"></span>βραχεῖα καὶ ἡ ἐκφύσησις γίνεται· ταύτῃ δ’ ἀνάλογον καὶ ἡ
<span class="lb" data-page="2.689" data-line="3" id="l2.689.3"></span>φωνή. διὸ κατὰ τὰς εἰρημένας ἐγχειρήσεις τὸ ζῶον ἐνίοτε
<span class="lb" data-page="2.689" data-line="4" id="l2.689.4"></span>καθάπερ οἱ τονθορύζοντες φθέγγεται μικρόν τι πάνυ καὶ
<span class="lb" data-page="2.689" data-line="5" id="l2.689.5"></span>ἀσαφές. τῇ μέντοι τῶν νεύρων τομῇ σχεδὸν ἴσον ἕπεται
<span class="lb" data-page="2.689" data-line="6" id="l2.689.6"></span>τὸ βλάβος, ἢ μικρόν τι μεῖον, ὅσον εἵπετο τῇ τοῦ νωτιαίου
<span class="lb" data-page="2.689" data-line="7" id="l2.689.7"></span>διατομῇ παρὰ τῶν μεσοπλευρίων νεύρων τοὺς εἰρημένους
<span class="lb" data-page="2.689" data-line="8" id="l2.689.8"></span>μῦς ἀποβλαστήματα λαμβάνειν. καὶ γὰρ εἰ τὰ μεθ’
<span class="lb" data-page="2.689" data-line="9" id="l2.689.9"></span>ὑποχόνδριον μέρη τῆς πρώτης καὶ τρίτης συζυγίας τῶν
<span class="lb" data-page="2.689" data-line="10" id="l2.689.10"></span>μυῶν ἑτέρωθεν ἔχει τὰ νεῦρα, τὸ γοῦν πρὸς τῷ θώρακι
<span class="lb" data-page="2.689" data-line="11" id="l2.689.11"></span>μέρος αὐτῶν ἀναγκαῖόν ἐστιν ἀπολλύναι τὴν ἐνέργειαν, ὥστε
<span class="lb" data-page="2.689" data-line="12" id="l2.689.12"></span>λοιπῷ τῷ κάτω<span class="milestone ed1page" data-n="1.191" data-unit="ed1page" id="ed1page.1.191"></span> συγκινούμενον αὐτὸ μηδεμίαν αἰσθητὴν
<span class="lb" data-page="2.689" data-line="13" id="l2.689.13"></span>μήτε ἐκφυσήσεως μήτε φωνῆς ἐργάζεσθαι βλάβην.
<span class="lb" data-page="2.689" data-line="14" id="l2.689.14"></span>ὅτι δὲ κατὰ τὰ συμβεβηκότα ἐπὶ τῶν τοιούτων ἀπόλλυται
<span class="lb" data-page="2.689" data-line="15" id="l2.689.15"></span>ἡ φωνὴ, πρώτως δ’ ἡ ἐκφύσησις, ἐν τοῖς περὶ φωνῆς εἴρηται
<span class="lb" data-page="2.689" data-line="16" id="l2.689.16"></span>λόγοις. ἀλλ’ ἐπεὶ πάλιν ἡ ἐκφύσησις ἐκπνοή τίς ἐστιν
<span class="lb" data-page="2.689" data-line="17" id="l2.689.17"></span>ἀθρόα καὶ σφοδρὰ, διὰ τοῦτο καὶ νῦν ἀναγκαῖον ἐγένετο
<span class="lb" data-page="2.689" data-line="18" id="l2.689.18"></span>μνημονεύσαι τῶν τοιούτων ἐγχειρήσεων ἐν τῷ τῶν ἀναπνευστικῶν
<span class="pb" data-page="2.690" id="p2.690"></span>
<span class="lb" data-page="2.690" data-line="1" id="l2.690.1"></span>ὀργάνων λόγῳ· λεχθήσεται δὲ καὶ πάλιν ὑπὲρ
<span class="lb" data-page="2.690" data-line="2" id="l2.690.2"></span>αὐτῶν ἐν τῇ τῶν φωνητικῶν ἀνατομῇ.
</p>
          </article>

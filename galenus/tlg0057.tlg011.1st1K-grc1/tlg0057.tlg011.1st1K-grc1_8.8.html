<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:8.8">
<span class="pb page1" data-page="2.690" id="p2.690"></span>
<span class="milestone ed1page page1" data-n="1.191" data-unit="ed1page" id="ed1page.1.191"></span>
<span class="milestone ed2page page1" data-n="4.180" data-unit="ed2page" id="ed2page.4.180"></span>
            <p>
<span class="lb" data-page="2.690" data-line="3" id="l2.690.3"></span><span class="milestone ed2page" data-n="4.181" data-unit="ed2page" id="ed2page.4.181"></span>Κατὰ λόγον δ’ ἂν εἴη διελθεῖν, ὅπως
<span class="lb" data-page="2.690" data-line="4" id="l2.690.4"></span>ἄν τις ἀκίνητον ἐργάσαιτο τὸν ὅλον θώρακα, μόνοις τοῖς
<span class="lb" data-page="2.690" data-line="5" id="l2.690.5"></span>κινοῦσι τοὺς μῦς αὐτοῦ νεύροις βρόχους περιβάλλων, ὅπερ
<span class="lb" data-page="2.690" data-line="6" id="l2.690.6"></span>οὐ μόνον ἰδίᾳ πολλάκις ὑμῖν, ἀλλὰ καὶ δημοσίᾳ δεικνύντα
<span class="lb" data-page="2.690" data-line="7" id="l2.690.7"></span>με ἐθεάσασθε. τοὺς μὲν δὴ μεσοπλευρίους μῦς διὰ τῶν
<span class="lb" data-page="2.690" data-line="8" id="l2.690.8"></span>ἐπ’ αὐτοὺς ἰόντων ἀπὸ τοῦ νωτιαίου νεύρων ἀκινήτους ἐργάσῃ,
<span class="lb" data-page="2.690" data-line="9" id="l2.690.9"></span>καθ’ ὃν εἴρηται τρόπον· τὸ διάφραγμα δὲ τὰς ἀρχὰς
<span class="lb" data-page="2.690" data-line="10" id="l2.690.10"></span>καὶ τούτου τῶν νεύρων ὁμοίως κακώσας. ἐφ’ ὑῶν δὲ
<span class="lb" data-page="2.690" data-line="11" id="l2.690.11"></span>μάλιστα πάντα τὰ τοιαῦτα δεικνύντα με ἐθεάσασθε πολλάκις
<span class="lb" data-page="2.690" data-line="12" id="l2.690.12"></span>ἰδίᾳ τε καὶ δημοσίᾳ, διὰ τὸ μήτε πλέον ἔχειν τι
<span class="lb" data-page="2.690" data-line="13" id="l2.690.13"></span>πίθηκον ἐν ταῖς τοιαύταις ἀνατομαῖς, εἰδεχθές τ’ εἶναι
<span class="lb" data-page="2.690" data-line="14" id="l2.690.14"></span>τὸ θέαμα. λόγῳ μὲν οὖν ἑρμηνεῦσαι σαφῶς οὐκ ἔστι τὴν
<span class="lb" data-page="2.690" data-line="15" id="l2.690.15"></span>χώραν, ἔνθα χρὴ δηλῶσαι σαφῶς. εἴς τε γὰρ τῶν ἤδη τεθεαμένων
<span class="lb" data-page="2.690" data-line="16" id="l2.690.16"></span>τὴν ἀνάμνησιν, εἴς τε τῶν μηδέπω μηδὲν ἑωρακότων
<span class="lb" data-page="2.690" data-line="17" id="l2.690.17"></span>τοιαύτην ἐπαγωγὴν πρὸς τοὖργον ἡ διήγησις ἔσται
<span class="pb" data-page="2.691" id="p2.691"></span>
<span class="lb" data-page="2.691" data-line="1" id="l2.691.1"></span>χρήσιμος. ὅταν οὖν ὕπτιον ἐσχηματισμένον ᾖ τὸ ζῶον, ὡς
<span class="lb" data-page="2.691" data-line="2" id="l2.691.2"></span>ὀλίγον ἔμπροσθεν εἶπον, ἐπὶ τῆς σανίδος ὑπὸ δεσμῶν κατεχόμενον,
<span class="lb" data-page="2.691" data-line="3" id="l2.691.3"></span>οὐ τὰ τέτταρα κῶλα μόνον, ἀλλὰ καὶ τὴν κεφαλὴν
<span class="lb" data-page="2.691" data-line="4" id="l2.691.4"></span>ὅλην ἅμα τῷ τραχήλῳ, κατ’ ἐκεῖνο μάλιστα τὸ χωρίον
<span class="lb" data-page="2.691" data-line="5" id="l2.691.5"></span>εὑρήσεις ὑποκείμενα τὰ νεῦρα, καθ’ ὃ τῶν προσθίων
<span class="lb" data-page="2.691" data-line="6" id="l2.691.6"></span>ἐστὶ κώλων ἡ ἀρχή. καί σοι τὴν πρώτην ἄμεινον ἅπαν
<span class="lb" data-page="2.691" data-line="7" id="l2.691.7"></span>ἐν ἐκείνῳ τῷ χωρίῳ τὸ δέρμα περιελεῖν, ὑπὲρ τοῦ θεάσασθαι
<span class="lb" data-page="2.691" data-line="8" id="l2.691.8"></span>δύο φλέβας μεγάλας, ὧν ἡ μὲν ἑτέρα πρὸς τὸν
<span class="lb" data-page="2.691" data-line="9" id="l2.691.9"></span>τράχηλον ἀναφέρεται λοξή πως μᾶλλον, ἡ δ’ ἑτέρα πρὸς
<span class="lb" data-page="2.691" data-line="10" id="l2.691.10"></span>τὴν ἀρχὴν τοῦ προσθίου κώλου μᾶλλόν πως ἐγκαρσία.
<span class="lb" data-page="2.691" data-line="11" id="l2.691.11"></span>τοὺς γὰρ μεταξὺ τούτων ὑμένας ἀποδείρας τοῖς δακτύλοις
<span class="lb" data-page="2.691" data-line="12" id="l2.691.12"></span>ὄψει τὰ νεῦρα κατὰ τῶν πλαγίων μερῶν τοῦ τραχήλου φερόμενα
<span class="lb" data-page="2.691" data-line="13" id="l2.691.13"></span>κάτω λοξὰ πρὸς τὸν θώρακα, τοῖς ὑποκειμένοις τῷ
<span class="lb" data-page="2.691" data-line="14" id="l2.691.14"></span>τραχήλῳ μυσὶν ἐνιζηκότα, καὶ μέλλοντά γε ψαύσειν αὐτὰ
<span class="lb" data-page="2.691" data-line="15" id="l2.691.15"></span>τῆς πρώτης πλευρᾶς εἰς ταὐτὸν ἀλλήλοις ἰόντα θεάσῃ.
<span class="lb" data-page="2.691" data-line="16" id="l2.691.16"></span>εἰ δ’ ἅπαξ ἴδοις τὸ χωρίον ἀκριβῶς, ἐπιχειρήσεις περιδεῖραι
<span class="lb" data-page="2.691" data-line="17" id="l2.691.17"></span>τὸ δέρμα καὶ κατὰ τῆς τῶν νεύρων χώρας ἁπλῆν διαίρεσιν
<span class="lb" data-page="2.691" data-line="18" id="l2.691.18"></span>ποιεῖσθαι. καί σοι τούτῳ μελετῶντι μιᾷ ποτε τομῇ
<span class="lb" data-page="2.691" data-line="19" id="l2.691.19"></span>γυμνοῦν ὑπάρξει τὰ τοῦ διαφράγματος νεῦρα, τρία μὲν
<span class="pb" data-page="2.692" id="p2.692"></span>
<span class="lb" data-page="2.692" data-line="1" id="l2.692.1"></span>ἑκατέρωθεν τὰ ἐφ’ ὑῶν ὄντα τοὐπίπαν, ἐπὶ δὲ τῶν πιθήκων
<span class="lb" data-page="2.692" data-line="2" id="l2.692.2"></span>ὡς τὸ πολὺ δύο, σπανίως δὲ κᾀπὶ τούτων ὁρᾶται τὸ
<span class="lb" data-page="2.692" data-line="3" id="l2.692.3"></span>τρίτον, ὡς ἐπὶ τῶν ὑῶν τὸ τέταρτον. ἀρχὴ δ’ ἐστὶν αὐτῶν
<span class="lb" data-page="2.692" data-line="4" id="l2.692.4"></span>ἁπάντων ὁ κατὰ τὸν τράχηλον νωτιαῖος, ἐκ μὲν τῆς μεταξὺ
<span class="lb" data-page="2.692" data-line="5" id="l2.692.5"></span>τοῦ τετάρτου καὶ πέμπτου σπονδύλου χώρας ἐκφυομένης τῆς
<span class="lb" data-page="2.692" data-line="6" id="l2.692.6"></span>πρώτης συζυγίας, ἐκ δὲ τῆς μεταξὺ τοῦ πέμπτου τε καὶ ἕκτου
<span class="lb" data-page="2.692" data-line="7" id="l2.692.7"></span>τῆς δευτέρας, ἐκ δὲ τῆς μετὰ τὸν ἕκτον τῆς τρίτης, ἥτις
<span class="lb" data-page="2.692" data-line="8" id="l2.692.8"></span>καὶ μικρὰ παντάπασίν ἐστι, καθάπερ γε, κᾂν ἡ τετάρτη
<span class="lb" data-page="2.692" data-line="9" id="l2.692.9"></span>ποτὲ προσέχοιτο, τῆς μετὰ τὸν ἕβδομον σπόνδυλον συζυγίας
<span class="lb" data-page="2.692" data-line="10" id="l2.692.10"></span>ἀποβλάστημα πάνυ σμικρόν ἐστιν. ἁπασῶν δὲ τμηθεισῶν
<span class="lb" data-page="2.692" data-line="11" id="l2.692.11"></span>αὐτῶν, ἀκίνητον γίγνεται τὸ διάφραγμα. κατὰ δὲ τὸν αὐτὸν
<span class="lb" data-page="2.692" data-line="12" id="l2.692.12"></span>τρόπον, ἑκάστου τῶν ἐκ τραχήλου καθηκόντων ἐπὶ τὸν
<span class="lb" data-page="2.692" data-line="13" id="l2.692.13"></span>θώρακα μυῶν, ἓξ τὸν ἀριθμὸν ὄντων, εἰ κακώσαις τὰ
<span class="lb" data-page="2.692" data-line="14" id="l2.692.14"></span>νεῦρα, διαφθείρεις τὴν ἐνέργειαν. ἡ κάκωσις δ’, ὡς εἴρηται,
<span class="lb" data-page="2.692" data-line="15" id="l2.692.15"></span>διττή τίς ἐστιν, ἢ τεμνόντων, ἢ διαλαμβανόντων
<span class="lb" data-page="2.692" data-line="16" id="l2.692.16"></span>αὐτά. ἐπεὶ δ’ οὔθ’ οἱ μύες, οὔτε πολὺ μᾶλλον τὰ νεῦρα
<span class="lb" data-page="2.692" data-line="17" id="l2.692.17"></span>φαίνεται, τοῦ δέρματος ἀποδαρέντος μόνου, τοὺς μῦς πρῶτον
<span class="lb" data-page="2.692" data-line="18" id="l2.692.18"></span>ἀνατέμνειν σε χρὴ τοὺς ἐπὶ τὴν κάτω μόνον ἀναφερομένους
<span class="pb" data-page="2.693" id="p2.693"></span>
<span class="lb" data-page="2.693" data-line="1" id="l2.693.1"></span>διάρθρωσιν ἀπὸ τοῦ στήθους. <span class="milestone ed2page" data-n="4.182" data-unit="ed2page" id="ed2page.4.182"></span>ἀπείρῳ μὲν
<span class="lb" data-page="2.693" data-line="2" id="l2.693.2"></span>οὖν χαλεπὸν φαίνεται τὸ πρᾶγμα, καί τις ἴσως ὑπονοήσειε,
<span class="lb" data-page="2.693" data-line="3" id="l2.693.3"></span>μηδ’ ἐξαρκέσαι τὸ ζῶον εἰς ἁπάσας τὰς ἀνατομὰς, ἃς
<span class="lb" data-page="2.693" data-line="4" id="l2.693.4"></span>ἀναγκαῖόν ἐστι ποιήσασθαι δίχα τῆς τῶν νεύρων κακώσεως,
<span class="lb" data-page="2.693" data-line="5" id="l2.693.5"></span>ὅλον ἀκίνητον ἐργασαμένης τὸν θώρακα. θεασαμένῳ
<span class="lb" data-page="2.693" data-line="6" id="l2.693.6"></span>δέ τινι πολλάκις ἐμὲ τοῦτο πράττοντα διὰ τῆς ἐνεργείας
<span class="lb" data-page="2.693" data-line="7" id="l2.693.7"></span>ὑπάρχει πεπεῖσθαι τὸ δυνατὸν τῆς εἰρημένης ἀνατομῆς·
<span class="lb" data-page="2.693" data-line="8" id="l2.693.8"></span>κατὰ γὰρ τὴν φαντασίαν μᾶλλον, οὐ κατὰ τὴν ἑαυτῆς δύναμιν
<span class="lb" data-page="2.693" data-line="9" id="l2.693.9"></span>ἐκπλήττουσα τοὺς ἀπείρους φαίνεται δύσκολος. μὴ
<span class="lb" data-page="2.693" data-line="10" id="l2.693.10"></span>τοίνυν καταπλαγῇ τις, ἀλλ’ ἐπιτολμάτω τῇ πείρᾳ, πρῶτον
<span class="lb" data-page="2.693" data-line="11" id="l2.693.11"></span>μὲν ἀποδέρων ἀπὸ τῶν στηθῶν ὅλον τὸ δέρμα, γίνεται γὰρ
<span class="lb" data-page="2.693" data-line="12" id="l2.693.12"></span>ἀναιμωτὶ τοῦτο, δεύτερον δὲ τοὺς ἐπὶ τὸ κατ’ ὦμον ἄρθρον
<span class="lb" data-page="2.693" data-line="13" id="l2.693.13"></span>ἰόντας μῦς ἀφαιρῶν, καὶ γὰρ τοῦτο χωρὶς αἱμοῤῥαγίας
<span class="lb" data-page="2.693" data-line="14" id="l2.693.14"></span>γίγνεται, τρίτον ἐπὶ τούτοις ὅλας τὰς ὠμοπλάτας
<span class="lb" data-page="2.693" data-line="15" id="l2.693.15"></span>ἀπὸ τῶν ὑποπεφυκότων αὐταῖς κατὰ τὰ σιμὰ μυῶν ἀποχωρίζων
<span class="lb" data-page="2.693" data-line="16" id="l2.693.16"></span>ἅμα τοῖς ἀναφερομένοις κάτωθεν ἐπὶ τὸ κατ’ ὦμον
<span class="lb" data-page="2.693" data-line="17" id="l2.693.17"></span>ἄρθρον μυσὶ, τῷ τε τὴν μασχάλην ἐργαζομένῳ τῷ μεγάλῳ
<span class="pb" data-page="2.694" id="p2.694"></span>
<span class="lb" data-page="2.694" data-line="1" id="l2.694.1"></span>καὶ τῷ πρὸς ὦμον εὑρεθέντι τῷ μικρῷ. τούτων γὰρ γιγνομένων,
<span class="lb" data-page="2.694" data-line="2" id="l2.694.2"></span>αἱ δύο συζυγίαι τῶν ὑψηλῶν τοῦ θώρακος φανοῦνται
<span class="lb" data-page="2.694" data-line="3" id="l2.694.3"></span>μυῶν, ὥστε σε καὶ τὰ νεῦρα τῆς μὲν ἑτέρας, τῆς μείζονος,
<span class="lb" data-page="2.694" data-line="4" id="l2.694.4"></span>ἐναργῶς ὁρᾷν ἐποχούμενα τοῖς μυσί. τῆς δ’ ἑτέρας,
<span class="lb" data-page="2.694" data-line="5" id="l2.694.5"></span>τῆς ἐλάττονος, ἥτις καὶ τὴν θέσιν ἔχει προσθίαν, δυσφωρατότερα
<span class="lb" data-page="2.694" data-line="6" id="l2.694.6"></span>μέν ἐστι τὰ νεῦρα· προγυμνασαμένῳ δ’ ἐπὶ τεθνεῶτος
<span class="lb" data-page="2.694" data-line="7" id="l2.694.7"></span>οὐδὲ ταῦτα χαλεπῶς εὑρίσκεται. καὶ χωρὶς δὲ
<span class="lb" data-page="2.694" data-line="8" id="l2.694.8"></span>τοῦ τὰς ὠμοπλάτας ἅμα τοῖς εἰρημένοις μυσὶν ἀποδεῖραι
<span class="lb" data-page="2.694" data-line="9" id="l2.694.9"></span>δυνατόν ἐστι τῶν κινούντων τὸν θώρακα μυῶν ἐξευρεῖν τῶν
<span class="lb" data-page="2.694" data-line="10" id="l2.694.10"></span>νεύρων τὰς ἀρχὰς εἰς τὰς κεφαλὰς ἐμβαλλόντων ἑκατέρας
<span class="lb" data-page="2.694" data-line="11" id="l2.694.11"></span>τῆς συζυγίας. εἰρήσεται γὰρ ὑπὲρ αὐτῶν ἐν τῇ τῶν νεύρων
<span class="lb" data-page="2.694" data-line="12" id="l2.694.12"></span>ἀνατομῇ σαφῶς οὕτως, ὡς δύνασθαί τινα φιλόπονον, αὐτὸν
<span class="lb" data-page="2.694" data-line="13" id="l2.694.13"></span>ἐφ’ ἑαυτοῦ γυμνασάμενον, ἐργάσασθαί ποτε τὴν εἰρημένην
<span class="lb" data-page="2.694" data-line="14" id="l2.694.14"></span>ἄρτι τελέως ἀνατομήν. ἐπεὶ δὲ καὶ τρίτον τι ζεῦγός ἐστι
<span class="lb" data-page="2.694" data-line="15" id="l2.694.15"></span>τῶν κινούντων τὸν θώρακα μυῶν ἰσχνὸν καὶ μικρὸν, ἐκ
<span class="lb" data-page="2.694" data-line="16" id="l2.694.16"></span>συνδέσμου λεπτοῦ καὶ ὑμενώδους ἀρχόμενον ὀπίσω τῶν
<span class="lb" data-page="2.694" data-line="17" id="l2.694.17"></span>ὠμοπλατῶν, ὅπερ οὐδ’ αὐτὸ τοῦ δέρματος ἀφαιρεθέντος
<span class="lb" data-page="2.694" data-line="18" id="l2.694.18"></span>εὐθέως φαίνεται, πρὶν ἀνατμηθῆναι τοὺς ἰδίους τῆς ὠμοπλάτης
<span class="pb" data-page="2.695" id="p2.695"></span>
<span class="lb" data-page="2.695" data-line="1" id="l2.695.1"></span>μῦς, ἰστέον καὶ περὶ τῶνδε τῶν μυῶν, ὡς, ἐπειδὰν
<span class="lb" data-page="2.695" data-line="2" id="l2.695.2"></span>τέμῃς καθ’ ἑκατέραν ὠμοπλάτην τοὺς ἰδίους αὐτῆς
<span class="lb" data-page="2.695" data-line="3" id="l2.695.3"></span>μῦς, γυμνώσῃς τε τὸ ζεῦγος τῶν ὑμενωδῶν μυῶν, οὐδ’
<span class="lb" data-page="2.695" data-line="4" id="l2.695.4"></span>οὕτως ἕτοιμόν σοι, καθάπερ ἐπὶ τῶν ἔμπροσθεν, ἐκ τῆς
<span class="lb" data-page="2.695" data-line="5" id="l2.695.5"></span>τῶν νεύρων κακώσεως ἀκινήτους αὐτοὺς ἐργάσασθαι, κατακεκρυμμένων
<span class="lb" data-page="2.695" data-line="6" id="l2.695.6"></span>τε ἅμα καὶ λεπτοτάτων ὄντων· τῶν κινούντων
<span class="lb" data-page="2.695" data-line="7" id="l2.695.7"></span>αὐτοὺς νεύρων. ἀλλὰ καὶ τὰς κεφαλὰς αὐτῶν, ὑμενώδεις
<span class="lb" data-page="2.695" data-line="8" id="l2.695.8"></span>συνδέσμους οὔσας, ἕτοιμόν σοι τέμνοντι παραλῦσαι
<span class="lb" data-page="2.695" data-line="9" id="l2.695.9"></span>τοὺς μῦς. ἴσθι γὰρ δὴ καὶ τοῦτο καθόλου περὶ πάντων
<span class="lb" data-page="2.695" data-line="10" id="l2.695.10"></span>μυῶν, ὡς, τμηθείσης αὐτῶν τῆς κεφαλῆς, οὐκέτ’ ἐνεργοῦσιν.
<span class="lb" data-page="2.695" data-line="11" id="l2.695.11"></span>ἐὰν μὲν οὖν ἁπλῆν ἔχῃ καὶ μίαν τὴν κεφαλὴν ὁ
<span class="lb" data-page="2.695" data-line="12" id="l2.695.12"></span>μῦς, ῥᾷστον ἐκείνην τέμνοντα στερῆσαι τῆς κινήσεως αὐτόν·
<span class="lb" data-page="2.695" data-line="13" id="l2.695.13"></span>ἐὰν δὲ πλείους, ἁπάσας αὐτὰς χρὴ τέμνειν. ἐπ’
<span class="lb" data-page="2.695" data-line="14" id="l2.695.14"></span>ἐνίων δὲ μυῶν οὐδὲ εὐφωρότατόν ἐστι τὸ πλῆθος τῶν
<span class="lb" data-page="2.695" data-line="15" id="l2.695.15"></span>κεφαλῶν, ὅταν ἐκ πλειόνων ἐκφύσεων τῶν ὀστῶν ἄρχηται,
<span class="lb" data-page="2.695" data-line="16" id="l2.695.16"></span>καθάπερ ἐπ’ αὐτῶν τούτων ἔχει τῶν προειρημένων δυοῖν συζυγιῶν
<span class="lb" data-page="2.695" data-line="17" id="l2.695.17"></span>τοῦ θώρακος, καὶ μᾶλλόν γε τῆς προσθίας. ἀσφαλέστερον
<span class="lb" data-page="2.695" data-line="18" id="l2.695.18"></span>οὖν κατ’ ἐκεῖνο τέμνειν αὐτοὺς τὸ χωρίον, καθ’ ὃ
<span class="pb" data-page="2.696" id="p2.696"></span>
<span class="lb" data-page="2.696" data-line="1" id="l2.696.1"></span>πρῶτον ἠθροίσθησαν ἐς ταὐτὸν ἀλλήλαις αἱ κεφαλαί. τοῦτο
<span class="lb" data-page="2.696" data-line="2" id="l2.696.2"></span>γάρ τοι καὶ ἐπὶ τῶν ἐμπροσθίων μυῶν εἴωθα ποιεῖν, ὅταν
<span class="lb" data-page="2.696" data-line="3" id="l2.696.3"></span>μὴ διὰ τῆς τῶν νεύρων κακώσεως, ἀλλὰ τῇ τομῇ τῶν μυῶν
<span class="lb" data-page="2.696" data-line="4" id="l2.696.4"></span>αὐτῶν τὴν παράλυσιν ἐργάσασθαι <span class="milestone ed1page" data-n="1.192" data-unit="ed1page" id="ed1page.1.192"></span>βουληθῶ. βαθείας
<span class="lb" data-page="2.696" data-line="5" id="l2.696.5"></span>μὲν οὖν ἐπὶ τούτων δεῖ τῆς τομῆς, βάθος ἀξιόλογον λαμβανόντων,
<span class="lb" data-page="2.696" data-line="6" id="l2.696.6"></span>ὅταν ἀθροισθῶσιν αὐτῶν αἱ κεφαλαί. προχειροτάτη
<span class="lb" data-page="2.696" data-line="7" id="l2.696.7"></span>δὲ ἐπὶ τῶν ὀπισθίων ἡ διαίρεσίς ἐστιν, ὡς καὶ διὰ
<span class="lb" data-page="2.696" data-line="8" id="l2.696.8"></span>τῶν ὀνύχων γίγνεσθαι. περὶ μὲν δὴ τῶν τοῦ θώρακος ἰδίων
<span class="lb" data-page="2.696" data-line="9" id="l2.696.9"></span>μυῶν ἱκανὰ καὶ ταῦτα.
</p>
          </article>

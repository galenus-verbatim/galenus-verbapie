<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:8.9">
<span class="pb page1" data-page="2.696" id="p2.696"></span>
<span class="milestone ed1page page1" data-n="1.192" data-unit="ed1page" id="ed1page.1.192"></span>
<span class="milestone ed2page page1" data-n="4.182" data-unit="ed2page" id="ed2page.4.182"></span>
            <p>
<span class="lb" data-page="2.696" data-line="10" id="l2.696.10"></span><span class="milestone ed2page" data-n="4.183" data-unit="ed2page" id="ed2page.4.183"></span>Περὶ δὲ τῆς τοῦ νωτιαίου τομῆς
<span class="lb" data-page="2.696" data-line="11" id="l2.696.11"></span>εἰρήσεται μὲν δήπου καὶ αὖθις, ὁπόταν ἐπ’ αὐτὸν ἀφικώμεθα·
<span class="lb" data-page="2.696" data-line="12" id="l2.696.12"></span>καὶ νῦν δὲ ἀρκέσει λεχθῆναι τοσοῦτον, ὅσον εἰς τὰ
<span class="lb" data-page="2.696" data-line="13" id="l2.696.13"></span>παρόντα χρήσιμον. ἐὰν ἐν τῇ μεταξὺ χώρᾳ τοῦ τρίτου· καὶ
<span class="lb" data-page="2.696" data-line="14" id="l2.696.14"></span>τετάρτου σπονδύλου διατέμῃς ὅλον αὐτὸν, ἄπνουν παραχρῆμα
<span class="lb" data-page="2.696" data-line="15" id="l2.696.15"></span>γίγνεται τὸ ζῶον, ἀκινήτου πάντως οὐ τοῦ θώρακος μόνον,
<span class="lb" data-page="2.696" data-line="16" id="l2.696.16"></span>ἀλλὰ καὶ τοῦ κατωτέρου τῆς τομῆς γιγνομένου σώματος
<span class="lb" data-page="2.696" data-line="17" id="l2.696.17"></span>ὅλου. δῆλον δ’, ὅτι, κᾂν μετὰ τὸν δεύτερον ἢ τὸν πρῶτον
<span class="lb" data-page="2.696" data-line="18" id="l2.696.18"></span>ἢ κατ’ αὐνὴν τοῦ νωτιαίου τὴν ἀρχὴν ἡ τομὴ γένηται,
<span class="pb" data-page="2.697" id="p2.697"></span>
<span class="lb" data-page="2.697" data-line="1" id="l2.697.1"></span>διαφθείρεται παραχρῆμα τὸ ζῶον. μετὰ μέντοι τὸν ἕκτον
<span class="lb" data-page="2.697" data-line="2" id="l2.697.2"></span>σπόνδυλον εἰ τέμοις τὸν νωτιαῖον ὅλον ἐγκάρσιον (ἀεὶ γὰρ
<span class="lb" data-page="2.697" data-line="3" id="l2.697.3"></span>χρὴ τοῦτο προσυπακούειν), ἀκίνητοι μὲν ὅλοι που οἱ μύες
<span class="lb" data-page="2.697" data-line="4" id="l2.697.4"></span>γίγνονται τοῦ θώρακος εὐθέως, ἀναπνεῖ δὲ τῷ διαφράγματι
<span class="lb" data-page="2.697" data-line="5" id="l2.697.5"></span>μόνῳ τὸ ζῶον. αἱ κατώτεραι δὲ τούτου τοῦ σπονδύλου
<span class="lb" data-page="2.697" data-line="6" id="l2.697.6"></span>τομαὶ τοῦ νωτιαίου πλείοσι μέρεσιν αὐτοῦ τὸν θώρακα
<span class="lb" data-page="2.697" data-line="7" id="l2.697.7"></span>κινεῖσθαι συγχωροῦσιν. ἡ γὰρ μεγίστη τῶν ὑψηλῶν αὐτοῦ
<span class="lb" data-page="2.697" data-line="8" id="l2.697.8"></span>μυῶν συζυγία, διττὴν ἀρχὴν ἑκατέρων τῶν νεύρων ἔχουσα,
<span class="lb" data-page="2.697" data-line="9" id="l2.697.9"></span>τὴν ἔκφυσιν τῆς ἑτέρας συζυγίας τοῦ μείζονος ὡς τὸ πολὺ
<span class="lb" data-page="2.697" data-line="10" id="l2.697.10"></span>μετὰ τὸν ἕκτον σπόνδυλον λαμβάνει. καὶ γὰρ διὰ τοῦτο αἱ
<span class="lb" data-page="2.697" data-line="11" id="l2.697.11"></span>μετὰ τὸν ἕβδομον σπόνδυλον τομαὶ τοῦ νωτιαίου τὰς συζυγίας
<span class="lb" data-page="2.697" data-line="12" id="l2.697.12"></span>ἀμφοτέρας ἔχουσι τῶν μυῶν ἐνεργούσας, ἔτι δὲ μᾶλλον αἱ
<span class="lb" data-page="2.697" data-line="13" id="l2.697.13"></span>μετὰ τὸν ὄγδοον ἢ τὸν ἔννατον γιγνόμεναι· προσεπιλαμβάνουσί
<span class="lb" data-page="2.697" data-line="14" id="l2.697.14"></span>τε γὰρ καὶ τὰς ἀρχὰς τὰς ἀλλὰς τῶν νεύρων, καὶ
<span class="lb" data-page="2.697" data-line="15" id="l2.697.15"></span>τὴν ὀπίσω τῶν ὑμενωδῶν μυῶν ἐνέργειαν ἐπικτῶνται, καὶ
<span class="lb" data-page="2.697" data-line="16" id="l2.697.16"></span>φαίνεται τὸ ζῶον εἰσπνέον ἀμφοτέροις τοῖς μέρεσι τοῦ θώρακος,
<span class="lb" data-page="2.697" data-line="17" id="l2.697.17"></span>τοῖς τ’ ἄνωθεν καὶ τοῖς κάτω, πλὴν εἰ μικρᾶς
<span class="lb" data-page="2.697" data-line="18" id="l2.697.18"></span>δέοιτο τῆς ἀναπνοῆς, ἀρκεῖ γὰρ αὐτῷ τηνικαῦτα καὶ
<span class="pb" data-page="2.698" id="p2.698"></span>
<span class="lb" data-page="2.698" data-line="1" id="l2.698.1"></span>τὸ διάφραγμα μόνον. ὅσον δ’ ἂν μᾶλλον ἐπὶ τοὺς ταπεινοτέρους
<span class="lb" data-page="2.698" data-line="2" id="l2.698.2"></span>σπονδύλους προχωρήσῃς, τοσούτῳ πλείους μῦς τοῦ
<span class="lb" data-page="2.698" data-line="3" id="l2.698.3"></span>θώρακος ἕξεις ἐνεργοῦντας. οὐ μὴν ἥ γε ἕκτη συζυγία τῶν
<span class="lb" data-page="2.698" data-line="4" id="l2.698.4"></span>ἀπ’ ἐγκεφάλου νεύρων φαίνεται τῷ τῆς ἀναπνοῆς ἔργῳ
<span class="lb" data-page="2.698" data-line="5" id="l2.698.5"></span>συντελοῦσα, διότι μηδ’ ἀποφύεταί τι μόριον αὐτῆς εἰς μηδένα
<span class="lb" data-page="2.698" data-line="6" id="l2.698.6"></span>τοῦ θώρακος μῦν. διὰ τοῦτ’ οὖν, ὅταν αἱ μὲν ἄλλαι
<span class="lb" data-page="2.698" data-line="7" id="l2.698.7"></span>τῶν νεύρων ἀρχαὶ πᾶσαι τμηθῶσιν, αὕτη δὲ διασώζηται
<span class="lb" data-page="2.698" data-line="8" id="l2.698.8"></span>μόνη, τὸ ζῶον ἄπνουν γίγνεται παραχρῆμα, μηδὲν ἐξ αὐτῆς
<span class="lb" data-page="2.698" data-line="9" id="l2.698.9"></span>ὠφελούμενον. οὐ μὴν ἥ γ’ εἰς τὰς φρένας ἰοῦσα συζυγία
<span class="lb" data-page="2.698" data-line="10" id="l2.698.10"></span>τῶν νεύρων πέπονθε ταῦτα· ἁπάντων γὰρ τῶν ἄλλων
<span class="lb" data-page="2.698" data-line="11" id="l2.698.11"></span>νεύρων κακωθέντων, ἀναπνεῖ τῷ διαφράγματι μόνῳ τὸ ζῶον,
<span class="lb" data-page="2.698" data-line="12" id="l2.698.12"></span>ἐναργῶς φαινομένης τῆς κατὰ ταῦτα τὰ μέρη τοῦ θώρακος
<span class="lb" data-page="2.698" data-line="13" id="l2.698.13"></span>κινήσεως.
</p>
          </article>

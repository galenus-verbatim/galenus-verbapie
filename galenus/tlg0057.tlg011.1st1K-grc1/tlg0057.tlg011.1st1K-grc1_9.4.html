<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:9.4">
<span class="pb page1" data-page="2.724" id="p2.724"></span>
<span class="milestone ed1page page1" data-n="1.196" data-unit="ed1page" id="ed1page.1.196"></span>
<span class="milestone ed2page page1" data-n="4.191" data-unit="ed2page" id="ed2page.4.191"></span>
            <p>
<span class="lb" data-page="2.724" data-line="4" id="l2.724.4"></span>Ὅπως οὖν χρὴ τοῦτο γυμνοῦν, ἤδη μοι
<span class="lb" data-page="2.724" data-line="5" id="l2.724.5"></span>πρόσεχε τὸν νοῦν. οὐ γὰρ δὴ τὸ τυχόν γέ ἐστι μέρος ἐγκεφάλου
<span class="lb" data-page="2.724" data-line="6" id="l2.724.6"></span>τὸ σκεπόμενον ὑπὸ τούτου τοῦ σώματος, ἀλλὰ καί
<span class="lb" data-page="2.724" data-line="7" id="l2.724.7"></span>τις ἄλλη κοιλία τρίτη παρὰ τὰς εἰρημένας ὀλίγον ἔμπροσθεν,
<span class="lb" data-page="2.724" data-line="8" id="l2.724.8"></span>ἃς ἐχώριζέ τε καὶ διώριζεν ἀλλήλων τὸ διάφραγμα. γυμνώσεις
<span class="lb" data-page="2.724" data-line="9" id="l2.724.9"></span>οὖν αὐτὸ κατ’ ἐκεῖνα μάλιστα τὰ χωρία, δι’ ὧν αἱ
<span class="lb" data-page="2.724" data-line="10" id="l2.724.10"></span>φλέβες, ὥσπερ ὀπῶν τινων ἐξιοῦσαι, ταῖς προσθίαις ἐμπίπτουσι
<span class="lb" data-page="2.724" data-line="11" id="l2.724.11"></span>κοιλίαις· κατ’ αὐτὰς γάρ τοι τὰς ὀπὰς ἡ μέση
<span class="lb" data-page="2.724" data-line="12" id="l2.724.12"></span>χώρα συντέτρηται ταῖς προσθίαις κοιλίαις. καὶ χρὴ πυρῆνα
<span class="lb" data-page="2.724" data-line="13" id="l2.724.13"></span>μήλης ἢ τὸ πλατὺ μέρος τῶν καλουμένων σπαθίων ἢ καὶ
<span class="lb" data-page="2.724" data-line="14" id="l2.724.14"></span>σπαθομήλης ταὐτὸ τοῦτο κατὰ τὰς ὀπὰς ἀμφοτέρας ἀτρέμας
<span class="lb" data-page="2.724" data-line="15" id="l2.724.15"></span>ὑποβάλλοντα μετέωρον ἐξαίρειν ἄνω τὸ ταῖς φλεψὶν
<span class="lb" data-page="2.724" data-line="16" id="l2.724.16"></span>ἐπικείμενον σῶμα. <span class="milestone ed2page" data-n="4.192" data-unit="ed2page" id="ed2page.4.192"></span>τοῦτο γάρ σοι πράξαντι καθ’
<span class="lb" data-page="2.724" data-line="17" id="l2.724.17"></span>ἑκατέραν τὴν ὀπὴν ἀπαντήσουσιν ἀλλήλαις αἱ σμίλαι, καὶ
<span class="lb" data-page="2.724" data-line="18" id="l2.724.18"></span>φανεῖται τὸ σῶμα τουτὶ τὸ ταῖς φλεψὶν ἐπικείμενον, αἳ
<span class="pb" data-page="2.725" id="p2.725"></span>
<span class="lb" data-page="2.725" data-line="1" id="l2.725.1"></span>διεξέρχονται κρυπτόμεναι, καθάπερ τις ψαλὶς οἰκοδομήματος
<span class="lb" data-page="2.725" data-line="2" id="l2.725.2"></span>σφαιροειδοῦς. ὀνομάζουσι δ’ οὐ ψαλίδα, ἀλλὰ
<span class="lb" data-page="2.725" data-line="3" id="l2.725.3"></span>καμάρας οἱ πολλοὶ τὰ τοιαῦτα. καὶ τοίνυν καὶ κέκληται
<span class="lb" data-page="2.725" data-line="4" id="l2.725.4"></span>τοῦτο τὸ σῶμα ψαλιδοειδὲς ὑπὸ τῶν γνόντων αὐτό. τῶν
<span class="lb" data-page="2.725" data-line="5" id="l2.725.5"></span>δ’ ἀγνοησάντων ἔνιοι μὲν οὐδ’ ὅλως φασὶν εἶναι τὸ ψαλιδοειδὲς
<span class="lb" data-page="2.725" data-line="6" id="l2.725.6"></span>τοῦτο κατὰ τὸν ἐγκέφαλον, ἔνιοι δὲ παρακούσαντες
<span class="lb" data-page="2.725" data-line="7" id="l2.725.7"></span>οἴονται, τὸ κατὰ τοῦ διαφράγματος ἐπικείμενον οὕτως
<span class="lb" data-page="2.725" data-line="8" id="l2.725.8"></span>ὀνομάζεσθαι. ἀλλ’ οὔτ’ ἐκεῖνο καλεῖται ψαλιδοειδὲς, ἔστι
<span class="lb" data-page="2.725" data-line="9" id="l2.725.9"></span>δὲ τοῦτο ψαλιδοειδὲς ὄντως, ὥσπερ ὠνόμασται. καὶ εἰ διατέμοις
<span class="lb" data-page="2.725" data-line="10" id="l2.725.10"></span>αὐτὸ, τύλον ὄψει, καθάπερ ἐν ταῖς προσθίαις κοιλίαις,
<span class="lb" data-page="2.725" data-line="11" id="l2.725.11"></span>οὕτω κἀν τῇδε. κατὰ τὴν βάσιν ἐφεξῆς ἐστηριγμέναι
<span class="lb" data-page="2.725" data-line="12" id="l2.725.12"></span>τυγχάνουσιν αἱ διεξερχόμεναι τὴν κοιλότητα φλέβες ἐν αὐτῷ
<span class="lb" data-page="2.725" data-line="13" id="l2.725.13"></span>τε τῷ ψαλιδοειδεῖ κατὰ τὸ κοῖλον τῆς ψαλίδος. ἔξωθεν
<span class="lb" data-page="2.725" data-line="14" id="l2.725.14"></span>μὲν γὰρ τὸ κυρτόν ἐστιν, ἀφῃρημένων δηλονότι τῶν ὑπερκειμένων
<span class="lb" data-page="2.725" data-line="15" id="l2.725.15"></span>σωμάτων, ὑφ’ ὧν ἀνετείνετο μέχρι τῆς κατὰ τὴν
<span class="lb" data-page="2.725" data-line="16" id="l2.725.16"></span>μήνιγγα διπλόης· ἔσωθεν δὲ τὸ κοῖλον, ὥσπερ ὀροφὴ τῆς
<span class="lb" data-page="2.725" data-line="17" id="l2.725.17"></span>ψαλίδος. εἰ δ’ ἐννοήσεις, ὅπως, ἔτι ζῶντος τοῦ ζώου, τῷ
<span class="lb" data-page="2.725" data-line="18" id="l2.725.18"></span>μὲν κρανίῳ προσείχετο πάντα τῆς παχείας μήνιγγος τὰ μέρη,
<span class="pb" data-page="2.726" id="p2.726"></span>
<span class="lb" data-page="2.726" data-line="1" id="l2.726.1"></span>τῷ δ’ ἐγκεφάλῳ μόνα τὰ κατὰ τὰς διπλόας αὐτῆς, οὐκ
<span class="lb" data-page="2.726" data-line="2" id="l2.726.2"></span>ἀπιστήσεις, τὴν κορυφὴν τοῦ ψαλιδοειδοῦς ἀνατεταμένην φυλάττεσθαι,
<span class="lb" data-page="2.726" data-line="3" id="l2.726.3"></span>κοιλίαν ὑφ’ ἑαυτῇ μεγάλην ἐργαζομένην. οὕτω
<span class="lb" data-page="2.726" data-line="4" id="l2.726.4"></span>δὲ καὶ τῶν προσθίων κοιλιῶν ἔτι μειζόνων οὐσῶν, ὅλην τὴν
<span class="lb" data-page="2.726" data-line="5" id="l2.726.5"></span>κεφαλὴν τοῦ διαφράγματος ἀναγκαῖόν ἐστιν ἀνατετάσθαι
<span class="lb" data-page="2.726" data-line="6" id="l2.726.6"></span>πρὸς τὸ μετέωρον ἅμα τοῖς συνεχέσι σώμασιν. οὐ γὰρ δὴ
<span class="lb" data-page="2.726" data-line="7" id="l2.726.7"></span>στήριγμά γε δυνατὸν εἶναι τῶν ὑπερκειμένων σωμάτων τὸ
<span class="lb" data-page="2.726" data-line="8" id="l2.726.8"></span>διάφραγμα, καθάπερ τινὰ τοῖχον, ἐσχάτως ἁπαλόν τε ἅμα
<span class="lb" data-page="2.726" data-line="9" id="l2.726.9"></span>καὶ λεπτὸν ὑπάρχον· ὧν εἰ καὶ θάτερον ἦν αὐτῷ μόνον,
<span class="lb" data-page="2.726" data-line="10" id="l2.726.10"></span>οὐκ ἂν ἐβάσταζε τῶν ὑπερκειμένων ἐγκεφάλου μερῶν οὐδὲ
<span class="lb" data-page="2.726" data-line="11" id="l2.726.11"></span>τὸ βραχύτατον. ἀλλὰ τούτου μὲν ἡ χρεία κατὰ τοὔνομα·
<span class="lb" data-page="2.726" data-line="12" id="l2.726.12"></span>διαφράττει γὰρ ἀπ’ ἀλλήλων τὰς προσθίας κοιλίας, οὐ στηρίζει
<span class="lb" data-page="2.726" data-line="13" id="l2.726.13"></span>τὰ κατ’ αὐτὸν ἐπικείμενα. στήριγμα δ’ οὐδὲν οὐδὲ
<span class="lb" data-page="2.726" data-line="14" id="l2.726.14"></span>ταύταις ἐστὶ ταῖς κοιλίαις, οὔτε τῇ μετὰ ταύτας, ἀλλὰ τῷ
<span class="lb" data-page="2.726" data-line="15" id="l2.726.15"></span>κρέμασθαι μετέωρα τὰ ὑπερκείμενα σώματα τὴν ἐντὸς εὐρυχωρίαν
<span class="lb" data-page="2.726" data-line="16" id="l2.726.16"></span>ἐργάζεται τῶν τριῶν κοιλιῶν, ἣ ἀπόλλυσθαι κατὰ
<span class="lb" data-page="2.726" data-line="17" id="l2.726.17"></span>τὰς ἀνατομὰς ἀναγκαῖόν ἐστι, καταπιπτόντων τῶν ὑπερκειμένων ﻿
<span class="pb" data-page="2.727" id="p2.727"></span>
<span class="lb" data-page="2.727" data-line="1" id="l2.727.1"></span>σωμάτων, ὡς ὀλίγον ἔμπροσθεν ἐῤῥέθη. καὶ μὲν δὴ
<span class="lb" data-page="2.727" data-line="2" id="l2.727.2"></span>καὶ πόρος τις ὑπόκειται μέγιστος ἐν τῇ βάσει τῆς τρίτης
<span class="lb" data-page="2.727" data-line="3" id="l2.727.3"></span>ταύτης κοιλίας, ἔκ τε τῶν προσθίων δεχόμενος τὰ περιττὰ
<span class="lb" data-page="2.727" data-line="4" id="l2.727.4"></span>κατὰ τὰς εἰρημένας ὀπὰς, καὶ προσέτι τῶν ὑπερκειμένων
<span class="lb" data-page="2.727" data-line="5" id="l2.727.5"></span>σωμάτων, ὡς ὀλίγον ἔμπροσθεν ἐῤῥέθη. συῤῥεῖ δ’ εἰς αὐτὴν
<span class="lb" data-page="2.727" data-line="6" id="l2.727.6"></span>ἐκεῖνα, καθ’ ὃ μέρος αἱ ἀπὸ τοῦ κωναρίου φλέβες ἐμβάλλουσιν.
<span class="lb" data-page="2.727" data-line="7" id="l2.727.7"></span>ἐλλ’ οἱ μὴ γνόντες ὅλως τὴν κοιλίαν ταύτην
<span class="lb" data-page="2.727" data-line="8" id="l2.727.8"></span>εἰκότως ἠγνόησαν ἅμ’ αὐτῇ καὶ τὸν εἰς τὸ ὀπίσω πόρον ἐκτεταμένον,
<span class="lb" data-page="2.727" data-line="9" id="l2.727.9"></span>ὑφ’ οὗ τὸ κωνάριον ἐστήρικται. καὶ εἰ γυμνόν τις
<span class="lb" data-page="2.727" data-line="10" id="l2.727.10"></span>αὐτὸ τῶν περικειμένων φλεβῶν ἀποῤῥήξει κατὰ τὴν βάσιν,
<span class="lb" data-page="2.727" data-line="11" id="l2.727.11"></span>ὀπή τις ἐνταῦθα φαίνεται μετέωρος, ἀτεχνῶς φάναι, καθάπερ
<span class="lb" data-page="2.727" data-line="12" id="l2.727.12"></span>τις καπνοδόχη, καίτοι μηδένα καπνὸν ἔχοντος τοῦ
<span class="lb" data-page="2.727" data-line="13" id="l2.727.13"></span>ἐγκεφάλου καθ’ ἑαυτὸν, ὃν ἀναπνεῦσαι δεήσεται διὰ μετεώρου
<span class="lb" data-page="2.727" data-line="14" id="l2.727.14"></span>τρήματος. οὐ μὴν οὐδὲ τὸν πέριξ ἀέρα δείκνυται
<span class="lb" data-page="2.727" data-line="15" id="l2.727.15"></span>τὸ στόμιον αὐτῆς, ἀλλ’ ἐπίκειται πλεῖστον ἐγκεφάλου μέρος
<span class="lb" data-page="2.727" data-line="16" id="l2.727.16"></span>ἄνωθεν, εἶθ’ ἡ σκληρὰ μήνιγξ διπλῆ, καὶ μετὰ ταύτην τὸ
<span class="lb" data-page="2.727" data-line="17" id="l2.727.17"></span>τῆς κεφαλῆς ὀστοῦν, ὥστε μάτην ἂν ἡ φύσις εἰργάσατο τὴν
<span class="lb" data-page="2.727" data-line="18" id="l2.727.18"></span>ὀπὴν τήνδε, καίτοι γε οὐδὲν εἰκῆ ποιοῦσα. τοιαῦτα μὲν οὖν
<span class="pb" data-page="2.728" id="p2.728"></span>
<span class="lb" data-page="2.728" data-line="1" id="l2.728.1"></span>οὐ μόνον εἰς αὐτὴν τὴν ἀνατομὴν πλημμελοῦσιν <span class="milestone ed2page" data-n="4.193" data-unit="ed2page" id="ed2page.4.193"></span>οἱ
<span class="lb" data-page="2.728" data-line="2" id="l2.728.2"></span>μὴ καλῶς ἐγχειροῦντες ἀνατέμνειν, ἀλλὰ καὶ τοὺς φυσικοὺς
<span class="lb" data-page="2.728" data-line="3" id="l2.728.3"></span>λόγους αὐτοῦ. ἀνάγκη γὰρ, ὥσπερ τῶν ἀληθῶς ὁρωμένων
<span class="lb" data-page="2.728" data-line="4" id="l2.728.4"></span>ἐν ταῖς ἀνατομαῖς αἱ χρεῖαι θαυμαστῶς ἔχουσιν, οὕτω
<span class="lb" data-page="2.728" data-line="5" id="l2.728.5"></span>καὶ τῶν παροφθέντων ἄπορον γίγνεσθαι τὸν τῆς χρείας
<span class="lb" data-page="2.728" data-line="6" id="l2.728.6"></span>λόγον. ἀλλὰ σύ γε καλῶς ἅπαντα γυμνώσας τὰ προκείμενα
<span class="lb" data-page="2.728" data-line="7" id="l2.728.7"></span>κατὰ τὸν λόγον μόρια θεάσῃ τὴν τρίτην κοιλίαν,
<span class="lb" data-page="2.728" data-line="8" id="l2.728.8"></span>μέσην κειμένην τῶν τε δύο τῶν προσθίων καὶ τῆς τετάρτης
<span class="lb" data-page="2.728" data-line="9" id="l2.728.9"></span>τῆς ὀπίσω. τὸν γάρ τοι πόρον, ᾧ τὸ κωνάριον
<span class="lb" data-page="2.728" data-line="10" id="l2.728.10"></span>ἐπιβέβηκεν, ὄψει διήκοντα πρὸς τὴν μέσην κοιλίαν, ὡς
<span class="lb" data-page="2.728" data-line="11" id="l2.728.11"></span>φαίνεσθαι κατὰ τὴν ὀπὴν οὐ μικρὰς δύο, μίαν μὲν εἰς
<span class="lb" data-page="2.728" data-line="12" id="l2.728.12"></span>τοὐπίσω φερομένην πρὸς τὴν ἐπικρανίδα, δι’ ἧς καὶ καθεὶς
<span class="lb" data-page="2.728" data-line="13" id="l2.728.13"></span>ἤτοι διπυρήνην ἢ σπαθομήλην εὑρήσεις περαινομένην
<span class="lb" data-page="2.728" data-line="14" id="l2.728.14"></span>αὐτὴν εἰς τὴν ὀπίσω κοιλίαν, ἑτέραν δὲ τὴν ἐν
<span class="lb" data-page="2.728" data-line="15" id="l2.728.15"></span>τῷ πυθμένι τῆς μέσης κοιλίας κάτω φερομένην. ἀλλὰ
<span class="lb" data-page="2.728" data-line="16" id="l2.728.16"></span>τό γε κωνάριον, ἐπειδὰν γυμνώσῃς μὲν αὐτὸ τῶν περικειμένων,
<span class="lb" data-page="2.728" data-line="17" id="l2.728.17"></span>φυλάξῃς δ’ ἐπικείμενον τῷ πόρῳ, καταπίπτειν
<span class="lb" data-page="2.728" data-line="18" id="l2.728.18"></span>εἴωθεν, οὐκ ὀρθῶς ἑστάναι, καθάπερ ὅτ’ ἠμφίεστο τοῖς
<span class="pb" data-page="2.729" id="p2.729"></span>
<span class="lb" data-page="2.729" data-line="1" id="l2.729.1"></span>ὑμέσι μετὰ τῶν ἀγγείων· καὶ καταπίπτει γε τοὐπίπαν
<span class="lb" data-page="2.729" data-line="2" id="l2.729.2"></span>ὀπίσω ῥέπον.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg011.1st1K-grc1:9.5">
<span class="pb page1" data-page="2.729" id="p2.729"></span>
<span class="milestone ed1page page1" data-n="1.196" data-unit="ed1page" id="ed1page.1.196"></span>
<span class="milestone ed2page page1" data-n="4.193" data-unit="ed2page" id="ed2page.4.193"></span>
            <p>
<span class="lb" data-page="2.729" data-line="3" id="l2.729.3"></span>Ἐκδέχεται δ’ αὐτοῦ τὴν κατάπτωσιν ἀτρέμα
<span class="lb" data-page="2.729" data-line="4" id="l2.729.4"></span>περιφερῆ σώματα, περιγραφὰς μὲν ἰδίας πως ἔχοντα,
<span class="lb" data-page="2.729" data-line="5" id="l2.729.5"></span>μόρια δὲ ὄντα τοῦ παντὸς ἐγκεφάλου, καὶ τὴν αὐτὴν οὐσίαν
<span class="lb" data-page="2.729" data-line="6" id="l2.729.6"></span>ἔχοντα αὐτῷ. καὶ καλοῦσιν ἀπὸ τοῦ σχήματος αὐτὰ
<span class="lb" data-page="2.729" data-line="7" id="l2.729.7"></span>τινὲς μὲν γλουτὰ, τινὲς δὲ διδύμια, ὅτι καὶ τοὺς ὄρχεις
<span class="lb" data-page="2.729" data-line="8" id="l2.729.8"></span>ὀνομάζουσι διδύμους, ὡς σεμνότερον ὂν οὕτως καλεῖν.
<span class="lb" data-page="2.729" data-line="9" id="l2.729.9"></span>ὁ δὲ εἰρημένος πόρος, ὃς ἐκ τῆς μέσης κοιλίας εἰς τὴν
<span class="lb" data-page="2.729" data-line="10" id="l2.729.10"></span>ὀπίσω διήκει, μεταξὺ τῶν γλουτῶν τούτων ἐστὶ σκεπόμενος
<span class="lb" data-page="2.729" data-line="11" id="l2.729.11"></span>ἰδίῳ χιτῶνι, τοιαύτην ἔχοντι οὐσίαν, οἵα περ ἡ συνάπτουσα
<span class="lb" data-page="2.729" data-line="12" id="l2.729.12"></span>πάντα τὰ κατὰ τὸν ἐγκέφαλον ἀγγεῖα μήνιγξ. διὸ προσέχων
<span class="lb" data-page="2.729" data-line="13" id="l2.729.13"></span>τὸν νοῦν ἐπιχείρει γυμνοῦν τῶν ἐπικειμένων αὐτὸν,
<span class="lb" data-page="2.729" data-line="14" id="l2.729.14"></span>εἰδὼς διασπασθησόμενον, εἰ ἀμελήσεις. ἐπίκειται αὐτῷ τι
<span class="lb" data-page="2.729" data-line="15" id="l2.729.15"></span>μόριον ἐγκεφάλου, περιγραφὴν ἔχον ἐν σχήματι παραπλησίως
<span class="lb" data-page="2.729" data-line="16" id="l2.729.16"></span>τῷ κατὰ τὰ ξύλα γεννωμένῳ σκώληκι. ἐντεῦθεν καὶ
<span class="lb" data-page="2.729" data-line="17" id="l2.729.17"></span>τοὔνομα, καλεσάντων τῶν ἀνατομικῶν ἐπίφυσιν σκωληκοειδῆ
<span class="lb" data-page="2.729" data-line="18" id="l2.729.18"></span>τοῦτο τὸ σκέπον ἅπαντα τὸν πόρον σῶμα. καὶ διττόν γε τὸ
<span class="pb" data-page="2.730" id="p2.730"></span>
<span class="lb" data-page="2.730" data-line="1" id="l2.730.1"></span>πέρας αὐτοῦ θεάσῃ, τὸ μὲν ἕτερον ἐν τοῖς πρόσω μέρεσιν
<span class="lb" data-page="2.730" data-line="2" id="l2.730.2"></span>ἐφεξῆς, ὡς εἴρηται, τῷ κωναρίῳ ἐκτεταμένον, ἕτερον δὲ
<span class="lb" data-page="2.730" data-line="3" id="l2.730.3"></span>ὀπίσω, μηδέπω φαινόμενον· ἐπίκειται γὰρ αὐτῷ τὸ ὑψηλὸν
<span class="lb" data-page="2.730" data-line="4" id="l2.730.4"></span>μέρος ἅπαν τῆς κατὰ τὸν ὀπίσθιον ἐγκέφαλον οὐσίας, ἧς τοῦ
<span class="lb" data-page="2.730" data-line="5" id="l2.730.5"></span>πέρατος λαβόμενος, ὃ τέτακται πλησίον τῆς ἀρχῆς τοῦ νωτιαίου
<span class="lb" data-page="2.730" data-line="6" id="l2.730.6"></span>μυελοῦ, πειρῶ πρὸς τὸ πρόσω <span class="milestone ed1page" data-n="1.197" data-unit="ed1page" id="ed1page.1.197"></span>φέρειν, ὥσπερ ἀνακυλινδῶν,
<span class="lb" data-page="2.730" data-line="7" id="l2.730.7"></span>ἄχρις ἂν ἴδῃς ἕτερον σῶμα τοιοῦτον, οἷον σκώληξ
<span class="lb" data-page="2.730" data-line="8" id="l2.730.8"></span>ἐστί. καὶ τοίνυν, ὅταν εὕρῃς τοῦτο, περιαίρει κατὰ βραχὺ
<span class="lb" data-page="2.730" data-line="9" id="l2.730.9"></span>τὰ πλείω τῶν ἐπικειμένων σωμάτων, ὥστε μόνα λείπεσθαι
<span class="lb" data-page="2.730" data-line="10" id="l2.730.10"></span>τὰ κατὰ του πόρου, διττὸν ἔχοντα πέρας ἑκατέρωθεν, τοῖς
<span class="lb" data-page="2.730" data-line="11" id="l2.730.11"></span>εἰρημένοις σκώληξι τὸ σχῆμα παραπλήσιον. ὄψει δὲ ἐν τῷδε
<span class="lb" data-page="2.730" data-line="12" id="l2.730.12"></span>καὶ τὰ συνδοῦντα σώματα λεπτὰ τὴν προσθίαν ἐπίφυσιν
<span class="lb" data-page="2.730" data-line="13" id="l2.730.13"></span>σκωληκοειδῆ πρὸς τὰ παρακείμενα τοῖς γλουτοῖς ἑκατέρωθεν
<span class="lb" data-page="2.730" data-line="14" id="l2.730.14"></span>ἐγκεφάλου μόρια· τένοντας δὲ αὐτὰ καλοῦσιν ἔνιοι τῶν
<span class="lb" data-page="2.730" data-line="15" id="l2.730.15"></span>ἀνατομικῶν. ἐν τούτῳ δὲ καθεστώσης ἤδη σοι τῆς ἀνατομῆς,
<span class="lb" data-page="2.730" data-line="16" id="l2.730.16"></span>ἑκάτερον πέρας τῶν σκωληκοειδῶν ἀποφύσεων μεταχειριζόμενος
<span class="lb" data-page="2.730" data-line="17" id="l2.730.17"></span><span class="milestone ed2page" data-n="4.194" data-unit="ed2page" id="ed2page.4.194"></span>ἐν μέρει, ποτὲ μὲν εἰς τὸ πρόσω τὸ
<span class="lb" data-page="2.730" data-line="18" id="l2.730.18"></span>σύμπαν σῶμα κίνει, ποτὲ δ’ εἰς τοὐπίσω· λέγω δὲ πᾶν,
<span class="pb" data-page="2.731" id="p2.731"></span>
<span class="lb" data-page="2.731" data-line="1" id="l2.731.1"></span>ὃ μικρὸν ἔμπροσθεν ἔφην ἐπικεῖσθαι τῷ πόρῳ, πέρας ἔχον
<span class="lb" data-page="2.731" data-line="2" id="l2.731.2"></span>ἑκατέρωσε σκωληκοειδές. εἶτα πρόσεχε τὸν νοῦν, ὅπως ἀνακλωμένου
<span class="lb" data-page="2.731" data-line="3" id="l2.731.3"></span>μὲν αὐτοῦ πρόσω γυμνοῦσθαι συμβαίνει τὴν ὀπίσω
<span class="lb" data-page="2.731" data-line="4" id="l2.731.4"></span>κοιλίαν τὴν τετάρτην, ἔμπαλιν δὲ κινουμένου κατακαλύπτεσθαι
<span class="lb" data-page="2.731" data-line="5" id="l2.731.5"></span>μὲν αὐτῆς τὸ πλεῖστον μέρος, ἐκεῖνο δὲ φαίνεσθαι μόνον,
<span class="lb" data-page="2.731" data-line="6" id="l2.731.6"></span>ὅπερ Ἡρόφιλος εἴκαζεν ἀναγλυφῇ καλάμου, ᾧ διαγράφομεν.
<span class="lb" data-page="2.731" data-line="7" id="l2.731.7"></span>ὄντως γάρ ἐστι τοιοῦτον ἐν μὲν τῷ μέσῳ, κοιλότητά
<span class="lb" data-page="2.731" data-line="8" id="l2.731.8"></span>τινα κεκτημένον οἷον τομήν· ἑκατέρωθεν δ’ αὐτῆς
<span class="lb" data-page="2.731" data-line="9" id="l2.731.9"></span>τοσοῦτον εἰς ὕψος ἀνατεινόμενον ἑκάτερον τῶν πλαγίων μερῶν,
<span class="lb" data-page="2.731" data-line="10" id="l2.731.10"></span>ὅσον ἐν τοῖς καλάμοις ἀπὸ τῆς μέσης ὑψοῦται γραμμῆς.
<span class="lb" data-page="2.731" data-line="11" id="l2.731.11"></span>καὶ μάλιστά γε κατὰ τὴν Ἀλεξάνδρειαν οὕτω γλύφουσι
<span class="lb" data-page="2.731" data-line="12" id="l2.731.12"></span>τοὺς καλάμους, οἷς γράφομεν, ἔνθα διατρίβοντα τὸν
<span class="lb" data-page="2.731" data-line="13" id="l2.731.13"></span>Ἡρόφιλον, ἡνίκ’ ἀνέτεμνεν, εἰκὸς δήπου, τῇ τῆς εἰκόνος
<span class="lb" data-page="2.731" data-line="14" id="l2.731.14"></span>ὁμοιότητι προσαχθέντα, τοὔνομα θέσθαι.
</p>
          </article>

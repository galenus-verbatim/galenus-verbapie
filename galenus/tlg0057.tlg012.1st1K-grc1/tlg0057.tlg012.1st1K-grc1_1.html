<article xmlns="http://www.w3.org/1999/xhtml" id="urn:cts:greekLit:tlg0057.tlg012.1st1K-grc1:1">
<span class="pb page1" data-page="2.739" id="p2.739"></span>

<span class="milestone ed2page page1" data-n="4.11" data-unit="ed2page" id="ed2page.4.11"></span>
          <p>
<span class="lb" data-page="2.739" data-line="15" id="l2.739.15"></span>Εἴρηται μὲν ἤδη καὶ πρόσθεν, ὅτι τε
<span class="lb" data-page="2.739" data-line="16" id="l2.739.16"></span>κράνιον ὀνομάζεται τὸ τῆς κεφαλῆς ὀστοῦν, ὅτι τε ῥαφαί
<span class="lb" data-page="2.739" data-line="17" id="l2.739.17"></span>τινες ὑπάρχουσι κατ’ αὐτό. πόσαι δέ εἰσιν αὗται καὶ τίνες,
<span class="lb" data-page="2.739" data-line="18" id="l2.739.18"></span>ὁποῖόν τε τὸ εἶδος ἑκάστης αὐτῶν, οὐδέπω μὲν εἴρηται
<span class="pb" data-page="2.740" id="p2.740"></span>
<span class="lb" data-page="2.740" data-line="1" id="l2.740.1"></span>πρόσθεν, εἰρήσεται δὲ ἐν τῷδε. καὶ πρῶτόν γε, ὅτι παρὰ
<span class="lb" data-page="2.740" data-line="2" id="l2.740.2"></span>τὸ σχῆμα τῆς κεφαλῆς ἥ τε θέσις αὐτῶν ὑπαλλάττεται
<span class="lb" data-page="2.740" data-line="3" id="l2.740.3"></span>καὶ τὸ πλῆθος. ἔστι γὰρ τὸ μὲν κατὰ φύσιν αὐτῆς σχῆμα
<span class="lb" data-page="2.740" data-line="4" id="l2.740.4"></span>προμήκει μάλιστα σφαίρᾳ προσεοικός· ἕτερον δὲ τὸ καλούμενον
<span class="lb" data-page="2.740" data-line="5" id="l2.740.5"></span>φοξόν. τὸ μὲν οὖν κατὰ φύσιν, εἴς τε τὸ πρόσω
<span class="lb" data-page="2.740" data-line="6" id="l2.740.6"></span>καὶ εἰς τοὐπίσω προπετέστερον ὑπάρχον, τρεῖς ἔχει τὰς πάσας
<span class="lb" data-page="2.740" data-line="7" id="l2.740.7"></span>ἐν αὑτῷ ῥαφάς· δύο μὲν γὰρ ἐγκαρσίας, <span class="milestone ed2page" data-n="4.12" data-unit="ed2page" id="ed2page.4.12"></span>ὧν ἡ
<span class="lb" data-page="2.740" data-line="8" id="l2.740.8"></span>μὲν ἑτέρα τέτακται κατ’ ἰνίον, ἡ δὲ ἑτέρα κατὰ τὸ βρέγμα·
<span class="lb" data-page="2.740" data-line="9" id="l2.740.9"></span>τρίτην δ’ ἄλλην ἐπ’ αὐταῖς κατὰ τὸ μῆκος τῆς κεφαλῆς
<span class="lb" data-page="2.740" data-line="10" id="l2.740.10"></span>ἀπὸ μέσης τῆς ὄπισθεν ἐπὶ μέσην τὴν ἐμπροσθὲν ἐκτεταμένην.
<span class="lb" data-page="2.740" data-line="11" id="l2.740.11"></span>ὀνομάζουσι δὲ τὴν μὲν ἐν τοῖς πρόσω στεφανιαίαν,
<span class="lb" data-page="2.740" data-line="12" id="l2.740.12"></span>ἐπειδὴ κατὰ τοῦτο μάλιστα τὸ μέρος τῆς κεφαλῆς
<span class="lb" data-page="2.740" data-line="13" id="l2.740.13"></span>οἱ στέφανοι περιτίθενται, τὴν δὲ ὄπισθεν λαμβδοειδῆ,
<span class="lb" data-page="2.740" data-line="14" id="l2.740.14"></span>διότι τὸ σύμπαν αὐτῆς σχῆμα τῷ Λ γράμματι προσέοικεν.
<span class="lb" data-page="2.740" data-line="15" id="l2.740.15"></span>αὐτὸ δὲ τὸ τῶν ῥαφῶν σχῆμα τῷ Η μάλιστα ὡμοίωται γράμματι.
<span class="lb" data-page="2.740" data-line="16" id="l2.740.16"></span>αἱ μὲν δὴ τοῦ κατὰ φύσιν σχηματισμοῦ τοῦ κρανίου
<span class="lb" data-page="2.740" data-line="17" id="l2.740.17"></span>ῥαφαὶ τὸν εἰρημένον ἔχουσι τρόπον· αἱ δὲ τοῦ φοξοῦ κατὰ
<span class="lb" data-page="2.740" data-line="18" id="l2.740.18"></span>ταῦτα διάκεινται. τῆς μὲν ὄπισθεν ἀπολλυμένης ἐξοχῆς,
<span class="pb" data-page="2.741" id="p2.741"></span>
<span class="lb" data-page="2.741" data-line="1" id="l2.741.1"></span>καὶ ἡ λαμβδοειδὴς ῥαφὴ συναπόλλυται· τῆς δ’ ἔμπροσθεν,
<span class="lb" data-page="2.741" data-line="2" id="l2.741.2"></span>ἡ στεφανιαία. καὶ γίγνεται καθ’ ἑκάτερον αὐτῶν τὸ τῶν
<span class="lb" data-page="2.741" data-line="3" id="l2.741.3"></span>σωζομένων ῥαφῶν σχῆμα τῷ Τ γράμματι παραπλήσιον.
<span class="lb" data-page="2.741" data-line="4" id="l2.741.4"></span>ἀμφοτέρων δ’ ἀπολλυμένων τῶν ἐξοχῶν, αἱ σωζόμεναι δύο
<span class="lb" data-page="2.741" data-line="5" id="l2.741.5"></span>ῥαφαὶ πρὸς ὀρθὰς γωνίας ἀλλήλας τέμνουσιν εἰς ὁμοιότητα
<span class="lb" data-page="2.741" data-line="6" id="l2.741.6"></span>τῷ Χ γράμματι. τέτακται δὲ ἡ μὲν ἐγκαρσία κατὰ
<span class="lb" data-page="2.741" data-line="7" id="l2.741.7"></span>μέσην μάλιστα τὴν κεφαλὴν, ἡ δ’ ἑτέρα κατὰ τὸ μῆκος,
<span class="lb" data-page="2.741" data-line="8" id="l2.741.8"></span>ὄπισθεν πρόσω φερομένη, καθάπερ ἐπὶ τῶν ἄλλων
<span class="lb" data-page="2.741" data-line="9" id="l2.741.9"></span>ἁπάντων κρανίων. ἀεὶ μὲν γὰρ αὐτὴ διαφυλάττεται· μεταπίπτουσι
<span class="lb" data-page="2.741" data-line="10" id="l2.741.10"></span>δὲ αἱ λοιπαὶ, τῷ τῆς ὅλης κεφαλῆς σχήματι
<span class="lb" data-page="2.741" data-line="11" id="l2.741.11"></span>συναλλοιούμεναι. καὶ μὲν δὴ καὶ δύο ἕτεραι τῇδε παράλληλοι
<span class="lb" data-page="2.741" data-line="12" id="l2.741.12"></span>γραμμαὶ κατὰ τὸ μῆκός εἰσι τῆς κεφαλῆς, ὄπισθεν
<span class="lb" data-page="2.741" data-line="13" id="l2.741.13"></span>πρόσω φερόμεναι τῶν ὤτων ὑπεράνω. γεννῶνται δὲ καὶ
<span class="lb" data-page="2.741" data-line="14" id="l2.741.14"></span>αἵδε, δυοῖν ἀλλήλοις ὁμιλούντων, οὐ κατὰ ῥαφὴν,
<span class="lb" data-page="2.741" data-line="15" id="l2.741.15"></span>ὥσπερ τὰ πρόσθεν εἰρημένα. κατὰ βραχὺ γὰρ ἀπολεπτυνόμενον
<span class="lb" data-page="2.741" data-line="16" id="l2.741.16"></span>εἰς λεπίδα τὸ κατιὸν ἀπὸ τοῦ βρέγματος ὀστοῦν
<span class="lb" data-page="2.741" data-line="17" id="l2.741.17"></span>ὑποβέβληται τῷ κάτωθεν ἀπὸ τῶν ὤτων ἀνιόντι. καὶ διὰ
<span class="lb" data-page="2.741" data-line="18" id="l2.741.18"></span>τοῦτό τινες οὐδὲ ῥαφὰς ὠνόμασαν ἁπλῶς αὐτὰς, ἀλλ’ ἤτοι ﻿
<span class="pb" data-page="2.742" id="p2.742"></span>
<span class="lb" data-page="2.742" data-line="1" id="l2.742.1"></span>λεπιδοειδεῖς ῥαφὰς, ἢ λεπιδοειδῆ προσκολλήματα. καὶ ἡμῖν
<span class="lb" data-page="2.742" data-line="2" id="l2.742.2"></span>δὲ σαφοῦς ἕνεκα διδασκαλίας αἱ κατὰ τὰ ὦτα λεπιδοειδεῖς
<span class="lb" data-page="2.742" data-line="3" id="l2.742.3"></span>καλείσθωσαν ῥαφαί. ὡς εἶναι πέντε μὲν ἰδίας ῥαφὰς
<span class="lb" data-page="2.742" data-line="4" id="l2.742.4"></span>τῆς κεφαλῆς, τὴν λαμβδοειδῆ, τὴν στεφανιαίαν, τὴν κατὰ
<span class="lb" data-page="2.742" data-line="5" id="l2.742.5"></span>τὸ μῆκος εὐθεῖαν, τὰς παραλλήλους αὐτῇ δύο, τὰς ἐν τοῖς
<span class="lb" data-page="2.742" data-line="6" id="l2.742.6"></span>λεπιδοειδέσιν· ἄλλας δὲ κοινὰς δύο, πρός τε τὴν ἄνω γένυν
<span class="lb" data-page="2.742" data-line="7" id="l2.742.7"></span>καὶ πρὸς τὸ μέσον ἀμφοτέρων ὀστοῦν, ὃ τινὲς μὲν τῇ
<span class="lb" data-page="2.742" data-line="8" id="l2.742.8"></span>κεφαλῇ προσνέμουσι, τινὲς δὲ τῆς ἄνω γένυος εἶναί φασιν.
<span class="lb" data-page="2.742" data-line="9" id="l2.742.9"></span>ὁποῖον δέ τι τὴν ἰδέαν ἐστὶ τοῦτο, καὶ τὸ μέγεθος πηλίκον,
<span class="lb" data-page="2.742" data-line="10" id="l2.742.10"></span>ἐν τίνι τε μάλιστα τόπῳ κείμενον, ἤδη σοι δίειμι.
<span class="lb" data-page="2.742" data-line="11" id="l2.742.11"></span>τῶν πλευρῶν τῆς λαμβδοειδοῦς ῥαφῆς τὰ κάτω πέρατα
<span class="lb" data-page="2.742" data-line="12" id="l2.742.12"></span>προσεπεκτείνεται μέχρι τῆς βάσεως τῆς κεφαλῆς, μεταξὺ τῶν
<span class="lb" data-page="2.742" data-line="13" id="l2.742.13"></span>τε λιθοειδῶν ὀστῶν κατιόντα καὶ τῆς πρὸς τὸν πρῶτον
<span class="lb" data-page="2.742" data-line="14" id="l2.742.14"></span>σπόνδυλον διαρθρώσεως. ἐνταῦθα δὲ ἐπιζεύγνυσιν αὐτὰ
<span class="lb" data-page="2.742" data-line="15" id="l2.742.15"></span>γραμμή τις βραχεῖα, θέσιν ἐγκαρσίαν ἔχουσα. ταύτην μοι
<span class="lb" data-page="2.742" data-line="16" id="l2.742.16"></span>πρῶτον νόει κοινὴν τῆς τε κεφαλῆς καὶ τοῦ προκειμένου
<span class="lb" data-page="2.742" data-line="17" id="l2.742.17"></span>κατὰ τὴν διήγησιν ὀστοῦ. ἀναφερομένη γὰρ ἑκατέρωθεν
<span class="lb" data-page="2.742" data-line="18" id="l2.742.18"></span>ἐπὶ τὰς κατὰ τοὺς κροτάφους κοιλότητας εἰς ταὐτὸ ἀφικνεῖται
<span class="pb" data-page="2.743" id="p2.743"></span>
<span class="lb" data-page="2.743" data-line="1" id="l2.743.1"></span>τοῖς καθήκουσιν ἐνταῦθα πέρασι τῆς στεφανιαίας
<span class="lb" data-page="2.743" data-line="2" id="l2.743.2"></span>ῥαφῆς. εἶτ’ ἐντεῦθεν αὖθις ἐπιστραφεῖσα πρὸς τὸ κάτω
<span class="lb" data-page="2.743" data-line="3" id="l2.743.3"></span>καὶ παρενεχθεῖσα εἰς τοὺς ἐσχάτους ὀδόντας ἀφικνεῖται
<span class="lb" data-page="2.743" data-line="4" id="l2.743.4"></span>πρὸς τὰ τῆς ὑπερώας, ἔνδον ἑαυτῆς συνάπτουσα τὸ περιοριζόμενον
<span class="lb" data-page="2.743" data-line="5" id="l2.743.5"></span>ὑπὸ τῆς προειρημένης ῥαφῆς ὀστοῦν, ὃ ὥσπερ τις
<span class="lb" data-page="2.743" data-line="6" id="l2.743.6"></span>σφὴν ἔγκειται μεταξὺ τῆς κεφαλῆς καὶ τῆς ἄνω γένυος.
<span class="lb" data-page="2.743" data-line="7" id="l2.743.7"></span>ὅσον μὲν οὖν αὐτῆς ἐπὶ τὰ πέρατα τῆς στεφανιαίας ἀναφέρεται,
<span class="lb" data-page="2.743" data-line="8" id="l2.743.8"></span>κοινὸν τοῦτο πρὸς τὴν κεφαλήν ἐστιν· ὅσον δ’ ἑκατέρωσε
<span class="lb" data-page="2.743" data-line="9" id="l2.743.9"></span>κατέρχεται πρὸς τὴν ὑπερώαν, ὁ πρὸς τὴν ἄνω γένυν
<span class="lb" data-page="2.743" data-line="10" id="l2.743.10"></span>ὅρος ὑπάρχει τοῦ σφηνοειδοῦς ὀστοῦ· καλείσθω γὰρ οὕτω
<span class="lb" data-page="2.743" data-line="11" id="l2.743.11"></span>σαφοῦς διδασκαλίας ἕνεκεν. κατὰ τοῦτο τὸ ὀστοῦν αἱ πτερυγώδεις
<span class="lb" data-page="2.743" data-line="12" id="l2.743.12"></span>εἰσὶν ἀποφύσεις ἅμα ταῖς ἑκατέρωθεν αὐτῶν κοιλότησιν.
<span class="lb" data-page="2.743" data-line="13" id="l2.743.13"></span>ἡ δ’ ἑτέρα ῥαφὴ τῆς κεφαλῆς, <span class="milestone ed2page" data-n="4.13" data-unit="ed2page" id="ed2page.4.13"></span>ἡ πρὸς τὴν
<span class="lb" data-page="2.743" data-line="14" id="l2.743.14"></span>ἄνω γένυν αὐτὴν ὁρίζουσα, τὴν ἀρχὴν μὲν ἐκ τῶν κατὰ τοὺς
<span class="lb" data-page="2.743" data-line="15" id="l2.743.15"></span>κροτάφους ἔχει κοιλοτήτων, ἵνα περ εἰς ταὐτὸ ἥκειν ἐλέχθη
<span class="lb" data-page="2.743" data-line="16" id="l2.743.16"></span>τοῖς τῆς στεφανιαίας πέρασιν ἡ κοινὴ κεφαλῆς καὶ τοῦ
<span class="lb" data-page="2.743" data-line="17" id="l2.743.17"></span>σφηνοειδοῦς ὀστοῦ ῥαφή. προέρχεται δ’ ἐντεῦθεν ἐπὶ τὰς
<span class="lb" data-page="2.743" data-line="18" id="l2.743.18"></span>χώρας τῶν ὀφθαλμῶν, καὶ διὰ μέσων αὐτῶν ἐνεχθεῖσα
<span class="pb" data-page="2.744" id="p2.744"></span>
<span class="lb" data-page="2.744" data-line="1" id="l2.744.1"></span>κατὰ τὸ μεσόφρυον ἑαυτῇ συνάπτει. καὶ δὴ καὶ τούτων
<span class="lb" data-page="2.744" data-line="2" id="l2.744.2"></span>οὕτως ἐχόντων, ἓξ ὀστᾶ γίγνεται τῆς ὅλης κεφαλῆς τὰ
<span class="lb" data-page="2.744" data-line="3" id="l2.744.3"></span>πάντα χωρὶς τοῦ σφηνοειδοῦς· δύο μὲν κατὰ τὸ βρέγμα,
<span class="lb" data-page="2.744" data-line="4" id="l2.744.4"></span>κοινὴν ἔχοντα ῥαφὴν, τὴν κατὰ τὸ μῆκος εὐθεῖαν· ἄλλα
<span class="lb" data-page="2.744" data-line="5" id="l2.744.5"></span>δὲ δύο τούτων κάτωθεν, ἓν καθ’ ἑκάτερον οὖς· καὶ πέμπτον
<span class="lb" data-page="2.744" data-line="6" id="l2.744.6"></span>ἐπὶ τούτοις, τὸ κατ’ ἰνίον· καὶ ἕκτον, τὸ κατὰ μέτωπον.
<span class="lb" data-page="2.744" data-line="7" id="l2.744.7"></span>ὁρίζουσι δὲ τὰ μὲν τοῦ βρέγματος ὄπισθεν μὲν
<span class="lb" data-page="2.744" data-line="8" id="l2.744.8"></span>αἱ πλευραὶ τῆς λαμβδοειδοῦς ῥαφῆς, ἔμπροσθεν δὲ ἡ στεφανιαία,
<span class="lb" data-page="2.744" data-line="9" id="l2.744.9"></span>κάτωθεν δὲ αἱ λεπιδοειδεῖς, ἄνωθεν δὲ ἡ κατὰ
<span class="lb" data-page="2.744" data-line="10" id="l2.744.10"></span>τὸ μῆκος εὐθεῖα· τὰ δ’ ἐφεξῆς τῶνδε καθ’ ἑκάτερον οὖς
<span class="lb" data-page="2.744" data-line="11" id="l2.744.11"></span>ἄνωθεν μὲν αἱ λεπιδοειδεῖς ἀφορίζουσιν, ὄπισθεν δὲ αἱ
<span class="lb" data-page="2.744" data-line="12" id="l2.744.12"></span>προσαυξήσεις τῶν πλευρῶν τῆς λαμβδοειδοῦς, ἔμπροσθεν δὲ
<span class="lb" data-page="2.744" data-line="13" id="l2.744.13"></span>ἡ κοινὴ τῆς τε κεφαλῆς καὶ τοῦ σφηνοειδοῦς. ἔστι δὲ τὰ
<span class="lb" data-page="2.744" data-line="14" id="l2.744.14"></span>μὲν τοῦ βρέγματος ὀστᾶ τετράπλευρα, ταυτὶ δὲ τὰ νῦν εἰρημένα
<span class="lb" data-page="2.744" data-line="15" id="l2.744.15"></span>τρίπλευρα. τὸ δὲ πέμπτον ὀστοῦν τῆς κεφαλῆς, τὸ
<span class="lb" data-page="2.744" data-line="16" id="l2.744.16"></span>κατ’ ἰνίον, ὁρίζεται μὲν ὑπὸ τῆς λαμβδοειδοῦς ῥαφῆς ἅμα
<span class="lb" data-page="2.744" data-line="17" id="l2.744.17"></span>ταῖς προσαυξήσεσι καὶ τῆς ῥηθείσης ἐπιζευγνύναι ταύτας
<span class="lb" data-page="2.744" data-line="18" id="l2.744.18"></span>ῥαφῆς· περιέχει δὲ ἐν ἑαυτῷ τὸ μέγιστον τῶν τῆς κεφαλῆς
<span class="pb" data-page="2.745" id="p2.745"></span>
<span class="lb" data-page="2.745" data-line="1" id="l2.745.1"></span>τρημάτων, τὸ κατὰ τὸν πρῶτον σπόνδυλον. λοιπὸν δὲ τὸ
<span class="lb" data-page="2.745" data-line="2" id="l2.745.2"></span>κατὰ τὸ μέτωπον ὀστοῦν ἥ τε στεφανιαία περιορίζει ῥαφὴ
<span class="lb" data-page="2.745" data-line="3" id="l2.745.3"></span>καὶ ἡ κοινὴ τῆς κεφαλῆς πρὸς τὴν ἄνω γένυν. καὶ δὴ καὶ
<span class="lb" data-page="2.745" data-line="4" id="l2.745.4"></span>τῶν εἰρημένων ἓξ ὀστῶν τὰ μὲν τοῦ βρέγματος χαυνότατά
<span class="lb" data-page="2.745" data-line="5" id="l2.745.5"></span>τε καὶ ἀσθενέστατα τετύχηκεν ὄντα, πυκνότατον δὲ καὶ
<span class="lb" data-page="2.745" data-line="6" id="l2.745.6"></span>ἰσχυρότατον τὸ κατ’ ἰνίον, μέσον δὲ ἀμφοῖν τὸ κατὰ μέτωπον.
<span class="lb" data-page="2.745" data-line="7" id="l2.745.7"></span>ἑκάτερον δὲ τῶν λοιπῶν τῶν κατὰ τὰ ὦτα πολυειδὲς
<span class="lb" data-page="2.745" data-line="8" id="l2.745.8"></span>ὑπάρχει. τὸ μὲν γάρ τι μέρος αὐτῶν ὀνομάζεται λιθοειδὲς,
<span class="lb" data-page="2.745" data-line="9" id="l2.745.9"></span>ὥσπερ οὖν καὶ ἔστιν· ὁρίζεται δὲ τοῦτο τοῖς ἐπεκτεινομένοις
<span class="lb" data-page="2.745" data-line="10" id="l2.745.10"></span>πέρασι τῆς λαμβδοειδοῦς ῥαφῆς. ἐν τούτῳ καὶ
<span class="lb" data-page="2.745" data-line="11" id="l2.745.11"></span>ἡ στυλοειδὴς ἀπόφυσίς ἐστιν, ἣν ἐγὼ βελονοειδῆ τε καὶ
<span class="lb" data-page="2.745" data-line="12" id="l2.745.12"></span>γραφοειδῆ καλῶ, καὶ ἡ τὸν ἀκουστικὸν περιέχουσα πόρον.
<span class="lb" data-page="2.745" data-line="13" id="l2.745.13"></span>ἕτερον δὲ μέρος ἐφεξῆς τοῦδε τὸ κατὰ τὰς ἐκφύσεις ἐστὶ,
<span class="lb" data-page="2.745" data-line="14" id="l2.745.14"></span>τήν τε μαστοειδῆ καλουμένην καὶ προσέτι τὴν τοῦ ζυγώματος.
<span class="lb" data-page="2.745" data-line="15" id="l2.745.15"></span>καὶ τρίτον ἐπὶ τῷδε τὸ κατὰ τὸν κρόταφον. περὶ
<span class="lb" data-page="2.745" data-line="16" id="l2.745.16"></span>δὲ τῶν τρημάτων τῆς κεφαλῆς ἐν ταῖς τῶν ἀγγείων καὶ
<span class="lb" data-page="2.745" data-line="17" id="l2.745.17"></span>νεύρων ἀνατομαῖς εἰρήσεται. καὶ γὰρ γέγονεν ἐκείνων ἕνεκα,
<span class="pb" data-page="2.746" id="p2.746"></span>
<span class="lb" data-page="2.746" data-line="1" id="l2.746.1"></span>καὶ διέρχεται καθ’ ἕκαστον αὐτῶν ἢ ἀρτηρία τις, ἢ φλὲψ,
<span class="lb" data-page="2.746" data-line="2" id="l2.746.2"></span>ἢ νεῦρον, ἤ τινα τούτων, ἢ πάντα.
</p>
        </article>

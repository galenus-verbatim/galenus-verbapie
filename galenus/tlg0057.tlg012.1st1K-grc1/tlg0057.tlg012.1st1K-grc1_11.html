<article xmlns="http://www.w3.org/1999/xhtml" id="urn:cts:greekLit:tlg0057.tlg012.1st1K-grc1:11">
<span class="pb page1" data-page="2.761" id="p2.761"></span>

<span class="milestone ed2page page1" data-n="4.19" data-unit="ed2page" id="ed2page.4.19"></span>
          <p>
<span class="lb" data-page="2.761" data-line="17" id="l2.761.17"></span>[Περὶ τοῦ ἱεροῦ ὀστοῦ.] Καὶ τοῦτο τοῖς σπονδύλοις
<span class="lb" data-page="2.761" data-line="18" id="l2.761.18"></span>ἀνάλογον ἔχει κατά γε τὴν πρὸς τὸν ὑπερκείμενον διάρθρωσιν. ﻿
<span class="pb" data-page="2.762" id="p2.762"></span>
<span class="lb" data-page="2.762" data-line="1" id="l2.762.1"></span>ὑποδέχεται γὰρ αὐτοῦ τὰς κατάντεις ἀποφύσεις, ὡς
<span class="lb" data-page="2.762" data-line="2" id="l2.762.2"></span>ἐκεῖνος τὰς πρὸ αὑτοῦ. καὶ μέν γε καὶ τὴν ἄκανθαν ὁμοίαν ἔχει
<span class="lb" data-page="2.762" data-line="3" id="l2.762.3"></span>τοῖς ἄλλοις. αἱ δὲ εἰς τὸ πλάγιον ἀποφύσεις αὐτοῦ μεγάλαι
<span class="lb" data-page="2.762" data-line="4" id="l2.762.4"></span>τέ εἰσι καὶ πλατεῖαι, κᾂν τῶν ἐκτὸς μερῶν ἔχῃ τινὰ κοιλότητα
<span class="lb" data-page="2.762" data-line="5" id="l2.762.5"></span>γληνοειδῆ, καθ’ ἧς ἐπιβέβηκε τὰ τῶν λαγόνων ὀστᾶ.
<span class="lb" data-page="2.762" data-line="6" id="l2.762.6"></span>σύγκειται δὲ ἐκ τριῶν μορίων, ὥσπερ τινῶν ἰδίων σπονδύλων,
<span class="lb" data-page="2.762" data-line="7" id="l2.762.7"></span>οἷς τέταρτον ἐπίκειται κατὰ τὸ πέρας ὀστοῦν ἕτερον,
<span class="lb" data-page="2.762" data-line="8" id="l2.762.8"></span>ὃ καλοῦσι κόκκυγα. διαλυθέντων δ’ ὑφ’ ἑψήσεως ἁπάντων,
<span class="lb" data-page="2.762" data-line="9" id="l2.762.9"></span>ἡ σύνταξις ὁμοία φαίνεται ταῖς κατὰ τοὺς σπονδύλους. τὰ
<span class="lb" data-page="2.762" data-line="10" id="l2.762.10"></span>δὲ ἀπὸ τοῦ νωτιαίου διὰ τῶν τρημάτων αὐτοῦ διεκπίπτοντα
<span class="lb" data-page="2.762" data-line="11" id="l2.762.11"></span>νεῦρα κατὰ μὲν τὰς συντάξεις τῶν οἷον σπονδύλων ἐν
<span class="lb" data-page="2.762" data-line="12" id="l2.762.12"></span>αὐτῷ διεξέρχεται, καθάπερ καὶ καθ’ ὅλην τὴν ῥάχιν· οὐ
<span class="lb" data-page="2.762" data-line="13" id="l2.762.13"></span>μὴν ἐκ τῶν πλαγίων γε μερῶν, ἀλλ’ ἐκ τῶν ἔνδον τε καὶ
<span class="lb" data-page="2.762" data-line="14" id="l2.762.14"></span>ἔξωθεν. εἰσὶ δ’ ἅπασαι τρεῖς αὐτῶν συζυγίαι.
</p>
        </article>

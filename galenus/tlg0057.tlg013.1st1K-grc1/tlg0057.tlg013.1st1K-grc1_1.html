<article xmlns="http://www.w3.org/1999/xhtml" id="urn:cts:greekLit:tlg0057.tlg013.1st1K-grc1:1">
<span class="pb page1" data-page="2.779" id="p2.779"></span>
<span class="milestone ed1page page1" data-n="0.198" data-unit="ed1page" id="ed1page.1.198"></span>
<span class="milestone ed2page page1" data-n="3.226" data-unit="ed2page" id="ed2page.4.226"></span>
          <h1>ΓΑΛΗΝΟΥ ΠΕΡΙ ΦΛΕΒΩΝ ΚΑΙ
<br></br>ΑΡΤΗΡΙΩΝ ΑΝΑΤΟΜΗΣ.
</h1>
          <p>
<span class="lb" data-page="2.779" data-line="1" id="l2.779.1"></span>Σύνοψιν φλεβῶν καὶ ἀρτηριῶν ἀνατομῆς,
<span class="lb" data-page="2.779" data-line="2" id="l2.779.2"></span>Ἀντίσθενες φίλτατε, βουληθέντι σοι παρ’ ἐμοῦ δοθῆναι
<span class="lb" data-page="2.779" data-line="3" id="l2.779.3"></span>μνήμης ἕνεκεν ὧν ἐθεάσω δεικνυμένων ἐν πιθήκου σώματι,
<span class="lb" data-page="2.779" data-line="4" id="l2.779.4"></span>διὰ τούτου τοῦ λόγου πεποίημαι. ἡ δὲ ἀκριβεστέρα ἐξήγησις
<span class="lb" data-page="2.779" data-line="5" id="l2.779.5"></span>οὐ τούτων μόνων, ἀλλὰ καὶ τῶν ἄλλων ἁπάντων
<span class="lb" data-page="2.779" data-line="6" id="l2.779.6"></span>μορίων, ἐν ταῖς ἀνατομικαῖς ἐγχειρήσεσι λέγεται. νυνὶ δὲ,
<span class="lb" data-page="2.779" data-line="7" id="l2.779.7"></span>ἵνα καὶ σαφὴς ὁ λόγος γένοιτο, δένδρου πρέμνον ἐννόησόν
<span class="pb" data-page="2.780" id="p2.780"></span>
<span class="lb" data-page="2.780" data-line="1" id="l2.780.1"></span>τι κάτω μὲν εἰς πολλὰς ῥίζας, ἄνω δὲ εἰς ἀκρέμονας σχιζομένου.
<span class="lb" data-page="2.780" data-line="2" id="l2.780.2"></span>οὕτω γὰρ οὐχ Ἱπποκράτης μόνος, ἀλλὰ καὶ οἱ
<span class="lb" data-page="2.780" data-line="3" id="l2.780.3"></span>μετ’ αὐτὸν οἱ δοκιμώτατοι τῶν ἀνατομικῶν εἰκάζουσιν. αἱ
<span class="lb" data-page="2.780" data-line="4" id="l2.780.4"></span>μὲν οὖν εἰς τὴν γαστέρα καὶ ἔντερα καθήκουσαι φλέβες
<span class="lb" data-page="2.780" data-line="5" id="l2.780.5"></span>ἀνάλογοι ῥίζαις εἰσίν· ἣν δὲ ὀνομάζουσιν ἡπατῖτίν τε καὶ
<span class="lb" data-page="2.780" data-line="6" id="l2.780.6"></span>κοίλην, οἷόν τι πρέμνον ἁπασῶν ὑπάρχει τῶν καθ’ ὅλον τὸ
<span class="lb" data-page="2.780" data-line="7" id="l2.780.7"></span>σῶμα φλεβῶν. οὕτω δὲ καὶ τῶν ἀρτηριῶν ἐκ τῆς καρδίας
<span class="lb" data-page="2.780" data-line="8" id="l2.780.8"></span>πεφυκυιῶν αἱ μὲν εἰς τὸν πνεύμονα κατασχιζόμεναι ῥίζαις
<span class="lb" data-page="2.780" data-line="9" id="l2.780.9"></span>τισὶν ἐοίκασιν· ἣν δὲ Ἀριστοτέλης μὲν ἀορτὴν, οἱ δὲ ἄλλοι
<span class="lb" data-page="2.780" data-line="10" id="l2.780.10"></span>ἀρτηρίαν μεγάλην ὀνομάζουσιν, ἀνάλογός ἐστι καὶ αὐτὴ
<span class="lb" data-page="2.780" data-line="11" id="l2.780.11"></span>στελέχει φυτοῦ. πρῶτον οὖν σε τῶν ἑπτὰ κατὰ τὴν γαστέρα
<span class="lb" data-page="2.780" data-line="12" id="l2.780.12"></span>καθηκουσῶν ἀναμνήσω, μίαν ἀρχὴν ἐχουσῶν ἁπασῶν ἐκεῖνο
<span class="lb" data-page="2.780" data-line="13" id="l2.780.13"></span>τὸ μέρος τοῦ ἥπατος, ὃ καλοῦσι πύλας. ἐντεῦθεν γὰρ ἐκφυομένη
<span class="lb" data-page="2.780" data-line="14" id="l2.780.14"></span>μεγάλη τις φλὲψ ἀποτείνεται λοξὴ πρός τε τὰ
<span class="lb" data-page="2.780" data-line="15" id="l2.780.15"></span>κάτω καὶ ἄλλα τοῦ ζώου μόρια, κατὰ μέσην πως μάλιστα
<span class="lb" data-page="2.780" data-line="16" id="l2.780.16"></span>τὴν δωδεκαδάκτυλον ὑπὸ Ἡροφίλου καλουμένην ἔκφυσιν.
<span class="pb" data-page="2.781" id="p2.781"></span>
<span class="lb" data-page="2.781" data-line="1" id="l2.781.1"></span>ὀνομάζει δ’ οὕτως ἐκεῖνος τὴν ἀρχὴν τοῦ ἐντέρου, πρὶν εἰς
<span class="lb" data-page="2.781" data-line="2" id="l2.781.2"></span>ἕλικας ἑλίττεσθαι. καὶ μὲν δὴ καὶ δίδωσι ταύτῃ πρώτην
<span class="lb" data-page="2.781" data-line="3" id="l2.781.3"></span>βραχεῖάν τινα φλέβα, μόνην ἐπ’ ἐνίων φαινομένην, ὡς τὸ
<span class="lb" data-page="2.781" data-line="4" id="l2.781.4"></span>πολὺ δὲ καὶ σὺν ἄλλαις τριχοειδέσι τῇ λεπτότητι, πρός τε
<span class="lb" data-page="2.781" data-line="5" id="l2.781.5"></span>τὴν ἔκφυσιν ἰούσαις καὶ τὸ πάγκρεας, ὅπερ ἔνιοι καλλίκρεας
<span class="lb" data-page="2.781" data-line="6" id="l2.781.6"></span>ὀνομάζουσι. ἀδὴν δ’ ἐστὶν οὗτος ὑποβεβλημένος
<span class="lb" data-page="2.781" data-line="7" id="l2.781.7"></span>ταῖς ἐνταῦθα κατασχιζομέναις ἀρτηρίαις καὶ φλεψίν. καὶ
<span class="lb" data-page="2.781" data-line="8" id="l2.781.8"></span>ἄλλη δέ τις φλὲψ μικρὰ πρὸς τὸν πυλωρὸν ἀναφερομένη
<span class="lb" data-page="2.781" data-line="9" id="l2.781.9"></span><span class="milestone ed2page" data-n="4.226" data-unit="ed2page" id="ed2page.4.226"></span>τῷ περὶ τοῦτον καὶ πρὸ τούτου μέρει τῆς γαστρὸς
<span class="lb" data-page="2.781" data-line="10" id="l2.781.10"></span>διασπείρεται. τῶν δὲ ἀξιολόγων ἀποφύσεων τῆς ἐπὶ πύλας
<span class="lb" data-page="2.781" data-line="11" id="l2.781.11"></span>φλεβὸς πρώτη μέν ἐστιν ἡ εἰς τὸ σιμὸν τῆς γαστρὸς φερομένη,
<span class="lb" data-page="2.781" data-line="12" id="l2.781.12"></span>δευτέρα δὲ ἡ εἰς τὸν σπλῆνα. τισὶ μέντοι τῶν
<span class="lb" data-page="2.781" data-line="13" id="l2.781.13"></span>πιθήκων ἡ μὲν ἀπόφυσίς ἐστι μία, σχίζεται δὲ αὐτίκα
<span class="lb" data-page="2.781" data-line="14" id="l2.781.14"></span>δίχα, καὶ τὸ μὲν ἕτερον ἐπὶ τὴν γαστέρα, τὸ δὲ ἕτερον
<span class="lb" data-page="2.781" data-line="15" id="l2.781.15"></span>ἐπὶ τὸν σπλῆνα φέρεται. καὶ μὴν ὁπότε δύο εἰσὶν αἱ φλέβες,
<span class="lb" data-page="2.781" data-line="16" id="l2.781.16"></span>αὗται καὶ τότε ψαύουσιν ἀλλήλων κατὰ τὴν ἔκφυσιν.
<span class="lb" data-page="2.781" data-line="17" id="l2.781.17"></span>ἡ μὲν οὖν ἐπὶ τὸ σιμὸν τῆς γαστρὸς ἰοῦσα πλησίον ἐκφύεται
<span class="lb" data-page="2.781" data-line="18" id="l2.781.18"></span>τοῦ πυλωροῦ. καλεῖται δ’ οὕτω τὸ κάτω πέρας
<span class="pb" data-page="2.782" id="p2.782"></span>
<span class="lb" data-page="2.782" data-line="1" id="l2.782.1"></span>αὐτῆς, ἐν τοῖς δεξιοῖς μέρεσι κείμενον ἐγγὺς τοῦ ἥπατος·
<span class="lb" data-page="2.782" data-line="2" id="l2.782.2"></span>ἱκανῶς γάρ ἐστι λοξὴ τὴν θέσιν ἐν τοῖς ζώοις τούτοις ἡ
<span class="lb" data-page="2.782" data-line="3" id="l2.782.3"></span>κοιλία. κατασχίζεται δὲ οὐκ ἔτ’ εἴσω παρ’ αὐτῆς τὸ σιμὸν
<span class="lb" data-page="2.782" data-line="4" id="l2.782.4"></span>ἡ φλὲψ ἥδε. τὰ γὰρ ἐν τοῖς ἀριστεροῖς πάντα μέχρι τῆς
<span class="lb" data-page="2.782" data-line="5" id="l2.782.5"></span>κατὰ τὸν στόμαχον ἐκφύσεως ἕτεραι διαπλέκουσι φλέβες
<span class="lb" data-page="2.782" data-line="6" id="l2.782.6"></span>ἀπεσχισμέναι τῆς ἐπὶ τὸν σπλῆνα φερομένης. ἱκανῶς γὰρ
<span class="lb" data-page="2.782" data-line="7" id="l2.782.7"></span>αὕτη μικρὰς καὶ πολλὰς ἐν τῇ διόδῳ τριχοειδεῖς φλέβας
<span class="lb" data-page="2.782" data-line="8" id="l2.782.8"></span>εἰς τὸ πάγκρεας ἐκφύει. ἔπειτα, ἂν ἤδη πλησίον ᾖ τοῦ
<span class="lb" data-page="2.782" data-line="9" id="l2.782.9"></span>σπληνὸς, ἀξιόλογον ἀπόφυσιν ἑαυτῆς ἐπὶ τὰ σιμὰ πέμπει
<span class="lb" data-page="2.782" data-line="10" id="l2.782.10"></span>τῆς γαστρός. ὅσον δὲ αὐτῆς ἐπιβαίνει τῷ σπληνὶ, κατὰ
<span class="lb" data-page="2.782" data-line="11" id="l2.782.11"></span>τὸ μέσον αὐτοῦ μάλιστα τὴν θέσιν ἔχει, κᾄπειτα ἐνταῦθα
<span class="lb" data-page="2.782" data-line="12" id="l2.782.12"></span>διασχιζόμενον ὅλῳ τῷ σιμῷ τοῦ σπλάγχνου μετέωρον ὑποφέρεται,
<span class="lb" data-page="2.782" data-line="13" id="l2.782.13"></span>πολλὰς εἰς αὐτὸν οἷον ῥίζας τινὰς ἐμβαλών. οὐ
<span class="lb" data-page="2.782" data-line="14" id="l2.782.14"></span>μὴν ἐνταῦθά γε κατασχίζεται πᾶν, ἀλλ’ ἱκανῶς ἀξιόλογον
<span class="lb" data-page="2.782" data-line="15" id="l2.782.15"></span>ἑκάτερόν ἐστι τῶν περάτων αὐτοῦ. καὶ τοίνυν καὶ φέρεται
<span class="lb" data-page="2.782" data-line="16" id="l2.782.16"></span>τὸ μὲν ἀπὸ τῆς κεφαλῆς τοῦ σπληνὸς ἐπὶ τὰ κυρτὰ τῆς
<span class="lb" data-page="2.782" data-line="17" id="l2.782.17"></span>γαστρὸς, τὸ δὲ ἀπὸ τῆς τελευτῆς εἰς τὴν ἀριστερὰν ἐπιπλόου
<span class="lb" data-page="2.782" data-line="18" id="l2.782.18"></span>μοῖραν· ἐπίπλουν δὲ λέγειν ἢ ἐπίπλοον οὐ διοίσει.
<span class="pb" data-page="2.783" id="p2.783"></span>
<span class="lb" data-page="2.783" data-line="1" id="l2.783.1"></span>ταῦτα μὲν οὖν ὡς τὸ πολὺ φαίνεται. σπανίως δέ ποτε, καὶ
<span class="lb" data-page="2.783" data-line="2" id="l2.783.2"></span>πρὶν ἐπὶ τὴν κεφαλὴν ἐλθεῖν τοῦ σπληνὸς, ἡ μεγάλη φλὲψ
<span class="lb" data-page="2.783" data-line="3" id="l2.783.3"></span>ἀναφέρεται πρὸς τὰ κυρτὰ τῆς γαστρὸς, ἀποφύσεις ἑαυτῆς
<span class="lb" data-page="2.783" data-line="4" id="l2.783.4"></span>πρός τε τοὐπίλοιπον τοῦ σπληνὸς φέρουσα καὶ πρὸς τὰ
<span class="lb" data-page="2.783" data-line="5" id="l2.783.5"></span>σιμὰ τῆς γαστρὸς ἄχρι τοῦ στόματος αὐτῆς. τρίτη δ’ ἐπὶ
<span class="lb" data-page="2.783" data-line="6" id="l2.783.6"></span>ταῖς εἰρημέναις ἀποφύεται τῆς μεγάλης φλεβὸς, ὁμοίως
<span class="lb" data-page="2.783" data-line="7" id="l2.783.7"></span>ἐκείναις εἰς τὰ ἀριστερὰ μέρη διαπλέκουσα τὸ τελευταῖον μεσεντέριον
<span class="lb" data-page="2.783" data-line="8" id="l2.783.8"></span>τῶν μεγάλων ἐντέρων ἄχρι τῆς ἕδρας, ὥσπερ γε
<span class="lb" data-page="2.783" data-line="9" id="l2.783.9"></span>καὶ μετ’ αὐτὴν ἑτέρα τις ἐκ τῶν δεξιῶν μερῶν τῆς μεγάλης
<span class="lb" data-page="2.783" data-line="10" id="l2.783.10"></span>φλεβὸς ἀποφυομένη παρὰ τὸν πυλωρὸν ἀναφέρεται
<span class="lb" data-page="2.783" data-line="11" id="l2.783.11"></span>πρὸς τὸ κυρτὸν τῆς γαστρός. ἀποφύσεις δὲ αὐτῆς ἀνιούσης
<span class="lb" data-page="2.783" data-line="12" id="l2.783.12"></span>εἰς τοὐπίπλοον γίνονται κατὰ τὸ δεξιὸν αὐτοῦ μέρος,
<span class="lb" data-page="2.783" data-line="13" id="l2.783.13"></span>ὁποῖόν τε μάλιστα θέσιν ἀντικειμένην ἔχουσαι τῇ μικρὸν
<span class="lb" data-page="2.783" data-line="14" id="l2.783.14"></span>ἔμπροσθεν ἀπὸ τῆς τελευτῆς τοῦ σπληνὸς εἰς αὐτὸ φέρεσθαι
<span class="lb" data-page="2.783" data-line="15" id="l2.783.15"></span>λελεγμένῃ. καὶ μετ’ αὐτὴν δὲ φλὲψ ἄλλη τῆς <span class="milestone ed1page" data-n="1.198" data-unit="ed1page" id="ed1page.1.198"></span>μεγάλης
<span class="lb" data-page="2.783" data-line="16" id="l2.783.16"></span>ἀποφύεται φλεβὸς ἐν τοῖς δεξιοῖς μέρεσιν αὐτῆς,
<span class="lb" data-page="2.783" data-line="17" id="l2.783.17"></span>εἰς τὸ ταύτῃ τοῦ κώλου μεσεντέριον κατασχιζομένη. τὸ δ’
<span class="lb" data-page="2.783" data-line="18" id="l2.783.18"></span>ὑπόλοιπον ἅπαν τῆς φλεβὸς, ἣν ἀπὸ τῶν πυλῶν ἔφην ﻿
<span class="pb" data-page="2.784" id="p2.784"></span>
<span class="lb" data-page="2.784" data-line="1" id="l2.784.1"></span>ὁρμᾶσθαι, πρὸς τὸ μέσον ἥκει τῶν προειρημένων δύο μεσεντερίων,
<span class="lb" data-page="2.784" data-line="2" id="l2.784.2"></span>ὃ δὴ καὶ πλείστας ἔχει φλέβας, εἰς πρώτην μὲν
<span class="lb" data-page="2.784" data-line="3" id="l2.784.3"></span>τὴν νῆστιν, εἶθ’ ἑξῆς τὸ λεπτὸν ἔντερον ἅπαν κατασχιζόμενον.
<span class="lb" data-page="2.784" data-line="4" id="l2.784.4"></span>ἡ τελευτὴ δ’ αὐτοῦ τό τε τυφλὸν ἔντερον διαπλέκει
<span class="lb" data-page="2.784" data-line="5" id="l2.784.5"></span>καί τι μέρος μικρὸν τοῦ συνάπτοντος αὐτῷ κώλου.
<span class="lb" data-page="2.784" data-line="6" id="l2.784.6"></span>αὕτη μὲν ἡ νομὴ τῆς ἀπὸ πυλῶν φλεβὸς εἰς ἔντερα καὶ
<span class="lb" data-page="2.784" data-line="7" id="l2.784.7"></span>σπλῆνα καὶ γαστέρα. καὶ μὲν δὴ καὶ αἱ τοῦ ἐπιπλόου
<span class="lb" data-page="2.784" data-line="8" id="l2.784.8"></span>φλέβες ἅπασαι τούτων τῶν φλεβῶν ἀποβλαστήματά εἰσιν,
<span class="lb" data-page="2.784" data-line="9" id="l2.784.9"></span>αἱ μὲν ἐν τοῖς ἀριστεροῖς αὐτοῦ καὶ δεξιοῖς μέρεσιν, ὡς
<span class="lb" data-page="2.784" data-line="10" id="l2.784.10"></span>ὀλίγον ἔμπροσθεν εἶπον, αἱ δὲ τῆς ἐμπροσθίας τε καὶ
<span class="lb" data-page="2.784" data-line="11" id="l2.784.11"></span>μέσης χώρας, ἐκ τῶν κατὰ τὰ κυρτὰ τῆς γαστρός. αἱ δὲ
<span class="lb" data-page="2.784" data-line="12" id="l2.784.12"></span>τῆς ὑποβεβλημένης ταύτῃ, μικραὶ παντελῶς ὑπάρχουσαι,
<span class="lb" data-page="2.784" data-line="13" id="l2.784.13"></span>τὴν <span class="milestone ed2page" data-n="4.227" data-unit="ed2page" id="ed2page.4.227"></span>γένεσιν ἐκ τῶν κατὰ τὰ σιμὰ τῆς γαστρὸς ἔχουσι
<span class="lb" data-page="2.784" data-line="14" id="l2.784.14"></span>φλεβῶν. ἀναμιμνήσκω δέ σε καὶ ὅτι τῶν τὸ κυρτὸν τῆς
<span class="lb" data-page="2.784" data-line="15" id="l2.784.15"></span>γαστρὸς διαπλεκουσῶν φλεβῶν δύο οὐσῶν ὡς ὀλίγον ἔμπροσθεν
<span class="lb" data-page="2.784" data-line="16" id="l2.784.16"></span>εἴρηται, τὰ πέρατα συνάπτεται πρὸς ἄλληλα, καὶ ὅτι
<span class="lb" data-page="2.784" data-line="17" id="l2.784.17"></span>μετέωρος ἑκατέρα τῶνδε τῶν φλεβῶν ὑμέσιν ἐποχουμένη
<span class="pb" data-page="2.785" id="p2.785"></span>
<span class="lb" data-page="2.785" data-line="1" id="l2.785.1"></span>τισὶν ἐκπεριέρχεται τὸ κυρτὸν τῆς γαστρός. οὐ μὴν αἵ γε
<span class="lb" data-page="2.785" data-line="2" id="l2.785.2"></span>κατὰ τὸ σιμὸν αὐτῆς, ἀλλ’ ἄντικρυς αὐτῷ τῷ τῆς γαστρὸς
<span class="lb" data-page="2.785" data-line="3" id="l2.785.3"></span>ἐκφυόμεναι σώματι τὴν σχέσιν ἐν ἐκείνῳ ποιοῦνται. τοῦ
<span class="lb" data-page="2.785" data-line="4" id="l2.785.4"></span>μέντοι σπληνὸς ἡ φλὲψ ὁμοίως ταῖς κατὰ τὰ κυρτὰ τῆς
<span class="lb" data-page="2.785" data-line="5" id="l2.785.5"></span>γαστρὸς ὑμέσιν ὀχουμένη τὸ σιμὸν πᾶν ὑπελήλυθεν. εἰσὶ
<span class="lb" data-page="2.785" data-line="6" id="l2.785.6"></span>δὲ καὶ ἄλλαι φλέβες ἐν τῷ τῶν μικρῶν ἐντέρων μεσεντερίῳ
<span class="lb" data-page="2.785" data-line="7" id="l2.785.7"></span>τῷ μέσῳ, περαίνουσαι πρὸς ἀδένας τινὰς ἐνταυθοῖ κειμένους.
<span class="lb" data-page="2.785" data-line="8" id="l2.785.8"></span>τῆς δὲ μεγάλης φλεβὸς τῆς ἐπὶ πύλας, ἧς ἀποβλαστήματά
<span class="lb" data-page="2.785" data-line="9" id="l2.785.9"></span>εἰσιν αἱ προειρημέναι πᾶσαι, καὶ ἄλλαι τινὲς ἀποφύονται,
<span class="lb" data-page="2.785" data-line="10" id="l2.785.10"></span>τοσαῦται τὸν ἀριθμὸν, ὅσοι περ ἂν ὦσιν οἱ
<span class="lb" data-page="2.785" data-line="11" id="l2.785.11"></span>λοβοὶ τοῦ ἥπατος· εἰς ἕκαστον γὰρ αὐτῶν κατασχίζεται μία.
<span class="lb" data-page="2.785" data-line="12" id="l2.785.12"></span>καὶ τοίνυν ἡ τροφὴ διὰ μὲν τῶν εἰς τὴν γαστέρα καὶ τὰ
<span class="lb" data-page="2.785" data-line="13" id="l2.785.13"></span>ἔντερα καθηκουσῶν φλεβῶν ἐπὶ τὰς πύλας ἀναφέρεται
<span class="lb" data-page="2.785" data-line="14" id="l2.785.14"></span>ταύτας· διό μοι καὶ δοκοῦσιν οἱ ἀρχαῖοι προσαγορεῦσαι τὸ
<span class="lb" data-page="2.785" data-line="15" id="l2.785.15"></span>χωρίον οὕτως· ἐντεῦθεν δὲ εἰς ὅλον τὸ ἧπαρ ἀφικνεῖται
<span class="lb" data-page="2.785" data-line="16" id="l2.785.16"></span>φερομένη διὰ τῶν εἰς τοὺς λοβοὺς αὐτοῦ κατασχιζομένων
<span class="lb" data-page="2.785" data-line="17" id="l2.785.17"></span>φλεβῶν.
</p>
        </article>

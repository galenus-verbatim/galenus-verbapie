<article xmlns="http://www.w3.org/1999/xhtml" id="urn:cts:greekLit:tlg0057.tlg013.1st1K-grc1:10">
<span class="pb page1" data-page="2.824" id="p2.824"></span>
<span class="milestone ed1page page1" data-n="1.203" data-unit="ed1page" id="ed1page.1.203"></span>
<span class="milestone ed2page page1" data-n="4.239" data-unit="ed2page" id="ed2page.4.239"></span>
          <p>
<span class="lb" data-page="2.824" data-line="3" id="l2.824.3"></span>Ἐπὶ μέντοι τῶν ἔτι κυουμένων πρὸς τοῖς
<span class="lb" data-page="2.824" data-line="4" id="l2.824.4"></span>εἰρημένοις κατ’ αὐτὸ τὸ χορίον ἀρτηρίαι καὶ φλέβες εἰσὶ
<span class="lb" data-page="2.824" data-line="5" id="l2.824.5"></span>καθηκόντων περάτων ἐκφυόμεναι τῶν ἐπὶ μήτραν. συνιόντων
<span class="lb" data-page="2.824" data-line="6" id="l2.824.6"></span>δ ἐκείνων πρὸς ἄλληλα, καὶ τῶν γενομένων αὖθις
<span class="lb" data-page="2.824" data-line="7" id="l2.824.7"></span>πρὸς ἀλλήλας, γενέσθαι συμβέβηκεν ἐξ αὐτῶν τὸ κατ’ ὀμφαλὸν
<span class="lb" data-page="2.824" data-line="8" id="l2.824.8"></span>ζεῦγος ἑκατέρων τῶν ἀγγείων. ἀλλ’ αἱ μὲν ἀρτηρίαι
<span class="lb" data-page="2.824" data-line="9" id="l2.824.9"></span>περιλαμβάνουσαι τὴν κύστιν ἐπὶ τὰς ἀποπεφυκυίας τὰς
<span class="lb" data-page="2.824" data-line="10" id="l2.824.10"></span>κατὰ ῥάχιν ὡς ἐπὶ τὰ σκέλη παραγίνονται, καθ’ ὅ τι καὶ
<span class="lb" data-page="2.824" data-line="11" id="l2.824.11"></span>μικρὸν ἔμπροσθεν εἴρηται. συμβάλλουσαι δ’ ἄλλαι φλέβες
<span class="lb" data-page="2.824" data-line="12" id="l2.824.12"></span>κατὰ τὴν πρώτην ἔκφυσιν τοῦ ὀμφαλοῦ μίαν ἀποτελοῦσι
<span class="lb" data-page="2.824" data-line="13" id="l2.824.13"></span>μεγάλην ἐπὶ τὰ σιμὰ τοῦ ἥπατος φερομένην ἐγγὺς τῆς ἐπὶ
<span class="lb" data-page="2.824" data-line="14" id="l2.824.14"></span>πύλαις φλεβός. αὕτη τε οὗν ἡ φλὲψ χωρὶς ἀρτηρίας ἐστὶ
<span class="lb" data-page="2.824" data-line="15" id="l2.824.15"></span>καὶ μετ’ αὐτὴν ἡ κοίλη πᾶσα. τό τε γὰρ διὰ τῶν κυρτῶν
<span class="lb" data-page="2.824" data-line="16" id="l2.824.16"></span>τοῦ ἥπατος διεληλυθὸς <span class="milestone ed1page" data-n="1.204" data-unit="ed1page" id="ed1page.1.204"></span>οὐδεμίαν ἀρτηρίαν παρακειμένην
<span class="lb" data-page="2.824" data-line="17" id="l2.824.17"></span>ἔχει τοὐντεῦθεν ἐπὶ τὴν ῥάχιν· ὁμοίως δὲ καὶ τὸ μέχρι
<span class="pb" data-page="2.825" id="p2.825"></span>
<span class="lb" data-page="2.825" data-line="1" id="l2.825.1"></span>τῶν σφαγῶν φερόμενον. οὐ μὴν οὐδὲ ἄλλη τις τῶν κατὰ
<span class="lb" data-page="2.825" data-line="2" id="l2.825.2"></span>τὰ κυρτὰ τοῦ ἥπατος φλεβῶν ἀρτηρίαν ἔχει παρακειμένην,
<span class="lb" data-page="2.825" data-line="3" id="l2.825.3"></span>ὥσπερ οὐδὲ αἱ τοῦ διαφράγματος, ἃς ἔφαμεν ἀποφύεσθαι
<span class="lb" data-page="2.825" data-line="4" id="l2.825.4"></span>τῆς κοίλης διερχομένης αὐτό. καὶ μέντοι καὶ ἡ
<span class="lb" data-page="2.825" data-line="5" id="l2.825.5"></span>τὸν θώρακα τρέφουσα φλὲψ, ἣν ἀνωτέρω τῆς καρδίας ἐπὶ
<span class="lb" data-page="2.825" data-line="6" id="l2.825.6"></span>τῶν πιθήκων ἔφην ἀποφύεσθαι, καὶ ταύτην χωρὶς ἀρτηρίας
<span class="lb" data-page="2.825" data-line="7" id="l2.825.7"></span>ἐστὶν ἰδεῖν ἀποβῆναι τῆς ῥάχεως. οὐχ ἥττων τῆσδε
<span class="lb" data-page="2.825" data-line="8" id="l2.825.8"></span>κατὰ τὸ μέγεθος, ἣν ὠμιαίαν ἔφαμεν ὀνομάζεσθαι, χωρὶς
<span class="lb" data-page="2.825" data-line="9" id="l2.825.9"></span>ἀρτηρίας ἐστὶ μετὰ πασῶν τῶν ἑαυτῆς ἀποφύσεων, ὅτι μὴ
<span class="lb" data-page="2.825" data-line="10" id="l2.825.10"></span>μιᾶς μόνης, ἣν ἐν τῇ κατ’ ἀγκῶνα διαρθρώσει τὴν γένεσιν
<span class="lb" data-page="2.825" data-line="11" id="l2.825.11"></span>ἔχειν ἔλεγον, ἀποφυομένην εἰς βάθος, ὥσπερ καὶ τῆς ἔνδον
<span class="lb" data-page="2.825" data-line="12" id="l2.825.12"></span>τῆς διὰ μασχάλης. αὗται γὰρ αἱ δύο μόναι διὰ βάθους
<span class="lb" data-page="2.825" data-line="13" id="l2.825.13"></span>τοῦ πήχεως φέρονται σὺν ἀρτηρίαις, αἱ δὲ ἄλλαι αἱ κατὰ
<span class="lb" data-page="2.825" data-line="14" id="l2.825.14"></span>τὸν πῆχυν ἐπιπολῆς ἅπασαι χωρίς. τρεῖς γὰρ ἢ τέτταρας
<span class="lb" data-page="2.825" data-line="15" id="l2.825.15"></span>φύεσθαι πρόσθεν ἔφην ἀπὸ τῆς διὰ μασχάλης· ἄλλη δὲ
<span class="lb" data-page="2.825" data-line="16" id="l2.825.16"></span>πολὺ τούτων μείζων ἡ ἐξ ἀμφοῖν γινομένη. αὗται πᾶσαι
<span class="pb" data-page="2.826" id="p2.826"></span>
<span class="lb" data-page="2.826" data-line="1" id="l2.826.1"></span>καθ’ ἑκατέραν χεῖρα φλέβες οὐκ ἔχουσι παρακειμένην ἀρτηρίαν,
<span class="lb" data-page="2.826" data-line="2" id="l2.826.2"></span>ὥσπερ καὶ ἡ τοῦ βραχίονος ὀστοῦ ἐμπεριεχομένη
<span class="lb" data-page="2.826" data-line="3" id="l2.826.3"></span>διὰ τῶν ὀπίσω μερῶν, ἔπειθ’ ὑπὸ τὸ δέρμα φερομένη,
<span class="lb" data-page="2.826" data-line="4" id="l2.826.4"></span>κἀνταῦθα περὶ τὸν ἔξω κόνδυλον εἰς τὸν πῆχυν ἀφικνουμένη.
<span class="lb" data-page="2.826" data-line="5" id="l2.826.5"></span>καὶ γὰρ καὶ ἥδε μετὰ τῶν ἰδίων ἀποφύσεων ἁπασῶν
<span class="lb" data-page="2.826" data-line="6" id="l2.826.6"></span>χωρὶς ἀρτηρίας ἐστίν· ὡσαύτως δὲ καὶ αἱ ἐπιπολῆς σφαγίτιδες
<span class="lb" data-page="2.826" data-line="7" id="l2.826.7"></span>ἅμα ταῖς ἑαυτῶν ἀποφύσεσιν. ὅσαι δὲ κατὰ τὸν
<span class="lb" data-page="2.826" data-line="8" id="l2.826.8"></span>τράχηλόν εἰσι, καὶ ὅσαι πρὸς τὰς ὠμοπλάτας ἀποτείνονται,
<span class="lb" data-page="2.826" data-line="9" id="l2.826.9"></span>καὶ ὅσαι κατὰ τὰς ῥίζας αὑτῶν ἐλέχθησαν εἰς τὰ πλησίον
<span class="lb" data-page="2.826" data-line="10" id="l2.826.10"></span>τῶν κλειδῶν σπείρεσθαι μικραὶ, χωρὶς ἀρτηρίας εἰσὶ
<span class="lb" data-page="2.826" data-line="11" id="l2.826.11"></span>σύμπασαι. καὶ τῶν ἐν προσώπῳ δὲ καὶ κεφαλῆς φλεβῶν,
<span class="lb" data-page="2.826" data-line="12" id="l2.826.12"></span>παμπόλλων οὐσῶν, ὀλίγαι ταῖς ἀρτηρίας παρατέτανται,
<span class="lb" data-page="2.826" data-line="13" id="l2.826.13"></span><span class="milestone ed2page" data-n="4.240" data-unit="ed2page" id="ed2page.4.240"></span>καθάπερ ἐλέχθη πρόσθεν, ἡνίκα ὑπὲρ τῶν κατὰ
<span class="lb" data-page="2.826" data-line="14" id="l2.826.14"></span>τοὺς κροτάφους καὶ τῶν ὤτων ὄπισθεν ὑπὸ τῷ δέρματι
<span class="lb" data-page="2.826" data-line="15" id="l2.826.15"></span>διηγησάμεθα. καὶ συλλήβδην εἰπεῖν, ταῖς ἐπιπολῆς ἢ ταῖς
<span class="lb" data-page="2.826" data-line="16" id="l2.826.16"></span>ὑπὸ τῷ δέρματι κατά τε τὸν νῶτον καὶ τὰ πλευρὰ καὶ
<span class="lb" data-page="2.826" data-line="17" id="l2.826.17"></span>σύμπαντα τὸν θώρακα καὶ τὸ ὑπογάστριον οὐκ ἂν εὕροις
<span class="pb" data-page="2.827" id="p2.827"></span>
<span class="lb" data-page="2.827" data-line="1" id="l2.827.1"></span>ἀρτηρίαν ὑποκειμένην. ἀμέλει καὶ τῶν ἐξ ὑποχονδρίου καταφερομένων,
<span class="lb" data-page="2.827" data-line="2" id="l2.827.2"></span>ἃς συνάπτεσθαι ταῖς κάτωθεν ἀναφερομέναις
<span class="lb" data-page="2.827" data-line="3" id="l2.827.3"></span>ἔφην, ἐπιπολῆς οὐδεμία παρακειμένην ἀρτηρίαν ἔχει, καθάπερ
<span class="lb" data-page="2.827" data-line="4" id="l2.827.4"></span>διὰ βάθους αἱ παραπεφυκυῖαι τοῖς ἔνδον μέρεσι
<span class="lb" data-page="2.827" data-line="5" id="l2.827.5"></span>τῶν ὀρθίων μυῶν. αὗται γὰρ ἔχουσιν· αἱ δὲ ἐπιπολῆς οὐκ
<span class="lb" data-page="2.827" data-line="6" id="l2.827.6"></span>ἔτι. καὶ αὐτῶν δὲ τῶν διὰ βάθους αἱ μὲν ἄνωθεν καταφερόμεναι
<span class="lb" data-page="2.827" data-line="7" id="l2.827.7"></span>παρακειμένην ἀρτηρίαν ἔχουσιν· αἳ δὲ κάτω
<span class="lb" data-page="2.827" data-line="8" id="l2.827.8"></span>φερόμεναι ταῖς ἄνωθεν φερομέναις συνάπτουσι, χωρὶς ἀρτηριῶν
<span class="lb" data-page="2.827" data-line="9" id="l2.827.9"></span>εἰσιν, ὥσπερ γε καὶ αἱ ἐκ τῶν ἐντέρων εἰς ἀδένας
<span class="lb" data-page="2.827" data-line="10" id="l2.827.10"></span>ἀναφερόμεναι. οὕτω δὲ καὶ τῶν καθ’ ἱερὸν ὀστοῦν αἱ εἰς
<span class="lb" data-page="2.827" data-line="11" id="l2.827.11"></span>τοὺς μῦς μόναι παρακειμένην ἀρτηρίαν ἔχουσι, τῶν δὲ
<span class="lb" data-page="2.827" data-line="12" id="l2.827.12"></span>ἄλλων οὐδεμία. καὶ ἃς ἐπὶ τὸ αἰδοῖον ἐλέγομεν φέρεσθαι
<span class="lb" data-page="2.827" data-line="13" id="l2.827.13"></span>τῶν μυῶν ἐκτὸς ἤδη τὴν ἀπόφυσιν ἐχούσας, καὶ αὗται χωρὶς
<span class="lb" data-page="2.827" data-line="14" id="l2.827.14"></span>ἀρτηριῶν εἰσιν, ὥσπερ γε καὶ αἱ κατὰ τὸν μηρὸν ὑπὸ
<span class="lb" data-page="2.827" data-line="15" id="l2.827.15"></span>τῷ δέρματι τῆς κνήμης. καὶ γὰρ ἐνταῦθα τριχῇ σχισθείσης
<span class="pb" data-page="2.828" id="p2.828"></span>
<span class="lb" data-page="2.828" data-line="1" id="l2.828.1"></span>τῆς μεγάλης φλεβὸς ὀλίγον πρὸ τῆς ἰγνύος, ἡ διὰ
<span class="lb" data-page="2.828" data-line="2" id="l2.828.2"></span>βάθους ἅμα ταῖς ἀποφύσεσιν ἔχει τὰς ἀρτηρίας ἐπικειμένας·
<span class="lb" data-page="2.828" data-line="3" id="l2.828.3"></span>ὅσαι δ’ ἀποχωροῦσι πρὸς τὸ δέρμα, τούτων
<span class="lb" data-page="2.828" data-line="4" id="l2.828.4"></span>οὐδεμία παρακειμένην ἀρτηρίαν ἔχει. αὗται μὲν αἱ
<span class="lb" data-page="2.828" data-line="5" id="l2.828.5"></span>φλέβες χωρὶς ἀρτηριῶν εἰσιν. ἀρτηρίαι δὲ χωρὶς φλεβῶν αἱ
<span class="lb" data-page="2.828" data-line="6" id="l2.828.6"></span>κυουμένων ἔτι τῶν ζώων περιλαμβάνουσαι τὴν κύστιν, ἃς
<span class="lb" data-page="2.828" data-line="7" id="l2.828.7"></span>ἐξ ὀμφαλοῦ φερομένας ἔφην εἰς τὴν παρὰ τὴν ῥάχιν ἀρτηρίαν
<span class="lb" data-page="2.828" data-line="8" id="l2.828.8"></span>ἰέναι κατ’ ἐκεῖνα μάλιστα τὰ μέρη, καθ’ ἃ δίχα
<span class="lb" data-page="2.828" data-line="9" id="l2.828.9"></span>σχισθεῖσα τῶν μορίων ἑκατέρων ἐπιβάσει τῷ καθ’ ἑαυτὸ
<span class="lb" data-page="2.828" data-line="10" id="l2.828.10"></span>σκέλει ἀποδίδοται. καὶ μέντοι καὶ ἣ ἐκ τῆς μεγάλης ἀρτηρίας
<span class="lb" data-page="2.828" data-line="11" id="l2.828.11"></span>εἰς τὴν ἀρτηριώδη φλέβα, κυουμένων ἔτι τῶν ζώων,
<span class="lb" data-page="2.828" data-line="12" id="l2.828.12"></span>ἀπόφυσίς ἐστι καὶ κατάφυσις, οὐ κατὰ τὸ σῶμα μόνον,
<span class="lb" data-page="2.828" data-line="13" id="l2.828.13"></span>ἀλλὰ καὶ κατὰ τὴν χρείαν ἐπὶ τῶν κυουμένων ἐστὶν ἀρτηρία,
<span class="lb" data-page="2.828" data-line="14" id="l2.828.14"></span>μόνη καὶ αὐτὴ τεταμένη χωρὶς φλεβός. αἱ δὲ ἄλλαι
<span class="lb" data-page="2.828" data-line="15" id="l2.828.15"></span>ἀρτηρίαι χωρὶς φλεβῶν εἰσιν οὐκ ἐπὶ τῶν κυουμένων μόνον,
<span class="lb" data-page="2.828" data-line="16" id="l2.828.16"></span>ἀλλὰ καὶ ἤδη τῶν τελείων ζώων, αἵ γε ἐκ τῆς καρδίας,
<span class="lb" data-page="2.828" data-line="17" id="l2.828.17"></span>αἱ μεγάλαι, μία μὲν ἡ ἐπὶ τὸν πέμπτον τοῦ θώρακος ﻿
<span class="pb" data-page="2.829" id="p2.829"></span>
<span class="lb" data-page="2.829" data-line="1" id="l2.829.1"></span>καθήκουσα σπόνδυλον, ἑτέρα δὲ ἡ ἐπὶ τὰς σφαγὰς ἀναφερομένη,
<span class="lb" data-page="2.829" data-line="2" id="l2.829.2"></span>καὶ τρίτη πρὸς ταύταις, ἣν ἔφην ἐπ’ ὠμοπλάτην
<span class="lb" data-page="2.829" data-line="3" id="l2.829.3"></span>τε καὶ μασχάλην ἀριστερὰν ἰέναι. τούτων γὰρ ἑκάστη
<span class="lb" data-page="2.829" data-line="4" id="l2.829.4"></span>μέχρι πολλοῦ φέρεται μόνη χωρὶς φλεβὸς, ἡ μὲν ἐπὶ τὸν
<span class="lb" data-page="2.829" data-line="5" id="l2.829.5"></span>πέμπτον σπόνδυλον, ἄχρι περ ἂν ὑπ’ αὐτοῦ στηριχθῇ, ἡ
<span class="lb" data-page="2.829" data-line="6" id="l2.829.6"></span>δὲ ἐπὶ τὰς σφαγὰς ἄχρι τοῦ κατὰ τὸν θυμὸν χωρίου, ἡ
<span class="lb" data-page="2.829" data-line="7" id="l2.829.7"></span>δὲ ἐπὶ τὴν ἀριστερὰν μασχάλην ἄχρι τοῦ πλησιάσαι τῇ
<span class="lb" data-page="2.829" data-line="8" id="l2.829.8"></span>πρώτῃ πλευρᾷ. ἀρτηρία δὲ χωρὶς φλεβός ἐστιν ἡ ἐκ τῆς
<span class="lb" data-page="2.829" data-line="9" id="l2.829.9"></span>καρωτίδος ἀνιοῦσα, μία καθ’ ἑκάτερον μέρος εἰς τὸ δικτυοειδὲς
<span class="lb" data-page="2.829" data-line="10" id="l2.829.10"></span>πλέγμα· τρῆμα γάρ ἐστιν ἴδιον ταύτης ἀποκεχωρισμένον
<span class="lb" data-page="2.829" data-line="11" id="l2.829.11"></span>πολὺ τοῦ τρήματος ἐκείνου, δι’ οὗ τὸ τῆς σφαγίτιδος πέρας
<span class="lb" data-page="2.829" data-line="12" id="l2.829.12"></span>ἐπὶ τὸν ἐγκέφαλον ἔφην ἀνιέναι. καὶ μὲν δὴ τὸ δικτυοειδὲς
<span class="lb" data-page="2.829" data-line="13" id="l2.829.13"></span>πλέγμα χωρὶς φλεβός ἐστιν, καὶ αἱ ἀπὸ τοῦδε
<span class="lb" data-page="2.829" data-line="14" id="l2.829.14"></span>αἱ ἐπὶ τὸν πύελον ἀναφερόμεναι κατ’ αὐτὴν τὴν δίοδον
<span class="lb" data-page="2.829" data-line="15" id="l2.829.15"></span>οὐδεμίαν ἔχουσι παρακειμένην φλέβα, πρὶν ἄρξασθαι κατασχίζεσθαι,
<span class="lb" data-page="2.829" data-line="16" id="l2.829.16"></span>καὶ αἱ ἐπὶ τὸ διάφραγμα δὲ, πρὶν ἐντυχεῖν τοῖς
<span class="lb" data-page="2.829" data-line="17" id="l2.829.17"></span>πέρασι τῶν φλεβῶν, ἃς ἀπὸ κοίλης εἰς αὐτὰς κατασχίζεσθαι
<span class="pb" data-page="2.830" id="p2.830"></span>
<span class="lb" data-page="2.830" data-line="1" id="l2.830.1"></span>προειρήκαμεν, οὐδεμίαν ἔχουσι παρακειμένην φλέβα,
<span class="lb" data-page="2.830" data-line="2" id="l2.830.2"></span>καθάπερ οὐδὲ αἱ πρῶται τῶν ἐκφύσεων ἐφ’ ἧπαρ καὶ γαστέρα
<span class="lb" data-page="2.830" data-line="3" id="l2.830.3"></span>καὶ σπλῆνα καὶ ἔντερα· οὐδὲ γὰρ ταύταις παράκειται
<span class="lb" data-page="2.830" data-line="4" id="l2.830.4"></span>φλὲψ, πρὶν ἄρξασθαι σχίζεσθαι.
</p>
        </article>

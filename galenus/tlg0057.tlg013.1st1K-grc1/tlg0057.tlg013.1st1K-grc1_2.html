<article xmlns="http://www.w3.org/1999/xhtml" id="urn:cts:greekLit:tlg0057.tlg013.1st1K-grc1:2">
<span class="pb page1" data-page="2.785" id="p2.785"></span>
<span class="milestone ed1page page1" data-n="1.198" data-unit="ed1page" id="ed1page.1.198"></span>
<span class="milestone ed2page page1" data-n="4.227" data-unit="ed2page" id="ed2page.4.227"></span>
          <p>
<span class="lb" data-page="2.785" data-line="18" id="l2.785.18"></span>Ἐντεῦθεν δὲ αὖθις εἰς ἑτέρας μεταλαμβάνεται
<span class="pb" data-page="2.786" id="p2.786"></span>
<span class="lb" data-page="2.786" data-line="1" id="l2.786.1"></span>φλέβας, ἐν μὲν τοῖς κυρτοῖς τοῦ ἥπατος τεταγμένας,
<span class="lb" data-page="2.786" data-line="2" id="l2.786.2"></span>ἀποφυομένας δὲ ἄλλης μεγίστης φλεβὸς, ἣν δι’ αὐτὸ
<span class="lb" data-page="2.786" data-line="3" id="l2.786.3"></span>τοῦτο κοίλην ὀνομάζουσιν. ἀπὸ ταύτης δὲ καὶ αἱ εἰς ὅλον
<span class="lb" data-page="2.786" data-line="4" id="l2.786.4"></span>τὸ σῶμα παράγουσαι τὸ αἷμα φλέβες διεκφύονται. ἐκπίπτουσα
<span class="lb" data-page="2.786" data-line="5" id="l2.786.5"></span>γὰρ ἑκατέρως τοῦ ἥπατος, ἄνω μὲν ἐκ τῶν φρενῶν
<span class="lb" data-page="2.786" data-line="6" id="l2.786.6"></span>ἐπὶ τὴν καρδίαν ἀναφέρεται, κάτω δὲ ἐπὶ τὴν ῥάχιν κατακάμπτεται,
<span class="lb" data-page="2.786" data-line="7" id="l2.786.7"></span>κᾀνταῦθα ἐπιβαίνει τῇ μεγάλῃ ἀρτηρίᾳ, τῇ
<span class="lb" data-page="2.786" data-line="8" id="l2.786.8"></span>ἀπὸ τῆς καρδίας, ὀλίγον ἀνωτέρω τῶν φρενῶν. ἀποφύονται
<span class="lb" data-page="2.786" data-line="9" id="l2.786.9"></span>δὲ φλέβες, ἀπὸ μὲν τῆς ἄνω φερομένης αἵδε. πρώτη μὲν
<span class="lb" data-page="2.786" data-line="10" id="l2.786.10"></span>συζυγία κατ’ αὐτὰς τὰς φρένας. εἶθ’ ἑξῆς τριχοειδεῖς τινες
<span class="lb" data-page="2.786" data-line="11" id="l2.786.11"></span>πλείους εἴς τε τοὺς διαφράττοντας ὑμένας τὸν θώρακα
<span class="lb" data-page="2.786" data-line="12" id="l2.786.12"></span>καὶ τὸν περικάρδιον χιτῶνα. μετ’ αὐτὰς δ’ ἱκανῶς ἀξιόλογος
<span class="lb" data-page="2.786" data-line="13" id="l2.786.13"></span>εἰς τὸ τῆς καρδίας οὖς τὸ δεξιόν· ἐκ δὲ τοῦ ὠτὸς εἴς τε
<span class="lb" data-page="2.786" data-line="14" id="l2.786.14"></span>τὴν δεξιὰν κοιλίαν τῆς καρδίας τὴν μεγάλην, κᾀκ ταύτης
<span class="lb" data-page="2.786" data-line="15" id="l2.786.15"></span>εἰς τὸν πνεύμονα, τὸν αὐτὸν ἔχουσα χιτῶνα τῷ τῶν ἀρτηριῶν.
<span class="lb" data-page="2.786" data-line="16" id="l2.786.16"></span>καί τις ἄλλη μικροτάτη κατὰ τὴν ἐκτὸς ἐπιφάνειαν
<span class="lb" data-page="2.786" data-line="17" id="l2.786.17"></span>τῆς καρδίας, εἰς ὅλον τὸ σπλάγχνον διασπειρομένη. κατὰ
<span class="pb" data-page="2.787" id="p2.787"></span>
<span class="lb" data-page="2.787" data-line="1" id="l2.787.1"></span>δὲ τὸν αὐτὸν τρόπον ἐπὶ μὲν τῶν πλείστων ζώων εἰς τὰ
<span class="lb" data-page="2.787" data-line="2" id="l2.787.2"></span>τοῦ θώρακος ἀριστερὰ μέρη φέρεται φλὲψ, ἐπιβαίνουσα τῷ
<span class="lb" data-page="2.787" data-line="3" id="l2.787.3"></span>πέμπτῳ τοῦ μεταφρένου σπονδύλῳ. τοῖς πιθήκοις δ’ ἀνωτέρω
<span class="lb" data-page="2.787" data-line="4" id="l2.787.4"></span>βραχὺ τοῦ τῆς καρδίας ὠτὸς ἐν τοῖς δεξιοῖς φλὲψ αὕτη
<span class="lb" data-page="2.787" data-line="5" id="l2.787.5"></span>τέτακται, καταφερομένη μὲν ὁμοίως κατὰ τὴν ῥάχιν, εἰς
<span class="lb" data-page="2.787" data-line="6" id="l2.787.6"></span>ἅπαντα δὲ διανεμομένη τὸν θώρακα, πλὴν δυοῖν, ἔστι δ’
<span class="lb" data-page="2.787" data-line="7" id="l2.787.7"></span>ὅτε τριῶν τῶν πρώτων μεσοπλευρίων. παρελθοῦσα γὰρ ἡ
<span class="lb" data-page="2.787" data-line="8" id="l2.787.8"></span>κοίλη τὴν καρδίαν ἐπὶ τὰς σφαγὰς ἀναφέρεται, πρώτην
<span class="lb" data-page="2.787" data-line="9" id="l2.787.9"></span>μὲν τὴν εἰρημένην ἀποφύουσα φλέβα, μικρὰς δὲ ἄλλας
<span class="lb" data-page="2.787" data-line="10" id="l2.787.10"></span>ἐφεξῆς, τὰς μὲν ἀραχνοειδεῖς, τὰς δὲ τριχοειδεῖς ἐπιπέμπουσα
<span class="lb" data-page="2.787" data-line="11" id="l2.787.11"></span>τοῖς διαφράττουσιν ὑμέσιν τὸν θώρακα καὶ τῷ καλουμένῳ
<span class="lb" data-page="2.787" data-line="12" id="l2.787.12"></span>θυμῷ. πλησίον δὲ ἤδη τῶν σφαγῶν γενομένη
<span class="lb" data-page="2.787" data-line="13" id="l2.787.13"></span>δίχα σχίζεται, καὶ τῶν μορίων αὐτῆς ἑκάτερον ἐγκλινόμενον
<span class="lb" data-page="2.787" data-line="14" id="l2.787.14"></span>λοξὸν ἐπὶ τὰ πλάγια βραχὺ τῆς μέσης ἀφίσταται χώρας.
<span class="lb" data-page="2.787" data-line="15" id="l2.787.15"></span>ἐφ’ ἑκάτερα δὲ πρὸς τὴν κατ’ αὐτὰς κλεῖδα ἀναφερόμεναι,
<span class="lb" data-page="2.787" data-line="16" id="l2.787.16"></span>ἐν τῇ μεταξὺ φορᾷ τῶν τε ἐπὶ τὰ πρόσω τοῦ θώρακος
<span class="lb" data-page="2.787" data-line="17" id="l2.787.17"></span>ἐρχομένων φλεβῶν εἰσὶν <span class="milestone ed2page" data-n="4.228" data-unit="ed2page" id="ed2page.4.228"></span>αἱ ῥίζαι. καὶ μετὰ ταῦτα
<span class="lb" data-page="2.787" data-line="18" id="l2.787.18"></span>ἄλλη συζυγία φλεβῶν μεγάλων σχιζομένων τά τε ἄνω μεσοπλεύρια
<span class="pb" data-page="2.788" id="p2.788"></span>
<span class="lb" data-page="2.788" data-line="1" id="l2.788.1"></span>τοῦ θώρακος τρέφει καὶ τὰ περὶ τὰς ὠμοπλάτας
<span class="lb" data-page="2.788" data-line="2" id="l2.788.2"></span>χωρία καί τινας τῶν ἐν τῷ τραχήλῳ διὰ βάθους μυῶν.
<span class="lb" data-page="2.788" data-line="3" id="l2.788.3"></span>ἀπὸ τούτων δὲ τῶν φλεβῶν καὶ αἱ κατὰ τοὺς ἓξ τοῦ τραχήλου
<span class="lb" data-page="2.788" data-line="4" id="l2.788.4"></span>σπονδύλους ἐμπίπτουσαι τοῖς τρήμασιν αὐτῶν φλέβες
<span class="lb" data-page="2.788" data-line="5" id="l2.788.5"></span>ἀναφέρονται μέχρι τῆς κεφαλῆς. καὶ μέντοι καὶ τὸ
<span class="lb" data-page="2.788" data-line="6" id="l2.788.6"></span>λοιπὸν ἅπαν, ὅσον πλεῖστόν ἐστιν, ἐπὶ τὰς μασχάλας ἀνατείνεται.
<span class="lb" data-page="2.788" data-line="7" id="l2.788.7"></span>περὶ τῆς φλεβὸς, ἑκατέρωθεν οὔσης δηλονότι
<span class="lb" data-page="2.788" data-line="8" id="l2.788.8"></span>μιᾶς, ὥσπερ καὶ περὶ τῶν ἄλλων, ἡ μὲν ἀκριβεστέρα διήγησις
<span class="lb" data-page="2.788" data-line="9" id="l2.788.9"></span>ἐν ταῖς ἀνατομικαῖς ἐγχειρήσεσιν λέγεται· συνόψεως
<span class="lb" data-page="2.788" data-line="10" id="l2.788.10"></span>δὲ ἕνεκεν χρησίμης τοῖς εἰσαγομένοις εἰρήσεταί τι καὶ νῦν.
<span class="lb" data-page="2.788" data-line="11" id="l2.788.11"></span>μία μὲν ἀπόφυσις καθ’ ἑκατέραν αὐτῶν μικρὰ, τοῖς ἀπὸ
<span class="lb" data-page="2.788" data-line="12" id="l2.788.12"></span>στέρνου φερομένοις ἐπὶ τὸν ὦμον μυσὶ διανεμομένη. δευτέρα
<span class="lb" data-page="2.788" data-line="13" id="l2.788.13"></span>δ’ εἰς αὐτὰ τὰ κατὰ τὴν μασχάλην ἀδενώδη τε καὶ
<span class="lb" data-page="2.788" data-line="14" id="l2.788.14"></span>ὑμενώδη σώματα μικρὰ πάνυ. τρίτη δὲ ἀξιόλογος, εἰς μὲν
<span class="lb" data-page="2.788" data-line="15" id="l2.788.15"></span>τὰ κάτω φερομένη διὰ τῶν αὐτῶν μερῶν παρατεταμένη· ἡ
<span class="lb" data-page="2.788" data-line="16" id="l2.788.16"></span>δ’ ἑκατέρα τῇ παρ’ αὐτῶν πλευρᾷ τοῦ θώρακος ἄνωθεν
<span class="lb" data-page="2.788" data-line="17" id="l2.788.17"></span>κάτω μέχρι τῶν ὑποχονδρίων ὑπὸ τῷ δέρματι τεταμένη μετὰ
<span class="lb" data-page="2.788" data-line="18" id="l2.788.18"></span>νεύρου λεπτοῦ. τετάρτη δὲ ἐπὶ ταῖσδε φλὲψ ἀποφύεται ﻿
<span class="pb" data-page="2.789" id="p2.789"></span>
<span class="lb" data-page="2.789" data-line="1" id="l2.789.1"></span>τῆς διὰ μασχάλης ἐπὶ χεῖρα φερομένης, εἴς τε τοὺς ἐν τοῖς
<span class="lb" data-page="2.789" data-line="2" id="l2.789.2"></span>σιμοῖς τῆς ὠμοπλάτης μῦς διανεμομένη καὶ τὸν κατ’ αὐτὴν
<span class="lb" data-page="2.789" data-line="3" id="l2.789.3"></span>τὴν μασχάλην τὸν μέγιστον.
</p>
        </article>

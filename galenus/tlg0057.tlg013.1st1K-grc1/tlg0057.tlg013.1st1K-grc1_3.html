<article xmlns="http://www.w3.org/1999/xhtml" id="urn:cts:greekLit:tlg0057.tlg013.1st1K-grc1:3">
<span class="pb page1" data-page="2.789" id="p2.789"></span>
<span class="milestone ed1page page1" data-n="1.198" data-unit="ed1page" id="ed1page.1.198"></span>
<span class="milestone ed2page page1" data-n="4.228" data-unit="ed2page" id="ed2page.4.228"></span>
          <p>
<span class="lb" data-page="2.789" data-line="4" id="l2.789.4"></span>Τὸ δὲ λοιπὸν τῆς φλεβὸς ταύτης εἰς ὅλην
<span class="lb" data-page="2.789" data-line="5" id="l2.789.5"></span>τὴν χεῖρα κατασχίζεται τρόπῳ τοιῷδε. διὰ μὲν τοῦ βραχίονος
<span class="lb" data-page="2.789" data-line="6" id="l2.789.6"></span>ἄνωθεν κάτω φέρεται, τοῖς ἔνδον μέρεσι παρατεταμένη
<span class="lb" data-page="2.789" data-line="7" id="l2.789.7"></span>τοῦ μεγάλου μυός. λαμβάνει δὲ ταύτης τῆς φλεβὸς
<span class="lb" data-page="2.789" data-line="8" id="l2.789.8"></span>οὐχ οὗτος μόνον ὁ μῦς, ἀλλὰ καὶ οἱ λοιποὶ σχεδὸν ἅπαντες
<span class="lb" data-page="2.789" data-line="9" id="l2.789.9"></span>οἱ κατὰ τὸν βραχίονα. τῶν δὲ ἀποβλαστημάτων αὐτῆς
<span class="lb" data-page="2.789" data-line="10" id="l2.789.10"></span>ἕν τι καὶ αὐτὸ διὰ βάθους φερόμενον ἑλίττεταί πως ἐν
<span class="lb" data-page="2.789" data-line="11" id="l2.789.11"></span>κύκλῳ περὶ τὸν βραχίονα, τὴν ὀπίσω χώραν ἐκπεριερχόμενον
<span class="lb" data-page="2.789" data-line="12" id="l2.789.12"></span>αὐτοῦ. μετὰ δὲ ταῦτα κατὰ τὴν ἕξω τε καὶ πρόσω
<span class="lb" data-page="2.789" data-line="13" id="l2.789.13"></span>χώραν ἀναφέρεται πρὸς τὸ δέρμα. τοὐντεῦθεν δὲ φέρεται
<span class="lb" data-page="2.789" data-line="14" id="l2.789.14"></span>κάτω, μέχρι τῆς διαρθρώσεως κατασχιζόμενον. τὸ πέρας
<span class="lb" data-page="2.789" data-line="15" id="l2.789.15"></span>δ’ αὐτοῦ ποτὲ μὲν ὀλίγον ὑπερβαίνει τὸν ἔξω τοῦ βραχίονος
<span class="lb" data-page="2.789" data-line="16" id="l2.789.16"></span>κόνδυλον, ἔστιν ὅτε δὲ ἐπὶ πλέον ἐκτείνεται, παρά τε
<span class="lb" data-page="2.789" data-line="17" id="l2.789.17"></span>τοῦ πήχεως ὀστοῦν κάτω φερόμενον ὑπὸ τῷ δέρματι. τὸ
<span class="pb" data-page="2.790" id="p2.790"></span>
<span class="lb" data-page="2.790" data-line="1" id="l2.790.1"></span>δὲ ἄλλο πᾶν τῆς μεγάλης φλεβὸς ἐπὶ μέσην ἀφικνεῖται τὴν
<span class="lb" data-page="2.790" data-line="2" id="l2.790.2"></span>κατ’ ἀγκῶνα διάρθρωσιν ἅμα τῷ νεύρῳ τῷ πλησιάζοντι,
<span class="lb" data-page="2.790" data-line="3" id="l2.790.3"></span>τοῖς τε ἔνδον μέρεσι τοῖς τῶν ἐνταῦθα μυῶν ἄχρι τῆς ἔνδον
<span class="lb" data-page="2.790" data-line="4" id="l2.790.4"></span>κεφαλῆς τοῦ βραχίονος ἀποφύσεις ἐκτεῖνον, οὐδὲν ἧττόν
<span class="lb" data-page="2.790" data-line="5" id="l2.790.5"></span>τε διὰ βάθους τοῖς ὀπίσω τε καὶ πρόσω. πρὶν δὲ
<span class="lb" data-page="2.790" data-line="6" id="l2.790.6"></span>ἐπιβαίνειν τῆς διαρθρώσεως, εἰς πλείους σχίζεται φλέβας,
<span class="lb" data-page="2.790" data-line="7" id="l2.790.7"></span><span class="milestone ed1page" data-n="1.199" data-unit="ed1page" id="ed1page.1.199"></span>ὧν ἐπιπολῆς μέν εἰσιν αἱ πολλαὶ, διὰ βάθους δὲ ἡ
<span class="lb" data-page="2.790" data-line="8" id="l2.790.8"></span>μεγίστη πασῶν. αὐτῶν δὲ τῶν ἐπιπολῆς οὔτε τὸ μέγεθος
<span class="lb" data-page="2.790" data-line="9" id="l2.790.9"></span>ἴσον, οὔθ’ ὁ ἀριθμός. ἐναργῶς γὰρ ὁρῶνται καὶ πρὸ τῆς
<span class="lb" data-page="2.790" data-line="10" id="l2.790.10"></span>ἀνατομῆς ἐπὶ τῶν ἰσχνῶν ἀνθρώπων, διαληφθέντος δὲ σιμοῦ
<span class="lb" data-page="2.790" data-line="11" id="l2.790.11"></span>τοῦ βραχίονος, ἄλλως ἐπ’ ἄλλων ἔχουσαι· μάλιστα δὲ
<span class="lb" data-page="2.790" data-line="12" id="l2.790.12"></span>ἐπισκέπτεσθαι χρὴ τὸ φαινόμενον ἐπὶ τῶν εὐρείας ἐχόντων
<span class="lb" data-page="2.790" data-line="13" id="l2.790.13"></span>φλέβας. καὶ μέντοι κᾀπὶ τῶν πιθήκων ἀνατεμνομένων ἀκριβὴς
<span class="lb" data-page="2.790" data-line="14" id="l2.790.14"></span>ὁμοιότης ἐστὶ τῶν ἐν τοῖς ἀνθρώποις φαινομένων. ἀλλ’
<span class="lb" data-page="2.790" data-line="15" id="l2.790.15"></span>ὡς τὸ πολύ γε μία μὲν φλὲψ ἀποσχίζεται τῆς μεγάλης
<span class="lb" data-page="2.790" data-line="16" id="l2.790.16"></span>φλεβὸς, ἐπὶ τὰ κάτω μᾶλλον ἀποκλίνουσα λοξὴ, κᾄπειτα
<span class="lb" data-page="2.790" data-line="17" id="l2.790.17"></span>ἐκ τῶν κάτω μερῶν τοῦ πήχεως ἄχρι τοῦ καρποῦ κατασχιζομένη,
<span class="pb" data-page="2.791" id="p2.791"></span>
<span class="lb" data-page="2.791" data-line="1" id="l2.791.1"></span>μία δὲ ταύτης ἀνωτέρω, κατὰ τὸν αὐτὸν τρόπον
<span class="lb" data-page="2.791" data-line="2" id="l2.791.2"></span>κατασχιζομένη· <span class="milestone ed2page" data-n="4.229" data-unit="ed2page" id="ed2page.4.229"></span>κᾄπειτα ἄλλη τρίτη κατὰ μέσον μάλιστα
<span class="lb" data-page="2.791" data-line="3" id="l2.791.3"></span>τὸν πῆχυν. ἐπιμίγνυται δὲ αὐτῶν τὰ πέρατα πλησίον
<span class="lb" data-page="2.791" data-line="4" id="l2.791.4"></span>τοῦ καρποῦ. ὑψηλοτάτη δ’ ἅμα καὶ μεγίστη τὰς προκειμένης
<span class="lb" data-page="2.791" data-line="5" id="l2.791.5"></span>φλεβὸς ἀπόφυσίς ἐστιν ἡ ἐπὶ τὸ μέσον ἀφικνουμένη
<span class="lb" data-page="2.791" data-line="6" id="l2.791.6"></span>τῆς κατ’ ἀγκῶνος καμπῆς, εἰς ὅπερ ἥκει καὶ ἄλλης φλεβὸς
<span class="lb" data-page="2.791" data-line="7" id="l2.791.7"></span>οὐ μικρὰ μοῖρα κατὰ τὰ πρόσω τοῦ βραχίονος ὑπὸ τῷ δέρματι
<span class="lb" data-page="2.791" data-line="8" id="l2.791.8"></span>κειμένης, ἣν ἐπὶ τῶν εὐρείας ἐχόντων τὰς φλέβας
<span class="lb" data-page="2.791" data-line="9" id="l2.791.9"></span>ἐναργῶς ὁρῶμεν, ἀπὸ μὲν τῆς κλειδὸς λοξὴν τὰ πρῶτα παρὰ
<span class="lb" data-page="2.791" data-line="10" id="l2.791.10"></span>τὸν τῆς ἐπωμίδος μῦν φερομένην, μετὰ δὲ ταῦτα εὐθεῖαν
<span class="lb" data-page="2.791" data-line="11" id="l2.791.11"></span>ἐκτεταμένην ἄνωθεν κάτω. ταύτης τῆς φλεβὸς ἥτις μέν
<span class="lb" data-page="2.791" data-line="12" id="l2.791.12"></span>ἐστιν ἡ πρώτη γένεσις, ὕστερον εἰρήσεται· νυνὶ δὲ ἐκεῖνο
<span class="lb" data-page="2.791" data-line="13" id="l2.791.13"></span>χρὴ γινώσκειν ἐπ’ αὐτῆς, ὡς ἐπιπολῆς ὑπὸ τῷ δέρματι κειμένη
<span class="lb" data-page="2.791" data-line="14" id="l2.791.14"></span>παντάπασιν ἀμυδρὰς ἀποφύει φλέβας ἐκείνοις τοῖς
<span class="lb" data-page="2.791" data-line="15" id="l2.791.15"></span>μέρεσιν, ἃ διεξέρχεται. πλησίον δὲ ἤδη τῆς κατ’ ἀγκῶνα
<span class="lb" data-page="2.791" data-line="16" id="l2.791.16"></span>διαρθρώσεως γιγνομένη οὐ μικρὸν μόριον ἑαυτῆς ἐκτείνει
<span class="lb" data-page="2.791" data-line="17" id="l2.791.17"></span>λοξὸν ἐπὶ τὴν καμπὴν, εἰς ταὐτὸν ἐρχόμενον τῷ προειρημένῳ
<span class="lb" data-page="2.791" data-line="18" id="l2.791.18"></span>μέρει τῆς μεγάλης φλεβὸς, ἣν ἐξηγούμενοι μόνην
<span class="pb" data-page="2.792" id="p2.792"></span>
<span class="lb" data-page="2.792" data-line="1" id="l2.792.1"></span>ἄχρι τοῦδε διὰ τὴν κοινωνίαν ἠναγκάσθημεν ἐπὶ τὴν ἑτέραν
<span class="lb" data-page="2.792" data-line="2" id="l2.792.2"></span>φλέβα μεταβῆναι. δύο γὰρ αὗται τῆς ὅλης χειρός εἰσι
<span class="lb" data-page="2.792" data-line="3" id="l2.792.3"></span>φλέβες, ἥ τε διὰ τῆς μασχάλης εἰς αὐτὴν φερομένη καὶ ἡ
<span class="lb" data-page="2.792" data-line="4" id="l2.792.4"></span>παρὰ τὴν κλεῖν, ἣν ὠμιαίαν ὀνομάζουσιν. ἀλλ’ ἐκεῖνό γε
<span class="lb" data-page="2.792" data-line="5" id="l2.792.5"></span>περὶ ἀμφοῖν ἀναγκαῖον γινώσκειν, ὡς ἀεὶ μὲν ἑκατέρας αὐτῶν
<span class="lb" data-page="2.792" data-line="6" id="l2.792.6"></span>οὐ σμικρὰ μοῖρα πρὸς τὴν καμπὴν ἀφικνεῖται τῆς κατ’
<span class="lb" data-page="2.792" data-line="7" id="l2.792.7"></span>ἀγκῶνα διαρθρώσεως, οὐκ ἀεὶ δὲ οὔτε ἡ θέσις ὁμοία ταῖς
<span class="lb" data-page="2.792" data-line="8" id="l2.792.8"></span>φλεψὶν, οὔτε τὸ μέγεθος ἴσον. εἰς τρεῖς δέ πως ἀνήκει
<span class="lb" data-page="2.792" data-line="9" id="l2.792.9"></span>μάλιστα διαφορὰς, ὧν ἡ μὲν μία τοῖς πλείστοις ὑπάρχει·
<span class="lb" data-page="2.792" data-line="10" id="l2.792.10"></span>διὸ καὶ πρώτην αὐτὴν διηγήσομαι, τὰς δὲ ἄλλας ἐφεξῆς
<span class="lb" data-page="2.792" data-line="11" id="l2.792.11"></span>τῇδε λέξω. κατὰ φύσιν δὴ μάλιστά ἐστι καὶ τοῖς πλείστοις
<span class="lb" data-page="2.792" data-line="12" id="l2.792.12"></span>ὑπάρχει τὸ μόριον ἑκατέρας τῆς φλεβὸς εἰς τὴν κατ’ ἀγκῶνα
<span class="lb" data-page="2.792" data-line="13" id="l2.792.13"></span>καμπὴν φερόμενον ἴσον πως εἶναι· καὶ δὴ μιχθέντων
<span class="lb" data-page="2.792" data-line="14" id="l2.792.14"></span>αὐτῶν τὴν γενομένην φλέβα μεγίστην φέρεσθαι τῶν ἐπιπολῆς
<span class="lb" data-page="2.792" data-line="15" id="l2.792.15"></span>ἁπασῶν κατὰ τὸν πῆχυν φλεβῶν· δευτέραν δὲ ἐπ’ αὐτῇ
<span class="lb" data-page="2.792" data-line="16" id="l2.792.16"></span>τὸ μέγεθος εἶναι τὴν ὠμιαίαν, ἀπὸ μὲν τῆς κατ’ ἀγκῶνα
<span class="lb" data-page="2.792" data-line="17" id="l2.792.17"></span>διαρθρώσεως ἀποτεταμένην τῇ κερκίδι, μετὰ δὲ ταῦτα
<span class="pb" data-page="2.793" id="p2.793"></span>
<span class="lb" data-page="2.793" data-line="1" id="l2.793.1"></span>πρὸς τοὐκτὸς ὑποχωροῦσαν ἀφικνουμένην τε πρὸς τὸ κυρτὸν
<span class="lb" data-page="2.793" data-line="2" id="l2.793.2"></span>πέρας τοῦ κατὰ τὸν πῆχυν ὀστοῦ πρὸς τῷ καρπῷ, κᾄπειτα
<span class="lb" data-page="2.793" data-line="3" id="l2.793.3"></span>ἐντεῦθεν εἰς τὰ κάτω τῆς ἐκτὸς χώρας τοῦ καρποῦ διανεμομένην.
<span class="lb" data-page="2.793" data-line="4" id="l2.793.4"></span>αὕτη δὲ, ἣν εἶπον μεγίστην γενέσθαι τῶν ἐπιπολῆς,
<span class="lb" data-page="2.793" data-line="5" id="l2.793.5"></span>ἐξ ἀμφοῖν τῶν φλεβῶν γεννηθεῖσαν, ἐκ τῶν ἔνδον μερῶν τοῦ
<span class="lb" data-page="2.793" data-line="6" id="l2.793.6"></span>πήχεως ἀρχομένη ἀναβαίνει μὲν πρῶτον ἐπὶ τὴν κερκίδα,
<span class="lb" data-page="2.793" data-line="7" id="l2.793.7"></span>μετὰ ταῦτα δὲ ὑπεκβαίνει ἐκτὸς, ἔνθα διασχισθεῖσα, ἓν μὲν
<span class="lb" data-page="2.793" data-line="8" id="l2.793.8"></span>τῶν μορίων ἐπὶ τὸ τῆς κερκίδος ἔρχεται πέρας πρὸς τῷ
<span class="lb" data-page="2.793" data-line="9" id="l2.793.9"></span>καρπῷ, θάτερον δὲ πρὸ τοῦ πήχεως ἀφικνεῖται, ψαῦον ἐνταῦθα
<span class="lb" data-page="2.793" data-line="10" id="l2.793.10"></span>τῆς προειρημένης φλεβὸς, ἣν ἀπὸ τῆς ὠμιαίας σχιζομένην
<span class="lb" data-page="2.793" data-line="11" id="l2.793.11"></span>γίγνεσθαι εἰρήκαμεν. κατὰ φύσιν μὲν οὕτω μάλιστα
<span class="lb" data-page="2.793" data-line="12" id="l2.793.12"></span>ἔχουσιν αἱ δύο φλέβες· εὑρίσκονται μὴν ἐνίοις οὐχ
<span class="lb" data-page="2.793" data-line="13" id="l2.793.13"></span>οὕτως, ἀλλ’ ἢ τὸ τῆς ὠμιαίας μόριον αὐξάνει τὴν ἀπὸ τῆς
<span class="lb" data-page="2.793" data-line="14" id="l2.793.14"></span>μασχάλης φερομένην, ἢ τοὐναντίον ἐκείνης τὸ μόριον αὔξει
<span class="lb" data-page="2.793" data-line="15" id="l2.793.15"></span>τὴν ὠμιαίαν. ἀλλὰ καὶ τῇ θέσει πολλάκις ὑπεσταλμένης
<span class="lb" data-page="2.793" data-line="16" id="l2.793.16"></span>τῷ μυῒ τῆς ἑτέρας, ἡ λοιπὴ μόνη φαίνεται. καὶ τοίνυν
<span class="lb" data-page="2.793" data-line="17" id="l2.793.17"></span>κᾀν τῷ φλεβοτομεῖν ἤτοι τὰς τρεῖς ἴσας ἰδεῖν ἐστιν, ἢ ﻿
<span class="pb" data-page="2.794" id="p2.794"></span>
<span class="lb" data-page="2.794" data-line="1" id="l2.794.1"></span>δύο μόνας, ἢ πάσας ἀνίσους. ἔστι δ’ ὅτε καὶ κατακέκρυπται
<span class="lb" data-page="2.794" data-line="2" id="l2.794.2"></span>μία τις ἐξ αὐτῶν, ἢ δύο. καὶ μέντοι καὶ τὰς ἐφεξῆς
<span class="lb" data-page="2.794" data-line="3" id="l2.794.3"></span>αὐτῶν τρεῖς τὰς ταπεινοτέρας οὐ μόνον ἴσας τε καὶ ἀνίσους
<span class="lb" data-page="2.794" data-line="4" id="l2.794.4"></span>ἐστὶν ἰδεῖν, ἀλλὰ μηδὲ ὅλως φαινομένας ἐνίας ἐξ αὐτῶν,
<span class="lb" data-page="2.794" data-line="5" id="l2.794.5"></span>ἤτοι τῷ μικρὰς εἶναι παντάπασιν, ἢ τῷ διὰ βάθους
<span class="lb" data-page="2.794" data-line="6" id="l2.794.6"></span>φέρεσθαι, καὶ μάλιστα ὅταν ᾖ παχύτερόν πως τὸ σῶμα.
<span class="lb" data-page="2.794" data-line="7" id="l2.794.7"></span><span class="milestone ed2page" data-n="4.230" data-unit="ed2page" id="ed2page.4.230"></span>σχίζονται δὲ, ὥσπερ αἱ ἔνδον τοῦ πήχεως φλέβες, ἐν
<span class="lb" data-page="2.794" data-line="8" id="l2.794.8"></span>τοῖς κατὰ καρπὸν χωρίοις εἰς πολλὰς μικρὰς ἐπιμιγνυμένας
<span class="lb" data-page="2.794" data-line="9" id="l2.794.9"></span>ἀλλήλαις. οὕτω καὶ πολὺ μᾶλλον ἔτι τούτων ἐναργῶς
<span class="lb" data-page="2.794" data-line="10" id="l2.794.10"></span>ἀνατέμνουσί τε καὶ πρὸ τῆς ἀνατομῆς φαίνονται αἱ ἐκτός.
<span class="lb" data-page="2.794" data-line="11" id="l2.794.11"></span>εἰς ταὐτὸν γὰρ ἴασιν ἑνούμεναι πολλαχόθι πρὸς ἀλλήλας
<span class="lb" data-page="2.794" data-line="12" id="l2.794.12"></span>τε καὶ τὰς ἔνδον, ἐκτείνονταί τε κατὰ τὴν τοιαύτην ἐπιμιξίαν
<span class="lb" data-page="2.794" data-line="13" id="l2.794.13"></span>ὑπὸ τὸ δέρμα τὸ κατὰ τὸν καρπὸν καὶ τὸ μετακάρπιον
<span class="lb" data-page="2.794" data-line="14" id="l2.794.14"></span>καὶ τοὺς δακτύλους. αἱ μὲν οὖν ἐπιπολῆς φλέβες
<span class="lb" data-page="2.794" data-line="15" id="l2.794.15"></span>οὕτως ἔχουσιν.
</p>
        </article>

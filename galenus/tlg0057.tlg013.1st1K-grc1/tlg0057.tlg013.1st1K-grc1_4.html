<article xmlns="http://www.w3.org/1999/xhtml" id="urn:cts:greekLit:tlg0057.tlg013.1st1K-grc1:4">
<span class="pb page1" data-page="2.794" id="p2.794"></span>
<span class="milestone ed1page page1" data-n="1.199" data-unit="ed1page" id="ed1page.1.199"></span>
<span class="milestone ed2page page1" data-n="4.230" data-unit="ed2page" id="ed2page.4.230"></span>
          <p>
<span class="lb" data-page="2.794" data-line="16" id="l2.794.16"></span>Αἱ δὲ διὰ βάθους φλέβες ἔν τε τῷ πήχει
<span class="pb" data-page="2.795" id="p2.795"></span>
<span class="lb" data-page="2.795" data-line="1" id="l2.795.1"></span>παντὶ καὶ κατ’ ἄκραν τὴν χεῖρα γεννῶνται μὲν ἀπὸ τῶν
<span class="lb" data-page="2.795" data-line="2" id="l2.795.2"></span>δύο φλεβῶν τῶν μεγάλων, ἀφ’ ὧν αἱ καθ’ ὅλας τὰς χεῖρας
<span class="lb" data-page="2.795" data-line="3" id="l2.795.3"></span>λέγονται φύεσθαι, τρόπος δέ ἐστιν αὐταῖς τῆς γενέσεως
<span class="lb" data-page="2.795" data-line="4" id="l2.795.4"></span>τοιόσδε. καθ’ ὃ μέρος ἑκατέρας τῆς φλεβὸς τῆς μεγάλης ἀποφύεσθαί
<span class="lb" data-page="2.795" data-line="5" id="l2.795.5"></span>τινας ἔφην ἐπὶ τὴν καμπὴν, εἰς ταὐτὸν ἀλλήλαις
<span class="lb" data-page="2.795" data-line="6" id="l2.795.6"></span>ἐπιπολῆς τοῦ δέρματος κειμένας καὶ κατὰ τοῦτο φερομένας,
<span class="lb" data-page="2.795" data-line="7" id="l2.795.7"></span>δύο ἄλλαι φλέβες ἀφ’ ἑκατέρας μία φέρεται πρὸς τὸ βάθος,
<span class="lb" data-page="2.795" data-line="8" id="l2.795.8"></span>ἐνταῦθά τε καὶ κατὰ τὸν αὐτὸν τρόπον ἀλλήλαις διαπλέκονται.
<span class="lb" data-page="2.795" data-line="9" id="l2.795.9"></span>κᾄπειτα ἐξ αὐτῶν πάλιν ἕτεραι δύο φλέβες γίνονται
<span class="lb" data-page="2.795" data-line="10" id="l2.795.10"></span>ἀξιόλογοι τὸ μέγεθος, ὧν ἡ μὲν ταπεινοτέρα πρὸς τὰ
<span class="lb" data-page="2.795" data-line="11" id="l2.795.11"></span>τῆς χειρὸς ἔνδον ἀφικνεῖται μέρη, ἡ δὲ ἑτέρα ὑψηλοτέρα
<span class="lb" data-page="2.795" data-line="12" id="l2.795.12"></span>διὰ μέσου τοῦ βάθους ἄχρι πολλοῦ φερομένη καὶ σχεδὸν
<span class="lb" data-page="2.795" data-line="13" id="l2.795.13"></span>ψαύουσα τοῦ κοινοῦ συνδέσμου τῶν ὀστῶν, ἐκ τῶν ἔνδον
<span class="lb" data-page="2.795" data-line="14" id="l2.795.14"></span>μερῶν ὕστερον, ἐπειδὰν ἅψηται τοῦ λοξοῦ μυὸς τοῦ μικροῦ
<span class="lb" data-page="2.795" data-line="15" id="l2.795.15"></span>πρὸς καρποῦ τοῦ τὴν κερκίδα κινοῦντος, εἰς τοὐκτὸς αὐτοῦ
<span class="lb" data-page="2.795" data-line="16" id="l2.795.16"></span>ἐκπίπτει μέρος, ἐνταῦθά τε διὰ βάθους ἐπιτεινομένη τῶν
<span class="lb" data-page="2.795" data-line="17" id="l2.795.17"></span>ἐπὶ τῆς χειρὸς ἐκτὸς πάντα διαπλέκει τῶν ψαυόντων ὀστῶν.
<span class="lb" data-page="2.795" data-line="18" id="l2.795.18"></span>ἡ προειρημένη δὲ ἐπὶ τὰ τῆς χειρὸς ἔνδον φέρεσθαι μέχρι
<span class="pb" data-page="2.796" id="p2.796"></span>
<span class="lb" data-page="2.796" data-line="1" id="l2.796.1"></span>τῶν μικρῶν ἀφικνεῖται δακτύλων, ἐπιλαμβάνουσά τι καὶ
<span class="lb" data-page="2.796" data-line="2" id="l2.796.2"></span>τοῦ μέσου. τὸ δ’ ὑπόλοιπον τοῦ μέσου ἅμα καὶ τοῖς
<span class="lb" data-page="2.796" data-line="3" id="l2.796.3"></span>ἐφεξῆς αὐτοῦ δύο τοῖς μεγάλοις δακτύλοις ἑτέρα φλὲψ
<span class="lb" data-page="2.796" data-line="4" id="l2.796.4"></span>διαπλέκει σὺν τοῖς προτεταγμένοις δηλονότι μορίοις αὐτοῦ
<span class="lb" data-page="2.796" data-line="5" id="l2.796.5"></span>τοῦ μετακαρπίου καὶ καρποῦ, τὴν γένεσιν ἀπὸ τῶν ἐπιπολῆς
<span class="lb" data-page="2.796" data-line="6" id="l2.796.6"></span>φλεβῶν λαμβάνουσα. τοιαύτη μέν τις ἡ κατὰ χεῖράς
<span class="lb" data-page="2.796" data-line="7" id="l2.796.7"></span>ἐστι νομὴ τῶν φλεβῶν.
</p>
        </article>

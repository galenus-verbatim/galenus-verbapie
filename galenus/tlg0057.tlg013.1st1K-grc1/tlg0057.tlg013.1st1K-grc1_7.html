<article xmlns="http://www.w3.org/1999/xhtml" id="urn:cts:greekLit:tlg0057.tlg013.1st1K-grc1:7">
<span class="pb page1" data-page="2.801" id="p2.801"></span>
<span class="milestone ed1page page1" data-n="1.200" data-unit="ed1page" id="ed1page.1.200"></span>
<span class="milestone ed2page page1" data-n="4.232" data-unit="ed2page" id="ed2page.4.232"></span>
          <p>
<span class="lb" data-page="2.801" data-line="9" id="l2.801.9"></span>Λοιπὸν οὖν διηγήσασθαι χρὴ τῶν ἐπιπολῆς
<span class="lb" data-page="2.801" data-line="10" id="l2.801.10"></span>τε καὶ διὰ βάθους σφαγιτίδων τὴν νομήν. ὀνομάζονται
<span class="lb" data-page="2.801" data-line="11" id="l2.801.11"></span>δὲ διὰ βάθους σφαγίτιδες ὑπ’ ἐνίων μὲν αἱ μετὰ
<span class="lb" data-page="2.801" data-line="12" id="l2.801.12"></span>τὴν σχίσιν τῆς κοίλης εὐθέως γιγνόμεναι· τινὲς δὲ οὐχ ὅλας
<span class="lb" data-page="2.801" data-line="13" id="l2.801.13"></span>αὐτὰς, ἀλλ’ ὅσον ἐν τραχήλῳ τέτακται τῶν κλειδῶν ὑψηλότερον,
<span class="lb" data-page="2.801" data-line="14" id="l2.801.14"></span>οὕτως ὀνομάζουσιν· ἔνιοι δὲ οὐδ’, ὅτι κατωτέρω
<span class="lb" data-page="2.801" data-line="15" id="l2.801.15"></span>σχίζονται τῶν κλειδῶν, ἐπίστανται. ἀλλ’ ἡμεῖς ἐπὶ πάντων
<span class="lb" data-page="2.801" data-line="16" id="l2.801.16"></span>εὕρομεν ἀεὶ πρὸ τῶν κλειδῶν σχιζομένην τὴν κοίλην,
<span class="lb" data-page="2.801" data-line="17" id="l2.801.17"></span>ἀποφυομένας τε τῶν μορίων αὐτῆς ἑκατέρας φλέβας ἐπί τε
<span class="lb" data-page="2.801" data-line="18" id="l2.801.18"></span>τὸ στέρνον καὶ τὰ πρῶτα μεσοπλεύρια καὶ τοὺς ἓξ σπονδύλους
<span class="pb" data-page="2.802" id="p2.802"></span>
<span class="lb" data-page="2.802" data-line="1" id="l2.802.1"></span>τοῦ τραχήλου καὶ τὰς ὠμοπλάτας, ὅσα τε τούτοις
<span class="lb" data-page="2.802" data-line="2" id="l2.802.2"></span>ἐφεξῆς ἐπὶ τὰς χεῖρας ὅλας, ἃς διὰ τῶν μασχαλῶν ἔφην ἐπ’
<span class="lb" data-page="2.802" data-line="3" id="l2.802.3"></span>αὐτὰς ἰέναι. ὅταν δὲ ὑπὸ ταῖς κλεισὶ γενηθῶσιν αἱ μεγάλαι
<span class="lb" data-page="2.802" data-line="4" id="l2.802.4"></span>φλέβες, ἃς ἐκ τοῦ τμηθῆναι δίχα τὴν κοίλην ἔφην
<span class="lb" data-page="2.802" data-line="5" id="l2.802.5"></span>γεννᾶσθαι, ῥίζαν ἐργάζονται φλεβὸς ἀξιόλογον, ἀφ’ ἧς, ὡς
<span class="lb" data-page="2.802" data-line="6" id="l2.802.6"></span>εἴρηται, τήν τε ὠμιαίαν γεννᾶσθαι συμβέβηκεν, ἄλλας τέ
<span class="lb" data-page="2.802" data-line="7" id="l2.802.7"></span>τινας, ἃς ὀλίγον ἔμπροσθεν διῆλθον. ὅσον δὲ ὑπόλοιπόν
<span class="lb" data-page="2.802" data-line="8" id="l2.802.8"></span>ἐστι τῶν μεγάλων φλεβῶν, εἰς ἃς ἔφην ἐσχίσθαι τὴν κοίλην,
<span class="lb" data-page="2.802" data-line="9" id="l2.802.9"></span>ὄρθιον ἀναφέρεται διὰ τοῦ τραχήλου, ἔμπροσθεν ἔχον
<span class="lb" data-page="2.802" data-line="10" id="l2.802.10"></span>ἑαυτοῦ τὸν στόμαχον. ὑπὲρ ὧν τῆς νομῆς πρόκειται λέγειν
<span class="lb" data-page="2.802" data-line="11" id="l2.802.11"></span>ἅμα ταῖς ἐπιπολῆς σφαγίτισιν, ἃς ἔφην ἄλλοτε ἄλλως εἰς
<span class="lb" data-page="2.802" data-line="12" id="l2.802.12"></span>ταὐτὸν ἀλλήλαις ἰέναι. ὥσπερ δὲ τούτου διαφοραὶ πάμπολλαι
<span class="lb" data-page="2.802" data-line="13" id="l2.802.13"></span>τῆς ἑνώσεως αὐταῖς εἰσιν, οὕτως αὖ πάλιν ἕτεραι
<span class="lb" data-page="2.802" data-line="14" id="l2.802.14"></span>διαφοραὶ τοσαῦται ἀπὸ τῆς σχίσεως ὁρῶνται γιγνόμεναι.
<span class="lb" data-page="2.802" data-line="15" id="l2.802.15"></span>προσελθοῦσα γὰρ ἡ ἐπιπολῆς αὐτῇ σφαγῖτις, ἔστιν ὅτε μὲν
<span class="lb" data-page="2.802" data-line="16" id="l2.802.16"></span>αὐτίκα σχίζεται, καὶ τῶν μορίων αὐτῆς ἑκάτερον ἤτοι γε
<span class="pb" data-page="2.803" id="p2.803"></span>
<span class="lb" data-page="2.803" data-line="1" id="l2.803.1"></span>ἴσον ἢ ἄνισον φαίνεται· ποτὲ δὲ ἐπὶ πλεῖον ἀποχωρεῖ, καί
<span class="lb" data-page="2.803" data-line="2" id="l2.803.2"></span>ποθ’ οὕτως ἐπὶ πλεῖστον, ὡς ἐγγὺς τῆς γένυος σχισθῆναι.
<span class="lb" data-page="2.803" data-line="3" id="l2.803.3"></span>ταῦτα δ’ ὁρᾶται κᾀπὶ τῶν ἀνθρώπων ἐναργῶς ὁσημέραι,
<span class="lb" data-page="2.803" data-line="4" id="l2.803.4"></span>κατά τε τὰς χειρουργίας, καὶ πρὸς τούτοις ἐπειδὰν ἤτοι
<span class="lb" data-page="2.803" data-line="5" id="l2.803.5"></span>μέγιστον φωνῶσιν, ἢ κατέχωσιν ἔνδον τὸ πνεῦμα, συστέλλοντες
<span class="lb" data-page="2.803" data-line="6" id="l2.803.6"></span>τὸν θώρακα, καθάπερ οἱ ἀθληταὶ ποιοῦσιν ἐν ταῖς
<span class="lb" data-page="2.803" data-line="7" id="l2.803.7"></span>καλουμέναις καταλήψεσι πνεύματος. ἀλλὰ καὶ διαθέσεις
<span class="lb" data-page="2.803" data-line="8" id="l2.803.8"></span>σηπεδονώδεις ἐψίλωσαν ἐνίοτε τοῦ περικειμένου δέρματος
<span class="lb" data-page="2.803" data-line="9" id="l2.803.9"></span>ἅπαν τὸ κάτω χωρίον, ὡς ἐναργῶς ὁρᾶσθαι τὰς φλέβας
<span class="lb" data-page="2.803" data-line="10" id="l2.803.10"></span>γυμνάς. <span class="milestone ed2page" data-n="4.233" data-unit="ed2page" id="ed2page.4.233"></span>καὶ μάλιστα τοῦτο συνεχῶς ἐγένετο περὶ
<span class="lb" data-page="2.803" data-line="11" id="l2.803.11"></span>πάντα τὰ τοῦ σώματος μόρια κατ’ ἐκεῖνον τὸν χρόνον, ἐν
<span class="lb" data-page="2.803" data-line="12" id="l2.803.12"></span>ᾧ τοὺς ἄνθρακας ἐπιδημῆσαι συνέβη κατὰ τὴν Ἀσίαν, οἳ
<span class="lb" data-page="2.803" data-line="13" id="l2.803.13"></span>καὶ τοὺς θεασαμένους αὐτὰς ἔπεισαν, ἀκριβῶς ὁμοιότητα
<span class="lb" data-page="2.803" data-line="14" id="l2.803.14"></span>τοῖς πιθήκοις εἶναι πρὸς τοὺς ἀνθρώπους. ἰατρῶν μὲν οὖν
<span class="lb" data-page="2.803" data-line="15" id="l2.803.15"></span>ὅστις χειρουργεῖν μέλλει κατὰ τὸν τράχηλον, ἀναγκαῖόν
<span class="lb" data-page="2.803" data-line="16" id="l2.803.16"></span>ἐστιν ἐπίστασθαί τε τὴν εἰρημένην ποικιλίαν τῶν κατ’ αὐτὸν
<span class="lb" data-page="2.803" data-line="17" id="l2.803.17"></span>φλεβῶν, ἐπισκέπτεσθαί τε, κατὰ τίνα μάλιστα αὐτῶν
<span class="lb" data-page="2.803" data-line="18" id="l2.803.18"></span>ἰδέαν ὁ χειρουργούμενος διαπέπλασται, καὶ γινώσκειν γε ﻿
<span class="pb" data-page="2.804" id="p2.804"></span>
<span class="lb" data-page="2.804" data-line="1" id="l2.804.1"></span>ἀκριβῶς τὰς ἀποφύσεις ἑκάστης τῶν τεσσάρων φλεβῶν.
<span class="lb" data-page="2.804" data-line="2" id="l2.804.2"></span>λέγω δὲ τέσσαρας, πρῶτον μὲν τὰς κάτω, πρὶν ἐς ταὐτὸν
<span class="lb" data-page="2.804" data-line="3" id="l2.804.3"></span>ἀλλήλαις ἐλθούσας τὴν ἐπιπολῆς <span class="milestone ed1page" data-n="1.201" data-unit="ed1page" id="ed1page.1.201"></span>γεννῆσαι σφαγῖτιν,
<span class="lb" data-page="2.804" data-line="4" id="l2.804.4"></span>ἔπειτα τὰς μετὰ τὴν σχίσιν ἄνω φερομένας. οὐ μὴν οὔτε
<span class="lb" data-page="2.804" data-line="5" id="l2.804.5"></span>τοῖς ἄλλοις ἰατροῖς, οὔτε τοῖς εἰσαγομένοις, οὔτε πολὺ μᾶλλον
<span class="lb" data-page="2.804" data-line="6" id="l2.804.6"></span>ὑμῖν τοῖς φιλοσόφοις, Ἀντίσθενες ἄριστε, τὴν ἀκριβεστάτην
<span class="lb" data-page="2.804" data-line="7" id="l2.804.7"></span>ἐπιστήμην ἀναγκαῖον ἔχειν τῶν τοιούτων θεωρημάτων.
<span class="lb" data-page="2.804" data-line="8" id="l2.804.8"></span>διὸ κᾀγὼ κατ’ ἀρχὰς εὐθὺς ἔφην ἐν τῷδε τῷ
<span class="lb" data-page="2.804" data-line="9" id="l2.804.9"></span>πράγματι σύνοψίν τινα ποιήσεσθαι τῆς τῶν ἀγγείων ἀνατομῆς.
<span class="lb" data-page="2.804" data-line="10" id="l2.804.10"></span>ἐν γὰρ ταῖς ἀνατομικαῖς ἐγχειρήσεσιν, ὅπως εἰς
<span class="lb" data-page="2.804" data-line="11" id="l2.804.11"></span>ἕκαστον μῦν ἀρτηρία καὶ φλὲψ ἐμβάλλει, δηλοῦται· νυνὶ δὲ
<span class="lb" data-page="2.804" data-line="12" id="l2.804.12"></span>οὔτε ἀναγκαῖον, ὡς ἔφην, ἀσαφής τε ἂν ὁ λόγος γένοιτό
<span class="lb" data-page="2.804" data-line="13" id="l2.804.13"></span>μοι τοὺς μύας ἑρμηνεύοντι. διὸ κᾀν ταῖς ἀνατομικαῖς ἐγχειρήσεσιν
<span class="lb" data-page="2.804" data-line="14" id="l2.804.14"></span>ἡ τῶν μυῶν ἀνατομὴ προηγεῖται τῆς τῶν ἀγγείων,
<span class="lb" data-page="2.804" data-line="15" id="l2.804.15"></span>ὥστε ἐν τῷ παρόντι λόγῳ τοσοῦτον εἰπεῖν ἀρκέσει. τῶν
<span class="lb" data-page="2.804" data-line="16" id="l2.804.16"></span>ἐπιπολῆς σφαγιτίδων αἱ πλεῖσται τῶν ἀποφύσεων μικραί
<span class="pb" data-page="2.805" id="p2.805"></span>
<span class="lb" data-page="2.805" data-line="1" id="l2.805.1"></span>τέ εἰσιν καὶ τοῖς ὑπὸ τὸ δέρμα μάλιστα διασπείρονται
<span class="lb" data-page="2.805" data-line="2" id="l2.805.2"></span>μυσίν. ἐν οἷς εἰσι καὶ οἱ δύο μύες οἱ κινοῦντες τὰς γνάθους,
<span class="lb" data-page="2.805" data-line="3" id="l2.805.3"></span>λεπτοὶ μὲν ἱκανῶς ὄντες, ὑποπεφυκότες δὲ παντὶ τοῦ
<span class="lb" data-page="2.805" data-line="4" id="l2.805.4"></span>τραχήλου δέρματι. μετὰ μέντοι τὸ σχισθῆναι πάλιν ἄνω
<span class="lb" data-page="2.805" data-line="5" id="l2.805.5"></span>φερομένας ὧν ἀξιόλογοι τῶν φλεβῶν τούτων εἰσὶν αἱ ἀποφύσεις,
<span class="lb" data-page="2.805" data-line="6" id="l2.805.6"></span>καθ’ ἃς εἴς τε τὸ πρόσωπον ὅλον διασπείρονται,
<span class="lb" data-page="2.805" data-line="7" id="l2.805.7"></span>καὶ τοῖς ἀμφὶ τὰ ὦτα χωρίοις διανέμονται, καὶ πρὸς τὴν
<span class="lb" data-page="2.805" data-line="8" id="l2.805.8"></span>κεφαλὴν ἀναφέρονται. διχῇ γὰρ ἑκατέρας σχισθείσης, τὸ
<span class="lb" data-page="2.805" data-line="9" id="l2.805.9"></span>μὲν ἕτερον μέρος εἴς τε τὰ κατὰ τὴν κάτω γένυν ἅπαντα
<span class="lb" data-page="2.805" data-line="10" id="l2.805.10"></span>μεγάλοις ἀγγείοις διασπείρεται, καὶ μικροῖς ἄλλοις εἰς τὰ
<span class="lb" data-page="2.805" data-line="11" id="l2.805.11"></span>κατὰ τὴν ἄνω· τὸ δ’ ἕτερον εἴς τε τὰ περὶ τὰ ὦτα χωρία
<span class="lb" data-page="2.805" data-line="12" id="l2.805.12"></span>καὶ τὴν κεφαλήν. ἐπιμίγνυται δὲ τούτων ἁπασῶν τῶν
<span class="lb" data-page="2.805" data-line="13" id="l2.805.13"></span>φλεβῶν τὰ πέρατα καὶ πρὸς τὰς παρακειμένας μὲν, οὐδὲν
<span class="lb" data-page="2.805" data-line="14" id="l2.805.14"></span>δὲ ἧττον αὐτῶν καὶ πρὸς τὰς ἀντικειμένας· ἐς ταὐτὸ γὰρ
<span class="lb" data-page="2.805" data-line="15" id="l2.805.15"></span>ἥκουσιν αἱ τελευταὶ τῶν ἐν τοῖς ἀριστεροῖς μέρεσι κειμένων
<span class="lb" data-page="2.805" data-line="16" id="l2.805.16"></span>φλεβῶν πρὸς τὰς ἐν τοῖς δεξιοῖς. ἡνίκα γὰρ ἐπιπολῆς αἱ
<span class="lb" data-page="2.805" data-line="17" id="l2.805.17"></span>τέτταρες γενηθῶσιν σφαγίτιδες, ἡ μὲν ἔξωθεν αὐτῶν ἐπὶ
<span class="lb" data-page="2.805" data-line="18" id="l2.805.18"></span>τὴν κεφαλὴν ἀναφέρεται· μέμνησο δ’, ὅτι ταύτην ἑλίττεσθαι
<span class="pb" data-page="2.806" id="p2.806"></span>
<span class="lb" data-page="2.806" data-line="1" id="l2.806.1"></span>περὶ τὴν κλεῖν ἔφην· ἡ δὲ ἔσωθεν εἰς τὰ περὶ τὴν
<span class="lb" data-page="2.806" data-line="2" id="l2.806.2"></span>κάτω γένυν, ἐπιμιγνυμένη πολλαχόθι τοῖς διὰ βάθους
<span class="lb" data-page="2.806" data-line="3" id="l2.806.3"></span>σφαγίτιδος ἀποβλαστήμασιν, ἀφ’ ὧν εἴς τε τὸν λάρυγγα
<span class="lb" data-page="2.806" data-line="4" id="l2.806.4"></span>καὶ τὸν στόμαχον, ὅσα τε κατὰ βάθος τοῦ τραχήλου τέτακται
<span class="lb" data-page="2.806" data-line="5" id="l2.806.5"></span>μυῶν μόρια, πολλαὶ τῶν ἀπονεμήσεων ἐμφύονται,
<span class="lb" data-page="2.806" data-line="6" id="l2.806.6"></span>καθάπερ, ὅσα τοῦ βάθους ἀποκεχώρηκε μόρια μυῶν, ὑπὸ
<span class="lb" data-page="2.806" data-line="7" id="l2.806.7"></span>τῶν ἐπιπολῆς τρέφεται σφαγιτίδων. λαμβάνει δὲ καὶ ἡ
<span class="lb" data-page="2.806" data-line="8" id="l2.806.8"></span>γλῶττα μεγάλας φλέβας ἀπὸ τῶν διὰ βάθους σφαγιτίδων,
<span class="lb" data-page="2.806" data-line="9" id="l2.806.9"></span>ὅταν ταῖς ἐπιπολῆς διὰ τῶν ἀποφύσεων συμπλακῶσιν. ὅσα
<span class="lb" data-page="2.806" data-line="10" id="l2.806.10"></span>μέντοι τῇ γλώττῃ περίκειται σώματα, καὶ τῶν μυῶν ὅσοι
<span class="lb" data-page="2.806" data-line="11" id="l2.806.11"></span>μὴ διὰ βάθους εἰσὶν, ἀπὸ τῶν ἐπιπολῆς τρέφεται σφαγιτίδων.
<span class="lb" data-page="2.806" data-line="12" id="l2.806.12"></span>τό γε μὴν ὑπόλοιπον ἅπαν τῶν διὰ βάθους σφαγιτίδων
<span class="lb" data-page="2.806" data-line="13" id="l2.806.13"></span>εἰς τὸν ἐγκέφαλον ἀναφερόμενον ἐκπίπτει μὲν τῷ
<span class="lb" data-page="2.806" data-line="14" id="l2.806.14"></span>κρανίῳ κατὰ τὸ πέρας τῆς λαμβδοειδοῦς ῥαφῆς, πρὶν δὲ
<span class="lb" data-page="2.806" data-line="15" id="l2.806.15"></span>ἐκπίπτειν, ἀποβλάστημα μικρὸν τῇ μεταξὺ χώρᾳ τοῦ πρώτου
<span class="lb" data-page="2.806" data-line="16" id="l2.806.16"></span>καὶ δευτέρου ποιεῖται σπονδύλου, καὶ μετὰ ταῦτα ἄλλο
<span class="lb" data-page="2.806" data-line="17" id="l2.806.17"></span>χοειδὲς ἐν τῇ μεταξὺ τοῦ πρώτου καὶ τῆς κεφαλῆς, <span class="milestone ed2page" data-n="4.234" data-unit="ed2page" id="ed2page.4.234"></span>ἀναμίγνυται
<span class="pb" data-page="2.807" id="p2.807"></span>
<span class="lb" data-page="2.807" data-line="1" id="l2.807.1"></span>δὲ ταῖς ἄνωθεν κάτω φερομέναις κατὰ τὸν ἐγκέφαλον
<span class="lb" data-page="2.807" data-line="2" id="l2.807.2"></span>φλεψὶ καί τισι τῶν ἔξωθέν τε καὶ τῶν πλαγίων.
<span class="lb" data-page="2.807" data-line="3" id="l2.807.3"></span>πασῶν γὰρ ἑνοῦνται τὰ πέρατα τῶν φλεβῶν ἐν τοῖς περὶ
<span class="lb" data-page="2.807" data-line="4" id="l2.807.4"></span>τὴν κεφαλήν τε καὶ τὴν διάρθρωσιν αὐτῆς χωρίοις. ἀλλὰ
<span class="lb" data-page="2.807" data-line="5" id="l2.807.5"></span>καὶ τῶν περικειμένων φλεβῶν τῷ κρανίῳ φέρονταί τινες
<span class="lb" data-page="2.807" data-line="6" id="l2.807.6"></span>ἔσω λεπταὶ, καὶ μάλιστα περὶ τὴν διάρθρωσιν τῆς
<span class="lb" data-page="2.807" data-line="7" id="l2.807.7"></span>γνάθου. ὅπως δὲ αὗται πᾶσαι μετὰ τὸ διελθεῖν ἔσω τοῦ
<span class="lb" data-page="2.807" data-line="8" id="l2.807.8"></span>κρανίου κατασχίζονταί τε καὶ κοινωνοῦσιν ἀλλήλαις, αὖθίς
<span class="lb" data-page="2.807" data-line="9" id="l2.807.9"></span>τε πάλιν αὐτῶν ἔξω τινὰ φέρεται μόρια μετὰ νεύρων τινῶν,
<span class="lb" data-page="2.807" data-line="10" id="l2.807.10"></span>ἐν ταῖς κατὰ τὸν ἐγκέφαλον ἀνατομικαῖς ἐγχειρήσεσιν
<span class="lb" data-page="2.807" data-line="11" id="l2.807.11"></span>ἐλέγομεν, ὥσπερ κᾀν ταῖς κατὰ τὸν πνεύμονα καὶ καρδίαν
<span class="lb" data-page="2.807" data-line="12" id="l2.807.12"></span>ἕκαστόν τε τῶν ἄλλων σπλάγχνων ἡ καθ’ ἕκαστον ἔκφυσις
<span class="lb" data-page="2.807" data-line="13" id="l2.807.13"></span>ἀπὸ πάντων τῶν ἀγγείων ἐν ταῖς ἰδίαις αὐτῶν ἀνατομικαῖς
<span class="lb" data-page="2.807" data-line="14" id="l2.807.14"></span>ἀκριβοῦται. νυνὶ δὲ, ὡς εἴρηται, σύνοψίν τινα τῆς τῶν
<span class="lb" data-page="2.807" data-line="15" id="l2.807.15"></span>ἀγγείων ἀνατομῆς ποιούμεθα.
</p>
        </article>

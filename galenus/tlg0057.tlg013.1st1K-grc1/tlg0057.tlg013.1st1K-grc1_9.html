<article xmlns="http://www.w3.org/1999/xhtml" id="urn:cts:greekLit:tlg0057.tlg013.1st1K-grc1:9">
<span class="pb page1" data-page="2.816" id="p2.816"></span>
<span class="milestone ed1page page1" data-n="1.202" data-unit="ed1page" id="ed1page.1.202"></span>
<span class="milestone ed2page page1" data-n="4.236" data-unit="ed2page" id="ed2page.4.236"></span>
          <p>
<span class="lb" data-page="2.816" data-line="13" id="l2.816.13"></span>Ἀρχὴ μὲν τούτων ἐστὶν ἡ ἀριστερὰ κοιλία
<span class="lb" data-page="2.816" data-line="14" id="l2.816.14"></span>τῆς καρδίας. ἐντεῦθεν δὲ μία μὲν εἰς τὸν πνεύμονα κατασχίζεται
<span class="lb" data-page="2.816" data-line="15" id="l2.816.15"></span>λεπτὴ <span class="milestone ed2page" data-n="4.237" data-unit="ed2page" id="ed2page.4.237"></span>καὶ μονοχίτων, καθάπερ αἱ φλέβες·
<span class="lb" data-page="2.816" data-line="16" id="l2.816.16"></span>ἑτέρα δὲ δύο χιτῶνας ἔχουσα καὶ παχεῖα, πολὺ μείζων
<span class="lb" data-page="2.816" data-line="17" id="l2.816.17"></span>τῆσδε, καθάπερ τι στέλεχος ἁπασῶν οὖσα τῶν ἀρτηριῶν.
<span class="lb" data-page="2.816" data-line="18" id="l2.816.18"></span>εἰκάσαις δ’ ἂν, εἰ βούλοιο, καὶ τὴν εἰς τὸν πνεύμονα
<span class="pb" data-page="2.817" id="p2.817"></span>
<span class="lb" data-page="2.817" data-line="1" id="l2.817.1"></span>κατασχιζομένην ἀνάλογον ἔχειν τῇ πρώτῃ πασῶν ῥηθείσῃ
<span class="lb" data-page="2.817" data-line="2" id="l2.817.2"></span>φλεβὶ, τῇ κατὰ τὰς πύλας τοῦ ἥπατος, ἣν εἰς τὰ κατὰ
<span class="lb" data-page="2.817" data-line="3" id="l2.817.3"></span>τὴν γαστέρα μόρια καθήκειν ἔφην, οἶόν περ ῥίζαις τισὶ
<span class="lb" data-page="2.817" data-line="4" id="l2.817.4"></span>τοῖς ἑαυτῆς πέρασιν ἀναλαμβάνουσαν τὴν τροφήν. ὡσαύτως
<span class="lb" data-page="2.817" data-line="5" id="l2.817.5"></span>γάρ τοι καὶ ἥδε διὰ τῆς εἰσπνοῆς ὠφέλειαν εἰς τὸν πνεύμονα
<span class="lb" data-page="2.817" data-line="6" id="l2.817.6"></span>κατασχίζεται. καὶ μέντοι καὶ δι’ αὐτὸ τὸ τῆς καρδίας
<span class="lb" data-page="2.817" data-line="7" id="l2.817.7"></span>σῶμα περιχεομένας ἐν κύκλῳ δύο ἀρτηρίας ἔχει, τὴν
<span class="lb" data-page="2.817" data-line="8" id="l2.817.8"></span>μὲν ἑτέραν τὴν μείζω τὸ πλεῖστον αὐτῆς διαπλέκουσαν, τὴν
<span class="lb" data-page="2.817" data-line="9" id="l2.817.9"></span>δὲ ἑτέραν εἰς ἐκεῖνα μάλιστα διανεμομένην, ἔνθα τὴν τρίτην
<span class="lb" data-page="2.817" data-line="10" id="l2.817.10"></span>ἐνόμιζεν εἶναι κοιλίαν ὁ Ἀριστοτέλης. αὕτη δέ ἐστιν
<span class="lb" data-page="2.817" data-line="11" id="l2.817.11"></span>ἡ κατὰ τὸ πλατὺ τῆς καρδίας μόριον οὖσα τῆς δεξιᾶς, οὐκ
<span class="lb" data-page="2.817" data-line="12" id="l2.817.12"></span>ἄλλη τρίτη τις. πέφυκε δ’ ἐξ αὐτῆς εἰς τὸν πνεύμονα κατασχιζομένη
<span class="lb" data-page="2.817" data-line="13" id="l2.817.13"></span>φλὲψ, ἧς ὁ χιτὼν ὁ αὐτός ἐστι τῷ τῆς ἀρτηρίας.
<span class="lb" data-page="2.817" data-line="14" id="l2.817.14"></span>ταύτας μὲν οὖν τὰς ἀρτηρίας ἅμα τῷ πρῶτον
<span class="lb" data-page="2.817" data-line="15" id="l2.817.15"></span>ἐκφύεσθαι τῆς καρδίας τὴν μεγίστην ἀποφυομένας αὐτῆς
<span class="lb" data-page="2.817" data-line="16" id="l2.817.16"></span>ἰδεῖν ἐστιν, εὐθὺς δὲ κᾳκείνην διασχιζομένην ἀνίσοις τμήμασιν·
<span class="lb" data-page="2.817" data-line="17" id="l2.817.17"></span>καὶ μέντοι καὶ τὸ <span class="milestone ed1page" data-n="1.203" data-unit="ed1page" id="ed1page.1.203"></span>ἔλαττον αὐτῆς μέρος ἄνω
<span class="pb" data-page="2.818" id="p2.818"></span>
<span class="lb" data-page="2.818" data-line="1" id="l2.818.1"></span>φερόμενον, καὶ αὐτὸ πάλιν αὐτίκα σχιζόμενον ἀνίσοις τμήμασι·
<span class="lb" data-page="2.818" data-line="2" id="l2.818.2"></span>κᾄπειτα τὸ μὲν μεῖζον αὐτῶν ἐπὶ τὴν σφαγὴν ἀνατεινόμενον
<span class="lb" data-page="2.818" data-line="3" id="l2.818.3"></span>λοξὸν ἀπὸ τῶν ἀριστερῶν ἐπὶ τὰ δεξιὰ τοῦ θώρακος,
<span class="lb" data-page="2.818" data-line="4" id="l2.818.4"></span>ἀντίστροφον δὲ τὴν θέσιν ἔχον τὸ ἕτερον. ἀναφέρεται
<span class="lb" data-page="2.818" data-line="5" id="l2.818.5"></span>γάρ τοι καὶ τοῦτο λοξὸν ἐπὶ τὴν ἀριστερὰν ὠμοπλάτην τε
<span class="lb" data-page="2.818" data-line="6" id="l2.818.6"></span>καὶ μασχάλην ἀποφύσεσιν, ἀποφυόμενον ἐπί τε τὸ στέρνον
<span class="lb" data-page="2.818" data-line="7" id="l2.818.7"></span>καὶ τὰς πρώτας τοῦ θώρακος πλευρὰς καὶ τοὺς ἓξ τοῦ
<span class="lb" data-page="2.818" data-line="8" id="l2.818.8"></span>τραχήλου σπονδύλους, ἐπί τε τὰ περὶ τὴν κλεῖν χωρία
<span class="lb" data-page="2.818" data-line="9" id="l2.818.9"></span>μέχρι τῆς ἀκρωμίας, μεθ’ ἃς ἁπάσας τὸ ὑπόλοιπον ἐπί τε
<span class="lb" data-page="2.818" data-line="10" id="l2.818.10"></span>τὴν ὠμοπλάτην καὶ τὴν χεῖρα κατασχίζεται. τὸ δ’ ἐπὶ τὴν
<span class="lb" data-page="2.818" data-line="11" id="l2.818.11"></span>σφαγὴν ἀνατεινόμενον μέρος τῆς ἀρτηρίας τὸ μεῖζον, ὅταν
<span class="lb" data-page="2.818" data-line="12" id="l2.818.12"></span>τῷ θυμῷ πλησιάσῃ, πρῶτον μὲν ἀπόφυσιν ἑαυτοῦ ποιεῖται
<span class="lb" data-page="2.818" data-line="13" id="l2.818.13"></span>παρὰ τὴν ἀριστερὰν σφαγῖτιν, ἐπ’ αὐτῇ δὲ ἑτέραν παρὰ
<span class="lb" data-page="2.818" data-line="14" id="l2.818.14"></span>τὴν δεξιάν· εἶθ’ οὕτως τὸ ὑπόλοιπον ἅπαν αὐτῆς ὁμοίως
<span class="lb" data-page="2.818" data-line="15" id="l2.818.15"></span>κατασχίζεται τῇ λεγομένῃ πρὸς τὴν ἀριστερὰν ὠμοπλάτην
<span class="lb" data-page="2.818" data-line="16" id="l2.818.16"></span>τε καὶ μασχάλην ἀναφέρεσθαι. καὶ γὰρ ἐπὶ τὸ στέρνον
<span class="lb" data-page="2.818" data-line="17" id="l2.818.17"></span>ἥκει τις ὡσαύτως τῇ φλεβὶ, τάς τε ἄλλας ἀποφύσεις ποιουμένη,
<span class="lb" data-page="2.818" data-line="18" id="l2.818.18"></span>καὶ τὴν ἐπὶ τῶν τιτθῶν, ἥ τε ἐπὶ τὰς πρώτας τοῦ ﻿
<span class="pb" data-page="2.819" id="p2.819"></span>
<span class="lb" data-page="2.819" data-line="1" id="l2.819.1"></span>θώρακος πλευρὰς συγκατασχίζεται καὶ συνεκπίπτει τοῦ
<span class="lb" data-page="2.819" data-line="2" id="l2.819.2"></span>θώρακος ἐκτὸς ἐπὶ τοὺς ῥαχίτας μῦς, ὥσπερ ἡ φλὲψ, ἥ
<span class="lb" data-page="2.819" data-line="3" id="l2.819.3"></span>τε διὰ τῶν κατὰ τοὺς πρώτους ἓξ τοῦ τραχήλου σπονδύλους
<span class="lb" data-page="2.819" data-line="4" id="l2.819.4"></span>τρημάτων φερομένη συγκαταβαίνει τε καὶ συγκατασχίζεται
<span class="lb" data-page="2.819" data-line="5" id="l2.819.5"></span>τῇ φλεβὶ πρὸς τὰς τοῦ νωτιαίου μήνιγγας,
<span class="lb" data-page="2.819" data-line="6" id="l2.819.6"></span>ἥ τ’ ἐπ’ ἀκρώμιον ὠμοπλάτην τε καὶ μασχάλην δεξιάν.
<span class="lb" data-page="2.819" data-line="7" id="l2.819.7"></span>αὗται πᾶσαί τε ἄλλαι ταῖς παρακειμέναις φλεψὶ συγκατασχίζονται,
<span class="lb" data-page="2.819" data-line="8" id="l2.819.8"></span>καθάπερ αἱ καρωτίδες ὀνομαζόμεναι ταῖς
<span class="lb" data-page="2.819" data-line="9" id="l2.819.9"></span>διὰ βάθους σφαγίτισιν. συναναφέρεταί τις ἀρτηρία. ἀλλ’
<span class="lb" data-page="2.819" data-line="10" id="l2.819.10"></span>εἴτε δύο γενηθεῖεν, εἴτε τέτταρες αὗται, χωρὶς ἀρτηριῶν
<span class="lb" data-page="2.819" data-line="11" id="l2.819.11"></span>εἰσι. τὸ δὲ ὑπόλοιπον ἑκατέρας καρωτίδος ὄρθιον
<span class="lb" data-page="2.819" data-line="12" id="l2.819.12"></span>ἀναφερόμενον εἴσω τοῦ κρανίου παραγίνεται, κᾀνταῦθα
<span class="lb" data-page="2.819" data-line="13" id="l2.819.13"></span>ποιεῖ τὸ καλούμενον δικτυοειδὲς πλέγμα, καὶ μετὰ ταῦτα
<span class="lb" data-page="2.819" data-line="14" id="l2.819.14"></span>πάλιν ἀρτηρίαι δύο γινόμεναι πρὸς τὸν ἐγκέφαλον ἀναφέρονται.
<span class="lb" data-page="2.819" data-line="15" id="l2.819.15"></span>περὶ δὲ τῆς ἐκείνων νομῆς καὶ πρὸς τὰ τῶν αἰσθήσεων
<span class="lb" data-page="2.819" data-line="16" id="l2.819.16"></span>ὄργανα κοινωνίας ἐν ταῖς ἀνατομικαῖς ἐγχειρήσεσι
<span class="lb" data-page="2.819" data-line="17" id="l2.819.17"></span>λέγεται. τὸ δὲ ἕτερον μέρος τῆς ἐκ καρδίας φυομένης ἀρτηρίας
<span class="pb" data-page="2.820" id="p2.820"></span>
<span class="lb" data-page="2.820" data-line="1" id="l2.820.1"></span>τὸ μεῖζον παρὰ τὴν ῥάχιν κατακάμπτεται, τῷ
<span class="lb" data-page="2.820" data-line="2" id="l2.820.2"></span>πέμπτῳ τοῦ θώρακος ἐπιβαῖνον σπονδύλῳ, φέρεταί τε τοὐντεῦθεν
<span class="lb" data-page="2.820" data-line="3" id="l2.820.3"></span>δι’ ὅλης ἤδη τῆς ῥάχεως ἄχρι τοῦ πλατέος ὀστοῦ,
<span class="lb" data-page="2.820" data-line="4" id="l2.820.4"></span><span class="milestone ed2page" data-n="4.238" data-unit="ed2page" id="ed2page.4.238"></span>πρῶτον μέν τινα πέμπον ἀπόφυσιν αὑτοῦ μικρὰν ἀρτηρίαν,
<span class="lb" data-page="2.820" data-line="5" id="l2.820.5"></span>κατασχιζομένην εἰς ἐκεῖνα τοῦ θώρακος τὰ μέρη,
<span class="lb" data-page="2.820" data-line="6" id="l2.820.6"></span>καθ’ ἃ ὁ πνεύμων ἐπίκειται· τὰ τελευταῖα δὲ αὐτῆς πέρατα
<span class="lb" data-page="2.820" data-line="7" id="l2.820.7"></span>μέχρι τῆς τραχείας ἀρτηρίας ἀνήκει, μετὰ δὲ ταῦτα καθ’
<span class="lb" data-page="2.820" data-line="8" id="l2.820.8"></span>ἕκαστον σπόνδυλον εἴς τε τὰ μεσοπλεύρια καὶ εἰς τὸν νωτιαῖον
<span class="lb" data-page="2.820" data-line="9" id="l2.820.9"></span>ἀπονεμήσεις γίνονται. τὰ δ’ ἄνω τοῦ θώρακος τὰ
<span class="lb" data-page="2.820" data-line="10" id="l2.820.10"></span>κατὰ τὰς τέσσαρας πλευρὰς οὐχ ὁμοίως ἀεὶ τὰς ἀρτηρίας
<span class="lb" data-page="2.820" data-line="11" id="l2.820.11"></span>ἔχει διατεταμένας· ἐνίοτε μὲν γὰρ ἀπὸ ταύτης πλέον, ἐνίοτε
<span class="lb" data-page="2.820" data-line="12" id="l2.820.12"></span>δὲ ἀπὸ τῶν ἄνω φερομένων, ὡς ἔμπροσθεν εἶπον, ἐνίοτε
<span class="lb" data-page="2.820" data-line="13" id="l2.820.13"></span>δὲ ἀπ’ ἀμφοῖν ἴσον εἰς αὐτὰς διασπείρεται. ἀλλ’ ἥ γε μεγάλη
<span class="lb" data-page="2.820" data-line="14" id="l2.820.14"></span>ἀρτηρία φερομένη μετὰ τὸ ἐξελθεῖν τὸν θώρακα
<span class="lb" data-page="2.820" data-line="15" id="l2.820.15"></span>πρῶτον ἐν τῷ διαφράγματι δύο δίδωσιν ἀρτηρίας, ἐφεξῆς
<span class="lb" data-page="2.820" data-line="16" id="l2.820.16"></span>δὲ γαστρὶ μὲν καὶ σπληνὶ καὶ ἥπατι μίαν ἀζυγῆ, ταύτῃ
<span class="lb" data-page="2.820" data-line="17" id="l2.820.17"></span>δ’ ἐφεξῆς ἑτέραν ἀζυγῆ, κατὰ τὰ πρόσω μέρη τῆς μεγάλης
<span class="lb" data-page="2.820" data-line="18" id="l2.820.18"></span>ἀποπεφυκυίας ἀμφοτέρας. ἔστι δ’ ὅτε ἐκ μιᾶς ῥίζης δίχα
<span class="pb" data-page="2.821" id="p2.821"></span>
<span class="lb" data-page="2.821" data-line="1" id="l2.821.1"></span>σχισθεῖσα, γαστρὶ μὲν καὶ σπληνὶ καὶ ἥπατι τὸ ἕτερον
<span class="lb" data-page="2.821" data-line="2" id="l2.821.2"></span>τμῆμα, τοῖς δὲ ἐντέροις θάτερον διανέμεται κατὰ τὰ δύο
<span class="lb" data-page="2.821" data-line="3" id="l2.821.3"></span>μεσεντέρια, τό τε ἐν τοῖς δεξιοῖς, ὅπερ ἐστὶ τοῦ κώλου
<span class="lb" data-page="2.821" data-line="4" id="l2.821.4"></span>τῶν πρώτων μερῶν, καὶ μέσον ἔντερον ἐπὶ τῶν λεπτῶν
<span class="lb" data-page="2.821" data-line="5" id="l2.821.5"></span>ἐστι· τὸ γάρ τοι τρίτον μεσεντέριον, ὃ πλησίον ἥκει τῆς
<span class="lb" data-page="2.821" data-line="6" id="l2.821.6"></span>ἕδρας, ἐν τοῖς ἀριστεροῖς κείμενον, ἐντεῦθεν μὲν ἀρτηρίαν
<span class="lb" data-page="2.821" data-line="7" id="l2.821.7"></span>οὐδεμίαν λαμβάνει, κάτωθεν δὲ ἐμβάλλει τις αὐτῷ
<span class="lb" data-page="2.821" data-line="8" id="l2.821.8"></span>μικρὰ, κατὰ τοὺς νεφροὺς φυομένη τῆς μεγάλης ἀρτηρίας
<span class="lb" data-page="2.821" data-line="9" id="l2.821.9"></span>ἀζυγής. μεταξὺ δὲ ταύτης καὶ τῶν προειρημένων ἐπὶ τοὺς
<span class="lb" data-page="2.821" data-line="10" id="l2.821.10"></span>νεφροὺς ἴασι δύο ἀξιόλογοι τὸ μέγεθος, ἑτέρα τέ τις αὐτῶν
<span class="lb" data-page="2.821" data-line="11" id="l2.821.11"></span>ἄνωθεν ἐκ τῶν ἀριστερῶν μερῶν παρατεταμένη τῇ κάτωθεν
<span class="lb" data-page="2.821" data-line="12" id="l2.821.12"></span>φλεβί. καὶ μέντοι καὶ αὐτῶν τῶν προειρημένων δυοῖν ἀζυγῶν
<span class="lb" data-page="2.821" data-line="13" id="l2.821.13"></span>ἀρτηριῶν ὀλιγάκις ἐθεασάμεθα τὴν μὲν ὑψηλοτέραν
<span class="lb" data-page="2.821" data-line="14" id="l2.821.14"></span>εἰς γαστέρα καὶ σπλῆνα, τὴν δὲ ταπεινοτέραν εἰς ἧπάρ τε
<span class="lb" data-page="2.821" data-line="15" id="l2.821.15"></span>καὶ μεσεντέρια διανεμομένην. καθήκουσί τε καὶ εἰς τὸν
<span class="lb" data-page="2.821" data-line="16" id="l2.821.16"></span>νωτιαῖον ἅμα ταῖς φλεψὶ καθ’ ἕκαστον σπόνδυλον ἀρτηρίας
<span class="lb" data-page="2.821" data-line="17" id="l2.821.17"></span>τῆς μεγάλης ἀποσχιζόμεναι. καὶ ταῖς εἰς τὰς λαγόνας
<span class="pb" data-page="2.822" id="p2.822"></span>
<span class="lb" data-page="2.822" data-line="1" id="l2.822.1"></span>εἰρημέναις φέρεσθαι φλεψὶ, καὶ ταύταις ὁμοίως συμπαραφέρονταί
<span class="lb" data-page="2.822" data-line="2" id="l2.822.2"></span>τινες ἀρτηρίαι, τῆς ἐπ’ ὀσφύϊ μεγάλης ἀρτηρίας
<span class="lb" data-page="2.822" data-line="3" id="l2.822.3"></span>ἀποφυόμεναι. καὶ ταῖς ἐπὶ τοὺς ὄρχεις ὡσαύτως φέρεσθαι
<span class="lb" data-page="2.822" data-line="4" id="l2.822.4"></span>φλεψὶν εἰρημέναις ἀρτηρίαι συμπαραφέρονται. κατὰ δὲ τὰ
<span class="lb" data-page="2.822" data-line="5" id="l2.822.5"></span>πλάγια τῆς ὀσφύος ὑπερβαίνει τὴν ὑπερκειμένην φλέβα τὸ
<span class="lb" data-page="2.822" data-line="6" id="l2.822.6"></span>τῆς μεγάλης ἀρτηρίας ὕστατον, ὡς ἐρηρεῖσθαι μὲν κατὰ τῶν
<span class="lb" data-page="2.822" data-line="7" id="l2.822.7"></span>σπονδύλων τὴν φλέβα, κατ’ αὐτῆς δ’ ὀχεῖσθαι τὴν ἀρτηρίαν.
<span class="lb" data-page="2.822" data-line="8" id="l2.822.8"></span>ἐπειδὰν δὲ τοῦτο γένηται, τηνικαῦτα, ὥσπερ ἡ φλὲψ,
<span class="lb" data-page="2.822" data-line="9" id="l2.822.9"></span>καὶ ἡ μεγάλη ἀρτηρία δίχα σχισθεῖσα τῶν μορίων ἑκάτερον
<span class="lb" data-page="2.822" data-line="10" id="l2.822.10"></span>εἰς τὸ κατ’ εὐθὺ πέμπει σκέλος. ἐν δὲ τῇ φορᾷ ταύτῃ
<span class="lb" data-page="2.822" data-line="11" id="l2.822.11"></span>μόριον ἓν ἀπεσχισμένον ἑκατέρας αὐτῶν φαίνεται πρῶτον, ὃ
<span class="lb" data-page="2.822" data-line="12" id="l2.822.12"></span>τοῖς ἐμβρύοις ἐξ ὀμφαλοῦ προσγίνεται. τελουμένων γὰρ τῶν
<span class="lb" data-page="2.822" data-line="13" id="l2.822.13"></span>ζώων, τὸ μὲν ἐν τῷ μεταξὺ πᾶν ὑμενῶδές τε καὶ ξηρὸν
<span class="lb" data-page="2.822" data-line="14" id="l2.822.14"></span>καὶ ἄχρηστον γίνεται, τὸ δὲ κατὰ τὴν ἔμφυσιν σώζεται.
<span class="lb" data-page="2.822" data-line="15" id="l2.822.15"></span>καὶ τούτου τινὲς ἀποφύσεις, ὥσπερ ἐπὶ τῶν ἐμβρύων, οὕτω
<span class="lb" data-page="2.822" data-line="16" id="l2.822.16"></span>καὶ ἐπὶ τῶν τελείων κατασχίζονται ταῖς κατὰ τὸ πλατὺ καλούμενον
<span class="lb" data-page="2.822" data-line="17" id="l2.822.17"></span>ὀστοῦν φλεψὶν, ἃς ἔμπροσθεν εἶπον εἰς τοὺς ἐνταῦθα
<span class="pb" data-page="2.823" id="p2.823"></span>
<span class="lb" data-page="2.823" data-line="1" id="l2.823.1"></span>μῦς διασχίζεσθαι. αὐτὴ δὲ ἡ ἑκατέρων τῶν σκελῶν
<span class="lb" data-page="2.823" data-line="2" id="l2.823.2"></span>ἀρτηρία μεγάλη διὰ βάθους φέρεται τῇ μεγάλῃ φλεβὶ συμπαραφερομένη.
<span class="lb" data-page="2.823" data-line="3" id="l2.823.3"></span>καὶ μέντοι καὶ ὅσαι διὰ βάθους ἐκείνης
<span class="lb" data-page="2.823" data-line="4" id="l2.823.4"></span>εἴρηνται πρόσθεν ἀποφύσεις γίνεσθαι, ταύταις συμπαρεκτείνονταί
<span class="lb" data-page="2.823" data-line="5" id="l2.823.5"></span>τε καὶ συγκατασχίζονται. ταῖς δ’ ἐπιπολῆς φλεψὶν
<span class="lb" data-page="2.823" data-line="6" id="l2.823.6"></span>ταῖς ἐν τοῖς σκέλεσιν οὐκ ἂν εὕροις ἀρτηρίαν παρακειμένην,
<span class="lb" data-page="2.823" data-line="7" id="l2.823.7"></span>ὥσπερ οὐδὲ ἐν χερσὶ, κατά τε ἐπιγάστριον καὶ νῶτον καὶ
<span class="lb" data-page="2.823" data-line="8" id="l2.823.8"></span>τράχηλον. ἐν κεφαλῇ δὲ μόνῃ πλησίον τοῦ δέρματος εὕροις
<span class="lb" data-page="2.823" data-line="9" id="l2.823.9"></span>ἂν ἀρτηρίας ὄπισθεν τοῦ ὠτὸς καὶ τὰς κατὰ ἑκάτερον
<span class="lb" data-page="2.823" data-line="10" id="l2.823.10"></span>τῶν κροτάφων. <span class="milestone ed2page" data-n="4.239" data-unit="ed2page" id="ed2page.4.239"></span>αἱ δὲ κατ’ ἄκρας τὰς χεῖρας
<span class="lb" data-page="2.823" data-line="11" id="l2.823.11"></span>τῶν διὰ βάθους ἀρτηριῶν εἰσι πέρατα, διὰ δὲ τὸ τῶν μορίων
<span class="lb" data-page="2.823" data-line="12" id="l2.823.12"></span>ἄσαρκον ὑποπίπτουσι τοῖς ἁπτομένοις, ὥσπερ γε
<span class="lb" data-page="2.823" data-line="13" id="l2.823.13"></span>καὶ κατὰ τοὺς ταρσοὺς τῶν ποδῶν. κἀν τοῖς παχυτέροις
<span class="lb" data-page="2.823" data-line="14" id="l2.823.14"></span>καὶ πιμελωδεστέροις τὸ σῶμα καὶ τούτων μικρόν
<span class="lb" data-page="2.823" data-line="15" id="l2.823.15"></span>τι τὸ φανερόν ἐστιν, καὶ τῶν ἄλλων οὐδεμία πρόδηλος·
<span class="lb" data-page="2.823" data-line="16" id="l2.823.16"></span>τοῖς τε γὰρ ἰσχνοῖς καὶ προφανῆ ἐπὶ πλεῖστόν εἰσι
<span class="lb" data-page="2.823" data-line="17" id="l2.823.17"></span>καὶ πολλῶν ἀρτηριῶν μόρια. τὰ μὲν οὖν εἰρημένα ﻿
<span class="pb" data-page="2.824" id="p2.824"></span>
<span class="lb" data-page="2.824" data-line="1" id="l2.824.1"></span>πάντα περὶ φλεβῶν καὶ ἀρτηριῶν ἐπὶ τῶν τελείων φαίνεται
<span class="lb" data-page="2.824" data-line="2" id="l2.824.2"></span>ζώων.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg014.1st1K-grc1:11">
<span class="pb page1" data-page="2.844" id="p2.844"></span>
<span class="milestone ed1page page1" data-n="1.206" data-unit="ed1page" id="ed1page.1.206"></span>
<span class="milestone ed2page page1" data-n="4.245" data-unit="ed2page" id="ed2page.4.245"></span>
          <p>
<span class="lb" data-page="2.844" data-line="14" id="l2.844.14"></span><span class="milestone ed2page" data-n="4.246" data-unit="ed2page" id="ed2page.4.246"></span>Πρώτη μὲν οὖν συζυγία τῶν ἀπὸ τοῦ
<span class="lb" data-page="2.844" data-line="15" id="l2.844.15"></span>νωτιαίου νεύρων ἐκφύεται διατετρημένου τοῦ πρώτου σπονδύλου
<span class="lb" data-page="2.844" data-line="16" id="l2.844.16"></span>τρήμασι τούτων τῶν τοῖς πρώτοις ϛ΄ σπονδύλοις κοινῶν
<span class="lb" data-page="2.844" data-line="17" id="l2.844.17"></span>ὑπαρχόντων διαφερομένοις. τὰ μὲν γὰρ ἐν ταῖς ἐγκαρσίαις
<span class="lb" data-page="2.844" data-line="18" id="l2.844.18"></span>ἀποφύσεσίν ἐστι καὶ οὐδαμῶς τοῦ μυελοῦ ἅπτονται· τὰ δὲ
<span class="pb" data-page="2.845" id="p2.845"></span>
<span class="lb" data-page="2.845" data-line="1" id="l2.845.1"></span>ἁπτόμενα δύο ἐστὸν ἑτέρω, δι’ ὧν ἡ πρώτη νεύρων ἐκπίπτει
<span class="lb" data-page="2.845" data-line="2" id="l2.845.2"></span>συζυγία, μίαν μὲν ἔχουσα κατ’ αὐτὸν τὸν νωτιαῖον
<span class="lb" data-page="2.845" data-line="3" id="l2.845.3"></span>ῥίζαν, εὐθὺς δὲ δίχα σχισθεῖσα, τῷ μὲν ἑτέρῳ τῶν μορίων
<span class="lb" data-page="2.845" data-line="4" id="l2.845.4"></span>ὀπίσω φέρεται, τῷ δὲ θατέρῳ πρὸς τὰ πλάγια. αὕτη μὲν
<span class="lb" data-page="2.845" data-line="5" id="l2.845.5"></span>οὖν μικρά ἐστιν ἡ τῶν νεύρων συζυγία ἐν τούτοις τοῖς ζώοις,
<span class="lb" data-page="2.845" data-line="6" id="l2.845.6"></span>ἐν οἷς οἱ πρῶτοι σπόνδυλοι μικροί εἰσιν, ὥσπερ ἐν τοῖς πιθήκοις,
<span class="lb" data-page="2.845" data-line="7" id="l2.845.7"></span>μεγάλη δὲ, ἐν οἷς μεγάλοι, ὥσπερ ἐν τοῖς καρχαρόδουσί
<span class="lb" data-page="2.845" data-line="8" id="l2.845.8"></span>τε καὶ κερασφόροις. ἐν τούτοις οὖν διὰ μὲν αὐτὸ τὸ
<span class="lb" data-page="2.845" data-line="9" id="l2.845.9"></span>μέγεθος ἡ νεύρων ἔκφυσις ἡ πρὸς τὰ πλάγια ἀφικνουμένη
<span class="lb" data-page="2.845" data-line="10" id="l2.845.10"></span>εἰς πλείστους μῦς διασπείρεται, τοὺς ἐν ταῖς ἀνατομικαῖς ἐγχειρήσεσιν
<span class="lb" data-page="2.845" data-line="11" id="l2.845.11"></span>εἰρημένους. ἐν πιθήκοις δὲ τοῖς τῷ ἀνθρώπῳ ἐν
<span class="lb" data-page="2.845" data-line="12" id="l2.845.12"></span>ἄλλοις τε πλείστοις μέρεσι καὶ μάλιστα ἐν τραχήλῳ ὁμοιοτάτοις
<span class="lb" data-page="2.845" data-line="13" id="l2.845.13"></span>εἰς μόνους τοὺς περὶ τὴν διάρθρωσιν τῆς κεφαλῆς
<span class="lb" data-page="2.845" data-line="14" id="l2.845.14"></span>μῦς ἡ πρώτη νενέμηται συζυγία, καὶ αὐτοὺς οὐκ ἀκριβῶς
<span class="lb" data-page="2.845" data-line="15" id="l2.845.15"></span>ὑπὸ τῶν ἀνατομικῶν ἐγνωσμένους.
</p>
        </article>

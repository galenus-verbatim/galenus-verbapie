<article xmlns="http://www.w3.org/1999/xhtml" id="urn:cts:greekLit:tlg0057.tlg014.1st1K-grc1:13">
<span class="pb page1" data-page="2.846" id="p2.846"></span>
<span class="milestone ed1page page1" data-n="1.206" data-unit="ed1page" id="ed1page.1.206"></span>
<span class="milestone ed2page page1" data-n="4.246" data-unit="ed2page" id="ed2page.4.246"></span>
          <p>
<span class="lb" data-page="2.846" data-line="18" id="l2.846.18"></span>Ἡ δὲ τρίτη συζυγία τῶν ἀπὸ τοῦ νωτιαίου
<span class="pb" data-page="2.847" id="p2.847"></span>
<span class="lb" data-page="2.847" data-line="1" id="l2.847.1"></span>νεύρων ἐκ μὲν τῶν πλαγίων μερῶν φύεται, καθ’ ὃ συμβάλλοντες
<span class="lb" data-page="2.847" data-line="2" id="l2.847.2"></span>ἀλλήλοις ὁ δεύτερός τε καὶ τρίτος σπόνδυλος
<span class="lb" data-page="2.847" data-line="3" id="l2.847.3"></span>ἐργάζονται τρῆμα κοινὸν στρογγύλον, ἴσον εὖρος τῷ
<span class="lb" data-page="2.847" data-line="4" id="l2.847.4"></span><span class="milestone ed2page" data-n="4.247" data-unit="ed2page" id="ed2page.4.247"></span>πάχει τοῦ νεύρου. σχιζομένη δ’ αὐτίκα τῷ μὲν ἑτέρῳ
<span class="lb" data-page="2.847" data-line="5" id="l2.847.5"></span>τῶν μερῶν ὀπίσω φέρεται διὰ βάθους τῶν ἐνταῦθα μυῶν,
<span class="lb" data-page="2.847" data-line="6" id="l2.847.6"></span>ἀπονεμήσεις αὐτοῖς διδοῦσά τινας· ἔπειτα ἀνίσχει παρ’ αὐτὴν
<span class="lb" data-page="2.847" data-line="7" id="l2.847.7"></span>τὴν ἄκανθαν τῆς ῥάχεως. ἐντεῦθέν τε πάλιν ἐπὶ τὰ πρόσω
<span class="lb" data-page="2.847" data-line="8" id="l2.847.8"></span>φέρεται τὸ νεῦρον τοῦτο λοξὸν, εἰς τοὺς ὀπίσω τοῦ ὠτὸς
<span class="lb" data-page="2.847" data-line="9" id="l2.847.9"></span>μῦς διασπειρόμενον, ἓν ἑκατέρωθεν· τοῦτο γὰρ ἀεὶ, κᾂν
<span class="lb" data-page="2.847" data-line="10" id="l2.847.10"></span>μὴ λέγω, ὑπό σου ἐνθυμούμενον βούλομαι. τῷ δὲ ἑτέρῳ
<span class="lb" data-page="2.847" data-line="11" id="l2.847.11"></span>τῶν μερῶν πρόσω φερομένῳ αὐτὴ τρίτη ἡ συζυγία, καθ’.
<span class="lb" data-page="2.847" data-line="12" id="l2.847.12"></span>ἣν ὁ λόγος ἐστὶ, προσχώροις ἐκφύσεσιν ἐπιμίγνυται, ἀπονεμήσεις
<span class="lb" data-page="2.847" data-line="13" id="l2.847.13"></span>τέ τινας ἄλλοις τε τοῖς ἐκεῖ οὖσι σώμασι, καὶ τοῖς
<span class="lb" data-page="2.847" data-line="14" id="l2.847.14"></span>πλατέσι μυσὶ, τοῖς δὲ καὶ τούτοις πρόσω τοῦ ὠτὸς πέμπει,
<span class="lb" data-page="2.847" data-line="15" id="l2.847.15"></span>καὶ τοῖς τὰς γνάθους κινοῦσι, καὶ τοῖς ἀνανεύουσιν ὅλον
<span class="lb" data-page="2.847" data-line="16" id="l2.847.16"></span>τὸν τράχηλον ὀπίσω κατὰ τῆς συμπάσης κεφαλῆς διανέμεται.
<span class="lb" data-page="2.847" data-line="17" id="l2.847.17"></span>ἐπιμίγνυται δ’ αὐταῖς τὸ πρόσω φερόμενον ἀμφοτέραις ταῖς
<span class="pb" data-page="2.848" id="p2.848"></span>
<span class="lb" data-page="2.848" data-line="1" id="l2.848.1"></span>συζυγίαις, τῇ τε πρόσθεν εἰρημένῃ τῇ δευτέρᾳ καὶ τῇ
<span class="lb" data-page="2.848" data-line="2" id="l2.848.2"></span>μετὰ ταῦτα ῥηθησομένῃ τῇ τετάρτῃ. καὶ τήν γ’ ἀκριβῆ
<span class="lb" data-page="2.848" data-line="3" id="l2.848.3"></span>νομὴν, ἣν ἐν τοῖς πρόσω τοῦ τραχήλου μέρεσιν ἡ σύζευξις
<span class="lb" data-page="2.848" data-line="4" id="l2.848.4"></span>αὐτῶν ἴσχει, καθ’ ἕτερον εἰρήσεται λόγον. ἐν δὲ τῷ παρόντι
<span class="lb" data-page="2.848" data-line="5" id="l2.848.5"></span>χρὴ γινώσκειν τοσοῦτον, ὡς ἡ τρίτη καὶ τετάρτη συζυγία
<span class="lb" data-page="2.848" data-line="6" id="l2.848.6"></span>τοῖς τε κοινοῖς τοῦ τραχήλου καὶ τῆς κεφαλῆς μυσὶν
<span class="lb" data-page="2.848" data-line="7" id="l2.848.7"></span>αὐτὴ χορηγεῖ τὰ νεῦρα, καὶ τοῖς τὰς γνάθους κινοῦσιν, ὥσπερ
<span class="lb" data-page="2.848" data-line="8" id="l2.848.8"></span>γε καὶ τοῖς ὀπίσω τῶν ὤτων ἅπασι μέρεσι.
</p>
        </article>

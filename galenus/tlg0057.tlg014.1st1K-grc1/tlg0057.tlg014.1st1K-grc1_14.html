<article xmlns="http://www.w3.org/1999/xhtml" id="urn:cts:greekLit:tlg0057.tlg014.1st1K-grc1:14">
<span class="pb page1" data-page="2.848" id="p2.848"></span>
<span class="milestone ed1page page1" data-n="1.206" data-unit="ed1page" id="ed1page.1.206"></span>
<span class="milestone ed2page page1" data-n="4.247" data-unit="ed2page" id="ed2page.4.247"></span>
          <p>
<span class="lb" data-page="2.848" data-line="9" id="l2.848.9"></span>Αἱ δ’ ἐφεξῆς συζυγίαι κοινὸν μὲν ἔχουσιν
<span class="lb" data-page="2.848" data-line="10" id="l2.848.10"></span>ἅπασαι τὸ διάτρημα, δι’ οὗ ἐκπίπτει τὰ νεῦρα, κοινὸν δ’
<span class="lb" data-page="2.848" data-line="11" id="l2.848.11"></span>ἐπὶ τούτων καὶ τὸ σχίζεσθαι κατὰ μὲν τὴν ἔκφυσιν αὐτίκα,
<span class="lb" data-page="2.848" data-line="12" id="l2.848.12"></span>φέρεσθαί τε τῷ μὲν ἑτέρῳ τῷ ἐλάττονι εἰς τὰ πρόσω, τῷ
<span class="lb" data-page="2.848" data-line="13" id="l2.848.13"></span>δὲ ἑτέρῳ τῷ μείζονι διὰ βάθους· καὶ πρῶτον μὲν ὡς ἐπὶ
<span class="lb" data-page="2.848" data-line="14" id="l2.848.14"></span>τὴν ἄκανθαν, ἐντεῦθεν δὲ πάλιν εἰς τὰ πρόσω τοῦ πλατέος
<span class="lb" data-page="2.848" data-line="15" id="l2.848.15"></span>μυὸς τοῦ τὴν γνάθον ἀπάγοντος ἐπὶ τὰ πλάγια μέρη
<span class="lb" data-page="2.848" data-line="16" id="l2.848.16"></span>σὺν τοῖς χείλεσι, χωρὶς τοῦ κινῆσαι τὸ τῆς γένυος τῆς κάτω
<span class="lb" data-page="2.848" data-line="17" id="l2.848.17"></span>ὀστοῦν, ὃν μηδ’ αὐτὸν ἐγίνωσκον οἱ ἀνατομικοὶ, καίτοι
<span class="pb" data-page="2.849" id="p2.849"></span>
<span class="lb" data-page="2.849" data-line="1" id="l2.849.1"></span>σαφεστάτης τῆς ἐνεργείας ἐχόμενον. Ἔτι δὲ καὶ τοῦτο κοινὸν
<span class="lb" data-page="2.849" data-line="2" id="l2.849.2"></span>ἁπάσαις ταῖς ἐφεξῆς συζυγίαις ἐστὶν, ὡς αὐτίκα μετὰ
<span class="lb" data-page="2.849" data-line="3" id="l2.849.3"></span>τὴν πρώτην ἔκφυσιν ἀπονέμησίν τινα βραχεῖαν αὐτῶν εἰς
<span class="lb" data-page="2.849" data-line="4" id="l2.849.4"></span>τοὺς ῥαχίτας νέμεσθαι μῦς. Καὶ μέντοι κᾀν τῷ φέρεσθαι
<span class="lb" data-page="2.849" data-line="5" id="l2.849.5"></span>πρὸς τὴν ῥάχιν ὀπίσω πᾶσιν ὑπάρχει τοῖς νεύροις τούτοις
<span class="lb" data-page="2.849" data-line="6" id="l2.849.6"></span>κοινὸν, ἀποφύσεις τινὰς διδόναι τοῖς κοινοῖς τραχήλου τε
<span class="lb" data-page="2.849" data-line="7" id="l2.849.7"></span>καὶ κεφαλῆς μυσί. πάντες γὰρ οἵ τε ἐν τοῖς πρόσω τοῦ
<span class="lb" data-page="2.849" data-line="8" id="l2.849.8"></span>τραχήλου μύες, οἵ τ’ ἐν τοῖς πλαγίοις, ἀπὸ τούτων τῶν συζυγιῶν
<span class="lb" data-page="2.849" data-line="9" id="l2.849.9"></span>λαμβάνουσι νεῦρα, χωρὶς ἐκείνων, οὓς προεῖπον ἐκ
<span class="lb" data-page="2.849" data-line="10" id="l2.849.10"></span>τῶν ἀπ’ ἐγκεφάλου συζυγιῶν ἀπονέμεσθαί τι. ταῦτα μὲν
<span class="lb" data-page="2.849" data-line="11" id="l2.849.11"></span>οὖν ἁπάντων κοινὰ τῶν καθ’ ὅλον τὸν τράχηλον, τὸν
<span class="lb" data-page="2.849" data-line="12" id="l2.849.12"></span>μὲν τράχηλον (ἐν πᾶσιν αὐτοῖς ζώοις τοῖς μὴ πάνυ ἀνομοίας
<span class="lb" data-page="2.849" data-line="13" id="l2.849.13"></span>τῇ ἀνθρωπίνῃ φύσεως ἐχομένοις) ἑπτὰ σπονδύλων
<span class="lb" data-page="2.849" data-line="14" id="l2.849.14"></span>ὄντα.
</p>
        </article>

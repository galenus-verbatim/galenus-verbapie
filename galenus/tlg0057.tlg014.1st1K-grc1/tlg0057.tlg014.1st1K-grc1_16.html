<article xmlns="http://www.w3.org/1999/xhtml" id="urn:cts:greekLit:tlg0057.tlg014.1st1K-grc1:16">
<span class="pb page1" data-page="2.851" id="p2.851"></span>
<span class="milestone ed1page page1" data-n="1.206" data-unit="ed1page" id="ed1page.1.206"></span>
<span class="milestone ed2page page1" data-n="4.248" data-unit="ed2page" id="ed2page.4.248"></span>
          <p>
<span class="lb" data-page="2.851" data-line="10" id="l2.851.10"></span>Ἄλλη δ’ ἐφεξῆς συζυγία αὐτῆς προειρημέναις
<span class="lb" data-page="2.851" data-line="11" id="l2.851.11"></span>ταῖς συζυγίαις ἐπιμίγνυται τὸ πλεῖστον μέρος ἐκ τῶν
<span class="lb" data-page="2.851" data-line="12" id="l2.851.12"></span>τοῦ θώρακος ἤδη σπονδύλων ἐκφυομένη μεταξὺ τοῦ πρώτου
<span class="lb" data-page="2.851" data-line="13" id="l2.851.13"></span>καὶ δευτέρου κατ’ αὐτόν. μέρος μὲν οὖν τι σμικρὸν αὐτῆς
<span class="lb" data-page="2.851" data-line="14" id="l2.851.14"></span>εἴς τε τὸ πρῶτον κατασχίζεται μεσοπλεύριον καὶ εἰς τοὺς
<span class="lb" data-page="2.851" data-line="15" id="l2.851.15"></span>ῥαχίτας ὀπίσω μῦς ἀφικνεῖται· τὸ δ’ ἄλλο πᾶν ὑπὲρ τὴν
<span class="lb" data-page="2.851" data-line="16" id="l2.851.16"></span>πρώτην ἀνατεινόμενον πλευρὰν συνάπτεται τῷ μετὰ τὸν
<span class="lb" data-page="2.851" data-line="17" id="l2.851.17"></span>ἕβδομον σπόνδυλον νεύρῳ. κᾄπειτα οὕτως ἄμφω τε ταῦτα
<span class="lb" data-page="2.851" data-line="18" id="l2.851.18"></span>καὶ τὰ ἄλλα τὰ προειρημένα διὰ τῆς μασχάλης ἐπί τε τὰ
<span class="pb" data-page="2.852" id="p2.852"></span>
<span class="lb" data-page="2.852" data-line="1" id="l2.852.1"></span>σιμὰ τῶν ὠμοπλατῶν καὶ τὸν βραχίονα φέρεται, μιγνύμενά
<span class="lb" data-page="2.852" data-line="2" id="l2.852.2"></span>πως πρὸς ἄλληλα καὶ ἀντεμπλεκόμενα. διανέμεται δὲ πολὺ
<span class="lb" data-page="2.852" data-line="3" id="l2.852.3"></span>μὲν αὐτῶν εἴς τε τοὺς βραχίονος μῦς καὶ τοὺς τοῦ πήχεως·
<span class="lb" data-page="2.852" data-line="4" id="l2.852.4"></span>ὅσον δὲ ὑπόλοιπον, εἰς ἄκραν χεῖρα διασπείρεται.
<span class="lb" data-page="2.852" data-line="5" id="l2.852.5"></span>κατ’ εὐθὺ δὲ μάλιστά ἐστι τῇ μὲν ἐσχάτῃ τῶν εἰρημένων
<span class="lb" data-page="2.852" data-line="6" id="l2.852.6"></span><span class="milestone ed2page" data-n="4.249" data-unit="ed2page" id="ed2page.4.249"></span>ἐκφύσεων, ὅσα πρὸς ἄκραν χεῖρα παραγίνεται
<span class="lb" data-page="2.852" data-line="7" id="l2.852.7"></span>νεῦρα· τῇ δ’ ὑπὲρ αὐτῆς τὰ κατὰ τὸν πῆχυν· ὅσα δὲ
<span class="lb" data-page="2.852" data-line="8" id="l2.852.8"></span>κατὰ τὸν βραχίονα, καὶ ὅσα τούτων ἔθ’ ὑψηλότερα, καὶ
<span class="lb" data-page="2.852" data-line="9" id="l2.852.9"></span>πρὸς τὴν μὲν ὠμοπλάτην ἀφικνεῖται νεῦρα, ταῖς ἀνωτέραις
<span class="lb" data-page="2.852" data-line="10" id="l2.852.10"></span>συζυγίαις ἐστὶ κατ’ εὐθύ. οἵαν δὲ ὁδὸν διὰ τῆς ὅλης
<span class="lb" data-page="2.852" data-line="11" id="l2.852.11"></span>χειρὸς ποιεῖται, καὶ πῶς εἰς μυῶν ἕκαστον διανέμεται, ἐν
<span class="lb" data-page="2.852" data-line="12" id="l2.852.12"></span>ταῖς ἀνατομικαῖς ἐγχειρήσεσιν ἤδη εἴρηται. κατὰ δὲ τὸν
<span class="lb" data-page="2.852" data-line="13" id="l2.852.13"></span>αὐτὸν τρόπον ἐξ ἁπάντων τοῦ θώρακος τῶν σπονδύλων ἐκφύεται
<span class="lb" data-page="2.852" data-line="14" id="l2.852.14"></span>νεῦρα, παραπλησίαν ἔχοντα τὴν νομὴν πάντα,
<span class="lb" data-page="2.852" data-line="15" id="l2.852.15"></span>πλὴν τοῦ κατὰ τὸ δεύτερον μεσοπλεύριον. ἐντεῦθεν γάρ
<span class="lb" data-page="2.852" data-line="16" id="l2.852.16"></span>ἐκπίπτει σαφὲς νεῦρον ἐπὶ τὸ δέρμα τοῦ βραχίονος παραγινόμενον.
<span class="lb" data-page="2.852" data-line="17" id="l2.852.17"></span>αἱ δ’ ἄλλαι πᾶσαι συζυγίαι κατὰ μὲν τὴν
<span class="pb" data-page="2.853" id="p2.853"></span>
<span class="lb" data-page="2.853" data-line="1" id="l2.853.1"></span>ἔκφυσιν αὐτίκα μέρος τι τοῖς ῥαχίταις μυσὶ διδόασι καὶ
<span class="lb" data-page="2.853" data-line="2" id="l2.853.2"></span>τοῖς ἄλλοις τοῖς κατὰ τὸ μετάφρενον, οἷον τοῖς τε τὰς
<span class="lb" data-page="2.853" data-line="3" id="l2.853.3"></span>ὠμοπλάτας κινοῦσι καὶ τοῖς ἄνω φερομένοις ἐπὶ τὴν κατ’
<span class="lb" data-page="2.853" data-line="4" id="l2.853.4"></span>ὦμον διάρθρωσιν. ὅλως δὲ τῷ λοιπῷ καὶ πλείστῳ μέρει
<span class="lb" data-page="2.853" data-line="5" id="l2.853.5"></span>σφῶν αὐτῶν διὰ τῶν μεσοπλευρίων προερχόμεναι μέχρι τοῦ
<span class="lb" data-page="2.853" data-line="6" id="l2.853.6"></span>κατὰ τὸ στέρνον ὀστοῦ τούς τ’ ἐν αὐτοῖς τοῖς μεσοπλευρίοις
<span class="lb" data-page="2.853" data-line="7" id="l2.853.7"></span>μῦς διαπλέκουσι καὶ τοὺς ἔξωθεν ἐπικειμένους τῷ
<span class="lb" data-page="2.853" data-line="8" id="l2.853.8"></span>θώρακι, διεκβάλλουσαι μόρια σφῶν αὐτῶν, περὶ ὧν ἑκάστου
<span class="lb" data-page="2.853" data-line="9" id="l2.853.9"></span>κατὰ μέρη ἐν ταῖς ἀνατομικαῖς ἐγχειρήσεσιν εἴρηται. αἵ
<span class="lb" data-page="2.853" data-line="10" id="l2.853.10"></span>γε μὴν κατὰ τὰς νόθας πλευρὰς συζυγίαι τῶν ἀπὸ τοῦ
<span class="lb" data-page="2.853" data-line="11" id="l2.853.11"></span>νωτιαίου νεύρων, ἐπειδὴ πρὸς τὸ στέρνον οὐκ ἐξήκουσιν
<span class="lb" data-page="2.853" data-line="12" id="l2.853.12"></span>αἱ νόθαι, βραχὺ μέν τι τῷ καθ’ ἑαυτὴν ἑκάστη μεσοπλευρίῳ
<span class="lb" data-page="2.853" data-line="13" id="l2.853.13"></span>διανέμει· τῷ δὲ ἄλλῳ παντὶ ἐκπίπτει πρὸς ὑποχόνδριον,
<span class="lb" data-page="2.853" data-line="14" id="l2.853.14"></span>εἴς τε τοὺς πρώτους ἐπιβεβλημένους ἔξωθεν
<span class="lb" data-page="2.853" data-line="15" id="l2.853.15"></span>μῦς τοὺς λοξοὺς τοὺς ἄνωθεν ἐκ τοῦ θώρακος καταφερομένους
<span class="lb" data-page="2.853" data-line="16" id="l2.853.16"></span>καὶ τοὺς κατάντεις τοὺς σαρκώδεις διανεμομένη.
</p>
        </article>

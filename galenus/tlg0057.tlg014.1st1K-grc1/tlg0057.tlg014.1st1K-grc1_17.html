<article xmlns="http://www.w3.org/1999/xhtml" id="urn:cts:greekLit:tlg0057.tlg014.1st1K-grc1:17">
<span class="pb page1" data-page="2.854" id="p2.854"></span>
<span class="milestone ed1page page1" data-n="1.206" data-unit="ed1page" id="ed1page.1.206"></span>
<span class="milestone ed2page page1" data-n="4.249" data-unit="ed2page" id="ed2page.4.249"></span>
          <p>
<span class="lb" data-page="2.854" data-line="1" id="l2.854.1"></span>Μετὰ δὲ ταύτας εἰσὶν αἱ κατὰ τὴν ὀσφὺν
<span class="lb" data-page="2.854" data-line="2" id="l2.854.2"></span>ἐκφύσεις τῶν νεύρων, οὐκ ἐκ κοινοῦ τρήματος, ὥσπερ αἱ
<span class="lb" data-page="2.854" data-line="3" id="l2.854.3"></span>κατὰ τὸν τράχηλον. ὁ γὰρ ὑπερκείμενος σπόνδυλος ἐνταῦθα
<span class="lb" data-page="2.854" data-line="4" id="l2.854.4"></span>μόνος διατετρημένος ἔξοδον ἐπιτήδειον παρέχει τῷ
<span class="lb" data-page="2.854" data-line="5" id="l2.854.5"></span>νεύρῳ κοινῷ ἐκείνῳ τρήματι τῷ ἐν τραχήλῳ ἐκ τοῖν ἀμφοῖν
<span class="lb" data-page="2.854" data-line="6" id="l2.854.6"></span>σπονδύλοιν γινομένῳ κατὰ μικρὸν εἰς ὑπερκείμενον
<span class="lb" data-page="2.854" data-line="7" id="l2.854.7"></span>μετατιθεμένῳ· ὡς πρῶτον μὲν ἐκείνου διαγλύφηται πολὺ
<span class="lb" data-page="2.854" data-line="8" id="l2.854.8"></span>ἐν αὐτῇ, εἶτα δὲ τὸ πᾶν, ἔπειτα καὶ ἀναφέρηται ἀπὸ τοῦ
<span class="lb" data-page="2.854" data-line="9" id="l2.854.9"></span>πέρατος τοῦ σπονδύλου, καὶ ἔκφυσις αὐτὴ γένηται ὑπὲρ
<span class="lb" data-page="2.854" data-line="10" id="l2.854.10"></span>τὸ πέρας. κοινὸν δὲ καὶ τούτοις ἅπασι τοῖς νεύροις, εἴς
<span class="lb" data-page="2.854" data-line="11" id="l2.854.11"></span>τε τοὺς ῥαχίτας ἰέναι μῦς καὶ τοὺς κατ’ ἐπιγάστριον ἐπί
<span class="lb" data-page="2.854" data-line="12" id="l2.854.12"></span>τε τὰς ψόας. ἐκ δὲ τῶν πρώτων κατὰ τὸ διάφραγμα
<span class="lb" data-page="2.854" data-line="13" id="l2.854.13"></span>σπονδύλων καὶ τοῖς ἄνωθεν καταφερομένοις ἐξ ἐγκεφάλου
<span class="lb" data-page="2.854" data-line="14" id="l2.854.14"></span>νεῦρον ἐπιμίγνυται τὸ μικρὸν ἀφ’ ἑκάστου, κατὰ δὲ τοὺς
<span class="lb" data-page="2.854" data-line="15" id="l2.854.15"></span>τελευταίους τῆς ὀσφύος σπονδύλους δύο ἐκφύσεις μέγισται
<span class="lb" data-page="2.854" data-line="16" id="l2.854.16"></span>γίγνονται νεύρων ἐπὶ τὰ σκέλη φερομένων· ἀναμίγνυνται
<span class="lb" data-page="2.854" data-line="17" id="l2.854.17"></span>δ’ αὐταῖς ἄλλαι μικραὶ, μία μὲν ὑπερκειμένη, μία δὲ ἄλλη
<span class="pb" data-page="2.855" id="p2.855"></span>
<span class="lb" data-page="2.855" data-line="1" id="l2.855.1"></span>κατωτέρω τοῦ πρώτου κατὰ τὸ πλατὺ καλούμενον ὀστοῦν
<span class="lb" data-page="2.855" data-line="2" id="l2.855.2"></span>τρήματος ἐκφυομένη. αὗται μὲν οὖν εὐθὺς ἀποχωρισθεῖσαι
<span class="lb" data-page="2.855" data-line="3" id="l2.855.3"></span>τοῖς πρώτοις μυσὶ τοῖς κινοῦσι τὴν κατ’ ἰσχίον διάρθρωσιν
<span class="lb" data-page="2.855" data-line="4" id="l2.855.4"></span>ἐκφύονται· τὸ δ’ ἄλλο <span class="milestone ed2page" data-n="4.250" data-unit="ed2page" id="ed2page.4.250"></span>πᾶν εἰς τὰ σκέλη
<span class="lb" data-page="2.855" data-line="5" id="l2.855.5"></span>καταφέρεται, διασχιζόμενον ἄχρι τοῦ πέρατος ἐν αὐτοῖς
<span class="lb" data-page="2.855" data-line="6" id="l2.855.6"></span>εἰς ἕκαστον μῦν, ἀνάλογον τοῖς ἐν χερσὶν, ὥσπερ ἐν ταῖς
<span class="lb" data-page="2.855" data-line="7" id="l2.855.7"></span>ἀνατομικαῖς ἐγχειρήσεσιν ἤδη εἴρηται. νῦν γὰρ καθάπερ
<span class="lb" data-page="2.855" data-line="8" id="l2.855.8"></span>τινὰ ὑποτύπωσίν τε καὶ σύνοψιν τούτων τῶν ἀκριβῶς ἐν
<span class="lb" data-page="2.855" data-line="9" id="l2.855.9"></span>ἐκείνοις τοῖς βιβλίοις γεγραμμένων χρήσιμον τοῖς εἰσαγομένοις
<span class="lb" data-page="2.855" data-line="10" id="l2.855.10"></span>ἐσομένην πεποιήμεθα. οὕτω δὴ καὶ ὅσα τὰ διὰ
<span class="lb" data-page="2.855" data-line="11" id="l2.855.11"></span>λοιπῶν ὀστοῦ πλατέος τρημάτων ἔκφυσιν νεῦρα καὶ εἰς
<span class="lb" data-page="2.855" data-line="12" id="l2.855.12"></span>τοὺς ἐνταῦθα ὑπάρχοντας μῦς διασπείρονται, ἐν ἑκάστῃ
<span class="lb" data-page="2.855" data-line="13" id="l2.855.13"></span>πραγματείᾳ ἀκριβῶς διηγήμεθα. νῦν τοῦτο μόνον εἰρῆσθαι
<span class="lb" data-page="2.855" data-line="14" id="l2.855.14"></span>ἱκανῶς ἐστι, τοῖς τῆς ἕδρας τε καὶ τοῦ αἰδοίου καὶ
<span class="lb" data-page="2.855" data-line="15" id="l2.855.15"></span>τῆς κύστεως μυσὶν αὐτῷ τῷ αἰδοίῳ, ἔτι καὶ μυσὶ τοῖς ἀπὸ
<span class="lb" data-page="2.855" data-line="16" id="l2.855.16"></span>τοῦ πλατέος ὀστοῦ καὶ ἀπὸ τοῦ ἔνδον μέρους τοῦ τῆς
<span class="lb" data-page="2.855" data-line="17" id="l2.855.17"></span>ἥβης ὀστοῦ ἐκφυομένοις, καὶ πᾶσι σώμασι τοῖς ἔξωθεν κατ’
<span class="lb" data-page="2.855" data-line="18" id="l2.855.18"></span>αὐτὸ ὀστοῦν πλατὺ καὶ ἱερὸν καλούμενον ἐγκειμένοις, ἐκ
<span class="pb" data-page="2.856" id="p2.856"></span>
<span class="lb" data-page="2.856" data-line="1" id="l2.856.1"></span>τούτων ἔνδοθεν καὶ ἔσωθεν αὐτοῦ τοῦ ὀστοῦ ἱεροῦ τρημάτων
<span class="lb" data-page="2.856" data-line="2" id="l2.856.2"></span>τὰς νεύρων ἐκφύσεις ἀπὸ νωτιαίου γεννᾶσθαι εἰς τὸ
<span class="lb" data-page="2.856" data-line="3" id="l2.856.3"></span>κόκκυγος ὀστοῦν καλούμενον τελευτώσας.
</p>
        </article>

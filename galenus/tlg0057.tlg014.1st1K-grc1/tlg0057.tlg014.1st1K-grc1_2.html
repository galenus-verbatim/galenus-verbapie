<article xmlns="http://www.w3.org/1999/xhtml" id="urn:cts:greekLit:tlg0057.tlg014.1st1K-grc1:2">
<span class="pb page1" data-page="2.832" id="p2.832"></span>
<span class="milestone ed1page page1" data-n="0.205" data-unit="ed1page" id="ed1page.1.205"></span>
<span class="milestone ed2page page1" data-n="3.242" data-unit="ed2page" id="ed2page.4.242"></span>
          <p>
<span class="lb" data-page="2.832" data-line="1" id="l2.832.1"></span>Αὐταὶ μὲν αἱ ἐμπρόσθιαι κοιλίαι αἱ κατὰ τὸν
<span class="lb" data-page="2.832" data-line="2" id="l2.832.2"></span>ἐγκέφαλον εἰς τὸ πρόσω φερόμεναι στενοῦνται κατὰ βραχὺ
<span class="lb" data-page="2.832" data-line="3" id="l2.832.3"></span>κώνου σχήματι παραπλησίως, ἄχρι περ ἂν ἐπὶ τὴν ἀρχὴν
<span class="lb" data-page="2.832" data-line="4" id="l2.832.4"></span>ἀφίκωνται τῆς ῥινὸς, ἀλλήλαις παρακείμεναί τε καὶ ψαύουσαι
<span class="lb" data-page="2.832" data-line="5" id="l2.832.5"></span>διὰ παντὸς, ὡς μηδὲν εἶναι μέσον αὐτῶν, ὅτι μὴ τὴν
<span class="lb" data-page="2.832" data-line="6" id="l2.832.6"></span>λεπτὴν μήνιγγα. τούτων δὲ ἑκατέρωθεν ἓν μὲν ἐν τοῖς
<span class="lb" data-page="2.832" data-line="7" id="l2.832.7"></span>δεξιοῖς μέρεσιν, ἓν δὲ ἐν τοῖς ἀριστεροῖς ἐστι νεῦρον ἀξιόλογον
<span class="lb" data-page="2.832" data-line="8" id="l2.832.8"></span>τῷ πάχει, καὶ σχεδὸν ἁπάντων τῶν ἄλλων νεύρων
<span class="lb" data-page="2.832" data-line="9" id="l2.832.9"></span>μαλακώτατον, ἐκφυόμενον μὲν ἐξ αὐτοῦ τοῦ ἐγκεφάλου,
<span class="lb" data-page="2.832" data-line="10" id="l2.832.10"></span>προερχόμενον δὲ εἰς τοὺς ὀφθαλμοὺς ἔξω τοῦ κρανίου διὰ
<span class="lb" data-page="2.832" data-line="11" id="l2.832.11"></span>τρήματος ἴσον ἔχοντος εὖρος ἀκριβῶς τῷ πάχει τοῦ νεύρου.
<span class="lb" data-page="2.832" data-line="12" id="l2.832.12"></span>τέτακται δὲ τὸ τρῆμα τοῦτο, καθ’ ἃ πρῶτον ἡ χώρα τῶν
<span class="lb" data-page="2.832" data-line="13" id="l2.832.13"></span>ὀφθαλμῶν ἄρχεται γεννᾶσθαι, καὶ δόξουσί σοι θεασαμένῳ
<span class="lb" data-page="2.832" data-line="14" id="l2.832.14"></span>καθάπερ τινὲς ῥίζαι τὰ νεῦρα ταῦτα εἶναι τῶν ὀφθαλμῶν.
<span class="lb" data-page="2.832" data-line="15" id="l2.832.15"></span>διαλύεταί γε μὴν οὐκ εἰς πολλὰς ἶνας, ὥσπερ τὰ ἄλλα
<span class="lb" data-page="2.832" data-line="16" id="l2.832.16"></span>σύμπαντα νεῦρα <span class="milestone ed1page" data-n="1.205" data-unit="ed1page" id="ed1page.1.205"></span>τὰ διανεμόμενα τοῖς ὑποδεχομένοις
<span class="lb" data-page="2.832" data-line="17" id="l2.832.17"></span>ὀργάνοις αὐτὰ, θαυμαστὸν δέ τινα τρόπον ἕτερον, ὃν οὔτε
<span class="lb" data-page="2.832" data-line="18" id="l2.832.18"></span>ῥᾴδιον εἰπεῖν, οὔτε ἀκούσας ἴσως πιστεύσεις, πρὶν αὐτόπτης
<span class="pb" data-page="2.833" id="p2.833"></span>
<span class="lb" data-page="2.833" data-line="1" id="l2.833.1"></span>γενέσθαι τοῦ θεάματος. εἰς γὰρ τὸν κατ’ εὐθὺ κείμενον
<span class="lb" data-page="2.833" data-line="2" id="l2.833.2"></span>ὀφθαλμὸν ἑκάτερον εἴσω δυόμενον εἰς πλάτος ἐκτείνεται,
<span class="lb" data-page="2.833" data-line="3" id="l2.833.3"></span>περιφερόμενον ἐν κύκλῳ σφαιροειδῶς τῷ κατ’ αὐτὸν ὑγρῷ
<span class="lb" data-page="2.833" data-line="4" id="l2.833.4"></span>καλουμένῳ ὑελοειδεῖ, μηδέν τι παραλλάττον ἐνταῦθα τῆς ἐγκεφάλου
<span class="lb" data-page="2.833" data-line="5" id="l2.833.5"></span>φύσεως. ἀλλὰ καὶ μόνοις τούτοις τοῖς νεύροις, πρὶν εἰς
<span class="lb" data-page="2.833" data-line="6" id="l2.833.6"></span>τὸν ὀφθαλμὸν ἐμφύεσθαι, σαφῶς ἔνδον ἐστὶν αἰσθητός τις
<span class="lb" data-page="2.833" data-line="7" id="l2.833.7"></span>πόρος, ὅθεν αὐτὰ καὶ πόρους ἔνιοι τῶν ἀνατομικῶν ἐκάλεσαν,
<span class="lb" data-page="2.833" data-line="8" id="l2.833.8"></span>οὐ νεῦρα, <span class="milestone ed2page" data-n="4.242" data-unit="ed2page" id="ed2page.4.242"></span>τινὲς δὲ ὀπτικὰ νεῦρα προσαγορεύουσιν, ἀπὸ
<span class="lb" data-page="2.833" data-line="9" id="l2.833.9"></span>τῆς ἐνεργείας τοὔνομα θέμενοι. καὶ πρώτην γε ταύτην συζυγίαν
<span class="lb" data-page="2.833" data-line="10" id="l2.833.10"></span>ἀριθμοῦσιν τῶν ἀπ’ ἐγκεφάλου νεύρων, ἁπασῶν τῶν
<span class="lb" data-page="2.833" data-line="11" id="l2.833.11"></span>ἄλλων οὖσαν μαλακωτάτην.
</p>
        </article>

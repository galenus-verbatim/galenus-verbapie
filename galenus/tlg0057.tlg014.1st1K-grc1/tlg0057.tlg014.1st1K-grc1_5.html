<article xmlns="http://www.w3.org/1999/xhtml" id="urn:cts:greekLit:tlg0057.tlg014.1st1K-grc1:5">
<span class="pb page1" data-page="2.834" id="p2.834"></span>
<span class="milestone ed1page page1" data-n="1.205" data-unit="ed1page" id="ed1page.1.205"></span>
<span class="milestone ed2page page1" data-n="4.242" data-unit="ed2page" id="ed2page.4.242"></span>
          <p>
<span class="lb" data-page="2.834" data-line="12" id="l2.834.12"></span>Βραχὺ δὲ αὐτῶν οὖσα σκληροτέρα τῶν ἀπ’
<span class="lb" data-page="2.834" data-line="13" id="l2.834.13"></span>ἐγκεφάλου νεύρων ἡ τετάρτη συζυγία μετὰ τὴν ἔκφυσιν
<span class="lb" data-page="2.834" data-line="14" id="l2.834.14"></span>εὐθέως ἀναμίγνυται τῇ τρίτῃ, καὶ συνδιεξέρχεται πρώτην
<span class="lb" data-page="2.834" data-line="15" id="l2.834.15"></span>μὲν τὴν παχεῖαν μήνιγγα, μετὰ ταῦτα δὲ ἤδη καὶ τὸ κατὰ
<span class="lb" data-page="2.834" data-line="16" id="l2.834.16"></span>τὴν κεφαλὴν ὀστοῦν εἶτ’ αὖθις ἀποχωρίζεται πρὸς τὴν
<span class="lb" data-page="2.834" data-line="17" id="l2.834.17"></span>ὑπερῴαν τοῦ στόματος. ἥ γε μὴν τρίτη συζυγία, καθάπερ
<span class="pb" data-page="2.835" id="p2.835"></span>
<span class="lb" data-page="2.835" data-line="1" id="l2.835.1"></span>ἐκ πολλῶν φαίνεται τῶν πρώτων συγκειμένη ῥιζῶν, οὕτω καὶ
<span class="lb" data-page="2.835" data-line="2" id="l2.835.2"></span>κατασχίζεται πολυειδῶς. οὐδὲν γὰρ διαφέρει λύεσθαι λέγειν
<span class="lb" data-page="2.835" data-line="3" id="l2.835.3"></span>ἀπ’ ἀλλήλων τὸ προειρημένον ἄθροισμα τῶν νεύρων, ἢ κατασχίζεσθαι
<span class="lb" data-page="2.835" data-line="4" id="l2.835.4"></span>τὸ σύμπαν, ἀποσχιζομένων τῶν μερῶν. οὕτω δὲ
<span class="lb" data-page="2.835" data-line="5" id="l2.835.5"></span>εἰ καὶ διακρίνεσθαί τις ἀπ’ ἀλλήλων αὐτὰ λέγει, ἢ τοῦ
<span class="lb" data-page="2.835" data-line="6" id="l2.835.6"></span>παντὸς ἀθροίσματος φύεσθαι τῶν μερῶν ἕκαστον, οὐ διοίσει.
<span class="lb" data-page="2.835" data-line="7" id="l2.835.7"></span>πρῶτον μὲν οὖν ἕκαστον αὐτῶν ἀποχωρεῖ μόριον εἰς
<span class="lb" data-page="2.835" data-line="8" id="l2.835.8"></span>τὸ κάτω τῆς κεφαλῆς φερόμενον, ἀγνοηθὲν τοῖς ἀνατομικοῖς.
<span class="lb" data-page="2.835" data-line="9" id="l2.835.9"></span>κοινὸν δ’ ἐστὶ τὸ τρῆμα τοῦ κρανίου, δι’ οὗ τοῦτο
<span class="lb" data-page="2.835" data-line="10" id="l2.835.10"></span>φέρεται κάτω, καὶ τῆς καρωτίδος ἀρτηρίας τὸ λείψανον
<span class="lb" data-page="2.835" data-line="11" id="l2.835.11"></span>ἀναφέρεταί τε πρὸς τὸν ἐγκέφαλον, ἓν καθ’ ἑκάτερον μέρος.
<span class="lb" data-page="2.835" data-line="12" id="l2.835.12"></span>εἰ δὲ καὶ μὴ λέγοιτό ποτε τοῦτο, προσυπακούειν αὐτὸ χρὴ
<span class="lb" data-page="2.835" data-line="13" id="l2.835.13"></span>διὰ παντὸς ἅπαξ ἀκηκοότας ἄρτι· μηδὲν μήτε τῶν ἐξ
<span class="lb" data-page="2.835" data-line="14" id="l2.835.14"></span>ἐγκεφάλου, μήτε τῶν ἐκ νωτιαίου νεύρων ἀζυγὲς ὑπάρχειν,
<span class="lb" data-page="2.835" data-line="15" id="l2.835.15"></span>ἀλλ’ ἀεὶ τὸ μὲν ἐν τοῖς δεξιοῖς, τὸ δὲ ἐν τοῖς
<span class="lb" data-page="2.835" data-line="16" id="l2.835.16"></span>ἀριστεροῖς μέρεσιν, ἀκριβῶς. ἀλλήλοις ἴσα τὸ μέγεθος.
<span class="pb" data-page="2.836" id="p2.836"></span>
<span class="lb" data-page="2.836" data-line="1" id="l2.836.1"></span>ὅπως μὲν οὖν ταῦτα τὰ νεῦρα φέρεται διά τε τοῦ τραχήλου
<span class="lb" data-page="2.836" data-line="2" id="l2.836.2"></span>καὶ τοῦ θώρακος εἰς τὰ κάτω τῶν φρενῶν χωρία,
<span class="lb" data-page="2.836" data-line="3" id="l2.836.3"></span><span class="milestone ed2page" data-n="4.243" data-unit="ed2page" id="ed2page.4.243"></span>καὶ τίς αὐτῶν ἡ νομὴ, προϊὼν ὁ λόγος ἐξηγήσεται·
<span class="lb" data-page="2.836" data-line="4" id="l2.836.4"></span>νῦν δὲ ἐπὶ τὰ λοιπὰ μόρια τῆς τρίτης συζυγίας ἀνέλθωμεν.
<span class="lb" data-page="2.836" data-line="5" id="l2.836.5"></span>ἐκπίπτουσα γὰρ τοῦ κρανίου ψαύει μὲν τῆς δευτέρας, οὐ
<span class="lb" data-page="2.836" data-line="6" id="l2.836.6"></span>μὴν ἀναμίγνυται ταύτῃ, καθάπερ ἄλλαι τινὲς μίγνυνται,
<span class="lb" data-page="2.836" data-line="7" id="l2.836.7"></span>σχίζεται δὲ πολυειδῶς, ὡς ἔφην. αὐτίκα γοῦν ἐκπίπτει τι
<span class="lb" data-page="2.836" data-line="8" id="l2.836.8"></span>μόριον αὐτῆς παρὰ τὴν διάρθρωσιν τῆς γένυος εἰς τὰ
<span class="lb" data-page="2.836" data-line="9" id="l2.836.9"></span>πρόσω τῶν ὤτων, ὅσοις ἀπὸ τῆς πέμπτης συζυγίας ἥκουσιν
<span class="lb" data-page="2.836" data-line="10" id="l2.836.10"></span>ὅπως ἀναμίγνυται, μικρὸν ὕστερον ἀκούσεις. τοῦτο μὲν
<span class="lb" data-page="2.836" data-line="11" id="l2.836.11"></span>οὖν μικρόν τι μόριόν ἐστιν αὐτῆς. τὸ δὲ οἷον πρέμνον
<span class="lb" data-page="2.836" data-line="12" id="l2.836.12"></span>ἁπάντων τῶν ἀπ’ αὐτοῦ πεφυκότων μερῶν ἐν λόγῳ κλάδων
<span class="lb" data-page="2.836" data-line="13" id="l2.836.13"></span>τε καὶ ἀκρεμόνων δίχα μὲν σχίζεται τὸ πρῶτον, ἑκάτερον
<span class="lb" data-page="2.836" data-line="14" id="l2.836.14"></span>δ’ αὖθις ἐκείνων εἰς πολλὰ μόρια, τὸ μὲν ἕτερον εἴς τε
<span class="lb" data-page="2.836" data-line="15" id="l2.836.15"></span>τοὺς κροταφίτας μῦς καὶ τοὺς μασσητῆρας ὀνομαζομένους,
<span class="lb" data-page="2.836" data-line="16" id="l2.836.16"></span>ὅσοι τε ἄλλοι τῆς ἄνω γένυος ἐκπεφύκασιν, διανεμόμενον·
<span class="lb" data-page="2.836" data-line="17" id="l2.836.17"></span>ἔστι δὲ καὶ τοῖς οὔλοις ὀνομαζομένοις καὶ τοῖς ὀδοῦσι καὶ
<span class="pb" data-page="2.837" id="p2.837"></span>
<span class="lb" data-page="2.837" data-line="1" id="l2.837.1"></span>τῷ δέρματι τῷ περὶ τὸ πρόσωπον ἐκ τούτων τῶν νεύρων·
<span class="lb" data-page="2.837" data-line="2" id="l2.837.2"></span>τὸ δὲ ἕτερον εἴς τε τὰς ῥίζας τῶν κατὰ τὴν κάτω γένυν
<span class="lb" data-page="2.837" data-line="3" id="l2.837.3"></span>ὀδόντων σχίζεται, καὶ κατὰ τὴν αὐτὴν ἀναλογίαν, ἥν ἐσχίσθη
<span class="lb" data-page="2.837" data-line="4" id="l2.837.4"></span>τὸ πρότερον εἰς τοὺς ἄνω, καὶ τοῖς οὔλοις δ’ ἀπονεμήσεις
<span class="lb" data-page="2.837" data-line="5" id="l2.837.5"></span>ὁμοίως πέμπει, καὶ τοῖς κάτω χείλεσιν, ὥσπερ ἐκεῖνο
<span class="lb" data-page="2.837" data-line="6" id="l2.837.6"></span>τοῖς ἄνω. τὸ πλεῖστον δ’ αὐτοῦ μέρος εἰς τὸν τῆς γλώττης
<span class="lb" data-page="2.837" data-line="7" id="l2.837.7"></span>διανέμεται χιτῶνα, καὶ καλοῦσί τινες τὸ ζεῦγος τοῦτο
<span class="lb" data-page="2.837" data-line="8" id="l2.837.8"></span>τῶν νεύρων γευστικὸν, ἐπειδὴ δι’ αὐτῶν ἡ τῆς γεύσεως αἴσθησις
<span class="lb" data-page="2.837" data-line="9" id="l2.837.9"></span>γίγνεται. τοιαύτη μέν τις καὶ ἡ τῆς γ΄ συζυγίας.
<span class="lb" data-page="2.837" data-line="10" id="l2.837.10"></span>τομή. λέλεκται δὲ καὶ περὶ τῆς δ΄, ἣν ὀρθῶς ὁ Μαρῖνος
<span class="lb" data-page="2.837" data-line="11" id="l2.837.11"></span>εὗρεν ἀποχωριζομένην τῆς τρίτης, ἐπί τε τὴν ὑπερῴαν
<span class="lb" data-page="2.837" data-line="12" id="l2.837.12"></span>ἀφικνουμένην, ἣν ἐν ταῖς ἀνατομικαῖς ἐγχειρήσεσιν
<span class="lb" data-page="2.837" data-line="13" id="l2.837.13"></span>λέγομεν.
</p>
        </article>

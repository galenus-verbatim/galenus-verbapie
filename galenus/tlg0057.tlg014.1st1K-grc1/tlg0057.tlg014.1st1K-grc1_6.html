<article xmlns="http://www.w3.org/1999/xhtml" id="urn:cts:greekLit:tlg0057.tlg014.1st1K-grc1:6">
<span class="pb page1" data-page="2.837" id="p2.837"></span>
<span class="milestone ed1page page1" data-n="1.205" data-unit="ed1page" id="ed1page.1.205"></span>
<span class="milestone ed2page page1" data-n="4.243" data-unit="ed2page" id="ed2page.4.243"></span>
          <p>
<span class="lb" data-page="2.837" data-line="14" id="l2.837.14"></span>Ἔστι δὲ καὶ ἄλλη συζυγία νεύρων, ἥν
<span class="lb" data-page="2.837" data-line="15" id="l2.837.15"></span>Μαρῖνος ὀνομάζει πέμπτην, καίτοι γε οὐκ ἐκ μιᾶς ἀκριβῶς
<span class="lb" data-page="2.837" data-line="16" id="l2.837.16"></span>ῥίζης ἀνίσχουσαν, ἀλλ’ εἰσὶ μὲν πλησίον ἀλλήλων,
<span class="lb" data-page="2.837" data-line="17" id="l2.837.17"></span>ἕτερον δ’ ἐξ ἑτέρας ἐκφύεται νεῦρον· ἐν μὲν τοῖς πρόσω
<span class="pb" data-page="2.838" id="p2.838"></span>
<span class="lb" data-page="2.838" data-line="1" id="l2.838.1"></span>μᾶλλον ὃ καλοῦσιν ἀκουστικὸν, εἰς τὸ τρῆμα τῆς ἀκοῆς
<span class="lb" data-page="2.838" data-line="2" id="l2.838.2"></span>ἐκπίπτον ἅμα τῇ συνεκφυομένῃ μήνιγγι τῇ σκληρᾷ, μεθ’
<span class="lb" data-page="2.838" data-line="3" id="l2.838.3"></span>ἧς πλατυνθὲν ὑπαλείφει τὸν πόρον, ἐκ δὲ τῶν ὀπίσω θάτερον
<span class="lb" data-page="2.838" data-line="4" id="l2.838.4"></span>εἰς ἕτερόν τι τρῆμα τοῦ λιθοειδοῦς ἐκπίπτον ὀστοῦ
<span class="lb" data-page="2.838" data-line="5" id="l2.838.5"></span>τὸ καλούμενον τυφλόν· ὠνόμασαν γὰρ οὕτως οἱ παλαιοὶ
<span class="lb" data-page="2.838" data-line="6" id="l2.838.6"></span>τῶν ἀνατομικῶν αὐτὸ, μὴ δυνηθέντες ἀκριβῶς ἀνατρῆσαι
<span class="lb" data-page="2.838" data-line="7" id="l2.838.7"></span>τὴν ἕλικα, δι’ ἧς ἐκπίπτει τὸ νεῦρον πρὸς τὸ ἐκτὸς ὀπίσω
<span class="lb" data-page="2.838" data-line="8" id="l2.838.8"></span>τῶν ὤτων. ἐπιμίγνυται δ’ αὐτίκα καὶ τοῦτο τῷ κατὰ τὴν
<span class="lb" data-page="2.838" data-line="9" id="l2.838.9"></span>γ΄ συζυγίαν εἰρημένῳ διεκπίπτειν ἔξω παρὰ τὴν διάρθρωσιν
<span class="lb" data-page="2.838" data-line="10" id="l2.838.10"></span>τῆς γένυος, οὐκ ἐκείνου πρὸς τοῦτο ἀφικνουμένου, περιμένοντος
<span class="lb" data-page="2.838" data-line="11" id="l2.838.11"></span>δὲ τοῦτο πρὸς ἑαυτὸ παραγιγνόμενον. ἐξ ἀμφοτέρων
<span class="lb" data-page="2.838" data-line="12" id="l2.838.12"></span>δὲ αὐτῶν μιχθέντων τὸ πλεῖστον μέρος, ἄμεινον δ’
<span class="lb" data-page="2.838" data-line="13" id="l2.838.13"></span>εἰπεῖν, ὀλίγου δεῖν ἅπαν εἰς τὸν πλατὺν μῦν κατασχίζεται,
<span class="lb" data-page="2.838" data-line="14" id="l2.838.14"></span>τὸν ὑποπεφυκότα τῷ δέρματι, τὸν τὴν γνάθον κινοῦντα
<span class="lb" data-page="2.838" data-line="15" id="l2.838.15"></span>χωρὶς τῆς γένυος, ὃν ἡμεῖς εὕρομεν δῆλον, καὶ
<span class="lb" data-page="2.838" data-line="16" id="l2.838.16"></span>τοῦτον ἑκατέρωθεν ὄντα. μεμνῆσθαι γὰρ χρὴ τοῦ πάντων
<span class="lb" data-page="2.838" data-line="17" id="l2.838.17"></span>ἀκούειν κατὰ συζυγίαν, εἰ καὶ παραλείποιτό ποτε κατὰ
<span class="pb" data-page="2.839" id="p2.839"></span>
<span class="lb" data-page="2.839" data-line="1" id="l2.839.1"></span>τὴν λέξιν. τοιαύτη μὲν οὖν καὶ ἡ τῆς πέμπτης συζυγίας
<span class="lb" data-page="2.839" data-line="2" id="l2.839.2"></span>νομή. κείσθω γὰρ εἶναι μία διὰ Μαρῖνον, εἰ καὶ διττὴ
<span class="lb" data-page="2.839" data-line="3" id="l2.839.3"></span>φανερῶς ἐστιν.
</p>
        </article>

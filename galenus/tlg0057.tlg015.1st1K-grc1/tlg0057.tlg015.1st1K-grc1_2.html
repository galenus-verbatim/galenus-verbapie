<article xmlns="http://www.w3.org/1999/xhtml" id="urn:cts:greekLit:tlg0057.tlg015.1st1K-grc1:2">
<span class="pb page1" data-page="2.858" id="p2.858"></span>
<span class="milestone ed1page page1" data-n="0.207" data-unit="ed1page" id="ed1page.1.207"></span>
<span class="milestone ed2page page1" data-n="4.355" data-unit="ed2page" id="ed2page.5.355"></span>
          <p>
<span class="lb" data-page="2.858" data-line="17" id="l2.858.17"></span><span class="milestone ed2page" data-n="5.355" data-unit="ed2page" id="ed2page.5.355"></span>Καὶ τοίνυν τῆς ῥινὸς ἐχούσης μέσον διάφραγμα
<span class="lb" data-page="2.858" data-line="18" id="l2.858.18"></span>καὶ πόρους ἀξιολόγους δύο, τούτους δὴ τοὺς φαινομένους,
<span class="pb" data-page="2.859" id="p2.859"></span>
<span class="lb" data-page="2.859" data-line="1" id="l2.859.1"></span>ἕνα καθ’ ἑκάτερον μυκτῆρα, χρὴ γινώσκειν ἀνωτέρω τῶν
<span class="lb" data-page="2.859" data-line="2" id="l2.859.2"></span>μέσων τῆς ῥινὸς ἑκάτερον αὐτῶν δίχα σχιζόμενον. ἥκει δὲ
<span class="lb" data-page="2.859" data-line="3" id="l2.859.3"></span>τῶν μερῶν τὸ μὲν ἕτερον εἰς τὸ τοῦ στόματος ἔνδον, τὸ
<span class="lb" data-page="2.859" data-line="4" id="l2.859.4"></span>δ’ ἕτερον ὄρθιον, ὡς ἐξ ἀρχῆς ἐφέρετο, πρὸς αὐτὸν ἀναβαίνει
<span class="lb" data-page="2.859" data-line="5" id="l2.859.5"></span>τὸν ἐγκέφαλον. εἰσὶ γὰρ αὐτῶν καὶ δύο κατὰ τοῦτο
<span class="lb" data-page="2.859" data-line="6" id="l2.859.6"></span>ἀποφύσεις προμήκεις τε καὶ κοῖλαι, τὴν ἀρχὴν μὲν ἐκ τῶν
<span class="lb" data-page="2.859" data-line="7" id="l2.859.7"></span>προσθίων ἔχουσαι κοιλιῶν, καθήκουσαι δὲ ἐπ’ ἐκεῖνο τοῦ
<span class="lb" data-page="2.859" data-line="8" id="l2.859.8"></span>κρανίου τὸ μέρος, ὅθεν ἡ ῥὶς ἄρχεται. κατὰ τοῦτο καὶ ἡ
<span class="lb" data-page="2.859" data-line="9" id="l2.859.9"></span>τῶν ἠθμοειδῶν ὀστῶν ἐστι θέσις, ὧν τὴν χρείαν ἱκανὸν
<span class="lb" data-page="2.859" data-line="10" id="l2.859.10"></span>ἐνδείξασθαι τοὔνομα, καὶ ἥ γε μήνιγξ ἡ παχεῖα, καθ’ ὃ
<span class="lb" data-page="2.859" data-line="11" id="l2.859.11"></span>ψαύει τῶνδε τῶν ὀστῶν, ὀπαῖς λεπταῖς τέτρηται. διὰ ταύτης
<span class="lb" data-page="2.859" data-line="12" id="l2.859.12"></span>γέ τοι πρώτης διηθεῖται τὰ παχύτερα τῶν τοῦ ἐγκεφάλου
<span class="lb" data-page="2.859" data-line="13" id="l2.859.13"></span>περιττῶν· (ἔθος δ’ ἐστὶν ἀπ’ Ἀριστοτέλους ἀρξάμενον
<span class="lb" data-page="2.859" data-line="14" id="l2.859.14"></span>ὀνομάζεσθαι τὰ τοιαῦτα πάντα περιττώματα·) τὰ μὲν γὰρ
<span class="lb" data-page="2.859" data-line="15" id="l2.859.15"></span>ἀτμοειδέστερα κατὰ τὰς ῥαφὰς ἀναθεῖ, καὶ ταύτην κένωσιν.
<span class="lb" data-page="2.859" data-line="16" id="l2.859.16"></span>ὅσα δὲ τούτων παχέα, καθάπερ ἡ βλέννα καὶ ἡ κόρυζα, κατάντη
<span class="lb" data-page="2.859" data-line="17" id="l2.859.17"></span>φέρεται, πρώτην μὲν τὴν παχεῖαν μήνιγγα διεξερχόμενα,
<span class="pb" data-page="2.860" id="p2.860"></span>
<span class="lb" data-page="2.860" data-line="1" id="l2.860.1"></span>μετ’ ἐκείνην δὲ διὰ τῶν ἠθμοειδῶν ὀστῶν ἠθούμενα,
<span class="lb" data-page="2.860" data-line="2" id="l2.860.2"></span>κᾄπειθ’ οὕτως ἐμπίπτοντα τοῖς πόροις τῆς ῥινός. ἐν
<span class="lb" data-page="2.860" data-line="3" id="l2.860.3"></span>δὲ τῇ διὰ τούτων πορείᾳ μέρος ἔστιν ὅτε καταῤῥεῖ τῶν
<span class="lb" data-page="2.860" data-line="4" id="l2.860.4"></span>καταφερομένων εἰς τὸ στόμα διὰ τῶν εἰρημένων ἐκ τῆς
<span class="lb" data-page="2.860" data-line="5" id="l2.860.5"></span>ῥινὸς εἰς αὐτὸ συντρήσεων. καὶ τάς γε παχυτέρας βλέννας,
<span class="lb" data-page="2.860" data-line="6" id="l2.860.6"></span>καὶ μάλισθ’ ὅσαι γλίσχραι, κατὰ μὲν τὸ ἕτερον αὐτῶν ἐνίοτε
<span class="lb" data-page="2.860" data-line="7" id="l2.860.7"></span>πέρας ἐμπεπτωκυίας ταῖς εἰς τὸ στόμα συντρήσεσιν, κατὰ
<span class="lb" data-page="2.860" data-line="8" id="l2.860.8"></span>δὲ τὸ ἕτερον ἐν τοῖς τῆς ῥινὸς οὖσι πόροις ἑκατέρων ἐκκενούμενον,
<span class="lb" data-page="2.860" data-line="9" id="l2.860.9"></span>ἐκφυσήσει μὲν βιαιοτέρᾳ<span class="milestone ed1page" data-n="1.207" data-unit="ed1page" id="ed1page.1.207"></span> χρησάμενον διὰ
<span class="lb" data-page="2.860" data-line="10" id="l2.860.10"></span>μυκτήρων, ἀναχρέμψει δὲ διὰ τοῦ στόματος. ὑπαλείφει
<span class="lb" data-page="2.860" data-line="11" id="l2.860.11"></span>δ’ ἄναιμος χιτὼν, ὑμένος παχύτερος, αὐτούς τε τῆς ῥινὸς
<span class="lb" data-page="2.860" data-line="12" id="l2.860.12"></span>τοὺς εὐθεῖς πόρους, ἀναφερομένους ἄχρι τῶν ἠθμοειδῶν,
<span class="lb" data-page="2.860" data-line="13" id="l2.860.13"></span>καὶ πρὸς τούτοις τοὺς ἄλλους τοὺς λοξοὺς, οὓς εἰς τὸ
<span class="lb" data-page="2.860" data-line="14" id="l2.860.14"></span>στόμα τελευτᾷν ἔφην. ἔστι δὲ συνεχὴς ὁ χιτὼν οὗτος καὶ
<span class="lb" data-page="2.860" data-line="15" id="l2.860.15"></span>αὐτῷ τῷ τὴν τοῦ στόματος ὅλου περιγραφὴν ἔνδοθεν ὑπαλείφοντι
<span class="lb" data-page="2.860" data-line="16" id="l2.860.16"></span>καὶ γλῶτταν ἀμφιεννύντι, καὶ πρός γε τούτοις
<span class="lb" data-page="2.860" data-line="17" id="l2.860.17"></span>φάρυγγά τε καὶ λάρυγγα καὶ τραχεῖαν ἀρτηρίαν καὶ στόμαχον.
<span class="lb" data-page="2.860" data-line="18" id="l2.860.18"></span>εἰς δὲ δὴ τὸν χιτῶνα τοῦτον, ἕνα μὲν ὑπάρχοντα
<span class="lb" data-page="2.860" data-line="19" id="l2.860.19"></span>καὶ συνεχῆ, καὶ τῷ τῆς οὐσίας εἴδει τὸν αὐτὸν ἐν ἅπασι
<span class="pb" data-page="2.861" id="p2.861"></span>
<span class="lb" data-page="2.861" data-line="1" id="l2.861.1"></span>τοῖς εἰρημένοις φαινόμενον, οὐ μὴν ἴσον γε τὸ πάχος ἐν
<span class="lb" data-page="2.861" data-line="2" id="l2.861.2"></span>ἅπασιν αὐτοῖς ἔχοντα, διασπείρεταί τινα τῶν ἐξ ἐγκεφάλου
<span class="lb" data-page="2.861" data-line="3" id="l2.861.3"></span>νεύρων μικρὰ, πλὴν τῶν εἰς τὴν γλῶτταν ἰόντων. ἱκανὸν
<span class="lb" data-page="2.861" data-line="4" id="l2.861.4"></span>ὡς γὰρ ἐκεῖνα πάχος, διότι περιττοτέρας αἰσθήσεως δεῖ τῳ
<span class="lb" data-page="2.861" data-line="5" id="l2.861.5"></span>μορίῳ τῷδε, γεύσεως αἰσθητικῷ γεγενημένῳ. ταῦτ’ ἄρα καὶ
<span class="lb" data-page="2.861" data-line="6" id="l2.861.6"></span>τοῖς ὀφθαλμοῖς ἔτι παχύτερα τῶν εἰς τὴν γλῶτταν ἰόντων
<span class="lb" data-page="2.861" data-line="7" id="l2.861.7"></span>ἡ φύσις ἔνειμεν νεῦρα, καὶ μετ’ αὐτοὺς ὠσὶ καὶ στόματι
<span class="lb" data-page="2.861" data-line="8" id="l2.861.8"></span>κοιλίας, ἐπειδὴ καὶ τοῦτο αἰσθητικώτατον ὑπάρχειν ἐχρῆν,
<span class="lb" data-page="2.861" data-line="9" id="l2.861.9"></span>ὡς ἐν τοῖς ὑπὲρ αὐτοῦ δέδεικται λόγοις. ὀφθαλμὸς μὲν
<span class="lb" data-page="2.861" data-line="10" id="l2.861.10"></span>οὖν ὄργανον ὀπτικὸν, καὶ οὖς ἀκουστικὸν, καὶ γλῶττα γευστικὸν,
<span class="lb" data-page="2.861" data-line="11" id="l2.861.11"></span>ὀρέξεως δὲ σιτίων καὶ πομάτων ἡ γαστήρ ἐστιν ὄργανον,
<span class="lb" data-page="2.861" data-line="12" id="l2.861.12"></span>καὶ ταύτης μάλιστα τὸ στόμα. παχυμερεστάτην δὲ
<span class="lb" data-page="2.861" data-line="13" id="l2.861.13"></span>εἰς διάγνωσιν ἡ φύσις ἐποίησεν τὴν ἁπτικὴν δύναμιν, οὐκ
<span class="lb" data-page="2.861" data-line="14" id="l2.861.14"></span>ἔτι μὴν ταύτην γε καθ’ ἓν ἀποκεκριμένην χωρίον, ὡς ἑκάστην
<span class="lb" data-page="2.861" data-line="15" id="l2.861.15"></span>τῶν εἰρημένων, ἀλλ’ εἰς ὅλον ἐκτεταμένην τὸ σῶμα.
<span class="lb" data-page="2.861" data-line="16" id="l2.861.16"></span>καὶ διὰ τοῦτο καὶ νεύρων αὐτῇ μικροτέρων ἔνειμεν πλῆθος, καὶ
<span class="lb" data-page="2.861" data-line="17" id="l2.861.17"></span>τούτων σκληρῶν, ἐκ νωτιαίου μυελοῦ τῶν πλείστων ἀρχομένων. ﻿
<span class="pb" data-page="2.862" id="p2.862"></span>
<span class="lb" data-page="2.862" data-line="1" id="l2.862.1"></span><span class="milestone ed2page" data-n="5.356" data-unit="ed2page" id="ed2page.5.356"></span>εἰς δὲ τὰ προειρημένα μόρια, περιττοτέρας αἰσθήσεως
<span class="lb" data-page="2.862" data-line="2" id="l2.862.2"></span>δεόμενα, καὶ μείζω καὶ μαλακώτερα νεῦρα κατέφυσεν,
<span class="lb" data-page="2.862" data-line="3" id="l2.862.3"></span>ἐξ ἐγκεφάλου πάντα βλαστάνοντα. φωτοειδέστατον μὲν οὖν
<span class="lb" data-page="2.862" data-line="4" id="l2.862.4"></span>ἐποίησεν τὸ τῆς ὄψεως ὄργανον, ὡς ἂν καὶ μόνον αὐγῆς καὶ
<span class="lb" data-page="2.862" data-line="5" id="l2.862.5"></span>φωτὸς αἰσθανόμενον, ἀερῶδες τὸ τῆς ἀκοῆς, αἰσθητικὸν ἐσόμενον
<span class="lb" data-page="2.862" data-line="6" id="l2.862.6"></span>καὶ τοῦτο τῶν κατὰ τὸν ἀέρα ψόφων. οὕτω δὲ καὶ τὸ
<span class="lb" data-page="2.862" data-line="7" id="l2.862.7"></span>τῶν χυμῶν διαγνωστικὸν ὄργανον, τὴν γλῶτταν, ἐκ τῆς ὑγροτέρας
<span class="lb" data-page="2.862" data-line="8" id="l2.862.8"></span>ἰδέας τοῦ σώματος ἡ φύσις εἰργάσατο. μεταξὺ δὲ
<span class="lb" data-page="2.862" data-line="9" id="l2.862.9"></span>ἀέρος τε καὶ ὑγροῦ καὶ πυρὸς τὸ τῆς ὀσφρήσεώς ἐστιν αἰσθητικὸν,
<span class="lb" data-page="2.862" data-line="10" id="l2.862.10"></span>οὔθ’ οὕτω λεπτομερὲς ὑπάρχον, ὡς ὁ ἀὴρ, οὔθ’ οὕτω
<span class="lb" data-page="2.862" data-line="11" id="l2.862.11"></span>παχυμερὲς, ὡς τὸ ὑγρόν. ὅσον γὰρ ἀποῤῥεῖ τῶν σωμάτων
<span class="lb" data-page="2.862" data-line="12" id="l2.862.12"></span>ἑκάστου, τοῦτ’ ἔστι τῶν ὀσφρητῶν ἡ οὐσία. μαθεῖν δ’ ἐστὶ
<span class="lb" data-page="2.862" data-line="13" id="l2.862.13"></span>μάλιστα ἐπὶ ῥόδων αὐτῶν καὶ τῶν οὕτως ἁπλῶν, ἃ διὰ
<span class="lb" data-page="2.862" data-line="14" id="l2.862.14"></span>ταχέων ἑαυτῶν ἐλάττω τε ἅμα καὶ ξηρότερα γίνεται, φανερῶς
<span class="lb" data-page="2.862" data-line="15" id="l2.862.15"></span>ἐνδεικνύμενα, τὴν ὑγροτέραν μοῖραν ἐκ τῆς οὐσίας αὐτῶν
<span class="lb" data-page="2.862" data-line="16" id="l2.862.16"></span>διαφορεῖσθαι.
</p>
        </article>

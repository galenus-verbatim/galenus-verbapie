<article xmlns="http://www.w3.org/1999/xhtml" id="urn:cts:greekLit:tlg0057.tlg015.1st1K-grc1:5">
<span class="pb page1" data-page="2.870" id="p2.870"></span>
<span class="milestone ed1page page1" data-n="1.208" data-unit="ed1page" id="ed1page.1.208"></span>
<span class="milestone ed2page page1" data-n="5.358" data-unit="ed2page" id="ed2page.5.358"></span>
          <p>
<span class="lb" data-page="2.870" data-line="10" id="l2.870.10"></span>Ὅπως οὖν ἀκριβεστέρα γένοιτο παντὸς τοῦ
<span class="lb" data-page="2.870" data-line="11" id="l2.870.11"></span>δόγματος ἡ βάσανος, ἀρξώμεθα τῶν προειρημένων κεφαλαίων
<span class="lb" data-page="2.870" data-line="12" id="l2.870.12"></span>ἀπὸ τοῦ τελευταίου. τί δή ποτε γὰρ εἰσπνεόντων ἡ
<span class="lb" data-page="2.870" data-line="13" id="l2.870.13"></span>τῶν ὀσμῶν αἴσθησις γίγνεται, κατ’ ἄλλον δὲ οὐδένα χρόνον,
<span class="lb" data-page="2.870" data-line="14" id="l2.870.14"></span>εἴπερ ἐν τοῖς τῆς ῥινὸς πόροις ἡ γένεσις αὐτῆς ἐστιν, ἐπισκεπτομένοις
<span class="lb" data-page="2.870" data-line="15" id="l2.870.15"></span>ἡμῖν ἓν τοῦτο μόνον ηὑρίσκετο πιθανὸν, ὡς
<span class="lb" data-page="2.870" data-line="16" id="l2.870.16"></span>μὴ κατὰ τὴν ἐκτὸς ἐπιφάνειαν τοῦ τῆς ῥινὸς χιτῶνος,
<span class="lb" data-page="2.870" data-line="17" id="l2.870.17"></span>ἀλλὰ διὰ βάθους συχνοῦ τὸ τῆς ὀσφρήσεως ὄργανον τετάχθαι,
<span class="pb" data-page="2.871" id="p2.871"></span>
<span class="lb" data-page="2.871" data-line="1" id="l2.871.1"></span>πόρων μέν τινων ἐπ’ αὐτὸ τεινόντων, οὐ μὴν
<span class="lb" data-page="2.871" data-line="2" id="l2.871.2"></span>ἀνεῳγμένων γε διὰ παντὸς, ἀλλ’ οἷον ἐπιθήματά <span class="milestone ed2page" data-n="5.359" data-unit="ed2page" id="ed2page.5.359"></span>τινα
<span class="lb" data-page="2.871" data-line="3" id="l2.871.3"></span>ἐχόντων ὑμενώδη λεπτά· τούτων δ’ ἐν ταῖς εἰσπνοαῖς ὑπὸ
<span class="lb" data-page="2.871" data-line="4" id="l2.871.4"></span>τῆς ῥύμης τοῦ πνεύματος ἀνοιγομένων, οὕτως ἀφικνεῖσθαι
<span class="lb" data-page="2.871" data-line="5" id="l2.871.5"></span>τὸ αἰσθητὸν ἐπὶ τὸ διαγνωστικὸν αὐτοῦ μόριον. ἔοικε δέ
<span class="lb" data-page="2.871" data-line="6" id="l2.871.6"></span>τι τοιοῦτον καὶ Ἀριστοτέλης ἔν τε τῷ δευτέρῳ περὶ ψυχῆς
<span class="lb" data-page="2.871" data-line="7" id="l2.871.7"></span>κᾀν τῷ περὶ αἰσθήσεως καὶ αἰσθητῶν· ἐπιγράφεται δὲ
<span class="lb" data-page="2.871" data-line="8" id="l2.871.8"></span>τοῦτο καὶ δι’ ἕτερον τρόπον ᾧδε, περὶ αἰσθήσεως καὶ
<span class="lb" data-page="2.871" data-line="9" id="l2.871.9"></span>αἰσθητηρίων, ἐπειδὴ τὰ τῶν αἰσθήσεων ὄργανα καλεῖν οὕτως
<span class="lb" data-page="2.871" data-line="10" id="l2.871.10"></span>ἔθος ἐστὶν καὶ Ἀριστοτέλει. κατὰ μὲν οὖν τὸ δεύτερον
<span class="lb" data-page="2.871" data-line="11" id="l2.871.11"></span>περὶ ψυχῆς ταυτὶ γέγραπται· Οὕτως μὲν οὖν καὶ τὸ
<span class="lb" data-page="2.871" data-line="12" id="l2.871.12"></span>ὀσφραντικὸν ὄργανον τοῖς μὲν ἀκαλυφὲς, ὥσπερ τὸ ὄμμα·
<span class="lb" data-page="2.871" data-line="13" id="l2.871.13"></span>τοῖς δὲ τὸν ἀέρα δεχομένοις ἔχει ἐπικάλυμμα, ὃ ἀναπνεόντων
<span class="lb" data-page="2.871" data-line="14" id="l2.871.14"></span>ἀποκαλύπτεσθαι, διευρυνομένων τῶν φλεβῶν καὶ τῶν
<span class="lb" data-page="2.871" data-line="15" id="l2.871.15"></span>πόρων. ἐν δὲ τῷ περὶ αἰσθήσεως καὶ αἰσθητηρίων τάδε
<span class="lb" data-page="2.871" data-line="16" id="l2.871.16"></span>φησί· Ἀλλὰ τοῖς μὲν ἀναπνέουσι τὸ πνεῦμα ἀφαιρεῖ τὸ
<span class="lb" data-page="2.871" data-line="17" id="l2.871.17"></span>ἐπικείμενον, ὥσπερ πῶμά τι, διὸ οὐκ αἰσθάνεται μὴ ἀναπνέοντα· ﻿
<span class="pb" data-page="2.872" id="p2.872"></span>
<span class="lb" data-page="2.872" data-line="1" id="l2.872.1"></span>τοῖς δ’ οὐκ ἀναπνέουσιν ἀφῄρηται τοῦτο· καθάπερ
<span class="lb" data-page="2.872" data-line="2" id="l2.872.2"></span>ἐπὶ τῶν ὀφθαλμῶν τὰ μὲν ἔχει βλέφαρα τῶν ζώων, ὧν
<span class="lb" data-page="2.872" data-line="3" id="l2.872.3"></span>μὴ ἀνακαλυφθέντων οὐ δύναται ὁρᾷν, τὰ δὲ σκληρόφθαλμα
<span class="lb" data-page="2.872" data-line="4" id="l2.872.4"></span>οὐκ ἔχει, διόπερ οὐ προσδεῖται οὐδενὸς τοῦ ἀνακαλύψοντος,
<span class="lb" data-page="2.872" data-line="5" id="l2.872.5"></span>ἀλλ’ ὁρᾷ ἐκ τοῦ δυνατοῦ ὁρᾷν αὐτῷ εὐθύς.
<span class="lb" data-page="2.872" data-line="6" id="l2.872.6"></span>αὗται μὲν αἱ τοῦ Ἀριστοτέλους ῥήσεις, οὐδ’ ὅλως ἐπιχειρήσαντος
<span class="lb" data-page="2.872" data-line="7" id="l2.872.7"></span>ζητῆσαι μόριον, ἐν ᾧ πρώτως τὴν τῶν ὀσμῶν
<span class="lb" data-page="2.872" data-line="8" id="l2.872.8"></span>αἴσθησιν ἔχομεν. ἀλλὰ καὶ τὸ λεγόμενον ὑπ’ αὐτοῦ περὶ
<span class="lb" data-page="2.872" data-line="9" id="l2.872.9"></span>τῶν ἀνακαλυπτομένων πόρων ἀδύνατον μὲν οὐκ ἔστιν,
<span class="lb" data-page="2.872" data-line="10" id="l2.872.10"></span>ὥσπερ ἔνια τῶν λεγομένων ὑπό τινων, οὐ μὴν δυνατόν γε
<span class="lb" data-page="2.872" data-line="11" id="l2.872.11"></span>συστῆναι κατὰ τοὺς πόρους τῆς ῥινός. ἐπὶ μέν γε τῶν
<span class="lb" data-page="2.872" data-line="12" id="l2.872.12"></span>βλεφάρων ἡ κίνησις κατὰ τὴν ἡμετέραν ἐπιτελεῖται προαίρεσιν,
<span class="lb" data-page="2.872" data-line="13" id="l2.872.13"></span>καὶ διὰ τοῦτο ἔξεστιν ἡμῖν, ὁπότε βουλόμεθα, καὶ
<span class="lb" data-page="2.872" data-line="14" id="l2.872.14"></span>κλείειν αὐτοῖς καὶ ἀνοίγειν· ἐπὶ δὲ τῆς τῶν ὀσμῶν αἰσθήσεως
<span class="lb" data-page="2.872" data-line="15" id="l2.872.15"></span>οὐχ ᾧδ’ ἔχει. συμβεβηκὸς γάρ ἐστι ταῖς εἰσπνοαῖς
<span class="lb" data-page="2.872" data-line="16" id="l2.872.16"></span>τὸ κατὰ τὴν ἄνοιξιν τῶν πόρων, οὐχ ἡμέτερον ἔργον. πῶς
<span class="lb" data-page="2.872" data-line="17" id="l2.872.17"></span>οὖν συμβήσεται, σκεπτέον ἐφεξῆς. καίτοι γε δίκαιος ἦν ὁ
<span class="lb" data-page="2.872" data-line="18" id="l2.872.18"></span>Ἀριστοτέλης, ὁ πατὴρ τοῦ λόγου, κατεσκευακέναι μὲν τὴν
<span class="pb" data-page="2.873" id="p2.873"></span>
<span class="lb" data-page="2.873" data-line="1" id="l2.873.1"></span>ἑαυτοῦ δόξαν, οὐκ ἀποφῃνάμενος ἁπλῶς, ἡμῖν ἐπιτρέψας
<span class="lb" data-page="2.873" data-line="2" id="l2.873.2"></span>περὶ τῆς ἐκείνου γνώμης ἀπομαντεύσασθαι, μηδὲν εἰπόντος
<span class="lb" data-page="2.873" data-line="3" id="l2.873.3"></span>σαφὲς, ὥστε οὐδὲ κατασκευὴν ἣν λέγει τῶν πόρων ἐδήλωσεν,
<span class="lb" data-page="2.873" data-line="4" id="l2.873.4"></span>εἴτ’ ἐν τῷ χιτῶνι τῶν μυκτήρων, εἴτ’ ἐν ἄλλῳ τινὶ
<span class="lb" data-page="2.873" data-line="5" id="l2.873.5"></span>μέρει βούλεται τούτους δὴ τοὺς ὀσφρητικοὺς πόρους ὑπάρχειν.
<span class="lb" data-page="2.873" data-line="6" id="l2.873.6"></span>ἀλλ’ ὅτι γε μὴ κατὰ τοὺς μυκτῆρας, ἐνθένδε δῆλον.
<span class="lb" data-page="2.873" data-line="7" id="l2.873.7"></span>εἰ γὰρ οὕτως ἔχοιεν, ἡ φορὰ τοῦ προσπίπτοντος ἔξωθεν
<span class="lb" data-page="2.873" data-line="8" id="l2.873.8"></span>ἀέρος ἀνοίγνυσιν αὐτοὺς, ἐὰν καὶ χωρὶς τῆς εἰσπνοῆς ἐμπίπτῃ
<span class="lb" data-page="2.873" data-line="9" id="l2.873.9"></span>τὸ πνεῦμα. ὅτι δὲ οὐκ ἐργάζεται, σαφῶς ἔνεστι
<span class="lb" data-page="2.873" data-line="10" id="l2.873.10"></span>θεάσασθαι, πρῶτον μὲν αὑτῷ τεχνησάμενον κίνησιν ἀέρος
<span class="lb" data-page="2.873" data-line="11" id="l2.873.11"></span>ἐν οἴκῳ σμικρῷ μεστῷ σφοδροτάτης ὀσμῆς, δεύτερον δὲ καὶ
<span class="lb" data-page="2.873" data-line="12" id="l2.873.12"></span>πρὸς ἄνεμον τρέψαντα τοὺς μυκτῆρας ἐν τούτῳ τῷ χωρίῳ,
<span class="lb" data-page="2.873" data-line="13" id="l2.873.13"></span>καὶ τρίτον ἐπιθέντα κατὰ τῶν μυκτήρων ἕν τι τῶν ὀργάνων
<span class="lb" data-page="2.873" data-line="14" id="l2.873.14"></span>τῶν δυναμένων ὠθεῖν ἀέρα. καλαμίσκοι δ’ εἰσὶ
<span class="lb" data-page="2.873" data-line="15" id="l2.873.15"></span>τοιοῦτοι, καὶ κύστεις εὐθύτρητοι, καὶ πρὸς ἑαυτῶν ἔχουσαι
<span class="lb" data-page="2.873" data-line="16" id="l2.873.16"></span>κέρατα. ἀλλά τοι, τούτων πάντων κινούντων ἀέρα,
<span class="lb" data-page="2.873" data-line="17" id="l2.873.17"></span>διάγνωσις οὐδεμία γίγνεται τῆς ὀσμῆς. οὐ μὴν τοῦτ’ ἔστιν
<span class="lb" data-page="2.873" data-line="18" id="l2.873.18"></span>εἰπεῖν, ὡς τοιαύτη κίνησίς ἐστι τῶν κατὰ τὸν χιτῶνα πόρων,
<span class="lb" data-page="2.873" data-line="19" id="l2.873.19"></span>οἵα τῶν τῆς καρδίας κοιλιῶν, ὧν διαστελλομένων,
<span class="pb" data-page="2.874" id="p2.874"></span>
<span class="lb" data-page="2.874" data-line="1" id="l2.874.1"></span>ἀνοίγνυσθαι συμβαίνει τὰ στόματα τῶν εἰσαγόντων τὰς
<span class="lb" data-page="2.874" data-line="2" id="l2.874.2"></span>ὕλας ἀγγείων. ἤτοι γὰρ κατὰ τὴν ἡμετέραν προαίρεσιν ἔνεστιν
<span class="lb" data-page="2.874" data-line="3" id="l2.874.3"></span>ὑποθέσθαι τὴν κίνησιν γίνεσθαι τῶν πόρων, ἢ χωρὶς
<span class="lb" data-page="2.874" data-line="4" id="l2.874.4"></span>προαιρέσεως, οἵα καὶ τῆς καρδίας ἐστί. εἰ μὲν οὖν κατὰ
<span class="lb" data-page="2.874" data-line="5" id="l2.874.5"></span>τὴν ἡμετέραν προαίρεσιν, δεήσει καὶ χωρὶς τῆς εἰσπνοῆς
<span class="lb" data-page="2.874" data-line="6" id="l2.874.6"></span>διασταλεῖσιν αὐτοῖς αἰσθέσθαι τῆς ὀσμῆς· εἰ δὲ φυσικῶς
<span class="lb" data-page="2.874" data-line="7" id="l2.874.7"></span>ᾖ, εὔδηλον, ὅτι καὶ οὕτως <span class="milestone ed1page" data-n="1.209" data-unit="ed1page" id="ed1page.1.209"></span>ἄνευ τῆς εἰσπνοῆς.
<span class="lb" data-page="2.874" data-line="8" id="l2.874.8"></span>ἀλλὰ μὴν οὐδέποτε χωρὶς τῆς εἰσπνοῆς αἰσθανόμεθα.
<span class="lb" data-page="2.874" data-line="9" id="l2.874.9"></span>φανερὸν οὖν, ὅτι τοῖς αἰσθητικοῖς τῶν ὀσμῶν πόροις
<span class="lb" data-page="2.874" data-line="10" id="l2.874.10"></span><span class="milestone ed2page" data-n="5.360" data-unit="ed2page" id="ed2page.5.360"></span>οὔτε κατὰ προαίρεσιν οὔτε ἄνευ προαιρέσεώς ἐστιν
<span class="lb" data-page="2.874" data-line="11" id="l2.874.11"></span>οἰκεία κίνησις ἡ διοικοῦσα τὸ ὀζόμενον. οὐ μὴν οὐδὲ τῶν
<span class="lb" data-page="2.874" data-line="12" id="l2.874.12"></span>ἀναπνευστικῶν πόρων κίνησις διαστεῖλαι δυνήσεται τοὺς
<span class="lb" data-page="2.874" data-line="13" id="l2.874.13"></span>ὀσφρητικοὺς πόρους. αὐτὸς μὲν γὰρ ὁ θώραξ ἐν τοῖς
<span class="lb" data-page="2.874" data-line="14" id="l2.874.14"></span>περὶ τούτων λόγοις ἐπιδέδεικται διαστελλόμενος ὑπὸ μυῶν·
<span class="lb" data-page="2.874" data-line="15" id="l2.874.15"></span>ὁ πνεύμων δ’ αὐτὸς συνεπόμενός τε πάντη καὶ συνδιαστελλόμενος
<span class="lb" data-page="2.874" data-line="16" id="l2.874.16"></span>τῇ πρὸς τὸ κινούμενον ἀκολουθίᾳ· τούτῳ δ’
<span class="lb" data-page="2.874" data-line="17" id="l2.874.17"></span>ἀκολουθῶν ὁ ἔξωθεν ἀὴρ, οὐκ ἔτι ἐξ ἀνάγκης διαστελλομένων
<span class="pb" data-page="2.875" id="p2.875"></span>
<span class="lb" data-page="2.875" data-line="1" id="l2.875.1"></span>τῶν παραπεμπόντων αὐτὸν σωμάτων, οὔτε τοῦ στόματος,
<span class="lb" data-page="2.875" data-line="2" id="l2.875.2"></span>οὔτε τῆς ῥινὸς, οὔτε τοῦ φάρυγγος· ἀναπετομένων
<span class="lb" data-page="2.875" data-line="3" id="l2.875.3"></span>γὰρ αὐτῶν μόνον διὰ μείζονος ἧς ἔμπροσθεν εἶχον εὐρύτητος,
<span class="lb" data-page="2.875" data-line="4" id="l2.875.4"></span>ἐπικτωμένων οὐ δεῖ. δῆλον οὖν ἐστιν ἐκ τῶν εἰρημένων,
<span class="lb" data-page="2.875" data-line="5" id="l2.875.5"></span>ὡς ἡ τῶν ἀναπνευστικῶν ὀργάνων κίνησις οὐ δύναται
<span class="lb" data-page="2.875" data-line="6" id="l2.875.6"></span>τοὺς λεπτοὺς ἐκείνους πόρους τῶν κατὰ τοὺς μυκτῆρας
<span class="lb" data-page="2.875" data-line="7" id="l2.875.7"></span>χιτώνων ἀνοιγνύναι. ὥστ’ ἐκ τῆς φορᾶς τοῦ ἀέρος
<span class="lb" data-page="2.875" data-line="8" id="l2.875.8"></span>ἀνοιχθήσονται μόνης, ἣν, ὡς ἔφην, ἐγχωρεῖ καὶ χωρὶς τῆς
<span class="lb" data-page="2.875" data-line="9" id="l2.875.9"></span>εἰσπνοῆς ἐπιτεχνήσασθαι. εἰ δέ τις φαίη, τῶν δι’ ἀναισθησίαν
<span class="lb" data-page="2.875" data-line="10" id="l2.875.10"></span>εἰκῆ πολλὰ φθεγγομένων ἐν τῷ τῆς εἰσπνοῆς χρόνῳ
<span class="lb" data-page="2.875" data-line="11" id="l2.875.11"></span>τοὺς πόρους ἀνοίγνυσθαι μόνον, καὶ ἡμεῖς ἀναμνήσομεν
<span class="lb" data-page="2.875" data-line="12" id="l2.875.12"></span>αὖθις αὐτὸν, ὡς ἐν τοῖς ἔμπροσθεν εἰρημένοις ἐξελήλεγκται
<span class="lb" data-page="2.875" data-line="13" id="l2.875.13"></span>τοῦτο, κατ’ ἐκεῖνο τοῦ λόγου τὸ μέρος, ἡνίκα ἤτοι καθ’
<span class="lb" data-page="2.875" data-line="14" id="l2.875.14"></span>ὁρμὴν τοῦ ζώου τὴν ἄνοιξιν αὐτῶν ἔφαμεν ἢ φυσικήν τινα
<span class="lb" data-page="2.875" data-line="15" id="l2.875.15"></span>εἶναι. κατὰ προαίρεσιν μὲν οὖν οὐκ ἔστιν· ἐφ’ ἡμῖν γὰρ
<span class="lb" data-page="2.875" data-line="16" id="l2.875.16"></span>ἂν ἦν, ὁπόταν βουληθείημεν ἀνοίγειν αὐτοὺς, καὶ χωρὶς τῆς
<span class="lb" data-page="2.875" data-line="17" id="l2.875.17"></span>εἰσπνοῆς. οὐ μὴν οὐδὲ φυσικὴ, καθάπερ ἡ τῆς καρδίας·
<span class="pb" data-page="2.876" id="p2.876"></span>
<span class="lb" data-page="2.876" data-line="1" id="l2.876.1"></span>οὖ γὰρ ἂν οὐδ’ οὕτω κατὰ τὸν τῆς εἰσπνοῆς χρόνον ἐγίνετο
<span class="lb" data-page="2.876" data-line="2" id="l2.876.2"></span>διὰ παντὸς, ἀλλ’ ἰδίαν εἶχε τάξιν κινήσεως, ἐνίοτε μὲν εἰς
<span class="lb" data-page="2.876" data-line="3" id="l2.876.3"></span>ταὐτὸν τῷ τῆς εἰσπνοῆς ἀφικνουμένῳ χρόνῳ, πολλάκις δὲ
<span class="lb" data-page="2.876" data-line="4" id="l2.876.4"></span>τῷ τῆς ἐκπνοῆς ἢ ἐπισχέσεως ὅλης τῆς ἀναπνοῆς. εἰ τοίνυν
<span class="lb" data-page="2.876" data-line="5" id="l2.876.5"></span>οὔτε ἐξ αὐτῶν, οὔθ’ ὑπὸ τῆς τῶν ἀναπνευστικῶν ὀργάνων
<span class="lb" data-page="2.876" data-line="6" id="l2.876.6"></span>κινήσεως οἱ πόροι τοῦ κατὰ τὴν ῥῖνα χιτῶνος ἀνοίγνυνται,
<span class="lb" data-page="2.876" data-line="7" id="l2.876.7"></span>λείπεται πρὸς τῆς τοῦ πνεύματος ῥύμης εἰς τοῦθ’
<span class="lb" data-page="2.876" data-line="8" id="l2.876.8"></span>ἥκειν αὐτοὺς, ἣν, ὡς ἔφην, οἷόν τ’ ἐστὶν τεχνήσασθαι
<span class="lb" data-page="2.876" data-line="9" id="l2.876.9"></span>καὶ χωρὶς τῆς εἰσπνοῆς. εἰ δέ τις ἀπορεῖ, διὰ τίνα αἰτίαν
<span class="lb" data-page="2.876" data-line="10" id="l2.876.10"></span>ὑπὸ τῆς τοιαύτης κινήσεως, εἰ σφοδροτάτη γένοιτο, μηδὲν
<span class="lb" data-page="2.876" data-line="11" id="l2.876.11"></span>ὀσμῆς μέρος εἰς τὸν ἐγκέφαλον συνελαύνεται, καίτοι τρημάτων
<span class="lb" data-page="2.876" data-line="12" id="l2.876.12"></span>ὄντων εἰς τοσοῦτον εὐρέων, ὡς καὶ τὰς παχυτάτας
<span class="lb" data-page="2.876" data-line="13" id="l2.876.13"></span>βλέννας ἐγκεφάλου δι’ αὐτῶν φέρεσθαι, διδάξομεν αὐτὸν,
<span class="lb" data-page="2.876" data-line="14" id="l2.876.14"></span>ὡς οὐδὲ εἰς τὸν λάρυγγα καὶ τὸν πνεύμονα φέρεταί τι
<span class="lb" data-page="2.876" data-line="15" id="l2.876.15"></span>κατὰ τὰς εἰρημένας κινήσεις τοῦ κατὰ τοὺς μυκτῆρας
<span class="lb" data-page="2.876" data-line="16" id="l2.876.16"></span>ἀέρος, ἐπειδὴ φθάνουσιν οἰκείου πεπληρῶσθαι πνεύματος.
<span class="lb" data-page="2.876" data-line="17" id="l2.876.17"></span>ὁπότ’ οὖν οὐδ’ εἰς τοὺς μεγάλους πόρους οὐδὲν ἔξωθεν
<span class="lb" data-page="2.876" data-line="18" id="l2.876.18"></span>ἐμπίπτει πνεῦμα χωρὶς τῆς τῶν ὀργάνων διαστολῆς, εἰκὸς ﻿
<span class="pb" data-page="2.877" id="p2.877"></span>
<span class="lb" data-page="2.877" data-line="1" id="l2.877.1"></span>δή που μηδ’ εἰς τοσοῦτον λεπτοὺς εἶναι, ὥς τισι τῶν ἀμελῶς
<span class="lb" data-page="2.877" data-line="2" id="l2.877.2"></span>ἀνατεμνόντων μήτ’ εἶναι δοκεῖν. ἀμέλει κᾂν εἰς τὸν
<span class="lb" data-page="2.877" data-line="3" id="l2.877.3"></span>μυκτῆρα καθεὶς αὐλίσκον ἀκριβῶς στεγνώσῃς τὸν πόρον, οὐ
<span class="lb" data-page="2.877" data-line="4" id="l2.877.4"></span>δυνήσεται πνεῦμά τι ἐνεῖναι, πρὶν ἀνοῖξαι τὸ στόμα· διανοιχθέντος
<span class="lb" data-page="2.877" data-line="5" id="l2.877.5"></span>δ’ αὐτοῦ, τὸ κατὰ τὴν ὑπερῴαν ἐμπίπτον πνεῦμα
<span class="lb" data-page="2.877" data-line="6" id="l2.877.6"></span>πρὸς τοὐκτὸς ἀποχωρεῖν ἀκολουθοῦν ἐπιτρέπει τῷ συνεχεῖ.
<span class="lb" data-page="2.877" data-line="7" id="l2.877.7"></span>μὴ τοίνυν ἀξίου μηδ’ εἰς τὸν ἐγκέφαλον ἀνέρχεσθαί
<span class="lb" data-page="2.877" data-line="8" id="l2.877.8"></span>τι κατὰ τὰς εἰρημένας ἐμπτώσεις εἰς τὴν ῥῖνα τοῦ πνεύματος.
<span class="lb" data-page="2.877" data-line="9" id="l2.877.9"></span>ἄχρι γὰρ ἂν ἡ κατ’ αὐτὸν εὐρυχωρία φθάνῃ πεπληρωμένη
<span class="lb" data-page="2.877" data-line="10" id="l2.877.10"></span>πρὸς ἑτέρου πνεύματος, οὐχ οἷόν τ’ ἐστὶν ἐπεισελθεῖν
<span class="lb" data-page="2.877" data-line="11" id="l2.877.11"></span>ἄλλο, πρὶν διαστῆναι τὸν ἐγκέφαλον, ὅπερ εἰσπνεόντων
<span class="lb" data-page="2.877" data-line="12" id="l2.877.12"></span>μὲν οἷόν τ’ ἐστὶ γενέσθαι· διαστέλλεται γὰρ
<span class="lb" data-page="2.877" data-line="13" id="l2.877.13"></span>πρῶτον, ἵν’ ἕλξῃ, κᾄπειθ’ οὕτω εἰσδέχεται τὸν ἔξωθεν
<span class="lb" data-page="2.877" data-line="14" id="l2.877.14"></span>ἀέρα· χωρὶς δὲ τῆς ἐξ ἑαυτοῦ διαστολῆς οὐκ ἐνδέχεται
<span class="lb" data-page="2.877" data-line="15" id="l2.877.15"></span>παραδέξασθαι πνεῦμά τι αὐτὸν, οὐδ’ εἰ βιαίως ὠθοῖτο·
<span class="lb" data-page="2.877" data-line="16" id="l2.877.16"></span>εἰ δ’, ὥσπερ καὶ βούλοιτό τις, βιαίως ὠθούμενον ἐμπίπτει,
<span class="lb" data-page="2.877" data-line="17" id="l2.877.17"></span>ἀλλ’ οὐδὲ τοῦτο δυνατὸν εἶναι πολύ. <span class="milestone ed2page" data-n="5.361" data-unit="ed2page" id="ed2page.5.361"></span>θλίβεται μὲν
<span class="lb" data-page="2.877" data-line="18" id="l2.877.18"></span>γὰρ βιαίως, ὡς ἴσμεν, ὁ ἀὴρ, καὶ πάλιν τείνεται πανταχόθεν,
<span class="pb" data-page="2.878" id="p2.878"></span>
<span class="lb" data-page="2.878" data-line="1" id="l2.878.1"></span>
<span class="lb" data-page="2.878" data-line="2" id="l2.878.2"></span>παρὰ τὴν ἑαυτοῦ φύσιν ἑκάτερον τούτων ἀναγκαζόμενος
<span class="lb" data-page="2.878" data-line="3" id="l2.878.3"></span>πάσχειν, ὡς μηδεμιᾶς γε τοιαύτης αὐτῶν αἰτίας βιαζομένης,
<span class="lb" data-page="2.878" data-line="4" id="l2.878.4"></span>ἢ τῆς ἣν κατείληφε χώρας. οὐ μὴν οὐδ’ ὅτε πιλούμενος
<span class="lb" data-page="2.878" data-line="5" id="l2.878.5"></span>εἰς ἐλάττω συνέρχεται τόπον, ἢ χεόμενος ἐπιπλέον ἐκτείνεται,
<span class="lb" data-page="2.878" data-line="6" id="l2.878.6"></span>μεγάλην ἐργάζεται τὴν ἐφ’ ἑκάτερα μεταβολὴν,
<span class="lb" data-page="2.878" data-line="7" id="l2.878.7"></span>ἀλλὰ καὶ συστέλλεται καὶ χεῖται βραχὺ παραχωρῶν ἐφ’
<span class="lb" data-page="2.878" data-line="8" id="l2.878.8"></span>ἑκάτερα. διὰ τοῦτο γοῦν οὐδὲν εἰς αὐτὸν ἐμπίπτει, κᾂν
<span class="lb" data-page="2.878" data-line="9" id="l2.878.9"></span>σφοδρῶς ἐκθλίβῃ τις, ἀνεῳγμένων τῶν μυκτήρων. ὁ δὲ κατ’
<span class="lb" data-page="2.878" data-line="10" id="l2.878.10"></span>αὐτοὺς χιτὼν, ἐν ᾧ τοὺς αἰσθητικοὺς πόρους ὑποτιθέμεθα,
<span class="lb" data-page="2.878" data-line="11" id="l2.878.11"></span>φανερῶς αἰσθάνεται πληττόμενος ὑπὸ τοῦ προσπίπτοντος
<span class="lb" data-page="2.878" data-line="12" id="l2.878.12"></span>ἔξωθεν ἀέρος βιαίως. ὥστε ἀνοίγνυσθαι τοὺς πόρους ἐχρῆν
<span class="lb" data-page="2.878" data-line="13" id="l2.878.13"></span>ἐν ταῖς τοσαύταις ἐμπτώσεσιν εἰς τὴν ῥῖνα τοῦ πέριξ ἀέρος,
<span class="lb" data-page="2.878" data-line="14" id="l2.878.14"></span>ἀνοιχθέντων δὲ ἕπεσθαι τὴν αἴσθησιν τῶν ὀσμῶν. εἴπερ
<span class="lb" data-page="2.878" data-line="15" id="l2.878.15"></span>οὖν οὐχ ἕπεται, τοὺς εἰρημένους πόρους ἀδύνατον ὑπάρχειν.
<span class="lb" data-page="2.878" data-line="16" id="l2.878.16"></span>οὐ μὴν οὐδὲ πιθανὸν, τὴν φύσιν ἐπιτεχνήσασθαί τι τοιοῦτον
<span class="lb" data-page="2.878" data-line="17" id="l2.878.17"></span>μηδενὸς ἕνεκα. εἰ γὰρ ἐπεποιήκει τινὰς αἰσθητικοὺς
<span class="lb" data-page="2.878" data-line="18" id="l2.878.18"></span>πόρους ὀσμῶν, οὐκ ἂν ἐπέφραξεν αὐτοὺς, ὥσπερ οὐδὲ τοὺς
<span class="pb" data-page="2.879" id="p2.879"></span>
<span class="lb" data-page="2.879" data-line="1" id="l2.879.1"></span>κατὰ τὰ ὦτα. βέλτιον γάρ ἐστι διὰ παντὸς ἑκάστην αἴσθησιν
<span class="lb" data-page="2.879" data-line="2" id="l2.879.2"></span>διαγνωστικὴν εἶναι τῶν ἰδίων αἰσθητῶν, οὐκ ἐν
<span class="lb" data-page="2.879" data-line="3" id="l2.879.3"></span>χρόνῳ μόνῳ τῷ τῆς εἰσπνοῆς. οὐδὲ διὰ τοῦτο τοῖς ὀφθαλμοῖς
<span class="lb" data-page="2.879" data-line="4" id="l2.879.4"></span>ἐποίησεν ἡ φύσις ἐπιθέματα, διότι βέλτιον ἦν αὐτοὺς
<span class="lb" data-page="2.879" data-line="5" id="l2.879.5"></span>μὴ διὰ παντὸς ἐνεργεῖν, ἀλλὰ διὰ τὸ αὐτοὺς εἶναι μαλακοὺς,
<span class="lb" data-page="2.879" data-line="6" id="l2.879.6"></span>καὶ διὰ τοῦτο ὑπὸ τῶν προσπιπτόντων ῥᾳδίως βλάπτεσθαι,
<span class="lb" data-page="2.879" data-line="7" id="l2.879.7"></span>ἀφ’ ὦν ἵνα φρουρῶνται, ἡ φύσις αὐτοὺς τοῖς
<span class="lb" data-page="2.879" data-line="8" id="l2.879.8"></span>βλεφάροις ὠχύρωσεν οἷόν τισι προβλήμασι. ἀμέλει καὶ
<span class="lb" data-page="2.879" data-line="9" id="l2.879.9"></span>αὐτὸς ὁ Ἀριστοτέλης εἴρηκεν, ὡς ἐν τοῖς σκληρὸν ἔχουσι
<span class="lb" data-page="2.879" data-line="10" id="l2.879.10"></span>ζώοις τὸν ἔξωθεν χιτῶνα τῶν ὀφθαλμῶν ἡ φύσις οὐκ
<span class="lb" data-page="2.879" data-line="11" id="l2.879.11"></span>ἐποίησε βλέφαρα, διότι δυσπαθεῖς εἰσιν, καὶ αὐτὸ καθ’
<span class="lb" data-page="2.879" data-line="12" id="l2.879.12"></span>ἑαυτὸ οὐδὲν οὔτε προβλημάτων οὔτε στεγασμάτων οὔτε
<span class="lb" data-page="2.879" data-line="13" id="l2.879.13"></span>καλυμμάτων ἐπὶ τούτων χρῄζουσι τῶν ζώων, ἀλλ’ ἡμεῖς γε
<span class="lb" data-page="2.879" data-line="14" id="l2.879.14"></span>χρῄζομεν δεόντως, ἕνεκά τε τῶν εἰρημένων, κᾀπειδὰν ὕπνου
<span class="lb" data-page="2.879" data-line="15" id="l2.879.15"></span>καιρὸς ἥκῃ. ἀδύνατον γὰρ ἐν ἀέρι φῶς ἔχοντι καθυπνῶσαί
<span class="lb" data-page="2.879" data-line="16" id="l2.879.16"></span>τινα χωρὶς τοῦ σκεπασθῆναι τοὺς ὀφθαλμούς. οὕτω
<span class="lb" data-page="2.879" data-line="17" id="l2.879.17"></span>γοῦν καὶ αὐτοῖς ἐκείνοις τοῖς ζώοις, οἷς οὐκ ἔστι βλέφαρα,
<span class="lb" data-page="2.879" data-line="18" id="l2.879.18"></span>καράβοις, καὶ ἀστακοῖς, καὶ παγούροις, καὶ καρκίνοις,
<span class="pb" data-page="2.880" id="p2.880"></span>
<span class="lb" data-page="2.880" data-line="1" id="l2.880.1"></span>ἡ φύσις ἐποίησεν κοιλότητάς τινας, οἷον θαλάμους ὑποδεχομένους
<span class="lb" data-page="2.880" data-line="2" id="l2.880.2"></span>ὅλους τοὺς ὀφθαλμοὺς, ἐπειδὰν ὑπνοῦν ἐθέλωσιν·
<span class="lb" data-page="2.880" data-line="3" id="l2.880.3"></span>ὡς, ὅταν γε χρῆσθαι βουληθῶσιν αὐτοῖς, ἐξαίρουσιν ὅλους
<span class="lb" data-page="2.880" data-line="4" id="l2.880.4"></span>ὀρθίους ἅμα τοῖς αὐχέσιν, ἐφ’ ὧν βεβήκασιν, εἰς τὴν οἰκείαν
<span class="lb" data-page="2.880" data-line="5" id="l2.880.5"></span>ὀφθαλμοῖς καθιστῶντες χώραν, ἥπερ ἐστὶν ἐπὶ τῶν
<span class="lb" data-page="2.880" data-line="6" id="l2.880.6"></span>ὑψηλοτάτων ἐν τοῖς ζώοις μορίων. εἴρηται δὲ περὶ τῶν
<span class="lb" data-page="2.880" data-line="7" id="l2.880.7"></span>τοιούτων ἁπάντων αὐτάρκως ἐν τοῖς περὶ χρείας μορίων,
<span class="lb" data-page="2.880" data-line="8" id="l2.880.8"></span>ἅπερ εἴ τις ἀναλέξεται, γνώσεται μὲν καὶ τῶν βλεφάρων
<span class="lb" data-page="2.880" data-line="9" id="l2.880.9"></span>τὴν χρῆσιν, γνώσεται δὲ καὶ ὡς ἀεὶ τῇ φύσει πρόκειται
<span class="lb" data-page="2.880" data-line="10" id="l2.880.10"></span>ταῖς αἰσθήσεσιν ἐνεργεῖν. εἰ δέ ποτ’ ἄλλου τινὸς ἕνεκα
<span class="lb" data-page="2.880" data-line="11" id="l2.880.11"></span>χρησιμωτέρου κατά τινα καιρὸν ἡσυχάζειν ἀναγκαῖον αὐταῖς
<span class="lb" data-page="2.880" data-line="12" id="l2.880.12"></span>ἐστιν, οὐδὲν τοῦτό γε ἀπόρημα τῷ λόγῳ. τὰ γὰρ μὴ
<span class="lb" data-page="2.880" data-line="13" id="l2.880.13"></span>δυνάμενα μετ’ ἀλλήλων ὑπάρχειν, οὐδ’ ἂν οἱ πάντες θεοὶ
<span class="lb" data-page="2.880" data-line="14" id="l2.880.14"></span>ζεῦξαι βουληθῶσιν, οἷόν τε αὐτοῖς ἐργάσασθαι τοῦτο. ὅσα
<span class="lb" data-page="2.880" data-line="15" id="l2.880.15"></span>γοῦν ἀδύνατα τῇ σφῶν αὐτῶν φύσει, καὶ θεοῖς ἐστιν ἀδύνατα.
<span class="lb" data-page="2.880" data-line="16" id="l2.880.16"></span>μὴ τοίνυν θαύμαζε τὸ πῶς ἡ φύσις, ἀεὶ βουλομένη
<span class="lb" data-page="2.880" data-line="17" id="l2.880.17"></span>τὰς αἰσθήσεις ἐνεργεῖν, ἡσυχάζειν ἐπιτρέπει κατὰ τοὺς
<span class="lb" data-page="2.880" data-line="18" id="l2.880.18"></span>ὕπνους, βούλεται γὰρ ἐν τῷδε τὸν ὕπνον, ἀλλ’ ὅτι μᾶλλον.
<span class="pb" data-page="2.881" id="p2.881"></span>
<span class="lb" data-page="2.881" data-line="1" id="l2.881.1"></span>οὐ μὴν οὐδ’ ἐν καιρῷ μοι νῦν ἐστιν ἐξηγεῖσθαι φύσεως
<span class="lb" data-page="2.881" data-line="2" id="l2.881.2"></span>ὕπνου· λέλεκται γὰρ ἐν ἑτέροις ὑπὲρ ἑκάστου τῶν φυσικῶν
<span class="lb" data-page="2.881" data-line="3" id="l2.881.3"></span>ἐν ἡμῖν ἔργων τε καὶ παθημάτων. εἴτ’ οὖν ἔργον ἐστὶ
<span class="lb" data-page="2.881" data-line="4" id="l2.881.4"></span>φυσικὸν, εἴτε πάθος ὁ ὕπνος, οὐδὲ γὰρ οὐδὲ τοῦτο εὐδιαίτητον,
<span class="lb" data-page="2.881" data-line="5" id="l2.881.5"></span>ἀδύνατον αὐτῷ τὰς αἰσθήσεις<span class="milestone ed2page" data-n="5.362" data-unit="ed2page" id="ed2page.5.362"></span> ἀκριβῶς αἰσθανομένας
<span class="lb" data-page="2.881" data-line="6" id="l2.881.6"></span>φυλάττειν. οὔτ’ οὖν, ὅτι κατὰ τοὺς ὕπνους ἐνεργεῖν
<span class="lb" data-page="2.881" data-line="7" id="l2.881.7"></span>ὁμοίως οὐ δυνάμεθα ταῖς αἰσθήσεσιν, διὰ τοῦθ’
<span class="lb" data-page="2.881" data-line="8" id="l2.881.8"></span><span class="milestone ed1page" data-n="1.210" data-unit="ed1page" id="ed1page.1.210"></span>ὁ λόγος ἐστὶ ψευδὴς, ἄμεινον εἶναι φάσκων διὰ παντὸς
<span class="lb" data-page="2.881" data-line="9" id="l2.881.9"></span>ἑκάστην αἴσθησιν ἐνεργεῖν τοῦ διαλείπειν· οὔθ’, ὅτι
<span class="lb" data-page="2.881" data-line="10" id="l2.881.10"></span>φυλαττόμενοί τινα τῶν ἐμπιπτόντων τε καὶ προσπιπτόντων
<span class="lb" data-page="2.881" data-line="11" id="l2.881.11"></span>ἔξωθεν ἀναγκαζόμεθα κλείειν τὰ βλέφαρα, διὰ τοῦτ’ ἔστι
<span class="lb" data-page="2.881" data-line="12" id="l2.881.12"></span>μὴ ὁρᾷν τηνικαῦτα. βέλτιον γὰρ, εἴπερ οἷόν τε ἦν ἀβλαβεῖς
<span class="lb" data-page="2.881" data-line="13" id="l2.881.13"></span>αὐτοὺς φυλάττεσθαι, καὶ τοῦθ’ ἡμᾶς ὁρᾷν. ἐπειδὴ
<span class="lb" data-page="2.881" data-line="14" id="l2.881.14"></span>δ’ οὐχ οἷόν τε ἐνεργαζομένην, ἀναγκαζόμεθα κλείειν τὰ βλέφαρα.
<span class="lb" data-page="2.881" data-line="15" id="l2.881.15"></span>ταυτὶ μὲν οὖν εἰρήσθω μοι περὶ βλεφάρων χρείας·
<span class="lb" data-page="2.881" data-line="16" id="l2.881.16"></span>ἀπὸ γὰρ πολλῶν ὀλίγα, μηκύνειν γὰρ οὐ καιρός. μεταφέρωμεν
<span class="lb" data-page="2.881" data-line="17" id="l2.881.17"></span>ἤδη τὸν λόγον ἐπὶ τοὺς ὀσφρητικοὺς πόρους, οὓς ﻿
<span class="pb" data-page="2.882" id="p2.882"></span>
<span class="lb" data-page="2.882" data-line="1" id="l2.882.1"></span>Ἀριστοτέλης φησὶν ἐπιθέματα γεγονέναι πρὸς τῆς φύσεως,
<span class="lb" data-page="2.882" data-line="2" id="l2.882.2"></span>οὔτε χρείαν τινὰ εἰπὼν τῆς τοιαύτης κατασκευῆς, οὔτ’
<span class="lb" data-page="2.882" data-line="3" id="l2.882.3"></span>ἀποδείξεις ὑπάρχειν. οὐ μόνον γὰρ οὐδενὸς ἕνεκα χρηστοῦ
<span class="lb" data-page="2.882" data-line="4" id="l2.882.4"></span>τοιοῦτοι γεγόνασιν, οἵους Ἀριστοτέλης αὐτοὺς εἶναι λέγει,
<span class="lb" data-page="2.882" data-line="5" id="l2.882.5"></span>ἀλλὰ καὶ βλάβην ἐργάζονται μεγάλην ἐν τῷ πλείονι χρόνῳ
<span class="lb" data-page="2.882" data-line="6" id="l2.882.6"></span>τῆς ζωῆς πηροῦντες ἡμῶν τὴν ὀσφρητικὴν αἴσθησιν, ὅπερ
<span class="lb" data-page="2.882" data-line="7" id="l2.882.7"></span>οὐδὲ κατὰ μίαν τῶν ἄλλων ὁρᾶται γεγονός. ἐγρηγορότων
<span class="lb" data-page="2.882" data-line="8" id="l2.882.8"></span>γὰρ ἐνεργοῦσιν ἅπασαι διὰ παντὸς, ὅταν γε εὐπορῶσι τῶν
<span class="lb" data-page="2.882" data-line="9" id="l2.882.9"></span>οἰκείων αἰσθητῶν. ὅτι μὲν οὖν τὰ καλύμματα τῶν ὀσφρητικῶν
<span class="lb" data-page="2.882" data-line="10" id="l2.882.10"></span>πόρων ἄδηλός ἐστι καὶ ἀναπόδεικτος ὑπόθεσις,
<span class="lb" data-page="2.882" data-line="11" id="l2.882.11"></span>οὐδ’ ὑφ’ ἑνὸς τῶν ἐναργῶν μαρτυρουμένη, δεδειχέναι μοι
<span class="lb" data-page="2.882" data-line="12" id="l2.882.12"></span>δοκῶ.
</p>
        </article>

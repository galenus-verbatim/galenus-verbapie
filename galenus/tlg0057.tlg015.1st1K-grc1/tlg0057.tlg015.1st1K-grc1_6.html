<article xmlns="http://www.w3.org/1999/xhtml" id="urn:cts:greekLit:tlg0057.tlg015.1st1K-grc1:6">
<span class="pb page1" data-page="2.882" id="p2.882"></span>
<span class="milestone ed1page page1" data-n="1.210" data-unit="ed1page" id="ed1page.1.210"></span>
<span class="milestone ed2page page1" data-n="5.362" data-unit="ed2page" id="ed2page.5.362"></span>
          <p>
<span class="lb" data-page="2.882" data-line="13" id="l2.882.13"></span>Σκεψώμεθα δ’ ἐφεξῆς, ὅπως οἱ πταρμοὶ
<span class="lb" data-page="2.882" data-line="14" id="l2.882.14"></span>τὰ τῆς κεφαλῆς ἰῶνται βάρη. γίνονται μὲν γὰρ, ἐπὶ προηγησαμέναις
<span class="lb" data-page="2.882" data-line="15" id="l2.882.15"></span>μεγίσταις εἰσπνοαῖς ἐκφυσήσεως ἑπομένης τάχιστα.
<span class="pb" data-page="2.883" id="p2.883"></span>
<span class="lb" data-page="2.883" data-line="1" id="l2.883.1"></span>ὀνομάζω δὲ ἐκφύσησιν τὴν ἀθρόαν ἐκπνοήν. εἰ δέ
<span class="lb" data-page="2.883" data-line="2" id="l2.883.2"></span>γε μηδὲν ἐξ ἐγκεφάλου δι’ αὐτῶν ἐκενοῦτο, πρὸς τῷ μὴ
<span class="lb" data-page="2.883" data-line="3" id="l2.883.3"></span>παύσασθαι τὰ βάρη τῆς κεφαλῆς ὑπὸ τῶν πταρμῶν πολλάκις
<span class="lb" data-page="2.883" data-line="4" id="l2.883.4"></span>ἔτι καὶ συνεπληροῦτο ἂν μᾶλλον ὑπὸ τῆς ἀθρόας
<span class="lb" data-page="2.883" data-line="5" id="l2.883.5"></span>ἔξω τοῦ πνεύματος φορᾶς καὶ προσέτι τῆς ὑπ’ αὐτοῦ γενομένης
<span class="lb" data-page="2.883" data-line="6" id="l2.883.6"></span>πληγῆς. οὕτως οὖν φαίνεται καὶ ἐπὶ ταῖς μεγάλαις
<span class="lb" data-page="2.883" data-line="7" id="l2.883.7"></span>φωναῖς διατιθεμένη. καὶ μὲν δὴ καὶ πάθη τινὰ τῶν
<span class="lb" data-page="2.883" data-line="8" id="l2.883.8"></span>κατὰ τὸν ἐγκέφαλον συνισταμένων, οἷα μάλιστά ἐστι τὰ
<span class="lb" data-page="2.883" data-line="9" id="l2.883.9"></span>ληθαργικὰ καὶ καρώδη, καὶ διὰ τῶν πταρμικῶν οὐχ ἥκιστα
<span class="lb" data-page="2.883" data-line="10" id="l2.883.10"></span>θεραπεύεται φαρμάκων. ἅμα γε καὶ πρὸς τὸν ἥλιον ἀποβλέποντες,
<span class="lb" data-page="2.883" data-line="11" id="l2.883.11"></span>ἐρεθιζομένων ἡμῶν πρὸς πταρμὸν, ὡς ἂν, οἶμαι,
<span class="lb" data-page="2.883" data-line="12" id="l2.883.12"></span>χεομένων ὑπ’ αὐτῶν τῶν ἀτμοειδῶν κατὰ τὸν ἐγκέφαλον
<span class="lb" data-page="2.883" data-line="13" id="l2.883.13"></span>πνευμάτων. καθαρίζουσι δὲ καὶ βλέννας ἀθρόας ἐξ ἐγκεφάλου
<span class="lb" data-page="2.883" data-line="14" id="l2.883.14"></span>παχείας καὶ γλίσχρας οἱ πταρμοὶ τῇ τοῦ πνεύματος
<span class="lb" data-page="2.883" data-line="15" id="l2.883.15"></span>ἔξω φορᾷ συνεκβάλλοντες. οὐ μὴν εἰκὸς φέρεσθαι μὲν ἔξω
<span class="lb" data-page="2.883" data-line="16" id="l2.883.16"></span>τι πνεῦμα κατὰ τοὺς πταρμοὺς ἐξ ἐγκεφάλου, μηδὲν δὲ
<span class="lb" data-page="2.883" data-line="17" id="l2.883.17"></span>εἴσω μηδέποτε, καὶ ταῦτα μὲν τῶν πόρων ὑπαρχόντων
<span class="lb" data-page="2.883" data-line="18" id="l2.883.18"></span>πολλῶν κατὰ τε τὸ καλούμενον ἠθμοειδὲς ὀστοῦν καὶ
<span class="pb" data-page="2.884" id="p2.884"></span>
<span class="lb" data-page="2.884" data-line="1" id="l2.884.1"></span>τὴν ὑπαλείφουσαν ἐκ τῶν ἄνω μερῶν αὐτοῦ μήνιγγα. καὶ
<span class="lb" data-page="2.884" data-line="2" id="l2.884.2"></span>μὴν καὶ τὸ βλάπτεσθαι παραχρῆμα καὶ πληροῦσθαι καὶ
<span class="lb" data-page="2.884" data-line="3" id="l2.884.3"></span>βαρύνεσθαι τὴν κεφαλὴν ὑπὸ τῶν ἰσχυρῶν ὀσμῶν καὶ ἐνίοτε
<span class="lb" data-page="2.884" data-line="4" id="l2.884.4"></span>παραφροσύναις ἁλίσκεσθαι σημεῖόν ἐστι τοῦ φέρεσθαί τι
<span class="lb" data-page="2.884" data-line="5" id="l2.884.5"></span>τῆς οὐσίας αὐτῶν εἰς τὸν ἐγκέφαλον· οὐ γὰρ δὴ κατὰ γε
<span class="lb" data-page="2.884" data-line="6" id="l2.884.6"></span>τὴν τῆς ποιότητος κοινωνίαν μόνην ἀθρόως ἂν οὕτως καὶ
<span class="lb" data-page="2.884" data-line="7" id="l2.884.7"></span>σφοδρῶς ἐλυπεῖτο. <span class="milestone ed2page" data-n="5.363" data-unit="ed2page" id="ed2page.5.363"></span>κατὰ τὸν αὐτὸν γοῦν τρόπον
<span class="lb" data-page="2.884" data-line="8" id="l2.884.8"></span>εἰκός ἐστι καὶ τὸν ὑπ’ ἐκκαύσεως πονούμενον ἐγκέφαλον
<span class="lb" data-page="2.884" data-line="9" id="l2.884.9"></span>ὀνίνασθαι πρὸς τῆς τῶν ῥόδων ὀσμῆς. οὐδὲν δὲ αὐτὸν
<span class="lb" data-page="2.884" data-line="10" id="l2.884.10"></span>ἧττον ῥόδων ὀνίνησιν τηνικαῦτα καὶ ὁ ψυχρὸς ἀὴρ εἰσπνεόμενος,
<span class="lb" data-page="2.884" data-line="11" id="l2.884.11"></span>ὥσπερ καὶ ὁ πάνυ θερμὸς ἱκανὸς φαίνεται
<span class="lb" data-page="2.884" data-line="12" id="l2.884.12"></span>βλάπτειν. καὶ μέντοι τῆς ἀναπνοῆς ὅλης ὑπ’ ἐγκεφάλου
<span class="lb" data-page="2.884" data-line="13" id="l2.884.13"></span>γινομένης ἕνεκα τοῦ φυλάττεσθαι τῆς ἐν τῇ καρδίᾳ θερμασίας
<span class="lb" data-page="2.884" data-line="14" id="l2.884.14"></span>τὴν συμμετρίαν, εὔλογον δὴ που πρώτην ταύτην
<span class="lb" data-page="2.884" data-line="15" id="l2.884.15"></span>πορίζειν αὑτῷ, ἑτοιμότατον βλάπτεσθαι πεφυκότι πρὸς τῶν
<span class="lb" data-page="2.884" data-line="16" id="l2.884.16"></span>ἀμετροτέρων, ἤτοι θερμαινόντων, ἢ ψυχόντων. πῶς οὔ
<span class="lb" data-page="2.884" data-line="17" id="l2.884.17"></span>τινα πρὸς τοῦτο κίνησιν ἡ φύσις ἔδωκεν αὐτῷ σύμφυτον,
<span class="pb" data-page="2.885" id="p2.885"></span>
<span class="lb" data-page="2.885" data-line="1" id="l2.885.1"></span>ἐν μὲν ταῖς εἰσπνοαῖς ῥιπίζουσάν τε καὶ σφύζουσαν, ἐν
<span class="lb" data-page="2.885" data-line="2" id="l2.885.2"></span>δὲ ταῖς ἐκπνοαῖς ἀποχέουσαν μὲν ἐνίοτε τὸ φλεγματῶδες
<span class="lb" data-page="2.885" data-line="3" id="l2.885.3"></span>καὶ βλένναν καὶ κόρυζαν; ἐδείχθη δὲ ἡμῖν κᾀν τοῖς τῶν
<span class="lb" data-page="2.885" data-line="4" id="l2.885.4"></span>φυτῶν δυνάμεων ὑπομνήμασιν ἅπαντα τὰ τοῦ σώματος
<span class="lb" data-page="2.885" data-line="5" id="l2.885.5"></span>μόρια τήν τε τῶν ἀλλοτρίων ἐκκριτικὴν ἔχοντα δύναμιν,
<span class="lb" data-page="2.885" data-line="6" id="l2.885.6"></span>καὶ τὴν τῶν οἰκείων ἑλκτικήν. καὶ φαίνεται δ’ ἐναργῶς
<span class="lb" data-page="2.885" data-line="7" id="l2.885.7"></span>ἐπί τε γαστρὸς τοῦτο καὶ μητρῶν. ἆρ’ οὖν ἡ φύσις τῇ
<span class="lb" data-page="2.885" data-line="8" id="l2.885.8"></span>μὲν γαστρὶ δυνάμεις ἔδωκεν, ἕλκουσαν μὲν ἑτέραν τὸ χρηστὸν,
<span class="lb" data-page="2.885" data-line="9" id="l2.885.9"></span>ἐκκρίνουσαν δὲ ἄλλην τὸ μοχθηρὸν, ἐγκέφαλος δὲ
<span class="lb" data-page="2.885" data-line="10" id="l2.885.10"></span>μόνος οὐκ ἔχει ταύτας; ἀλλὰ μένει τὰ κατὰ τῆς κοιλίας
<span class="lb" data-page="2.885" data-line="11" id="l2.885.11"></span>αὐτοῦ περιττώματα, τῷ βάρει μόνῳ κάτω φερόμενα, κατὰ
<span class="lb" data-page="2.885" data-line="12" id="l2.885.12"></span>βραχὺ δ’ ἐκπίπτει ποτὲ εἰς τὰς ῥῖνας; οὔκουν οἴεσθαι
<span class="lb" data-page="2.885" data-line="13" id="l2.885.13"></span>χρὴ, καὶ μάλισθ’ ὅταν ὕπτιοι τύχωμεν ὅλης νυκτὸς κατακείμενοι.
<span class="lb" data-page="2.885" data-line="14" id="l2.885.14"></span>φθάσει γὰρ ἀποπληξία τις ἢ κάρος ἢ ἐπιληψία
<span class="lb" data-page="2.885" data-line="15" id="l2.885.15"></span>συνιστᾶσα, τῶν κοιλιῶν αὐτοῦ πληρωθεισῶν. ἀνατιτραμένοις
<span class="lb" data-page="2.885" data-line="16" id="l2.885.16"></span>γοῦν πολλάκις παραχρῆμα καρώσεις γίνονται,
<span class="pb" data-page="2.886" id="p2.886"></span>
<span class="lb" data-page="2.886" data-line="1" id="l2.886.1"></span>τῶν ὑπηρετουμένων τοῖς χειρουργοῦσιν ἀμετρότερον ἐνίοτε
<span class="lb" data-page="2.886" data-line="2" id="l2.886.2"></span>θλιψάντων τὰς κατὰ τὸν ἐγκέφαλον κοιλίας, καίτοι
<span class="lb" data-page="2.886" data-line="3" id="l2.886.3"></span>τί λέγω κοιλίας;
</p>
        </article>

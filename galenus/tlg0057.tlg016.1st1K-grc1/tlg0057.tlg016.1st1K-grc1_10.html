<article xmlns="http://www.w3.org/1999/xhtml" id="urn:cts:greekLit:tlg0057.tlg016.1st1K-grc1:10">
<span class="pb page1" data-page="2.901" id="p2.901"></span>
<span class="milestone ed1page page1" data-n="1.212" data-unit="ed1page" id="ed1page.1.212"></span>
<span class="milestone ed2page page1" data-n="4.281" data-unit="ed2page" id="ed2page.4.281"></span>
          <p>
<span class="lb" data-page="2.901" data-line="17" id="l2.901.17"></span>Τὸ δὲ νῦν εἶναι, ὅπερ ἐστὶν ἕν τι τῶν ﻿
<span class="pb" data-page="2.902" id="p2.902"></span>
<span class="lb" data-page="2.902" data-line="1" id="l2.902.1"></span>προτεθέντων ὑπόλοιπον, τοῦτο λεγέσθω, τίνα, κυούσης τῆς
<span class="lb" data-page="2.902" data-line="2" id="l2.902.2"></span>γυναικὸς, ἐντὸς τῆς μήτρας φύεται. ἔστι δὲ τάδε. πρῶτον
<span class="lb" data-page="2.902" data-line="3" id="l2.902.3"></span>μὲν τὸ χορίον, τῇ μήτρᾳ προσφυές· μετὰ δὲ τόδε ὑμένες
<span class="lb" data-page="2.902" data-line="4" id="l2.902.4"></span>οἱ τὸ ἔμβρυον συνέχοντες, καὶ αὐτὸ τὸ ἔμβρυον. εἶδος δὲ
<span class="lb" data-page="2.902" data-line="5" id="l2.902.5"></span>ἑκάστου τῇ φύσει τοιόνδε ἐστί. τὸ μὲν χορίον ἀγγεῖα πολλά
<span class="lb" data-page="2.902" data-line="6" id="l2.902.6"></span>ἐστι, φλέβες τε καὶ ἀρτηρίαι ἐγγὺς ἀλλήλων κείμεναι,
<span class="lb" data-page="2.902" data-line="7" id="l2.902.7"></span>καὶ τὰ μεταξὺ διαστήματα ὑμέσιν ἀναπληρούμενα. οἱ δὲ
<span class="lb" data-page="2.902" data-line="8" id="l2.902.8"></span>ὑμένες, ὁ μὲν ὅλῳ περίκειται τῷ ἐμβρύῳ, ὁ δὲ ἕτερος ἐπίκειται,
<span class="lb" data-page="2.902" data-line="9" id="l2.902.9"></span>διπλοῦς κατὰ τὰ ὑπερέχοντα αὐτοῦ, κεφαλήν τε καὶ
<span class="lb" data-page="2.902" data-line="10" id="l2.902.10"></span>γλουτοὺς καὶ πόδας. καὶ ἔστιν ὀνόματα αὐτῶν, τῷ μὲν
<span class="lb" data-page="2.902" data-line="11" id="l2.902.11"></span>ἀμνειὸς, τῷ δὲ ἀλλαντοειδὴς, ἀλλᾶντι γὰρ ἔοικεν, ὥστε
<span class="lb" data-page="2.902" data-line="12" id="l2.902.12"></span>ἀπὸ τῆς κατὰ τὸ σχῆμα ὁμοιότητος τοὔνομα αὐτῷ· ἄμφω δὲ
<span class="lb" data-page="2.902" data-line="13" id="l2.902.13"></span>λευκοὶ καὶ λεπτοὶ, ἐγγὺς ἀράχνης τὸ εἶδος. ἔστι δὲ τοῦ
<span class="lb" data-page="2.902" data-line="14" id="l2.902.14"></span>μὲν χορίου ἡ πρὸς τὴν μήτραν πρόσφυσις τοιάδε. τῶν τῆς
<span class="lb" data-page="2.902" data-line="15" id="l2.902.15"></span>μήτρας ἀγγείων εἰς τὰ ἐντὸς αὐτῆς ἡκόντων, δι’ ὧν καὶ τὰ
<span class="lb" data-page="2.902" data-line="16" id="l2.902.16"></span>καταμήνια ἡ γυνὴ καθαίρεται, τὰ στόματα ἀνέῳκται, ὁπόταν
<span class="lb" data-page="2.902" data-line="17" id="l2.902.17"></span>ἡ γυνὴ συλλήψεσθαι μέλλῃ. ἔστι δ’ οὗτος ὁ χρόνος
<span class="pb" data-page="2.903" id="p2.903"></span>
<span class="lb" data-page="2.903" data-line="1" id="l2.903.1"></span>ἀρχομένων τῶν ἐπιμηνίων ἢ παυομένων. ἀνεστόμωνται γὰρ
<span class="lb" data-page="2.903" data-line="2" id="l2.903.2"></span>καὶ ἐν τῷ ἄλλῳ παντὶ χρόνῳ τῆς καθάρσεως τὰ ἀγγεῖα ταῦτα,
<span class="lb" data-page="2.903" data-line="3" id="l2.903.3"></span>ἀλλ’ οὐκ ἂν λάβοι πρὸς ἑαυτὴν ἡ γυνὴ τηνικαῦτα, οὐδὲ
<span class="lb" data-page="2.903" data-line="4" id="l2.903.4"></span>γὰρ δύναται μένειν ἐν τῇ μήτρᾳ τὸ σπέρμα, ἐκκλυζόμενον
<span class="lb" data-page="2.903" data-line="5" id="l2.903.5"></span>τῷ πλήθει τοῦ ἐπιῤῥέοντος αἵματος. παυομένων δὲ τῶν ἐπιμηνίων
<span class="lb" data-page="2.903" data-line="6" id="l2.903.6"></span>καὶ ἀρχομένων ἀνεστόμωται τὰ ἀγγεῖα, καὶ τὸ ἐπιμήνιον
<span class="lb" data-page="2.903" data-line="7" id="l2.903.7"></span>οὔτε πολὺ οὔτε ἀθρόον ἐκχεῖται, ἀλλ’ ὀλίγον τε
<span class="lb" data-page="2.903" data-line="8" id="l2.903.8"></span>καὶ κατὰ βραχὺ, οἷον ἀπὸ νοτίδος αἱματηρᾶς διϊδρουμένης·
<span class="lb" data-page="2.903" data-line="9" id="l2.903.9"></span>ὥστε προσφύεται μὲν διὰ τὴν τραχύτητα τῇ μήτρᾳ τὸ σπέρμα,
<span class="lb" data-page="2.903" data-line="10" id="l2.903.10"></span>αὐτάρκη δὲ ἔχει τροφὴν τὴν ὀλιγότητα τοῦ συῤῥέοντος
<span class="lb" data-page="2.903" data-line="11" id="l2.903.11"></span><span class="milestone ed1page" data-n="1.213" data-unit="ed1page" id="ed1page.1.213"></span>εἰς αὐτὴν αἵματος. πρὶν γὰρ ἰέναι τὰ ἐπιμήνια, οὐκ ἂν συλλάβοι
<span class="lb" data-page="2.903" data-line="12" id="l2.903.12"></span>ἡ γυνὴ, ὅτι καὶ τοῦ τρέφοντος ἐστέρηται τὸ σπέρμα, καὶ
<span class="lb" data-page="2.903" data-line="13" id="l2.903.13"></span>προσίζησιν οὐκ ἔχει· λεία γὰρ ἡ μήτρα τηνικαῦτά<span class="milestone ed2page" data-n="4.282" data-unit="ed2page" id="ed2page.4.282"></span> ἐστι,
<span class="lb" data-page="2.903" data-line="14" id="l2.903.14"></span>μεμυκότων τῶν ἀγγείων, ὥστε ἀποῤῥεῖ τὸ σπέρμα καὶ οὐχ
<span class="lb" data-page="2.903" data-line="15" id="l2.903.15"></span>ἑνοῦται τῷ χιτῶνι αὐτῆς, ἐπιτηδειότερον γὰρ πρὸς σύμφυσιν
<span class="lb" data-page="2.903" data-line="16" id="l2.903.16"></span>τὸ τραχὺ τοῦ λείου. ταῦτα γοῦν καὶ τῶν ἀψύχων τὰ πολλὰ,
<span class="lb" data-page="2.903" data-line="17" id="l2.903.17"></span>φησὶν ὁ Διοκλῆς, οἷον ξύλα τε καὶ λίθους, ἑνῶσαι πρὸς ἄλληλα
<span class="lb" data-page="2.903" data-line="18" id="l2.903.18"></span>βουλόμενοι, ἢν τυγχάνῃ λεῖα ὄντα, τραχύνουσι πρότερον
<span class="pb" data-page="2.904" id="p2.904"></span>
<span class="lb" data-page="2.904" data-line="1" id="l2.904.1"></span>κατακνίζοντες. καὶ γὰρ τὰ χείλη, καὶ τὰ βλέφαρα, καὶ τῶν
<span class="lb" data-page="2.904" data-line="2" id="l2.904.2"></span>δακτύλων τὰ μεταξὺ πολλάκις ἑλκωθέντα συνέφυ· κατὰ
<span class="lb" data-page="2.904" data-line="3" id="l2.904.3"></span>φύσιν δὲ ἔχοντα, καίτοι ἀεὶ ὁμιλοῦντα, οὐ συμφύεται διὰ
<span class="lb" data-page="2.904" data-line="4" id="l2.904.4"></span>λειότητα. τὰ μὲν γὰρ τραχέα κατὰ τὰς ἀνωμαλίας ἀλλήλοις
<span class="lb" data-page="2.904" data-line="5" id="l2.904.5"></span>ἐμπλεκόμενα ἑνοῦται· τὰ δὲ λεῖα, οὐκ ἔχοντα λαβὴν
<span class="lb" data-page="2.904" data-line="6" id="l2.904.6"></span>ἀσφαλῆ, κᾂν ὑπό τινος εἰς τὸ αὐτὸ ἀχθέντα καὶ βίᾳ συμπιληθῇ,
<span class="lb" data-page="2.904" data-line="7" id="l2.904.7"></span>ῥᾳδίως ἀπολύεται. ταῦτα μὲν εἴρηται, καὶ γέγονεν
<span class="lb" data-page="2.904" data-line="8" id="l2.904.8"></span>ἤδη δῆλον, ὅτι τὸ χορίον τῇ μήτρᾳ προσφύεται κατὰ
<span class="lb" data-page="2.904" data-line="9" id="l2.904.9"></span>τὰ στόματα τῶν ἀγγείων μόνα, κατ’ ἄλλο δὲ οὐδέν. ἡ δὲ
<span class="lb" data-page="2.904" data-line="10" id="l2.904.10"></span>πρόσφυσις γίνεται τόνδε τὸν τρόπον. τὸ ἐν τῷ χορίῳ φυόμενον
<span class="lb" data-page="2.904" data-line="11" id="l2.904.11"></span>ἀγγεῖον ἀρχὴν ἔχει τὸ πέρας τοῦ εἰς τὴν μήτραν ἐμβάλλοντος,
<span class="lb" data-page="2.904" data-line="12" id="l2.904.12"></span>ὥστε ἄν τινα φάναι ἓν εἶναι τὰ δύο. ἥνωται
<span class="lb" data-page="2.904" data-line="13" id="l2.904.13"></span>γὰρ κατὰ τὰ στόματα, καὶ μεταλαμβάνει θάτερον παρὰ
<span class="lb" data-page="2.904" data-line="14" id="l2.904.14"></span>θατέρου. ἡ μὲν γὰρ φλὲψ τὸ αἷμα παρὰ τῆς φλεβός·
<span class="lb" data-page="2.904" data-line="15" id="l2.904.15"></span>ἡ δὲ ἀρτηρία τὸ πνεῦμα παρὰ τῆς ἀρτηρίας. ὥστε τηλικαῦται
<span class="lb" data-page="2.904" data-line="16" id="l2.904.16"></span>τῶν τοῦ χορίου ἀγγείων αἱ διαστάσεις εἰσὶν, ἃς ὑμὴν
<span class="lb" data-page="2.904" data-line="17" id="l2.904.17"></span>διυφαίνει, ἡλίκον καὶ τὸ ἐν μέσῳ τῶν ἀναστομουμένων εἰς
<span class="pb" data-page="2.905" id="p2.905"></span>
<span class="lb" data-page="2.905" data-line="1" id="l2.905.1"></span>τὴν μήτραν ἀγγείων. κατὰ ταῦτα καὶ αἱ κοτυληδόνες εἰσὶ,
<span class="lb" data-page="2.905" data-line="2" id="l2.905.2"></span>δεσμὸς ἀσφαλὴς τῷ χορίῳ πρὸς τὴν μήτραν γεγενημέναι,
<span class="lb" data-page="2.905" data-line="3" id="l2.905.3"></span>καίτοι τὴν τῆς ἀνθρώπου μήτραν οὔ φασιν ἔχειν κοτυληδόνας·
<span class="lb" data-page="2.905" data-line="4" id="l2.905.4"></span>γίνεσθαι γὰρ αὐτὰς ἐπί τε βοῶν καὶ αἰγῶν καὶ ἐλάφων
<span class="lb" data-page="2.905" data-line="5" id="l2.905.5"></span>καὶ τοιούτων ἑτέρων ζώων, σώματα πλαδαρὰ, ὑπόμυξα,
<span class="lb" data-page="2.905" data-line="6" id="l2.905.6"></span>τῷ σχήματι ἐοικότα κοτυληδόνι τῇ πόᾳ, τῇ κυμβαλίτιδι,
<span class="lb" data-page="2.905" data-line="7" id="l2.905.7"></span>ὅθεν περ καὶ τοὔνομα αὐταῖς. ἀλλ’ Ἱπποκράτης γέ φησιν·
<span class="lb" data-page="2.905" data-line="8" id="l2.905.8"></span>Ὁκόσαι μετρίως ἔχουσαι τὰ σώματα ἐκτιτρώσκουσι τετράμηνα
<span class="lb" data-page="2.905" data-line="9" id="l2.905.9"></span>καὶ τρίμηνα ἄτερ φανερῆς προφάσιος, ταύτῃσι αἱ
<span class="lb" data-page="2.905" data-line="10" id="l2.905.10"></span>κοτυληδόνες μύξης μεσταί εἰσι, καὶ οὐ δύνανται κρατέειν
<span class="lb" data-page="2.905" data-line="11" id="l2.905.11"></span>ὑπὸ τοῦ βάρεος τὸ ἔμβρυον, ἀλλὰ ἀποῤῥήγνυνται. καὶ μὴν
<span class="lb" data-page="2.905" data-line="12" id="l2.905.12"></span>Διοκλῆς ὁ Καρύστιος καὶ Πραξαγόρας ὁ Κῶος ὁ Νικάρχου,
<span class="lb" data-page="2.905" data-line="13" id="l2.905.13"></span>μικρὸν ὕστερον Ἱπποκράτους γεγονότες, ταὐτὰ λέγουσι,
<span class="lb" data-page="2.905" data-line="14" id="l2.905.14"></span>πολλοὶ δὲ καὶ ἄλλοι. ἆρ’ οὖν πάντες ἠγνοήκασι; ἀλλ’ οὐ
<span class="lb" data-page="2.905" data-line="15" id="l2.905.15"></span>θέμις ὑπὲρ ἀνδρῶν τηλικούτων οὕτω φρονεῖν. τί ποτε οὖν
<span class="lb" data-page="2.905" data-line="16" id="l2.905.16"></span>ἐστιν, ὃ λέγουσι; τὰ στόματα τῶν ἐν τῇ μήτρᾳ ἀγγείων
<span class="lb" data-page="2.905" data-line="17" id="l2.905.17"></span>οὕτω καλοῦσι. καὶ γὰρ καὶ ταῦτα κοτυληδονώδεις ἐξοχὰς
<span class="lb" data-page="2.905" data-line="18" id="l2.905.18"></span>ἐπιφυομένας ἴσχει παρὰ τὸν τῆς κυήσεως χρόνον, οἷα καὶ ἐν
<span class="pb" data-page="2.906" id="p2.906"></span>
<span class="lb" data-page="2.906" data-line="1" id="l2.906.1"></span>τῷ ἀπευθυσμένῳ γίνονται ἐπὶ αἱμοῤῥοΐσι. λέγω δὲ ταῦτα
<span class="lb" data-page="2.906" data-line="2" id="l2.906.2"></span>οὐ μαντευσάμενος, ἀλλὰ παρὰ Πραξαγόρου μαθών. ὁ γάρ
<span class="lb" data-page="2.906" data-line="3" id="l2.906.3"></span>τοι Πραξαγόρας ᾧδέ πώς φησιν αὐταῖς λέξεσι· Κοτυληδόνες
<span class="lb" data-page="2.906" data-line="4" id="l2.906.4"></span>δέ εἰσι τὰ στόματα τῶν φλεβῶν τῶν εἰς τὴν μήτραν
<span class="lb" data-page="2.906" data-line="5" id="l2.906.5"></span>ἡκουσῶν. ὥστε ἔχοι ἂν ἡ γυναικεία μήτρα κοτυληδόνας·
<span class="lb" data-page="2.906" data-line="6" id="l2.906.6"></span>καὶ ᾗ διαφέρουσιν αὗταί τε καὶ αἱ ἐπὶ τῶν ἀλόγων ζώων,
<span class="lb" data-page="2.906" data-line="7" id="l2.906.7"></span>σαφὲς ἤδη οἶμαι ἐκ τῶν εἰρημένων γεγονέναι. ἀρχόμενα οὖν
<span class="lb" data-page="2.906" data-line="8" id="l2.906.8"></span>τὰ τοῦ χορίου ἀγγεῖα ἐντεῦθεν, ὅθεν περ εἴρηται, διαπλέκει
<span class="lb" data-page="2.906" data-line="9" id="l2.906.9"></span>τε τὸ χορίον, ἀλλήλοις τε μίγνυται καὶ συμφύεται.
<span class="lb" data-page="2.906" data-line="10" id="l2.906.10"></span>ὁ δὲ τρόπος αὐτῆς τῆς συνόδου τοιόσδε τίς ἐστιν. ἐννόησον
<span class="lb" data-page="2.906" data-line="11" id="l2.906.11"></span>ῥίζας δένδρου πολλάς τε καὶ λεπτὰς, κατὰ δύο καὶ
<span class="lb" data-page="2.906" data-line="12" id="l2.906.12"></span>τρεῖς ἀλλήλαις ἑνουμένας, ὥστε ἐξ αὐτῶν ἑτέρας ῥίζας γίνεσθαι,
<span class="lb" data-page="2.906" data-line="13" id="l2.906.13"></span>μείζους μὲν τῷ μεγέθει, ἐλάττους δὲ τῷ ἀριθμῷ,
<span class="lb" data-page="2.906" data-line="14" id="l2.906.14"></span>κᾀκείνας πάλιν συνιούσας ἀλλήλαις ἑτέρας ὡσαύτως ποιεῖν,
<span class="lb" data-page="2.906" data-line="15" id="l2.906.15"></span>εἶτα ἐκ τῶν γενομένων κατὰ τὸν αὐτὸν τρόπον ἄλλας, καὶ
<span class="lb" data-page="2.906" data-line="16" id="l2.906.16"></span>τοῦτο ἀεὶ γινόμενον, ἕως ἐς ταὐτὸ ἐλθοῦσαι σύμπασαι τελευτήσωσιν
<span class="lb" data-page="2.906" data-line="17" id="l2.906.17"></span>ὑπ’ ἄκραν τῆς γῆς τὴν ἐπιφάνειαν εἰς τὸ τοῦ
<span class="lb" data-page="2.906" data-line="18" id="l2.906.18"></span>δένδρου μέρος ἐκεῖνο, ὃ καλεῖται στέλεχος. καὶ γάρ τοι ﻿
<span class="pb" data-page="2.907" id="p2.907"></span>
<span class="lb" data-page="2.907" data-line="1" id="l2.907.1"></span>τὰ ἀγγεῖα ταῦτα, οἷον ῥίζαι τινὲς οὖσαι πολλαὶ καὶ μικραὶ,
<span class="lb" data-page="2.907" data-line="2" id="l2.907.2"></span>συμφύονται, καὶ συμφυόμενα γίνεται μείζονα τῶν προτέρων·
<span class="lb" data-page="2.907" data-line="3" id="l2.907.3"></span><span class="milestone ed2page" data-n="4.283" data-unit="ed2page" id="ed2page.4.283"></span>εἶτα ἐφεξῆς μείζονα γινόμενα περατοῦνται σύμπαντα
<span class="lb" data-page="2.907" data-line="4" id="l2.907.4"></span>εἰς δύο οἷον στελέχη, φλέβας μὲν τὰ φλεβώδη, ἀρτηρίας δὲ
<span class="lb" data-page="2.907" data-line="5" id="l2.907.5"></span>τὰ ἀρτηριώδη, ἑκάτερον ἐξ ἑκατέρου μέρους, δεξιοῦ τε καὶ
<span class="lb" data-page="2.907" data-line="6" id="l2.907.6"></span>ἀριστεροῦ, ἐμβαλλούσας εἰς τὸ ἔμβρυον κατὰ τὸν ὀμφαλόν.
<span class="lb" data-page="2.907" data-line="7" id="l2.907.7"></span>οὐδὲ γὰρ οὐδὲ ἄλλο τί ἐστιν ὁ ὀμφαλὸς, ἀλλ’ ἢ τὰ τέτταρα
<span class="lb" data-page="2.907" data-line="8" id="l2.907.8"></span>ἀγγεῖα, μέσον αὑτῶν ἔχοντα τὸν οὐραχόν. οὗτος δέ
<span class="lb" data-page="2.907" data-line="9" id="l2.907.9"></span>ἐστιν ἀρχὴ τοῦ ἀλλαντοειδοῦς χιτῶνος, ὃν ἐξικνεῖσθαι κατὰ
<span class="lb" data-page="2.907" data-line="10" id="l2.907.10"></span>τὰ ἐξέχοντα τοῦ ἐμβρύου ἐλέγομεν· συντέτρηταί τε εἰς τὸν
<span class="lb" data-page="2.907" data-line="11" id="l2.907.11"></span>πυθμένα τῆς κύστεως τοῦ ἐμβρύου εὐρεῖ καὶ ἀξιολόγῳ
<span class="lb" data-page="2.907" data-line="12" id="l2.907.12"></span>πόρῳ, ὥστε εἶναι ἕνωσιν τῇ κύστει πρὸς τὸν ἀλλαντοειδῆ
<span class="lb" data-page="2.907" data-line="13" id="l2.907.13"></span>χιτῶνα διὰ τοῦ οὐραχοῦ, μεταξὺ ἀμφοῖν κειμένου. καθ’ ὃ
<span class="lb" data-page="2.907" data-line="14" id="l2.907.14"></span>δὲ πρῶτον ἀνευρυνομένου τοῦ οὐραχοῦ ἀποφύεται ὁ ὑμὴν,
<span class="lb" data-page="2.907" data-line="15" id="l2.907.15"></span>τραχύτης ἱκανὴ καὶ οἷον ψωρώδης φαίνεται. καὶ μὴν καὶ
<span class="lb" data-page="2.907" data-line="16" id="l2.907.16"></span>ὑγρὸν οὐκ ὀλίγον ἐν ἑκατέρῳ τῶν ὑμένων περιέχεται, διαφέρον
<span class="lb" data-page="2.907" data-line="17" id="l2.907.17"></span>τοῦ ἑτέρου τὸ ἕτερον καὶ τῇ χροιᾷ καὶ τῷ πλήθει.
<span class="lb" data-page="2.907" data-line="18" id="l2.907.18"></span>ξανθὸν μὲν γὰρ τὸ ἐν τῷ ἀλλαντοειδεῖ, λευκότερον δέ πως
<span class="pb" data-page="2.908" id="p2.908"></span>
<span class="lb" data-page="2.908" data-line="1" id="l2.908.1"></span>τὸ ἐν τῷ ἀμνειῷ. τοῦτο δὲ καὶ πλέον ἐστὶ τοῦ ἑτέρου· καὶ
<span class="lb" data-page="2.908" data-line="2" id="l2.908.2"></span>γὰρ καὶ ὁ χιτὼν τοῦ χιτῶνος μείζων, εἴ γε ὁ μὲν ὅλον τὸ ἔμβρυον
<span class="lb" data-page="2.908" data-line="3" id="l2.908.3"></span>ἀμφιέννυσιν, ὁ δὲ κατά τινα μέρη ἐπίκειται αὐτῷ. ὅθεν
<span class="lb" data-page="2.908" data-line="4" id="l2.908.4"></span>δὲ καὶ τοῖς ὑγροῖς τούτοις ἡ γένεσις, καὶ τίς ἡ ἀπ’ αὐτῶν
<span class="lb" data-page="2.908" data-line="5" id="l2.908.5"></span>χρεία, ἐν τῷ ἐφεξῆς λόγῳ πάντα εἰρήσεται· καὶ τὰ περὶ τῶν
<span class="lb" data-page="2.908" data-line="6" id="l2.908.6"></span>ἀγγείων τῶν εἰς τὸ ἔμβρυον διὰ τοῦ ὀμφαλοῦ καθηκόντων
<span class="lb" data-page="2.908" data-line="7" id="l2.908.7"></span>αὐτὰ καθ’ αὑτὰ εἰρήσεται ἐν ἑτέρῳ λόγῳ τῷ περὶ τῆς
<span class="lb" data-page="2.908" data-line="8" id="l2.908.8"></span>τοῦ ἐμβρύου ἀνατομῆς.
</p>
        </article>

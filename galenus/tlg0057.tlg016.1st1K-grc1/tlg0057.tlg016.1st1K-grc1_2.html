<article xmlns="http://www.w3.org/1999/xhtml" id="urn:cts:greekLit:tlg0057.tlg016.1st1K-grc1:2">
<span class="pb page1" data-page="2.889" id="p2.889"></span>
<span class="milestone ed1page page1" data-n="0.211" data-unit="ed1page" id="ed1page.1.211"></span>
<span class="milestone ed2page page1" data-n="4.277" data-unit="ed2page" id="ed2page.4.277"></span>
          <p>
<span class="lb" data-page="2.889" data-line="4" id="l2.889.4"></span>Μέγεθος δὲ οὐκ ἴση μὲν ἐπὶ πασῶν, πολὺ
<span class="lb" data-page="2.889" data-line="5" id="l2.889.5"></span>γὰρ ἐλάττων μὲν ἡ τῆς κυησάσης, μείζων δὲ ἡ τῆς ἐγκύου.
<span class="lb" data-page="2.889" data-line="6" id="l2.889.6"></span>καὶ ἥτις οὐδέποτε ἐκύησε, καὶ ταύτης μείων ἐστὶ, καὶ παρὰ
<span class="lb" data-page="2.889" data-line="7" id="l2.889.7"></span>τὰς ἡλικίας,<span class="milestone ed1page" data-n="1.211" data-unit="ed1page" id="ed1page.1.211"></span> αἷς μηδέπω τοῦ λαγνεύεσθαι ὥρα ἢ μηκέτι·
<span class="lb" data-page="2.889" data-line="8" id="l2.889.8"></span>καὶ γὰρ καὶ ἄλλως ἐλάττων ἀεὶ ταῖς μὴ λαγνευομέναις.
<span class="lb" data-page="2.889" data-line="9" id="l2.889.9"></span>πειρατέον δὲ ὑπογράψαι τό γε μὴν τῆς συμμέτρως
<span class="lb" data-page="2.889" data-line="10" id="l2.889.10"></span>ἐχούσης μέγεθος. κατὰ μὲν οὖν τὸ ἄνω πέρας τοῦ πυθμένος
<span class="lb" data-page="2.889" data-line="11" id="l2.889.11"></span>πλησίον ἐστὶ τῷ ὀμφαλῷ, τὸ κάτω δὲ αὑτῆς πέρας κατὰ
<span class="lb" data-page="2.889" data-line="12" id="l2.889.12"></span>τὸ αἰδοῖον τῆς γυναικὸς ἔχει, καὶ ἔστιν ἀπὸ τοῦ τόπου, εἰς
<span class="lb" data-page="2.889" data-line="13" id="l2.889.13"></span>ὃν ἐπιβάλλει, ἐπὶ τὸ πέρας τοῦ αἰδοίου τὸ ἔξω οὐκ ἴσον
<span class="lb" data-page="2.889" data-line="14" id="l2.889.14"></span>μὲν ἐπὶ πασῶν, ὡς τὸ πολὺ δὲ σύμμετρον τὸ διάστημα
<span class="lb" data-page="2.889" data-line="15" id="l2.889.15"></span>δακτύλων ἕνδεκα, κατὰ δὲ τὸ πλάτος ἐφ’ ἑκατέραν τῶν λαγόνων
<span class="lb" data-page="2.889" data-line="16" id="l2.889.16"></span>ἐκτείνεται ταῖς αὑτῆς κεραίαις. περὶ δὲ τῶν κατὰ
<span class="lb" data-page="2.889" data-line="17" id="l2.889.17"></span>βάθος περάτων ἤδη εἴρηται, ὅτι τε κύστις καὶ ἀπευθυσμένον
<span class="pb" data-page="2.890" id="p2.890"></span>
<span class="lb" data-page="2.890" data-line="1" id="l2.890.1"></span>ὁρίζουσιν αὐτὴν, καὶ ὅτι ἡ μὲν ἐπίκειται, αὐτὸ
<span class="lb" data-page="2.890" data-line="2" id="l2.890.2"></span>δὲ ὑπόκειται. αὐτὸ δὲ τὸ αἰδοῖον τὸ γυναικεῖόν ἐστιν ἡ
<span class="lb" data-page="2.890" data-line="3" id="l2.890.3"></span>μεταξὺ τῶν τῆς ἥβης ὀστῶν εὐρυχωρία, κατὰ τὰ ἔξω μέρη
<span class="lb" data-page="2.890" data-line="4" id="l2.890.4"></span>δερματώδη ἐπίφυσιν ἔχουσα ἀνάλογον τῆς ἐπὶ τῶν ἀῤῥένων
<span class="lb" data-page="2.890" data-line="5" id="l2.890.5"></span>πόσθης.
</p>
        </article>

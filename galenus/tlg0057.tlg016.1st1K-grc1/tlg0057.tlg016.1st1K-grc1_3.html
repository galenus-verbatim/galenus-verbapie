<article xmlns="http://www.w3.org/1999/xhtml" id="urn:cts:greekLit:tlg0057.tlg016.1st1K-grc1:3">
<span class="pb page1" data-page="2.890" id="p2.890"></span>
<span class="milestone ed1page page1" data-n="1.211" data-unit="ed1page" id="ed1page.1.211"></span>
<span class="milestone ed2page page1" data-n="4.277" data-unit="ed2page" id="ed2page.4.277"></span>
          <p>
<span class="lb" data-page="2.890" data-line="6" id="l2.890.6"></span>Τὸ δὲ σχῆμα αὐτῆς, τὸ μὲν ἄλλο πᾶν
<span class="lb" data-page="2.890" data-line="7" id="l2.890.7"></span>σῶμα καὶ μάλιστα ὁ πυθμὴν κύστει ἔοικε· καθ’ ὅσον δὲ
<span class="lb" data-page="2.890" data-line="8" id="l2.890.8"></span>ἐπὶ τῶν πλαγίων ἀποφύσεις ἔχει μαστοειδεῖς πρὸς τὰς λαγόνας
<span class="lb" data-page="2.890" data-line="9" id="l2.890.9"></span>ἀνανευούσας, ταύτῃ οὐκ ἔτι ἔοικεν. αὐτῶν δὲ τούτων
<span class="lb" data-page="2.890" data-line="10" id="l2.890.10"></span>τὸ σχῆμα ὁ μὲν Ἡρόφιλος ἡμιτόμου κύκλου ἕλικι
<span class="lb" data-page="2.890" data-line="11" id="l2.890.11"></span>εἰκάζει· Διοκλῆς δὲ κέρασι φυομένοις. διὰ ταῦτα καὶ
<span class="lb" data-page="2.890" data-line="12" id="l2.890.12"></span>ὠνόμασε κεραίας παρωνύμως ἀπὸ τοῦ κέρατος. Εὔδημος
<span class="lb" data-page="2.890" data-line="13" id="l2.890.13"></span>δὲ πλεκτάνας καλεῖ, οὐκ ἔχων φάναι, πότερον ὅτι πέπλεκται
<span class="lb" data-page="2.890" data-line="14" id="l2.890.14"></span>ταύτῃ ἀγγεῖα ἑλικοειδῶς, ἀλλ’ αὐτὰς τὰς ἀποφύσεις
<span class="lb" data-page="2.890" data-line="15" id="l2.890.15"></span>παρείκασε πλεκτάναις. οἱ δὲ περὶ Πραξαγόραν τε καὶ Φιλότιμον
<span class="lb" data-page="2.890" data-line="16" id="l2.890.16"></span>κόλπους αὐτὰς καλοῦσι, ὅθεν καὶ δίκολπον μὲν
<span class="lb" data-page="2.890" data-line="17" id="l2.890.17"></span>τὴν μήτραν τῆς γυναικὸς λέγουσι, πολύκολπον δὲ τὴν τῶν
<span class="lb" data-page="2.890" data-line="18" id="l2.890.18"></span>πολυτόκων ζώων. καὶ ὅτι μὲν ἡ τῆς ὑὸς μήτρα, καὶ
<span class="pb" data-page="2.891" id="p2.891"></span>
<span class="lb" data-page="2.891" data-line="1" id="l2.891.1"></span>εἴ τι ἄλλο ὁμοῦ κυΐσκει πολλὰ, πολύκολπός ἐστι, τοῦτο
<span class="lb" data-page="2.891" data-line="2" id="l2.891.2"></span>μὲν καὶ πάνυ ἀληθές· οὐ μὴν ἐπί γε γυναικῶν τοὔνομα
<span class="lb" data-page="2.891" data-line="3" id="l2.891.3"></span>πρέπειν ἡγοῦμαι. πρῶτον μὲν γὰρ ἑλικοειδής ἐστιν ἡ τῆς
<span class="lb" data-page="2.891" data-line="4" id="l2.891.4"></span>ὑὸς μήτρα, ἔπειτα ἐν τοῖς κόλποις τὰ ἔμβρυα κυΐσκεται·
<span class="lb" data-page="2.891" data-line="5" id="l2.891.5"></span>γυναικὶ δὲ καὶ τοῖς ἄλλοις ζώοις, ὅσα γυναικὶ κατὰ τὴν
<span class="lb" data-page="2.891" data-line="6" id="l2.891.6"></span>μήτραν ἔοικεν, οἷον αἰγί τε καὶ βοῒ, οὐκ ἐν ταῖς κεραίαις
<span class="lb" data-page="2.891" data-line="7" id="l2.891.7"></span>εὑρίσκεται τὰ ἔμβρυα, (παρὰ πολὺ γὰρ αὗται ἐλάττους
<span class="lb" data-page="2.891" data-line="8" id="l2.891.8"></span>ἢ κατὰ μέγεθος ἐμβρύου,) ἀλλ’ ἐν τῷ ἄλλῳ κύτει παντὶ
<span class="lb" data-page="2.891" data-line="9" id="l2.891.9"></span>τῆς ὑστέρας. ἀλλ’ οἶμαι τούτους, οὐκ ἔχοντας οὔτε χρείαν
<span class="lb" data-page="2.891" data-line="10" id="l2.891.10"></span>οὔτε ἐνέργειαν εἰπεῖν τῶν κεραιῶν, τοιαῦτα ἄτοπα λέγειν
<span class="lb" data-page="2.891" data-line="11" id="l2.891.11"></span>ὑπομένειν. ἐπεὶ δὲ μακρός τε ὁ λόγος καὶ ἄλλως οὐ δίκαιον,
<span class="lb" data-page="2.891" data-line="12" id="l2.891.12"></span>περὶ μὲν κεραιῶν χρείας τε καὶ ἐνεργείας εἰπεῖν τι,
<span class="lb" data-page="2.891" data-line="13" id="l2.891.13"></span>καὶ μὴ περὶ τῶν ἄλλων τῶν κατὰ τὴν μήτραν ἑκάστου,
<span class="lb" data-page="2.891" data-line="14" id="l2.891.14"></span>διὰ τοῦτο καὶ ἡμῖν εἰσαῦθις ἀναβεβλήσθω. ἱκανά τε
<span class="lb" data-page="2.891" data-line="15" id="l2.891.15"></span>γὰρ καὶ αὐτὰ καθ’ ἑαυτὰ ἐπισκέψασθαι τὰ κατὰ τὴν μήτραν
<span class="lb" data-page="2.891" data-line="16" id="l2.891.16"></span>πεφυκότα, τί τε ἔργον ἑκάστου, καὶ τίς ἡ δύναμις,
<span class="lb" data-page="2.891" data-line="17" id="l2.891.17"></span>καὶ διὰ τί τοιαῦτα, κατά τε τὸ μέγεθος καὶ τὴν θέσιν ﻿
<span class="pb" data-page="2.892" id="p2.892"></span>
<span class="lb" data-page="2.892" data-line="1" id="l2.892.1"></span>καὶ τὴν διάπλασιν <span class="milestone ed2page" data-n="4.278" data-unit="ed2page" id="ed2page.4.278"></span>καὶ τὴν πλοκὴν καὶ τὴν πρὸς
<span class="lb" data-page="2.892" data-line="2" id="l2.892.2"></span>τὰ παρακείμενα κοινωνίαν ἐγένετο. νυνὶ δὲ ἐπὶ τὰ ἑξῆς
<span class="lb" data-page="2.892" data-line="3" id="l2.892.3"></span>ἴωμεν. εἴη δ’ ἂν ἑξῆς λέγειν περί τε συμφύσεως καὶ προσαρτήσεως
<span class="lb" data-page="2.892" data-line="4" id="l2.892.4"></span>καὶ τῶν ἄλλων, ὅσα τούτοις παράκειται.
</p>
        </article>

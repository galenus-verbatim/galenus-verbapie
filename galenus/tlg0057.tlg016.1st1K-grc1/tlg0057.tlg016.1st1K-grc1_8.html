<article xmlns="http://www.w3.org/1999/xhtml" id="urn:cts:greekLit:tlg0057.tlg016.1st1K-grc1:8">
<span class="pb page1" data-page="2.898" id="p2.898"></span>
<span class="milestone ed1page page1" data-n="1.212" data-unit="ed1page" id="ed1page.1.212"></span>
<span class="milestone ed2page page1" data-n="4.280" data-unit="ed2page" id="ed2page.4.280"></span>
          <p>
<span class="lb" data-page="2.898" data-line="8" id="l2.898.8"></span>Ἔχουσι δὲ οὐδὲ τῷ πάχει τῆς μήτρας οἱ χιτῶνες
<span class="lb" data-page="2.898" data-line="9" id="l2.898.9"></span>ὡσαύτως ἀεὶ, ἀλλ’ εἰς μὲν τὴν πρώτην ἡλικίαν,
<span class="lb" data-page="2.898" data-line="10" id="l2.898.10"></span>ὥσπερ μικροὶ, οὕτω καὶ λεπτοί εἰσιν· ἰόντων δὲ ἤδη τῶν
<span class="lb" data-page="2.898" data-line="11" id="l2.898.11"></span>ἐπιμηνίων, πρὸς λόγον τοῦ μεγέθους καὶ τὸ πάχος αὔξονται,
<span class="lb" data-page="2.898" data-line="12" id="l2.898.12"></span>καὶ ἢν ἔξωρος τοῦ κύειν τε καὶ καθαίρεσθαι ἡ γυνὴ γίνηται,
<span class="lb" data-page="2.898" data-line="13" id="l2.898.13"></span>ὥσπερ τὸ μέγεθος, οὕτω καὶ τὸ πάχος μειοῦται. κατὰ
<span class="lb" data-page="2.898" data-line="14" id="l2.898.14"></span>μὲν τὰς ἡλικίας ᾧδ’ ἔχουσιν. κατὰ δὲ τὰς περιστάσεις,
<span class="lb" data-page="2.898" data-line="15" id="l2.898.15"></span>ὅσα μὲν αἱ τόσοι πεφύκασιν ἀλλοιῶσαι κατὰ τὴν μήτραν,
<span class="lb" data-page="2.898" data-line="16" id="l2.898.16"></span>τὸ νῦν οὐ πρόκειται λέγειν· ὅσα δὲ ἐν τῷ κατὰ φύσιν αἱ
<span class="pb" data-page="2.899" id="p2.899"></span>
<span class="lb" data-page="2.899" data-line="1" id="l2.899.1"></span>περιστάσεις αὐτὴν ἀλλάττουσιν, ταῦτα ἐροῦμεν. παχεῖα μὲν
<span class="lb" data-page="2.899" data-line="2" id="l2.899.2"></span>καὶ εὔογκος καὶ διῳδηκυῖα φαίνεται, ὅταν αὐτὴ ἡ κάθαρσις
<span class="lb" data-page="2.899" data-line="3" id="l2.899.3"></span>ἡ τῶν καταμηνίων συνδιδῶται· διαβρέχεται γὰρ τηνικαῦτα
<span class="lb" data-page="2.899" data-line="4" id="l2.899.4"></span>τῇ νοτίδι τῇ ἀπὸ τοῦ αἵματος· λεπτὴ δὲ καὶ ξηρὰ
<span class="lb" data-page="2.899" data-line="5" id="l2.899.5"></span>ἡ ποῤῥωτάτω τούτου τοῦ χρόνου· παχυτέρα δὲ καὶ τῇ κυησάσῃ,
<span class="lb" data-page="2.899" data-line="6" id="l2.899.6"></span>καὶ ἥτις πλεῖστα ἐκύησε, ταύτῃ παχίστη. πάλιν
<span class="lb" data-page="2.899" data-line="7" id="l2.899.7"></span>οὖν ἀρχομένης μὲν κύειν παχεῖα, ἐγγὺς δὲ τοῦ ἀποκυΐσκειν
<span class="lb" data-page="2.899" data-line="8" id="l2.899.8"></span>γενομένης μεγάλη μὲν, λεπτὴ δὲ, τὸ γὰρ πάχος εἰς τὸ
<span class="lb" data-page="2.899" data-line="9" id="l2.899.9"></span>μῆκος ἐκτεινόμενον ἀναλίσκεται, ἐν δὲ τῷ μεταξὺ χρόνῳ
<span class="lb" data-page="2.899" data-line="10" id="l2.899.10"></span>ἀνάλογον τοῦ μεγέθους τὸ πλάτος.
</p>
        </article>

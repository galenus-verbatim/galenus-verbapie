<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:1.1">
<span class="pb page1" data-page="3.1" id="p3.1"></span>
<span class="milestone ed1page page1" data-n="0.368" data-unit="ed1page" id="ed1page.1.368"></span>
<span class="milestone ed2page page1" data-n="3.285" data-unit="ed2page" id="ed2page.4.285"></span>
            <h2>ΓΑΛΗΝΟΥ ΠΕΡΙ ΧΡΕΙΑΣ ΤΩΝ ΕΝ
<br></br>ΑΝΘΡΩΠΟΥ ΣΩΜΑΤΙ ΜΟΡΙΩΝ
<br></br>ΛΟΓΟΣ Α.
</h2>
            <p>
<span class="lb" data-page="3.1" data-line="1" id="l3.1.1"></span>Ὥσπερ τῶν ζώων ἕκαστον ἓν εἶναι λέγεται
<span class="lb" data-page="3.1" data-line="2" id="l3.1.2"></span>τῷ φαίνεσθαι κατά τινα περιγραφὴν ἰδίαν μηδαμῆ τοῖς
<span class="lb" data-page="3.1" data-line="3" id="l3.1.3"></span>ἄλλοις ξυνημμένον, οὕτω καὶ τῶν μορίων αὐτοῦ τὸ μὲν
<span class="lb" data-page="3.1" data-line="4" id="l3.1.4"></span>ὀφθαλμὸς, τὸ δὲ ῥὶς, τὸ δὲ γλῶττα, τὸ δ’ ἐγκέφαλος ἓν
<span class="lb" data-page="3.1" data-line="5" id="l3.1.5"></span>εἶναι λέγεται τῷ φαίνεσθαι περιγραφὴν ἰδίαν ἔχον. εἰ δὲ μὴ
<span class="lb" data-page="3.1" data-line="6" id="l3.1.6"></span>συνῆπτο κατά τι τοῖς πέλας, ἀλλὰ πάντως κεχώριστο, τότ’
<span class="lb" data-page="3.1" data-line="7" id="l3.1.7"></span>ἂν οὐδὲ μόριον ἦν ὅλως, ἀλλ’ ἁπλῶς ἕν. ὥσθ’ ὅσα σώματα
<span class="pb" data-page="3.2" id="p3.2"></span>
<span class="lb" data-page="3.2" data-line="1" id="l3.2.1"></span>μήτε πάντη περιγραφὴν ἰδίαν ἔχει, μήτε πάντη συνῆπται
<span class="lb" data-page="3.2" data-line="2" id="l3.2.2"></span>πρὸς ἕτερα, μόρια ταῦτα κέκληται. καὶ εἰ τοῦτο, πολλὰ
<span class="lb" data-page="3.2" data-line="3" id="l3.2.3"></span>τῶν ζώων ἔσται μόρια, τὰ μὲν μείζω, τὰ δ’ ἐλάττω, τὰ
<span class="lb" data-page="3.2" data-line="4" id="l3.2.4"></span>δὲ καὶ παντάπασιν εἰς ἕτερον εἶδος ἄτμητα.
</p>
          </article>

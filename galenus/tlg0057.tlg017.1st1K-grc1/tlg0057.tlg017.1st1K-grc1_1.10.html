<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:1.10">
<span class="pb page1" data-page="3.27" id="p3.27"></span>
<span class="milestone ed1page page1" data-n="1.371" data-unit="ed1page" id="ed1page.1.371"></span>
<span class="milestone ed2page page1" data-n="4.293" data-unit="ed2page" id="ed2page.4.293"></span>
            <p>
<span class="lb" data-page="3.27" data-line="11" id="l3.27.11"></span>Μὴ τοίνυν μηδ’ ἡμεῖς αὐτὸ πάθωμεν ἑκόντες,
<span class="lb" data-page="3.27" data-line="12" id="l3.27.12"></span>ἀλλὰ πρῶτον μὲν ἐπὶ τῆς χειρὸς, ἐπειδὴ περὶ ταύτης
<span class="lb" data-page="3.27" data-line="13" id="l3.27.13"></span>προὐθέμεθα πρῶτον λέγειν, ἑξῆς δὲ καὶ τῶν ἄλλων μορίων
<span class="lb" data-page="3.27" data-line="14" id="l3.27.14"></span>ἁπάντων τὴν βάσανον ποιησόμεθα, πρὸς ἅπαντα ταῦτα,
<span class="lb" data-page="3.27" data-line="15" id="l3.27.15"></span>ὡς καὶ πρόσθεν ἐδείξαμεν, ἀρχήν τε ἅμα τῆς ζητήσεως
<span class="lb" data-page="3.27" data-line="16" id="l3.27.16"></span>καὶ κριτήριον τῶν εὑρισκομένων τὴν ἐνέργειαν ἔχοντες.
<span class="lb" data-page="3.27" data-line="17" id="l3.27.17"></span>ἐπεὶ τοίνυν τὸ μὲν ἔργον τῆς χειρὸς ἡ ἀντίληψις, ἀντιλαμβάνεσθαι
<span class="lb" data-page="3.27" data-line="18" id="l3.27.18"></span>δ’ οὐδενὸς ἂν ἠδυνήθη ποτὲ ἀκίνητος μένουσα,
<span class="pb" data-page="3.28" id="p3.28"></span>
<span class="lb" data-page="3.28" data-line="1" id="l3.28.1"></span>λιθίνης γὰρ οὕτως ἢ νεκρᾶς οὐδὲν ἂν ἀπέδει, δῆλον, ὡς τὸ
<span class="lb" data-page="3.28" data-line="2" id="l3.28.2"></span>πρῶτον αὐτῇ τῆς ἐνεργείας μόριον ἔσται, δι’ οὗπερ ἂν εὑρεθῇ
<span class="lb" data-page="3.28" data-line="3" id="l3.28.3"></span>κινουμένη. ἐπεὶ τοίνυν τὰς καθ’ ὁρμὴν κινήσεις ἁπάσας,
<span class="lb" data-page="3.28" data-line="4" id="l3.28.4"></span>οἷαίπερ αἱ τῆς χειρός εἰσιν, ὑπὸ μυῶν ἀπεδείξαμεν γίνεσθαι,
<span class="lb" data-page="3.28" data-line="5" id="l3.28.5"></span>τοῦτ’ ἂν εἴη τὸ πρῶτον αὐτῇ τῆς κινήσεως ὄργανον.
<span class="lb" data-page="3.28" data-line="6" id="l3.28.6"></span>τὰ δ’ ἄλλα πάντα, τὰ μὲν ἕνεκεν τοῦ βελτιόνως γίνεσθαι
<span class="lb" data-page="3.28" data-line="7" id="l3.28.7"></span>τὴν ἐνέργειαν, τὰ δ’, ὧν οὐκ ἄνευ γενέσθαι δυνατὸν ἦν
<span class="lb" data-page="3.28" data-line="8" id="l3.28.8"></span>αὐτὴν, τὰ δ’ ὑπὲρ τῆς φυλακῆς ἁπάντων τούτων ἐδημιουργήθη.
<span class="lb" data-page="3.28" data-line="9" id="l3.28.9"></span>τὸ μὲν δὴ γένος τῶν ὀνύχων τοῦ βελτίονος ἕνεκεν
<span class="lb" data-page="3.28" data-line="10" id="l3.28.10"></span>ἐφαίνετο γεγονέναι, δυναμένων γε τῶν χειρῶν ἀντιλαμβάνεσθαι
<span class="lb" data-page="3.28" data-line="11" id="l3.28.11"></span>μὲν καὶ χωρὶς τῶν ὀνύχων, ἀλλ’ οὔτε πάντων τῶν
<span class="lb" data-page="3.28" data-line="12" id="l3.28.12"></span>ὄγκων, οὔθ’ οὕτω καλῶς, ὡς νῦν. ἐδείχθη γὰρ, ὅτι τὰ
<span class="lb" data-page="3.28" data-line="13" id="l3.28.13"></span>σμικρὰ καὶ σκληρὰ σώματα διαδιδράσκει ῥᾳδίως αὐτὰς, εἰ
<span class="lb" data-page="3.28" data-line="14" id="l3.28.14"></span>μὴ ταῖς κορυφαῖς τῶν δακτύλων ὑπέκειτό τις οὐσία σκληροτέρα,
<span class="lb" data-page="3.28" data-line="15" id="l3.28.15"></span>στηρίζειν τὴν ταύτῃ σάρκα δυναμένη. καὶ μέχρι
<span class="lb" data-page="3.28" data-line="16" id="l3.28.16"></span>μὲν τούτου τῆς τε σκληρότητος τῶν ὀνύχων καὶ τῆς θέσεως
<span class="lb" data-page="3.28" data-line="17" id="l3.28.17"></span>ἡ χρεία λέλεκται.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:1.11">
<span class="pb page1" data-page="3.28" id="p3.28"></span>
<span class="milestone ed1page page1" data-n="1.371" data-unit="ed1page" id="ed1page.1.371"></span>
<span class="milestone ed2page page1" data-n="4.293" data-unit="ed2page" id="ed2page.4.293"></span>
            <p>
<span class="lb" data-page="3.28" data-line="18" id="l3.28.18"></span>Διατί δ’ εἰς τοσοῦτον σκληροὶ γεγόνασι,
<span class="pb" data-page="3.29" id="p3.29"></span>
<span class="lb" data-page="3.29" data-line="1" id="l3.29.1"></span>περαιτέρω δ’ οὐκέτι, καὶ διατί περιφερεῖς ἐκ παντὸς μέρους,
<span class="lb" data-page="3.29" data-line="2" id="l3.29.2"></span>οὔπω μὲν εἴρηται, καιρὸς δ’ αὐτὸ νῦν ἤδη λέγεσθαι. εἰ
<span class="lb" data-page="3.29" data-line="3" id="l3.29.3"></span>μὲν οὖν ἐπὶ πλέον, ἢ νῦν εἰσιν, ἐγεγόνεισαν σκληροὶ δίκην
<span class="lb" data-page="3.29" data-line="4" id="l3.29.4"></span>ὀστῶν, ἦσαν μὲν ἂν οὕτω γε καὶ πρὸς τὰς ἀντιλήψεις
<span class="lb" data-page="3.29" data-line="5" id="l3.29.5"></span>ἀφυέστεροι, μηδ’ ἐπὶ βραχὺ περιπτύσσεσθαι δυνάμενοι,
<span class="lb" data-page="3.29" data-line="6" id="l3.29.6"></span>μάλιστα δ’ ἂν ἀπεθραύοντο ῥᾳδίως, ὥσπερ καὶ τἄλλα τὰ
<span class="lb" data-page="3.29" data-line="7" id="l3.29.7"></span>κραῦρα σύμπαντα. τῆς οὖν ἀσφαλείας αὐτῶν ἡ φύσις προνοουμένη
<span class="lb" data-page="3.29" data-line="8" id="l3.29.8"></span>συμμέτρως ἀπειργάσατο σκληροὺς, ὡς μήτε τὴν
<span class="lb" data-page="3.29" data-line="9" id="l3.29.9"></span>χρείαν, ἧς ἕνεκα ἐγεγόνεισαν, εἰς μηδὲν παραβλάπτεσθαι,
<span class="lb" data-page="3.29" data-line="10" id="l3.29.10"></span>μήτε αὐτούς τι πάσχειν ἑτοίμως. ὅτι δ’ οὕτω προνοουμένη
<span class="lb" data-page="3.29" data-line="11" id="l3.29.11"></span>μαλακωτέρους ὀστῶν εἰς τοσοῦτον ἐποίησεν, εἰς ὅσον εἴκοντας
<span class="lb" data-page="3.29" data-line="12" id="l3.29.12"></span>μετρίως τοῖς ἔξωθεν ἐμπίπτουσι σφοδρῶς ἐκκλίνειν
<span class="lb" data-page="3.29" data-line="13" id="l3.29.13"></span>αὐτῶν τὴν βίαν, ἡ τῶν ὁμοίων ἁπάντων ἐνδεικνύσθω σοι
<span class="lb" data-page="3.29" data-line="14" id="l3.29.14"></span>κατασκευή. πάντα γὰρ, ὅσα προπετῆ τε καὶ γυμνὰ μόρια
<span class="lb" data-page="3.29" data-line="15" id="l3.29.15"></span>τῶν ζώων ἐστὶν, ἐκ τοιαύτης οὐσίας ἐδημιούργησεν, οἵας
<span class="lb" data-page="3.29" data-line="16" id="l3.29.16"></span>μήτε θλᾶσθαι ῥᾳδίως διὰ μαλακότητα, <span class="milestone ed2page" data-n="4.294" data-unit="ed2page" id="ed2page.4.294"></span>μήτε θραύεσθαι
<span class="lb" data-page="3.29" data-line="17" id="l3.29.17"></span>διὰ ξηρότητα. τοιοῦτον μόριον ὁπλὴ, τοιοῦτον χηλὴ,
<span class="lb" data-page="3.29" data-line="18" id="l3.29.18"></span>τοιοῦτον πλῆκτρον, τοιοῦτον κέρας· οἷς, ὡς μὲν ὅπλοις
<span class="pb" data-page="3.30" id="p3.30"></span>
<span class="lb" data-page="3.30" data-line="1" id="l3.30.1"></span>ἀμυντηρίοις, σκληροτέροις εἶναι συνέφερεν, ἢ νῦν εἰσιν, ὥστε
<span class="lb" data-page="3.30" data-line="2" id="l3.30.2"></span>καὶ θλᾷν καὶ τέμνειν μᾶλλον δύνασθαι, πρὸς δὲ τὴν
<span class="lb" data-page="3.30" data-line="3" id="l3.30.3"></span>ἰδίαν αὐτῶν ἀσφάλειαν οὐκ ἦν ἄμεινον εἰς τοσοῦτον γενέσθαι
<span class="lb" data-page="3.30" data-line="4" id="l3.30.4"></span>σκληροῖς, ὡς θραύεσθαι ῥᾳδίως. οὕτως οὖν καὶ
<span class="lb" data-page="3.30" data-line="5" id="l3.30.5"></span>μάχαιραν ἀρίστην εἶναί φαμεν, οὐ τὴν ἐκ κραύρου σιδήρου
<span class="lb" data-page="3.30" data-line="6" id="l3.30.6"></span>γεγενημένην, οἷος ὁ παρὰ τοῖς Ἰνδοῖς ἐστι μάλιστα, καίτοι
<span class="lb" data-page="3.30" data-line="7" id="l3.30.7"></span>τάχιστά γε τέμνουσαν, ἀλλὰ τὴν εἰς τοσοῦτον ἥκουσαν
<span class="lb" data-page="3.30" data-line="8" id="l3.30.8"></span>σκληρότητος, ὡς μήτ’ αὐτὴν θραύεσθαι ῥᾳδίως, καὶ
<span class="lb" data-page="3.30" data-line="9" id="l3.30.9"></span>τέμνειν ἑτοίμως. ὅσα μὲν οὖν οὕτως ἰσχυρὰ τοῦ σώματος
<span class="lb" data-page="3.30" data-line="10" id="l3.30.10"></span>μόρια ὅπλοις ἀμυντηρίοις ἀνάλογον ἔκκειταί τε καὶ προβέβληται,
<span class="lb" data-page="3.30" data-line="11" id="l3.30.11"></span>σκληρότερα μέν ἐστι τῶν σκεπαστηρίων, ἀλλ’
<span class="lb" data-page="3.30" data-line="12" id="l3.30.12"></span>οὐχ ὥστε θραύεσθαι. τὰ δὲ μηδ’ ὅπλα γεγονότα τὴν ἀρχὴν,
<span class="lb" data-page="3.30" data-line="13" id="l3.30.13"></span>ἀλλ’ ἁπλῶς μόρια τοῦ σώματος ἐκκεῖσθαι δεόμενα,
<span class="lb" data-page="3.30" data-line="14" id="l3.30.14"></span>καθάπερ ὦτα καὶ ῥῖνες, ὠλέκρανά τε καὶ γόνατα, μαλακωτέραν
<span class="lb" data-page="3.30" data-line="15" id="l3.30.15"></span>ἔτι τὴν οὐσίαν ἔσχεν, ὡς μᾶλλον ὑπείκοντα μᾶλλον
<span class="lb" data-page="3.30" data-line="16" id="l3.30.16"></span>ἐκκλίνειν τὰ προσπίπτοντα. τοιοῦτόν τι καὶ ὄνυξ ἐπ’
<span class="lb" data-page="3.30" data-line="17" id="l3.30.17"></span>ἀνθρώπων ἐστὶ, καὶ διὰ τοῦτο πολὺ μαλακώτερος καὶ ﻿
<span class="pb" data-page="3.31" id="p3.31"></span>
<span class="lb" data-page="3.31" data-line="1" id="l3.31.1"></span>λεπτότερος ἐγένετο τῶν ἐν λύκοις τε καὶ λέουσι καὶ
<span class="lb" data-page="3.31" data-line="2" id="l3.31.2"></span>παρδάλεσιν ὀνύχων. ὀνύχων. ἡμέρου γάρ ἐστι καὶ πολιτικοῦ ζώου
<span class="lb" data-page="3.31" data-line="3" id="l3.31.3"></span>μόριον, εἰς ἀκρίβειαν λαβῆς παρεσκευασμένον, οὐκ ἀμυντήριον
<span class="lb" data-page="3.31" data-line="4" id="l3.31.4"></span>ὅπλον ἀγρίου θηρός. διατί δὲ περιφερεῖς εἰσι πανταχόθεν;
<span class="lb" data-page="3.31" data-line="5" id="l3.31.5"></span>ἢ καὶ τοῦτ’ ἀσφαλείας ἕνεκα; οὐ μόνον γὰρ τῶν
<span class="lb" data-page="3.31" data-line="6" id="l3.31.6"></span>σχημάτων πρὸς δυσπάθειαν ἀκριβῶς παρεσκεύασται τὸ κυκλοτερὲς,
<span class="lb" data-page="3.31" data-line="7" id="l3.31.7"></span>ὡς ἂν μηδεμίαν ἐκκειμένην ἔχον γωνίαν ἀποθραυσθῆναι
<span class="lb" data-page="3.31" data-line="8" id="l3.31.8"></span>δυναμένην, ἀλλ’ ἐπεὶ καὶ κνώντων ἡμῶν ὁτιοῦν ἐν
<span class="lb" data-page="3.31" data-line="9" id="l3.31.9"></span>αὐτοῖς καὶ ἄλλως ὁτιοῦν ἐνεργούντων ἔμελλεν ἐκτρίβεσθαι
<span class="lb" data-page="3.31" data-line="10" id="l3.31.10"></span>τὰ πέρατα, ταῦτα μόνα τὰ μόρια τοῖς ζώοις ἡ φύσις
<span class="lb" data-page="3.31" data-line="11" id="l3.31.11"></span>αὐξάνεσθαι δυνάμενα κατεσκεύασεν, κᾂν ἤδη πεπαυμένον ᾖ
<span class="lb" data-page="3.31" data-line="12" id="l3.31.12"></span>τὸ σύμπαν σῶμα τῆς αὐξήσεως. αὐξάνεται δ’ οὐκ εἰς μῆκος
<span class="lb" data-page="3.31" data-line="13" id="l3.31.13"></span>καὶ βάθος καὶ πλάτος ὁμοίως τοῖς ἄλλοις μέρεσιν,
<span class="lb" data-page="3.31" data-line="14" id="l3.31.14"></span>ἀλλὰ ταῖς θριξὶ παραπλησίως εἰς μῆκος μόνον, ὑποφυομένων
<span class="lb" data-page="3.31" data-line="15" id="l3.31.15"></span>ἀεὶ ἑτέρων νεωτέρων ὀνύχων καὶ προωθούντων τοὺς
<span class="lb" data-page="3.31" data-line="16" id="l3.31.16"></span>παλαιοὺς, οὐδὲ τοῦτο ἀργῶς τῆς φύσεως ἐργασαμένης,
<span class="lb" data-page="3.31" data-line="17" id="l3.31.17"></span>ἀλλ’ ὑπὲρ τοῦ τοῖς ἀποτριβομένοις ἑκάστοτε κατὰ τὸ
<span class="lb" data-page="3.31" data-line="18" id="l3.31.18"></span>πέρας αὐτῶν εἶναί τι τὸ ἀντικαθιστάμενον. οὕτω μὲν.
<span class="pb" data-page="3.32" id="p3.32"></span>
<span class="lb" data-page="3.32" data-line="1" id="l3.32.1"></span>οὖν εἰς ἄκρον ἥκει προμηθείας τῆς φύσεως τὰ κατὰ
<span class="lb" data-page="3.32" data-line="2" id="l3.32.2"></span>τοὺς ὄνυχας.
</p>
          </article>

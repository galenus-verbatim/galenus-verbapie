<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:1.12">
<span class="pb page1" data-page="3.32" id="p3.32"></span>
<span class="milestone ed1page page1" data-n="1.371" data-unit="ed1page" id="ed1page.1.371"></span>
<span class="milestone ed2page page1" data-n="4.294" data-unit="ed2page" id="ed2page.4.294"></span>
            <p>
<span class="lb" data-page="3.32" data-line="3" id="l3.32.3"></span>Τὸ δὲ τῶν ὀστῶν γένος ἐν τοῖς δακτύλοις,
<span class="lb" data-page="3.32" data-line="4" id="l3.32.4"></span>ὅτι καὶ αὐτὸ τοῦτο τοῦ βελτίονος ἕνεκα γέγονεν, ἐκ
<span class="lb" data-page="3.32" data-line="5" id="l3.32.5"></span>τῶνδ’ ἂν μάθοις. κινεῖσθαι μὲν δή που πολυειδῶς ὑπῆρχεν
<span class="lb" data-page="3.32" data-line="6" id="l3.32.6"></span>ἂν αὐτοῖς καὶ χωρὶς τῶν ὀστῶν, ὥσπερ καὶ τοῖς πολύποσι·
<span class="lb" data-page="3.32" data-line="7" id="l3.32.7"></span>τὸ δ’ ἑδραῖον ἐν τοῖς ἔργοις οὐκ ἄν ποτε ἔσχομεν
<span class="lb" data-page="3.32" data-line="8" id="l3.32.8"></span>ἀποροῦντες ἀντιβατικοῦ τε καὶ σκληροῦ μορίου. τοιοῦτον
<span class="lb" data-page="3.32" data-line="9" id="l3.32.9"></span>δέ ἐστι ἐν τοῖς τῶν ζώων σώμασι τὸ γένος τῶν ὀστῶν,
<span class="lb" data-page="3.32" data-line="10" id="l3.32.10"></span>καὶ διὰ τοῦτο ἔν τε τοῖς δακτύλοις καὶ καθ’ ὅλας τὰς
<span class="lb" data-page="3.32" data-line="11" id="l3.32.11"></span>χεῖράς τε καὶ τὰ σκέλη καὶ πολλαχόθεν τοῦ σώματος ἐγένετο.
<span class="lb" data-page="3.32" data-line="12" id="l3.32.12"></span>τί μὲν οὖν καθ’ ἕκαστον τῶν ἄλλων ὀργάνων ἡ
<span class="lb" data-page="3.32" data-line="13" id="l3.32.13"></span>παρὰ τῶν ὀστῶν ἕδρα συντελεῖ, τάχ’ ἂν ὁ λόγος προϊὼν
<span class="lb" data-page="3.32" data-line="14" id="l3.32.14"></span>ἐπιδείξειεν. ὅτι δ’ εἰς πολλὰ τῶν ἔργων χρῆσθαι τοῖς δακτύλοις
<span class="lb" data-page="3.32" data-line="15" id="l3.32.15"></span>ἐστὶν, ἤδη πάρεστι σκοπεῖν, ἐννοήσαντας, ὅτι οὐδὲν ἂν
<span class="lb" data-page="3.32" data-line="16" id="l3.32.16"></span>τῶν τρεμόντων βέλτιον ἐνηργοῦμεν ἢν, γράφοντες, ἢ τέμνοντες,
<span class="lb" data-page="3.32" data-line="17" id="l3.32.17"></span>ἤ τι τοιοῦτον ἄλλο διαπραττόμενοι, χωρὶς ὀστῶν. ὃ γὰρ ἐκείνοις
<span class="lb" data-page="3.32" data-line="18" id="l3.32.18"></span>διὰ τὸ πάθος, τοῦτ’ ἂν ἀεὶ πᾶσιν ἡμῖν ὑπῆρχε φύσει,
<span class="pb" data-page="3.33" id="p3.33"></span>
<span class="lb" data-page="3.33" data-line="1" id="l3.33.1"></span><span class="milestone ed2page" data-n="4.295" data-unit="ed2page" id="ed2page.4.295"></span>λυγιζομένων τε καὶ οἷον κλονουμένων τῶν δακτύλων
<span class="lb" data-page="3.33" data-line="2" id="l3.33.2"></span>ὑπὸ μαλακότητος. ἀλλ’ ἡ τῶν ὀστῶν φύσις εἰς τοῦτ’ ἐπίκουρος
<span class="lb" data-page="3.33" data-line="3" id="l3.33.3"></span>ὑπὸ τοῦ δημιουργήσαντος ἐδόθη, στηρίζουσα καθ’
<span class="lb" data-page="3.33" data-line="4" id="l3.33.4"></span>ἕκαστον τῶν σχημάτων τοὺς δακτύλους. καὶ γὰρ δὴ καὶ
<span class="lb" data-page="3.33" data-line="5" id="l3.33.5"></span>αὐτὸ τοῦτο, τὸ πολυειδῶς σχηματίζεσθαι, χρησιμώτατον
<span class="lb" data-page="3.33" data-line="6" id="l3.33.6"></span>ὑπάρχον, ἐκ πλειόνων ὀστῶν ἑκάστου συντεθέντος ἐγένετο, μὴ
<span class="lb" data-page="3.33" data-line="7" id="l3.33.7"></span>γενόμενον ἂν, εἴπερ ἐξ ἑνὸς ἐδημιουργήθησαν μόνου· μόνα
<span class="lb" data-page="3.33" data-line="8" id="l3.33.8"></span>γὰρ ἂν οὕτως ἐκεῖνα τῶν ἔργων ἐπράττετο καλῶς, ὅσα τῶν
<span class="lb" data-page="3.33" data-line="9" id="l3.33.9"></span>δακτύλων ἐκτεταμένων δεῖται. θαυμάσαι δὲ χρὴ κᾀνταῦθα
<span class="lb" data-page="3.33" data-line="10" id="l3.33.10"></span>τὴν τέχνην τῆς φύσεως, εἰς ἁπάσας τὰς ἐνεργείας ἐπιτηδείους
<span class="lb" data-page="3.33" data-line="11" id="l3.33.11"></span>κατασκευασαμένην τοὺς δακτύλους. ἄνευ μὲν γὰρ
<span class="lb" data-page="3.33" data-line="12" id="l3.33.12"></span>ὀστῶν γενόμενοι, μόνα τῶν ἔργων ἔπραττον ἂν ἐκεῖνα καλῶς,
<span class="lb" data-page="3.33" data-line="13" id="l3.33.13"></span>ἐν οἷς κυκλοτερῶς<span class="milestone ed1page" data-n="1.372" data-unit="ed1page" id="ed1page.1.372"></span> ἐχρῄζομεν ἑλίττειν αὐτοὺς περὶ
<span class="lb" data-page="3.33" data-line="14" id="l3.33.14"></span>τὸ ληπτόν· ἓν δ’ εἴπερ ὀστοῦν ἔσχον, ἐν οἷς ἐκτεταμένων
<span class="lb" data-page="3.33" data-line="15" id="l3.33.15"></span>ἐχρῄζομεν, ἐν τούτοις μόνοις ὀρθῶς ἂν ὑπηρέτουν. ἐπεὶ δ’
<span class="lb" data-page="3.33" data-line="16" id="l3.33.16"></span>οὔτε χωρὶς ὀστῶν, οὔτ’ ἐξ ἑνὸς ἐδημιουργήθησαν μόνου,
<span class="lb" data-page="3.33" data-line="17" id="l3.33.17"></span>ἀλλ’ ἐκ τριῶν ἕκαστος ἐγένετο κατ’ ἄρθρον ἀλλήλοις συναπτόντων,
<span class="lb" data-page="3.33" data-line="18" id="l3.33.18"></span>διὰ τοῦτ’ εἰς ἅπασαν ἐνέργειαν ἑτοίμως σχηματίζονται.
<span class="pb" data-page="3.34" id="p3.34"></span>
<span class="lb" data-page="3.34" data-line="1" id="l3.34.1"></span>καμφθέντων μὲν γὰρ ἁπάντων τῶν ἄρθρων, οὕτως
<span class="lb" data-page="3.34" data-line="2" id="l3.34.2"></span>ἐνεργοῦμεν αὐτοῖς, ὡς εἰ καὶ χωρὶς ὀστῶν ἐγεγόνεισαν,
<span class="lb" data-page="3.34" data-line="3" id="l3.34.3"></span>ἐκταθέντων δ’ ἁπάντων, ὡς εἰ καὶ ἐξ ἑνὸς ὀστοῦ μόνου.
<span class="lb" data-page="3.34" data-line="4" id="l3.34.4"></span>πολλαχῆ δ’ οὔτε πάντων· ἐκτεταμένων, οὔτε πάντων κεκαμμένων
<span class="lb" data-page="3.34" data-line="5" id="l3.34.5"></span>δεόμενοι, ποτὲ μὲν τὸ πρῶτον μόνον, ἢ τὸ δεύτερον,
<span class="lb" data-page="3.34" data-line="6" id="l3.34.6"></span>ἢ τὸ τρίτον ἄρθρον, ποτὲ δὲ ἤτοι τὸ πρῶτον ἅμα καὶ τὸ
<span class="lb" data-page="3.34" data-line="7" id="l3.34.7"></span>δεύτερον, ἢ τὸ δεύτερον καὶ τὸ τρίτον, ἢ τὸ πρῶτον καὶ
<span class="lb" data-page="3.34" data-line="8" id="l3.34.8"></span>τὸ τρίτον ἐκτείνοντες ἢ κάμπτοντες ἓξ οὕτω διαφορὰς
<span class="lb" data-page="3.34" data-line="9" id="l3.34.9"></span>σχημάτων ἐργαζόμεθα. καθ’ ἑκάστην δ’ αὐτῶν τὸ μᾶλλόν
<span class="lb" data-page="3.34" data-line="10" id="l3.34.10"></span>τε καὶ ἧττον εἰς ὅσον πλῆθος ἐκτέταται, λέξαι μὲν ἀδύνατον,
<span class="lb" data-page="3.34" data-line="11" id="l3.34.11"></span>ἐννοῆσαι δὲ ῥᾴδιον. ἡ μὲν γὰρ τελεία κάμψις, ὥσπερ
<span class="lb" data-page="3.34" data-line="12" id="l3.34.12"></span>οὗν καὶ ἡ ἔκτασις, ἄτμητος εἰς τὸ μᾶλλόν τε καὶ ἧττον·
<span class="lb" data-page="3.34" data-line="13" id="l3.34.13"></span>αἱ δ’ ἐν τῷ μεταξὺ τούτων κινήσεις τῶν ἄρθρων ἀμήχανον
<span class="lb" data-page="3.34" data-line="14" id="l3.34.14"></span>ὅσον ἀριθμὸν ἐργάζονται, ποτὲ μὲν μᾶλλον, ποτὲ δὲ ἧττον
<span class="lb" data-page="3.34" data-line="15" id="l3.34.15"></span>καμπτομένων τε καὶ αὖθις ἐκτεινομένων αὐτῶν. οὔκουν ἓξ
<span class="lb" data-page="3.34" data-line="16" id="l3.34.16"></span>μόναι διαφοραὶ σχημάτων προγίνονται τοῖς δακτύλοις οὕτω
<span class="lb" data-page="3.34" data-line="17" id="l3.34.17"></span>κατασκευασθεῖσιν, ἀλλ’ ἓξ μὲν καθόλου, κατὰ μέρος δ’
<span class="pb" data-page="3.35" id="p3.35"></span>
<span class="lb" data-page="3.35" data-line="1" id="l3.35.1"></span>ἄπειροι, τῶν ἄλλων δυοῖν κατασκευῶν, τῆς μὲν χωρὶς
<span class="lb" data-page="3.35" data-line="2" id="l3.35.2"></span>ὀστῶν τὸ κυκλοτερὲς μόνον σχῆμα αὐτοῖς διδόναι δυναμένης,
<span class="lb" data-page="3.35" data-line="3" id="l3.35.3"></span>τῆς δ’ ἐξ ἑνὸς ὀστοῦ τὸ εὐθύ. νυνὶ δ’ οὔτε τούτων
<span class="lb" data-page="3.35" data-line="4" id="l3.35.4"></span>ἀπελείφθησαν, καὶ πρὸς αὐτοῖς ἓξ μὲν καθόλου, πολυειδῆ
<span class="lb" data-page="3.35" data-line="5" id="l3.35.5"></span>δ’ ἐν μέρει σχήματα προσεκτήσαντο. τὸ μὲν οὖν ἀκριβῶς
<span class="lb" data-page="3.35" data-line="6" id="l3.35.6"></span>εὐθὺ δυνατὸν ἦν ὑπάρχειν αὐτοῖς ἐκ μόνων ὀστῶν κατ’
<span class="lb" data-page="3.35" data-line="7" id="l3.35.7"></span>εὐθεῖαν γραμμὴν συντεθεῖσι, τὸ δ’ ἀκριβῶς κυκλοτερὲς
<span class="lb" data-page="3.35" data-line="8" id="l3.35.8"></span>οὐκέτι.
</p>
          </article>

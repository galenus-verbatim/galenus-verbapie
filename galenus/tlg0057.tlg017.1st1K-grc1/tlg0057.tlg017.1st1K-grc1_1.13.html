<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:1.13">
<span class="pb page1" data-page="3.35" id="p3.35"></span>
<span class="milestone ed1page page1" data-n="1.372" data-unit="ed1page" id="ed1page.1.372"></span>
<span class="milestone ed2page page1" data-n="4.295" data-unit="ed2page" id="ed2page.4.295"></span>
            <p>
<span class="lb" data-page="3.35" data-line="9" id="l3.35.9"></span>Πρὸς δὴ τοῦτο ἡ φύσις ἀντεμηχανήσατο
<span class="lb" data-page="3.35" data-line="10" id="l3.35.10"></span>μὲν τῆς σαρκὸς γένεσιν, ἣν τοῖς μὲν ἐκτὸς μέρεσι τῶν
<span class="lb" data-page="3.35" data-line="11" id="l3.35.11"></span>ὀστῶν ἐπιτρέφειν οὐκ ἐδεῖτο, περιττὸν γὰρ οὕτως ἄχθος
<span class="lb" data-page="3.35" data-line="12" id="l3.35.12"></span>ἦν, τοῖς δ’ ἐντὸς ἅπασιν ὑπέθρεψεν, ἵν’, ὅταν δέῃ τι περιλαβεῖν
<span class="lb" data-page="3.35" data-line="13" id="l3.35.13"></span>κυκλοτερῶς, μαλακὴ τὴν σύστασιν ὑπάρχουσα καὶ
<span class="lb" data-page="3.35" data-line="14" id="l3.35.14"></span>πρᾴως εἴκουσα τοῖς ὁμιλοῦσιν ἐπανορθῶται τὴν τῶν ὀστῶν
<span class="lb" data-page="3.35" data-line="15" id="l3.35.15"></span>εὐθύτητα. καὶ διὰ τοῦτο ἐν αὐτοῖς μὲν τοῖς ἄρθροις ὀλιγίστην,
<span class="lb" data-page="3.35" data-line="16" id="l3.35.16"></span>πλείστην δ’ ἐν τοῖς μεταξὺ τῶν ἄρθρων ἐποίησεν.
<span class="lb" data-page="3.35" data-line="17" id="l3.35.17"></span>οὐδὲ γὰρ ἐδεῖτό τι τῶν ἄρθρων τῆς ὁμοίας τοῖς ὀστοῖς ἐπικουρίας, ﻿
<span class="pb" data-page="3.36" id="p3.36"></span>
<span class="lb" data-page="3.36" data-line="1" id="l3.36.1"></span>κάμπτεσθαι πεφυκὸς, καὶ πρὸς τῷ μηδὲν αὐτοῖς
<span class="lb" data-page="3.36" data-line="2" id="l3.36.2"></span>χρήσιμον παρέχειν <span class="milestone ed2page" data-n="4.296" data-unit="ed2page" id="ed2page.4.296"></span>ἐμποδὼν ἐγίνετο τῇ κινήσει, τό
<span class="lb" data-page="3.36" data-line="3" id="l3.36.3"></span>μέν τι βαρύνουσα περιττῶς, τὸ δέ που καὶ τῆς ἐντὸς εὐρυχωρίας
<span class="lb" data-page="3.36" data-line="4" id="l3.36.4"></span>ἀποκλείουσα. διὰ ταῦτα μὲν δὴ τὴν τῆς σαρκὸς
<span class="lb" data-page="3.36" data-line="5" id="l3.36.5"></span>γένεσιν ἡ φύσις ἐκτὸς μὲν τῶν δακτύλων οὐδ’ ὅλως, ἐντὸς
<span class="lb" data-page="3.36" data-line="6" id="l3.36.6"></span>δὲ πλείστην μὲν τοῖς μεταξὺ τῶν ἄρθρων, ἐλαχίστην
<span class="lb" data-page="3.36" data-line="7" id="l3.36.7"></span>δ’ ἐπ’ αὐτοῖς τοῖς ἄρθροις εἰργάσατο. προσέφυσε δ’ ἤδη
<span class="lb" data-page="3.36" data-line="8" id="l3.36.8"></span>κᾀν τοῖς πλαγίοις τῶν δακτύλων αὐτῆς τοσοῦτον, ὅσον
<span class="lb" data-page="3.36" data-line="9" id="l3.36.9"></span>ἔμελλεν ἀναπληρώσειν αὐτῶν τὰς μεταξὺ χώρας τὰς κενὰς,
<span class="lb" data-page="3.36" data-line="10" id="l3.36.10"></span>ἵνα κᾀνταῦθα ἡ χεὶρ μὴ μόνον ὡς πολυσχιδὲς ὄργανον,
<span class="lb" data-page="3.36" data-line="11" id="l3.36.11"></span>ἀλλ’ ὡς καὶ παντάπασιν ἄσχιστον ἐνεργεῖν δύνηται. συναχθέντων
<span class="lb" data-page="3.36" data-line="12" id="l3.36.12"></span>γὰρ πρὸς ἀλλήλους τῶν δακτύλων, οὕτως ἡ μεταξὺ
<span class="lb" data-page="3.36" data-line="13" id="l3.36.13"></span>χώρα πᾶσα σφίγγεται πρὸς τῆς σαρκὸς, ὥστ’, εἰ καὶ τι
<span class="lb" data-page="3.36" data-line="14" id="l3.36.14"></span>τῶν ὑγρῶν σωμάτων ἐθέλοις κατέχειν, ὑπτίαν ἐργασάμενος
<span class="lb" data-page="3.36" data-line="15" id="l3.36.15"></span>τὴν χεῖρα, μὴ ἐᾷν ἐκρυῆναι. ταῦτ’ οὖν τοιαῦτα καὶ
<span class="lb" data-page="3.36" data-line="16" id="l3.36.16"></span>τοσαῦτα πρὸς τῆς σαρκὸς ἀγαθὰ τῇ χειρὶ, καὶ πρὸς
<span class="lb" data-page="3.36" data-line="17" id="l3.36.17"></span>τούτοις ἔτι μαλάττειν καὶ τρίβειν, ὅσα συμμέτρως μαλακῶν
<span class="lb" data-page="3.36" data-line="18" id="l3.36.18"></span>τῶν μαλαττόντων τε καὶ τριβόντων ὀργάνων δεῖται·
<span class="pb" data-page="3.37" id="p3.37"></span>
<span class="lb" data-page="3.37" data-line="1" id="l3.37.1"></span>πολλὰ δὲ κατὰ πάσας τὰς τέχνας ἐστὶ τοιαῦτα. ἴδιαι μὲν
<span class="lb" data-page="3.37" data-line="2" id="l3.37.2"></span>οὖν αὗται χρεῖαι τῆς ἐν τῇ χειρὶ σαρκός. αἱ δὲ κοιναὶ (καὶ
<span class="lb" data-page="3.37" data-line="3" id="l3.37.3"></span>γὰρ τούτων οὐδὲν ἧττον ἀπολαύει) διὰ τῆς τοῦ γράφοντος
<span class="lb" data-page="3.37" data-line="4" id="l3.37.4"></span>αὐτὰς εἰρήσονται λέξεως. φησὶ δὲ Πλάτων ἐν Τιμαίῳ· Τὴν
<span class="lb" data-page="3.37" data-line="5" id="l3.37.5"></span>δὲ σάρκα προβολὴν μὲν καυμάτων, πρόβλημα δὲ χειμώνων,
<span class="lb" data-page="3.37" data-line="6" id="l3.37.6"></span>ἔτι δὲ πτωμάτων, οἷον τὰ πιλητὰ ἔσεσθαι κτήματα, σώμασι
<span class="lb" data-page="3.37" data-line="7" id="l3.37.7"></span>μαλακῶς καὶ πρᾴως ὑπείκουσαν· θερμὴν δὲ νοτίδα
<span class="lb" data-page="3.37" data-line="8" id="l3.37.8"></span>ἐντὸς ἑαυτῆς ἔχουσαν, θέρους μὲν ἀνιδροῦσάν τε καὶ νοτιζομένην,
<span class="lb" data-page="3.37" data-line="9" id="l3.37.9"></span>ἔξωθεν ψύχος καθ’ ἅπαν τὸ σῶμα παρέξειν οἰκεῖον,
<span class="lb" data-page="3.37" data-line="10" id="l3.37.10"></span>χειμῶνος δ’ ἔμπαλιν αὐτῷ τῷ πυρὶ τὸν προσφερόμενον
<span class="lb" data-page="3.37" data-line="11" id="l3.37.11"></span>ἔξωθεν καὶ περιϊστάμενον πάγον ἀμύνεσθαι μετρίως. ὅτι
<span class="lb" data-page="3.37" data-line="12" id="l3.37.12"></span>μὲν οὖν οἷον πρόβλημά τι τοῖς πιλητοῖς κτήμασιν ὁμοιότατον
<span class="lb" data-page="3.37" data-line="13" id="l3.37.13"></span>ἡ σάρξ ἐστιν, οὐ δεῖται λόγων. φαίνεται δὲ ὁμοίως,
<span class="lb" data-page="3.37" data-line="14" id="l3.37.14"></span>καὶ ὅτι θερμὴν ἐντὸς ἑαυτῆς ἔχει τὴν ἐκ τοῦ αἵματος
<span class="lb" data-page="3.37" data-line="15" id="l3.37.15"></span>ἰκμάδα. ὅτι δὲ ἅπασα θερμὴ συμμέτρως νοτὶς, οἵα περ
<span class="lb" data-page="3.37" data-line="16" id="l3.37.16"></span>ἡ τῆς σαρκός ἐστιν, ἀρήγει κατ’ ἴσον ταῖς ἀμετρίαις ἀμφοτέραις
<span class="lb" data-page="3.37" data-line="17" id="l3.37.17"></span>κρύους θ’ ἅμα καὶ θάλπους, οὐχ ὁμοίως οἱ πολλοὶ
<span class="pb" data-page="3.38" id="p3.38"></span>
<span class="lb" data-page="3.38" data-line="1" id="l3.38.1"></span>συγχωροῦσιν· ἀλλ’ εἰ πρῶτον μὲν αὐτοὺς τῆς τῶν βαλανείων
<span class="lb" data-page="3.38" data-line="2" id="l3.38.2"></span>ὑπομνήσομεν δυνάμεως, ἔπειτα δὲ καὶ τὴν φύσιν αὐτὴν τοῦ
<span class="lb" data-page="3.38" data-line="3" id="l3.38.3"></span>πράγματος ἐξηγησόμεθα, τάχ’ ἂν πεισθεῖεν. οὔτ’ οὖν
<span class="lb" data-page="3.38" data-line="4" id="l3.38.4"></span>ἐμψύχειν ἱκανώτερον τοὺς θάλπει σφοδρῷ συσχεθέντας,
<span class="lb" data-page="3.38" data-line="5" id="l3.38.5"></span>οὔτε θερμαίνειν ἑτοιμότερον τοὺς μεγάλῳ κρύει καταπονηθέντας
<span class="lb" data-page="3.38" data-line="6" id="l3.38.6"></span>εὕροις ἄν τι βαλανείου· ὑγρὸν γὰρ ὂν τῇ φύσει
<span class="lb" data-page="3.38" data-line="7" id="l3.38.7"></span>καὶ συμμέτρως θερμὸν, τῇ μὲν ὑγρότητι τὴν ἐκ τοῦ θάλπους
<span class="lb" data-page="3.38" data-line="8" id="l3.38.8"></span>τέγγει ξηρότητα, τῇ δ’ αὖ θερμότητι τὴν ἐκ τοῦ
<span class="lb" data-page="3.38" data-line="9" id="l3.38.9"></span>κρύους ἰᾶται ψύξιν. ἀλλὰ περὶ μὲν σαρκῶν ἀρκεῖ καὶ
<span class="lb" data-page="3.38" data-line="10" id="l3.38.10"></span>ταῦτα.
</p>
          </article>

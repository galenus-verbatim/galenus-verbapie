<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:1.14">
<span class="pb page1" data-page="3.38" id="p3.38"></span>
<span class="milestone ed1page page1" data-n="1.372" data-unit="ed1page" id="ed1page.1.372"></span>
<span class="milestone ed2page page1" data-n="4.296" data-unit="ed2page" id="ed2page.4.296"></span>
            <p>
<span class="lb" data-page="3.38" data-line="11" id="l3.38.11"></span>Περὶ δὲ τῆς τῶν ἄρθρων καὶ ὀστῶν φύσεως
<span class="lb" data-page="3.38" data-line="12" id="l3.38.12"></span>τῆς ἐν τοῖς δακτύλοις αὖθις ἐπάνιμεν, ὅθεν λέγοντες
<span class="lb" data-page="3.38" data-line="13" id="l3.38.13"></span>ἔμπροσθεν ἀπελίπομεν. ὅτι μὲν γὰρ ἐδεήθημεν
<span class="lb" data-page="3.38" data-line="14" id="l3.38.14"></span>αὐτῶν τῆς εἰς τὰς ἐνεργείας ἕδρας ἕνεκα, καὶ ὅτι πλεόνων
<span class="lb" data-page="3.38" data-line="15" id="l3.38.15"></span>ὑπὲρ τοῦ πολυειδοῦς τῶν σχημάτων, ἱκανῶς ἀποδέδεικται.
<span class="lb" data-page="3.38" data-line="16" id="l3.38.16"></span>περὶ μὲν οὖν τοῦ πλήθους αὐτῶν, ὅτι τοσοῦτον, καὶ περὶ
<span class="lb" data-page="3.38" data-line="17" id="l3.38.17"></span>τοῦ καθ’ ἕκαστον μεγέθους, ὅτι τηλικοῦτον, καὶ περὶ σχήματος
<span class="lb" data-page="3.38" data-line="18" id="l3.38.18"></span>καὶ τρόπου διαρθρώσεως, οὐδὲν εἴπομεν. ᾧδ’ οὖν
<span class="pb" data-page="3.39" id="p3.39"></span>
<span class="lb" data-page="3.39" data-line="1" id="l3.39.1"></span>αὖθις λεγέσθω, μήτε πλείω τῶν τριῶν, μήτ’ ἐλάττω χρῆναι
<span class="lb" data-page="3.39" data-line="2" id="l3.39.2"></span>γενέσθαι τὰ τῶν δακτύλων ὀστᾶ. πλείω μὲν γὰρ γενόμενα,
<span class="lb" data-page="3.39" data-line="3" id="l3.39.3"></span>πρὸς τῷ μηδὲν ὠφελεῖν <span class="milestone ed2page" data-n="4.297" data-unit="ed2page" id="ed2page.4.297"></span>ἐνέργειαν μηδεμίαν,
<span class="lb" data-page="3.39" data-line="4" id="l3.39.4"></span>ἱκανῶς γὰρ ἐδείχθησαν ἅπασαι καὶ διὰ τῶν τριῶν ἐπιτελούμεναι,
<span class="lb" data-page="3.39" data-line="5" id="l3.39.5"></span>τάχ’ ἄν που καὶ παρέβλαψε τὴν τελείαν ἔκτασιν,
<span class="lb" data-page="3.39" data-line="6" id="l3.39.6"></span>ἧττον ἑδραίαν, ἢ νῦν ἐστι, ἐργασάμενα· τὰ γὰρ [μὲν] ἐκ
<span class="lb" data-page="3.39" data-line="7" id="l3.39.7"></span>πλειόνων μορίων συγκείμενα ῥᾷον ὀκλάζει τῶν ἐξ ἐλαττόνων.
<span class="lb" data-page="3.39" data-line="8" id="l3.39.8"></span>ἐλάττω δ’ εἴπερ ἐγένετο, τὴν ποικιλίαν τῶν κατὰ μέρος
<span class="lb" data-page="3.39" data-line="9" id="l3.39.9"></span>σχημάτων οὐκ ἂν ἔσχε τοσαύτην. ἵν’ οὖν καὶ κινῆται
<span class="lb" data-page="3.39" data-line="10" id="l3.39.10"></span>πολυειδῶς, καὶ φύγῃ τὴν εὐπάθειαν, ὁ τῶν τριῶν ἀριθμὸς
<span class="lb" data-page="3.39" data-line="11" id="l3.39.11"></span>αὐτάρκης. καὶ μεγέθει δ’ ὅτι χρὴ τὸ προτεταγμένον ὑπερέχειν
<span class="lb" data-page="3.39" data-line="12" id="l3.39.12"></span>τοῦ μετ’ αὐτὸ, πρόδηλον παντί· τὸ μὲν γὰρ ὀχεῖ, τὸ
<span class="lb" data-page="3.39" data-line="13" id="l3.39.13"></span>δ’ ὀχεῖται, μεῖζον δ’ αὖ εἶναι χρὴ τὸ βαστάζον τοῦ βασταζομένου.
<span class="lb" data-page="3.39" data-line="14" id="l3.39.14"></span>καὶ μὲν δὴ καὶ ὡς εἰς ἐλάχιστον ἐχρῆν καὶ περιφερὲς
<span class="lb" data-page="3.39" data-line="15" id="l3.39.15"></span>τελευτᾷν τὰς κορυφὰς τῶν δακτύλων, ἔμπροσθεν
<span class="lb" data-page="3.39" data-line="16" id="l3.39.16"></span>ἐδείκνυτο· γενέσθαι δ’ ἀμήχανον τοῦτο ἑτέρως, μὴ κατὰ
<span class="lb" data-page="3.39" data-line="17" id="l3.39.17"></span>βραχὺ μειουμένου τοῦ μεγέθους τῶν ὀστῶν· καὶ διὰ τοῦτ’
<span class="pb" data-page="3.40" id="p3.40"></span>
<span class="lb" data-page="3.40" data-line="1" id="l3.40.1"></span>ἔλαττον ἀεὶ χρὴ τὸ δεύτερον εἶναι τοῦ προτέρου. περὶ δὲ
<span class="lb" data-page="3.40" data-line="2" id="l3.40.2"></span>τοῦ σχήματος αὐτῶν, ὅτι μὲν ἀπὸ πλατυτέρας τῆς ἄνω βάσεως
<span class="lb" data-page="3.40" data-line="3" id="l3.40.3"></span>εἰς στενοτέραν τὴν κάτω τελευτᾷ, τὰς αὐτὰς
<span class="lb" data-page="3.40" data-line="4" id="l3.40.4"></span><span class="milestone ed1page" data-n="1.373" data-unit="ed1page" id="ed1page.1.373"></span>ἕξει ταῖς περὶ τοῦ μεγέθους εἰρημέναις χρείαις. ὅτι δὲ καὶ
<span class="lb" data-page="3.40" data-line="5" id="l3.40.5"></span>περιφερῆ, τὴν δυσπάθειαν αἰτιατέον· ἁπάντων γὰρ σχημάτων
<span class="lb" data-page="3.40" data-line="6" id="l3.40.6"></span>τὸ τοιοῦτον δυσπαθέστατον, ὡς ἂν μηδεμίαν ἔχον ἐξοχὴν,
<span class="lb" data-page="3.40" data-line="7" id="l3.40.7"></span>ὑπὸ τῶν προσπιπτόντων ἔξωθεν ἀποθραυσθῆναι δυναμένην.
<span class="lb" data-page="3.40" data-line="8" id="l3.40.8"></span>διατί δ’ ἕκαστον ἀκριβῶς μὲν κυρτὸν ἔξωθεν,
<span class="lb" data-page="3.40" data-line="9" id="l3.40.9"></span>ἔνδοθεν δὲ κᾀκ τῶν πλαγίων οὐκέτ’ ἀκριβῶς; ἢ καὶ τοῦτο
<span class="lb" data-page="3.40" data-line="10" id="l3.40.10"></span>τοῦ βελτίονος ἕνεκα; τοῖς μὲν γὰρ ἐντὸς αὐτῶν μέρεσιν οἱ
<span class="lb" data-page="3.40" data-line="11" id="l3.40.11"></span>δάκτυλοι καὶ τρίβουσι, καὶ μαλάσσουσι, καὶ λαμβάνουσι
<span class="lb" data-page="3.40" data-line="12" id="l3.40.12"></span>τὰ πάντα· χεῖρον δ’ ἂν ἐγίνετο, κυρτῶν ταύτῃ γενομένων
<span class="lb" data-page="3.40" data-line="13" id="l3.40.13"></span>τῶν ὀστῶν. τοῖς δὲ ἐκτὸς οὔτε τούτων οὐδὲν, οὔτ’ ἄλλην
<span class="lb" data-page="3.40" data-line="14" id="l3.40.14"></span>τινὰ ἐνέργειαν ἐνεργοῦντες, εἰς μόνην μὲν δυσπάθειαν ἀκριβῶς
<span class="lb" data-page="3.40" data-line="15" id="l3.40.15"></span>παρεσκευάσθησαν. ἐν δ’ αὖ τοῖς πλαγίοις τὸ μὲν
<span class="lb" data-page="3.40" data-line="16" id="l3.40.16"></span>δυσπαθὲς εἶχον ἀλλήλους φρουροῦντες, ἐδέοντό τε ἐν τῷ
<span class="lb" data-page="3.40" data-line="17" id="l3.40.17"></span>συνάγεσθαι μηδεμίαν ἀπολιπεῖν ἐν τῷ μεταξὺ χώραν κενήν· ﻿
<span class="pb" data-page="3.41" id="p3.41"></span>
<span class="lb" data-page="3.41" data-line="1" id="l3.41.1"></span>οὔκουν ἐχρῆν αὐτοὺς κυρτοὺς ταύτῃ γενέσθαι. πίστις δ’
<span class="lb" data-page="3.41" data-line="2" id="l3.41.2"></span>ἱκανὴ τοῦ λεγομένου τὸ τοῦ μεγάλου δακτύλου καὶ τοῦ
<span class="lb" data-page="3.41" data-line="3" id="l3.41.3"></span>μικροῦ, τοῦ μὲν τὴν ἄνωθεν, τοῦ δὲ τὴν κάτωθεν περιφέρειαν
<span class="lb" data-page="3.41" data-line="4" id="l3.41.4"></span>κυρτὰς ἀκριβῶς γενέσθαι· οὔτε γὰρ ἐφρουροῦντο
<span class="lb" data-page="3.41" data-line="5" id="l3.41.5"></span>ταύτῃ πρὸς οὐδενὸς, οὔθ’ ὡμίλουν ἑτέρῳ δακτύλῳ. θαῦμα
<span class="lb" data-page="3.41" data-line="6" id="l3.41.6"></span>μὲν δὴ καὶ τὸ τῆς φύσεως ἐν τῇ τῶν ὀστῶν κατασκευῇ.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:1.15">
<span class="pb page1" data-page="3.41" id="p3.41"></span>
<span class="milestone ed1page page1" data-n="1.373" data-unit="ed1page" id="ed1page.1.373"></span>
<span class="milestone ed2page page1" data-n="4.297" data-unit="ed2page" id="ed2page.4.297"></span>
            <p>
<span class="lb" data-page="3.41" data-line="7" id="l3.41.7"></span>Θαῦμα δ’ οὐδὲν ἧττον καὶ ὁ τῆς διαρθρώσεως
<span class="lb" data-page="3.41" data-line="8" id="l3.41.8"></span>τρόπος. οὐ γὰρ ἁπλῶς, οὐδ’ ὡς ἔτυχεν, ἐκ
<span class="lb" data-page="3.41" data-line="9" id="l3.41.9"></span>τριῶν ὀστῶν ἕκαστος τῶν δακτύλων ἐγένετο, ἀλλ’ ὥσπερ οἱ
<span class="lb" data-page="3.41" data-line="10" id="l3.41.10"></span>τῶν θυρῶν στρόφιγγες, οὕτω καὶ τῶν ἄρθρων ἕκαστον ἐξοχὰς
<span class="lb" data-page="3.41" data-line="11" id="l3.41.11"></span>κοιλότησιν ἐμβαινούσας ἔχει. καὶ τοῦτο μὲν ἴσως οὐδέπω
<span class="lb" data-page="3.41" data-line="12" id="l3.41.12"></span>θαυμαστόν· ἀλλ’ εἰ διασκεψάμενος ἁπάντων τῶν
<span class="lb" data-page="3.41" data-line="13" id="l3.41.13"></span>ὀστῶν τῶν καθ’ ὅλον τὸ σῶμα τὴν σύνταξιν εὕροις ἀεὶ τὰς
<span class="lb" data-page="3.41" data-line="14" id="l3.41.14"></span>ἐξοχὰς ἴσας ταῖς ὑποδεχομέναις κοιλότησιν, ἤδη τοῦτ’, εὖ
<span class="lb" data-page="3.41" data-line="15" id="l3.41.15"></span>οἶδα, μέγιστόν σοι καὶ θαυμαστὸν φανεῖται. εὐρυτέρας
<span class="lb" data-page="3.41" data-line="16" id="l3.41.16"></span>μὲν γὰρ, ἢ χρὴ, τῆς κοιλότητος γενομένης, χαλαρὸν ἂν ἦν
<span class="lb" data-page="3.41" data-line="17" id="l3.41.17"></span>καὶ ἀστήρικτον τὸ ἄρθρον· στενοτέρας δὲ, δυσχερὴς ἂν ἡ
<span class="pb" data-page="3.42" id="p3.42"></span>
<span class="lb" data-page="3.42" data-line="1" id="l3.42.1"></span>κίνησις ἐγίνετο, μηδεμίαν ἀναστροφὴν ἔχουσα, καὶ κίνδυνος
<span class="lb" data-page="3.42" data-line="2" id="l3.42.2"></span>ἦν οὐ μικρὸς, τὰς ἐξοχὰς τῶν ὀστῶν θραυσθῆναι
<span class="lb" data-page="3.42" data-line="3" id="l3.42.3"></span>στενοχωρουμένας. ἀλλ’ οὔτε τούτων οὐδέτερον ἐγένετο,
<span class="lb" data-page="3.42" data-line="4" id="l3.42.4"></span><span class="milestone ed2page" data-n="4.298" data-unit="ed2page" id="ed2page.4.298"></span>καὶ πάσας τῶν ὀστῶν τὰς κοιλότητας οἷον ἄμβωνές
<span class="lb" data-page="3.42" data-line="5" id="l3.42.5"></span>τινες κύκλῳ περιθέουσιν, ἀσφάλειαν μεγάλην τοῖς ἄρθροις
<span class="lb" data-page="3.42" data-line="6" id="l3.42.6"></span>τοῦ μηδέποτε ἐκπεσεῖν ἄνευ τινὸς ἐξαισίας ἀνάγκης. ἀλλ’
<span class="lb" data-page="3.42" data-line="7" id="l3.42.7"></span>ἐπειδὴ πάλιν ἐκ τῆς οὕτως ἀσφαλοῦς κατασκευῆς κίνδυνος
<span class="lb" data-page="3.42" data-line="8" id="l3.42.8"></span>ἦν, τάς τε κινήσεις δυσχερέστερον γίνεσθαι, τάς θ’ ὑπεροχὰς
<span class="lb" data-page="3.42" data-line="9" id="l3.42.9"></span>τῶν ὀστῶν ἐκτρίβεσθαι, διττὴν αὖθις καὶ πρὸς ταῦθ’
<span class="lb" data-page="3.42" data-line="10" id="l3.42.10"></span>ἡ φύσις εὕρηκεν ἐπικουρίαν, χόνδρῳ μὲν πρότερον ὑπαλείψασα
<span class="lb" data-page="3.42" data-line="11" id="l3.42.11"></span>τῶν ὀστῶν ἑκάτερον, ἐπιχέασα δ’ αὐτοῖς ἄνωθεν
<span class="lb" data-page="3.42" data-line="12" id="l3.42.12"></span>τοῖς χόνδροις οἷον ἔλαιόν τι λιπαρὸν καὶ γλίσχρον χυμὸν,
<span class="lb" data-page="3.42" data-line="13" id="l3.42.13"></span>δι’ ὧν εὐκίνητός τε ἅμα καὶ ἀκατάτριπτος ἅπασα
<span class="lb" data-page="3.42" data-line="14" id="l3.42.14"></span>διάρθρωσις τῶν ὀστῶν ἐγένετο. ἦν μὲν οὖν καὶ τὸ τῶν
<span class="lb" data-page="3.42" data-line="15" id="l3.42.15"></span>κατὰ τὰς κοιλότητας ὀφρύων ἐπιτέχνημα τῆς φύσεως ἱκανὸν
<span class="lb" data-page="3.42" data-line="16" id="l3.42.16"></span>κωλύειν τὰς ἐκπτώσεις τῶν ἄρθρων, ἀλλ’ οὐκ ἐπίστευσεν
<span class="lb" data-page="3.42" data-line="17" id="l3.42.17"></span>αὐτῷ μόνῳ τὴν φυλακὴν, εἰδυῖα πολλὰς πολλάκις κινήσεις
<span class="pb" data-page="3.43" id="p3.43"></span>
<span class="lb" data-page="3.43" data-line="1" id="l3.43.1"></span>βιαίους τε καὶ σφοδρὰς καταληψομένας τὸ ζῶον. ἵν’
<span class="lb" data-page="3.43" data-line="2" id="l3.43.2"></span>οὖν πανταχόθεν ἀκριβῶς ἅπαν ἄρθρον φρουροῖτο, συνδέσμους
<span class="lb" data-page="3.43" data-line="3" id="l3.43.3"></span>τινὰς τῶν ὀστῶν ἀμφοτέρων ἐξέφυσεν, ἐκ θατέρου
<span class="lb" data-page="3.43" data-line="4" id="l3.43.4"></span>καθάπτοντας εἰς ἕτερον. εἰσὶ δ’ αὐτῶν οἱ μὲν, ὥσπερ
<span class="lb" data-page="3.43" data-line="5" id="l3.43.5"></span>νεῦρ’ ἄττα, στρογγύλοι τε καὶ παχεῖς, οἱ δ’, ὥσπερ ὑμένες,
<span class="lb" data-page="3.43" data-line="6" id="l3.43.6"></span>προμήκεις τε καὶ λεπτοὶ, κατὰ τὴν χρείαν ἀεὶ τῶν ἄρθρων
<span class="lb" data-page="3.43" data-line="7" id="l3.43.7"></span>τοιοῦτοι γεγονότες· οἱ μέγιστοι μὲν καὶ παχύτατοι τά τε
<span class="lb" data-page="3.43" data-line="8" id="l3.43.8"></span>κυριώτατα τῶν ἄρθρων καὶ τὰ μέγιστα φρουροῦντες, οἱ
<span class="lb" data-page="3.43" data-line="9" id="l3.43.9"></span>λοιποὶ δ’ ἐν τοῖς ἀκυρωτέροις τε καὶ μικροτέροις. ταῦτ’
<span class="lb" data-page="3.43" data-line="10" id="l3.43.10"></span>οὖν ἅπαντα καὶ κοινῇ καὶ κατὰ πᾶν ἄρθρον ἐτεχνήσατο,
<span class="lb" data-page="3.43" data-line="11" id="l3.43.11"></span>κᾀν τοῖς κατὰ τοὺς δακτύλους, ὡς τούτοις ἔπρεπε μάλιστα·
<span class="lb" data-page="3.43" data-line="12" id="l3.43.12"></span>μικραὶ μὲν γὰρ αἱ διαρθρώσεις, ἀλλ’ ἀκριβῶς κοιλούμεναι,
<span class="lb" data-page="3.43" data-line="13" id="l3.43.13"></span>λεπταῖς δὲ ἴτυσι πανταχόθεν ἐστεφανωμέναι, καὶ χόνδροις
<span class="lb" data-page="3.43" data-line="14" id="l3.43.14"></span>ἰσχνοῖς ἐπαληλιμμέναι, καὶ συνδέσμοις ὑμενώδεσι συνημμέναι.
<span class="lb" data-page="3.43" data-line="15" id="l3.43.15"></span>τὸ δὲ μήτε πάντη τὰς ὀφρῦς τῶν ὀστῶν ἴσας ἐργάσασθαι,
<span class="lb" data-page="3.43" data-line="16" id="l3.43.16"></span>ἀλλ’ ἔξωθεν μὲν πολὺ μείζους, ἔνδοθεν δ’ ἐλάττους, μέγιστον
<span class="lb" data-page="3.43" data-line="17" id="l3.43.17"></span>καὶ αὐτὸ τῆς φύσεως ἐν κατασκευῇ δακτύλων σόφισμα.
<span class="pb" data-page="3.44" id="p3.44"></span>
<span class="lb" data-page="3.44" data-line="1" id="l3.44.1"></span>μικραὶ μὲν γὰρ ἔξωθεν γενόμεναι, κᾂν ἐπέκεινα
<span class="lb" data-page="3.44" data-line="2" id="l3.44.2"></span>τῆς ἐκτάσεως ἀνακλᾶσθαι συνεχώρουν τοῖς ἄρθροις· μείζους
<span class="lb" data-page="3.44" data-line="3" id="l3.44.3"></span>δ’ εἴπερ ἔσωθεν ἦσαν, ἐκώλυον ἐπὶ πλέον κάμπτεσθαι·
<span class="lb" data-page="3.44" data-line="4" id="l3.44.4"></span>ὥστ’ ἔβλαπτον ἂν καθ’ ἑκάτερα, τό τε τῆς ἐκτάσεως ἑδραῖον
<span class="lb" data-page="3.44" data-line="5" id="l3.44.5"></span>ἀφαιρούμεναι καὶ τὸ τῆς κάμψεως πολυειδές· ἐπεὶ δ’ ἐναντίως
<span class="lb" data-page="3.44" data-line="6" id="l3.44.6"></span>ἔσχον, οὐδεμιᾶς μὲν βλάβης, ἁπάσης δ’ ὠφελείας ταῖς
<span class="lb" data-page="3.44" data-line="7" id="l3.44.7"></span>κινήσεσιν τῶν δακτύλων αἰτίαι γεγόνασι. διατί δὲ πυκνὰ
<span class="lb" data-page="3.44" data-line="8" id="l3.44.8"></span>καὶ σκληρὰ καὶ ἀμύελα τὰ τῶν δακτύλων ὀστᾶ; ἢ ὅτι
<span class="lb" data-page="3.44" data-line="9" id="l3.44.9"></span>γυμνὰ πάντα καὶ διὰ τοῦτ’ εὐπαθῆ; τοῖς δ’ ἐν ἀπορίᾳ
<span class="lb" data-page="3.44" data-line="10" id="l3.44.10"></span>τῶν ἔξωθεν σκεπασμάτων εὐπαθέσι ἓν ἐπανόρθωμα μέγιστον
<span class="lb" data-page="3.44" data-line="11" id="l3.44.11"></span>ἡ τῆς οἰκείας κατασκευῆς δυσπάθεια.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:1.16">
<span class="pb page1" data-page="3.44" id="p3.44"></span>
<span class="milestone ed1page page1" data-n="1.373" data-unit="ed1page" id="ed1page.1.373"></span>
<span class="milestone ed2page page1" data-n="4.298" data-unit="ed2page" id="ed2page.4.298"></span>
            <p>
<span class="lb" data-page="3.44" data-line="12" id="l3.44.12"></span>Τὰ μὲν δὴ τῶν ὀστῶν τοῖς δακτύλοις ᾧδ’
<span class="lb" data-page="3.44" data-line="13" id="l3.44.13"></span>ἔχει. τὰ δὲ τῶν ἄλλων μορίων ἑξῆς μέτειμι, πρότερον
<span class="lb" data-page="3.44" data-line="14" id="l3.44.14"></span>ὑπομνήσας, ὡς ἀπεδείχθη, μὴ δύνασθαι καλῶς εὑρεθῆναι
<span class="lb" data-page="3.44" data-line="15" id="l3.44.15"></span>χρείαν μορίου, πρὶν τὴν ἐνέργειαν γνωσθῆναι. χειρῶν μὲν
<span class="lb" data-page="3.44" data-line="16" id="l3.44.16"></span>οὖν ἀντίληψις ἐνέργεια καὶ φαίνεται καὶ συγχωρεῖται, καὶ
<span class="pb" data-page="3.45" id="p3.45"></span>
<span class="lb" data-page="3.45" data-line="1" id="l3.45.1"></span>οὐδεμιᾶς ἀποδείξεως δεῖται. φλεβῶν δὲ καὶ ἀρτηριῶν, καὶ
<span class="lb" data-page="3.45" data-line="2" id="l3.45.2"></span>νεύρων, καὶ μυῶν, καὶ τενόντων, οὔθ’ ὡμολόγηταί τι περὶ
<span class="lb" data-page="3.45" data-line="3" id="l3.45.3"></span>τῶν ἐνεργειῶν, οὔτε φαίνεται, καὶ διὰ τοῦτο λόγου δεῖται
<span class="lb" data-page="3.45" data-line="4" id="l3.45.4"></span><span class="milestone ed2page" data-n="4.299" data-unit="ed2page" id="ed2page.4.299"></span>πλέονος. ἀλλ’ οὐ νῦν καιρὸς ὑπὲρ ἐνεργειῶν ζητεῖν·
<span class="lb" data-page="3.45" data-line="5" id="l3.45.5"></span>οὐ γὰρ περὶ τούτων, ἀλλὰ περὶ χρειῶν πρόκειται λέγειν.
<span class="lb" data-page="3.45" data-line="6" id="l3.45.6"></span>ἀναγκαῖον οὖν ἐκ τῶν ἐν ἑτέροις ἀποδεδειγμένων καὶ νῦν
<span class="lb" data-page="3.45" data-line="7" id="l3.45.7"></span>καὶ κατὰ τὸν ἑξῆς λόγον ἅπαντα καθάπερ τινὰς ὑποθέσεις
<span class="lb" data-page="3.45" data-line="8" id="l3.45.8"></span>τὰ συμπεράσματα τῶν ἀποδείξεων λαμβάνοντας οὕτω
<span class="lb" data-page="3.45" data-line="9" id="l3.45.9"></span>περαίνειν τὸν λόγον. ὅτι μὲν γὰρ ἀρχὴ νεύρων ἁπάντων
<span class="lb" data-page="3.45" data-line="10" id="l3.45.10"></span>ἐγκέφαλος καὶ νωτιαῖος, καὶ ὡς αὐτοῦ τοῦ νωτιαίου πάλιν
<span class="lb" data-page="3.45" data-line="11" id="l3.45.11"></span>ἐγκέφαλος, ἀρτηριῶν δ’ ἁπασῶν καρδία, φλεβῶν δ’ ἧπαρ,
<span class="lb" data-page="3.45" data-line="12" id="l3.45.12"></span>καὶ ὡς τὰ μὲν νεῦρα παρ’ ἐγκεφάλου τὴν ψυχικὴν δύναμιν
<span class="lb" data-page="3.45" data-line="13" id="l3.45.13"></span>ἔχει, αἱ δ’ ἀρτηρίαι παρὰ καρδίας τὴν σφυγμικὴν, αἱ φλέβες
<span class="lb" data-page="3.45" data-line="14" id="l3.45.14"></span>δ’ ἐξ ἥπατος λαμβάνουσι τὴν φυτικὴν, ἐν τοῖς περὶ
<span class="lb" data-page="3.45" data-line="15" id="l3.45.15"></span>τῶν Ἱπποκράτους καὶ Πλάτωνος δογμάτων ἀποδέδεικται.
<span class="lb" data-page="3.45" data-line="16" id="l3.45.16"></span>εἴη ἂν οὖν νεύρων μὲν χρεία δύναμιν αἰσθήσεώς τε καὶ
<span class="lb" data-page="3.45" data-line="17" id="l3.45.17"></span>κινήσεως ἀπὸ τῆς ἀρχῆς παράγειν τοῖς κατὰ μέρος· ἀρτηριῶν ﻿
<span class="pb" data-page="3.46" id="p3.46"></span>
<span class="lb" data-page="3.46" data-line="1" id="l3.46.1"></span>δὲ φυλάττειν τε τὴν κατὰ φύσιν θερμασίαν καὶ τρέφειν
<span class="lb" data-page="3.46" data-line="2" id="l3.46.2"></span>τὸ πνεῦμα τὸ ψυχικόν· αἵματος δ’ ἕνεκα γενέσεώς τε
<span class="lb" data-page="3.46" data-line="3" id="l3.46.3"></span>ἅμα καὶ τῆς εἰς πάντα τὰ μόρια φορᾶς αἱ φλέβες ἐγένοντο.
<span class="lb" data-page="3.46" data-line="4" id="l3.46.4"></span>καὶ μὴν καὶ περὶ τενόντων καὶ νεύρων καὶ συνδέσμων,
<span class="lb" data-page="3.46" data-line="5" id="l3.46.5"></span>ὅπη ὅπη διαφέρουσιν, ἐν τοῖς περὶ μυῶν κινήσεως εἴρηται.
<span class="lb" data-page="3.46" data-line="6" id="l3.46.6"></span>δῆλον δ’, ὡς καὶ περὶ τῆς τῶν μυῶν φύσεως ἐν
<span class="lb" data-page="3.46" data-line="7" id="l3.46.7"></span>ἐκείνοις λέλεκται, καὶ ὥς εἰσιν ὄργανα τῆς καθ’ ὁρμὴν κινήσεως,
<span class="lb" data-page="3.46" data-line="8" id="l3.46.8"></span>καὶ ὡς ἡ ἀπονεύρωσις αὐτῶν τένων ὀνομάζεται.
</p>
          </article>

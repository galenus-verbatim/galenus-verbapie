<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:1.17">
<span class="pb page1" data-page="3.46" id="p3.46"></span>
<span class="milestone ed1page page1" data-n="1.373" data-unit="ed1page" id="ed1page.1.373"></span>
<span class="milestone ed2page page1" data-n="4.299" data-unit="ed2page" id="ed2page.4.299"></span>
            <p>
<span class="lb" data-page="3.46" data-line="9" id="l3.46.9"></span>Ταῦτ’ οὖν εἴς τε τὸν παρόντα καὶ τὸν
<span class="lb" data-page="3.46" data-line="10" id="l3.46.10"></span>ἑξῆς ἅπαντα λόγον οἷον ὑποθέσεις τινὰς τῶν ἀποδείξεων
<span class="lb" data-page="3.46" data-line="11" id="l3.46.11"></span>λαμβάνοντες, ἐν ἑκάστῳ τῶν ὀργάνων τὴν ἐξ αὐτῶν ὠφέλειαν
<span class="lb" data-page="3.46" data-line="12" id="l3.46.12"></span>ἐροῦμεν, ἀπὸ τῶν δακτύλων αὖθις ἀρξάμενοι. ἐπειδὴ
<span class="lb" data-page="3.46" data-line="13" id="l3.46.13"></span>γὰρ τὴν τῶν ὀστῶν κατασκευὴν ἐν αὐτοῖς ἐπιτηδειοτάτην
<span class="lb" data-page="3.46" data-line="14" id="l3.46.14"></span>ὀργάνοις ἀντιληπτικοῖς ἡ φύσις ἐποίησεν, ἦν δ’ ἀμήχανον
<span class="lb" data-page="3.46" data-line="15" id="l3.46.15"></span>αὐτοῖς τοῖς ὀστοῖς, οὕτω γεώδεσί τε καὶ λιθώδεσιν οὖσι,
<span class="lb" data-page="3.46" data-line="16" id="l3.46.16"></span>μεταδοῦναι τῆς καθ’ ὁρμὴν κινήσεως, ἐξεῦρεν, ὅτῳ τρόπῳ
<span class="lb" data-page="3.46" data-line="17" id="l3.46.17"></span>δι’ ἑτέρων αὐτὰ κινήσει. τῶν οὖν κατὰ τὸν πῆχυν μυῶν ἀποφύσασα
<span class="pb" data-page="3.47" id="p3.47"></span>
<span class="lb" data-page="3.47" data-line="1" id="l3.47.1"></span>τένοντας εὐθὺ τῶν δακτύλων <span class="milestone ed1page" data-n="1.374" data-unit="ed1page" id="ed1page.1.374"></span>ἤγαγεν. ἃ γὰρ
<span class="lb" data-page="3.47" data-line="2" id="l3.47.2"></span>οἱ παλαιοὶ καλοῦσι νεῦρα, ταυτὶ τὰ προφανῆ, τὰ κινοῦντα
<span class="lb" data-page="3.47" data-line="3" id="l3.47.3"></span>τοὺς δακτύλους, οἱ τένοντές εἰσιν· ὧν ἡ μὲν γένεσις ἐκ
<span class="lb" data-page="3.47" data-line="4" id="l3.47.4"></span>τῶν εἰς τοὺς μῦς διασπειρομένων νεύρων τε καὶ συνδέσμων
<span class="lb" data-page="3.47" data-line="5" id="l3.47.5"></span>αὖθις ἀλλήλοις συνιόντων, ἡ δὲ χρεία κατὰ τὴν τῶν συνθέντων
<span class="lb" data-page="3.47" data-line="6" id="l3.47.6"></span>φύσιν. καὶ γὰρ αἰσθάνονται, καὶ κινοῦνται καθ’
<span class="lb" data-page="3.47" data-line="7" id="l3.47.7"></span>ὁρμὴν, καὶ ξυνδοῦσι τοὺς μῦς τοῖς ὀστοῖς. τούτων δὲ τά
<span class="lb" data-page="3.47" data-line="8" id="l3.47.8"></span>μὲν πρότερα, τὸ αἰσθάνεσθαι καὶ κινεῖσθαι, δῆλον ὡς
<span class="lb" data-page="3.47" data-line="9" id="l3.47.9"></span>παρὰ τῶν νεύρων, τὸ συνδεῖν δὲ παρὰ τῶν συνδέσμων
<span class="lb" data-page="3.47" data-line="10" id="l3.47.10"></span>ἔχουσι. λευκὸν μὲν γὰρ ὢν καὶ ἄναιμον καὶ ἀκοίλιον ὁ
<span class="lb" data-page="3.47" data-line="11" id="l3.47.11"></span>σύνδεσμος ὁμοίως τῷ νεύρῳ καὶ ταύτῃ πολλοῖς τῶν ἀμαθεστέρων
<span class="lb" data-page="3.47" data-line="12" id="l3.47.12"></span>ὡς νεῦρον φαντάζεται· ἀλλ’ οὐκ ἐξ ἐγκεφάλου
<span class="lb" data-page="3.47" data-line="13" id="l3.47.13"></span>καὶ νωτιαίου πέφυκεν, ἀλλ’ ἐξ ὀστῶν εἰς ὀστᾶ διϊκνεῖται,
<span class="lb" data-page="3.47" data-line="14" id="l3.47.14"></span>διὸ καὶ νεύρου πολὺ σκληρότερός ἐστι καὶ παντάπασιν
<span class="lb" data-page="3.47" data-line="15" id="l3.47.15"></span>ἀναίσθητος, καὶ κινεῖν οὐδὲν δύναται. τοὺς οὖν τένοντας
<span class="lb" data-page="3.47" data-line="16" id="l3.47.16"></span>ἅπαντας τούτους, τοὺς κατὰ τὸν καρπὸν φαινομένους, ἀπὸ
<span class="lb" data-page="3.47" data-line="17" id="l3.47.17"></span>τῶν κατὰ τὸν πῆχυν μυῶν ἐπὶ τοὺς δακτύλους ἡ φύσις ἐκτείνασα
<span class="lb" data-page="3.47" data-line="18" id="l3.47.18"></span>καθῆψεν εἰς ἕκαστον τῶν ἄρθρων, οὐκ εἰς αὐτὴν
<span class="pb" data-page="3.48" id="p3.48"></span>
<span class="lb" data-page="3.48" data-line="1" id="l3.48.1"></span>δή που τὴν σύνταξιν τῶν ὀστῶν· τί γὰρ ἂν οὕτω χρηστὸν
<span class="lb" data-page="3.48" data-line="2" id="l3.48.2"></span>ἦν; ἀλλ’ οὐδ’ εἰς τὸ τοῦ προτεταγμένου τῆς διαρθρώσεως
<span class="lb" data-page="3.48" data-line="3" id="l3.48.3"></span>ὀστοῦ πέρας (οὐδὲ γὰρ τοῦτ’ οὐδὲν ὄφελος), ἀλλ’ εἰς τὴν κεφαλὴν
<span class="lb" data-page="3.48" data-line="4" id="l3.48.4"></span>τοῦ δευτέρου τῶν ὀστῶν τοῦ μέλλοντος κινήσεσθαι·
<span class="lb" data-page="3.48" data-line="5" id="l3.48.5"></span><span class="milestone ed2page" data-n="4.300" data-unit="ed2page" id="ed2page.4.300"></span>καθ’ ὃν, οἶμαι, τρόπον ἔχει τὰ πρὸς τῶν μηρίνθων
<span class="lb" data-page="3.48" data-line="6" id="l3.48.6"></span>εἴδωλα κινούμενα, καὶ γὰρ κᾀν τούτοις ὑπερβαίνοντες τὴν
<span class="lb" data-page="3.48" data-line="7" id="l3.48.7"></span>διάρθρωσιν εἰς τὴν ἀρχὴν τῶν ὑποτεταγμένων μορίων καθάπτουσι
<span class="lb" data-page="3.48" data-line="8" id="l3.48.8"></span>τὴν μήρινθον, ἵν’, ἑλκομένης αὐτῆς ἄνω, ῥᾳδίως
<span class="lb" data-page="3.48" data-line="9" id="l3.48.9"></span>ἕπηται τὸ κῶλον. καὶ εἴπερ, ὃ λέγω, ποτὲ τεθέασαι, σαφῶς
<span class="lb" data-page="3.48" data-line="10" id="l3.48.10"></span>ἤδη νενόηκας, ὅπως ὑφ’ ἑκάστου τῶν τενόντων ἕκαστον τῶν
<span class="lb" data-page="3.48" data-line="11" id="l3.48.11"></span>κατὰ τοὺς δακτύλους ἄρθρων κινεῖται. περὶ γὰρ τὸ προτεταγμένον
<span class="lb" data-page="3.48" data-line="12" id="l3.48.12"></span>ἑαυτοῦ μένον ἀκίνητον ἕκαστον τῶν ὑποτεταγμένων
<span class="lb" data-page="3.48" data-line="13" id="l3.48.13"></span>ὀστῶν κινούμενον ἐκτείνεται μὲν, ὅταν ὁ ἐκτὸς ἕλκῃ
<span class="lb" data-page="3.48" data-line="14" id="l3.48.14"></span>τένων, κάμπτεται δὲ, ὅταν ὁ ἐντός. τί δή ποτ’ οὖν μακροὺς
<span class="lb" data-page="3.48" data-line="15" id="l3.48.15"></span>τένοντας ἐδημιούργει, καὶ μὴ παρέφυσε τῷ καρπῷ τοὺς
<span class="lb" data-page="3.48" data-line="16" id="l3.48.16"></span>μῦς; ὅτι κούφην τε καὶ λεπτὴν ἄμεινον ἦν ὑπάρχειν ἄκραν
<span class="lb" data-page="3.48" data-line="17" id="l3.48.17"></span>τὴν χεῖρα, καὶ μὴ συσκιασθεῖσαν ὄχλῳ σαρκῶν ὁμοῦ βαρεῖάν
<span class="lb" data-page="3.48" data-line="18" id="l3.48.18"></span>τε καὶ παχεῖαν γενέσθαι· πολλὰ γὰρ ἂν οὕτω χεῖρόν
<span class="pb" data-page="3.49" id="p3.49"></span>
<span class="lb" data-page="3.49" data-line="1" id="l3.49.1"></span>τε καὶ βραδύτερον ἔπραττεν, ὧν νῦν ἑτοίμως τε καὶ καλῶς
<span class="lb" data-page="3.49" data-line="2" id="l3.49.2"></span>πράττει. ἐπεὶ δ’ ἦν ἀναγκαῖον ἄγεσθαι διὰ μακροῦ τοὺς
<span class="lb" data-page="3.49" data-line="3" id="l3.49.3"></span>τένοντας, καὶ κίνδυνος ἦν ἐν γυμνῷ σαρκῶν χωρίῳ γυμνοὺς
<span class="lb" data-page="3.49" data-line="4" id="l3.49.4"></span>ὄντας αὐτοὺς θλίβεσθαί τε καὶ τέμνεσθαι, καὶ θερμαίνεσθαί
<span class="lb" data-page="3.49" data-line="5" id="l3.49.5"></span>τε καὶ ψύχεσθαι ῥᾳδίως, βοήθειαν αὐτοῖς ἐμηχανήσατο
<span class="lb" data-page="3.49" data-line="6" id="l3.49.6"></span>τὴν τῶν ὑμένων οὐσίαν, οἷς σκληροῖς οὖσιν ἀμφιέσασα
<span class="lb" data-page="3.49" data-line="7" id="l3.49.7"></span>πανταχόθεν, οὐ τὴν τῶν ἔξωθεν προσπιπτόντων μόνον,
<span class="lb" data-page="3.49" data-line="8" id="l3.49.8"></span>ἀλλὰ καὶ τὴν αὐτῶν τῶν ὀστῶν ὁμιλίαν ἀλύπως
<span class="lb" data-page="3.49" data-line="9" id="l3.49.9"></span>ἀπειργάσατο. καὶ τοίνυν ἀπὸ μὲν τῶν μυῶν ἕως τῶν ἄρθρων
<span class="lb" data-page="3.49" data-line="10" id="l3.49.10"></span>ἕκαστος αὐτῶν ἀκριβῶς περιφερής ἐστιν, ἵν’ ᾖ δυσπαθὴς,
<span class="lb" data-page="3.49" data-line="11" id="l3.49.11"></span>ἔνθα δὲ ἐμφύεται τῇ κινηθησομένῃ πρὸς αὐτοῦ
<span class="lb" data-page="3.49" data-line="12" id="l3.49.12"></span>φάλαγγι, ἐνταῦθα πλατὺς γίνεται· ῥᾷον γὰρ οὕτως ἔμελλε
<span class="lb" data-page="3.49" data-line="13" id="l3.49.13"></span>κινήσειν αὐτὴν, πλέοσιν ἕλκων λαβαῖς. ἀλλ’ ἐπεὶ τέτταρας
<span class="lb" data-page="3.49" data-line="14" id="l3.49.14"></span>κινήσεις τὰς πλείστας ἕκαστος τῶν δακτύλων ἐνεχώρει
<span class="lb" data-page="3.49" data-line="15" id="l3.49.15"></span>κινεῖσθαι, μίαν μὲν καμπτόντων, μίαν δὲ ἐκτεινόντων,
<span class="lb" data-page="3.49" data-line="16" id="l3.49.16"></span>δύο δὲ τὰς ἐκ πλαγίου, κατὰ τέτταρας, οἶμαι, τρόπους
<span class="lb" data-page="3.49" data-line="17" id="l3.49.17"></span>εὔλογον ἦν ἑκάστῳ τῶν ἄρθρων ἐμφῦναι τοὺς τένοντας·
<span class="lb" data-page="3.49" data-line="18" id="l3.49.18"></span>εἰ γὰρ καὶ καθ’ ἕνα τινὰ αὐτῶν ἐνεδέησεν, κυλλὸν
<span class="pb" data-page="3.50" id="p3.50"></span>
<span class="lb" data-page="3.50" data-line="1" id="l3.50.1"></span>ταύτῃ τὸ μόριον ἐγένετο. καὶ τοίνυν φαίνονται κατὰ
<span class="lb" data-page="3.50" data-line="2" id="l3.50.2"></span>τοὺς τέτταρας ἐμφυόμενοι ἀπὸ μὲν τῶν κατὰ τὸν πῆχυν
<span class="lb" data-page="3.50" data-line="3" id="l3.50.3"></span>μυῶν τῶν μὲν ἔνδον οἱ κάμπτοντες, τῶν δ’ ἐκτὸς οἱ ἐκτείνοντες,
<span class="lb" data-page="3.50" data-line="4" id="l3.50.4"></span>τῶν δ’ εἰς τὰ πλάγια κινούντων οἱ περιάγοντες
<span class="lb" data-page="3.50" data-line="5" id="l3.50.5"></span>ὡς ἐπὶ τὸν μικρὸν δάκτυλον, ἀπὸ δ’ αὖ τῶν κατὰ τὴν
<span class="lb" data-page="3.50" data-line="6" id="l3.50.6"></span>χεῖρα τῶν μικρῶν οἱ τὴν λοιπὴν τῶν λοξῶν κινήσεων τὴν
<span class="lb" data-page="3.50" data-line="7" id="l3.50.7"></span>ὡς ἐπὶ τὸν μέγαν δάκτυλον ἐργαζόμενοι· ὥστ’ οὔτε κίνησιν
<span class="lb" data-page="3.50" data-line="8" id="l3.50.8"></span>οὐδεμίαν οὐδενὸς τῶν δακτύλων, οὔτε τὸν ἡγησόμενον αὐτῆς
<span class="lb" data-page="3.50" data-line="9" id="l3.50.9"></span>τένοντα παρέλιπεν ἡ φύσις. ἤρκει μὲν οὖν καὶ ταῦτ’
<span class="lb" data-page="3.50" data-line="10" id="l3.50.10"></span>εἰς ἄκρας τέχνης ἔνδειξιν. ἀλλ’ ἐπεὶ πολὺ μείζω τούτων
<span class="lb" data-page="3.50" data-line="11" id="l3.50.11"></span>ἐστὶ τἄλλα, μηδ’ αὐτὰ παραλειπέσθω. δικαία γὰρ οὖσα
<span class="lb" data-page="3.50" data-line="12" id="l3.50.12"></span>περὶ πᾶν ἡ φύσις, οὐ μόνον οὐδεμιᾶς ἀπεστέρησε τοὺς δακτύλους
<span class="lb" data-page="3.50" data-line="13" id="l3.50.13"></span>ἐνδεχομένης κινήσεως, ἀλλὰ καὶ τοὺς ὄγκους τῶν
<span class="lb" data-page="3.50" data-line="14" id="l3.50.14"></span>τενόντων ἀκριβῶς ὁμολογοῦντας τὴν χρείαν τῶν κινήσεων
<span class="lb" data-page="3.50" data-line="15" id="l3.50.15"></span>κατεσκεύασεν. ὁ μὲν γὰρ μέγιστος αὐτῶν, ὃν καὶ ἀντίχειρα
<span class="lb" data-page="3.50" data-line="16" id="l3.50.16"></span>καλοῦσιν, ἐντὸς μὲν ἔχει λεπτὸν τένοντα, δύο δ’ ἔξωθεν
<span class="lb" data-page="3.50" data-line="17" id="l3.50.17"></span>εὐρώστους ἱκανῶς, ἐκ δὲ τῶν πλαγίων κατὰ μὲν τὰ πρὸς
<span class="lb" data-page="3.50" data-line="18" id="l3.50.18"></span>τῷ λιχανῷ μέρη μικρὸν καὶ λεπτὸν μῦν, κατὰ θάτερα δὲ ﻿
<span class="pb" data-page="3.51" id="p3.51"></span>
<span class="lb" data-page="3.51" data-line="1" id="l3.51.1"></span>πολὺ τούτου μείζω, κατὰ τὸ θέναρ τῆς χειρός· οἱ δ’ ἄλλοι
<span class="lb" data-page="3.51" data-line="2" id="l3.51.2"></span>πάντες τέτταρες ἐντὸς μὲν δύο μεγάλους, ἔξωθεν δ’ ἔνα,
<span class="lb" data-page="3.51" data-line="3" id="l3.51.3"></span>θατέρῳ τούτων ἴσον τῷ μικροτέρῳ, τούτου δ’ ἰσχνότερον,
<span class="lb" data-page="3.51" data-line="4" id="l3.51.4"></span>τὸν εἰς τὰ πλάγια τῶν ἐκτὸς μερῶν καθήκοντα, λοιπὸν δὲ
<span class="lb" data-page="3.51" data-line="5" id="l3.51.5"></span>τὸν πάντων ἰσχνότατον, τὸν εἰς τὰ πλάγια τῶν ἐντός.
<span class="lb" data-page="3.51" data-line="6" id="l3.51.6"></span>εὐλόγως δ’, ὡς ἔφαμεν, ἕκαστον τοῦτ’ ἐγένετο. <span class="milestone ed2page" data-n="4.301" data-unit="ed2page" id="ed2page.4.301"></span>τοῖς
<span class="lb" data-page="3.51" data-line="7" id="l3.51.7"></span>μὲν τέτταρσι δακτύλοις καμπτομένοις τὰς πλείστας τε καὶ
<span class="lb" data-page="3.51" data-line="8" id="l3.51.8"></span>σφοδροτάτας ἐνεργείας ἐνεργοῦντες, οὐ μεγάλους μόνον τοὺς
<span class="lb" data-page="3.51" data-line="9" id="l3.51.9"></span>ἔνδον τένοντας, ἀλλὰ καὶ διττοὺς ἐδεήθημεν ἔχειν. ὅσα τε
<span class="lb" data-page="3.51" data-line="10" id="l3.51.10"></span>γὰρ διὰ τῆς μιᾶς χειρὸς κατέχομεν, καὶ ὅσα δι’ ἀμφοτέρων
<span class="lb" data-page="3.51" data-line="11" id="l3.51.11"></span>ὁμοῦ, κᾂν ἐκτείνειν τι δέῃ, κᾂν θλᾷν, κᾂν τρίβειν, κᾂν
<span class="lb" data-page="3.51" data-line="12" id="l3.51.12"></span>μαλάττειν, ἅπαντα ταῦτα κάμπτοντες ἐνεργοῦμεν. ἔμπαλιν
<span class="lb" data-page="3.51" data-line="13" id="l3.51.13"></span>δ’ ἐπὶ τοῦ μεγάλου· πλὴν γὰρ εἴποτε δεηθείημεν ἐπιβαλεῖν
<span class="lb" data-page="3.51" data-line="14" id="l3.51.14"></span>αὐτὸν ἄνωθεν τοῖς ἄλλοις κεκαμμένοις, εἰς οὐδεμίαν
<span class="lb" data-page="3.51" data-line="15" id="l3.51.15"></span>ἐνέργειαν ἑτέραν κάμπτειν χρῄζομεν, ἀλλὰ τὸ μὲν πρῶτον
<span class="lb" data-page="3.51" data-line="16" id="l3.51.16"></span>αὐτοῦ τῶν ἄρθρων, τὸ τῷ καρπῷ διαρθρούμενον, τελέως
<span class="lb" data-page="3.51" data-line="17" id="l3.51.17"></span>ἀργὸν εἰς τὴν τοιαύτην κίνησιν, ὡς ἂν ὀνήσειν μηδὲν μέλλον
<span class="pb" data-page="3.52" id="p3.52"></span>
<span class="lb" data-page="3.52" data-line="1" id="l3.52.1"></span>μηδεμίαν ἐνέργειαν, εἰ καμφθείη· τὰ λοιπὰ δὲ δύο
<span class="lb" data-page="3.52" data-line="2" id="l3.52.2"></span>τηνικαῦτα μόνον ἐνεργεῖ χρησίμως, ὅταν οἱονεὶ πιλοῦντές τε
<span class="lb" data-page="3.52" data-line="3" id="l3.52.3"></span>καὶ σφίγγοντες ἔσω κεκαμμένους τοὺς ἄλλους ἄνωθεν αὐτὸν
<span class="lb" data-page="3.52" data-line="4" id="l3.52.4"></span>ἐκείνοις ἐπιφέρωμεν, ὅθεν εἰς μὲν τὸ πρῶτον ἄρθρον
<span class="lb" data-page="3.52" data-line="5" id="l3.52.5"></span>οὐδεὶς ἔνδοθεν αὐτῷ κατέφυ τένων, εἰς δὲ τὸ δεύτερον
<span class="lb" data-page="3.52" data-line="6" id="l3.52.6"></span>καὶ τρίτον εἷς μικρὸς τῶν ἐντὸς μερῶν καθίκετο, λοιπὸς
<span class="lb" data-page="3.52" data-line="7" id="l3.52.7"></span>δὲ τῶν πάντων ἰσχνότατος εἰς τὰ πλάγια. πάλιν δ’ αὖ
<span class="lb" data-page="3.52" data-line="8" id="l3.52.8"></span>τοῖς μὲν ἄλλοις δακτύλοις οἱ ἐκτείνοντες τένοντες ὥσπερ
<span class="lb" data-page="3.52" data-line="9" id="l3.52.9"></span>ἀποδέουσι τοῖς ὄγκοις τῶν καμπτόντων συχνὸν, οὕτως τῶν
<span class="lb" data-page="3.52" data-line="10" id="l3.52.10"></span>εἰς τὰ πλάγια πλεονεκτοῦσιν οὐκ ὀλίγον· ἀντιτεταγμένοι
<span class="lb" data-page="3.52" data-line="11" id="l3.52.11"></span>γὰρ ἰσχυροῖς σφόδρα καὶ παχέσι τοῖς ἐντὸς οὐκ ἂν οἷοί τ’
<span class="lb" data-page="3.52" data-line="12" id="l3.52.12"></span>ἦσαν ἐργάσασθαί ποτε ἑδραῖα τὰ μετὰ τὴν ἐσχάτην κάμψιν
<span class="lb" data-page="3.52" data-line="13" id="l3.52.13"></span>ἄχρι τῆς τελείας ἐκτάσεως ἅπαντα σχήματα, εἴπερ. ἄῤῥωστοί τε
<span class="lb" data-page="3.52" data-line="14" id="l3.52.14"></span>καὶ ἰσχνοὶ τελέως ἐγεγόνεισαν. ἐδείχθη γὰρ ἐν τοῖς περὶ μυῶν
<span class="lb" data-page="3.52" data-line="15" id="l3.52.15"></span>κινήσεως πάνθ’, ὅσα διὰ τῶν μέσων σχημάτων ἐργαζόμεθα,
<span class="lb" data-page="3.52" data-line="16" id="l3.52.16"></span>τῶν ἀντιτεταγμένων μυῶν ἀμφοτέρων ἐνεργούντων δεόμενα.
<span class="lb" data-page="3.52" data-line="17" id="l3.52.17"></span>κατὰ δὲ τὸν μέγαν δάκτυλον οὐδὲ τὴν ἀρχὴν ἀντιτέτακταί
<span class="pb" data-page="3.53" id="p3.53"></span>
<span class="lb" data-page="3.53" data-line="1" id="l3.53.1"></span>τις ἀκριβῶς τῷ κάμπτοντι τένοντι· πάντως γὰρ εἰς τὸ μέσον
<span class="lb" data-page="3.53" data-line="2" id="l3.53.2"></span>ἐνέβαλεν οὗτος τῶν ἐκτὸς μερῶν· ἀλλ’ οἱ φαινόμενοι
<span class="lb" data-page="3.53" data-line="3" id="l3.53.3"></span>δύο τένοντες ἔξωθεν ἐφ’ ἑκάτερα τῆς μέσης χώρας ἐμφύονται.
<span class="lb" data-page="3.53" data-line="4" id="l3.53.4"></span>καὶ εἰ μὲν ἄμφω ταθεῖεν, ἐκτείνουσι τὸν <span class="milestone ed1page" data-n="1.375" data-unit="ed1page" id="ed1page.1.375"></span>δάκτυλον
<span class="lb" data-page="3.53" data-line="5" id="l3.53.5"></span>ἀκριβῶς· εἰ δ’ ὁ ἕτερος αὐτῶν, εἰς τὸ πλάγιον ἐπισπᾶται
<span class="lb" data-page="3.53" data-line="6" id="l3.53.6"></span>τὸ κατ’ αὐτὸν θάτερον μέρος. ἐκδέχεται δὲ τὴν μὲν
<span class="lb" data-page="3.53" data-line="7" id="l3.53.7"></span>τοῦ προσάγοντος ὡς ἐπὶ τὸν λιχανὸν ἐνέργειαν ὁ ταύτῃ
<span class="lb" data-page="3.53" data-line="8" id="l3.53.8"></span>τεταγμένος μῦς ὁ μικρὸς, τὴν δ’ ἐναντίαν ὁ κατὰ τὸ θέναρ
<span class="lb" data-page="3.53" data-line="9" id="l3.53.9"></span>ὁ μέγας. ἐπὶ πλέον τε γὰρ ἀπάγεσθαι τοῦ λιχανοῦ
<span class="lb" data-page="3.53" data-line="10" id="l3.53.10"></span>τὸν μέγαν δάκτυλον, καὶ σφοδροτέραν ὑπάρχειν αὐτῷ τὴν
<span class="lb" data-page="3.53" data-line="11" id="l3.53.11"></span>ταύτῃ κίνησιν εὔλογον ἦν, ὥσπερ τοῖς ἄλλοις τοῖς τέτταρσι
<span class="lb" data-page="3.53" data-line="12" id="l3.53.12"></span>τὴν ἐναντίαν· οὗτοι γὰρ ἐπὶ πλεῖστον ἔμελλον ἀφίστασθαι
<span class="lb" data-page="3.53" data-line="13" id="l3.53.13"></span>τοῦ μεγάλου. τοῦτο δὲ εἰς ὅσον ἐστὶ χρήσιμον τοῖς ἔργοις
<span class="lb" data-page="3.53" data-line="14" id="l3.53.14"></span>τῆς χειρὸς, ἔμπροσθεν εἴρηται. ταῦτ’ ἄρα καὶ τῶν εἰς τὰ
<span class="lb" data-page="3.53" data-line="15" id="l3.53.15"></span>πλάγια μέρη καθηκόντων τενόντων ὁ διϊστὰς αὐτοὺς ἀπὸ
<span class="lb" data-page="3.53" data-line="16" id="l3.53.16"></span>τοῦ μεγάλου πολὺ μείζων ἐστὶ τοῦ προσάγοντος. σύμπαντά
<span class="lb" data-page="3.53" data-line="17" id="l3.53.17"></span>τε οὖν ταῦτα τεχνικῶς εἴργασται τῇ φύσει, καὶ τὸ μόνῳ
<span class="lb" data-page="3.53" data-line="18" id="l3.53.18"></span>μὲν τῷ μεγάλῳ τέτταρας ἀρχὰς εἶναι τῶν εἰς τὰ πλάγια
<span class="pb" data-page="3.54" id="p3.54"></span>
<span class="lb" data-page="3.54" data-line="1" id="l3.54.1"></span>κινήσεων, τῶν δ’ ἄλλων ἑκάστῳ δύο· μόνῳ γὰρ ἐκείνῳ τὸ
<span class="lb" data-page="3.54" data-line="2" id="l3.54.2"></span>κῦρος τῶν ἐνεργειῶν ἐκ τοῦ προσάγεσθαί τε καὶ ἀπάγεσθαι
<span class="lb" data-page="3.54" data-line="3" id="l3.54.3"></span>τῶν ἄλλων ἐστίν. ἵν’ οὖν ἐπὶ πλεῖστον ἑκάτερον αὐτῶν
<span class="lb" data-page="3.54" data-line="4" id="l3.54.4"></span>γίγνοιτο, διττὰς τῆς κινήσεως ἀρχὰς ἑκατέρωθεν προὔταξεν
<span class="lb" data-page="3.54" data-line="5" id="l3.54.5"></span>ἡ φύσις, τῆς μὲν ἐπὶ τὸν λιχανὸν τόν τε ταύτῃ τένοντα
<span class="lb" data-page="3.54" data-line="6" id="l3.54.6"></span>καὶ τὸν ταύτῃ μῦν, τῆς δ’ ἑτέρας τόν τε λοιπὸν
<span class="lb" data-page="3.54" data-line="7" id="l3.54.7"></span>τῶν ἐκτὸς τενόντων καὶ τὸν ἐπὶ τοῦ θέναρος μῦν. οἱ μὲν
<span class="lb" data-page="3.54" data-line="8" id="l3.54.8"></span>δὴ τένοντες, ὁ μὲν προσάγειν αὐτὸν, ὁ δ’ ἀπάγειν τοῦ λιχανοῦ,
<span class="lb" data-page="3.54" data-line="9" id="l3.54.9"></span>πεφύκασιν· οἱ δὲ διαδεχόμενοι τὰς τούτων ἐνεργείας
<span class="lb" data-page="3.54" data-line="10" id="l3.54.10"></span>μύες, <span class="milestone ed2page" data-n="4.302" data-unit="ed2page" id="ed2page.4.302"></span>ὁ μὲν προσάγειν, ὁ δ’ ἐπὶ πλεῖστον ἀπάγειν.
<span class="lb" data-page="3.54" data-line="11" id="l3.54.11"></span>οὕτω μὲν ἐπὶ πλεῖστον ἔχουσιν ὄγκου τε καὶ ἀριθμοῦ καὶ
<span class="lb" data-page="3.54" data-line="12" id="l3.54.12"></span>θέσεως οἱ κινοῦντες τοὺς δακτύλους τένοντές τε καὶ μύες.
<span class="lb" data-page="3.54" data-line="13" id="l3.54.13"></span>εἰ γὰρ τι καὶ παραλέλειπται σμικρὸν, ἑξῆς τοῦτο δίειμεν,
<span class="lb" data-page="3.54" data-line="14" id="l3.54.14"></span>οἷόν ἐστι καὶ τὸ περὶ τῶν ἔνδοθεν τενόντων, καὶ μάλιστα
<span class="lb" data-page="3.54" data-line="15" id="l3.54.15"></span>τοῦ κατὰ τὸν μέγαν δάκτυλον. ὅτι μὲν γὰρ ἕνα τοῦτον
<span class="lb" data-page="3.54" data-line="16" id="l3.54.16"></span>ἐχρῆν εἶναι, καὶ ὅτι τῶν ἄλλων λεπτότερον, ἐμφύεσθαί τε
<span class="lb" data-page="3.54" data-line="17" id="l3.54.17"></span>κατὰ τὸ δεύτερον ἄρθρον τοῦ μεγάλου δακτύλου, καὶ δὴ
<span class="pb" data-page="3.55" id="p3.55"></span>
<span class="lb" data-page="3.55" data-line="1" id="l3.55.1"></span>λέλεκται. ὅτι δ’ ἑκάστου τῶν τενόντων ἐπὶ τὴν ἑαυτοῦ κεφαλὴν
<span class="lb" data-page="3.55" data-line="2" id="l3.55.2"></span>ἕλκειν πεφυκότος τὸ κινούμενον μόριον, καὶ ὅτι κατὰ
<span class="lb" data-page="3.55" data-line="3" id="l3.55.3"></span>τὸ μέσον μάλιστα τοῦ κατὰ τὸν καρπὸν ἄρθρου τῆς τοῦ
<span class="lb" data-page="3.55" data-line="4" id="l3.55.4"></span>τένοντος κεφαλῆς τεταγμένης, εἴπερ ἐπὶ τοῦτο τὸ μέρος ὁ
<span class="lb" data-page="3.55" data-line="5" id="l3.55.5"></span>μέγας δάκτυλος ἐτείνετο, πάντα μᾶλλον ἂν ἢ κάμπτεσθαι
<span class="lb" data-page="3.55" data-line="6" id="l3.55.6"></span>συνέβαινεν αὐτῷ, τοῦτο οὐδέπω λέλεκται. καίτοι θαυμαστόν
<span class="lb" data-page="3.55" data-line="7" id="l3.55.7"></span>τι κᾀνταῦθα τέχνημα τῆς φύσεώς ἐστι, ὃ κατ’ ἀξίαν
<span class="lb" data-page="3.55" data-line="8" id="l3.55.8"></span>ἂν θαυμάσειας, ἐὰν ἐννοήσῃς πρότερον, ὅτι τοῦ μέλλοντος
<span class="lb" data-page="3.55" data-line="9" id="l3.55.9"></span>κάμπτειν τὸν μέγαν δάκτυλον τένοντος τὴν κεφαλὴν ἐχρῆν
<span class="lb" data-page="3.55" data-line="10" id="l3.55.10"></span>εἶναι κατὰ τὸ μέσον τε καὶ κοῖλον τῆς χειρός. εἰ δὲ τοῦτο,
<span class="lb" data-page="3.55" data-line="11" id="l3.55.11"></span>καὶ τὸν τῆς κεφαλῆς ταύτης προτεταγμένον μῦν, κατ’ εὐθὺ
<span class="lb" data-page="3.55" data-line="12" id="l3.55.12"></span>δήπουθεν αὐτῆς κείμενον, ὡς ἐπὶ τὸν μικρὸν δάκτυλον ἀνήκειν
<span class="lb" data-page="3.55" data-line="13" id="l3.55.13"></span>ἐχρῆν, ἄτοπόν τινα καὶ ἀλλόκοτον ταύτην τὴν θέσιν
<span class="lb" data-page="3.55" data-line="14" id="l3.55.14"></span>λαβόντα διὰ πολλὰς αἰτίας. πρῶτον μὲν γὰρ ἀπώλετ’ ἂν
<span class="lb" data-page="3.55" data-line="15" id="l3.55.15"></span>ἡ ἐν τῇ χειρὶ κοιλότης, εἰς πολλὰ χρήσιμος ὑπάρχουσα·
<span class="lb" data-page="3.55" data-line="16" id="l3.55.16"></span>δεύτερον δὲ ἡ κουφότης αὐτῆς διεφθείρετο· καὶ τρίτον ἡ
<span class="lb" data-page="3.55" data-line="17" id="l3.55.17"></span>καμπὴ τῶν δακτύλων ἐκωλύετο· καὶ τέταρτον, ὃ ἁπάντων
<span class="lb" data-page="3.55" data-line="18" id="l3.55.18"></span>ἀτοπώτατόν τε ἅμα καὶ ἀδυνατώτατον ἦν, ἡ ἀρχὴ τοῦ
<span class="lb" data-page="3.55" data-line="19" id="l3.55.19"></span>μυὸς ἐτέτακτο ἂν ἐπὶ τοῦ μικροῦ δακτύλου. ἀλλ’ εἰ τοῦτο, ﻿
<span class="pb" data-page="3.56" id="p3.56"></span>
<span class="lb" data-page="3.56" data-line="1" id="l3.56.1"></span>χαλεπὴ, μᾶλλον δ’ ἀδύνατος ἡ εἰς αὐτὴν κατάφυσις ἐγίγνετο
<span class="lb" data-page="3.56" data-line="2" id="l3.56.2"></span>τῷ ἄνωθεν ἥκοντι νεύρῳ, φθάνοντι τοῖς πέρασιν ἢ
<span class="lb" data-page="3.56" data-line="3" id="l3.56.3"></span>πάντως γε τοῖς μέσοις τοῦ μυὸς προτέροις ἐντυγχάνειν. εἰ
<span class="lb" data-page="3.56" data-line="4" id="l3.56.4"></span>τοίνυν ἐνταῦθα μὲν ἀμήχανον ἦν ταχθῆναι τὸν ἡγησάμενον
<span class="lb" data-page="3.56" data-line="5" id="l3.56.5"></span>τῆς καμπῆς τῷ μεγάλῳ δακτύλῳ τένοντα, κατ’ ἄλλο δὲ τι
<span class="lb" data-page="3.56" data-line="6" id="l3.56.6"></span>ἐπιταχθεὶς οὐχ οἷός τε ἦν ἂν κάμπτειν, εἰς ἀδύνατόν τε
<span class="lb" data-page="3.56" data-line="7" id="l3.56.7"></span>καὶ τελέως ἄπορον ἐκινδύνευεν αὐτῷ καταστῆναι τὸ τῆς
<span class="lb" data-page="3.56" data-line="8" id="l3.56.8"></span>κάμψεως. πῶς οὖν ἡ φύσις ἰάσατο τὴν τοσαύτην ἀπορίαν;
<span class="lb" data-page="3.56" data-line="9" id="l3.56.9"></span>ἀπέφυσε μὲν ἀπὸ τῆς κατὰ τὸν καρπὸν ἀπονευρώσεως τὸν
<span class="lb" data-page="3.56" data-line="10" id="l3.56.10"></span>τένοντα· τί γὰρ ἐνῆν ἄλλο ποιεῖν; ἀλλ’ οὔτ’ εὐθὺς ἐπὶ τὸν
<span class="lb" data-page="3.56" data-line="11" id="l3.56.11"></span>μέγαν δάκτυλον ἐξέτεινεν, οὔτ’ ἐκ τῶν πρὸς αὐτὸν ἐστραμμένων
<span class="lb" data-page="3.56" data-line="12" id="l3.56.12"></span>μερῶν τὴν ἔκφυσιν ἐποιήσατο, ἀλλ’ ἄρχεται μὲν ὁ
<span class="lb" data-page="3.56" data-line="13" id="l3.56.13"></span>τένων οὗτος, ὅθεν περ ὁ ὡς ἐπὶ τὸν μέσον ἥκων δάκτυλον,
<span class="lb" data-page="3.56" data-line="14" id="l3.56.14"></span>ἐποχούμενος δ’ αὐτῷ μέχρι πολλοῦ καὶ συνεχόμενος ἰσχυροῖς
<span class="lb" data-page="3.56" data-line="15" id="l3.56.15"></span>ὑμέσι τηνικαῦτα πρῶτον ἀποχωρεῖ διεκπίπτων αὐτὸν,
<span class="lb" data-page="3.56" data-line="16" id="l3.56.16"></span>ὅταν ἐν τῷ κοίλῳ τῆς χειρὸς γένηται, τρόπον ὁμοιότατον
<span class="lb" data-page="3.56" data-line="17" id="l3.56.17"></span>ταῖς ἐπὶ τῶν ξυνωρίδων ἡνίαις, ὅσαι διά τινων κρίκων ἐπὶ
<span class="lb" data-page="3.56" data-line="18" id="l3.56.18"></span>τοῦ ζυγοῦ τεταγμέναι διεκπίπτουσιν. ὡς γὰρ ἐκεῖναι καμπήν
<span class="pb" data-page="3.57" id="p3.57"></span>
<span class="lb" data-page="3.57" data-line="1" id="l3.57.1"></span>τινα καὶ οἷον γωνίαν κατὰ τοὺς κύκλους ποιούμεναι
<span class="lb" data-page="3.57" data-line="2" id="l3.57.2"></span>τείνουσιν ἑλκόμεναι τὸ ὑποζύγιον ὡς ἐπὶ τὰ τῶν κύκλων
<span class="lb" data-page="3.57" data-line="3" id="l3.57.3"></span>μέρη, οὕτω καὶ ὁ τένων, ἐπειδὰν ὑπὸ τοῦ μυὸς ἕλκοντος
<span class="lb" data-page="3.57" data-line="4" id="l3.57.4"></span>ταθῇ, συνεπισπᾶται τὸν δάκτυλον, οὐκ ἐπὶ τὴν τοῦ μυὸς
<span class="lb" data-page="3.57" data-line="5" id="l3.57.5"></span>χώραν, ἀλλ’ ἔνθα πρῶτον ἐκάμφθη διεκπίπτων τὸν ὑμένα.
<span class="lb" data-page="3.57" data-line="6" id="l3.57.6"></span>διὰ μὲν δὴ ταῦτα τὴν γένεσιν ἀπὸ τῆς κοινῆς τοῖς ἄλλοις
<span class="lb" data-page="3.57" data-line="7" id="l3.57.7"></span>τένουσιν ἔσχε κεφαλῆς καὶ τὴν ὁδὸν, οἵαν εἴρηται. διὰ τί
<span class="lb" data-page="3.57" data-line="8" id="l3.57.8"></span>δ’ ἐποχεῖται τοῖς ἄλλοις τένουσιν; ἢ δῆλον ὅτι κινήσεως
<span class="lb" data-page="3.57" data-line="9" id="l3.57.9"></span>ἀκυρωτέρας ἦν ὄργανον; ἀεὶ δ’ ἡ φύσις ἐν βάθει μὲν τὸ
<span class="lb" data-page="3.57" data-line="10" id="l3.57.10"></span>κυριώτερον, ἐπιπολῆς δὲ τὸ ἀκυρώτερον τίθησι. κατὰ γοῦν
<span class="lb" data-page="3.57" data-line="11" id="l3.57.11"></span>τὴν αὐτὴν ταύτην πρόνοιαν τῶν ἔξωθεν τῆς χειρὸς τενόντων
<span class="lb" data-page="3.57" data-line="12" id="l3.57.12"></span>ἐπιπολῆς μέν εἰσιν οἱ τῶν ἄλλων δακτύλων, <span class="milestone ed2page" data-n="4.303" data-unit="ed2page" id="ed2page.4.303"></span>ὑπόκεινται
<span class="lb" data-page="3.57" data-line="13" id="l3.57.13"></span>δ’ αὐτοῖς οἱ τοῦ μεγάλου δακτύλου. οὕτω δὲ καὶ
<span class="lb" data-page="3.57" data-line="14" id="l3.57.14"></span>αὐτῶν τῶν ἔνδον, τῶν εἰς τοὺς τέσσαρας δακτύλους ἐμβαλλόντων,
<span class="lb" data-page="3.57" data-line="15" id="l3.57.15"></span>οἱ διὰ τοῦ βάθους τῆς χειρὸς φερόμενοι παμπόλλῳ
<span class="lb" data-page="3.57" data-line="16" id="l3.57.16"></span>μείζους εἰσὶ τῶν προτεταγμένων. κάμπτουσι γοῦν,
<span class="lb" data-page="3.57" data-line="17" id="l3.57.17"></span>οἱ μὲν εἰς τὸ πρῶτόν τε καὶ τρίτον ἄρθρον σχισθέντες, οἱ
<span class="pb" data-page="3.58" id="p3.58"></span>
<span class="lb" data-page="3.58" data-line="1" id="l3.58.1"></span>δὲ εἰς δεύτερον μόνον. θαυμαστὴ μὲν οὖν αὐτῶν ἐστι καὶ
<span class="lb" data-page="3.58" data-line="2" id="l3.58.2"></span>δύσφραστος ἥ τ’ ἐν τοῖς ὀστοῖς ἔμφυσις, ἥ τε πρὸς ἀλλήλους
<span class="lb" data-page="3.58" data-line="3" id="l3.58.3"></span>ὁμιλία, καὶ οὐδεὶς λόγος οὕτως ἱκανὸς, ὡς ἀκριβῶς ἐξηγήσασθαι
<span class="lb" data-page="3.58" data-line="4" id="l3.58.4"></span>τὰ ταῖς αἰσθήσεσι μόναις διαγινωσκόμενα. πειρατέον
<span class="lb" data-page="3.58" data-line="5" id="l3.58.5"></span>δ’ ὅμως εἰπεῖν, ὡς ἔχουσιν· οὐ γὰρ ἐνδέχεται τῆς φύσεως
<span class="lb" data-page="3.58" data-line="6" id="l3.58.6"></span>τὴν τέχνην θαυμάσαι, πρὶν ἐξηγήσασθαι τὴν κατασκευὴν.
<span class="lb" data-page="3.58" data-line="7" id="l3.58.7"></span>φαίνονται δή τινες ἀπονευρώσεις μυῶν διτταὶ,
<span class="lb" data-page="3.58" data-line="8" id="l3.58.8"></span>καθ’ ὃ μάλιστα κάμπτομεν τὸν καρπὸν, ἀλλήλαις ἐπικείμεναι,
<span class="lb" data-page="3.58" data-line="9" id="l3.58.9"></span>μείζων μὲν ἡ διὰ βάθους, ἡ ἐπὶ τοῖς ὀστοῖς, ἐλάττων δ’
<span class="lb" data-page="3.58" data-line="10" id="l3.58.10"></span>ἡ ἐπιπολῆς. σχισθείσης δὲ τῆς ὑποκειμένης μὲν τῆς μείζονος
<span class="lb" data-page="3.58" data-line="11" id="l3.58.11"></span>εἰς τένοντας πέντε, τῆς δ’ ἐπικειμένης ἐλάττονος εἰς
<span class="lb" data-page="3.58" data-line="12" id="l3.58.12"></span>τέσσαρας, (οὐδεμίαν γὰρ ἀπ’ αὐτῆς ὁ μέγας δάκτυλος ἀπόφυσιν
<span class="lb" data-page="3.58" data-line="13" id="l3.58.13"></span>λαμβάνει) καὶ πάντων αὐτῶν εὐθὺ τῶν δακτύλων
<span class="lb" data-page="3.58" data-line="14" id="l3.58.14"></span>φερομένων, ἐποχοῦνται μὲν οἱ μείους τοῖς μείζοσιν, ὑμέσι
<span class="lb" data-page="3.58" data-line="15" id="l3.58.15"></span>δ’ ἰσχυροῖς ἑκάστη τῶν τεττάρων συζυγιῶν φρουρεῖται παρ’
<span class="lb" data-page="3.58" data-line="16" id="l3.58.16"></span>ὅλην τὴν ὁδόν. ὅταν δ’ ἐπιβῶσι τοῖς πρώτοις κατὰ τοὺς
<span class="lb" data-page="3.58" data-line="17" id="l3.58.17"></span>δακτύλους ἄρθροις, ἐνταῦθ’ ἕκαστος τῶν ὑποκειμένων τενόντων
<span class="lb" data-page="3.58" data-line="18" id="l3.58.18"></span>πλατυνθεὶς τὴν κεφαλὴν τῆς πρώτης φάλαγγος
<span class="pb" data-page="3.59" id="p3.59"></span>
<span class="lb" data-page="3.59" data-line="1" id="l3.59.1"></span>κάμπτει διὰ τοῦ περιέχοντος αὐτὸν ὑμενώδους συνδέσμου.
<span class="lb" data-page="3.59" data-line="2" id="l3.59.2"></span>τὸ δὲ λοιπὸν ἅπαν ἐν ἑκάστῃ συζυγίᾳ φέρεται πρόσω
<span class="lb" data-page="3.59" data-line="3" id="l3.59.3"></span>κατὰ τὴν ἐξ ἀρχῆς ὁδὸν εὐθὺ τῶν ἐν τοῖς δακτύλοις
<span class="lb" data-page="3.59" data-line="4" id="l3.59.4"></span>κορυφῶν, ὁμοίως μὲν ὑποκείμενον τοῖς ἐξ ἀρχῆς τένουσιν,
<span class="lb" data-page="3.59" data-line="5" id="l3.59.5"></span>ὁμοίως δὲ τοῖς ὑμέσι φρουρούμενον. ὅταν δ’ ἐπιβαίνωσιν
<span class="lb" data-page="3.59" data-line="6" id="l3.59.6"></span>ἤδη τοῖς δευτέροις ἄρθροις, ἐνταῦθα πάλιν ὁ ἄνωθεν
<span class="lb" data-page="3.59" data-line="7" id="l3.59.7"></span>τένων διχῆ σχισθεὶς, ἑκατέρῳ τῷ μέρει πλατυνθέντι
<span class="lb" data-page="3.59" data-line="8" id="l3.59.8"></span>περὶ τὸν ὑποκείμενον ἑλιχθεὶς τένοντα, ξυμφύεται τοῖς ἐντὸς
<span class="lb" data-page="3.59" data-line="9" id="l3.59.9"></span>μέρεσι <span class="milestone ed1page" data-n="1.376" data-unit="ed1page" id="ed1page.1.376"></span>τῆς κατὰ τὴν δευτέραν φάλαγγα κεφαλῆς.
<span class="lb" data-page="3.59" data-line="10" id="l3.59.10"></span>ὁ δ’ ὑποκείμενος μόνος, τοὐντεῦθεν ἐπὶ τὴν τρίτην διάρθρωσιν
<span class="lb" data-page="3.59" data-line="11" id="l3.59.11"></span>ἀφικόμενος, εἰς τὴν κεφαλὴν καὶ αὐτὸς ἐμφύεται
<span class="lb" data-page="3.59" data-line="12" id="l3.59.12"></span>τοῦ τρίτου καὶ τελευταίου κατὰ τὸν δάκτυλον ὀστοῦ.
<span class="lb" data-page="3.59" data-line="13" id="l3.59.13"></span>κάμπτεται μὲν οὖν ἕκαστον τῶν κατ’ αὐτοὺς ἄρθρων δι’
<span class="lb" data-page="3.59" data-line="14" id="l3.59.14"></span>ὧν εἶπον ἐμφύσεων, ἐκτείνεται δὲ διὰ τῶν ἔξωθεν τοῦ καρποῦ
<span class="lb" data-page="3.59" data-line="15" id="l3.59.15"></span>ποῦ τενόντων, οὓς, καίτοι πολὺ μικροτέρους τῶν ἐντὸς
<span class="lb" data-page="3.59" data-line="16" id="l3.59.16"></span>ὑπάρχοντας, ἐναργῶς διαγινώσκομεν καὶ πρὸ τῆς ἀνατομῆς,
<span class="lb" data-page="3.59" data-line="17" id="l3.59.17"></span>ὅτι γυμνοὶ μὲν οὗτοι καὶ προπετεῖς εἰσιν, ὑμέσι μόνοις
<span class="lb" data-page="3.59" data-line="18" id="l3.59.18"></span>καὶ δέρματι λεπτῷ καλυπτόμενοι, τοὺς δ’ ἐντὸς ἱκανὴ
<span class="pb" data-page="3.60" id="p3.60"></span>
<span class="lb" data-page="3.60" data-line="1" id="l3.60.1"></span>κατακρύπτει σὰρξ, δι’ ἃς εἴπομεν ἔμπροσθεν ὠφελείας γινομένη.
<span class="lb" data-page="3.60" data-line="2" id="l3.60.2"></span>ἀλλ’ οἵ γε τένοντες οἱ ἐντὸς, οἱ κάμπτοντες τοὺς
<span class="lb" data-page="3.60" data-line="3" id="l3.60.3"></span>δακτύλους, οἱ διὰ βάθους φερόμενοι, τὸ πρῶτόν τε καὶ
<span class="lb" data-page="3.60" data-line="4" id="l3.60.4"></span>τρίτον ἄρθρον ἑκάστου τῶν τεττάρων δακτύλων κινοῦσιν,
<span class="lb" data-page="3.60" data-line="5" id="l3.60.5"></span>ὅτι τε κυριώτερα τοῦ μέσου ταῦτα πρός γε τὰς τῶν δακτύλων
<span class="lb" data-page="3.60" data-line="6" id="l3.60.6"></span>ἐνεργείας, καὶ ὅτι τὸ μέγεθος τῶν τενόντων ἱκανὸν
<span class="lb" data-page="3.60" data-line="7" id="l3.60.7"></span>ἦν ὑπηρετεῖσθαι διτταῖς διαρθρώσεσι. διὰ δὲ τὰς αὐτὰς
<span class="lb" data-page="3.60" data-line="8" id="l3.60.8"></span>αἰτίας οἱ μικροὶ τένοντες εἰς ἓν ἄρθρον τὸ μέσον ἐμφύονται·
<span class="lb" data-page="3.60" data-line="9" id="l3.60.9"></span>οὔτε γὰρ εἰς διττὰς διαρθρώσεις ἐνεχώρει μερισθῆναι
<span class="lb" data-page="3.60" data-line="10" id="l3.60.10"></span>τοὺς ὄγκους αὐτῶν, καὶ ὅτι, σωζομένων τῶν ἑκατέρωθεν
<span class="lb" data-page="3.60" data-line="11" id="l3.60.11"></span>κινήσεων, συγκινεῖταί πως καὶ τὸ μέσον ἄρθρον
<span class="lb" data-page="3.60" data-line="12" id="l3.60.12"></span>τοῖς ἄκροις, ταύτῃ τοι καὶ ἀκυρώτερον αὐτῶν εἶναι λέλεκται.
<span class="lb" data-page="3.60" data-line="13" id="l3.60.13"></span>τουτὶ μὲν γὰρ κάμπτειν μόνον οὐ δυνάμεθα χωρὶς τῶν ἐφ’
<span class="lb" data-page="3.60" data-line="14" id="l3.60.14"></span>ἑκάτερα, ἐκείνων δὲ καμπτομένων, ἀδύνατον τὸ μὴ καὶ
<span class="lb" data-page="3.60" data-line="15" id="l3.60.15"></span>τοῦτο συγκάμπτεσθαι. ὥστ’, εἰ καὶ πάθοι ποτὲ ὁ κινῶν
<span class="lb" data-page="3.60" data-line="16" id="l3.60.16"></span>αὐτὸ τένων, ἀπαθὴς δ’ ὁ ἕτερος ὑπάρχοι, σώζεσθαί τι
<span class="lb" data-page="3.60" data-line="17" id="l3.60.17"></span>τῆς κινήσεως αὐτῷ· <span class="milestone ed2page" data-n="4.304" data-unit="ed2page" id="ed2page.4.304"></span>εἰ μέντοι ποτ’ ἐκεῖνος πάθοι,
<span class="lb" data-page="3.60" data-line="18" id="l3.60.18"></span>διαφθείρεται τοῦ πρώτου τε καὶ τρίτου τῶν ἄρθρων ἡ κίνησις, ﻿
<span class="pb" data-page="3.61" id="p3.61"></span>
<span class="lb" data-page="3.61" data-line="1" id="l3.61.1"></span>κᾂν ὁ τὸ δεύτερον κινῶν ἀπαθὴς ὑπάρχῃ. κᾀν τῷδε
<span class="lb" data-page="3.61" data-line="2" id="l3.61.2"></span>δῆλον, τὸν τοῦτο τὸ γένος ἀκυρώτερον τῶν τενόντων
<span class="lb" data-page="3.61" data-line="3" id="l3.61.3"></span>εὐλόγως ἐπιπολῆς ἐτάχθη. οὕτω μὲν δὴ τό τε πλῆθος
<span class="lb" data-page="3.61" data-line="4" id="l3.61.4"></span>καὶ τὸ μέγεθος καὶ ἡ θέσις καὶ ἡ σχίσις καὶ ἡ
<span class="lb" data-page="3.61" data-line="5" id="l3.61.5"></span>κατάφυσις ἑκάστου τῶν τενόντων τοῦ βελτίονος ἕνεκα
<span class="lb" data-page="3.61" data-line="6" id="l3.61.6"></span>γέγονεν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:1.18">
<span class="pb page1" data-page="3.61" id="p3.61"></span>
<span class="milestone ed1page page1" data-n="1.376" data-unit="ed1page" id="ed1page.1.376"></span>
<span class="milestone ed2page page1" data-n="4.304" data-unit="ed2page" id="ed2page.4.304"></span>
            <p>
<span class="lb" data-page="3.61" data-line="7" id="l3.61.7"></span>Ἐπεὶ δὲ οὐδεμία σὰρξ ἐξ ἑαυτῆς αἴσθησιν
<span class="lb" data-page="3.61" data-line="8" id="l3.61.8"></span>ἐκέκτητο, καὶ ἦν ἄτοπον ἀντιληπτικὸν ὄργανον ἀναισθήτῳ
<span class="lb" data-page="3.61" data-line="9" id="l3.61.9"></span>σκεπάσαι μορίῳ, τῶν εἰς ὅλας τὰς χεῖρας ἄνωθεν ἰόντων
<span class="lb" data-page="3.61" data-line="10" id="l3.61.10"></span>νεύρων οὐ σμικρὰν μοῖραν εἰς τὰς σάρκας αὐτὰς κατέφυσεν.
<span class="lb" data-page="3.61" data-line="11" id="l3.61.11"></span>ἀλλ’ ἐπεὶ τοῦτο ἐγένετο, μύες εὐθὺς αἱ σάρκες ἦσαν,
<span class="lb" data-page="3.61" data-line="12" id="l3.61.12"></span>εἴ γε δὴ νεύρων εἰς σάρκας διασπειρομένων ἡ γένεσις τοῖς
<span class="lb" data-page="3.61" data-line="13" id="l3.61.13"></span>μυσί. καὶ δὴ κέχρηται μυσὶ τούτοις εἰς δέον ἡ φύσις,
<span class="lb" data-page="3.61" data-line="14" id="l3.61.14"></span>ἀποφύσασα γὰρ ἀπ’ αὐτῶν τένοντας τοῖς πλαγίοις μέρεσιν
<span class="lb" data-page="3.61" data-line="15" id="l3.61.15"></span>ἑκάστου τῶν δακτύλων ἐνέφυσε, τῆς μὲν δεξιᾶς χειρὸς τοῖς
<span class="lb" data-page="3.61" data-line="16" id="l3.61.16"></span>ἐν ἀριστερᾷ, τῆς δ’ ἀριστερᾶς χειρὸς τοῖς ἐπὶ δεξιᾷ. τοὺς
<span class="lb" data-page="3.61" data-line="17" id="l3.61.17"></span>λοιποὺς δὲ τῶν εἰς τὸ πλάγιον μέρος ἑκάστου τῶν δακτύλων
<span class="pb" data-page="3.62" id="p3.62"></span>
<span class="lb" data-page="3.62" data-line="1" id="l3.62.1"></span>καταφυομένων ἀπὸ τῶν κατὰ τὸν πῆχυν ἐγέννησε μυῶν,
<span class="lb" data-page="3.62" data-line="2" id="l3.62.2"></span>οὐκ ἀλόγως οὐδὲ τούτους, ὡς δείξει προϊὼν ὁ λόγος, ἂν
<span class="lb" data-page="3.62" data-line="3" id="l3.62.3"></span>πρότερον, ὅθεν λέγοντες ἀπελίπομεν, ἐπανέλθωμεν αὖθις.
<span class="lb" data-page="3.62" data-line="4" id="l3.62.4"></span>ἐπειδὴ γὰρ κάμπτειν τοὺς τέτταρας ἅμα δακτύλους, οὐχ
<span class="lb" data-page="3.62" data-line="5" id="l3.62.5"></span>ὅταν μέγαν ὄγκον σώματος περιλαμβάνωμεν, ἀλλ’ ὅταν ὑγρὸν
<span class="lb" data-page="3.62" data-line="6" id="l3.62.6"></span>ἢ μικρὸν, τηνικαῦτα μάλιστα δεόμεθα, χρησιμώτατον ἦν οὕτως
<span class="lb" data-page="3.62" data-line="7" id="l3.62.7"></span>αὐτοὺς ἀκριβῶς ἀλλήλοις ὁμιλοῦντας κάμπτειν, ὡς μηδεμίαν
<span class="lb" data-page="3.62" data-line="8" id="l3.62.8"></span>ἀπολείπεσθαι μεταξὺ χώραν κενήν. καὶ τοίνυν καὶ
<span class="lb" data-page="3.62" data-line="9" id="l3.62.9"></span>φαίνεται γινόμενον οὕτως. ἀλλ’ οὐκ ἂν ἐγίνετο, μήτ’ αὐτῶν
<span class="lb" data-page="3.62" data-line="10" id="l3.62.10"></span>τῶν δακτύλων τὰς ἐν τοῖς πλαγίοις σάρκας ἐχόντων, μήτε
<span class="lb" data-page="3.62" data-line="11" id="l3.62.11"></span>τῶν κινούντων αὐτοὺς τενόντων ἀπὸ μιᾶς ἀρχῆς πεφυκότων.
<span class="lb" data-page="3.62" data-line="12" id="l3.62.12"></span>ἡ γὰρ δὴ ἀρχὴ αὕτη, πλησίον τῆς κατὰ τὸν καρπὸν
<span class="lb" data-page="3.62" data-line="13" id="l3.62.13"></span>καμπῆς τεταγμένη, μέση πως μάλιστα τοῦ ταύτῃ τεταγμένου
<span class="lb" data-page="3.62" data-line="14" id="l3.62.14"></span>χωρίου, καὶ πάντας ἅμα καὶ κατὰ μέρος ἕκαστον ἐπισπωμένη,
<span class="lb" data-page="3.62" data-line="15" id="l3.62.15"></span>νεύειν αὐτῶν τὰς κορυφὰς εἰς ἑαυτὴν ἀναγκάζει. καὶ
<span class="lb" data-page="3.62" data-line="16" id="l3.62.16"></span>διὰ τοῦτο, ἐπειδὰν τὸ πρῶτόν τε καὶ τὸ δεύτερον ἄρθρον
<span class="lb" data-page="3.62" data-line="17" id="l3.62.17"></span>μόνον καμφθῇ, τὸ τρίτον δ’ ἐκτεταμένον ᾖ, τὰ πέρατα
<span class="lb" data-page="3.62" data-line="18" id="l3.62.18"></span>τῶν δακτύλων ἀλλήλοις συνεζευγμένα μένει, καίτοι πολλῷ
<span class="pb" data-page="3.63" id="p3.63"></span>
<span class="lb" data-page="3.63" data-line="1" id="l3.63.1"></span>λεπτότερα τῶν ἄλλων ὄντα, καὶ διεστηκέναι κατά γε τοῦτο
<span class="lb" data-page="3.63" data-line="2" id="l3.63.2"></span>ὀφείλοντα, ἀλλὰ τῷ πρὸς μίαν ἅπαντα νεύειν ἀρχὴν τὴν
<span class="lb" data-page="3.63" data-line="3" id="l3.63.3"></span>κεφαλὴν τῶν τενόντων ἀκριβῶς συζεύγνυνται. ἄρχονται
<span class="lb" data-page="3.63" data-line="4" id="l3.63.4"></span>μὲν γὰρ ἀπὸ ταύτης ἅπαντες, φέρονται δ’ ἐπὶ τοὺς δακτύλους
<span class="lb" data-page="3.63" data-line="5" id="l3.63.5"></span>κατ’ εὐθείας γραμμὰς, ἴσας πρὸς τῇ κεφαλῇ γωνίας
<span class="lb" data-page="3.63" data-line="6" id="l3.63.6"></span>ἐξεργαζόμενοι. πᾶσα τοίνυν ἀνάγκη τὸν δάκτυλον, ἐπὶ τὴν
<span class="lb" data-page="3.63" data-line="7" id="l3.63.7"></span>κεφαλὴν ἑλκόμενον διὰ τοῦ τένοντος, ἐπιβαίνειν μὲν αὐτῷ
<span class="lb" data-page="3.63" data-line="8" id="l3.63.8"></span>τῷ τένοντι, νεύειν δ’ ὥσπερ πρὸς τὴν κεφαλήν· καὶ διὰ
<span class="lb" data-page="3.63" data-line="9" id="l3.63.9"></span>τοῦτο, οὐδ’ εἰ βιασάμενός τις προέλοιτο, κάμψαι διεστῶτας
<span class="lb" data-page="3.63" data-line="10" id="l3.63.10"></span>ἀπ’ ἀλλήλων τοὺς δακτύλους δυνήσεται. τὸ γὰρ μηδαμῆ
<span class="lb" data-page="3.63" data-line="11" id="l3.63.11"></span>χρήσιμον ἡμῖν ἐσόμενον, τοῦτ’ εὐθὺς ἐξ ἀρχῆς ἡ φύσις
<span class="lb" data-page="3.63" data-line="12" id="l3.63.12"></span>ἀδύνατον γενέσθαι παρεσκεύασε. ἀλλ’ ἐπεὶ πάλιν, ὅταν μέγαν
<span class="lb" data-page="3.63" data-line="13" id="l3.63.13"></span>ὄγκον σώματος ἢ ἀμφοτέραις ὁμοῦ ταῖς χερσὶν ἢ
<span class="lb" data-page="3.63" data-line="14" id="l3.63.14"></span>μόνῃ τῇ ἑτέρᾳ περιλαμβάνωμεν, ἐκτείνειν τε τοὺς δακτύλους
<span class="lb" data-page="3.63" data-line="15" id="l3.63.15"></span>ἀναγκαῖον τηνικαῦτα, διϊστάναι τε ἀπ’ ἀλλήλων ἐπὶ
<span class="lb" data-page="3.63" data-line="16" id="l3.63.16"></span>πλεῖστον, οὐδὲ τοῦτο ὠλιγώρηται τῇ φύσει. <span class="milestone ed2page" data-n="4.305" data-unit="ed2page" id="ed2page.4.305"></span>τὰς μὲν
<span class="lb" data-page="3.63" data-line="17" id="l3.63.17"></span>γὰρ εἰς τὰ πλάγια κινήσεις αὐτῶν ἐργασαμένη, διὰ τούτων,
<span class="lb" data-page="3.63" data-line="18" id="l3.63.18"></span>εἰς ὅσον ἂν προελώμεθα, δυνατοὺς διΐστασθαι παρέσχεν.
<span class="pb" data-page="3.64" id="p3.64"></span>
<span class="lb" data-page="3.64" data-line="1" id="l3.64.1"></span>ἔμελλον μὲν γὰρ, κᾂν εἰ μὴ τούτων ἔτυχον, πάντες διεστῶτες
<span class="lb" data-page="3.64" data-line="2" id="l3.64.2"></span>ἐκταθήσεσθαι, τῶν ἐκτεινόντων αὐτοὺς τενόντων γεγονότων
<span class="lb" data-page="3.64" data-line="3" id="l3.64.3"></span>ὁμοίων τοῖς κάμπτουσιν, ἀπό τε κορυφῆς μιᾶς
<span class="lb" data-page="3.64" data-line="4" id="l3.64.4"></span>ἀρχομένων καὶ κατ’ ἴσας γωνίας ἀπ’ αὐτῆς ἐσχισμένων.
<span class="lb" data-page="3.64" data-line="5" id="l3.64.5"></span>ἅπασι γὰρ τοῖς οὕτω μὲν ἀρχομένοις, κατ’ εὐθειῶν δὲ γραμμῶν
<span class="lb" data-page="3.64" data-line="6" id="l3.64.6"></span>φερομένοις, ἀναγκαῖον, εἰς ὅσον ἂν ἀποχωρήσωσι τῆς
<span class="lb" data-page="3.64" data-line="7" id="l3.64.7"></span>ἀρχῆς, ἀεὶ καὶ μᾶλλον πλέον ἀπ’ ἀλλήλων διΐστασθαι. καὶ
<span class="lb" data-page="3.64" data-line="8" id="l3.64.8"></span>δὴ καὶ φαίνεται τοῦτο οὕτω γινόμενον ἐν τοῖς δακτύλοις·
<span class="lb" data-page="3.64" data-line="9" id="l3.64.9"></span>εἰ γὰρ καὶ μηδενὶ χρῷ ταῖς εἰς τὰ πλάγια κινήσεσιν, ἀλλὰ
<span class="lb" data-page="3.64" data-line="10" id="l3.64.10"></span>μᾶλλον ἐκτείνοις ἢ κάμπτοις αὐτοὺς, ἐκτείνοντι μέν σοι
<span class="lb" data-page="3.64" data-line="11" id="l3.64.11"></span>διαστήσονται, κάμπτοντι δ’ ἐς ταὐτὸν ἀλλήλοις ἀφίξονται.
<span class="lb" data-page="3.64" data-line="12" id="l3.64.12"></span>οὐ τοίνυν ἁπλῶς τοῦ διΐστασθαι χάριν, ἀλλὰ τοῦ μέχρι
<span class="lb" data-page="3.64" data-line="13" id="l3.64.13"></span>πλείστου διΐστασθαι, τὰς εἰς τὸ πλάγιον αὐτῶν κινήσεις
<span class="lb" data-page="3.64" data-line="14" id="l3.64.14"></span>ἐδημιούργησεν ἡ φύσις. ἐπεὶ δὲ ἅπαξ τοῦτο ἔσχον, ἕτερον
<span class="lb" data-page="3.64" data-line="15" id="l3.64.15"></span>οὐκ ἄχρησον προσεκτήσαντο. καὶ γὰρ ἐκτεταμένους αὐτοὺς
<span class="lb" data-page="3.64" data-line="16" id="l3.64.16"></span>ζευγνύναι δυνάμεθα, τοῦ μὲν δεξιοῦ τῶν δακτύλων τὸν ἐν
<span class="lb" data-page="3.64" data-line="17" id="l3.64.17"></span>τοῖς πλαγίοις ἀριστερὸν, τοῦ δ’ ἀριστεροῦ τὸν δεξιὸν τείνοντες
<span class="lb" data-page="3.64" data-line="18" id="l3.64.18"></span>τένοντα. πάλιν δ’ ἐπὶ πλεῖστον ἀλλήλων διϊσταμένων,
<span class="pb" data-page="3.65" id="p3.65"></span>
<span class="lb" data-page="3.65" data-line="1" id="l3.65.1"></span>αὐτοῦ μὲν τοῦ δεξιοῦ τὸν δεξιὸν, τοῦ δ’ ἀριστεροῦ τὸν ἀριστερὸν
<span class="lb" data-page="3.65" data-line="2" id="l3.65.2"></span>τείνομεν. εἰ δὲ μηδετέρῳ τῶν πλαγίων τενόντων
<span class="lb" data-page="3.65" data-line="3" id="l3.65.3"></span>ἐνεργοῖμεν, ἀλλὰ τοῖς ἔξωθεν μόνοις, καὶ μέσην τῶν εἰρημένων
<span class="lb" data-page="3.65" data-line="4" id="l3.65.4"></span>κατάστασιν ἕξουσι οἱ δάκτυλοι, καὶ φαίνονται τοῖς
<span class="lb" data-page="3.65" data-line="5" id="l3.65.5"></span>ἰσχνὰς ἔχουσι τὰς χεῖρας ἅπαντες ἐν ταῖς τοιαύταις καταστάσεσιν,
<span class="lb" data-page="3.65" data-line="6" id="l3.65.6"></span>ἀπὸ τῆς ἰδίας ἀρχῆς μέχρι τῆς τελευτῆς τῶν
<span class="lb" data-page="3.65" data-line="7" id="l3.65.7"></span>δακτύλων κατ’ εὐθεῖαν γραμμὴν τεταμένοι. ὡσαύτως δὲ
<span class="lb" data-page="3.65" data-line="8" id="l3.65.8"></span>τοῖς ἐκτὸς οἱ ἐντὸς τένοντες κατ’ εὐθείας γραμμὰς ἐν ἁπάσαις
<span class="lb" data-page="3.65" data-line="9" id="l3.65.9"></span>τείνονται ταῖς κινήσεσιν, ἐν αἷς ἀργοῦσιν οἱ πλάγιοι·
<span class="lb" data-page="3.65" data-line="10" id="l3.65.10"></span>τούτων δ’ ἐνεργησάντων, οὐκέτ’ εὐθεῖς, ἀλλ’ ἤδη λοξοὶ
<span class="lb" data-page="3.65" data-line="11" id="l3.65.11"></span>κατά τι γίνονται. σκόπει τοίνυν κᾀνταῦθα τὴν θαυμαστὴν
<span class="lb" data-page="3.65" data-line="12" id="l3.65.12"></span>σοφίαν τοῦ δημιουργοῦ. βέλτιον μὲν γὰρ ὂν, ἐν μὲν τᾷ
<span class="lb" data-page="3.65" data-line="13" id="l3.65.13"></span>κάμπτειν τοὺς δακτύλους ἀργεῖν τὰς εἰς τὰ πλάγια κινήσεις,
<span class="lb" data-page="3.65" data-line="14" id="l3.65.14"></span>μηδὲν μελλούσας ὀνήσειν, ἐκτεινόντων δὲ ἐνεργεῖν,
<span class="lb" data-page="3.65" data-line="15" id="l3.65.15"></span>πολλαχῇ χρηστὰς <span class="milestone ed1page" data-n="1.377" data-unit="ed1page" id="ed1page.1.377"></span>ἐσομένας, τὴν κατασκευὴν τῶν τὰς
<span class="lb" data-page="3.65" data-line="16" id="l3.65.16"></span>κινήσεις ταύτας βραβευόντων τενόντων ἑτοίμην μὲν εἰς τὴν
<span class="lb" data-page="3.65" data-line="17" id="l3.65.17"></span>τοῦ βελτίονος ὑπηρεσίαν, ἀδύνατον δὲ εἰς τὴν τοῦ χείρονος
<span class="lb" data-page="3.65" data-line="18" id="l3.65.18"></span>ἀπειργάσατο. πρῶτον μὲν γὰρ τῶν εἰς τὰ πλάγια καθηκόντων ﻿
<span class="pb" data-page="3.66" id="p3.66"></span>
<span class="lb" data-page="3.66" data-line="1" id="l3.66.1"></span>τενόντων ἐπειδὴ τοὺς μὲν ἀπὸ τῶν ἐντὸς μυῶν
<span class="lb" data-page="3.66" data-line="2" id="l3.66.2"></span>τῶν κατὰ τὴν χεῖρα τῶν μικρῶν ἐξέφυσε, τοὺς δ’ ἀπὸ τῶν
<span class="lb" data-page="3.66" data-line="3" id="l3.66.3"></span>ἐκτὸς τῶν κατὰ τὸν πῆχυν ὄντων μεγάλων, ἀναγκαῖον αὐτῶν
<span class="lb" data-page="3.66" data-line="4" id="l3.66.4"></span>τοὺς μὲν ἐλάττους τε καὶ ἀσθενεστέρους ἅμα, τοὺς δ’
<span class="lb" data-page="3.66" data-line="5" id="l3.66.5"></span>αὖ μείζους τε καὶ ἰσχυροτέρους γενέσθαι. καθ’ ὃ δὲ βέλτιον
<span class="lb" data-page="3.66" data-line="6" id="l3.66.6"></span>ἦν ἑκατέρῳ συναφθῆναι τῶν δακτύλων ἑκάστῳ, κατὰ
<span class="lb" data-page="3.66" data-line="7" id="l3.66.7"></span>τοῦτ’ αὐτοὺς συνῆψεν, ἐν μὲν τῇ δεξιᾷ χειρὶ τοὺς μὲν
<span class="lb" data-page="3.66" data-line="8" id="l3.66.8"></span>ἀῤῥωστοτέρους ἐξ ἀριστερῶν, τοὺς δ’ εὐρωστοτέρους ἐκ
<span class="lb" data-page="3.66" data-line="9" id="l3.66.9"></span>δεξιῶν, ἐν δὲ τῇ σκαιᾷ τοὺς ἀσθενεστέρους ἐκ δεξιῶν,
<span class="lb" data-page="3.66" data-line="10" id="l3.66.10"></span>τοὺς δ’ ἰσχυροτέρους ἐξ ἀριστερῶν. ἔπειτα δ’ οὐδ’ ἀκριβῶς
<span class="lb" data-page="3.66" data-line="11" id="l3.66.11"></span>εἰς τὸ μέσον τῶν πλαγίων ἑκατέρους ἤγαγεν, ἀλλὰ
<span class="lb" data-page="3.66" data-line="12" id="l3.66.12"></span>τοὺς μὲν ἔξωθεν ὑψηλοτέρους ἐποίησε, πλησιαίτερον μὲν
<span class="lb" data-page="3.66" data-line="13" id="l3.66.13"></span>θεῖσα τῶν ἐκτεινόντων, ποῤῥωτέρω δ’ ἀπάγουσα τῶν καμπτόντων.
<span class="lb" data-page="3.66" data-line="14" id="l3.66.14"></span>ἔμελλεν οὖν διὰ ταῦτα πρῶτον μὲν πλεονεκτήσειν
<span class="lb" data-page="3.66" data-line="15" id="l3.66.15"></span>τῶν εἰς τὰ πλάγια κινήσεων ἡ ἐκτὸς, ἔπειτα δ’
<span class="lb" data-page="3.66" data-line="16" id="l3.66.16"></span>ἀργήσειν, καμπτόντων. ἀλλὰ τὸ μὲν ἀργεῖν ἐς ὅ τι χρηστὸν
<span class="lb" data-page="3.66" data-line="17" id="l3.66.17"></span>ἦν, εἴρηται, τὸ πλεονεκτεῖν δ’ ἐς ὅ τι, νῦν
<span class="lb" data-page="3.66" data-line="18" id="l3.66.18"></span>εἰρήσεται.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:1.19">
<span class="pb page1" data-page="3.67" id="p3.67"></span>
<span class="milestone ed1page page1" data-n="1.377" data-unit="ed1page" id="ed1page.1.377"></span>
<span class="milestone ed2page page1" data-n="4.305" data-unit="ed2page" id="ed2page.4.305"></span>
            <p>
<span class="lb" data-page="3.67" data-line="1" id="l3.67.1"></span>Τῆς εἰς τὰ πλάγια κινήσεως τῶν δακτύλων
<span class="lb" data-page="3.67" data-line="2" id="l3.67.2"></span>ἐδεήθημεν, ἵν’ ἐπὶ πλεῖστον αὐτοὺς ἀπ’ ἀλλήλων
<span class="lb" data-page="3.67" data-line="3" id="l3.67.3"></span>διϊστῶμεν, ὡς, εἴ γε τούτου μηδὲν ἡμῖν μηδέπω τι ἔμελλεν
<span class="lb" data-page="3.67" data-line="4" id="l3.67.4"></span>ἕπεσθαι πλέον, οὐκ ἂν οὐδὲ τῶν τοιούτων κινήσεων ἐδεήθημεν.
<span class="lb" data-page="3.67" data-line="5" id="l3.67.5"></span>ἀλλ’ ἐπεὶ τὸν μέγαν ἀντέταξε τοῖς ἄλλοις, τὰς εἰς
<span class="lb" data-page="3.67" data-line="6" id="l3.67.6"></span>τὸ πλάγιον ἐπὶ τοῦτον φορὰς τῶν δακτύλων ἔγνω τι μέγα
<span class="lb" data-page="3.67" data-line="7" id="l3.67.7"></span>παρέξειν. εἰ γὰρ, ἐν οἷς ἔργοις μέγιστον ὄγκον σώματος
<span class="lb" data-page="3.67" data-line="8" id="l3.67.8"></span>μεταχειρίζεσθαι σπεύδομεν, ἐν τούτοις ἐπὶ πλεῖστον αὐτοὺς
<span class="lb" data-page="3.67" data-line="9" id="l3.67.9"></span>ἀπ’ ἀλλήλων διϊστάναι δεόμεθα, τοὺς μὲν τέτταρας ἔξω,
<span class="lb" data-page="3.67" data-line="10" id="l3.67.10"></span>τὸν μέγαν δ’ εἴσω περιφέρεσθαι χρηστὸν ἦν. τούτῳ μὲν
<span class="lb" data-page="3.67" data-line="11" id="l3.67.11"></span>οὐ σμικρὸν τένοντα τῆς εἰς τὸ πλάγιον ἔσωθεν φορᾶς
<span class="lb" data-page="3.67" data-line="12" id="l3.67.12"></span>ἔδωκεν ἡγεμόνα, τῶν δ’ ἄλλων ἐκόλουσε τὸ μέγεθος, οὐ
<span class="lb" data-page="3.67" data-line="13" id="l3.67.13"></span>μόνον ὅτι περιττὸν οὐδὲν πρέπον ἐργάζεσθαι σοφῷ δημιουργῷ,
<span class="lb" data-page="3.67" data-line="14" id="l3.67.14"></span>ἀλλ’ ὅτι καὶ τῆς ἐναντίας κινήσεως τὴν ῥώμην ἂν
<span class="lb" data-page="3.67" data-line="15" id="l3.67.15"></span>ἐκώλυεν, ἰσόῤῥοπον αὐτῇ κίνησιν ἀντιτάξας ἑτέραν. οὐ μὴν
<span class="lb" data-page="3.67" data-line="16" id="l3.67.16"></span>οὐδ’ εἰς τὸ παντελῶς ἀργεῖν ταύτην καμπτόντων τοὺς δακτύλους
<span class="lb" data-page="3.67" data-line="17" id="l3.67.17"></span>ἄχρηστος ἡ ἀῤῥωστία. δεῖται δ’ ὁ λόγος, ἵν’ ἀποδεικτικὸς
<span class="pb" data-page="3.68" id="p3.68"></span>
<span class="lb" data-page="3.68" data-line="1" id="l3.68.1"></span>ἅμα καὶ μὴ μακρὸς ᾖ, λημμάτων τινῶν ἐν τοῖς
<span class="lb" data-page="3.68" data-line="2" id="l3.68.2"></span>περὶ μυῶν κινήσεως ἀποδεδειγμένων. ἔστι δὲ τάδε τὰ λήμματα
<span class="lb" data-page="3.68" data-line="3" id="l3.68.3"></span>καθ’ ἕκαστον τῶν ἄρθρων, ὡς ἐδείξαμεν, ἓν μὲν
<span class="lb" data-page="3.68" data-line="4" id="l3.68.4"></span>ἀνώδυνον καὶ μέσον σχῆμα, τὰ δ’ ἄλλα πάντα τὰ ἑκατέρωθεν
<span class="lb" data-page="3.68" data-line="5" id="l3.68.5"></span>ἧττον μὲν τὰ πλησία τοῦ μέσου, μᾶλλον δὲ τὰ
<span class="lb" data-page="3.68" data-line="6" id="l3.68.6"></span>πόῤῥω. πάντως οὖν ὀδυνηρὰ τὰ ἔσχατα σχήματα, μεθ’ ἃ
<span class="lb" data-page="3.68" data-line="7" id="l3.68.7"></span>μήτε κάμπτειν, μήτε τείνειν ἐγχωρεῖ· γίνεσθαι μὲν γὰρ οὕτως
<span class="lb" data-page="3.68" data-line="8" id="l3.68.8"></span>ἐσχάτην τάσιν λαμβανόντων τῶν ἐργαζομένων αὐτὰ
<span class="lb" data-page="3.68" data-line="9" id="l3.68.9"></span>μυῶν· εἰκότως δ’ ὑπάρχειν ὀδυνηρὰν, τοῦ μὲν ἡγεμόνος
<span class="lb" data-page="3.68" data-line="10" id="l3.68.10"></span>τῆς κινήσεως μυὸς ἐσχάτην συστολὴν, τοῦ δ’ ἀντιτεταγμένου
<span class="lb" data-page="3.68" data-line="11" id="l3.68.11"></span>τούτῳ τελέαν ἔκτασιν λαμβάνοντος· ἐνεργεῖν δ’ ἐν μὲν
<span class="lb" data-page="3.68" data-line="12" id="l3.68.12"></span>τοῖς ἐφ’ ἑκάτερα τοῦ μέσου σχήματος ἢ ἀμφοτέρους γε τοὺς
<span class="lb" data-page="3.68" data-line="13" id="l3.68.13"></span>μῦς, ἢ πάντως γε τὸν ἕτερον· ἐν δὲ τῷ μέσῳ δύνασθαί
<span class="lb" data-page="3.68" data-line="14" id="l3.68.14"></span>ποτε καὶ μηδέτερον ἐνεργεῖν. οὕτως οὖν ἔχει κᾀπὶ τῶν
<span class="lb" data-page="3.68" data-line="15" id="l3.68.15"></span>δακτύλων. ἀποθέμενος γάρ τις ἀργὴν καὶ πάρετον ὅλην
<span class="lb" data-page="3.68" data-line="16" id="l3.68.16"></span>τὴν χεῖρα παραπλήσιον τοῖς σφόδρα κεκμηκόσιν, οὔτ’ ἐνεργοῦντας
<span class="lb" data-page="3.68" data-line="17" id="l3.68.17"></span>ἕξει περὶ τοὺς δακτύλους οὐδένας μύας, ἔν τε τῷ
<span class="pb" data-page="3.69" id="p3.69"></span>
<span class="lb" data-page="3.69" data-line="1" id="l3.69.1"></span>μέσῳ σχήματι καταθήσει. εἰ δ’ ἐντεῦθεν ἄγειν ἐφ’ ἑκάτερα
<span class="lb" data-page="3.69" data-line="2" id="l3.69.2"></span>πειραθείη τις, ἐκτείνοντι μὲν αὐτῷ τοὺς ἐκτὸς πρότερον
<span class="lb" data-page="3.69" data-line="3" id="l3.69.3"></span>ἀναγκαῖον ἐκτεῖναι τένοντάς τε καὶ μῦς, κάμπτοντι δ’
<span class="lb" data-page="3.69" data-line="4" id="l3.69.4"></span>αὖ τοὺς ἐντός. εἰ δ’ ἐκτείνειν ἅμα καὶ παράγειν ἐπὶ τὰ
<span class="lb" data-page="3.69" data-line="5" id="l3.69.5"></span>πλάγια βουληθείη, δῆλον ὡς ἀμφοτέροις ὁμοῦ πρότερον
<span class="lb" data-page="3.69" data-line="6" id="l3.69.6"></span>ἐνεργήσει, τοῖς τ’ ἐκτείνειν καὶ τοῖς παράγειν πεφυκόσιν.
<span class="lb" data-page="3.69" data-line="7" id="l3.69.7"></span>οὕτως οὖν εἰ καὶ κάμπτειν ἅμα καὶ περιάγειν εἰς τὰ πλάγια
<span class="lb" data-page="3.69" data-line="8" id="l3.69.8"></span>βουληθείη τις, ἀμφοτέροις ἐνεργήσει πρότερον, τοῖς τε
<span class="lb" data-page="3.69" data-line="9" id="l3.69.9"></span>κάμπτειν δυναμένοις καὶ τοῖς ἐπιστρέφειν. ἀλλὰ διττῶν
<span class="lb" data-page="3.69" data-line="10" id="l3.69.10"></span>μὲν οὐσῶν τῶν εἰς τὰ πλάγια κινήσεων, τὴν μὲν ἑτέραν
<span class="lb" data-page="3.69" data-line="11" id="l3.69.11"></span>αὐτῶν, τὴν ἐπὶ τἀκτὸς, ὁ τόπος τῆς τοῦ τένοντος ἐμφύσεως
<span class="lb" data-page="3.69" data-line="12" id="l3.69.12"></span>ἀργεῖν ἀναγκάζει, καμπτόντων τοὺς δακτύλους· οὐ
<span class="lb" data-page="3.69" data-line="13" id="l3.69.13"></span>γὰρ ἐκ τῶν πλαγίων ἀκριβῶς, ἀλλ’ ἀνωτέρω μᾶλλον πλησίον
<span class="lb" data-page="3.69" data-line="14" id="l3.69.14"></span>τῶν ἐκτεινόντων τενόντων ἐνέφυ· ἀπεδείχθη γὰρ καὶ
<span class="lb" data-page="3.69" data-line="15" id="l3.69.15"></span>τοῦτο ἐν τοῖς περὶ μυῶν κινήσεως, ὡς οὐκ ἐγχωρεῖ τὰς ἀντιτεταγμένας
<span class="lb" data-page="3.69" data-line="16" id="l3.69.16"></span>κινήσεις ἐνεργεῖν ἅμα· τὴν δ’ ἑτέραν οὐχ ὁ
<span class="lb" data-page="3.69" data-line="17" id="l3.69.17"></span>τόπος ἠνάγκασεν ἀργεῖν (ἔσω γὰρ ἔχει τὰς ἀρχὰς ἀνειμένας,
<span class="lb" data-page="3.69" data-line="18" id="l3.69.18"></span>ἵνα περ οἱ κάμπτοντες τένοντες), ἀλλ’, ὡς ἐλέχθη πρόσθεν,
<span class="pb" data-page="3.70" id="p3.70"></span>
<span class="lb" data-page="3.70" data-line="1" id="l3.70.1"></span>ἡ ἀῤῥωστία. τῶν μὲν γὰρ ἐκτὸς τενόντων εἰ καὶ μείζους
<span class="lb" data-page="3.70" data-line="2" id="l3.70.2"></span><span class="milestone ed2page" data-n="4.307" data-unit="ed2page" id="ed2page.4.307"></span>οἱ τὴν ἔκτασιν ἐργαζόμενοι τῶν εἰς τὰ πλάγια κινούντων
<span class="lb" data-page="3.70" data-line="3" id="l3.70.3"></span>εἰσὶν, ἀλλ’ οὐκ εἰς τοσοῦτόν γε μείζους, ὡς διαφθείρειν
<span class="lb" data-page="3.70" data-line="4" id="l3.70.4"></span>αὐτῶν τελέως τὴν ἐνέργειαν· τῶν δ’ ἐντὸς οὐδ’ εἰπεῖν ῥᾴδιον
<span class="lb" data-page="3.70" data-line="5" id="l3.70.5"></span>τὴν ὑπεροχήν· αἰσθήσει γὰρ χρὴ μᾶλλον ἢ λόγῳ διδαχθῆναι
<span class="lb" data-page="3.70" data-line="6" id="l3.70.6"></span>τοὺς μὲν εἰς τὸ πλάγιον ἐμφυομένους ἀμυδροὺς
<span class="lb" data-page="3.70" data-line="7" id="l3.70.7"></span>καὶ δυσθεωρήτους ὑπὸ σμικρότητος, τοὺς δ’ ἄλλους, μή
<span class="lb" data-page="3.70" data-line="8" id="l3.70.8"></span>ὅτι μεγίστους τῶν ἐν χερσὶ τενόντων, ἀλλὰ καὶ διττούς.
<span class="lb" data-page="3.70" data-line="9" id="l3.70.9"></span>ἀναγκαῖον οὖν γίγνεται, καμπτόντων τῶν μεγάλων τοὺς
<span class="lb" data-page="3.70" data-line="10" id="l3.70.10"></span>δακτύλους, τῇ ῥύμῃ τῆς κινήσεως συναποφέρεσθαι καὶ
<span class="lb" data-page="3.70" data-line="11" id="l3.70.11"></span>τοὺς μικρούς. καθόλου γὰρ, ὅταν ὑπὸ δυοῖν κινήσεων ἐκ
<span class="lb" data-page="3.70" data-line="12" id="l3.70.12"></span>πλαγίων ἀλλήλαις τεταγμένων ἀνέλκηται σῶμα, πολὺ μὲν
<span class="lb" data-page="3.70" data-line="13" id="l3.70.13"></span>κρατούσης τῆς ἑτέρας, ἀναγκαῖον ἀφανίζεσθαι τὴν λοιπὴν,
<span class="lb" data-page="3.70" data-line="14" id="l3.70.14"></span>ὀλίγης δ’ οὔσης τῆς ὑπεροχῆς, ἢ κατ’ ἴσον ἀμφοτέρων ἰσοσθενουσῶν,
<span class="lb" data-page="3.70" data-line="15" id="l3.70.15"></span>μικτὴν ἐξ ἀμφοτέρων γίνεσθαι τὴν περὶ τὸ
<span class="lb" data-page="3.70" data-line="16" id="l3.70.16"></span>σῶμα κίνησιν. ὁρᾶται δ’ ἅπαντα ταῦτα μονονοὺ καθ’ ἑκάστην
<span class="lb" data-page="3.70" data-line="17" id="l3.70.17"></span>ἡμέραν ἐν μυρίοις παραδείγμασιν. αὐτίκα τῶν ἐρεσσομένων ﻿
<span class="pb" data-page="3.71" id="p3.71"></span>
<span class="lb" data-page="3.71" data-line="1" id="l3.71.1"></span>τε ἅμα καὶ πλάγιον ἐχουσῶν τὸν ἄνεμον νηῶν, εἰ
<span class="lb" data-page="3.71" data-line="2" id="l3.71.2"></span>μὲν ἰσόῤῥοπον ἡ ῥώμη τοῦ τ’ ἀνέμου καὶ τῶν ἐρεσσόντων
<span class="lb" data-page="3.71" data-line="3" id="l3.71.3"></span>εἴη, μικτὴν ἀνάγκη γενέσθαι τὴν κίνησιν, οὕτ’ εἰς τὸ πρόσω
<span class="lb" data-page="3.71" data-line="4" id="l3.71.4"></span>μόνον, οὔτ’ εἰς τὸ πλάγιον αὐτῶν φερομένων, ἀλλ’ εἰς
<span class="lb" data-page="3.71" data-line="5" id="l3.71.5"></span>τὸ μέσον ἀμφοῖν· εἰ δ’ ἡ τῶν ἐρεσσόντων ἰσχυροτέρα γένοιτο,
<span class="lb" data-page="3.71" data-line="6" id="l3.71.6"></span>πρόσω μᾶλλον ἢ εἰς τὸ πλάγιον· εἰ δ’ ἡ τοῦ πνεύματος,
<span class="lb" data-page="3.71" data-line="7" id="l3.71.7"></span>εἰς τὸ πλάγιον μᾶλλον ἢ εἰς τὸ πρόσω· πολλῆς δ’
<span class="lb" data-page="3.71" data-line="8" id="l3.71.8"></span>οὔσης τῆς ὑπεροχῆς, ὡς νικᾶσθαι τελέως τὴν ἑτέραν, τῆς
<span class="lb" data-page="3.71" data-line="9" id="l3.71.9"></span>μὲν τῶν ἐρεσσόντων ἀφανισθείσης, εἰς τὸ πλάγιον, τῆς δὲ
<span class="lb" data-page="3.71" data-line="10" id="l3.71.10"></span>τοῦ πνεύματος, εἰς τὸ πρόσω μᾶλλον ἐνεχθήσονται. τί γάρ;
<span class="lb" data-page="3.71" data-line="11" id="l3.71.11"></span>εἰ λεπτὴ μὲν εἴη παντελῶς αὔρα, ἡ ναῦς δ’ ἐπιμήκης καὶ
<span class="lb" data-page="3.71" data-line="12" id="l3.71.12"></span>κούφη, παμπόλλους τοὺς ἐρέσσοντας ἔχουσα, οὐ δύναιτ’ ἂν
<span class="lb" data-page="3.71" data-line="13" id="l3.71.13"></span>ποτ’ ἐπίδηλος ἡ παρὰ τῆς αὔρας κίνησις γενέσθαι· ἀλλ’
<span class="lb" data-page="3.71" data-line="14" id="l3.71.14"></span>οὐδ’, εἰ μέγιστος μὲν ἄνεμος εἴη, μεγίστη δὲ ναῦς καὶ βαρεῖα,
<span class="lb" data-page="3.71" data-line="15" id="l3.71.15"></span>δύο δ’ ἢ τρεῖς ἐρέσσοιεν, οἷόν τε φανῆναι τὴν εἰρεσίαν
<span class="lb" data-page="3.71" data-line="16" id="l3.71.16"></span>αὐτῶν. οὐκοῦν οὐδ’ ἡ τῶν μικρῶν τενόντων κίνησις,
<span class="lb" data-page="3.71" data-line="17" id="l3.71.17"></span>ἄῤῥωστος εἰς τοσοῦτον οὖσα, ὡς, πρὶν κινεῖσθαι τοὺς
<span class="lb" data-page="3.71" data-line="18" id="l3.71.18"></span>μεγάλους, ἐπὶ μικρὸν κομιδῇ παράγειν τοὺς δακτύλους,
<span class="pb" data-page="3.72" id="p3.72"></span>
<span class="lb" data-page="3.72" data-line="1" id="l3.72.1"></span>δύναιτ’ ἄν ποτε φανῆναι τῶν μεγάλων ἐνεργούντων. ἀλλ’
<span class="lb" data-page="3.72" data-line="2" id="l3.72.2"></span>ἐπεὶ καὶ αὐτὸ τοῦτο λέληθε τοὺς πολλοὺς, ὡς ἀμυδρὸν
<span class="lb" data-page="3.72" data-line="3" id="l3.72.3"></span>καὶ καθ’ ἑαυτὴν ἡ τῶν μικρῶν τενόντων ἐστὶ κίνησις, εἰκότως
<span class="lb" data-page="3.72" data-line="4" id="l3.72.4"></span>οὐδὲ τοῦτο ἐπ’ αὐτῶν συλλογίσασθαι δεδύνηνται, ὡς
<span class="lb" data-page="3.72" data-line="5" id="l3.72.5"></span>ἀναγκαῖον ἦν αὐτῇ ἀφανισθῆναι τῇ σφοδροτάτῃ ζευγνυμένῃ.
<span class="lb" data-page="3.72" data-line="6" id="l3.72.6"></span>ἡ δ’ αἰτία τῆς ἀγνοίας, ὅτι, τῆς ἐκτὸς κινήσεως, τῆς εἰς
<span class="lb" data-page="3.72" data-line="7" id="l3.72.7"></span>τὸ πλάγιον <span class="milestone ed1page" data-n="1.378" data-unit="ed1page" id="ed1page.1.378"></span>ἐπιστρεφούσης τοὺς δακτύλους, ἐπὶ πλεῖστον
<span class="lb" data-page="3.72" data-line="8" id="l3.72.8"></span>γιγνομένης, ἅπασαν τὴν ἀπὸ τῶν ὑστάτων ἐκείνης ἐπὶ
<span class="lb" data-page="3.72" data-line="9" id="l3.72.9"></span>τἀναντία φορὰν τοῦ ἐντὸς εἶναι νομίζουσιν. ἐχρῆν δ’ οὐκ
<span class="lb" data-page="3.72" data-line="10" id="l3.72.10"></span>ἀπὸ τῶν ὑστάτων, ἀλλ’ ἀπὸ τῆς μέσης καταστάσεως τὸ
<span class="lb" data-page="3.72" data-line="11" id="l3.72.11"></span>ποσὸν ἑκατέρας τῶν πλαγίων ἐξετάζειν. ἡ μέση δὲ κατάστασίς
<span class="lb" data-page="3.72" data-line="12" id="l3.72.12"></span>ἐστιν, ὅταν οἱ τοὺς δακτύλους ἐκτείνοντες τένοντες
<span class="lb" data-page="3.72" data-line="13" id="l3.72.13"></span>ἀκριβῶς εὐθεῖς φαίνωνται. καὶ γὰρ καὶ εἰ διατμηθεῖεν οἱ
<span class="lb" data-page="3.72" data-line="14" id="l3.72.14"></span>ἐν τοῖς πλαγίοις, οὐδὲν εἰς τὴν ἔκτασιν ἢ τὴν κάμψιν οἱ
<span class="lb" data-page="3.72" data-line="15" id="l3.72.15"></span>δάκτυλοι βεβλάψονται. ἀπ’ αὐτῆς τοίνυν τῆς καταστάσεως
<span class="lb" data-page="3.72" data-line="16" id="l3.72.16"></span>τῆς εὐθεῖς αὐτοὺς φυλαττούσης ἑκατέρα τῶν πλαγίων, ὁπηλίκη
<span class="pb" data-page="3.73" id="p3.73"></span>
<span class="lb" data-page="3.73" data-line="1" id="l3.73.1"></span>τίς ἐστιν, ἀκριβῶς διαγινώσκεται· καί σοι κατὰ ταῦτα
<span class="lb" data-page="3.73" data-line="2" id="l3.73.2"></span>κρίνοντι κατάφωρος ἡ βραχύτης ἔσται τῆς ἔσω.
</p>
          </article>

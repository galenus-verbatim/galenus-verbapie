<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:1.2">
<span class="pb page1" data-page="3.2" id="p3.2"></span>
<span class="milestone ed1page page1" data-n="0.368" data-unit="ed1page" id="ed1page.1.368"></span>
<span class="milestone ed2page page1" data-n="3.285" data-unit="ed2page" id="ed2page.4.285"></span>
            <p>
<span class="lb" data-page="3.2" data-line="5" id="l3.2.5"></span>Χρεία δ’ αὐτῶν ἁπάντων ἐστὶ τῇ ψυχῇ.
<span class="lb" data-page="3.2" data-line="6" id="l3.2.6"></span>τὸ γὰρ σῶμα ταύτης ὄργανον, καὶ διὰ τοῦτο πολὺ διενήνοχεν
<span class="lb" data-page="3.2" data-line="7" id="l3.2.7"></span>ἀλλήλων τὰ μόρια τῶν ζώων, ὅτι καὶ αἱ ψυχαί. τὰ
<span class="lb" data-page="3.2" data-line="8" id="l3.2.8"></span>μὲν γάρ ἐστιν ἄλκιμα, τὰ δὲ δειλὰ, τὰ δ’ ἄγρια, τὰ δ’
<span class="lb" data-page="3.2" data-line="9" id="l3.2.9"></span>ἥμερα, τὰ δ’ οἷον πολιτικά τε καὶ δημιουργικὰ, <span class="milestone ed2page" data-n="4.285" data-unit="ed2page" id="ed2page.4.285"></span>τὰ
<span class="lb" data-page="3.2" data-line="10" id="l3.2.10"></span>δ’ οἷον μονότροπα. πᾶσι δ’ οὖν ἐπιτήδειον τὸ σῶμα τοῖς
<span class="lb" data-page="3.2" data-line="11" id="l3.2.11"></span>τῆς ψυχῆς ἤθεσί τε καὶ δυνάμεσιν· ἵππῳ μὲν, ἰσχυραῖς
<span class="lb" data-page="3.2" data-line="12" id="l3.2.12"></span>ὁπλαῖς καὶ χαίτῃ κεκοσμημένον, καὶ γὰρ ὠκὺ καὶ γαῦρον
<span class="lb" data-page="3.2" data-line="13" id="l3.2.13"></span>καὶ οὐκ ἄθυμον τὸ ζῶον· λέοντι δὲ, θυμικὸν γὰρ καὶ ἄλκιμον,
<span class="lb" data-page="3.2" data-line="14" id="l3.2.14"></span>ὀδοῦσί τε καὶ ὄνυξιν ἰσχυρόν· οὕτω δὲ καὶ ταύρῳ,
<span class="lb" data-page="3.2" data-line="15" id="l3.2.15"></span>καὶ συΐ· τῷ μὲν γὰρ κέρατα, τῷ δ’ οἱ χαυλιόδοντες, ὅπλα
<span class="lb" data-page="3.2" data-line="16" id="l3.2.16"></span>ξύμφυτα· ἐλάφῳ δὲ καὶ λαγωῷ, δειλὰ γὰρ τὰ ζῶα, ταχὺ
<span class="lb" data-page="3.2" data-line="17" id="l3.2.17"></span>μὲν τὸ σῶμα, γυμνόν δὲ πάντη καὶ ἄοπλον. ἔπρεπε γὰρ,
<span class="pb" data-page="3.3" id="p3.3"></span>
<span class="lb" data-page="3.3" data-line="1" id="l3.3.1"></span>οἶμαι, τάχος μὲν τοῖς δειλοῖς, τὰ δ’ ὅπλα τοῖς ἀλκίμοις.
<span class="lb" data-page="3.3" data-line="2" id="l3.3.2"></span>οὔτ’ οὖν δειλὸν οὐδὲν ὥπλισεν ἡ φύσις, οὔτ’ ἄλκιμον ἐγύμνωσεν.
<span class="lb" data-page="3.3" data-line="3" id="l3.3.3"></span>ἀνθρώπῳ δὲ, σοφὸν γὰρ τοῦτο τὸ ζῶον καὶ μόνον
<span class="lb" data-page="3.3" data-line="4" id="l3.3.4"></span>τῶν ἐπὶ γῆς θεῖον, ἀντὶ πάντων ὁμοῦ τῶν ἀμυντηρίων
<span class="lb" data-page="3.3" data-line="5" id="l3.3.5"></span>ὅπλων χεῖρας ἔδωκεν, ὄργανον εἰς ἁπάσας μὲν τὰς τέχνας
<span class="lb" data-page="3.3" data-line="6" id="l3.3.6"></span>ἀναγκαῖον, εἰρηνικὸν δ’ οὐδὲν ἧττον, ἢ πολεμικόν. οὔκουν
<span class="lb" data-page="3.3" data-line="7" id="l3.3.7"></span>ἐδέησεν οὔτε κέρατος αὐτῷ ξυμφύτου, βέλτιον ὅπλον κέρατος
<span class="lb" data-page="3.3" data-line="8" id="l3.3.8"></span>ἐπ’ ἄκραις ταῖς χερσὶν, ἡνίκα βούλοιτο, λαβεῖν δυναμένῳ·
<span class="lb" data-page="3.3" data-line="9" id="l3.3.9"></span>καὶ γὰρ καὶ ξίφος καὶ δόρυ μείζονά τε ἅμα καὶ
<span class="lb" data-page="3.3" data-line="10" id="l3.3.10"></span>τέμνειν ἑτοιμότερα κέρατος ὅπλα· ἀλλ’ οὔτε ὁπλῆς, καὶ
<span class="lb" data-page="3.3" data-line="11" id="l3.3.11"></span>γὰρ ξύλον καὶ λίθος ἁπάσης ὁπλῆς θλᾷν βιαιότερος. καὶ
<span class="lb" data-page="3.3" data-line="12" id="l3.3.12"></span>κέρας μὲν καὶ ὁπλὴ, πρὶν ἐλθεῖν ὁμόσε, δρᾷν οὐδὲν δύναται·
<span class="lb" data-page="3.3" data-line="13" id="l3.3.13"></span>τὰ δ’ ἀνθρώπων ὅπλα πόῤῥωθεν οὐδὲν ἧττον ἢ
<span class="lb" data-page="3.3" data-line="14" id="l3.3.14"></span>πλησίον ἐνεργεῖ, ἀκόντιον μὲν καὶ βέλος κέρατος, λίθος
<span class="lb" data-page="3.3" data-line="15" id="l3.3.15"></span>δὲ καὶ ξύλον ὁπλῆς. ἀλλ’ ὠκύτερος ἀνθρώπου λέων. τί
<span class="lb" data-page="3.3" data-line="16" id="l3.3.16"></span>δὲ τοῦτο; ἄνθρωπος μὲν γὰρ ἵππον ἐδαμάσατο σοφίᾳ καὶ
<span class="pb" data-page="3.4" id="p3.4"></span>
<span class="lb" data-page="3.4" data-line="1" id="l3.4.1"></span>χερσὶν, ὠκύτερον λέοντος ζῶον, ᾧ χρώμενος καὶ ὑποφεύγει
<span class="lb" data-page="3.4" data-line="2" id="l3.4.2"></span>καὶ διώκει λέοντα, καὶ καθεζόμενος ἀφ’ ὑψηλοῦ βάλλει
<span class="lb" data-page="3.4" data-line="3" id="l3.4.3"></span>τὸν ταπεινόν. οὔκουν γυμνὸς, οὐδ’ ἄοπλος, οὐδ’ εὔτρωτος,
<span class="lb" data-page="3.4" data-line="4" id="l3.4.4"></span>οὐδ’ ἀνυπόδετος ἄνθρωπος, ἀλλ’ ἔστι μὲν αὐτοῦ θώραξ σιδηροῦς,
<span class="lb" data-page="3.4" data-line="5" id="l3.4.5"></span>ὁπότε βούλοιτο, πάντων δερμάτων δυστρωτότερον
<span class="lb" data-page="3.4" data-line="6" id="l3.4.6"></span>ὄργανον, ἔστι δ’ ὑποδημάτων παντοίων εἶδος, ἔστι δ’
<span class="lb" data-page="3.4" data-line="7" id="l3.4.7"></span>ὅπλων, ἔστι δὲ καὶ σκεπασμάτων. οὐ γὰρ θώραξ μόνον,
<span class="lb" data-page="3.4" data-line="8" id="l3.4.8"></span>ἀλλὰ καὶ οἰκία, καὶ τεῖχος, καὶ πύργος ἀνθρώπου σκεπάσματα.
<span class="lb" data-page="3.4" data-line="9" id="l3.4.9"></span>ξύμφυτον δ’ εἴπερ ἦν αὐτῷ κέρας ἐπὶ ταῖν χεροῖν,
<span class="lb" data-page="3.4" data-line="10" id="l3.4.10"></span>ἤ τι τοιοῦτον ἕτερον ἀμυντήριον ὅπλον, οὐδὲν ἂν εἶχεν
<span class="lb" data-page="3.4" data-line="11" id="l3.4.11"></span>ὅ τι χρήσαιτο ταῖς χερσὶν, οὔτε εἰς οἰκίας ἢ τείχους κατασκευὴν,
<span class="lb" data-page="3.4" data-line="12" id="l3.4.12"></span>οὔτε εἰς δόρατος ἢ θώρακος ἢ ἄλλου τινὸς παραπλησίου.
<span class="lb" data-page="3.4" data-line="13" id="l3.4.13"></span>ταύταις ταῖς χερσὶν ἄνθρωπος καὶ ἱμάτιον ὑφῄνατο, καὶ δίκτυον
<span class="lb" data-page="3.4" data-line="14" id="l3.4.14"></span>ἐπλέξατο, καὶ πόρκον, καὶ γρίφον, καὶ νεφέλην, ὥστ’
<span class="lb" data-page="3.4" data-line="15" id="l3.4.15"></span>οὐ μόνον τῶν ἐν γῇ ζώων, ἀλλὰ καὶ τῶν ἐν θαλάττῃ τε καὶ
<span class="lb" data-page="3.4" data-line="16" id="l3.4.16"></span>ἀέρι κρατεῖ. τοιοῦτον μὲν αὐτῷ πρὸς ἀλκὴν ὅπλον ἡ χείρ.
<span class="lb" data-page="3.4" data-line="17" id="l3.4.17"></span>εἰρηνικὸν δ’ ὅμως καὶ πολεμικὸν ὁ ἄνθρωπος χερσὶ καὶ
<span class="pb" data-page="3.5" id="p3.5"></span>
<span class="lb" data-page="3.5" data-line="1" id="l3.5.1"></span>νόμους ἐγράψατο, καὶ βωμοὺς καὶ ἀγάλματα θεοῖς ἱδρύσατο,
<span class="lb" data-page="3.5" data-line="2" id="l3.5.2"></span>καὶ ναῦν κατεσκευάσατο, καὶ αὐλὸν, καὶ λύραν, καὶ
<span class="lb" data-page="3.5" data-line="3" id="l3.5.3"></span>σμίλην, καὶ πυράγραν, καὶ τἄλλα πάντα τῶν τεχνῶν ὄργανα,
<span class="lb" data-page="3.5" data-line="4" id="l3.5.4"></span>καὶ ὑπομνήματα δ’ αὐτῶν τῆς θεωρίας ἐν γράμμασιν
<span class="lb" data-page="3.5" data-line="5" id="l3.5.5"></span>ὑπελίπετο. καί σοι διά τε γράμματα καὶ χεῖρας ἔτι
<span class="lb" data-page="3.5" data-line="6" id="l3.5.6"></span>καὶ νῦν ὑπάρχει ὁμιλεῖν Πλάτωνί τε καὶ Ἀριστοτέλει, καὶ
<span class="lb" data-page="3.5" data-line="7" id="l3.5.7"></span>Ἱπποκράτει, καὶ τοῖς ἄλλοις παλαιοῖς.
</p>
          </article>

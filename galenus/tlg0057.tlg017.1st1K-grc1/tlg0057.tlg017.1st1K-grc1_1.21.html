<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:1.21">
<span class="pb page1" data-page="3.74" id="p3.74"></span>
<span class="milestone ed1page page1" data-n="1.378" data-unit="ed1page" id="ed1page.1.378"></span>
<span class="milestone ed2page page1" data-n="4.308" data-unit="ed2page" id="ed2page.4.308"></span>
            <p>
<span class="lb" data-page="3.74" data-line="6" id="l3.74.6"></span>Νυνὶ δὲ, ἅπερ ἤδη τινὲς τῶν ἀσπαζομένων
<span class="lb" data-page="3.74" data-line="7" id="l3.74.7"></span>τοὺς Ἐπικούρου τε τοῦ φιλοσόφου καὶ Ἀσκληπιάδου τοῦ
<span class="lb" data-page="3.74" data-line="8" id="l3.74.8"></span>ἰατροῦ λόγους ἀμφισβητοῦντες ὑπὲρ τῶν τοιούτων λέγουσιν,
<span class="lb" data-page="3.74" data-line="9" id="l3.74.9"></span>ἄξιον μὴ παρελθεῖν, ἀλλ’ αὐτούς τε διελθεῖν ἀκριβῶς τοὺς
<span class="lb" data-page="3.74" data-line="10" id="l3.74.10"></span>λόγους, ὅπη τε σφάλλονται δεῖξαι. δοκεῖ δὴ τούτοις τοῖς
<span class="lb" data-page="3.74" data-line="11" id="l3.74.11"></span>ἀνδράσιν, οὔθ’, ὅτι παχεῖς οἱ τένοντες ἐγένοντο, διὰ τοῦτο
<span class="lb" data-page="3.74" data-line="12" id="l3.74.12"></span>καὶ τὰς ἐνεργείας εἶναι αὐτῶν σφοδρὰς, οὔθ’, ὅτι λεπτοὶ,
<span class="lb" data-page="3.74" data-line="13" id="l3.74.13"></span>διὰ τοῦτο ἀσθενεῖς, ἀλλὰ ταύτας μὲν ὑπὸ τῶν κατὰ τὸν
<span class="lb" data-page="3.74" data-line="14" id="l3.74.14"></span>βίον χρειῶν ἀναγκάζεσθαι τοίας ἢ τοίας γίγνεσθαι, τοὺς
<span class="lb" data-page="3.74" data-line="15" id="l3.74.15"></span>δ’ ὄγκους τῶν τενόντων τῷ ποσῷ τῆς κινήσεως ἕπεσθαι,
<span class="lb" data-page="3.74" data-line="16" id="l3.74.16"></span>τῶν μὲν γυμναζομένων, ὡς τὸ εἰκὸς, εὐεκτούντων τε καὶ
<span class="lb" data-page="3.74" data-line="17" id="l3.74.17"></span>παχυνομένων, τῶν δ’ ἀργούντων ἀτροφούντων τε καὶ κατισχνουμένων.
<span class="lb" data-page="3.74" data-line="18" id="l3.74.18"></span>οὔκουν, ὅτι βέλτιον ἦν, τῶν μὲν σφοδρῶν
<span class="pb" data-page="3.75" id="p3.75"></span>
<span class="lb" data-page="3.75" data-line="1" id="l3.75.1"></span>ἐνεργειῶν ἰσχυροὺς καὶ παχεῖς εἶναι τοὺς τένοντας, τῶν δ’
<span class="lb" data-page="3.75" data-line="2" id="l3.75.2"></span>ἀσθενεστέρων ἰσχνοὺς καὶ ἀῤῥώστους, οὕτω διαπλασθῆναί
<span class="lb" data-page="3.75" data-line="3" id="l3.75.3"></span>φασι πρὸς τῆς φύσεως, (οὐ γὰρ ἂν καὶ πιθήκοις γενέσθαι
<span class="lb" data-page="3.75" data-line="4" id="l3.75.4"></span>τοιούτους δακτύλους,) ἀλλ’, ὡς εἴρηται πρόσθεν, ἐξ ἀνάγκης
<span class="lb" data-page="3.75" data-line="5" id="l3.75.5"></span>ἀκολουθῆσαι τοῖς μὲν γυμναζομένοις τὴν παχύτητα, διότι
<span class="lb" data-page="3.75" data-line="6" id="l3.75.6"></span>τρέφονται καλῶς τοῖς δ’ ἀργοῦσι τὴν ἰσχνότητα, χεῖρον
<span class="lb" data-page="3.75" data-line="7" id="l3.75.7"></span>καὶ τούτοις τρεφομένοις. ἀλλ’, ὦ θαυμάσιοι, φήσομεν, χρῆν
<span class="lb" data-page="3.75" data-line="8" id="l3.75.8"></span>ὑμᾶς πρῶτον μὲν, ὡς ὄγκους τῶν τενόντων οὐ μᾶλλον
<span class="lb" data-page="3.75" data-line="9" id="l3.75.9"></span>τεχνικῶς ἢ ἀτέχνως ἐδείξατε γεγονέναι, τὸν αὐτὸν τρόπον
<span class="lb" data-page="3.75" data-line="10" id="l3.75.10"></span>εἰπεῖν τι καὶ περὶ τοῦ πλήθους αὐτῶν, καὶ τῆς θέσεως,
<span class="lb" data-page="3.75" data-line="11" id="l3.75.11"></span>καὶ τῆς καταφύσεως, ἔπειτα δὲ καὶ τῆς περὶ τῆς ἡλικίας
<span class="lb" data-page="3.75" data-line="12" id="l3.75.12"></span>διαφορᾶς ἐπισκέψασθαί τι, καὶ πρὸς τούτοις ἔτι μὴ θρασύνεσθαι
<span class="lb" data-page="3.75" data-line="13" id="l3.75.13"></span>περὶ πιθήκων ἀποφαινομένους, ἅπερ οὐκ ἴστε. τένοντας
<span class="lb" data-page="3.75" data-line="14" id="l3.75.14"></span>μὲν γὰρ οὐ μεγάλους μόνον, ἀλλὰ καὶ διττοὺς
<span class="lb" data-page="3.75" data-line="15" id="l3.75.15"></span>ἑκάστῃ τῶν σφοδρῶν ἐνεργειῶν ἡγουμένους εὑρήσετε. κατὰ
<span class="lb" data-page="3.75" data-line="16" id="l3.75.16"></span>δ’ αὖ τὰς ἡλικίας εὑρήσομεν οὐδεμίαν αὐτῶν ἐν τῷ πλήθει
<span class="lb" data-page="3.75" data-line="17" id="l3.75.17"></span>διαφορὰν, ἀλλὰ καὶ τοῖς βρέφεσι, καὶ τοῖς τελείοις,
<span class="lb" data-page="3.75" data-line="18" id="l3.75.18"></span><span class="milestone ed2page" data-n="4.309" data-unit="ed2page" id="ed2page.4.309"></span>καὶ τοῖς ἔτι κυουμένοις, καὶ τοῖς μηδεμίαν ἐνεργοῦσι μηδέπω ﻿
<span class="pb" data-page="3.76" id="p3.76"></span>
<span class="lb" data-page="3.76" data-line="1" id="l3.76.1"></span>δι’ αὐτῶν ἐνέργειαν, ὁμοίως ἤδη καὶ τούτοις διττοὺς μὲν
<span class="lb" data-page="3.76" data-line="2" id="l3.76.2"></span>τοὺς διττοὺς, μεγάλους δὲ τοὺς μεγάλους. εἰ μή τι τοῖς
<span class="lb" data-page="3.76" data-line="3" id="l3.76.3"></span>οὕτω μὲν γυμναζομένοις διπλάσια τὸν ἀριθμὸν ἡγεῖσθε
<span class="lb" data-page="3.76" data-line="4" id="l3.76.4"></span>γίνεσθαι τὰ μόρια, τοῖς δ’ ἀργοῦσιν ἀπόλλυσθαι τὰ ἡμίσεα.
<span class="lb" data-page="3.76" data-line="5" id="l3.76.5"></span>εἰ γὰρ τοῦτο, τέτταρας μὲν ἴσως ἕξουσιν οἱ διαπονοῦντες
<span class="lb" data-page="3.76" data-line="6" id="l3.76.6"></span>πόδας καὶ τέτταρας χεῖρας, οἱ δ’ ἐφ’ ἡσυχίᾳ βιοῦντες
<span class="lb" data-page="3.76" data-line="7" id="l3.76.7"></span>ἓν μὲν τὸ σκέλος, μίαν δὲ καὶ τὴν χεῖρα. ἢ ταῦτα
<span class="lb" data-page="3.76" data-line="8" id="l3.76.8"></span>πάντα λῆρος μακρὸς οὐχ εὑρεῖν τἀληθὲς ἐφιεμένων ἀνθρώπων,
<span class="lb" data-page="3.76" data-line="9" id="l3.76.9"></span>ἀλλ’ εἰ καὶ καλῶς εὕρηταί τι, καὶ τοῦτο ἐγκαλύψαι τε
<span class="lb" data-page="3.76" data-line="10" id="l3.76.10"></span>καὶ κατακρύψαι σπευδόντων; τί γὰρ ὅτι, τριάκοντα τῶν
<span class="lb" data-page="3.76" data-line="11" id="l3.76.11"></span>κατὰ τοὺς ἐν ἀμφοτέραις ταῖς χερσὶ δακτύλους ἄρθρων
<span class="lb" data-page="3.76" data-line="12" id="l3.76.12"></span>ὑπαρχόντων, ἑκάστου δ’ αὐτῶν κατὰ τοὺς τέτταρας τόπους
<span class="lb" data-page="3.76" data-line="13" id="l3.76.13"></span>ἐμφύσεις καὶ παραφύσεις τενόντων ἔχοντος, ὡς καὶ πρόσθεν
<span class="lb" data-page="3.76" data-line="14" id="l3.76.14"></span>εἴρηται, μόνῳ πάντων ἄρθρων τῷ τοῦ μεγάλου κατὰ μὲν
<span class="lb" data-page="3.76" data-line="15" id="l3.76.15"></span>τὰ πλάγια κᾀκ τῶν ἐκτὸς αἱ καταφύσεις εἰσὶ τῶν τενόντων,
<span class="lb" data-page="3.76" data-line="16" id="l3.76.16"></span>ἐντὸς δ’ οὐδεμία; καίτοι γε, εἰ λογίσαιο τὸν ἀριθμὸν
<span class="lb" data-page="3.76" data-line="17" id="l3.76.17"></span>ἅπαντα τῶν εἰς τοὺς δακτύλους ἐμφύσεων, εἴκοσιν αὐτὰς
<span class="lb" data-page="3.76" data-line="18" id="l3.76.18"></span>ἐπὶ ταῖς ἑκατὸν εὑρήσεις· οὕτω γὰρ συμβαίνει, τριάκοντα
<span class="pb" data-page="3.77" id="p3.77"></span>
<span class="lb" data-page="3.77" data-line="1" id="l3.77.1"></span>μὲν ἄρθρων ὄντων, τεττάρων δὲ καθ’ ἕκαστον ἐμφύσεων·
<span class="lb" data-page="3.77" data-line="2" id="l3.77.2"></span>ἀλλὰ τῆς μιᾶς ἀπολλυμένης καθ’ ἑκάτερον τῶν μεγάλων
<span class="lb" data-page="3.77" data-line="3" id="l3.77.3"></span>δακτύλων, αἱ λοιπαὶ ὀκτωκαίδεκα καὶ ἑκατόν εἰσιν. εἶτ’,
<span class="lb" data-page="3.77" data-line="4" id="l3.77.4"></span>ὦ πρὸς θεῶν, οὐδὲν ἔχοντες ἐν τοσαύταις καταφύσεσι μέμψασθαι,
<span class="lb" data-page="3.77" data-line="5" id="l3.77.5"></span>οὔτ’ οὖν τὸν ὄγκον τῶν τενόντων, οὔτε τὸν τόπον,
<span class="lb" data-page="3.77" data-line="6" id="l3.77.6"></span>οὔτε τὸν τρόπον τῆς ἐμφύσεως, ἀλλ’ ἐν ἁπάσαις αὐταῖς
<span class="lb" data-page="3.77" data-line="7" id="l3.77.7"></span>θαυμαστὴν ἀναλογίαν ὁρῶντες, μιᾶς μόνης ἀπολλυμένης
<span class="lb" data-page="3.77" data-line="8" id="l3.77.8"></span>κατὰ τὸν αὐτὸν τρόπον ἐν ἀμφοτέροις τοῖς μεγάλοις
<span class="lb" data-page="3.77" data-line="9" id="l3.77.9"></span>δακτύλοις, καὶ ταύτης οὐκ ἀλόγως, ἀλλ’ ὅτι μηδὲν αὐτῆς
<span class="lb" data-page="3.77" data-line="10" id="l3.77.10"></span>ἐχρῄζομεν, εἰκῆ φατε καὶ χωρὶς τέχνης ἅπαντα τὰ τοιαῦτα
<span class="lb" data-page="3.77" data-line="11" id="l3.77.11"></span>γεγονέναι; καὶ μήν εἴπερ ἐκάμπτομεν ὁμοίως τοῖς ἄλλοις
<span class="lb" data-page="3.77" data-line="12" id="l3.77.12"></span>καὶ τοῦτο τὸ ἄρθρον, οἶδ’ ὅτι πικρῶς ἂν τότε καὶ σφοδρῶς
<span class="lb" data-page="3.77" data-line="13" id="l3.77.13"></span>ἐξηλέγχετε τὴν ματαιοπονίαν τῆς φύσεως, ὡς ἂν καὶ
<span class="lb" data-page="3.77" data-line="14" id="l3.77.14"></span>κίνησιν ἄχρηστον καὶ τένοντα περιττὸν ἐργασαμένης. ἐπεὶ
<span class="lb" data-page="3.77" data-line="15" id="l3.77.15"></span>δ’ ὀκτωκαίδεκα μὲν καὶ ἑκατὸν χώρας δεομένας τενόντων
<span class="lb" data-page="3.77" data-line="16" id="l3.77.16"></span>ἐμφύσεων ἐκόσμησε παντοίως, μίαν δὲ καθ’ ἑκάτερον δάκτυλον
<span class="lb" data-page="3.77" data-line="17" id="l3.77.17"></span>οὐδὲν δεομένην παρέλιπεν, οὐκ ἄρα θαυμάσετε; καὶ
<span class="lb" data-page="3.77" data-line="18" id="l3.77.18"></span>μὴν πολλῷ γε ἦν ἄμεινον, ἑτοιμοτέρους εἰς ἔπαινον εἶναι
<span class="pb" data-page="3.78" id="p3.78"></span>
<span class="lb" data-page="3.78" data-line="1" id="l3.78.1"></span>τῶν κατωρθωμένων, ἢ ψόγον τῶν διημαρτημένων, εἰ μή
<span class="lb" data-page="3.78" data-line="2" id="l3.78.2"></span>τι χρείαν τινὰ μεγάλην τῆς κατὰ τὸ πρῶτον ἄρθρον ἐπιπολῆς
<span class="lb" data-page="3.78" data-line="3" id="l3.78.3"></span>κάμψεως τοῦ μεγάλου δακτύλου λέγειν ἡμῖν ἔχετε.
<span class="lb" data-page="3.78" data-line="4" id="l3.78.4"></span>μόνως γὰρ ἂν οὕτως ἐξελέγχοιτε τὴν φύσιν ὡς ἄτεχνον,
<span class="lb" data-page="3.78" data-line="5" id="l3.78.5"></span>εἰ χρηστὴν κίνησιν φαίνοιτε παραλελοιπυῖαν· ἀλλ’ οὐκ ἔχετε.
<span class="lb" data-page="3.78" data-line="6" id="l3.78.6"></span>καμπτομένων γὰρ εἰς ἔσχατον τῶν τεττάρων δακτύλων, ὡς
<span class="lb" data-page="3.78" data-line="7" id="l3.78.7"></span>καὶ πρόσθεν ἐῤῥέθη, διττῆς ἐν ταῖς τοιαύταις ἁπάσαις
<span class="lb" data-page="3.78" data-line="8" id="l3.78.8"></span>ἐνεργείαις χρῄζομεν κινήσεως τοῦ μεγάλου δακτύλου, τῆς
<span class="lb" data-page="3.78" data-line="9" id="l3.78.9"></span>μὲν ἑτέρας, ὅταν οἷον ἐπίθημα γίγνηται τῆς κατὰ τὸν
<span class="lb" data-page="3.78" data-line="10" id="l3.78.10"></span>λιχανὸν εὐρυχωρίας, τῆς δ’ ἑτέρας, ὅταν ἄνωθεν αὐτοῖς
<span class="lb" data-page="3.78" data-line="11" id="l3.78.11"></span>ἐπιβῇ σφίγγων τε καὶ πιέζων ἔσω. ἀλλὰ καὶ τῆς μὲν προτέρας
<span class="lb" data-page="3.78" data-line="12" id="l3.78.12"></span>ὁ ἕτερος τῶν τὴν λοξὴν κίνησιν αὐτοῦ δημιουργούντων
<span class="lb" data-page="3.78" data-line="13" id="l3.78.13"></span>τενόντων ἐπιτροπεύει, τῆς δευτέρας δὲ ὁ κάμπτειν δυνάμενος
<span class="lb" data-page="3.78" data-line="14" id="l3.78.14"></span>τὸ δεύτερον ἄρθρον, ὃν ἀπὸ μὲν τῆς κοινῆς κεφαλῆς
<span class="lb" data-page="3.78" data-line="15" id="l3.78.15"></span>τῶν καμπτόντων τοὺς δακτύλους <span class="milestone ed1page" data-n="1.379" data-unit="ed1page" id="ed1page.1.379"></span>τενόντων
<span class="lb" data-page="3.78" data-line="16" id="l3.78.16"></span>ἐλέγομεν ἄρχεσθαι, καταφύεσθαι δ’ εἰς τὰ ἐντὸς τοῦ δευτέρου
<span class="lb" data-page="3.78" data-line="17" id="l3.78.17"></span>τῶν κατὰ τὸν μέγαν δάκτυλον ὀστῶν. ἀλλὰ περὶ
<span class="lb" data-page="3.78" data-line="18" id="l3.78.18"></span>μὲν τῆς κατὰ τοῦτον τὸν τένοντα δημιουργίας, ὥσπερ οὖν
<span class="pb" data-page="3.79" id="p3.79"></span>
<span class="lb" data-page="3.79" data-line="1" id="l3.79.1"></span>καὶ περὶ τῆς κατὰ τοὺς ἄλλους ἅπαντας, τὰ μέν που προείρηται,
<span class="lb" data-page="3.79" data-line="2" id="l3.79.2"></span>τὰ δὲ καὶ ὁ ἐφεξῆς διδάξει λόγος.
</p>
          </article>

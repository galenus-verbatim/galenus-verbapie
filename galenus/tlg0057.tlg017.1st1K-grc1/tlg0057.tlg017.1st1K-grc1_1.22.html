<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:1.22">
<span class="pb page1" data-page="3.79" id="p3.79"></span>
<span class="milestone ed1page page1" data-n="1.379" data-unit="ed1page" id="ed1page.1.379"></span>
<span class="milestone ed2page page1" data-n="4.309" data-unit="ed2page" id="ed2page.4.309"></span>
            <p>
<span class="lb" data-page="3.79" data-line="3" id="l3.79.3"></span><span class="milestone ed2page" data-n="4.310" data-unit="ed2page" id="ed2page.4.310"></span>Τὸ δὲ νυνὶ τῶν ἔργων ἀναμνησθῶμεν
<span class="lb" data-page="3.79" data-line="4" id="l3.79.4"></span>τοῦ μεγάλου δακτύλου τῶν πρόσθεν εἰρημένων, ἐν οἷς
<span class="lb" data-page="3.79" data-line="5" id="l3.79.5"></span>ἀπεδείκνυτο τοῖς ἀντιτεταγμένοις τέτρασιν ὁμοῦ πᾶσιν ἰσόῤῥοπον
<span class="lb" data-page="3.79" data-line="6" id="l3.79.6"></span>τὴν χρείαν παρεχόμενος. ταῦτά μοι δοκοῦσι κατανοήσαντες
<span class="lb" data-page="3.79" data-line="7" id="l3.79.7"></span>οἱ ἄνθρωποι καλεῖν ἀντίχειρα τὸν δάκτυλον
<span class="lb" data-page="3.79" data-line="8" id="l3.79.8"></span>τοῦτον, ὡς ἀντὶ τῆς ὅλης χειρὸς αὐτοῖς ὄντα. ὁμοίως γὰρ
<span class="lb" data-page="3.79" data-line="9" id="l3.79.9"></span>αὑτοῖς ὁρῶσιν ἀπολλυμένας τὰς ἐνεργείας, ἄν θ’ οἱ τέτταρες
<span class="lb" data-page="3.79" data-line="10" id="l3.79.10"></span>ἀποτμηθῶσιν, ἄν θ’ οὗτος μόνος. οὕτω δὲ καὶ τὸ
<span class="lb" data-page="3.79" data-line="11" id="l3.79.11"></span>ἥμισυ μέρος εἰ διαφθαρείη τοῦ μεγάλου δακτύλου καθ’
<span class="lb" data-page="3.79" data-line="12" id="l3.79.12"></span>ὁντιναοῦν τρόπον, τὴν ἴσην ἐν τοῖς ἔργοις ἀχρηστίαν τε καὶ
<span class="lb" data-page="3.79" data-line="13" id="l3.79.13"></span>ἀσχημοσύνην ἡ χεὶρ ἕξει τῇ τῶν ἄλλων ἁπάντων ὁμοίᾳ
<span class="lb" data-page="3.79" data-line="14" id="l3.79.14"></span>βλάβῃ. ἆρ’ οὖν, ὦ γενναῖοι σοφισταὶ καὶ δεινοὶ κατήγοροι
<span class="lb" data-page="3.79" data-line="15" id="l3.79.15"></span>τῆς φύσεως, ἐθεάσασθέ ποτε ἐπὶ πιθήκου τοῦτον τὸν
<span class="lb" data-page="3.79" data-line="16" id="l3.79.16"></span>δάκτυλον, ὃν ἀντίχειρα μὲν οἱ πολλοὶ τῶν ἀνθρώπων, Ἱπποκράτης
<span class="lb" data-page="3.79" data-line="17" id="l3.79.17"></span>δὲ μέγαν ὀνομάζει, ἢ μὴ τεθεαμένοι τολμᾶτε λέγειν,
<span class="lb" data-page="3.79" data-line="18" id="l3.79.18"></span>ὡς πάντα τοῖς ἀνθρώποις ἔοικε; καὶ μὴν, εἴπερ ἐθεάσασθε,
<span class="pb" data-page="3.80" id="p3.80"></span>
<span class="lb" data-page="3.80" data-line="1" id="l3.80.1"></span>βραχὺς ὑμῖν ἐφάνη καὶ λεπτὸς δήπου καὶ κολοβὸς καὶ
<span class="lb" data-page="3.80" data-line="2" id="l3.80.2"></span>πάντη γελοῖος, ὥσπερ καὶ τὸ ὅλον ζῶον ὁ πίθηκος.
<span class="lb" data-page="3.80" data-line="3" id="l3.80.3"></span>καλός τοι πίθηκος παρὰ παισὶν αἰεὶ, φησί τις τῶν παλαιῶν,
<span class="lb" data-page="3.80" data-line="4" id="l3.80.4"></span>ἀναμιμνήσκων ἡμᾶς, ὡς ἔστιν ἄθυρμα γελοῖον παιζόντων
<span class="lb" data-page="3.80" data-line="5" id="l3.80.5"></span>παίδων τοῦτο τὸ ζῶον. ἁπάσας μὲν γὰρ τὰς ἀνθρωπείους
<span class="lb" data-page="3.80" data-line="6" id="l3.80.6"></span>πράξεις ἐπιχειρεῖ μιμεῖσθαι, σφάλλεται δ’ ἐν
<span class="lb" data-page="3.80" data-line="7" id="l3.80.7"></span>αὐταῖς ἐπὶ τὸ γελοῖον. ἢ οὐκ ἐθεάσω πίθηκον αὐλεῖν ἐπιχειροῦντα
<span class="lb" data-page="3.80" data-line="8" id="l3.80.8"></span>καὶ ὀρχεῖσθαι, καὶ γράφειν, καὶ τῶν ἄλλων ἕκαστον
<span class="lb" data-page="3.80" data-line="9" id="l3.80.9"></span>ὧν ἄνθρωπος ὀρθῶς διαπράττεται; τί ποτ’ οὖν ἔδοξέ
<span class="lb" data-page="3.80" data-line="10" id="l3.80.10"></span>σοι; πότερον ὡσαύτως ἡμῖν, ἢ γελοίως ἅπαντα μεταχειρίζεσθαι;
<span class="lb" data-page="3.80" data-line="11" id="l3.80.11"></span>τάχ’ ἂν τοῦτό περ αἰδεσθείης ἑτέρως ἔχειν εἰπεῖν.
<span class="lb" data-page="3.80" data-line="12" id="l3.80.12"></span>καὶ μὴν, ὦ σοφώτατε κατήγορε, λέξειεν ἂν ἡ φύσις πρός
<span class="lb" data-page="3.80" data-line="13" id="l3.80.13"></span>σε, γελοίῳ τὴν ψυχὴν ζώῳ γελοίαν ἐχρῆν δοθῆναι σώματος
<span class="lb" data-page="3.80" data-line="14" id="l3.80.14"></span>κατασκευήν. ὅπως μὲν οὖν αὐτῷ τὸ σύμπαν σῶμα
<span class="lb" data-page="3.80" data-line="15" id="l3.80.15"></span>μίμημα γελοῖόν ἐστιν ἀνθρώπου, προϊὼν ὁ λόγος ἐπιδείξει·
<span class="lb" data-page="3.80" data-line="16" id="l3.80.16"></span>ὅπως δ’ αἱ χεῖρες, ἤδη σκόπει, τοσοῦτόν μοι πρότερον ἐννοήσας,
<span class="lb" data-page="3.80" data-line="17" id="l3.80.17"></span>ὡς, εἴ τις γραφικὸς ἢ πλαστικὸς ἀνὴρ ἀνθρώπου
<span class="pb" data-page="3.81" id="p3.81"></span>
<span class="lb" data-page="3.81" data-line="1" id="l3.81.1"></span>χεῖρας μιμούμενος ἁμαρτάνειν ἔμελλεν ἐπὶ τὸ γελοῖον, οὐκ
<span class="lb" data-page="3.81" data-line="2" id="l3.81.2"></span>ἂν ἄλλως ἥμαρτεν, ἢ ὡς τοῖς πιθήκοις ἔχει. μάλιστα γὰρ
<span class="lb" data-page="3.81" data-line="3" id="l3.81.3"></span>δὴ καὶ ταῦτα γελῶμεν τῶν μιμημάτων, ὅσα, τὴν ἐν τοῖς
<span class="lb" data-page="3.81" data-line="4" id="l3.81.4"></span>πλείστοις μορίοις ὁμοιότητα διαφυλάττοντα, τὴν ἐν τοῖς
<span class="lb" data-page="3.81" data-line="5" id="l3.81.5"></span>κυριωτάτοις παμπόλλου σφάλλεται. τί γοῦν τῶν τεττάρων
<span class="lb" data-page="3.81" data-line="6" id="l3.81.6"></span>δακτύλων ὄφελός ἐστι καλῶς ἐχόντων, ἐὰν ὁ μέγας οὕτως
<span class="lb" data-page="3.81" data-line="7" id="l3.81.7"></span>ᾖ κακῶς διακείμενος, ὡς μηδὲ τοὔνομα δύνασθαι δέξασθαι
<span class="lb" data-page="3.81" data-line="8" id="l3.81.8"></span>τὸ τοῦ μεγάλου; καὶ μὴν τοιοῦτός ἐστι καὶ τῷ πιθήκῳ
<span class="lb" data-page="3.81" data-line="9" id="l3.81.9"></span>πρὸς τῷ καὶ πάντη γελοῖος ὑπάρχειν, καὶ μικρὸν τοῦ λιχανοῦ
<span class="lb" data-page="3.81" data-line="10" id="l3.81.10"></span>διεστηκέναι. ὥστε κᾀν τούτῳ δικαία ἡ φύσις, ὡς
<span class="lb" data-page="3.81" data-line="11" id="l3.81.11"></span>πολλάκις αὐτὴν Ἱπποκράτης εἴωθεν ὀνομάζειν, γελοίᾳ ψυχῇ
<span class="lb" data-page="3.81" data-line="12" id="l3.81.12"></span>ζώου γελοῖον σῶμα περιθεῖσα. καὶ καλῶς μὲν Ἀριστοτέλης
<span class="lb" data-page="3.81" data-line="13" id="l3.81.13"></span>ἅπαντα τὰ ζῶα κεκοσμῆσθαί φησι τὸν ἐνδεχόμενον
<span class="lb" data-page="3.81" data-line="14" id="l3.81.14"></span>κόσμον, καὶ πειρᾶταί γε δεικνύναι τὴν καθ’ ἕκαστον τέχνην·
<span class="lb" data-page="3.81" data-line="15" id="l3.81.15"></span>οὐ καλῶς δ’, ὅσοι μήτε τοῦ τῶν ἄλλων ζώων αἰσθάνονται
<span class="lb" data-page="3.81" data-line="16" id="l3.81.16"></span>κόσμου, μήτε τοῦ μάλιστα πάντων κεκοσμημένου, ἀλλ’
<span class="lb" data-page="3.81" data-line="17" id="l3.81.17"></span>ἀγωνίζονται μέγαν ἀγῶνα καὶ δεδίασι, μή πως δειχθῶσιν
<span class="lb" data-page="3.81" data-line="18" id="l3.81.18"></span>ἢ ψυχὴν ἔχοντες σοφωτέραν τῶν ἀλόγων ζώων. ἢ ﻿
<span class="pb" data-page="3.82" id="p3.82"></span>
<span class="lb" data-page="3.82" data-line="1" id="l3.82.1"></span>κατασκευὴν σώματος πρέπουσαν ζώῳ σοφῷ. τούτους μὲν
<span class="lb" data-page="3.82" data-line="2" id="l3.82.2"></span>ἤδη καταλίπωμεν.
</p>
          </article>

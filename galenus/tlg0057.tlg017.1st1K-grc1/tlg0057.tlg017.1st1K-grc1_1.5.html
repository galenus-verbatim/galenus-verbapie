<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:1.5">
<span class="pb page1" data-page="3.9" id="p3.9"></span>
<span class="milestone ed1page page1" data-n="1.368" data-unit="ed1page" id="ed1page.1.368"></span>
<span class="milestone ed2page page1" data-n="4.287" data-unit="ed2page" id="ed2page.4.287"></span>
            <p>
<span class="lb" data-page="3.9" data-line="4" id="l3.9.4"></span>Φέρε οὖν τοῦτο πρῶτον αὐτοῦ βασανίσωμεν
<span class="lb" data-page="3.9" data-line="5" id="l3.9.5"></span>τὸ μόριον, οὐκ εἰ χρήσιμον ἁπλῶς, οὐδ’ εἰ σοφῷ ζώῳ πρέπον,
<span class="lb" data-page="3.9" data-line="6" id="l3.9.6"></span>ἐπισκοποῦντες, ἀλλ’ εἰ παντοίως οὕτως ἔχει κατασκευῆς,
<span class="lb" data-page="3.9" data-line="7" id="l3.9.7"></span>ὡς οὐκ ἂν, εἴπερ ἑτέρως ἐγεγόνει, διέκειτ’ ἂν ἄμεινον. ἓν
<span class="lb" data-page="3.9" data-line="8" id="l3.9.8"></span>μὲν δὴ καὶ πρῶτον κεφάλαιον ἀρίστης κατασκευῆς ὀργάνου
<span class="lb" data-page="3.9" data-line="9" id="l3.9.9"></span>ἀντιληπτικοῦ, εἰ πάντων μὲν σχημάτων, πάντων δὲ μεγεθῶν,
<span class="lb" data-page="3.9" data-line="10" id="l3.9.10"></span>ὅσα κινεῖν ἄνθρωπος πέφυκεν, ἑτοίμως ἀντιλαμβάνοιτο.
<span class="lb" data-page="3.9" data-line="11" id="l3.9.11"></span>πότερον οὖν ἦν αὐτῷ ἄμεινον πρὸς ταῦτα σχισθῆναι
<span class="lb" data-page="3.9" data-line="12" id="l3.9.12"></span>πολυειδῶς, ἢ παντάπασιν ἀσχίστῳ γενέσθαι; ἢ τοῦτο
<span class="lb" data-page="3.9" data-line="13" id="l3.9.13"></span>μὲν οὐδὲ λόγου δεῖται πλείονος, ὡς ἄσχιστος μὲν μείνασα,
<span class="lb" data-page="3.9" data-line="14" id="l3.9.14"></span>τηλικούτου μεγέθους ἔψαυσεν ἂν ἑκάστου τῶν ὁμιλούντων,
<span class="lb" data-page="3.9" data-line="15" id="l3.9.15"></span>ἡλίκη περ ἂν οὖσα ἔτυχεν· εἰς πολλὰ δὲ σχισθεῖσα, καὶ
<span class="lb" data-page="3.9" data-line="16" id="l3.9.16"></span>τοὺς πολὺ μείζονας ἑαυτῆς ὄγκους ῥᾳδίως ἔμελλε περιλήψεσθαι
<span class="lb" data-page="3.9" data-line="17" id="l3.9.17"></span>καὶ θηράσειν ἀκριβῶς τὰ σμικρότατα; τοῖς μὲν γὰρ
<span class="pb" data-page="3.10" id="p3.10"></span>
<span class="lb" data-page="3.10" data-line="1" id="l3.10.1"></span>ἐπεκτείνεται, τῇ διαστάσει τῶν δακτύλων αὐτὰ περιλαμβάνουσα,
<span class="lb" data-page="3.10" data-line="2" id="l3.10.2"></span>τὰ σμικρότατα δ’ οὐχ ὅλη πειρᾶται λαμβάνειν, διαδιδράσκει
<span class="lb" data-page="3.10" data-line="3" id="l3.10.3"></span>γὰρ οὕτως, ἀλλ’ ἀρκεῖ πρὸς ταῦτα αὐτῇ δυοῖν
<span class="lb" data-page="3.10" data-line="4" id="l3.10.4"></span>δακτύλων χρῆσθαι τοῖς ἄκροις. οὕτω μὲν δὴ πρός τε τὴν
<span class="lb" data-page="3.10" data-line="5" id="l3.10.5"></span>τῶν μειζόνων καὶ τῶν ἐλαττόνων ἑαυτῆς ἀσφαλῆ λαβὴν ἡ
<span class="lb" data-page="3.10" data-line="6" id="l3.10.6"></span>χεὶρ ἄριστα διάκειται. πρὸς δ’ αὖ τὸ πολυειδῆ σχήματα περιλαμβάνειν
<span class="lb" data-page="3.10" data-line="7" id="l3.10.7"></span>δύνασθαι κάλλιστον ἦν ἂν ἐσχίσθαι πολυειδῶς
<span class="lb" data-page="3.10" data-line="8" id="l3.10.8"></span>ὡς νῦν ἔσχισται· καὶ πρὸς ταῦτ’ ἄριστα πάντων ἀντιληπτικῶν
<span class="lb" data-page="3.10" data-line="9" id="l3.10.9"></span>ὀργάνων φαίνεται παρεσκευασμένη. καὶ γὰρ περὶ
<span class="lb" data-page="3.10" data-line="10" id="l3.10.10"></span>τὸ σφαιροειδὲς σφαιροῦσθαι δύναται κατὰ κύκλον, αὐτὸ
<span class="lb" data-page="3.10" data-line="11" id="l3.10.11"></span>πανταχόθεν περιλαμβάνουσα, καὶ τοῖς εὐθέσιν ἢ κοίλοις
<span class="lb" data-page="3.10" data-line="12" id="l3.10.12"></span>ἀσφαλῶς περιβαίνει· εἰ δὲ τοῦτο, καὶ πᾶσι σχήμασιν, ἐκ
<span class="lb" data-page="3.10" data-line="13" id="l3.10.13"></span>τριῶν γὰρ ἅπαντα γραμμῶν συνίσταται, κυρτῆς, κοίλης,
<span class="lb" data-page="3.10" data-line="14" id="l3.10.14"></span>εὐθείας. ἐπεὶ δὲ πολλὰ τῶν σωμάτων μείζονα τὸν ὄγκον
<span class="lb" data-page="3.10" data-line="15" id="l3.10.15"></span>εἶχεν ἢ κατὰ μίαν χεῖρα, σύμμαχον ἑκατέρᾳ τὴν ἑτέραν ἡ
<span class="lb" data-page="3.10" data-line="16" id="l3.10.16"></span>φύσις ἐποίησεν, ὥστ’ ἀμφοτέρας ἐξ ἐναντίων μερῶν περιλαμβανούσας
<span class="lb" data-page="3.10" data-line="17" id="l3.10.17"></span>αὐτὰ μηδὲν ἀπολείπεσθαι μιᾶς μεγίστης. ﻿
<span class="pb" data-page="3.11" id="p3.11"></span>
<span class="lb" data-page="3.11" data-line="1" id="l3.11.1"></span>ταύτῃ ἄρα καὶ πρὸς ἀλλήλας νενεύκασιν, ἀλλήλων γὰρ ἕνεκα
<span class="lb" data-page="3.11" data-line="2" id="l3.11.2"></span>γεγένηνται, καὶ πάντη πεφύκασιν ἴσαι· καὶ γὰρ τοῦτ’
<span class="lb" data-page="3.11" data-line="3" id="l3.11.3"></span>ἔπρεπεν ὀργάνοις τοῖς ὁμοίως ἐνεργήσουσιν. ἐννοήσας οὖν
<span class="lb" data-page="3.11" data-line="4" id="l3.11.4"></span>τὸ μέγιστον ὧν ἄνθρωπος δύναται μεταχειρίζεσθαι σωμάτων
<span class="lb" data-page="3.11" data-line="5" id="l3.11.5"></span>ἀμφοτέραις ταῖς χερσὶν, οἷον ξύλον ἢ λίθον, αὖθίς
<span class="lb" data-page="3.11" data-line="6" id="l3.11.6"></span>μοι νόησον τὸ σμικρότατον, οἷον κέγχρον, ἢ λεπτὴν ἀκριβῶς
<span class="lb" data-page="3.11" data-line="7" id="l3.11.7"></span>ἄκανθαν, ἤ τινα τρίχα, κᾄπειθ’, ὅσον ἐστὶν ὄγκων πλῆθος
<span class="lb" data-page="3.11" data-line="8" id="l3.11.8"></span>ἐν τῷ μεταξὺ τοῦ μεγίστου <span class="milestone ed2page" data-n="4.288" data-unit="ed2page" id="ed2page.4.288"></span>καὶ τοῦ σμικροτάτου,
<span class="lb" data-page="3.11" data-line="9" id="l3.11.9"></span>τοῦτ’ αὖθις ἅπαν ἐννοήσας, οὕτω καλῶς αὐτὸ μεταχειριζόμενον
<span class="lb" data-page="3.11" data-line="10" id="l3.11.10"></span>ἄνθρωπον εὑρήσεις, ὡς εἰ καὶ καθ’ ἕκαστον ἐκείνου
<span class="lb" data-page="3.11" data-line="11" id="l3.11.11"></span>μόνου χάριν ἐγεγόνεισαν αἱ χεῖρες. τὰ μὲν γὰρ σμικρότατα
<span class="lb" data-page="3.11" data-line="12" id="l3.11.12"></span>τοῖς δύο δακτύλοις ἄκροις λαμβάνει, λιχανῷ τε καὶ
<span class="lb" data-page="3.11" data-line="13" id="l3.11.13"></span>μεγάλῳ, τὰ δὲ τούτων βραχὺ μείζω τοῖς αὐτοῖς μὲν, ἀλλ’
<span class="lb" data-page="3.11" data-line="14" id="l3.11.14"></span>οὐκ ἄκροις· ὅσα δὲ καὶ τούτων ἔτι μείζω, περὶ ταῦτα τοῖς
<span class="lb" data-page="3.11" data-line="15" id="l3.11.15"></span>τρισὶν ἐνεργεῖ δακτύλοις, μεγάλῳ καὶ λιχανῷ καὶ μέσῳ·
<span class="lb" data-page="3.11" data-line="16" id="l3.11.16"></span>καὶ εἴ τινα τούτων ἔτι μείζω, τοῖς τέτταρσιν· εἶθ’ ἑξῆς
<span class="lb" data-page="3.11" data-line="17" id="l3.11.17"></span>τοῖς πέντε· καὶ μετὰ τοῦτ’ ἤδη πάσῃ τῇ χειρί· κᾄπειτα
<span class="pb" data-page="3.12" id="p3.12"></span>
<span class="lb" data-page="3.12" data-line="1" id="l3.12.1"></span>τὴν ἑτέραν ἐν τοῖς μείζοσι προσάγει, ὧν οὐδὲν ἄν, εἰ μὴ
<span class="lb" data-page="3.12" data-line="2" id="l3.12.2"></span>πολυειδῶς εἰς τοὺς δακτύλους ἔσχιστο, δυνατὸν ἦν γενέσθαι.
<span class="lb" data-page="3.12" data-line="3" id="l3.12.3"></span>οὐ γὰρ δὴ τό γε σχισθῆναι μὲν ἱκανὸν αὐτὸ καθ’
<span class="lb" data-page="3.12" data-line="4" id="l3.12.4"></span>αὑτό. τί γὰρ, εἰ μηδεὶς ἀντετέτακτο τοῖς τέτταρσιν, ὥσπερ
<span class="lb" data-page="3.12" data-line="5" id="l3.12.5"></span>νῦν, ἀλλ’ ἑξῆς ἅπαντες ἐπὶ μιᾶς εὐθείας ἐπεφύκεσαν οἱ
<span class="lb" data-page="3.12" data-line="6" id="l3.12.6"></span>πέντε; ἆρ’ οὐ πρόδηλον, ὡς ἄχρηστον αὐτῶν ἐγίγνετο τὸ
<span class="lb" data-page="3.12" data-line="7" id="l3.12.7"></span>πλῆθος; δεῖται γὰρ τὸ λαμβανόμενον ἀσφαλῶς ἢ πανταχόθεν
<span class="lb" data-page="3.12" data-line="8" id="l3.12.8"></span>κατὰ κύκλον, ἢ πάντως γ’ ἐξ ἐναντίων δυοῖν τόπων
<span class="lb" data-page="3.12" data-line="9" id="l3.12.9"></span>διαλαμβάνεσθαι. τοῦτ’ οὖν ἀπώλετ’ ἂν, εἴπερ ἐπὶ μιᾶς
<span class="lb" data-page="3.12" data-line="10" id="l3.12.10"></span>εὐθείας ἑξῆς ἅπαντες ἐπεφύκεσαν· σώζεται δ’ ἀκριβῶς
<span class="lb" data-page="3.12" data-line="11" id="l3.12.11"></span>νῦν, ἑνὸς τοῖς ἄλλοις ἀντιταχθέντος. οὕτω γὰρ ἔχει θέσεώς
<span class="lb" data-page="3.12" data-line="12" id="l3.12.12"></span>τε καὶ κινήσεως ὁ εἷς οὗτος, ὥστ’ ἐπιστρεφόμενος
<span class="lb" data-page="3.12" data-line="13" id="l3.12.13"></span>βραχείας παντελῶς ἐπιστροφὰς μεθ’ ἑκάστου τῶν τεττάρων
<span class="lb" data-page="3.12" data-line="14" id="l3.12.14"></span>ἀντιτεταγμένου ἐνεργεῖν. ἐπεὶ τοίνυν ἄμεινον ἦν οὗτος
<span class="lb" data-page="3.12" data-line="15" id="l3.12.15"></span>ἐνεργεῖν τὰς χεῖρας, ὡς νῦν ἐνεργοῦσι, διὰ τοῦτο καὶ τὴν
<span class="lb" data-page="3.12" data-line="16" id="l3.12.16"></span>κατασκευὴν αὐτῶν ἐν ἔργοις τοιούτοις πρέπουσαν ἡ φύσις
<span class="lb" data-page="3.12" data-line="17" id="l3.12.17"></span>ἐποίησεν.
</p>
          </article>

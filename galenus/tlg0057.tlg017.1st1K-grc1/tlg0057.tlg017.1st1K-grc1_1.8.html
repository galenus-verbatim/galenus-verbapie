<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:1.8">
<span class="pb page1" data-page="3.16" id="p3.16"></span>
<span class="milestone ed1page page1" data-n="1.369" data-unit="ed1page" id="ed1page.1.369"></span>
<span class="milestone ed2page page1" data-n="4.289" data-unit="ed2page" id="ed2page.4.289"></span>
            <p>
<span class="lb" data-page="3.16" data-line="7" id="l3.16.7"></span>Τί δή ποτ’ οὖν, καίτοι ζηλωτὴς ὢν Ἱπποκράτους
<span class="lb" data-page="3.16" data-line="8" id="l3.16.8"></span>Πλάτων, εἴπερ τις ἄλλος, καὶ τὰ μέγιστα τῶν
<span class="lb" data-page="3.16" data-line="9" id="l3.16.9"></span>δογμάτων παρ’ ἐκείνου λαβὼν, οὕτως ἀργῶς ὑπὲρ ὀνύχων
<span class="lb" data-page="3.16" data-line="10" id="l3.16.10"></span>χρείας ἀπεφῄνατο; τί δ’ Ἀριστοτέλης, δεινότατος ὢν τά τ’
<span class="lb" data-page="3.16" data-line="11" id="l3.16.11"></span>ἄλλα καὶ τέχνην φύσεως ἐξηγήσασθαι, παρεῖδε τοσοῦτον
<span class="lb" data-page="3.16" data-line="12" id="l3.16.12"></span>περὶ χρείας ὀνύχων; ὁ μὲν γὰρ, ὥσπερ τινὰς φαύλους δημιουργοὺς,
<span class="lb" data-page="3.16" data-line="13" id="l3.16.13"></span>τοὺς κατασκευάζοντας τὸν ἄνθρωπον θεοὺς,
<span class="lb" data-page="3.16" data-line="14" id="l3.16.14"></span>οἷον προμελετῶντας τὴν χρειώδη τῶν ὀνύχων ἐν τοῖς ἄλλοις
<span class="lb" data-page="3.16" data-line="15" id="l3.16.15"></span>ζώοις γένεσιν, διὰ τοῦτ’ ἐπ’ ἄκροις αὐτούς φησι φῦσαι
<span class="lb" data-page="3.16" data-line="16" id="l3.16.16"></span>τοῖς δακτύλοις· ὁ δ’ Ἀριστοτέλης σκέπης ἕνεκα γεγονέναι
<span class="lb" data-page="3.16" data-line="17" id="l3.16.17"></span>φησί. τίνος μέντοι σκέπης, οὐκέτ’ εἶπε, κρύους ἆρά
<span class="lb" data-page="3.16" data-line="18" id="l3.16.18"></span>γε ἢ θάλπους, ἢ τῶν τιτρωσκόντων, ἢ τῶν θλώντων.
<span class="pb" data-page="3.17" id="p3.17"></span>
<span class="lb" data-page="3.17" data-line="1" id="l3.17.1"></span>οὔτε γὰρ τούτων οὐδενὸς, παρὰ ταῦτα ἄλλου τινὸς
<span class="lb" data-page="3.17" data-line="2" id="l3.17.2"></span>ἕνεκα σκέπης, ἐπινοῆσαι δυνατὸν ὄνυχα γεγονέναι. ἐμνημόνευσα
<span class="lb" data-page="3.17" data-line="3" id="l3.17.3"></span>δὲ Ἀριστοτέλους καὶ Πλάτωνος, οὐχ ὡς ἐλέγξαι τὰ
<span class="lb" data-page="3.17" data-line="4" id="l3.17.4"></span>κακῶς αὐτοῖς εἰρημένα προῃρημένος, ἀλλ’ ἵν’, ὅθεν ἐπὶ τῶνδε
<span class="lb" data-page="3.17" data-line="5" id="l3.17.5"></span>τῶν λόγων ὡρμήθην τὴν διέξοδον, ἐνδείξωμαι. πολλῆς
<span class="lb" data-page="3.17" data-line="6" id="l3.17.6"></span>γὰρ οὔσης παρὰ τοῖς παλαιοῖς ἰατροῖς τε καὶ φιλοσόφοις
<span class="lb" data-page="3.17" data-line="7" id="l3.17.7"></span>διαφωνίας περὶ χρείας μορίων, <span class="milestone ed2page" data-n="4.290" data-unit="ed2page" id="ed2page.4.290"></span>οἱ μὲν οὔθ’ ἕνεκά
<span class="lb" data-page="3.17" data-line="8" id="l3.17.8"></span>του νομίζουσι γεγονέναι τὰ σώματα ἡμῶν, οὔθ’ ὅλως κατὰ
<span class="lb" data-page="3.17" data-line="9" id="l3.17.9"></span>τέχνην, οἱ δὲ καὶ τινος ἕνεκα καὶ τεχνικῶς, καὶ τούτων
<span class="lb" data-page="3.17" data-line="10" id="l3.17.10"></span>αὐτῶν ἄλλος ἄλλην χρείαν ἑκάστου τῶν μορίων λέγει.
<span class="lb" data-page="3.17" data-line="11" id="l3.17.11"></span>πρῶτον μὲν οὖν ἐζήτησα κριτήριον τῆς τοσαύτης εὑρεῖν διαφωνίας,
<span class="lb" data-page="3.17" data-line="12" id="l3.17.12"></span>ἔπειτα δὲ καὶ μέθοδόν τινα μίαν ἐν τῷ καθόλου
<span class="lb" data-page="3.17" data-line="13" id="l3.17.13"></span>συστήσασθαι, δι’ ἧς ἑκάστου τῶν μορίων, αὐτοῦ τε καὶ τῶν
<span class="lb" data-page="3.17" data-line="14" id="l3.17.14"></span>συμβεβηκότων αὐτῷ, τὴν χρείαν εὑρίσκειν δυνησόμεθα. λέγοντος
<span class="lb" data-page="3.17" data-line="15" id="l3.17.15"></span>οὖν Ἱπποκράτους, κατὰ μὲν οὐλομελίην πάντα ξυμπαθέα,
<span class="lb" data-page="3.17" data-line="16" id="l3.17.16"></span>κατὰ δὲ μέρεα τοῦ μέρεος ἑκάστου πρὸς τὸ ἔργον,
<span class="pb" data-page="3.18" id="p3.18"></span>
<span class="lb" data-page="3.18" data-line="1" id="l3.18.1"></span>ἐδόκει μοι δίκαιον εἶναι, βασανίσαι τὸν λόγον ἐν τοῖς μορίοις
<span class="lb" data-page="3.18" data-line="2" id="l3.18.2"></span>πρότερον, ὧν σαφῶς ἴσμεν τὰς ἐνεργείας, ἐντεῦθεν
<span class="lb" data-page="3.18" data-line="3" id="l3.18.3"></span>γὰρ κᾀπὶ τὰ ἄλλα δύνασθαι μεταβαίνειν. ὡς οὖν ἐβασάνισα,
<span class="lb" data-page="3.18" data-line="4" id="l3.18.4"></span>καὶ δὴ φράσω, πρότερόν γε τὴν Ἱπποκράτειον λέξιν
<span class="lb" data-page="3.18" data-line="5" id="l3.18.5"></span>ἐξηγησάμενος, ἀσαφεστέραν τοῖς πολλοῖς οὖσαν, ὅτι τε
<span class="lb" data-page="3.18" data-line="6" id="l3.18.6"></span>κατὰ τὸν παλαιὸν ἡρμήνευται τρόπον, καὶ ὅτι ταχέως, ὡς
<span class="lb" data-page="3.18" data-line="7" id="l3.18.7"></span>ἐκείνῳ σύνηθες. ἔστι δὲ τὸ λεγόμενον πρὸς αὐτοῦ τοιοῦτον.
<span class="lb" data-page="3.18" data-line="8" id="l3.18.8"></span>τὰ μόρια τοῦ σώματος πάντα ἀλλήλοις ἐστὶ συμπαθῆ,
<span class="lb" data-page="3.18" data-line="9" id="l3.18.9"></span>τουτέστιν εἰς ὑπηρεσίαν ἑνὸς ἔργου πάνθ’ ὁμολογεῖ.
<span class="lb" data-page="3.18" data-line="10" id="l3.18.10"></span>τὰ μὲν δὴ μεγάλα καὶ τοῦ παντὸς ζώου μόρια, καθάπερ
<span class="lb" data-page="3.18" data-line="11" id="l3.18.11"></span>χεῖρες, καὶ πόδες, καὶ ὀφθαλμοὶ, καὶ γλῶττα, τῶν ὅλων
<span class="lb" data-page="3.18" data-line="12" id="l3.18.12"></span>τοῦ ζώου χάριν ἐνεργειῶν ἐγένοντο, καὶ πρὸς ταύτας ἅπανθ’
<span class="lb" data-page="3.18" data-line="13" id="l3.18.13"></span>ὁμολογεῖ. τὰ δὲ σμικρότερα καὶ αὐτῶν τούτων πάλιν τῶν
<span class="lb" data-page="3.18" data-line="14" id="l3.18.14"></span>εἰρημένων μόρια πρὸς τοὖργον τοῦ παντὸς ὀργάνου τὴν
<span class="lb" data-page="3.18" data-line="15" id="l3.18.15"></span>ἀναφορὰν ἔχει, οἷον ὀφθαλμὸς, ὄργανον ὂν ὀπτικὸν, ἐκ
<span class="lb" data-page="3.18" data-line="16" id="l3.18.16"></span>πολλῶν συγκείμενον μορίων, ἅπαντα πρὸς ἓν ἔργον τὴν ὄψιν
<span class="lb" data-page="3.18" data-line="17" id="l3.18.17"></span>ὁμολογοῦντα κέκτηται· τὰ μὲν γὰρ ἔχει, δι’ ὧν ὁρῶμεν, τὰ
<span class="lb" data-page="3.18" data-line="18" id="l3.18.18"></span>δ’, ὧν οὐκ ἄνευ ὁρᾷν δυνατὸν, τὰ δ’ ἕνεκα τοῦ βέλτιον
<span class="pb" data-page="3.19" id="p3.19"></span>
<span class="lb" data-page="3.19" data-line="1" id="l3.19.1"></span>ὁρᾷν, τὰ δ’ εἰς τὴν τούτων ἁπάντων σωτηρίαν. ἀλλὰ καὶ
<span class="lb" data-page="3.19" data-line="2" id="l3.19.2"></span>πᾶν ἄλλο μόριον ὡσαύτως. καὶ γὰρ γαστὴρ οὕτω, καὶ
<span class="lb" data-page="3.19" data-line="3" id="l3.19.3"></span>στόμα, καὶ γλῶττα, καὶ πόδες, καὶ χεῖρες, ὑπὲρ ὧν νῦν
<span class="lb" data-page="3.19" data-line="4" id="l3.19.4"></span>πρόκειται λέγειν· ὧν τὸ μὲν ἔργον οὐδεὶς ἀγνοεῖ· πρόδηλον
<span class="lb" data-page="3.19" data-line="5" id="l3.19.5"></span>γὰρ, ὡς ἀντιλήψεως ἕνεκα γεγόνασιν· ὅτι δ’ ἅπαντ’ αὐτῶν
<span class="lb" data-page="3.19" data-line="6" id="l3.19.6"></span>τὰ μόρια τοιαῦτά τε καὶ τηλικαῦτά ἐστιν, ὡς εἰς ἓν ἔργον
<span class="lb" data-page="3.19" data-line="7" id="l3.19.7"></span>ὁμολογεῖν τὸ τοῦ παντὸς ὀργάνου, τοῦτ’ οὐκέτι γινώσκουσιν
<span class="lb" data-page="3.19" data-line="8" id="l3.19.8"></span>ἅπαντες, ἀλλ’ Ἱπποκράτης τε οὕτως ἐγίνωσκε. καὶ ἡμῖν
<span class="lb" data-page="3.19" data-line="9" id="l3.19.9"></span>νῦν αὐτὸ τοῦτο ἀποδεῖξαι πρόκειται. ἐξ αὐτοῦ γὰρ ἥ τε μέθοδος
<span class="lb" data-page="3.19" data-line="10" id="l3.19.10"></span>συνίσταται τῆς τῶν χρειῶν εὑρέσεως καὶ τῶν παρὰ
<span class="lb" data-page="3.19" data-line="11" id="l3.19.11"></span>τἀληθὲς ἄλλο τι δοξαζόντων ἐξελέγχεται τὰ σφάλματα. εἰ
<span class="lb" data-page="3.19" data-line="12" id="l3.19.12"></span>μὲν οὖν, ὡς ὀφθαλμῶν καὶ χειρῶν καὶ ποδῶν ἅπασιν εὔδηλον
<span class="lb" data-page="3.19" data-line="13" id="l3.19.13"></span>τοὖργον, οὕτω καὶ θώρακος καὶ πνεύμονος καὶ
<span class="lb" data-page="3.19" data-line="14" id="l3.19.14"></span>καρδίας καὶ τῶν ἄλλων ἁπάντων ἦν, οὐκ ἂν ἐν τοῖς περὶ
<span class="lb" data-page="3.19" data-line="15" id="l3.19.15"></span>χρείας μορίων λόγοις πολλὰ διεφερόμεθα. νυνὶ δὲ, τῶν
<span class="lb" data-page="3.19" data-line="16" id="l3.19.16"></span>γὰρ πλείστων ἄδηλον τοὖργον, ἄνευ δ’ ἐκείνου καλῶς γνωσθέντος
<span class="pb" data-page="3.20" id="p3.20"></span>
<span class="lb" data-page="3.20" data-line="1" id="l3.20.1"></span>οὐκ ἐνδέχεται τῶν κατὰ μέρος ἐξευρεῖν τὴν χρείαν
<span class="lb" data-page="3.20" data-line="2" id="l3.20.2"></span>οὐδενὸς, εὔδηλον, ὡς, ὅσοι περὶ τὰς ἐνεργείας τῶν ὀργάνων
<span class="lb" data-page="3.20" data-line="3" id="l3.20.3"></span>ἐσφάλησαν, οὗτοι καὶ τῆς χρείας τῶν μορίων διήμαρτον.
<span class="lb" data-page="3.20" data-line="4" id="l3.20.4"></span>οὐκοῦν, οὔτ’ Ἀριστοτέλους, οὔτ’ ἄλλου τινὸς τῶν ἔμπροσθεν
<span class="lb" data-page="3.20" data-line="5" id="l3.20.5"></span>ἁπάσας τὰς ἐνεργείας τῶν ὀργάνων εἰπόντος, ἐνεδέχετο περὶ
<span class="lb" data-page="3.20" data-line="6" id="l3.20.6"></span>χρείας μορίων ἡμᾶς ὑποδέξασθαι συγγράμματα, πρὸς τῷ
<span class="lb" data-page="3.20" data-line="7" id="l3.20.7"></span>καὶ τινὰς μὲν ὀρθῶς εἰρηκέναι τῶν πλείστων τὰς ἐνεργείας,
<span class="lb" data-page="3.20" data-line="8" id="l3.20.8"></span>ἀγυμνάστους δὲ ἐν τῇ μεθόδῳ τῆς τῶν χρειῶν εὑρέσεως γενομένους
<span class="lb" data-page="3.20" data-line="9" id="l3.20.9"></span>ἐν πολλοῖς τῶν κατὰ μέρος ἐσφάλθαι, ὥσπερ ἐπὶ
<span class="lb" data-page="3.20" data-line="10" id="l3.20.10"></span>τῶν ὀνύχων ἐδιδάξαμεν ὀλίγον πρόσθεν· οἱ γὰρ ἄριστοι τῶν
<span class="lb" data-page="3.20" data-line="11" id="l3.20.11"></span>φιλοσόφων ἠγνοηκότες ἐφαίνοντο τὴν χρείαν αὐτῶν, οὐδὲ
<span class="lb" data-page="3.20" data-line="12" id="l3.20.12"></span>τῶν Ἱπποκράτους, ὡς ἐλέγομεν, <span class="milestone ed1page" data-n="1.370" data-unit="ed1page" id="ed1page.1.370"></span>συνιέντες γραμμάτων.
<span class="lb" data-page="3.20" data-line="13" id="l3.20.13"></span><span class="milestone ed2page" data-n="4.291" data-unit="ed2page" id="ed2page.4.291"></span>ὁπότ’ οὖν ἐπὶ χειρὸς, ἧς τὴν ἐνέργειαν ἴσμεν, ὅμως
<span class="lb" data-page="3.20" data-line="14" id="l3.20.14"></span>ἔτι δεόμεθα μεθόδου τινὸς εἰς τὴν τῶν χρειῶν εὕρεσιν,
<span class="lb" data-page="3.20" data-line="15" id="l3.20.15"></span>ἦπού γε ἐγκεφάλου μορίων, ἢ καρδίας, ἢ τῶν ἄλλων σχεδὸν
<span class="lb" data-page="3.20" data-line="16" id="l3.20.16"></span>ἁπάντων σπλάγχνων ἑτοίμως ἐξευρήσομεν ἑκάστου τὴν
<span class="lb" data-page="3.20" data-line="17" id="l3.20.17"></span>ὠφέλειαν; ὁ μὲν γὰρ τὴν καρδίαν, ὁ δὲ τὰς μήνιγγας, ﻿
<span class="pb" data-page="3.21" id="p3.21"></span>
<span class="lb" data-page="3.21" data-line="1" id="l3.21.1"></span>ὁ δὲ τὸν ἐγκέφαλον ἐν ἑαυτῷ φησιν ἔχειν τὸ τῆς ψυχῆς
<span class="lb" data-page="3.21" data-line="2" id="l3.21.2"></span>ἡγεμονοῦν, ὥστε καὶ τῶν ἐν αὐτοῖς μορίων τὴν ὠφέλειαν
<span class="lb" data-page="3.21" data-line="3" id="l3.21.3"></span>ἄλλος ἄλλην ἐρεῖ. περὶ μὲν δὴ τούτων ἐν τοῖς ἑξῆς διερευνήσομεν.
<span class="lb" data-page="3.21" data-line="4" id="l3.21.4"></span>οὐδὲ γὰρ νῦν αὐτῶν ἐμνημονεύσαμεν ἄλλου τινὸς
<span class="lb" data-page="3.21" data-line="5" id="l3.21.5"></span>ἕνεκεν, ἢ τοῦ μηνῦσαι τὰς αἰτίας, δι’ ἃς περὶ χρείας
<span class="lb" data-page="3.21" data-line="6" id="l3.21.6"></span>μορίων ἐνεχειρήσαμεν γράφειν, οὕτω μὲν Ἀριστοτέλει πολλῶν
<span class="lb" data-page="3.21" data-line="7" id="l3.21.7"></span>καὶ καλῶς εἰρημένων, οὕτω δ’ οὐκ ὀλίγοις ἄλλοις
<span class="lb" data-page="3.21" data-line="8" id="l3.21.8"></span>ἰατροῖς τε καὶ φιλοσόφοις, ἧττον μὲν ἴσως ἢ Ἀριστοτέλει,
<span class="lb" data-page="3.21" data-line="9" id="l3.21.9"></span>καλῶς δ’ οὖν καὶ αὐτοῖς, ὥσπερ ἀμέλει καὶ Ἡροφίλῳ τῷ
<span class="lb" data-page="3.21" data-line="10" id="l3.21.10"></span>Καρχηδονίῳ. ἀλλ’ οὐδὲ τὰ Ἱπποκράτους ἦν ἱκανὰ, τὰ μὲν
<span class="lb" data-page="3.21" data-line="11" id="l3.21.11"></span>ἀσαφῶς εἰπόντος, τὰ δ’ ὅλως παραλιπόντος. κακῶς μὲν
<span class="lb" data-page="3.21" data-line="12" id="l3.21.12"></span>γοῦν ἐκεῖνος οὐδὲν ἔγραφεν ἔμοιγ’ οὖν κριτῇ. διὰ ταῦτα
<span class="lb" data-page="3.21" data-line="13" id="l3.21.13"></span>οὖν ἅπαντα προτραπέντες γράψαι περὶ τῆς χρείας τῶν μορίων
<span class="lb" data-page="3.21" data-line="14" id="l3.21.14"></span>ἑκάστου, τὰ μὲν ἐξηγησόμεθα τῶν ὑπὸ Ἱπποκράτους
<span class="lb" data-page="3.21" data-line="15" id="l3.21.15"></span>ἀσαφέστερον εἰρημένων, τὰ δ’ αὐτοὶ προσθήσομεν κατὰ
<span class="lb" data-page="3.21" data-line="16" id="l3.21.16"></span>τὰς ὑπ’ ἐκείνου γραφείσας μεθόδους.
</p>
          </article>

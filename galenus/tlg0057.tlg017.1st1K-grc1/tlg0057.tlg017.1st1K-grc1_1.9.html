<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:1.9">
<span class="pb page1" data-page="3.22" id="p3.22"></span>
<span class="milestone ed1page page1" data-n="1.370" data-unit="ed1page" id="ed1page.1.370"></span>
<span class="milestone ed2page page1" data-n="4.291" data-unit="ed2page" id="ed2page.4.291"></span>
            <p>
<span class="lb" data-page="3.22" data-line="1" id="l3.22.1"></span>Ὅθεν οὖν λέγοντες ἀπελίπομεν, ἀναλάβωμεν
<span class="lb" data-page="3.22" data-line="2" id="l3.22.2"></span>αὖθις, ἅπασαν ἐπεξιόντες τὴν τῆς χειρὸς κατασκευήν·
<span class="lb" data-page="3.22" data-line="3" id="l3.22.3"></span>ἂν γὰρ ἐν τοῖς περὶ ταύτης λόγοις σαφῆ τὴν ἐνέργειαν
<span class="lb" data-page="3.22" data-line="4" id="l3.22.4"></span>ἐχούσης τελέως γυμνασώμεθα, ῥᾷον οὕτω τὴν μέθοδον
<span class="lb" data-page="3.22" data-line="5" id="l3.22.5"></span>ἐν τοῖς ἑξῆς λεγομένοις μαθησόμεθα. πάλιν οὖν, ὥσπερ
<span class="lb" data-page="3.22" data-line="6" id="l3.22.6"></span>ἀπὸ θεοῦ φωνῆς, τῆς Ἱπποκράτους ἀρξώμεθα λέξεως.
<span class="lb" data-page="3.22" data-line="7" id="l3.22.7"></span>ἐν οἷς γὰρ ἐνεδείκνυτο τὴν χρείαν τῶν ὀνύχων, δι’ ὧν,
<span class="lb" data-page="3.22" data-line="8" id="l3.22.8"></span>ἡλίκους αὐτοὺς ἔχειν προσῆκεν, ἐδίδασκεν, ἐν τούτοις καὶ
<span class="lb" data-page="3.22" data-line="9" id="l3.22.9"></span>τοῦ σχισθῆναι μὲν εἰς δακτύλους τὴν χεῖρα καὶ τοῖς
<span class="lb" data-page="3.22" data-line="10" id="l3.22.10"></span>τέτταρσιν ἀντιταχθῆναι τὸν μέγαν ὁμοίως ἐνδείκνυται
<span class="lb" data-page="3.22" data-line="11" id="l3.22.11"></span>γράφων ᾧδε· Δακτύλων δ’ εὐφυΐα, μέγα τὸ ἐν μέσῳ,
<span class="lb" data-page="3.22" data-line="12" id="l3.22.12"></span>καὶ ἀπεναντίον τὸν μέγαν τῷ λιχανῷ· ἕνεκα γὰρ τοῦ
<span class="lb" data-page="3.22" data-line="13" id="l3.22.13"></span>διΐστασθαι τοὺς δακτύλους ἀπ’ ἀλλήλων ἐπὶ πλεῖστον,
<span class="lb" data-page="3.22" data-line="14" id="l3.22.14"></span>πολλαχῇ εὔχρηστον ὂν, ἡ σχίσις αὐτῶν ἐγίνετο. δεόντως
<span class="lb" data-page="3.22" data-line="15" id="l3.22.15"></span>οὖν, ὅταν, οὗ χάριν ἐγένοντο, τοῦτ’ αὐτοῖς ὑπάρχῃ, μάλιστα
<span class="lb" data-page="3.22" data-line="16" id="l3.22.16"></span>τὴν τοιαύτην κατασκευὴν εὐφυεστάτην εἶναί φησι. διὰ γάρ
<span class="lb" data-page="3.22" data-line="17" id="l3.22.17"></span>τοι ταύτην καὶ τὸ ἀντιτετάχθαι τὸν μέγαν τοῖς ἄλλοις
<span class="pb" data-page="3.23" id="p3.23"></span>
<span class="lb" data-page="3.23" data-line="1" id="l3.23.1"></span>ὑπάρχει, ὡς, εἴπερ ἔσχιστο μόνον ἡ χεὶρ ταύτῃ, μὴ μέντοι
<span class="lb" data-page="3.23" data-line="2" id="l3.23.2"></span>καὶ πλεῖστον τῶν ἄλλων ἀπεῖχεν ὁ μέγας, οὐκ ἂν ἀντετέτακτο
<span class="lb" data-page="3.23" data-line="3" id="l3.23.3"></span>αὐτοῖς. πολλὰ τοίνυν κᾀνταῦθα δι’ ὀλίγων ῥημάτων διδάσκει
<span class="lb" data-page="3.23" data-line="4" id="l3.23.4"></span>τούς γε δυναμένους μανθάνειν τὰ αὐτοῦ. δίκαιον
<span class="lb" data-page="3.23" data-line="5" id="l3.23.5"></span>οὖν ἴσως, καὶ ἡμᾶς, μὴ τἄλλα μόνον τοῦ ἀνδρὸς ζηλοῦντας,
<span class="lb" data-page="3.23" data-line="6" id="l3.23.6"></span>ἀλλὰ καὶ αὐτὸ τοῦτο, τὸ δι’ ὀλίγων ῥημάτων διδάσκειν
<span class="lb" data-page="3.23" data-line="7" id="l3.23.7"></span>πολλὰ, τὸν τρόπον τῆς ἐξηγήσεως ἁπάντων τῶν οὕτως ὑπ’
<span class="lb" data-page="3.23" data-line="8" id="l3.23.8"></span>αὐτοῦ γεγραμμένων ἐνδεδειγμένους, μηκέτι τὰς κατὰ μέρος
<span class="lb" data-page="3.23" data-line="9" id="l3.23.9"></span>ἐπεξιέναι ῥήσεις. οὐ γὰρ, ὡς Ἱπποκράτης κάλλιστα περὶ
<span class="lb" data-page="3.23" data-line="10" id="l3.23.10"></span>τῶν τοιούτων ἐγίνωσκε, πρόκειται λέγειν, ὅτι μὴ πάρεργον,
<span class="lb" data-page="3.23" data-line="11" id="l3.23.11"></span>ἀλλὰ τῶν μορίων ἁπάντων διελθεῖν τὴν χρείαν, ἓν ἔτι
<span class="lb" data-page="3.23" data-line="12" id="l3.23.12"></span>τοῦτο μόνον ἐξηγησαμένους ὧν ἐνεδείξατο διὰ τῆς προγεγραμμένης
<span class="lb" data-page="3.23" data-line="13" id="l3.23.13"></span>λέξεως <span class="milestone ed2page" data-n="4.292" data-unit="ed2page" id="ed2page.4.292"></span>ὁ Ἱπποκράτης, ἀναγκαιότατον μὲν
<span class="lb" data-page="3.23" data-line="14" id="l3.23.14"></span>ὂν ἰατρῷ γινώσκεσθαι, μὴ δυνάμενον δ’ εὑρεθῆναι χωρὶς
<span class="lb" data-page="3.23" data-line="15" id="l3.23.15"></span>τοῦ περὶ χρείας μορίων ἀκριβῶς ἐπισκέψασθαι. τί δ’ ἐστὶ
<span class="lb" data-page="3.23" data-line="16" id="l3.23.16"></span>τοῦτο; τὸ γινώσκειν, ἥτις ἐστὶν ἡ ἀρίστη κατασκευὴ τοῦ
<span class="lb" data-page="3.23" data-line="17" id="l3.23.17"></span>σώματος ἡμῶν. δῆλον γὰρ, ὡς ἡ πάντ’ ἔχουσα τὰ μόρια
<span class="pb" data-page="3.24" id="p3.24"></span>
<span class="lb" data-page="3.24" data-line="1" id="l3.24.1"></span>τὴν ἀφ’ ἑαυτῶν ὠφέλειαν ἱκανὴν εἰς τὰς ἐνεργείας τῶν ὀργάνων
<span class="lb" data-page="3.24" data-line="2" id="l3.24.2"></span>παρεχόμενα. δακτύλων γὰρ εὐφυΐα, φησὶ, μέγα τὸ
<span class="lb" data-page="3.24" data-line="3" id="l3.24.3"></span>ἐν μέσῳ, καὶ ἀπεναντίον τὸν μέγαν τῷ λιχανῷ. καὶ εἰ ἐπανερωτῴης,
<span class="lb" data-page="3.24" data-line="4" id="l3.24.4"></span>διατί; τὴν ἀπόκρισιν ἑτοίμην ἔχεις γεγραμμένην·
<span class="lb" data-page="3.24" data-line="5" id="l3.24.5"></span>κατὰ μὲν γὰρ οὐλομελίην τὰ πάντα ξυμπαθέα, κατὰ δὲ μέρεα
<span class="lb" data-page="3.24" data-line="6" id="l3.24.6"></span>τοῦ μέρεος ἑκάστου πρὸς τὸ ἔργον. τί ποτ’ οὖν ἔργον
<span class="lb" data-page="3.24" data-line="7" id="l3.24.7"></span>ἐστὶ τοῦ μέρους ἡμῶν, τῆς χειρός; ἀντίληψις δηλονότι.
<span class="lb" data-page="3.24" data-line="8" id="l3.24.8"></span>πῶς δὲ οὖν εἰς αὐτὴν ὁμολογήσουσιν οἱ δάκτυλοι πάντες,
<span class="lb" data-page="3.24" data-line="9" id="l3.24.9"></span>εἰ μὴ μέγα μὲν ἔχοιεν τὸ ἐν μέσῳ, ἀντικρὺ δ’ ὁ μέγας εἴη
<span class="lb" data-page="3.24" data-line="10" id="l3.24.10"></span>τῷ λιχανῷ; οὕτω γὰρ ἅπαντα τὰ δι’ αὐτῶν ἐνεργούμενα
<span class="lb" data-page="3.24" data-line="11" id="l3.24.11"></span>καλῶς πραχθήσεται. καὶ γὰρ οὖν καὶ ὀφθαλμῶν καὶ ῥινῶν
<span class="lb" data-page="3.24" data-line="12" id="l3.24.12"></span>εὐφυΐαν ζητῶν, ταῖς ἐνεργείαις αὐτῶν συνάπτων τὴν
<span class="lb" data-page="3.24" data-line="13" id="l3.24.13"></span>κατασκευὴν ἐξευρήσεις· αὕτη γάρ σοι κανὼν καὶ μέτρον
<span class="lb" data-page="3.24" data-line="14" id="l3.24.14"></span>καὶ κριτήριον εὐφυΐας τε καὶ κάλλους ἀληθινοῦ. οὐδὲ γὰρ
<span class="lb" data-page="3.24" data-line="15" id="l3.24.15"></span>ἄλλο τι τὸ ἀληθινὸν κάλλος ἐστὶ πλὴν τῆς ἀρίστης κατασκευῆς,
<span class="lb" data-page="3.24" data-line="16" id="l3.24.16"></span>ἣν ταῖς ἐνεργείαις κρινεῖς, Ἱπποκράτει πειθόμενος,
<span class="pb" data-page="3.25" id="p3.25"></span>
<span class="lb" data-page="3.25" data-line="1" id="l3.25.1"></span>οὐ λευκότησιν, ἢ μαλακότησιν, ἢ ἄλλοις τισὶ τοιούτοις, δι’
<span class="lb" data-page="3.25" data-line="2" id="l3.25.2"></span>ὧν τὸ κομμωτικὸν καὶ νόθον, οὐ τὸ τῆς φύσεως οὐδὲ τὸ
<span class="lb" data-page="3.25" data-line="3" id="l3.25.3"></span>ἀληθινὸν ἐπιδείκνυται κάλλος. ὅθεν ἄλλα μὲν ἂν ἀνδραποδοκάπηλος,
<span class="lb" data-page="3.25" data-line="4" id="l3.25.4"></span>ἄλλα δ’ Ἱπποκράτης ἐπαινέσειεν σώματα. σὺ
<span class="lb" data-page="3.25" data-line="5" id="l3.25.5"></span>δ’ ἴσως οἴει παίζοντα τὸν παρὰ τῷ Ξενοφῶντι Σωκράτην
<span class="lb" data-page="3.25" data-line="6" id="l3.25.6"></span>περὶ κάλλους ἀμφισβητεῖν τοῖς εὐμορφοτάτοις εἶναι δοκοῦσι
<span class="lb" data-page="3.25" data-line="7" id="l3.25.7"></span>τῶν κατ’ αὐτόν. ὁ δ’ εἰ μὲν ἁπλῶς εἶπεν ἄνευ τοῦ πρὸς
<span class="lb" data-page="3.25" data-line="8" id="l3.25.8"></span>τὴν ἐνέργειαν ἀναφέρειν καὶ ταύτῃ τὸ πᾶν σταθμᾶσθαι
<span class="lb" data-page="3.25" data-line="9" id="l3.25.9"></span>κάλλους πέρι, τάχ’ ἂν ἔπαιξε μόνον· ἐπεὶ δ’ ἐν ἅπαντι
<span class="lb" data-page="3.25" data-line="10" id="l3.25.10"></span>τῷ λόγῳ τὸ τῆς κατασκευῆς τῶν μορίων κάλλος εἰς τὴν
<span class="lb" data-page="3.25" data-line="11" id="l3.25.11"></span>ἀρετὴν ἀναφέρει τῆς ἐνεργείας, οὐκέτι παίζειν αὐτὸν μόνον,
<span class="lb" data-page="3.25" data-line="12" id="l3.25.12"></span>ἀλλὰ καὶ σπουδάζειν νομιστέον. αὕτη γὰρ ἡ Σωκράτους
<span class="lb" data-page="3.25" data-line="13" id="l3.25.13"></span>μοῦσα, μιγνύειν ἀεὶ τὴν σπουδὴν ἐν μέρει παιδιᾶς. ταῦτα
<span class="lb" data-page="3.25" data-line="14" id="l3.25.14"></span>μὲν οὖν εἰς τοσοῦτον αὐτάρκως εἴρηται, τό τε χρήσιμον ἐνδεικνύμενα
<span class="lb" data-page="3.25" data-line="15" id="l3.25.15"></span>τῆς προκειμένης πραγματείας, καὶ τῶν παλαιῶν
<span class="lb" data-page="3.25" data-line="16" id="l3.25.16"></span>ὡς χρὴ τῆς τε γνώμης καὶ τῆς λέξεως ἐπαΐειν διδάσκοντα.
<span class="lb" data-page="3.25" data-line="17" id="l3.25.17"></span>τὴν δὲ τῆς χειρὸς κατασκευὴν ἑξῆς ἅπασαν ἐπέλθωμεν, ﻿
<span class="pb" data-page="3.26" id="p3.26"></span>
<span class="lb" data-page="3.26" data-line="1" id="l3.26.1"></span>μηδὲν, ὡς οἷόν τε, παραλιπόντες ἀβασάνιστον. ἵνα δ’ ὁ
<span class="lb" data-page="3.26" data-line="2" id="l3.26.2"></span>λόγος προΐῃ μεθόδῳ, πάντα τὰ τοῖς σώμασιν ὑπάρχοντα
<span class="lb" data-page="3.26" data-line="3" id="l3.26.3"></span>διελώμεθα. ὑπάρχουσι δὲ πρῶτον μὲν καὶ μάλισθ’ αἱ κράσεις·
<span class="lb" data-page="3.26" data-line="4" id="l3.26.4"></span>αὗται γὰρ τὴν ἰδίαν οὐσίαν συμπληροῦσι τῶν μορίων.
<span class="lb" data-page="3.26" data-line="5" id="l3.26.5"></span>ὅτι γὰρ ᾧδέ πως ἔχει θερμότητός τε καὶ ψυχρότητος τὸ
<span class="lb" data-page="3.26" data-line="6" id="l3.26.6"></span>σῶμα, καὶ ξηρότητος καὶ ὑγρότητος, διὰ τοῦτο τοιόνδε
<span class="lb" data-page="3.26" data-line="7" id="l3.26.7"></span>τὴν φύσιν ἐστί. τὸ γὰρ εἶναι σαρκὶ τῇ σαρκὶ, καὶ
<span class="lb" data-page="3.26" data-line="8" id="l3.26.8"></span>νεύρῳ τῷ νεύρῳ καὶ τῶν ἄλλων ἑκάστῳ τοῦθ’, ὅπερ
<span class="lb" data-page="3.26" data-line="9" id="l3.26.9"></span>ἐστὶ, διὰ τὴν ἐκ τῶν εἰρημένων τεττάρων ποιὰν κρᾶσιν
<span class="lb" data-page="3.26" data-line="10" id="l3.26.10"></span>ἐγένετο. ταῦτα μὲν οὖν αὐτοῖς κατὰ τὸν τῆς οὐσίας ὑπάρχει
<span class="lb" data-page="3.26" data-line="11" id="l3.26.11"></span>λόγον. ἕπονται δ’ ἐξ ἀνάγκης ἀτμοὶ, καὶ χυμοὶ, καὶ
<span class="lb" data-page="3.26" data-line="12" id="l3.26.12"></span>χροιαὶ, καὶ σκληρότητες, καὶ μαλακότητες. ἕτερα δ’ ἐξ
<span class="lb" data-page="3.26" data-line="13" id="l3.26.13"></span>ἀνάγκης συμβέβηκε, θέσις, καὶ μέγεθος, καὶ πλοκὴ,
<span class="lb" data-page="3.26" data-line="14" id="l3.26.14"></span>καὶ διάπλασις. ὅταν οὖν τις ἀκριβῶς ἐθέλῃ βασανίσαι
<span class="lb" data-page="3.26" data-line="15" id="l3.26.15"></span>τὴν χρείαν ἁπάντων τῶν ὑπαρχόντων τοῖς ὀργάνοις, πρῶτον
<span class="lb" data-page="3.26" data-line="16" id="l3.26.16"></span>μὲν ἐξετασάτω, καθ’ ὃ τὴν ἐνέργειαν ἐκτήσατο· τὰ μὲν γὰρ
<span class="lb" data-page="3.26" data-line="17" id="l3.26.17"></span>πολλὰ εὑρήσει κατὰ τὴν ἰδίαν οὐσίαν, ἔστι δ’ ὅτε καὶ
<span class="lb" data-page="3.26" data-line="18" id="l3.26.18"></span>διά τι τῶν ἑπομένων, <span class="milestone ed2page" data-n="4.293" data-unit="ed2page" id="ed2page.4.293"></span>ὡς ἐν ὀφθαλμοῖς διὰ τὴν
<span class="pb" data-page="3.27" id="p3.27"></span>
<span class="lb" data-page="3.27" data-line="1" id="l3.27.1"></span>χροιάν. ἔπειτα δὲ καὶ τῶν ἄλλων αὐτοῦ μορίων τὴν χρείαν
<span class="lb" data-page="3.27" data-line="2" id="l3.27.2"></span>ἑκάστου ζητησάτω, πότερον διὰ τὴν ἐνέργειαν ὠφέλιμόν
<span class="lb" data-page="3.27" data-line="3" id="l3.27.3"></span>ἐστιν, ἢ διά τι τῶν ἑπομένων ταῖς κράσεσιν, ὡς ὀστοῦν
<span class="lb" data-page="3.27" data-line="4" id="l3.27.4"></span>διὰ τὴν σκληρότητα. μετὰ δὲ ταῦτ’ ἤδη τῶν συμβεβηκότων
<span class="lb" data-page="3.27" data-line="5" id="l3.27.5"></span>ὅλοις τε τοῖς ὀργάνοις καὶ τοῖς μορίοις αὐτῶν ἕκαστον
<span class="lb" data-page="3.27" data-line="6" id="l3.27.6"></span>ἐπισκεψάτω. ταῦτα δ’ ἐστὶν, ὡς ὀλίγῳ πρόσθεν ἐῤῥέθη,
<span class="lb" data-page="3.27" data-line="7" id="l3.27.7"></span>θέσις καὶ μέγεθος καὶ πλοκὴ καὶ διάπλασις. ὅστις
<span class="lb" data-page="3.27" data-line="8" id="l3.27.8"></span>δὲ, πρὶν ἅπαντα ταῦτα <span class="milestone ed1page" data-n="1.371" data-unit="ed1page" id="ed1page.1.371"></span>βασανίσαι, πότερον ὀρθῶς,
<span class="lb" data-page="3.27" data-line="9" id="l3.27.9"></span>ἢ καί τι φαύλως αὐτῶν ἔχει, περὶ χρείας οἴεται μορίων
<span class="lb" data-page="3.27" data-line="10" id="l3.27.10"></span>καλῶς ἐπεσκέφθαι, κακῶς ἔγνωκε.
</p>
          </article>

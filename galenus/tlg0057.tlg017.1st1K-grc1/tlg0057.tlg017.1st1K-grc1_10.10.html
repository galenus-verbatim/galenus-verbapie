<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:10.10">
<span class="pb page1" data-page="3.807" id="p3.807"></span>
<span class="milestone ed1page page1" data-n="1.480" data-unit="ed1page" id="ed1page.1.480"></span>
<span class="milestone ed2page page1" data-n="4.544" data-unit="ed2page" id="ed2page.4.544"></span>
            <p>
<span class="lb" data-page="3.807" data-line="3" id="l3.807.3"></span>Διὰ τί δ’ οὐ καὶ τῷ κάτω βλεφάρῳ μέτεστι
<span class="lb" data-page="3.807" data-line="4" id="l3.807.4"></span>κινήσεως, ἕνεκά γε τῆς αὐτῆς χρείας γεγονότι, καὶ χώραν
<span class="lb" data-page="3.807" data-line="5" id="l3.807.5"></span>τοῖς μυσὶν οὐδὲν ἧττον ἐπιτήδειον ἔχοντι; δόξειε γὰρ ἂν
<span class="lb" data-page="3.807" data-line="6" id="l3.807.6"></span>ἄδικος ἐνταῦθ’ ἡ φύσις ὑπάρχειν, εἰ, παρὸν ἐν ἑκατέρῳ τῶν
<span class="lb" data-page="3.807" data-line="7" id="l3.807.7"></span>βλεφάρων ἥμισυ νεῖμαι τῆς ὅλης, ἡ δὲ θατέρῳ πᾶσαν αὐτὴν
<span class="lb" data-page="3.807" data-line="8" id="l3.807.8"></span>ἐχαρίσατο, καὶ μὴ ὅτι ταύτῃ μόνον ἄδικος, ἀλλὰ καὶ
<span class="lb" data-page="3.807" data-line="9" id="l3.807.9"></span>μικρότερον ἐργασαμένη πολλῷ τὸ κάτωθεν, ἀδικεῖν ἂν οὐχ
<span class="lb" data-page="3.807" data-line="10" id="l3.807.10"></span>ἧττον καὶ κατὰ τοῦτο δόξειε. χρῆναι γὰρ δὴ, καθάπερ καὶ
<span class="lb" data-page="3.807" data-line="11" id="l3.807.11"></span>τοῖς ὠσὶ, καὶ τοῖς χείλεσι, καὶ τοῖς τῶν ῥινῶν πτερυγίοις,
<span class="lb" data-page="3.807" data-line="12" id="l3.807.12"></span>οὕτω δὴ καὶ τοῖς βλεφάροις καὶ μεγέθους καὶ κινήσεως
<span class="lb" data-page="3.807" data-line="13" id="l3.807.13"></span>ἴσον ἀμφοῖν μετεῖναι. ἀλλ’ ἡ θέσις αἰτία τῆς διαφορᾶς. εἰ
<span class="lb" data-page="3.807" data-line="14" id="l3.807.14"></span>γὰρ δὴ μακρότερον ἐγένετο τὸ κάτω βλέφαρον, ἢ νῦν ἐστιν,
<span class="lb" data-page="3.807" data-line="15" id="l3.807.15"></span>οὐκ ἂν ὁμοίως ἦν εὐσταθὲς, ἀλλ’ εἰς ἑαυτὸ καταῤῥέον,
<span class="lb" data-page="3.807" data-line="16" id="l3.807.16"></span>ἐῤῥυτιδοῦτ’ ἂν, καὶ χαλαρὸν ἐγίνετο, καὶ ἀφειστήκει τοῦ
<span class="lb" data-page="3.807" data-line="17" id="l3.807.17"></span>ὀφθαλμοῦ, καὶ, τὸ τούτων ἔτι μείζον, ἠθροίζετ’ ἂν ἐν αὐτῷ
<span class="lb" data-page="3.807" data-line="18" id="l3.807.18"></span>δυσεκκρίτως καὶ λήμη, καὶ δάκρυον, καὶ πᾶν εἴ τι
<span class="pb" data-page="3.808" id="p3.808"></span>
<span class="lb" data-page="3.808" data-line="1" id="l3.808.1"></span>τοιοῦτον. ὅθεν ἄμεινον ἦν αὐτῷ μικρῷ γενέσθαι, τοιοῦτον
<span class="lb" data-page="3.808" data-line="2" id="l3.808.2"></span>γὰρ ἀποτελεσθὲν ἀεί περὶ τὸν ὀφθαλμὸν ἔσφιγκται,
<span class="lb" data-page="3.808" data-line="3" id="l3.808.3"></span>προστετυπωμένον αὐτῷ, καὶ περικείμενον ἀκριβῶς, καὶ ῥᾳδίως
<span class="lb" data-page="3.808" data-line="4" id="l3.808.4"></span>ἐκθλῖβον πάντα τὰ περιττώματα. τοιούτῳ δ’ αὖ γινομένῳ
<span class="lb" data-page="3.808" data-line="5" id="l3.808.5"></span>τῷ κάτω βλεφάρῳ πρόδηλον ὡς οὐδὲν ἔτι κινήσεως
<span class="lb" data-page="3.808" data-line="6" id="l3.808.6"></span>ἔδει. τὴν μὲν δὴ περὶ τὰ βλέφαρα τέχνην τῆς φύσεως
<span class="lb" data-page="3.808" data-line="7" id="l3.808.7"></span>ἐξευρηκέναι τε καὶ καλῶς ἐξηγήσασθαι δοκοῦσιν οἱ ἄριστοι
<span class="lb" data-page="3.808" data-line="8" id="l3.808.8"></span>τῶν ἀνατομικῶν, ὡς εἴρηται νῦν. ἐγὼ δ’ ἐπειθόμην ἂν
<span class="lb" data-page="3.808" data-line="9" id="l3.808.9"></span>αὐτοῖς ἤδη τὸ σύμπαν, εἰ τὸν παρὰ τῷ μεγάλῳ κανθῷ
<span class="lb" data-page="3.808" data-line="10" id="l3.808.10"></span>μῦν ἐμαυτὸν ἔπειθον ἀκριβῶς ἑωρακέναι. νυνὶ δ’ αὖ τε
<span class="lb" data-page="3.808" data-line="11" id="l3.808.11"></span>γὰρ ἐκεῖνον οὐδέπω σαφῶς εἶδον ἔν γε ταῖς αἰγιλώπων
<span class="lb" data-page="3.808" data-line="12" id="l3.808.12"></span>χειρουργίαις, ἐν αἷς οὐ μόνον ἐκκόπτεται πολλάκις, ἀλλὰ
<span class="lb" data-page="3.808" data-line="13" id="l3.808.13"></span>καὶ καίεται σύμπαν ἐκεῖνο τὸ χωρίον, ὡς ἐνίοτε λεπίδας
<span class="lb" data-page="3.808" data-line="14" id="l3.808.14"></span>τῶν ὑποκειμένων ὀστῶν ἀφίστασθαι, μηδὲν εἰς τὴν κίνησιν
<span class="lb" data-page="3.808" data-line="15" id="l3.808.15"></span>ἐμποδιζομένου τοῦ βλεφάρου· διὰ τοῦτό μοι δοκῶ προσδεῖσθαι
<span class="lb" data-page="3.808" data-line="16" id="l3.808.16"></span>σκέψεως. εἰ δ’ ἐμαυτὸν πείσαιμί ποτε καλῶς
<span class="lb" data-page="3.808" data-line="17" id="l3.808.17"></span>ἐξευρηκέναι τὸ σύμπαν, ἐν τῷ περὶ τῶν ἀπόρων κινήσεων,
<span class="lb" data-page="3.808" data-line="18" id="l3.808.18"></span>ὅπερ ἔγνωκα γράψαι, δηλώσω καὶ περὶ τοῦδε. ﻿
<span class="pb" data-page="3.809" id="p3.809"></span>
<span class="lb" data-page="3.809" data-line="1" id="l3.809.1"></span>νυνὶ δ’ ἀρκεῖ μοι τοῦτ’ εἰπεῖν μόνον, ὡς εἰς τοσοῦτον
<span class="lb" data-page="3.809" data-line="2" id="l3.809.2"></span>ἥκει σοφίας ἡ τέχνη τῆς φύσεως, ὡς μὴ πᾶσαν αὐτὴν εὑρῆσθαι
<span class="lb" data-page="3.809" data-line="3" id="l3.809.3"></span>τοσούτῳ χρόνῳ ζητουμένην ὑπὸ τηλικούτων
<span class="lb" data-page="3.809" data-line="4" id="l3.809.4"></span>ἀνδρῶν.
</p>
          </article>

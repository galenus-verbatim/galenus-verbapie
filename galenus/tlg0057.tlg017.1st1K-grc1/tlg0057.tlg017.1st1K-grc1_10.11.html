<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:10.11">
<span class="pb page1" data-page="3.809" id="p3.809"></span>
<span class="milestone ed1page page1" data-n="1.480" data-unit="ed1page" id="ed1page.1.480"></span>
<span class="milestone ed2page page1" data-n="4.544" data-unit="ed2page" id="ed2page.4.544"></span>
            <p>
<span class="lb" data-page="3.809" data-line="5" id="l3.809.5"></span><span class="milestone ed2page" data-n="4.545" data-unit="ed2page" id="ed2page.4.545"></span>Ἑξῆς δ’ ἂν εἴη τὰ περὶ τοὺς κανθοὺς
<span class="lb" data-page="3.809" data-line="6" id="l3.809.6"></span>ζητητέον. εἰ μὲν χρήσιμόν ἐστι τὸ ἐπικείμενον τῷ μεγάλῳ
<span class="lb" data-page="3.809" data-line="7" id="l3.809.7"></span>σαρκῶδες σῶμα, βλάπτειν ἂν δόξειε τὸν μικρὸν ἡ
<span class="lb" data-page="3.809" data-line="8" id="l3.809.8"></span>φύσις, ἀποστερήσασα χρηστοῦ σκεπάσματος· εἰ δ’ ἄχρηστον,
<span class="lb" data-page="3.809" data-line="9" id="l3.809.9"></span>ἀδικεῖ πάλιν αὖ τὸν μέγαν ἐκ περιττοῦ βαρύνουσα. τί δ’
<span class="lb" data-page="3.809" data-line="10" id="l3.809.10"></span>οὖν ἐστι τοῦτο; καὶ πῶς οὐδέτερον ἀδικεῖ; σκέπασμα τῆς
<span class="lb" data-page="3.809" data-line="11" id="l3.809.11"></span>πρὸς τὰς ῥῖνας συντρήσεως ἐπέθηκεν ἡ φύσις κατὰ τὸν
<span class="lb" data-page="3.809" data-line="12" id="l3.809.12"></span>μέγαν κανθὸν τὸ σαρκῶδες σῶμα. χρεία δ’ ἦν ἐκείνου τοῦ
<span class="lb" data-page="3.809" data-line="13" id="l3.809.13"></span>τρήματος τῷ ζώῳ διττή· μία μὲν, ἣν ἔμπροσθεν εἴπομεν,
<span class="lb" data-page="3.809" data-line="14" id="l3.809.14"></span>ἡνίκα περὶ τῶν ἀπ’ ἐγκεφάλου νεύρων ὁ λόγος ἦν, ἑτέρα
<span class="lb" data-page="3.809" data-line="15" id="l3.809.15"></span>δ’ αὖ ἡ νῦν ἐν καιρῷ ῥηθησομένη. συῤῥεῖ διὰ τῶν τρημάτων
<span class="lb" data-page="3.809" data-line="16" id="l3.809.16"></span>τούτων εἰς τὰς ῥῖνας ἅπαντα τῶν ὀφθαλμῶν τὰ περιττώματα,
<span class="lb" data-page="3.809" data-line="17" id="l3.809.17"></span>καὶ τὰ φάρμακά γε τὰ ὀφθαλμικὰ πολλοὶ πολλάκις
<span class="pb" data-page="3.810" id="p3.810"></span>
<span class="lb" data-page="3.810" data-line="1" id="l3.810.1"></span>οὐ μετὰ πολὺ τῆς ὑπαλείψεως οἱ μὲν ἔπτυσαν, οἱ
<span class="lb" data-page="3.810" data-line="2" id="l3.810.2"></span>δ’ ἀπεμύξαντο. κατὰ τοῦτο γὰρ ὁ ἀπὸ τοῦ κανθοῦ πόρος
<span class="lb" data-page="3.810" data-line="3" id="l3.810.3"></span>εἰς τὴν ῥῖνα διατέτρηται, καθ’ ὃ καὶ ἡ ῥὶν αὐτὴ πρὸς τὸ
<span class="lb" data-page="3.810" data-line="4" id="l3.810.4"></span>στόμα. τοῖς μὲν οὖν ἀπομυξαμένοις διὰ τῆς ῥινὸς ἐκπίπτει
<span class="lb" data-page="3.810" data-line="5" id="l3.810.5"></span>τὸ συῤῥέον, τοῖς δ’ ἀναχρεμψαμένοις διὰ τοῦ στόματος.
<span class="lb" data-page="3.810" data-line="6" id="l3.810.6"></span>ἵνα δὴ μὴ διὰ τῶν κανθῶν ἐκρέοι τὸ περίττωμα, καὶ διὰ
<span class="lb" data-page="3.810" data-line="7" id="l3.810.7"></span>παντὸς δακρύοιμεν, ἐπέφυ τοῖς εἰρημένοις πόροις ταυτὶ τὰ
<span class="lb" data-page="3.810" data-line="8" id="l3.810.8"></span>σαρκώδη σώματα, ἀποτρέψοντα μὲν τῆς διὰ τῶν κανθῶν
<span class="lb" data-page="3.810" data-line="9" id="l3.810.9"></span>κενώσεως τὸ τῶν ὀφθαλμῶν περίττωμα, προτρέψοντα δὲ
<span class="lb" data-page="3.810" data-line="10" id="l3.810.10"></span>ἐπὶ τοὺς οἰκείους πόρους. ἀπόδειξις δὲ τοῦ λεγομένου μεγίστη
<span class="lb" data-page="3.810" data-line="11" id="l3.810.11"></span>τὰ πολλάκις γινόμενα σφάλματα πρὸς τῶν ὀφθαλμικοὺς
<span class="lb" data-page="3.810" data-line="12" id="l3.810.12"></span>ἑαυτοὺς ὀνομαζόντων ἰατρῶν. οἱ μὲν γάρ τινες αὐτῶν
<span class="lb" data-page="3.810" data-line="13" id="l3.810.13"></span>τά τε καλούμενα πτερύγια, καὶ τὰ μεγάλα τραχώματα,
<span class="lb" data-page="3.810" data-line="14" id="l3.810.14"></span>καὶ τὰς συκώσεις, καὶ τοὺς τύλους τῶν βλεφάρων ἐκτήκοντες
<span class="lb" data-page="3.810" data-line="15" id="l3.810.15"></span>φαρμάκοις δριμέσιν ἔλαθον ἑαυτοὺς συνεκτήξαντες καὶ
<span class="lb" data-page="3.810" data-line="16" id="l3.810.16"></span>τοῦτο τὸ κατὰ τὸν μέγαν κανθὸν νευρῶδες σαρκίον· οἱ δέ
<span class="lb" data-page="3.810" data-line="17" id="l3.810.17"></span>τινες ἐν ταῖς τῶν ἐγκανθίδων χειρουργίαις ἀποτέμνοντες
<span class="pb" data-page="3.811" id="p3.811"></span>
<span class="lb" data-page="3.811" data-line="1" id="l3.811.1"></span>αὐτοῦ πλέον, ἢ προσῆκεν, ἐκρεῖν ἐπέτρεψαν ταύτῃ τοῖς
<span class="lb" data-page="3.811" data-line="2" id="l3.811.2"></span>περιττώμασι. καὶ καλοῦσι μὲν τὸ πάθος ῥοιάδα· τὴν ἀτοπίαν
<span class="lb" data-page="3.811" data-line="3" id="l3.811.3"></span>δ’ αὐτοῦ τί ἂν ἐμὲ δέοι λέγειν; ἀλλὰ ταῦτα μὲν ἱκανῶς
<span class="lb" data-page="3.811" data-line="4" id="l3.811.4"></span>τῇ φύσει προνενόηται, καὶ πρὸς τούτοις ἔτι τὰ κατ’
<span class="lb" data-page="3.811" data-line="5" id="l3.811.5"></span>αὐτὰ τὰ βλέφαρα λεπτὰ πάνυ τρήματα μικρὸν ἐξωτέρω
<span class="lb" data-page="3.811" data-line="6" id="l3.811.6"></span>τοῦ μεγάλου κανθοῦ. περαίνονται γὰρ ἄχρι τῆς ῥινὸς, καὶ
<span class="lb" data-page="3.811" data-line="7" id="l3.811.7"></span>ὑγρότητα λεπτὴν ἐν μέρει δίδωσί τε καὶ λαμβάνει. χρεία
<span class="lb" data-page="3.811" data-line="8" id="l3.811.8"></span>δέ ἐστιν οὐ σμικρὰ τοῦ δοῦναι μὲν, ὅτε περιττεύει, λαβεῖν
<span class="lb" data-page="3.811" data-line="9" id="l3.811.9"></span>δ’, ἡνίκα ἐνδεῖ πρὸς τὸ διασώζεσθαι τὴν κατὰ φύσιν αὐτῶν
<span class="lb" data-page="3.811" data-line="10" id="l3.811.10"></span>συμμετρίαν εἰς τὸ τῶν κινήσεων εὔδρομον. ἡ μέν γε ξηρότης
<span class="lb" data-page="3.811" data-line="11" id="l3.811.11"></span>ἡ ὑπερβάλλουσα διὰ σκληρότητα δυσκαμπῆ τε καὶ δυσκίνητα
<span class="lb" data-page="3.811" data-line="12" id="l3.811.12"></span>πέφυκεν ἀποτελεῖν αὐτὰ, τὸ δὲ τῆς ὑγρότητος πλῆθος ἀστήρικτα
<span class="lb" data-page="3.811" data-line="13" id="l3.811.13"></span>καὶ μαλακά· μόνη δὲ ἡ μέση κατάστασις ἀρίστη πρὸς
<span class="lb" data-page="3.811" data-line="14" id="l3.811.14"></span>πάσας ἐστὶ τὰς κατὰ φύσιν ἐνεργείας. εἰς δὲ τὴν εὐκολίαν τῶν
<span class="lb" data-page="3.811" data-line="15" id="l3.811.15"></span>κινήσεων καὶ δύο ἀδένες ἐγένοντο καθ’ ἑκάτερον ὀφθαλμὸν,
<span class="lb" data-page="3.811" data-line="16" id="l3.811.16"></span>ὁ μὲν ἐκ τῶν κάτω μερῶν, ὁ δὲ ἐκ τῶν ἄνω, πόροις αἰσθητοῖς
<span class="lb" data-page="3.811" data-line="17" id="l3.811.17"></span>εἰς αὐτοὺς ἐκχέοντες ὑγρὸν, οἷόν περ εἰς τὸ στόμα τὸ
<span class="pb" data-page="3.812" id="p3.812"></span>
<span class="lb" data-page="3.812" data-line="1" id="l3.812.1"></span>σίαλον ἐξοχετεύουσιν οἱ παρὰ τῇ ῥίζῃ τῆς γλώττης ἀδένες.
<span class="lb" data-page="3.812" data-line="2" id="l3.812.2"></span>ὅτι δ’ οὐδὲ τὴν περικειμένην τοῖς ὀφθαλμοῖς πιμελὴν ἄλλου
<span class="lb" data-page="3.812" data-line="3" id="l3.812.3"></span>τινὸς ἕνεκεν ἡ φύσις παρεσκεύασε, καὶ ἡ σκληρότης
<span class="lb" data-page="3.812" data-line="4" id="l3.812.4"></span>αὐτῆς δηλοῖ· δύστηκτος γὰρ ἐκ τῆσδε γενομένη διὰ παντὸς
<span class="lb" data-page="3.812" data-line="5" id="l3.812.5"></span>αὐτοὺς στέγει, ὅτι δὴ λιπαρά.
</p>
          </article>

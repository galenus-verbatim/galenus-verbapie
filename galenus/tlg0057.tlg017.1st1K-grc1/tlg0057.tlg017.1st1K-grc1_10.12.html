<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:10.12">
<span class="pb page1" data-page="3.812" id="p3.812"></span>
<span class="milestone ed1page page1" data-n="1.480" data-unit="ed1page" id="ed1page.1.480"></span>
<span class="milestone ed2page page1" data-n="4.545" data-unit="ed2page" id="ed2page.4.545"></span>
            <p>
<span class="lb" data-page="3.812" data-line="6" id="l3.812.6"></span><span class="milestone ed2page" data-n="4.546" data-unit="ed2page" id="ed2page.4.546"></span>Σχεδὸν ἅπανθ’ ἡμῖν εἴρηται τὰ κατὰ
<span class="lb" data-page="3.812" data-line="7" id="l3.812.7"></span>τοὺς ὀφθαλμοὺς, πλὴν ἑνὸς, ὃ προὐθέμην μὲν παραλιπεῖν,
<span class="lb" data-page="3.812" data-line="8" id="l3.812.8"></span>ὅπως μὴ δυσχεραίνοιτο τοῖς πολλοῖς ἥ τ’ ἀσάφεια
<span class="lb" data-page="3.812" data-line="9" id="l3.812.9"></span>τῶν λόγων καὶ τὸ μῆκος τῆς πραγματείας. ἐπεὶ γὰρ ἐχρῆν
<span class="lb" data-page="3.812" data-line="10" id="l3.812.10"></span>ἅψασθαι κατ’ αὐτὸ θεωρίας γραμμικῆς, ἧς οὐ μόνον ἀμαθεῖς
<span class="lb" data-page="3.812" data-line="11" id="l3.812.11"></span>εἰσιν οἱ πολλοὶ τῶν πεπαιδεῦσθαι προσποιουμένων,
<span class="lb" data-page="3.812" data-line="12" id="l3.812.12"></span>ἀλλὰ καὶ τοὺς ἐπισταμένους ἐκτρέπονταί τε καὶ δυσχεραίνουσι,
<span class="lb" data-page="3.812" data-line="13" id="l3.812.13"></span>διὰ τοῦτ’ ἄμεινον ἔδοξεν εἶναί μοι παντάπασιν αὐτὸ
<span class="lb" data-page="3.812" data-line="14" id="l3.812.14"></span>παραλιπεῖν. ἐνύπνιον δέ τι μεταξὺ μεμψάμενον, ὡς εἰς
<span class="lb" data-page="3.812" data-line="15" id="l3.812.15"></span>μὲν τὸ θειότατον ὄργανον ἀδικοῖμι, περὶ δὲ τὸν δημιουργὸν
<span class="lb" data-page="3.812" data-line="16" id="l3.812.16"></span>ἀσεβοῖμι, παραλιπὼν ἀνεξήγητον ἔργον μέγα τῆς εἰς τὰ
<span class="pb" data-page="3.813" id="p3.813"></span>
<span class="lb" data-page="3.813" data-line="1" id="l3.813.1"></span>ζῶα προνοίας αὐτοῦ, προὔτρεψεν ἀναλαβόντα με τὸ παραλελειμμένον,
<span class="lb" data-page="3.813" data-line="2" id="l3.813.2"></span>ἐπὶ τῇ τελευτῇ τοῦ λόγου προσθεῖναι. τῶν
<span class="lb" data-page="3.813" data-line="3" id="l3.813.3"></span>γὰρ ἐπὶ τοὺς ὀφθαλμοὺς ἀπ’ ἐγκεφάλου κατιόντων νεύρων
<span class="lb" data-page="3.813" data-line="4" id="l3.813.4"></span>τῶν αἰσθητικῶν, ἃ δὴ καὶ πόρους ὠνόμαζεν Ἡρόφιλος, ὅτι
<span class="lb" data-page="3.813" data-line="5" id="l3.813.5"></span>μόνοις αὐτοῖς αἰσθηταὶ καὶ σαφεῖς εἰσιν αἱ τοῦ πνεύματος
<span class="lb" data-page="3.813" data-line="6" id="l3.813.6"></span>ὁδοὶ, ὥσπερ αὐτὸ τοῦτο τὸ παράδοξόν τε καὶ ὑπὲρ τὰ
<span class="lb" data-page="3.813" data-line="7" id="l3.813.7"></span>λοιπὰ τῶν νεύρων ἐστὶν, οὕτω καὶ τὸ φύεσθαι μὲν ἐκ διαφερόντων
<span class="lb" data-page="3.813" data-line="8" id="l3.813.8"></span>τόπων, προϊόντα δ’ ἀλλήλοις ἑνοῦσθαι, κᾄπειτα
<span class="lb" data-page="3.813" data-line="9" id="l3.813.9"></span>πάλιν ἀποχωρεῖν τε καὶ διασχίζεσθαι. τίνος οὖν ἕνεκεν οὔτε
<span class="lb" data-page="3.813" data-line="10" id="l3.813.10"></span>ἐκ ταὐτοῦ τόπου τὴν ἀρχὴν αὐτῶν ἡ φύσις ἐποιήσατο τῆς
<span class="lb" data-page="3.813" data-line="11" id="l3.813.11"></span>ἄνωθεν ἐκφύσεως, οὔτ’, ἐπειδὴ τὸ μὲν ἐκ τῶν δεξιῶν ἀπέφυσε,
<span class="lb" data-page="3.813" data-line="12" id="l3.813.12"></span>τὸ δ’ ἐκ τῶν ἀριστερῶν εὐθὺ τῶν κατὰ τοὺς ὀφθαλμοὺς
<span class="lb" data-page="3.813" data-line="13" id="l3.813.13"></span>χωρῶν προήγαγεν, ἀλλ’ εἴσω πρότερον ἐπικάμψασα,
<span class="lb" data-page="3.813" data-line="14" id="l3.813.14"></span>καὶ συνάψασα, καὶ τοὺς πόρους αὐτῶν ἑνώσασα, μετὰ
<span class="lb" data-page="3.813" data-line="15" id="l3.813.15"></span>ταῦτα πάλιν ἑκάτερον ἐπὶ τὸν κατ’ εὐθὺ τῆς ἄνωθεν ἐκφύσεως
<span class="lb" data-page="3.813" data-line="16" id="l3.813.16"></span>ὀφθαλμὸν προήγαγεν; οὐ γὰρ δὴ ἐνήλλαξέ γε αὐτὰ,
<span class="lb" data-page="3.813" data-line="17" id="l3.813.17"></span>τὸ μὲν ἐκ τῶν δεξιῶν ἐπὶ τὸν ἀριστερὸν ὀφθαλμὸν ἀγαγοῦσα, ﻿
<span class="pb" data-page="3.814" id="p3.814"></span>
<span class="lb" data-page="3.814" data-line="1" id="l3.814.1"></span>τὸ δὲ <span class="milestone ed1page" data-n="1.481" data-unit="ed1page" id="ed1page.1.481"></span>ἐκ τῶν ἀριστερῶν ἐπὶ τὸν δεξιὸν, ἀλλ’
<span class="lb" data-page="3.814" data-line="2" id="l3.814.2"></span>ἔστι μὲν ὁμοιότατον τῷ Χ γράμματι τῶν νεύρων τούτων τὸ
<span class="lb" data-page="3.814" data-line="3" id="l3.814.3"></span>σχῆμα. καί τις οὐκ ἀκριβῶς ἀνατεμὼν ἐπαλλάττεσθαι
<span class="lb" data-page="3.814" data-line="4" id="l3.814.4"></span>δόξειεν ἂν ἴσως αὐτὰ, καὶ ὑπερβαίνειν ἄλληλα. τὸ δ’ οὐχ
<span class="lb" data-page="3.814" data-line="5" id="l3.814.5"></span>οὕτως ἔχει, συντυχόντα γὰρ ἀλλήλοις ἐντὸς τοῦ κρανίου,
<span class="lb" data-page="3.814" data-line="6" id="l3.814.6"></span>καὶ τοὺς πόρους ἑνώσαντα, παραχρῆμα πάλιν ἀποχωρίζεται,
<span class="lb" data-page="3.814" data-line="7" id="l3.814.7"></span>δηλοῦντα σαφῶς, ὅτι μηδενὸς ἑτέρου χάριν ἀλλ’ ἢ τοῦ
<span class="lb" data-page="3.814" data-line="8" id="l3.814.8"></span>συνάψαι τοὺς πόρους ἐπλησίασεν. εἰς ὅ τι δὲ χρηστὸν
<span class="lb" data-page="3.814" data-line="9" id="l3.814.9"></span>τοῦτό ἐστι, καὶ ὅσην παρέχει τοῖς τῆς ὄψεως ὀργάνοις τὴν
<span class="lb" data-page="3.814" data-line="10" id="l3.814.10"></span>χρείαν, ἐπειδή γέ τις ἐκέλευσε δαιμόνων, ἐκείνῳ πειθόμενος
<span class="lb" data-page="3.814" data-line="11" id="l3.814.11"></span>ἐρῶ, παρακαλέσας πρότερον ὁμιλοῦντα τοῖσδε τοῖς γράμμασιν,
<span class="lb" data-page="3.814" data-line="12" id="l3.814.12"></span>ὡς οἱ νομίμως παιδευθέντες ἔν τε τοῖς ἄλλοις μαθήμασιν
<span class="lb" data-page="3.814" data-line="13" id="l3.814.13"></span>καὶ γεωμετρίᾳ γινώσκουσι, τί ποτέ ἐστιν ὁ κύκλος,
<span class="lb" data-page="3.814" data-line="14" id="l3.814.14"></span>καὶ κῶνος, καὶ ἄξων, καὶ τῶν ἄλλων ἕκαστον τῶν
<span class="lb" data-page="3.814" data-line="15" id="l3.814.15"></span>ὁμοίων, ἀναμεῖναι βραχὺ, καὶ συγχωρῆσαι διὰ τοὺς ἀγνοοῦντας
<span class="lb" data-page="3.814" data-line="16" id="l3.814.16"></span>πολλῷ πλείους ὄντας, ἐξηγήσασθαι τὰ σημαινόμενα
<span class="lb" data-page="3.814" data-line="17" id="l3.814.17"></span>πρὸς τῶν ὀνομάτων, εἰς ὅσον οἷόν τέ ἐστι διὰ βραχυτάτων.
<span class="lb" data-page="3.814" data-line="18" id="l3.814.18"></span>οὐδὲ γὰρ οὐδ’ αὐτοῖς ἐκείνοις ὁ λόγος ἄχρηστος ἔσται παντάπασιν,
<span class="pb" data-page="3.815" id="p3.815"></span>
<span class="lb" data-page="3.815" data-line="1" id="l3.815.1"></span>ἀλλ’ εἰ προσέχοιεν αὐτοῖς τὸν νοῦν, ὅπως χρὴ
<span class="lb" data-page="3.815" data-line="2" id="l3.815.2"></span>σαφῶς ἰδιώτας διδάσκειν, τὰ τοιαῦτα μαθήσονται, εὐθὺς
<span class="lb" data-page="3.815" data-line="3" id="l3.815.3"></span>δ’ ἐγνωκότες τοὺς ὀπτικοὺς λόγους αὐτοῖς συνάπτειν, ἕνεκα
<span class="lb" data-page="3.815" data-line="4" id="l3.815.4"></span>τοῦ θᾶττον περανθῆναι τὸ προκείμενον. ἔστω δή τις κύκλος
<span class="lb" data-page="3.815" data-line="5" id="l3.815.5"></span>ὁρώμενος ὑπὸ θατέρου τῶν ὀφθαλμῶν, ἔτι θατέρου
<span class="lb" data-page="3.815" data-line="6" id="l3.815.6"></span>συγκεκλεισμένου (κύκλον δὲ δηλονότι καλῶ τὸ ἐκ μέσου
<span class="lb" data-page="3.815" data-line="7" id="l3.815.7"></span>πάντη ἴσον), ἀπὸ δὲ τῆς μέσης ταύτης στιγμῆς τῆς κατὰ
<span class="lb" data-page="3.815" data-line="8" id="l3.815.8"></span>τὸν κύκλον (ἣ δὴ καὶ κέντρον αὐτοῦ καλεῖται) μέχρι τῆς
<span class="lb" data-page="3.815" data-line="9" id="l3.815.9"></span>ὁρώσης αὐτὴν κόρης ὁδὸς εὐθεῖά σοι νοείσθω μηδαμόσε
<span class="lb" data-page="3.815" data-line="10" id="l3.815.10"></span>παρεγκλίνουσα <span class="milestone ed2page" data-n="4.547" data-unit="ed2page" id="ed2page.4.547"></span>μηδ’ ἐκτρεπομένη τῆς κατ’ εὐθὺ τάσεως,
<span class="lb" data-page="3.815" data-line="11" id="l3.815.11"></span>ἀλλ’ ὥσπερ εἰ καὶ τρίχα λεπτὴν, ἢ ἀράχνην ἀκριβῶς
<span class="lb" data-page="3.815" data-line="12" id="l3.815.12"></span>διατεταμένην ἀπὸ τῆς κόρης, ἐπὶ τὸ κέντρον τοῦ κύκλου
<span class="lb" data-page="3.815" data-line="13" id="l3.815.13"></span>νοήσεις, οὕτω καὶ τὴν εὐθεῖαν γραμμὴν ἐκείνην. ἐπινόει
<span class="lb" data-page="3.815" data-line="14" id="l3.815.14"></span>μοι δὴ πάλιν ἀπὸ τῆς κόρης ἐπὶ τὴν περιορίζουσαν τὸν
<span class="lb" data-page="3.815" data-line="15" id="l3.815.15"></span>κύκλον γραμμὴν (ἣν δὴ καὶ περιφέρειαν αὐτοῦ καλοῦσιν)
<span class="lb" data-page="3.815" data-line="16" id="l3.815.16"></span>ἄλλας εὐθείας γραμμὰς παμπόλλας, ὥσπερ ἀράχνας τινὰς
<span class="lb" data-page="3.815" data-line="17" id="l3.815.17"></span>λεπτὰς ἐφεξῆς ἀλλήλων ἐκτεταμένας, καὶ τὸ μὲν ὑπὸ τῶν
<span class="lb" data-page="3.815" data-line="18" id="l3.815.18"></span>εὐθειῶν τοῦ κύκλου, καὶ τούτων ἁπασῶν περιοριζόμενον
<span class="pb" data-page="3.816" id="p3.816"></span>
<span class="lb" data-page="3.816" data-line="1" id="l3.816.1"></span>σχῆμα κῶνον ὀνόμαζε, κορυφὴν δ’ αὐτῷ νόει τὴν κόρην,
<span class="lb" data-page="3.816" data-line="2" id="l3.816.2"></span>καὶ βάσιν τὸν κύκλον. τὴν δ’ ἀπὸ τῆς κόρης ἐπὶ τὸ
<span class="lb" data-page="3.816" data-line="3" id="l3.816.3"></span>κέντρον τοῦ κύκλου τεταμένην εὐθεῖαν, ἁπασῶν τε τῶν
<span class="lb" data-page="3.816" data-line="4" id="l3.816.4"></span>ἄλλων εὐθειῶν καὶ παντὸς τοῦ κώνου μέσην ὑπάρχουσαν,
<span class="lb" data-page="3.816" data-line="5" id="l3.816.5"></span>ἄξονα κάλει. ἐπεὶ δὲ κυρτόν τι καὶ κοῖλον ἔδαφος ὀνομάζεις
<span class="lb" data-page="3.816" data-line="6" id="l3.816.6"></span>τε καὶ νοεῖς, πάντως δήπου νοεῖς καὶ τὸ μέσον
<span class="lb" data-page="3.816" data-line="7" id="l3.816.7"></span>ἀμφοῖν τὸ λεῖον, ᾧ μηδὲν μήτε κυρτότητος ὑπάρχει
<span class="lb" data-page="3.816" data-line="8" id="l3.816.8"></span>μηδαμόθεν, μήτε κοιλότητος. ἐπίπεδον δή μοι κάλει ἐπιφάνειαν
<span class="lb" data-page="3.816" data-line="9" id="l3.816.9"></span>τὸ ἄνω πέρας τούτου τοῦ χωρίου. μετὰ δὲ δὴ
<span class="lb" data-page="3.816" data-line="10" id="l3.816.10"></span>ταῦτα τόδε μοι νόει κατὰ τὸν ἄξονα τοῦ κώνου, τὸν ἀπὸ
<span class="lb" data-page="3.816" data-line="11" id="l3.816.11"></span>τῆς κόρης ἐπὶ τὸ κέντρον τοῦ κύκλου διὰ τοῦ ἀέρος τεταμένον,
<span class="lb" data-page="3.816" data-line="12" id="l3.816.12"></span>αἰωρεῖσθαί τινα κέγχρον, ἤ τι τοιοῦτον ἕτερον μικρόν.
<span class="lb" data-page="3.816" data-line="13" id="l3.816.13"></span>ἐπισκοτήσει δὴ τῷ κέντρῳ τοῦ κύκλου, καὶ κωλύσει τὴν κόρην
<span class="lb" data-page="3.816" data-line="14" id="l3.816.14"></span>ὁρᾷν αὐτό. καὶ εἴπερ ἤδη καὶ τοῦτο νενόηκας, ἑξῆς ἄν
<span class="lb" data-page="3.816" data-line="15" id="l3.816.15"></span>σοι ῥᾷστον εἴη συνιέναι, πᾶν ὁτιοῦν σῶμα τεθὲν ἐν τῷ μεταξὺ
<span class="lb" data-page="3.816" data-line="16" id="l3.816.16"></span>τοῦ τ’ ἐκτὸς ὁρωμένου καὶ τῆς ὁρώσης ὄψεως ἐπισκοτήσειν
<span class="lb" data-page="3.816" data-line="17" id="l3.816.17"></span>τε καὶ κωλύσειν ἔτι βλέπεσθαι τὸ προτεταγμένον,
<span class="pb" data-page="3.817" id="p3.817"></span>
<span class="lb" data-page="3.817" data-line="1" id="l3.817.1"></span>ἀρθέντος δ’ αὐτοῦ τελέως, ἢ καὶ παραχθέντος εἰς τὰ πλάγια,
<span class="lb" data-page="3.817" data-line="2" id="l3.817.2"></span>πάλιν ὁρᾶσθαι συμβαίνειν αὐτό. καὶ εἴπερ καὶ τοῦτ’
<span class="lb" data-page="3.817" data-line="3" id="l3.817.3"></span>ἤδη νενόηκας, ὥρα σοι συλλογίζεσθαι τὸ δεῖν ἀνεπισκότητον
<span class="lb" data-page="3.817" data-line="4" id="l3.817.4"></span>εἶναι τὸ μέλλον ὀφθήσεσθαι, μηδενὸς ἐν τῷ μεταξὺ
<span class="lb" data-page="3.817" data-line="5" id="l3.817.5"></span>τεταγμένου κατὰ τὴν ἀπὸ τῆς ὄψεως ἐπ’ αὐτὸ τεταμένην
<span class="lb" data-page="3.817" data-line="6" id="l3.817.6"></span>εὐθεῖαν. εἰ δὲ καὶ τοῦτ’ ἤδη νενόηκας, οὐκ ἄν σοι δόξειεν
<span class="lb" data-page="3.817" data-line="7" id="l3.817.7"></span>ἀλόγως ἀπὸ τῶν μαθημάτων ἀποφῄνασθαι, κατ’ εὐθείας
<span class="lb" data-page="3.817" data-line="8" id="l3.817.8"></span>γραμμὰς ὁρᾶσθαι τὰ ὁρώμενα. κάλει δή μοι τὰς εὐθείας
<span class="lb" data-page="3.817" data-line="9" id="l3.817.9"></span>ταύτας ὄψεις, καὶ τὰς λεπτὰς ἀράχνας ἐκείνας, τὰς ἀπὸ
<span class="lb" data-page="3.817" data-line="10" id="l3.817.10"></span>τῆς κόρης ἐπὶ τὴν περιφέρειαν τοῦ κύκλου τεταμένας, μηκέτ’
<span class="lb" data-page="3.817" data-line="11" id="l3.817.11"></span>ἀράχνας, ἀλλ’ ὄψεις, καὶ τὴν περιφέρειαν τοῦ κύκλου
<span class="lb" data-page="3.817" data-line="12" id="l3.817.12"></span>δι’ ἐκείνων τῶν ὄψεων ὁρᾶσθαι λέγε, καὶ τὸ κέντρον αὐτοῦ
<span class="lb" data-page="3.817" data-line="13" id="l3.817.13"></span>δι’ ἑτέρας ὄψεως, κατὰ τὸν ἄξονα τοῦ κώνου τεταγμένης,
<span class="lb" data-page="3.817" data-line="14" id="l3.817.14"></span>καὶ τὸ σύμπαν ἐπίπεδον τοῦ κύκλου διὰ πολλῶν τινων ὄψεων
<span class="lb" data-page="3.817" data-line="15" id="l3.817.15"></span>ἐπ’ αὐτὸ καθηκουσῶν. ὅσαι δ’ ἂν τούτων τῶν ὄψεων ἴσον
<span class="lb" data-page="3.817" data-line="16" id="l3.817.16"></span>τε τοῦ ἄξονος ἀπέχωσι καὶ καθ’ ἓν ὁτιοῦν ἐπίπεδον ὦσιν,
<span class="lb" data-page="3.817" data-line="17" id="l3.817.17"></span>ὁμοταγεῖς ὀνόμαζε, ὅσαι δ’ ἄλλως, ἀνομοιοταγεῖς. ἰδεῖν σε
<span class="pb" data-page="3.818" id="p3.818"></span>
<span class="lb" data-page="3.818" data-line="1" id="l3.818.1"></span>οἶμαί ποτε καὶ δι’ ὀπῆς στενῆς ἀκτῖνας ἡλίου διεκπιπτούσας
<span class="lb" data-page="3.818" data-line="2" id="l3.818.2"></span>τε καὶ πρόσω φερομένας οὐδαμόθεν ἐγκλινομένας οὐδὲ
<span class="lb" data-page="3.818" data-line="3" id="l3.818.3"></span>καμπτομένας, ἀλλ’ ἀκριβῶς εὐθεῖάν τε καὶ ἀκλινῆ βαδιζούσας
<span class="lb" data-page="3.818" data-line="4" id="l3.818.4"></span>ὁδόν. τοιαύτην μοι νόει καὶ τὴν τῶν ὄψεων ὁδὸν
<span class="lb" data-page="3.818" data-line="5" id="l3.818.5"></span>ὑπάρχειν. ἐπὶ τούτοις δ’ ἤδη σαφῶς γινωσκομένοις, εἴ γε
<span class="lb" data-page="3.818" data-line="6" id="l3.818.6"></span>γινώσκεις αὐτὰ, εἰ δὲ μὴ, ἀλλ’ αὖθις καὶ αὖθις ἐπαναλαμβάνων,
<span class="lb" data-page="3.818" data-line="7" id="l3.818.7"></span>ἐπειδὰν ἀκριβῶς ἐκμάθῃς, ἐπὶ τὰ μετὰ ταῦτα
<span class="lb" data-page="3.818" data-line="8" id="l3.818.8"></span>γεγραμμένα παραγενόμενος, ἓν μὲν καὶ πρῶτον τόδε μοι
<span class="lb" data-page="3.818" data-line="9" id="l3.818.9"></span>προμάνθανε, ὡς ἕκαστον τῶν ὁρωμένων οὐδὲ μόνον ὁρᾶται,
<span class="lb" data-page="3.818" data-line="10" id="l3.818.10"></span>οὐδὲ ψιλὸν, ἀλλὰ πάντως τι περιφαίνεται τῶν ὄψεων τῶν
<span class="lb" data-page="3.818" data-line="11" id="l3.818.11"></span>περιλαμβανουσῶν αὐτὸ, προσπιπτουσῶν ἐνίοτε μέν τινι τῶν
<span class="lb" data-page="3.818" data-line="12" id="l3.818.12"></span>ἐπέκεινα τοῦ βλεπομένου σάματος, ἐνίοτε δὲ τῶν ἐπὶ τάδε·
<span class="lb" data-page="3.818" data-line="13" id="l3.818.13"></span><span class="milestone ed2page" data-n="4.548" data-unit="ed2page" id="ed2page.4.548"></span>δεύτερον δ’, ὡς τὸ μὲν ὑπὸ τοῦ δεξιοῦ μόνου βλεπόμενον
<span class="lb" data-page="3.818" data-line="14" id="l3.818.14"></span>ὀφθαλμοῦ, τὸ μὲν ἐγγύτερον μᾶλλόν πως ἐν τοῖς
<span class="lb" data-page="3.818" data-line="15" id="l3.818.15"></span>ἀριστεροῖς μέρεσι κεῖσθαι φαντάζεται, τὸ δὲ ποῤῥώτερον
<span class="lb" data-page="3.818" data-line="16" id="l3.818.16"></span>μᾶλλόν πως ἐν τοῖς δεξιοῖς, τὸ δὲ ὑπὸ τοῦ ἀριστεροῦ ﻿
<span class="pb" data-page="3.819" id="p3.819"></span>
<span class="lb" data-page="3.819" data-line="1" id="l3.819.1"></span>μόνου βλεπόμενον, ἐν μὲν τοῖς δεξιοῖς τὸ πλησιαίτερον,
<span class="lb" data-page="3.819" data-line="2" id="l3.819.2"></span>μᾶλλον δ’ ἐν τοῖς ἀριστεροῖς τὸ ποῤῥώτερον,
<span class="lb" data-page="3.819" data-line="3" id="l3.819.3"></span>τὸ δ’ ὑπ’ ἀμφοῖν ἐν τῷ μεταξύ. καὶ τρίτον ἐπὶ τούτοις
<span class="lb" data-page="3.819" data-line="4" id="l3.819.4"></span>μαθεῖν, ὅτι θλιφθείσης καὶ παραχθείσης, ἤτοι γ’ ἄνω
<span class="lb" data-page="3.819" data-line="5" id="l3.819.5"></span>τῆς κόρης ἢ κάτω θατέρου τῶν ὀφθαλμῶν, διπλᾶ φαίνεται
<span class="lb" data-page="3.819" data-line="6" id="l3.819.6"></span>τὰ τέως ἁπλᾶ φαινόμενα. ταῦτα δ’ αὐτὰ πάλαι γινώσκοντες
<span class="lb" data-page="3.819" data-line="7" id="l3.819.7"></span>οἱ ἀπὸ τῶν μαθημάτων ἕνεκα τῶν πολλῶν
<span class="lb" data-page="3.819" data-line="8" id="l3.819.8"></span>συγχωρησάτωσάν μοι διελθεῖν ὑπὲρ ἑκάστου βραχέα.
<span class="pb" data-page="3.820" id="p3.820"></span>
<span class="lb" data-page="3.820" data-line="1" id="l3.820.1"></span>καὶ πρῶτόν γε περὶ τοῦ α
<span class="lb" data-page="3.820" data-line="2" id="l3.820.2"></span>λέγομεν, ὅτι πάντως τι περιφαίνεται,
<span class="lb" data-page="3.820" data-line="3" id="l3.820.3"></span>ὡς παρ’ ἑτέροις
<span class="lb" data-page="3.820" data-line="4" id="l3.820.4"></span>ὁρᾶται πάντα. νοείσθω γὰρ
<span class="lb" data-page="3.820" data-line="5" id="l3.820.5"></span>κόρη μὲν ἡ πρὸς τὸ α. τὸ
<span class="lb" data-page="3.820" data-line="6" id="l3.820.6"></span>δ’ ὁρώμενον μέγεθος ἔστω
<span class="lb" data-page="3.820" data-line="7" id="l3.820.7"></span>β γ, καὶ προσπιπτέτωσαν ἀπὸ
<span class="lb" data-page="3.820" data-line="8" id="l3.820.8"></span>τῆς α κόρης πρὸς ἑκάτερα
<span class="lb" data-page="3.820" data-line="9" id="l3.820.9"></span>β γ. κείσθω δ’ ἐπέκεινα τοῦ
<span class="lb" data-page="3.820" data-line="10" id="l3.820.10"></span>β γ μέγεθος τὸ δ ε, καὶ
<span class="lb" data-page="3.820" data-line="11" id="l3.820.11"></span>προσεκβεβλήσθωσαν αἱ α β,
<span class="lb" data-page="3.820" data-line="12" id="l3.820.12"></span>α γ ὄψεις, καὶ προσπιπτέτωσαν
<span class="lb" data-page="3.820" data-line="13" id="l3.820.13"></span>τῷ δ ε κατὰ τὰ ζ η.
<span class="lb" data-page="3.820" data-line="14" id="l3.820.14"></span>δῆλον οὖν, ὡς τὸ β γ μέγεθος
<span class="lb" data-page="3.820" data-line="15" id="l3.820.15"></span>ὁραθήσεται, καὶ οὐ τὸ
<span class="lb" data-page="3.820" data-line="16" id="l3.820.16"></span>ζ η. καὶ διὰ τοῦτ’ ἀποκρυβήσεται
<span class="lb" data-page="3.820" data-line="17" id="l3.820.17"></span>μὲν, ὡς μηδ’ ὅλως
<span class="lb" data-page="3.820" data-line="18" id="l3.820.18"></span>ὁρᾶσθαι τὸ ζ η. τὰ δ’ ἑκατέρωθεν αὐτοῦ μεγέθη, τό τε δ ζ
<span class="pb" data-page="3.821" id="p3.821"></span>
<span class="lb" data-page="3.821" data-line="1" id="l3.821.1"></span>καὶ τὸ η ε, παρὰ τὸ β γ φαίνεται βλεπόμενα, καὶ μέντοι
<span class="lb" data-page="3.821" data-line="2" id="l3.821.2"></span>καὶ αὐτὸ τὸ β γ, καθ’ ἕτερον
<span class="lb" data-page="3.821" data-line="3" id="l3.821.3"></span>τρόπον ἐροῦμεν βλέπεσθαι
<span class="lb" data-page="3.821" data-line="4" id="l3.821.4"></span>παρ’ ἐκείνων ἑκάτερον. ὁ μὲν
<span class="lb" data-page="3.821" data-line="5" id="l3.821.5"></span>δὴ περὶ τοῦ πρώτου τῶν προτεθέντων
<span class="lb" data-page="3.821" data-line="6" id="l3.821.6"></span>λόγος τοιοῦτος. ὁ δὲ
<span class="lb" data-page="3.821" data-line="7" id="l3.821.7"></span>περὶ τοῦ δευτέρου τοῦ μὴ κατὰ
<span class="lb" data-page="3.821" data-line="8" id="l3.821.8"></span>τὸν αὐτὸν τόπον, μήτε τῷ
<span class="lb" data-page="3.821" data-line="9" id="l3.821.9"></span>ἑτέρῳ τῶν ὀφθαλμῶν πρὸς τὸν
<span class="lb" data-page="3.821" data-line="10" id="l3.821.10"></span>ἕτερον, μήτ’ ἀμφοῖν ἅμα πρὸς
<span class="lb" data-page="3.821" data-line="11" id="l3.821.11"></span>τὸν ἕτερον βλέπεσθαι τὸ βλεπόμενον,
<span class="lb" data-page="3.821" data-line="12" id="l3.821.12"></span>ἀλλ’ ἐν ἄλλῳ μὲν
<span class="lb" data-page="3.821" data-line="13" id="l3.821.13"></span>ὑπὸ τοῦ δεξιοῦ, ἐν ἄλλῳ δ’
<span class="lb" data-page="3.821" data-line="14" id="l3.821.14"></span>ὑπὸ τοῦ ἀριστεροῦ, ἐν ἄλλῳ δ’
<span class="lb" data-page="3.821" data-line="15" id="l3.821.15"></span>ὑπ’ ἀμφοῖν, ὁ μέλλων νῦν ἐρεῖν
<span class="lb" data-page="3.821" data-line="16" id="l3.821.16"></span>ἐστιν. ἔστω γὰρ ἡ μὲν δεξιὰ
<span class="lb" data-page="3.821" data-line="17" id="l3.821.17"></span>κόρη πρὸς τὸ α, ἡ δ’ ἀριστερὰ
<span class="pb" data-page="3.822" id="p3.822"></span>
<span class="lb" data-page="3.822" data-line="1" id="l3.822.1"></span><span class="milestone ed2page" data-n="4.549" data-unit="ed2page" id="ed2page.4.549"></span>πρὸς τὸ β. τὸ δ’ ὁρώμενον μέγεθος ἔστω τὸ γ δ,
<span class="lb" data-page="3.822" data-line="2" id="l3.822.2"></span>καὶ προσπιπτέτωσαν ὄψεις ἀφ’ ἑκατέρας τῶν κορῶν πρὸς τὰ
<span class="lb" data-page="3.822" data-line="3" id="l3.822.3"></span>γ δ, καὶ προσπεσοῦσαι προσεκβεβλήσθωσαν. ὁραθήσεται
<span class="lb" data-page="3.822" data-line="4" id="l3.822.4"></span>δὴ τὸ γ δ μέγεθος ὑπὸ μὲν τῆς δεξιᾶς κόρης κατ’ εὐθὺ
<span class="lb" data-page="3.822" data-line="5" id="l3.822.5"></span>τοῦ ε ζ μεγέθους, ὑπὸ δὲ τῆς ἀριστερᾶς κατ’ εὐθὺ
<span class="lb" data-page="3.822" data-line="6" id="l3.822.6"></span>τοῦ η θ, ὑπὸ δ’ ἀμφοτέρων ὁμοῦ κατ’ εὐθὺ τοῦ η ε θ.
<span class="lb" data-page="3.822" data-line="7" id="l3.822.7"></span>ὥστ’ οὐθ’ ἡ ἑτέρα ὁμοίως τῇ ἑτέρᾳ, οὔτε ἅμα ἀμφότεραι τῇ
<span class="lb" data-page="3.822" data-line="8" id="l3.822.8"></span>ἑτέρᾳ κατὰ τὸν αὐτὸν αὖ ὄψονται τόπον τὸ <span class="milestone ed1page" data-n="1.482" data-unit="ed1page" id="ed1page.1.482"></span>ὁρώμενον.
<span class="lb" data-page="3.822" data-line="9" id="l3.822.9"></span>εἰ δέ τις οὐχ ἕπεται ταῖς διὰ γραμμῶν ἀποδείξεσιν,
<span class="lb" data-page="3.822" data-line="10" id="l3.822.10"></span>ἐναργῶς ἂν πεισθείη διὰ τῆς ἑαυτοῦ πείρας βασανίσας τὸν
<span class="lb" data-page="3.822" data-line="11" id="l3.822.11"></span>λόγον. στὰς γὰρ παρά τινα κίονα, κᾄπειτα τῶν ὀφθαλμῶν
<span class="lb" data-page="3.822" data-line="12" id="l3.822.12"></span>ἑκάτερον μύων ἐν μέρει, τινὰ μὲν τῶν ὑπὸ τοῦ δεξιοῦ βλεπομένων
<span class="lb" data-page="3.822" data-line="13" id="l3.822.13"></span>ἐν τοῖς δεξιοῖς μέρεσι τοῦ κίονος οὐκ ὄψεται θατέρου,
<span class="lb" data-page="3.822" data-line="14" id="l3.822.14"></span>τινὰ δὲ τῶν ὑπὸ τοῦ ἀριστεροῦ κατὰ θάτερα μέρη
<span class="lb" data-page="3.822" data-line="15" id="l3.822.15"></span>τοῦ κίονος τὰ ἀριστερὰ πάλιν οὐκ ὄψεται τῷ δεξιῷ· ἀμφοτέρους
<span class="lb" data-page="3.822" data-line="16" id="l3.822.16"></span>δ’ ἀνοίξας ὁμοῦ τοὺς ὀφθαλμοὺς, ἀμφότερα θεάσεται.
<span class="lb" data-page="3.822" data-line="17" id="l3.822.17"></span>πλέονα γὰρ ἀποκρύπτεται μέρη τῷ ἑτέρῳ τῶν ὀφθαλμῶν
<span class="pb" data-page="3.823" id="p3.823"></span>
<span class="lb" data-page="3.823" data-line="1" id="l3.823.1"></span>ὁρώντων ἡμῶν, ἤπερ ἀμφοτέροις ἅμα. κατ’ εὐθὺ δ’
<span class="lb" data-page="3.823" data-line="2" id="l3.823.2"></span>ἐκείνων κεῖσθαι φαντάζεται πᾶν τὸ βλεπόμενον, ὃ ἀποκρύπτει
<span class="lb" data-page="3.823" data-line="3" id="l3.823.3"></span>παντάπασιν, ὡς τά γε παραφαινόμενα πάντα, τὰ
<span class="lb" data-page="3.823" data-line="4" id="l3.823.4"></span>μὲν ἐν τοῖς δεξιοῖς αὐτοῦ μέρεσι, τὰ δ’ ἐν τοῖς ἀριστεροῖς
<span class="lb" data-page="3.823" data-line="5" id="l3.823.5"></span>τετάχθαι δοκεῖ. μόνα τοίνυν τὰ μὴ βλεπόμενα κατ’ εὐθὺ
<span class="lb" data-page="3.823" data-line="6" id="l3.823.6"></span>τοῦ βλεπομένου κείσεται. ἀλλ’ ἦν ἕτερα μὲν ὁρατὰ τῷ δεξιῷ
<span class="lb" data-page="3.823" data-line="7" id="l3.823.7"></span>τῶν ὀφθαλμῶν, ἕτερα δὲ τῷ ἀριστερῷ. ὥστε καὶ ἡ θέσις
<span class="lb" data-page="3.823" data-line="8" id="l3.823.8"></span>τοῦ βλεπομένου μεγέθους ἰδίᾳ ἑκατέρῳ τῶν ὀφθαλμῶν
<span class="lb" data-page="3.823" data-line="9" id="l3.823.9"></span>φαντασθήσεται. κοινῇ δ’ ἐν ἀμφοτέροις, ὅσα μηδ’ ἕτερος
<span class="lb" data-page="3.823" data-line="10" id="l3.823.10"></span>ἑώρα, παντάπασιν ὁρατὰ γίνεται, καὶ διὰ τοῦτ’ ἐλάττοσιν
<span class="lb" data-page="3.823" data-line="11" id="l3.823.11"></span>ἐπισκοτήσει τὸ πρὸς ἀμφοτέρων ὁμοῦ τῶν ὀφθαλμῶν ὁρώμενον,
<span class="lb" data-page="3.823" data-line="12" id="l3.823.12"></span>ἢ καταμόνας, ὁποτεροσοῦν ἦν αὐτῶν ὁ θεώμενος.
<span class="lb" data-page="3.823" data-line="13" id="l3.823.13"></span>ἀλλ’ εἰ καὶ ἀποστὰς τοῦ κίονος ἐπὶ πλεῖον ἑκάτερον τῶν
<span class="lb" data-page="3.823" data-line="14" id="l3.823.14"></span>ὀφθαλμῶν ἀνοιγνύναι τε καὶ μύειν ἐν μέρει βουληθείης,
<span class="lb" data-page="3.823" data-line="15" id="l3.823.15"></span>ἀποβλέπων εἰς τὸν κίονα, δόξει σοι μεταπηδᾷν ἀθρόως,
<span class="lb" data-page="3.823" data-line="16" id="l3.823.16"></span>εἰ μὲν τὸν δεξιὸν μύοις, ἐπὶ τὰ κατ’ ἐκεῖνον, εἰ δὲ τὸν
<span class="lb" data-page="3.823" data-line="17" id="l3.823.17"></span>ἀριστερὸν, ἐπὶ θάτερα μέρη. καὶ μέν γε καὶ ἀνοιγνύντι
<span class="lb" data-page="3.823" data-line="18" id="l3.823.18"></span>τὸν μὲν δεξιὸν ἐπὶ τὰ ἀριστερὰ μέρη μεταπηδᾷν ὁ κίων ﻿
<span class="pb" data-page="3.824" id="p3.824"></span>
<span class="lb" data-page="3.824" data-line="1" id="l3.824.1"></span>δόξει, τὸν δ’ ἀριστερὸν ἐπὶ τὰ δεξιά. τῷ μὲν γὰρ δεξιῷ
<span class="lb" data-page="3.824" data-line="2" id="l3.824.2"></span>τῶν ὀφθαλμῶν μᾶλλον ἐν τοῖς ἀριστεροῖς μέρεσιν ὁ κίων
<span class="lb" data-page="3.824" data-line="3" id="l3.824.3"></span>κείμενος φαίνεται, τῷ δ’ ἀριστερῷ μᾶλλον ἐν τοῖς δεξιοῖς·
<span class="lb" data-page="3.824" data-line="4" id="l3.824.4"></span>ἀμφοτέροις δ’ ἅμα θεωμένοις τὴν μέσην χώραν ἐπέχειν δοκεῖ
<span class="lb" data-page="3.824" data-line="5" id="l3.824.5"></span>τῆς ἑκατέρων καταμόνας φανταζομένης. ἀλλ’ εἰ καὶ τῶν
<span class="lb" data-page="3.824" data-line="6" id="l3.824.6"></span>ἀστέρων τινὰ κατὰ τὸν αὐτὸν τρόπον ὁρᾷν βουληθείης, ἢ
<span class="lb" data-page="3.824" data-line="7" id="l3.824.7"></span>καὶ τὴν σελήνην, καὶ μάλισθ’ ὅταν εἴη πλήρης τε καὶ ἴση
<span class="lb" data-page="3.824" data-line="8" id="l3.824.8"></span>πανταχόθεν, ἀθρόως σοι δόξει μεταπηδᾷν εἰς μὲν τὰ
<span class="lb" data-page="3.824" data-line="9" id="l3.824.9"></span>δεξιὰ μέρη τὸν ἀριστερὸν μὲν ὀφθαλμὸν ἀνοιγνύντι, κλείοντι
<span class="lb" data-page="3.824" data-line="10" id="l3.824.10"></span>δὲ τὸν δεξιὸν, εἰς δὲ τὰ ἀριστερὰ τοὔμπαλιν δρῶντι.
<span class="lb" data-page="3.824" data-line="11" id="l3.824.11"></span>ταῦτ’ οὖν ὅτι μὲν φαίνεται, παντὶ τῷ πεπειραμένῳ δῆλον,
<span class="lb" data-page="3.824" data-line="12" id="l3.824.12"></span>τίνα δὲ ἔχει τὴν αἰτίαν τε καὶ τὴν ἀνάγκην τῆς γενέσεως,
<span class="lb" data-page="3.824" data-line="13" id="l3.824.13"></span>ὀλίγον ἔμπροσθεν ἐδείκνυτο διὰ τῶν γραμμῶν. καὶ γὰρ οὖν
<span class="lb" data-page="3.824" data-line="14" id="l3.824.14"></span>καὶ ὅτι διαστρέψαντι τὸν ἕτερον ὀφθαλμὸν, εἰ μὲν εἰς τὰ
<span class="lb" data-page="3.824" data-line="15" id="l3.824.15"></span>κάτω κατασπασθῆναι συμβαίη τὴν κόρην, ταπεινότερον
<span class="lb" data-page="3.824" data-line="16" id="l3.824.16"></span>ἐκεῖνο φαίνεται τὸ βλεπόμενον, εἰ δ’ ἀνασπασθῆναι, τοὐναντίον,
<span class="lb" data-page="3.824" data-line="17" id="l3.824.17"></span>ἔξεστί σοι τῇ πείρᾳ βασανίζειν. ἥτις δὲ καὶ ἡ
<span class="lb" data-page="3.824" data-line="18" id="l3.824.18"></span>τούτων αἰτία, χωρὶς τῶν προειρημένων λόγων οὐκ ἔνεστι μαθεῖν.
<span class="pb" data-page="3.825" id="p3.825"></span>
<span class="lb" data-page="3.825" data-line="1" id="l3.825.1"></span>εἰ μὴ γὰρ ἐν ἑνὶ καθεστηκότες εἶεν ἐπιπέδῳ τῶν
<span class="lb" data-page="3.825" data-line="2" id="l3.825.2"></span>ὀπτικῶν κώνων οἱ ἄξονες, ἀνάγκη πᾶσα θατέρῳ μὲν τῶν
<span class="lb" data-page="3.825" data-line="3" id="l3.825.3"></span>ὀφθαλμῶν ὑψηλότερον, θατέρῳ δὲ ταπεινότερον ὁρᾶσθαι
<span class="lb" data-page="3.825" data-line="4" id="l3.825.4"></span>τὸ βλεπόμενον. οὗ γὰρ ἂν ὁ ἄξων ὑψηλότερος ᾖ τοῦ κώνου,
<span class="lb" data-page="3.825" data-line="5" id="l3.825.5"></span>τούτου καὶ αὐτὸς ὅλος ὁ κῶνος ὑψηλότερός ἐστιν.
<span class="lb" data-page="3.825" data-line="6" id="l3.825.6"></span>ἀλλ’ ὁ μὲν ἐκ ταπεινοτέρου<span class="milestone ed2page" data-n="4.550" data-unit="ed2page" id="ed2page.4.550"></span> τοῖς ὁρωμένοις προσβάλλων
<span class="lb" data-page="3.825" data-line="7" id="l3.825.7"></span>κῶνος ἁπάσας ἔχει ταπεινοτέρας τὰς ὁμοταγεῖς ὄψεις,
<span class="lb" data-page="3.825" data-line="8" id="l3.825.8"></span>ὁ δ’ ἐξ ὑψηλοτέρου τοὐναντίον. ἐπεὶ δὲ τὸ μὲν ὑπὸ τῶν
<span class="lb" data-page="3.825" data-line="9" id="l3.825.9"></span>ὑψηλοτέρων ὁρώμενον ὄψεων ὑψηλότερον εἶναι φαντάζεται,
<span class="lb" data-page="3.825" data-line="10" id="l3.825.10"></span>τὸ δ’ ὑπὸ τῶν ταπεινοτέρων ταπεινότερον, εἰκότως ὑψηλότερον
<span class="lb" data-page="3.825" data-line="11" id="l3.825.11"></span>μὲν τῷ ὑψηλοτέρῳ, ταπεινότερον δὲ τῷ ταπεινοτέρῳ
<span class="lb" data-page="3.825" data-line="12" id="l3.825.12"></span>κώνῳ φανεῖται τὸ βλεπόμενον. ἐναργὲς δὲ τεκμήριον
<span class="lb" data-page="3.825" data-line="13" id="l3.825.13"></span>τοῦ λεγομένου λάβοις ἂν, εἰ τὸ παρατεθλιμμένου θατέρου
<span class="lb" data-page="3.825" data-line="14" id="l3.825.14"></span>τῶν ὀφθαλμῶν διπλοῦν ψεῦδος φαινόμενον ἐπιμύσας
<span class="lb" data-page="3.825" data-line="15" id="l3.825.15"></span>ἐκεῖνον τὸν ὀφθαλμὸν μετὰ θατέρου θεάσασθαι βούλοιο.
<span class="lb" data-page="3.825" data-line="16" id="l3.825.16"></span>μία μὲν γὰρ τελέως ἀποτελεῖται φαντασία τῆς τοῦ
<span class="lb" data-page="3.825" data-line="17" id="l3.825.17"></span>βλεπομένου θέσεως, ἣν εἶχεν ὁ κεκλεισμένος νῦν ὀφθαλμὸς,
<span class="lb" data-page="3.825" data-line="18" id="l3.825.18"></span>ὅτ’ ἀνέῳκτο· ἡ λοιπὴ δ’ ἀμετάπτωτος μένει, τὴν ἐξ ἀρχῆς
<span class="pb" data-page="3.826" id="p3.826"></span>
<span class="lb" data-page="3.826" data-line="1" id="l3.826.1"></span>φυλάττουσα χώραν. καίτοι, ὁπότε, κατὰ φύσιν ἐχόντων ἀμφοτέρων,
<span class="lb" data-page="3.826" data-line="2" id="l3.826.2"></span>ἓν ἑώρα τὸ προκείμενον ἐπὶ τῇ θατέρου μύσει,
<span class="lb" data-page="3.826" data-line="3" id="l3.826.3"></span>μετέπιπτεν εὐθέως ἡ φαντασία τῆς θέσεως αὐτοῦ, καὶ μεταπηδᾷν
<span class="lb" data-page="3.826" data-line="4" id="l3.826.4"></span>ἐδόκει τὸ βλεπόμενον, καὶ αὖθίς γε πάλιν ἀνοιγνύντων
<span class="lb" data-page="3.826" data-line="5" id="l3.826.5"></span>τῶν βλεπομένων τὸν ἕτερον, αὖθις μεθίστατο, καὶ
<span class="lb" data-page="3.826" data-line="6" id="l3.826.6"></span>οὐδέποτ’ ἔμενεν ἐν ταὐτῷ, κλειόντων τε καὶ ἀνοιγνύντων
<span class="lb" data-page="3.826" data-line="7" id="l3.826.7"></span>ὁποτερονοῦν. ἐπεὶ δὲ τῶν διὰ τὴν παράθλιψιν ὑψηλοτέραν
<span class="lb" data-page="3.826" data-line="8" id="l3.826.8"></span>ἢ ταπεινοτέραν ποιησάντων τὴν κόρην, ἡ μὲν ἑτέρα φαντασία
<span class="lb" data-page="3.826" data-line="9" id="l3.826.9"></span>τῆς θέσεως ἀπόλλυται τελέως, ἡ λοιπὴ δ’ ἀμετάπτωτος
<span class="lb" data-page="3.826" data-line="10" id="l3.826.10"></span>μένει, κλεισάντων τὸν ἕτερον τῶν ὀφθαλμῶν, διὰ τοῦτο δὲ
<span class="lb" data-page="3.826" data-line="11" id="l3.826.11"></span>καὶ οὐ πᾶσα διαστροφὴ τῆς κόρης διττὸν ποιεῖ φαντάζεσθαι
<span class="lb" data-page="3.826" data-line="12" id="l3.826.12"></span>τὸ βλεπόμενον, ἀλλ’ ἥτις ἂν αὐτὴν ὑψηλοτέραν ἢ ταπεινοτέραν
<span class="lb" data-page="3.826" data-line="13" id="l3.826.13"></span>ἐργάζηται τοῦ κατὰ φύσιν. αἱ δὲ πρὸς τὸν μέγαν κανθὸν
<span class="lb" data-page="3.826" data-line="14" id="l3.826.14"></span>ἢ πρὸς τὸν μικρὸν παραγωγαὶ μᾶλλον μὲν ἀριστερὸν
<span class="lb" data-page="3.826" data-line="15" id="l3.826.15"></span>ἢ δεξιὸν ἀποφαίνουσι τὸ βλεπόμενον, οὐ μὴν διττόν γ’
<span class="lb" data-page="3.826" data-line="16" id="l3.826.16"></span>ἐργάζεται· μένουσι γὰρ ἐφ’ ἑνὸς ἐπιπέδου τῶν κώνων οἱ
<span class="lb" data-page="3.826" data-line="17" id="l3.826.17"></span>ἄξονες. ὅσοι γε διεστράφησαν τοὺς ὀφθαλμοὺς ἢ ὕστερον,
<span class="pb" data-page="3.827" id="p3.827"></span>
<span class="lb" data-page="3.827" data-line="1" id="l3.827.1"></span>ἢ εὐθέως κατ’ ἀρχὰς ἐν τῇ κυήσει, μηδετέρας μὲν κόρης
<span class="lb" data-page="3.827" data-line="2" id="l3.827.2"></span>ὑψηλοτέρας γενομένης, ἀλλὰ τῷ προσαχθῆναι τῇ ῥινὶ τὸν
<span class="lb" data-page="3.827" data-line="3" id="l3.827.3"></span>ἕτερον ὀφθαλμὸν, ἢ ἀπαχθῆναι, βλαβέντες οὐδὲν ἐν τῇ
<span class="lb" data-page="3.827" data-line="4" id="l3.827.4"></span>τῶν ὁρωμένων διαγνώσει πλημμελοῦσιν. οἷς δ’ ἐπὶ τὸ ταπεινότερον
<span class="lb" data-page="3.827" data-line="5" id="l3.827.5"></span>ἢ ὑψηλότερον μετήχθη, πάνδεινα πάσχουσιν,
<span class="lb" data-page="3.827" data-line="6" id="l3.827.6"></span>ἐκστρεφόμενοι καὶ καθιστάντες εἰς ἴσον αὐτὰς, ἵν’ ἀκριβῶς
<span class="lb" data-page="3.827" data-line="7" id="l3.827.7"></span>θεάσωνται. τὸ μὲν οὖν ἕκαστον ὁρᾶται κατὰ τὴν
<span class="lb" data-page="3.827" data-line="8" id="l3.827.8"></span>ἑαυτοῦ χώραν ἐκ τοῦ τὴν ἁφὴν ὑπὸ τῆς ὄψεως ποδηγουμένην
<span class="lb" data-page="3.827" data-line="9" id="l3.827.9"></span>μὴ σφάλλεσθαι, μηδὲ ἀφαμαρτάνειν ἀπ’ αὐτῶν
<span class="lb" data-page="3.827" data-line="10" id="l3.827.10"></span>τῶν ἐναργῶς φαινομένων. ἀποδείκνυται τάδε γὰρ
<span class="lb" data-page="3.827" data-line="11" id="l3.827.11"></span>ἄλλα, καὶ διὰ τῶν βελονῶν τῶν λεπτοτάτων διαιροῦσι ῥάμματα
<span class="lb" data-page="3.827" data-line="12" id="l3.827.12"></span>ῥᾳδίως οἱ θατέρῳ τῶν ὀφθαλμῶν πεπηρωμένοι, ἢ οἱ
<span class="lb" data-page="3.827" data-line="13" id="l3.827.13"></span>ἀμφοτέροις ἅμα βλέποντες, μὴ ἂν τούτου δυναμένου γενέσθαι
<span class="lb" data-page="3.827" data-line="14" id="l3.827.14"></span>ποτὲ χωρὶς τῆς ἀκριβοῦς τῶν ὁρωμένων διαγνώσεως.
<span class="lb" data-page="3.827" data-line="15" id="l3.827.15"></span>ἐπεὶ δ’, ὡς ἐῤῥέθη, πᾶν τὸ βλεπόμενον παρ’ ἕτερόν τι βλέπεται,
<span class="lb" data-page="3.827" data-line="16" id="l3.827.16"></span>κατὰ λόγον ἤδη τῶν πέριξ ἑαυτοῦ περιβαλλόμενον,
<span class="lb" data-page="3.827" data-line="17" id="l3.827.17"></span>ποτὲ μὲν δεξιὸν αὐτὸν, ποτὲ δ’ ἀριστερὸν, ποτὲ δὲ καὶ
<span class="lb" data-page="3.827" data-line="18" id="l3.827.18"></span>κατ’ εὐθὺ κεῖσθαι φαντάζεται, καὶ οὕτως οὐ διαφέρονται
<span class="pb" data-page="3.828" id="p3.828"></span>
<span class="lb" data-page="3.828" data-line="1" id="l3.828.1"></span>πρὸς ἀλλήλους οἱ λόγοι. μυρία δὲ καὶ ἄλλα τεκμήρια τῶν
<span class="lb" data-page="3.828" data-line="2" id="l3.828.2"></span>ὀπτικῶν ὑποθέσεών ἐστιν, ἃ νῦν οὐκ ἐγχωρεῖ λέγειν, οὐδὲ
<span class="lb" data-page="3.828" data-line="3" id="l3.828.3"></span>γὰρ οὐδὲ ταῦθ’ ἑκόντες ἐγράψαμεν, ἀλλά τινος, ὡς ἔφην, κελεύσαντος
<span class="lb" data-page="3.828" data-line="4" id="l3.828.4"></span>δαίμονος. εἰ δὲ τοῦ μέτρου τῶν λόγων τοῦ πρέποντος
<span class="lb" data-page="3.828" data-line="5" id="l3.828.5"></span>τῇ παρούσῃ πραγματείᾳ κρατοῦμεν, αὐτὸς ἂν ἐκεῖνος
<span class="lb" data-page="3.828" data-line="6" id="l3.828.6"></span>εἰδείη.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:10.14">
<span class="pb page1" data-page="3.831" id="p3.831"></span>
<span class="milestone ed1page page1" data-n="1.483" data-unit="ed1page" id="ed1page.1.483"></span>
<span class="milestone ed2page page1" data-n="4.551" data-unit="ed2page" id="ed2page.4.551"></span>
            <p>
<span class="lb" data-page="3.831" data-line="9" id="l3.831.9"></span><span class="milestone ed2page" data-n="4.552" data-unit="ed2page" id="ed2page.4.552"></span>Διὰ τί δ’ οὐκ εὐθέως ἄνωθεν ἐξ
<span class="lb" data-page="3.831" data-line="10" id="l3.831.10"></span>αὐτοῦ τοῦ ἐγκεφάλου μίαν τοῖς ἀμφοτέροις ἀρχὴν ἡ φύσις
<span class="lb" data-page="3.831" data-line="11" id="l3.831.11"></span>ἐποίησεν, ἀλλὰ τὸ μὲν ἐκ τῶν δεξιῶν ἀποφύσασα μερῶν
<span class="lb" data-page="3.831" data-line="12" id="l3.831.12"></span>αὐτοῦ, τὸ δ’ ἐκ τῶν ἀριστερῶν, οὕτως ἀλλήλοις συνήγαγέ
<span class="lb" data-page="3.831" data-line="13" id="l3.831.13"></span>τε καὶ συνέφυσε κατὰ τὴν μέσην χώραν, ἐφεξῆς ἂν εἴη ῥητέον.
<span class="lb" data-page="3.831" data-line="14" id="l3.831.14"></span>οὐκ ἦν ἐκ τούτου τοῦ χωρίου δυνατὸν ἔκφυσιν γενέσθαι,
<span class="lb" data-page="3.831" data-line="15" id="l3.831.15"></span>μὴ ὅτι τηλικούτων νεύρων, ἡλίκον ἑκάτερον τούτων ἐστὶν,
<span class="lb" data-page="3.831" data-line="16" id="l3.831.16"></span>ἀλλὰ μηδὲ πολλῶν μικροτέρων. ἡ γάρ τοι πύελος (ἣν ὁ
<span class="lb" data-page="3.831" data-line="17" id="l3.831.17"></span>πρόσθεν ἐξηγήσατο λόγος) ἡ τὸν ἐκκαθαίροντα τὸν ἐγκέφαλον
<span class="lb" data-page="3.831" data-line="18" id="l3.831.18"></span>ἐφ’ ἑαυτὴν περιέχουσα πόρον, ἐν τούτῳ τέτακται, καὶ
<span class="pb" data-page="3.832" id="p3.832"></span>
<span class="lb" data-page="3.832" data-line="1" id="l3.832.1"></span>ἦν ἀδύνατον ἑτέρωθι κάλλιον αὐτὴν μετατεθῆναι, μέλλουσάν
<span class="lb" data-page="3.832" data-line="2" id="l3.832.2"></span>γε τὸ περίττωμα πᾶν εἰς ὑπερῴαν ἐξερεύγεσθαι. κατὰ
<span class="lb" data-page="3.832" data-line="3" id="l3.832.3"></span>δὲ τὸν αὐτὸν λόγον οὐδὲ τοὺς ἐπὶ ῥῖνα καθήκοντας ἐξ ἐγκεφάλου
<span class="lb" data-page="3.832" data-line="4" id="l3.832.4"></span>πόρους οὔτ’ ἐν ἄλλῳ χώρῳ τετάχθαι δυνατὸν ἦν,
<span class="lb" data-page="3.832" data-line="5" id="l3.832.5"></span>οὔτ’ ἐξ ἄλλων μερῶν ἐγκεφάλου τὴν πρώτην ἔκφυσιν ἔχειν.
<span class="lb" data-page="3.832" data-line="6" id="l3.832.6"></span>ἐν γὰρ τῷ μέσῳ τοῦ προσώπου κειμένης τῆς ῥινὸς, ἐχρῆν
<span class="lb" data-page="3.832" data-line="7" id="l3.832.7"></span>δήπου καὶ τοὺς εἰς αὐτὴν ἰόντας πόρους τὸ μέσον τῆς
<span class="lb" data-page="3.832" data-line="8" id="l3.832.8"></span>προσθίας ἐγκεφάλου χώρας κατειληφέναι. εἰ τοίνυν ἑτέρωθι
<span class="lb" data-page="3.832" data-line="9" id="l3.832.9"></span>μὲν οὐκ ἦν ἄμεινον οὔτε τούτους τάττειν οὔτε τὴν πύελον,
<span class="lb" data-page="3.832" data-line="10" id="l3.832.10"></span>ἐν ᾧ δ’ ὑπάρχουσι νῦν, ὄντων αὐτῶν οὐχ οἷόν τ’ ἦν
<span class="lb" data-page="3.832" data-line="11" id="l3.832.11"></span>ἐκ τῆς μέσης χώρας ἐκφῦναι τὰ νεῦρα, δῆλον ἤδη τό γε
<span class="lb" data-page="3.832" data-line="12" id="l3.832.12"></span>λοιπὸν, ὡς ἑκατέρωθεν μὲν ἀποφῦναι βέλτιον ἦν, προελθόντα
<span class="lb" data-page="3.832" data-line="13" id="l3.832.13"></span>δ’ ὀλίγον ἐς ταὐτὸν ἀλλήλων ἀφικέσθαι. θαυμασιώτερον
<span class="lb" data-page="3.832" data-line="14" id="l3.832.14"></span>δέ τι μαθήσῃ περὶ τὴν ἔκφυσιν αὐτῶν ἕτερον ἔργον
<span class="lb" data-page="3.832" data-line="15" id="l3.832.15"></span>τῆς φύσεως, ὃ κάλλιον ἔδοξέ μοι διελθεῖν ἐν τῇ τῶν
<span class="lb" data-page="3.832" data-line="16" id="l3.832.16"></span>νεύρων ἀνατομῇ κατὰ τὸν ις΄ λόγον. ἐμοὶ μὲν δὴ πεπλήρωται
<span class="lb" data-page="3.832" data-line="17" id="l3.832.17"></span>τὸ τοῦ δαίμονος πρόσταγμα, καὶ μὴ μάτην, ἀλλά
<span class="lb" data-page="3.832" data-line="18" id="l3.832.18"></span>τινι γενέσθαι τὸν λόγον χρήσιμον, ἀποθεμένων ἤδη ποτὲ
<span class="pb" data-page="3.833" id="p3.833"></span>
<span class="lb" data-page="3.833" data-line="1" id="l3.833.1"></span>τῶν ἀνθρώπων τὴν κατέχουσαν αὐτοὺς περὶ τὰ κάλλιστα ῥᾳθυμίαν.
<span class="lb" data-page="3.833" data-line="2" id="l3.833.2"></span>εἴη δ’ ἂν ἴσως οὐδὲν χεῖρον οὐδὲ τὰ πρὸς τῶν
<span class="lb" data-page="3.833" data-line="3" id="l3.833.3"></span>πρεσβυτέρων εἰρημένα περὶ τῆς τῶν νεύρων ἑνώσεως εἰπεῖν.
<span class="lb" data-page="3.833" data-line="4" id="l3.833.4"></span>οἱ μὲν γὰρ ὑπὲρ τοῦ μηδὲν πάσχειν αὐτὰ κατ’ εὐθὺ τεταγμένα
<span class="lb" data-page="3.833" data-line="5" id="l3.833.5"></span>τὴν εἴσω πρότερον ἐπιστροφὴν, εἶτ’ αὖθις ἔξω γεγονέναι
<span class="lb" data-page="3.833" data-line="6" id="l3.833.6"></span>φασίν· οἱ δ’ ὑπὲρ τοῦ κοινωνεῖν ἀλλήλοις τῶν παθημάτων
<span class="lb" data-page="3.833" data-line="7" id="l3.833.7"></span>καὶ μερίζεσθαι τὸ θατέρου κακὸν εἰς ἀμφότερα·
<span class="lb" data-page="3.833" data-line="8" id="l3.833.8"></span>τινὲς δ’, ὅτι πρὸς μίαν ἀρχὴν ἀνῆχθαι δεῖν ἔφασκον πασῶν
<span class="lb" data-page="3.833" data-line="9" id="l3.833.9"></span>τῶν αἰσθήσεων τὰς ἀρχάς. ἀλλ’ οὗτοί γε, εἰ μὲν
<span class="lb" data-page="3.833" data-line="10" id="l3.833.10"></span>τὴν ὄψιν εἰς μίαν ἀρχὴν ἀνῆχθαι δεῖν ἔφασκον μόνον, ἀποδείξαντες
<span class="lb" data-page="3.833" data-line="11" id="l3.833.11"></span>τῆς βλάβης τὸ μέγεθος, εἰ μὴ τοῦτ’ ἐγεγόνει,
<span class="lb" data-page="3.833" data-line="12" id="l3.833.12"></span>δῆλον ὡς αὐτοί τ’ ἂν ἔλεγον οὕτω τὸ ἀληθὲς, ὅ τε προειρημένος
<span class="lb" data-page="3.833" data-line="13" id="l3.833.13"></span>λόγος οὐκ ἂν εἴη ἡμέτερον εὕρημα. νυνὶ δ’, ἐπειδὴ
<span class="lb" data-page="3.833" data-line="14" id="l3.833.14"></span>τὸ πρῶτον αἰσθητικὸν τὸ πάσας ἐκδεχόμενον τὰς αἰσθήσεις
<span class="lb" data-page="3.833" data-line="15" id="l3.833.15"></span>ἓν εἶναί φασι χρῆναι, καλῶς τοῦτο λέγοντες, ἔπειτα
<span class="lb" data-page="3.833" data-line="16" id="l3.833.16"></span>διὰ τοῦτο συνελθεῖν ἀλλήλοις τὰ μαλακὰ ταυτὶ νεῦρα νομίζουσιν,
<span class="lb" data-page="3.833" data-line="17" id="l3.833.17"></span>ἐν τούτῳ δὴ καὶ πάνυ μέγα σφάλλονται. τὸ γάρ τοι ﻿
<span class="pb" data-page="3.834" id="p3.834"></span>
<span class="lb" data-page="3.834" data-line="1" id="l3.834.1"></span>πάσας τὰς αἰσθήσεις ἐκδεχόμενον ὁ ἐγκέφαλός ἐστι, ἢ
<span class="lb" data-page="3.834" data-line="2" id="l3.834.2"></span>οὔτε τὰ τῶν ὤτων τε καὶ τῆς γλώττης νεῦρα, καὶ προσέτι
<span class="lb" data-page="3.834" data-line="3" id="l3.834.3"></span>τῶν ἄλλων ἁπάντων τοῦ ζώου μορίων εἰς μίαν ἀρχὴν ἀνῆχθαι
<span class="lb" data-page="3.834" data-line="4" id="l3.834.4"></span>δόξει. κατὰ ταῦτα δὲ καὶ τὸ νομίζειν, ὑπὲρ τοῦ μερίζεσθαι
<span class="lb" data-page="3.834" data-line="5" id="l3.834.5"></span>τὰ παθήματα συνελθεῖν ἀλλήλοις τὰ νεῦρα, παρὰ
<span class="lb" data-page="3.834" data-line="6" id="l3.834.6"></span>τὴν τῆς φύσεως εἴρηται πρόνοιαν, αὐτὸ τοὐναντίον ἐπιτεχνωμένης
<span class="lb" data-page="3.834" data-line="7" id="l3.834.7"></span>αὐτῆς, ὡς ἤδη φθάνομεν ἐπὶ πολλῶν ἐνδειξάμενοι.
<span class="lb" data-page="3.834" data-line="8" id="l3.834.8"></span>βέλτιον γὰρ, ἢν οἷόν τε, μηδὲν ἕτερον ἑτέρῳ συμπονεῖν.
<span class="lb" data-page="3.834" data-line="9" id="l3.834.9"></span>εἰ δέ τῳ δόξει καὶ οὗτος ὁ λόγος ἐπιεικὴς εἶναι,
<span class="lb" data-page="3.834" data-line="10" id="l3.834.10"></span>χρῆσθαι καὶ τούτῳ πάρεστιν, ὥσπερ γε καὶ τῷ φάσκοντι,
<span class="lb" data-page="3.834" data-line="11" id="l3.834.11"></span>διαῤῥαγῆναι ῥᾳδίως ἂν τὰ νεῦρα <span class="milestone ed2page" data-n="4.553" data-unit="ed2page" id="ed2page.4.553"></span>κατ’ εὐθὺ τεταγμένα.
<span class="lb" data-page="3.834" data-line="12" id="l3.834.12"></span>ἐμοὶ μὲν οὐδὲ ταῦτ’ ἀρέσκει. τὰ μὲν γὰρ εἰς τὴν γαστέρα
<span class="lb" data-page="3.834" data-line="13" id="l3.834.13"></span>καθήκοντα νεῦρα, πρὸς τοῦ βάρους αὐτῆς κατασπώμενα,
<span class="lb" data-page="3.834" data-line="14" id="l3.834.14"></span>πολλάκις ἐῤῥήγνυτο, εἰ μὴ περὶ τὸν στόμαχον εἱλίττετο πρότερον.
<span class="lb" data-page="3.834" data-line="15" id="l3.834.15"></span>οἱ δ’ ἐπὶ τοὺς ὀφθαλμοὺς ἥκοντες πόροι τοιοῦτον
<span class="lb" data-page="3.834" data-line="16" id="l3.834.16"></span>οὐδὲν ἔμελλον πείσεσθαι, μήτε βάρους τηλικούτου ποτὲ
<span class="lb" data-page="3.834" data-line="17" id="l3.834.17"></span>προσγινομένου τοῖς ὀφθαλμοῖς, οἵου καὶ τῇ γαστρὶ, πόματός
<span class="lb" data-page="3.834" data-line="18" id="l3.834.18"></span>τε καὶ σίτου πιμπλαμένῃ, μήτε πλανώδη τὴν θέσιν ἔχουσι,
<span class="pb" data-page="3.835" id="p3.835"></span>
<span class="lb" data-page="3.835" data-line="1" id="l3.835.1"></span>μήτε πόῤῥω τῆς ἀρχῆς ἀφεστηκόσιν. εἰ δέ τι καὶ τούτων
<span class="lb" data-page="3.835" data-line="2" id="l3.835.2"></span>ἦν, ἀλλ’ οἵ γε μύες οἱ περιέχοντες τὰ νεῦρα, καὶ πρὸ αὐτῶν
<span class="lb" data-page="3.835" data-line="3" id="l3.835.3"></span>ἡ τῆς παχείας μήνιγγος ἀπόφυσις, οὐδὲ ἐφ’ ἑνὸς ἄλλου
<span class="lb" data-page="3.835" data-line="4" id="l3.835.4"></span>νεύρου τοσοῦτον ἔχουσα πάχος ἢ σκληρότητα φρουρεῖν ἦν
<span class="lb" data-page="3.835" data-line="5" id="l3.835.5"></span>ἱκανά. πρὶν μὲν γὰρ διεκπεσεῖν ἔξω τὸ κρανίον, οὐδ’ ἦν
<span class="lb" data-page="3.835" data-line="6" id="l3.835.6"></span>ἔπαθέ τι τὰ νεῦρα, καθάπερ οὐδ’ αὐτὸς ὁ ἐγκέφαλος, καίτοι
<span class="lb" data-page="3.835" data-line="7" id="l3.835.7"></span>διὰ παντὸς σειόμενος, οὐδὲ μέχρι τῶν ῥινῶν ἀποφύσεις
<span class="lb" data-page="3.835" data-line="8" id="l3.835.8"></span>ἱκανῶς λεπταὶ, καὶ μαλακαὶ, καὶ προμήκεις ὑπάρχουσαι.
<span class="lb" data-page="3.835" data-line="9" id="l3.835.9"></span>χρῆσθαι δ’ οὖν, ὡς ἔφην, ἔξεστι τῷ βουλομένῳ καὶ τούτοις
<span class="lb" data-page="3.835" data-line="10" id="l3.835.10"></span>τοῖς λόγοις. ἐγὼ μέντοι, διὰ τὸ μὴ πάνυ τι θαῤῥεῖν αὐτοῖς
<span class="lb" data-page="3.835" data-line="11" id="l3.835.11"></span>πεπεῖσθαι, μηδὲν εἰκῆ τὴν φύσιν ἐργάζεσθαι, μέχρι
<span class="lb" data-page="3.835" data-line="12" id="l3.835.12"></span>πλείστου ζητήσας τὴν αἰτίαν τῆς τοιαύτης τῶν νεύρων θέσεως,
<span class="lb" data-page="3.835" data-line="13" id="l3.835.13"></span>ἐξευρηκέναι νομίζω, καὶ μᾶλλον ὁπότε τινὶ τῶν θεῶν
<span class="lb" data-page="3.835" data-line="14" id="l3.835.14"></span>ἔδοξεν εἶναι γραφῆς ἄξια. πρὸ τοῦ δ’ ἐκεῖνον κελεῦσαι,
<span class="lb" data-page="3.835" data-line="15" id="l3.835.15"></span>χρὴ γὰρ τἀληθῆ λέγειν ἐπομοσάμενον αὐτοὺς τοὺς θεοὺς,
<span class="lb" data-page="3.835" data-line="16" id="l3.835.16"></span>οὔτε τοῦτον ἔμελλον ἐρεῖν τὸν λόγον, ὅπως μὴ μισηθείην
<span class="lb" data-page="3.835" data-line="17" id="l3.835.17"></span>τοῖς πολλοῖς, οἳ θᾶττον ἂν ὁτιοῦν <span class="milestone ed1page" data-n="1.484" data-unit="ed1page" id="ed1page.1.484"></span>παθεῖν μᾶλλον,
<span class="pb" data-page="3.836" id="p3.836"></span>
<span class="lb" data-page="3.836" data-line="1" id="l3.836.1"></span>ἢ γεωμετρίας ἐφάψασθαι προέλοιντο, καὶ τῶν τριῶν τῶν
<span class="lb" data-page="3.836" data-line="2" id="l3.836.2"></span>εἰρημένων διεγνώκειν μνημονεύσας, ἐπαινέσαι μὲν ὡς πιθανώτατον
<span class="lb" data-page="3.836" data-line="3" id="l3.836.3"></span>ἐξ αὐτῶν τὸν ὑπὲρ τοῦ μὴ διαῤῥαγῆναι λοξοὺς
<span class="lb" data-page="3.836" data-line="4" id="l3.836.4"></span>γενέσθαι τοὺς πόρους ἀποφῃνάμενον, αὐτὸς δ’ ὡς ἀληθῆ
<span class="lb" data-page="3.836" data-line="5" id="l3.836.5"></span>προσθεῖναι τῷδε, τὸ ἀπ’ ἐγκεφάλου παραγινόμενον εἰς ἑκάτερον
<span class="lb" data-page="3.836" data-line="6" id="l3.836.6"></span>τῶν ὀφθαλμῶν πνεῦμα, βέλτιον ἦν, εἴ ποθ’ ἕτερος
<span class="lb" data-page="3.836" data-line="7" id="l3.836.7"></span>αὐτῶν ἢ μύσειεν, ἢ πηρωθείη τελέως, ὅλον εἰς τὸ ὑπόλοιπον
<span class="lb" data-page="3.836" data-line="8" id="l3.836.8"></span>ἰέναι. διπλασιαζομένης γὰρ οὕτω τῆς ὀπτικῆς αὐτῆς
<span class="lb" data-page="3.836" data-line="9" id="l3.836.9"></span>δυνάμεως, ἄμεινον ἔμελλεν ὄψεσθαι. καὶ μέν γε καὶ φαίνεται
<span class="lb" data-page="3.836" data-line="10" id="l3.836.10"></span>τοῦτο γινόμενον ἐναργῶς. εἰ γὰρ θελήσαις τι μεταξὺ
<span class="lb" data-page="3.836" data-line="11" id="l3.836.11"></span>τῶν ὀφθαλμῶν ἐπὶ τῆς ῥινὸς ἐκτεῖναι κατὰ μῆκος, ἤτοι
<span class="lb" data-page="3.836" data-line="12" id="l3.836.12"></span>σανίδα, ἢ αὐτὴν τὴν χεῖρα τὴν σὴν, ἢ ὁτιοῦν ἄλλο δυνάμενον
<span class="lb" data-page="3.836" data-line="13" id="l3.836.13"></span>ὑπ’ ἀμφοτέρων ὁρᾶσθαι κωλῦσαι τῶν ὀφθαλμῶν ἕκαστον
<span class="lb" data-page="3.836" data-line="14" id="l3.836.14"></span>τῶν ἐκτὸς προκειμένων, ἀμυδρῶς ἑκατέρῳ θεάσῃ· μύσαντος
<span class="lb" data-page="3.836" data-line="15" id="l3.836.15"></span>μέντοι θατέρου, πολὺ σαφέστερον, ὡς ἂν τῆς εἰς
<span class="lb" data-page="3.836" data-line="16" id="l3.836.16"></span>ἀμφοτέρους τέως μεριζομένης δυνάμεως εἰς τὸν ἕτερον νῦν
<span class="lb" data-page="3.836" data-line="17" id="l3.836.17"></span>ἰούσης. ἐγὼ μὲν δὴ ταύτην ἔμελλον ἐρεῖν μόνην τὴν χρείαν
<span class="lb" data-page="3.836" data-line="18" id="l3.836.18"></span>τοῦ ζευχθῆναι τοὺς πόρους, οὖσαν μὲν ἀληθῆ καὶ αὐτήν.
<span class="pb" data-page="3.837" id="p3.837"></span>
<span class="lb" data-page="3.837" data-line="1" id="l3.837.1"></span>ἀλλ’ ὥσπερ ἐπὶ μυρίων ἤδη δέδεικται, τὰ μὲν κατὰ πρῶτον
<span class="lb" data-page="3.837" data-line="2" id="l3.837.2"></span>λόγον ἡ φύσις ποιοῦσα, τὰ δ’ ἐκ περιουσίας, οὕτω κᾀνταῦθα
<span class="lb" data-page="3.837" data-line="3" id="l3.837.3"></span>πρώτη μὲν καὶ ἀναγκαιοτάτη χρεία, τὸ μὴ θεάσασθαι
<span class="lb" data-page="3.837" data-line="4" id="l3.837.4"></span>διττὸν ἕκαστον τῶν ἐκτὸς, ἡ δὲ νῦν εἰρημένη δευτέρα.
<span class="lb" data-page="3.837" data-line="5" id="l3.837.5"></span>θεὸς δέ τις, ὡς ἔφην, ἐκέλευσε καὶ τὴν πρώτην γραφῆναι.
<span class="lb" data-page="3.837" data-line="6" id="l3.837.6"></span>καὶ τό γ’ ἀσαφὲς αὐτῆς οἶδεν ἐκεῖνος αὐτὸς ὡς ἐξιστάμην·
<span class="lb" data-page="3.837" data-line="7" id="l3.837.7"></span>οἶδε δὲ καὶ ὡς οὐδ’ ἐνταῦθα μόνον, ἀλλὰ καὶ πολλαχόθι
<span class="lb" data-page="3.837" data-line="8" id="l3.837.8"></span>τῶν ὑπομνημάτων ἑκὼν εἶναι παρέλιπον ἀποδείξεις τινὰς
<span class="lb" data-page="3.837" data-line="9" id="l3.837.9"></span>ἢ ἀστρονομίας, ἢ γεωμετρίας, ἢ μουσικῆς, ἤ τινος ἄλλης
<span class="lb" data-page="3.837" data-line="10" id="l3.837.10"></span>θεωρίας λογικῆς, ὅπως μὴ μισηθείη τελέως ὑπὸ τῶν ἰατρῶν
<span class="lb" data-page="3.837" data-line="11" id="l3.837.11"></span>τὰ βιβλία. καὶ γὰρ δὴ καὶ παρ’ ὅλον ἐμαυτοῦ τὸν βίον
<span class="lb" data-page="3.837" data-line="12" id="l3.837.12"></span>ἐπειράθην μυριάκις μοι τοῦδε συμβάντος, <span class="milestone ed2page" data-n="4.554" data-unit="ed2page" id="ed2page.4.554"></span>ὡς ἡδέως
<span class="lb" data-page="3.837" data-line="13" id="l3.837.13"></span>ἐντυγχάνοντές μοι διά τι τῶν ἐπὶ τοῖς ἀῤῥώστοις ἔργων, ἐν
<span class="lb" data-page="3.837" data-line="14" id="l3.837.14"></span>οἷς ἐδόκουν αὐτοῖς ἱκανῶς γεγυμνάσθαι, γνόντες ὕστερον,
<span class="lb" data-page="3.837" data-line="15" id="l3.837.15"></span>ὅτι κᾀν τοῖς μαθήμασι γεγύμνασμαι, περιΐσταντό τε τὰ
<span class="lb" data-page="3.837" data-line="16" id="l3.837.16"></span>πολλὰ, καὶ οὐ πάνυ τι χαίροντες ἔτι συνεγίνοντο. διὰ
<span class="lb" data-page="3.837" data-line="17" id="l3.837.17"></span>ταῦτ’ οὖν ἀεὶ φυλαξάμενος ἅπτεσθαι τῶν τοιούτων λόγων,
<span class="pb" data-page="3.838" id="p3.838"></span>
<span class="lb" data-page="3.838" data-line="1" id="l3.838.1"></span>ἐνταυθοῖ μόνον, ὡς ἔφην, ἀφοσιούμενος τῷ τοῦ δαίμονος
<span class="lb" data-page="3.838" data-line="2" id="l3.838.2"></span>προστάγματι, γραμμικοῖς ἐχρησάμην θεωρήμασιν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:10.15">
<span class="pb page1" data-page="3.838" id="p3.838"></span>
<span class="milestone ed1page page1" data-n="1.484" data-unit="ed1page" id="ed1page.1.484"></span>
<span class="milestone ed2page page1" data-n="4.554" data-unit="ed2page" id="ed2page.4.554"></span>
            <p>
<span class="lb" data-page="3.838" data-line="3" id="l3.838.3"></span>Ἴσως ἂν οὗν τις ὑπολαβὼν ἐρωτήσειε, καὶ
<span class="lb" data-page="3.838" data-line="4" id="l3.838.4"></span>πῶς, εἴπερ ἑκὼν παρέλιπον πολλὰ, πλήρης οὗτος ὁ λόγος
<span class="lb" data-page="3.838" data-line="5" id="l3.838.5"></span>ἐστὶν, ὡς μηδενὸς μορίου παραλελεῖφθαι χρείαν, ἀλλ’ ἔστιν
<span class="lb" data-page="3.838" data-line="6" id="l3.838.6"></span>ὧν οὐδεμίαν μόνην, ἀλλὰ καὶ πλείους εἰρῆσθαι· πρὸς ὃν
<span class="lb" data-page="3.838" data-line="7" id="l3.838.7"></span>ἡ ἀπόκρισις ταχεῖά τε ἅμα κᾀξ αὐτῶν ὧν ἐκεῖνος προὔβαλεν
<span class="lb" data-page="3.838" data-line="8" id="l3.838.8"></span>ἔχουσα τὴν πίστιν. ἐπειδὴ γὰρ οὕτως ἐστὶν ὁ δημιουργὸς
<span class="lb" data-page="3.838" data-line="9" id="l3.838.9"></span>ἡμῶν σοφὸς, ὡς μὴ μίαν ἕκαστον τῶν ὑπ’ αὐτοῦ γεγονότων
<span class="lb" data-page="3.838" data-line="10" id="l3.838.10"></span>ἔχειν τὴν χρείαν, ἀλλὰ καὶ δύο, καὶ τρεῖς, καὶ πλείους
<span class="lb" data-page="3.838" data-line="11" id="l3.838.11"></span>πολλάκις, ἐν τούτῳ ῥᾷστον ἤδη τῶν ἀσαφεστέρων τοῖς πολλοῖς
<span class="lb" data-page="3.838" data-line="12" id="l3.838.12"></span>παραλιπεῖν ἐνίας. ἐπεί τοι καὶ περὶ τοῦ κρυσταλλοειδοῦς
<span class="lb" data-page="3.838" data-line="13" id="l3.838.13"></span>ὑγροῦ κατὰ τὸν ἔμπροσθεν λόγον ἔγραψά τινα χρείαν
<span class="lb" data-page="3.838" data-line="14" id="l3.838.14"></span>τοῦ σχήματος, ἀλλὰ κᾀκεῖ τὴν πρώτην τε καὶ κυριωτάτην
<span class="lb" data-page="3.838" data-line="15" id="l3.838.15"></span>παρέλιπον, ὅτι γραμμῶν ἐδεῖτο πρὸς τὴν ἀπόδειξιν. καὶ
<span class="lb" data-page="3.838" data-line="16" id="l3.838.16"></span>τοίνυν καὶ λεγέσθω νῦν. ἐπειδὴ γὰρ ἅπαξ ἠναγκάσθην εἰπεῖν
<span class="lb" data-page="3.838" data-line="17" id="l3.838.17"></span>τι περὶ τῶν ὀπτικῶν ἀρχῶν, οὐκ ἂν ἀσαφὴς ὁ λόγος
<span class="lb" data-page="3.838" data-line="18" id="l3.838.18"></span>ἔτι γίγνοιτο τοιόσδε τις ὑπάρχων. ἐπειδὴ τὰ μὲν ὁρώμενα ﻿
<span class="pb" data-page="3.839" id="p3.839"></span>
<span class="lb" data-page="3.839" data-line="1" id="l3.839.1"></span>κατ’ εὐθείας ὁρᾶται γραμμὰς, πρόκειται δὲ τοῦ κρυσταλλοειδοῦς
<span class="lb" data-page="3.839" data-line="2" id="l3.839.2"></span>ὑγροῦ τὸ κατὰ τὸν ῥαγοειδῆ τρῆμα, δι’ οὗ κοινωνήσειν ἔμελλε
<span class="lb" data-page="3.839" data-line="3" id="l3.839.3"></span>τοῖς αἰσθητοῖς, εὔδηλον ἤδη τῷ γε μεμνημένῳ τῶν προειρημένων,
<span class="lb" data-page="3.839" data-line="4" id="l3.839.4"></span>ὡς τὸ μὲν ἀκριβῶς σφαιροειδὲς
<span class="lb" data-page="3.839" data-line="5" id="l3.839.5"></span>ἐλάττοσιν ἑαυτοῦ μέρεσι, τὸ δὲ πλατὺ
<span class="lb" data-page="3.839" data-line="6" id="l3.839.6"></span>πλέοσι κοινωνήσει τοῖς αἰσθητοῖς. εἰ
<span class="lb" data-page="3.839" data-line="7" id="l3.839.7"></span>δ’ οὐδέπω συνίης, ἀλλ’ ἐγὼ καὶ τοῦτο
<span class="lb" data-page="3.839" data-line="8" id="l3.839.8"></span>διὰ γραμμῶν ἐξηγήσομαι. ἔστω δὴ
<span class="lb" data-page="3.839" data-line="9" id="l3.839.9"></span>τῆς μὴν κόρης ἀκριβοῦς ὑπαρχούσης
<span class="lb" data-page="3.839" data-line="10" id="l3.839.10"></span>κύκλου διάμετρος ἡ α β, τοῦ δὲ
<span class="lb" data-page="3.839" data-line="11" id="l3.839.11"></span>κρυσταλλοειδοῦς ὑγροῦ διάμετρος μὲν
<span class="lb" data-page="3.839" data-line="12" id="l3.839.12"></span>ἡ γ δ, τὸ δὲ πρὸς τὴν κόρην ἐστραμμένον
<span class="lb" data-page="3.839" data-line="13" id="l3.839.13"></span>αὐτοῦ μέρος ἔστω τὸ γ ε ζ δ,
<span class="lb" data-page="3.839" data-line="14" id="l3.839.14"></span>καὶ ἤχθωσαν ἀπὸ τῆς κόρης ἐφαπτόμεναι
<span class="lb" data-page="3.839" data-line="15" id="l3.839.15"></span>τοῦ κρυσταλλοειδοῦς ὑγροῦ οἱ
<span class="lb" data-page="3.839" data-line="16" id="l3.839.16"></span>β ε α ζ. δῆλον οὖν, ὡς τὸ ε ζ μέρος
<span class="lb" data-page="3.839" data-line="17" id="l3.839.17"></span>αὐτοῦ κοινωνήσει τοῖς αἰσθητοῖς,
<span class="lb" data-page="3.839" data-line="18" id="l3.839.18"></span>τὰ δ’ ἐφ’ ἑκάτερα τὰ γ ε δ ζ
<span class="pb" data-page="3.840" id="p3.840"></span>
<span class="lb" data-page="3.840" data-line="1" id="l3.840.1"></span>οὐδὲ καθ’ ἓν αὑτῶν μέρος εἰς κοινωνίαν οὐδενὶ τῶν ὁρατῶν
<span class="lb" data-page="3.840" data-line="2" id="l3.840.2"></span>ἀφίξεται. εἰ δέ γε ἧττον ἦν κυρτὸν, τὸ πλέον ἂν αὐτοῦ
<span class="lb" data-page="3.840" data-line="3" id="l3.840.3"></span>μέρος ἐκοινώνησε διὰ τὸ καὶ τὰς ἐφαπτομένας εὐθείας
<span class="lb" data-page="3.840" data-line="4" id="l3.840.4"></span>ἧττον μὲν τῶν ἱκανῶς κυρτῶν, πλέον
<span class="lb" data-page="3.840" data-line="5" id="l3.840.5"></span>δὲ περιλαμβάνειν μέρος τῶν πεπλατυσμένων.
<span class="lb" data-page="3.840" data-line="6" id="l3.840.6"></span>ὑποκείσθω γὰρ δὴ τοῦ
<span class="lb" data-page="3.840" data-line="7" id="l3.840.7"></span>κρυσταλλοειδοῦς πλατυτέρου γεγενημένου
<span class="lb" data-page="3.840" data-line="8" id="l3.840.8"></span>τὸ πρὸς τὴν κόρην ἐστραμμένον
<span class="lb" data-page="3.840" data-line="9" id="l3.840.9"></span>μέρος τὸ γ δ η θ, καὶ ἤχθωσαν
<span class="lb" data-page="3.840" data-line="10" id="l3.840.10"></span>πάλιν ἀπὸ τῶν <span class="milestone ed2page" data-n="4.555" data-unit="ed2page" id="ed2page.4.555"></span>τῆς κόρης
<span class="lb" data-page="3.840" data-line="11" id="l3.840.11"></span>περάτων ἐφαπτόμεναι αἱ β η, α θ.
<span class="lb" data-page="3.840" data-line="12" id="l3.840.12"></span>τὸ ἄρα η θ μέρος αὐτοῦ τὸ ὁμιλοῦν
<span class="lb" data-page="3.840" data-line="13" id="l3.840.13"></span>ἔσται τοῖς αἰσθητοῖς ὀλίγου
<span class="lb" data-page="3.840" data-line="14" id="l3.840.14"></span>παντελῶς ἐφ’ ἑκατέρου τῶν ἐφαπτομένων
<span class="lb" data-page="3.840" data-line="15" id="l3.840.15"></span>ἀποτεμνομένου μέρους, ὃ τοῦ
<span class="lb" data-page="3.840" data-line="16" id="l3.840.16"></span>κοινωνεῖν ἐστέρηται. εἰ μὲν γὰρ
<span class="lb" data-page="3.840" data-line="17" id="l3.840.17"></span>ἐπίπεδον ἀκριβῶς ἦν, ὅλον ἂν οὕτως
<span class="lb" data-page="3.840" data-line="18" id="l3.840.18"></span>ἐκοινώνει. νυνὶ δ’ ἐπιδέδεικται
<span class="pb" data-page="3.841" id="p3.841"></span>
<span class="lb" data-page="3.841" data-line="1" id="l3.841.1"></span>δεῖν περιφερὲς αὐτὸ ὑπάρχειν, ἵν’ ᾖ δυσπαθές· εἴη ἂν καὶ
<span class="lb" data-page="3.841" data-line="2" id="l3.841.2"></span>τοῦτο θαυμαστὸν ἔργον τῆς φύσεως, ἅμα μὲν περιφερὲς,
<span class="lb" data-page="3.841" data-line="3" id="l3.841.3"></span>ἅμα δὲ πλείστοις ἑαυτοῦ μέρεσι δυνάμενον αὐτὸ κοινωνεῖν
<span class="lb" data-page="3.841" data-line="4" id="l3.841.4"></span>τοῖς αἰσθητοῖς ἀπεργασαμένης. ᾧδε μὲν ἔχει καὶ τὰ κατὰ
<span class="lb" data-page="3.841" data-line="5" id="l3.841.5"></span>τοὺς ὀφθαλμούς. περὶ δὲ τῶν ἄλλων τῶν καθ’ ὅλον τὸ
<span class="lb" data-page="3.841" data-line="6" id="l3.841.6"></span>πρόσωπον μορίων ἐφεξῆς δίειμι.
</p>
          </article>

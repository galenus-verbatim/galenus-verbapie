<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:10.2">
<span class="pb page1" data-page="3.762" id="p3.762"></span>
<span class="milestone ed1page page1" data-n="1.472" data-unit="ed1page" id="ed1page.1.472"></span>
<span class="milestone ed2page page1" data-n="4.530" data-unit="ed2page" id="ed2page.4.530"></span>
            <p>
<span class="lb" data-page="3.762" data-line="3" id="l3.762.3"></span>Καὶ καλοῦσιν αὐτό τινες κυρίως ἀμφιβληστροειδῆ
<span class="lb" data-page="3.762" data-line="4" id="l3.762.4"></span>χιτῶνα. προσέοικε μὲν γὰρ ἀμφιβλήστρῳ τὸ σχῆμα,
<span class="lb" data-page="3.762" data-line="5" id="l3.762.5"></span>χιτὼν δ’ οὐδαμῶς ἐστιν, οὔτε τὴν χροιὰν, οὔτε τὴν
<span class="lb" data-page="3.762" data-line="6" id="l3.762.6"></span>οὐσίαν, ἀλλ’ εἰ περιελὼν αὐτὸ καταθείης μόνον ἀθροίσας
<span class="lb" data-page="3.762" data-line="7" id="l3.762.7"></span>εἰς ταὐτὸ, σαφῶς ἂν δόξαις ἐγκεφάλου τι μέρος ἀφῃρημένον
<span class="lb" data-page="3.762" data-line="8" id="l3.762.8"></span>ὁρᾷν. ἔστι μὲν οὖν αὐτοῦ χρεία πρώτη μὲν καὶ μάλιστα
<span class="lb" data-page="3.762" data-line="9" id="l3.762.9"></span>δι’ ἣν ἄνωθεν κατεπέμφθη, τῶν ἀλλοιώσεων αἰσθησόμενον
<span class="lb" data-page="3.762" data-line="10" id="l3.762.10"></span>τοῦ κρυσταλλοειδοῦς, ἤδη δὲ καὶ διαπορθμεύειν τε καὶ διαφέρειν
<span class="lb" data-page="3.762" data-line="11" id="l3.762.11"></span>τὴν τροφὴν τῷ ὑαλοειδεῖ. καὶ γάρ τοι καὶ φαίνεται
<span class="lb" data-page="3.762" data-line="12" id="l3.762.12"></span>μεστὸν ἀρτηριῶν τέ τινων καὶ φλεβῶν, πολὺ πλειόνων τε
<span class="lb" data-page="3.762" data-line="13" id="l3.762.13"></span>καὶ μειζόνων, ἤ κατὰ τὸν ἴδιον ὄγκον. ἅπασι μὲν γὰρ τοῖς
<span class="lb" data-page="3.762" data-line="14" id="l3.762.14"></span>ἀπ’ ἐγκεφάλου νεύροις συναποφύεταί τις μοῖρα τῆς χοριοειδοῦς
<span class="lb" data-page="3.762" data-line="15" id="l3.762.15"></span>μήνιγγος, ἀρτηρίαν ἐπιφερομένη καὶ φλέβα. μεγάλα
<span class="lb" data-page="3.762" data-line="16" id="l3.762.16"></span>δ’ οὕτως ἀγγεῖα τῶν ἄλλων οὐδενὶ συνεξέρχεται, προμηθουμένης
<span class="lb" data-page="3.762" data-line="17" id="l3.762.17"></span>ἄρα καὶ προπαρασκευαζούσης τῆς φύσεως οὐ τοῖς
<span class="lb" data-page="3.762" data-line="18" id="l3.762.18"></span>νεύροις μόνοις, ἀλλὰ καὶ τοῖς κατὰ τοὺς ὀφθαλμοὺς ὑγροῖς
<span class="pb" data-page="3.763" id="p3.763"></span>
<span class="lb" data-page="3.763" data-line="1" id="l3.763.1"></span>τὴν τροφήν. καὶ μέν γε καὶ τοῦ χοριοειδοῦς χιτῶνος, τοῦ
<span class="lb" data-page="3.763" data-line="2" id="l3.763.2"></span>περιέχοντος αὐτὸ, λεπταὶ καὶ ἀραχνώδεις διαφύσεις. εἰς
<span class="lb" data-page="3.763" data-line="3" id="l3.763.3"></span>τοῦτο δὴ τὸ ἀμφιβληστροειδὲς σῶμα διατεταμέναι σύνδεσμοί
<span class="lb" data-page="3.763" data-line="4" id="l3.763.4"></span>τε ἅμα γίνονται καὶ τροφὴν αὐτῷ διαφέρουσι. πάμπολλα
<span class="lb" data-page="3.763" data-line="5" id="l3.763.5"></span>γὰρ οὖν καὶ οὗτος αὐτὸς ὁ χιτὼν ὁ χοριοειδὴς ἀγγεῖα φαίνεται
<span class="lb" data-page="3.763" data-line="6" id="l3.763.6"></span>καθ’ ὅλον ἑαυτὸν ἔχων. τοῦτο μὲν δῆλον κᾀξ αὐτοῦ
<span class="lb" data-page="3.763" data-line="7" id="l3.763.7"></span>τοῦ ὀνόματος. οὐ γὰρ ἂν οὔτ’ ἐκάλεσαν αὐτὸν οὔτε
<span class="lb" data-page="3.763" data-line="8" id="l3.763.8"></span>ὠνόμασαν οὕτως, εἰ μὴ σύνδεσμός τις ἀγγείων ἦν παμπόλλων,
<span class="lb" data-page="3.763" data-line="9" id="l3.763.9"></span>ὥσπερ τὸ χορίον. αὐτήν τε οὖν ταύτην ὁ χιτὼν οὗτος
<span class="lb" data-page="3.763" data-line="10" id="l3.763.10"></span>τὴν χρείαν παρέχεται, καὶ προσέτι χιτὼν ὄντως ἐστὶ καὶ
<span class="lb" data-page="3.763" data-line="11" id="l3.763.11"></span>σκέπη καὶ περίβλημα τοῖς ὑποκειμένοις σώμασιν. ἡ δ’
<span class="lb" data-page="3.763" data-line="12" id="l3.763.12"></span>ἀρχὴ καὶ τούτῳ τῷ χιτῶνι ἡ λεπτὴ μήνιγξ ἐστὶν, ἡ τὸν
<span class="lb" data-page="3.763" data-line="13" id="l3.763.13"></span>ἐγκέφαλον περιέχουσα, περὶ ἧς ὀλίγον ἔμπροσθεν ἐλέγομεν,
<span class="lb" data-page="3.763" data-line="14" id="l3.763.14"></span>ὡς συναποφύοιτο τοῖς νεύροις ἅπασιν, ἀρτηρίαν ἐπιφερομένη
<span class="lb" data-page="3.763" data-line="15" id="l3.763.15"></span>καὶ φλέβα. καὶ χρὴ θαυμάσαι κᾀνταῦθα τὴν σοφίαν
<span class="lb" data-page="3.763" data-line="16" id="l3.763.16"></span>τοῦ δημιουργοῦ. μηδαμόθι γὰρ ἀλλαχοῦ χωρίσας νεύρου
<span class="lb" data-page="3.763" data-line="17" id="l3.763.17"></span>μηδενὸς τὰς συναποφυομένας μήνιγγας, ἀλλ’ ὑπὲρ τοῦ
<span class="lb" data-page="3.763" data-line="18" id="l3.763.18"></span>τρέφεσθαί τε <span class="milestone ed2page" data-n="4.531" data-unit="ed2page" id="ed2page.4.531"></span>ἅμα καὶ σκέπεσθαι πανταχόθεν ﻿
<span class="pb" data-page="3.764" id="p3.764"></span>
<span class="lb" data-page="3.764" data-line="1" id="l3.764.1"></span>συνεπαγόμενος αὐτὰς, ἐνταυθοῖ μόνον, ἡνίκα πρῶτον εἰς
<span class="lb" data-page="3.764" data-line="2" id="l3.764.2"></span>τὸν ὀφθαλμὸν κατεφύετο νεῦρον, ἀμφοτέρας χωρίσας καὶ
<span class="lb" data-page="3.764" data-line="3" id="l3.764.3"></span>ἀποστήσας αὐτοῦ, παχείας καὶ σκληρὰς ὁμοίως τῇ τὸν ἐγκέφαλον
<span class="lb" data-page="3.764" data-line="4" id="l3.764.4"></span>αὐτὸν περιεχούσῃ παχείᾳ μήνιγγι ἢ καὶ μᾶλλον ἐκείνης
<span class="lb" data-page="3.764" data-line="5" id="l3.764.5"></span>ἐδημιούργησε. καὶ χρὴ μὴ παρέργως ἐπισκοπεῖν ἐνταῦθα,
<span class="lb" data-page="3.764" data-line="6" id="l3.764.6"></span>πῆ δὴ μὲν ὡσαύτως ἐγκεφάλῳ προὐνοήσατο τούτου
<span class="lb" data-page="3.764" data-line="7" id="l3.764.7"></span>δὴ τοῦ ἀμφιβληστροειδοῦς σώματος, καὶ διαφερόντως. ὅτι
<span class="lb" data-page="3.764" data-line="8" id="l3.764.8"></span>μὲν γὰρ ἐναντίως πάντη ταῖς ἄλλαις ἀποφύσεσιν, ἤδη πρόδηλον,
<span class="lb" data-page="3.764" data-line="9" id="l3.764.9"></span>εἴπερ ἐκεῖνο μὲν οὐκ ἀπήγαγεν, οὐδ’ ἀπέστησεν οὐδαμοῦ
<span class="lb" data-page="3.764" data-line="10" id="l3.764.10"></span>τῶν μηνίγγων οὐδ’ ἑτέραν, ἐν ὀφθαλμοῖς δ’ ἀμφοτέρας
<span class="lb" data-page="3.764" data-line="11" id="l3.764.11"></span>διεχώρισεν ἀπ’ ἀλλήλων τε καὶ τῆς ἄνωθεν ἀποφύσεως.
<span class="lb" data-page="3.764" data-line="12" id="l3.764.12"></span>αὐτῷ δὲ δὴ τῷ ἐγκεφάλῳ ταύτῃ κατὰ τοῦτον τρόπον μὲν
<span class="lb" data-page="3.764" data-line="13" id="l3.764.13"></span>ὡσαύτως ἡ κατὰ τοὺς ὀφθαλμοὺς αὐτοῦ μοῖρα διάκειται,
<span class="lb" data-page="3.764" data-line="14" id="l3.764.14"></span>καθὸ ἀρτηρίας ἔχει καὶ φλέβας ὅλην αὐτὴν διαπλεκούσας.
<span class="lb" data-page="3.764" data-line="15" id="l3.764.15"></span>καὶ μέν γε καὶ ὅτι πάμπολυ διέστηκεν ἀπ’ αὐτῆς ἡ μὲν
<span class="lb" data-page="3.764" data-line="16" id="l3.764.16"></span>σκληρὰ μήνιγξ, ἀεὶ ψαύουσά τε καὶ συνδεδεμένη τοῖς ὀστοῖς,
<span class="lb" data-page="3.764" data-line="17" id="l3.764.17"></span>ταύτης δὲ οὐκέτι ὡσαύτως ἡ λεπτὴ καὶ μαλακὴ μήνιγξ ἢ
<span class="lb" data-page="3.764" data-line="18" id="l3.764.18"></span>καταλέλοιπεν αὐτὸν, ἢ ἄνωθεν ἐπεκομίσατο φλέβας καὶ
<span class="pb" data-page="3.765" id="p3.765"></span>
<span class="lb" data-page="3.765" data-line="1" id="l3.765.1"></span>ἀρτηρίας ἐκείνῳ χωριζομένη, καὶ αὐτό γε τοῦτο τὸ φαινόμενον
<span class="lb" data-page="3.765" data-line="2" id="l3.765.2"></span>δεικνύσθω σοι τὴν χρείαν τοῦ χωρισμοῦ. μόνη γὰρ
<span class="lb" data-page="3.765" data-line="3" id="l3.765.3"></span>ἀποχωρεῖ καὶ τελέως ἀγγείων ἔρημος. ὀλίγῳ δ’ ὕστερον
<span class="lb" data-page="3.765" data-line="4" id="l3.765.4"></span>ἀναφαίνεται χοριοειδὲς οὐδὲν ἧττον τῆς κατὰ τὸν ἐγκέφαλον,
<span class="lb" data-page="3.765" data-line="5" id="l3.765.5"></span>ἐξ ἁπάντων τῶν ὑπερκειμένων χωρίων παμπόλλας ἀγγείων
<span class="lb" data-page="3.765" data-line="6" id="l3.765.6"></span>καταφύσεις δεχομένην δόξεις αὐτὴν οἷον εἰς ἐμπορίαν
<span class="lb" data-page="3.765" data-line="7" id="l3.765.7"></span>τινὰ τροφῆς ἐκπεμφθεῖσαν ὀλίγην μέν τινα καὶ
<span class="lb" data-page="3.765" data-line="8" id="l3.765.8"></span>πρὶν ἐπανελθεῖν ἀποπέμπειν, οἷον δι’ ὑπηρετῶν τῶν λεπτῶν
<span class="lb" data-page="3.765" data-line="9" id="l3.765.9"></span>ἀγγείων ἐκείνων ὧν ὀλίγον ἔμπροσθεν εἴπομεν, τὴν δ’ ἄλλην
<span class="lb" data-page="3.765" data-line="10" id="l3.765.10"></span>ἅπασαν ἅμα ἑαυτῷ φέρειν. ἐπανέρχεται γὰρ ἐπιφερομένη
<span class="lb" data-page="3.765" data-line="11" id="l3.765.11"></span>πάμπολύ τι πλῆθος ἀγγείων λεπτῶν, ἐγγὺς ἀλλήλοις
<span class="lb" data-page="3.765" data-line="12" id="l3.765.12"></span>κειμένων, καὶ μετ’ αὐτῶν ἁπάντων ἐμφύεται πάλιν εἰς τὴν
<span class="lb" data-page="3.765" data-line="13" id="l3.765.13"></span>ἄνωθεν ἀποβλάστησιν, ὡς δοκεῖν ἐοικέναι τὴν κατάφυσιν
<span class="lb" data-page="3.765" data-line="14" id="l3.765.14"></span>αὐτῶν ταῖς ἐπὶ τῶν βλεφάρων θριξίν. εἰκάζουσι γὰρ οὕτως
<span class="lb" data-page="3.765" data-line="15" id="l3.765.15"></span>οὐ κακῶς, ἐμοὶ δοκεῖν, οἷς μέλει τι περὶ φύσεως ἱστορίας.
<span class="lb" data-page="3.765" data-line="16" id="l3.765.16"></span>ἵνα δ’ ἐμφύεται πρῶτον, ἵσταταί τε <span class="milestone ed1page" data-n="1.474" data-unit="ed1page" id="ed1page.1.474"></span>καὶ παύεται
<span class="lb" data-page="3.765" data-line="17" id="l3.765.17"></span>τοῦ πρόσω χωρεῖν ἡ ἄνωθεν ἀπόφυσις. οὗ γὰρ ἕνεκα
<span class="pb" data-page="3.766" id="p3.766"></span>
<span class="lb" data-page="3.766" data-line="1" id="l3.766.1"></span>κατεπέμφθη, τοῦτ’ ἤδη πεπλήρωκεν, καὶ ἐνέφυ τῷ κρυσταλλοειδεῖ
<span class="lb" data-page="3.766" data-line="2" id="l3.766.2"></span>σώματι, καὶ δύναται τῶν κατ’ αὐτὸ παθημάτων
<span class="lb" data-page="3.766" data-line="3" id="l3.766.3"></span>ἄγγελος ἀγαθὸς ἐγκεφάλῳ γίγνεσθαι. κύκλος δ’ εὐλόγως
<span class="lb" data-page="3.766" data-line="4" id="l3.766.4"></span>ἀκριβὴς ἡ σύμφυσις αὐτῶν ἐγένετο. πανταχόθεν γὰρ εἰς
<span class="lb" data-page="3.766" data-line="5" id="l3.766.5"></span>μέσον τὸ κρυσταλλοειδὲς, περιφερὲς ὂν, τῆς προειρημένης
<span class="lb" data-page="3.766" data-line="6" id="l3.766.6"></span>καταφύσεως γενομένης, ὁ κύκλος ἐξ ἀνάγκης ἐγενήθη, καὶ
<span class="lb" data-page="3.766" data-line="7" id="l3.766.7"></span>μέγιστός γε οὗτός ἐστιν ἐν τῷ κρυσταλλοειδεῖ, καὶ δίχα
<span class="lb" data-page="3.766" data-line="8" id="l3.766.8"></span>τέμνων αὐτό. πάντων γὰρ τῶν κυκλοτερέσι σώμασι συναπτομένων
<span class="lb" data-page="3.766" data-line="9" id="l3.766.9"></span>ἡ κατὰ τὸν μέγιστον ἐν αὐτοῖς κύκλον ἀσφαλεστάτη
<span class="lb" data-page="3.766" data-line="10" id="l3.766.10"></span>σύμφυσις, ὡς ἂν πλείσταις λαβαῖς ἑνοῦσα τὰ συμφυόμενα.
<span class="lb" data-page="3.766" data-line="11" id="l3.766.11"></span>κατὰ δὲ τὸν αὐτὸν τοῦτον κύκλον εὔλογον ἦν ἐπισχεῖν τοῦ
<span class="lb" data-page="3.766" data-line="12" id="l3.766.12"></span>πρόσω τὸ ὑαλοειδὲς, ὥστε διὰ τοῦτο μέσον ὀχεῖται κατ’
<span class="lb" data-page="3.766" data-line="13" id="l3.766.13"></span>αὐτὸ τὸ κρυσταλλοειδὲς, οἷον σφαῖρά τις ἡμίτομος ἐν ὕδατι.
<span class="lb" data-page="3.766" data-line="14" id="l3.766.14"></span>καὶ τοίνυν καὶ συνέφυσεν αὐτὰ καθ’ ἕτερον μέρος τὸ ἔνδον
<span class="lb" data-page="3.766" data-line="15" id="l3.766.15"></span>τὸ οἷον ἡμισφαίριον τοῦ κρυσταλλοειδοῦς ἀσφαλείας
<span class="lb" data-page="3.766" data-line="16" id="l3.766.16"></span>ἕνεκα κύκλος εἷς ὁ προειρημένος μέγιστος τῶν κατὰ τὸ
<span class="lb" data-page="3.766" data-line="17" id="l3.766.17"></span>κρυσταλλοειδές. ὅρος δὲ κοινὸς ἀμφοτέροις καὶ σύνδεσμος
<span class="pb" data-page="3.767" id="p3.767"></span>
<span class="lb" data-page="3.767" data-line="1" id="l3.767.1"></span>αὐτοῖς τε τούτοις γίνεται, καὶ προσέτι τῷ ἀμφιβληστροειδεῖ
<span class="lb" data-page="3.767" data-line="2" id="l3.767.2"></span>σώματι, καὶ τετάρτῳ τῷ χοριοειδεῖ χιτῶνι. τὸ γὰρ ἰσχυρότατον
<span class="lb" data-page="3.767" data-line="3" id="l3.767.3"></span>ἐν αὐτοῖς καὶ μάλιστα στηρίζειν αὐτὰ καὶ σκέπειν
<span class="lb" data-page="3.767" data-line="4" id="l3.767.4"></span>δυνάμενον ὁ χιτὼν οὗτός ἐστιν. ἀλλ’ ὥσπερ εἰς τὴν ἐκείνων
<span class="lb" data-page="3.767" data-line="5" id="l3.767.5"></span>φυλακὴν ἰσχυρὸς, οὕτως ἦν εἰς τὴν ἰδίαν ἀσθενὴς
<span class="lb" data-page="3.767" data-line="6" id="l3.767.6"></span>καὶ ἀδύνατος φέρειν ἀβλαβῶς τὴν σκληρότατα τῶν περικειμένων
<span class="lb" data-page="3.767" data-line="7" id="l3.767.7"></span>ὀστῶν. ὡς οὖν κατὰ τὸν ἐγκέφαλον,<span class="milestone ed2page" data-n="4.532" data-unit="ed2page" id="ed2page.4.532"></span> οὕτω κᾀνταῦθα
<span class="lb" data-page="3.767" data-line="8" id="l3.767.8"></span>τὸν ἀπὸ τῆς παχείας μήνιγγος χιτῶνα περιβέβληται.
<span class="lb" data-page="3.767" data-line="9" id="l3.767.9"></span>καὶ διεστώς γε ὁ χιτὼν οὗτος ἀπ’ αὐτοῦ κατὰ πάντα τὰ
<span class="lb" data-page="3.767" data-line="10" id="l3.767.10"></span>μέρη, καὶ μόναις ταῖς τῶν ἀγγείων διαφύσεσι συναπτόμενος
<span class="lb" data-page="3.767" data-line="11" id="l3.767.11"></span>αὐτῷ, κατὰ τὸν προειρημένον ἐκεῖνον κύκλον τὸν ἐν τῷ
<span class="lb" data-page="3.767" data-line="12" id="l3.767.12"></span>κρυσταλλοειδεῖ συνέφυ. καὶ πέμπτη σύμφυσις ἐπὶ ταῖς προειρημέναις
<span class="lb" data-page="3.767" data-line="13" id="l3.767.13"></span>τέτταρσι, καθ’ ἕνα τοῦτον τόπον γενομένη, πᾶσι
<span class="lb" data-page="3.767" data-line="14" id="l3.767.14"></span>τοῖς ὑποκειμένοις ὄφελος οὐ σμικρόν ἐστι πρὸς τὸ μήτε
<span class="lb" data-page="3.767" data-line="15" id="l3.767.15"></span>πάσχειν ὑπὸ τῶν περικειμένων ὀστῶν, μήτε ἐν ταῖς σφοδροτάταις
<span class="lb" data-page="3.767" data-line="16" id="l3.767.16"></span>κινήσεσιν ἀποῤῥήγνυσθαι ἀπ’ ἀλλήλων. ἡ μὲν οὖν
<span class="lb" data-page="3.767" data-line="17" id="l3.767.17"></span>σκληρὰ μήνιγξ ἀσφαλῶς τῇ χοριοειδεῖ συμπέφυκεν, αὕτη
<span class="lb" data-page="3.767" data-line="18" id="l3.767.18"></span>δὲ τῷ ἀμφιβληστροειδεῖ, καὶ πάλιν αὐτὸ τῷ ὑαλοειδεῖ τε
<span class="pb" data-page="3.768" id="p3.768"></span>
<span class="lb" data-page="3.768" data-line="1" id="l3.768.1"></span>καὶ κρυσταλλοειδεῖ, τῷ μὲν καθ’ ὅλον ἑαυτὸ, τῷ δὲ κατὰ
<span class="lb" data-page="3.768" data-line="2" id="l3.768.2"></span>τὴν ἶριν μόνην, ὥστε διὰ τῶν μέσων σωμάτων τὸ ὑαλοειδὲς
<span class="lb" data-page="3.768" data-line="3" id="l3.768.3"></span>ὑγρὸν τῷ πάντων ἔξωθεν ἥνωται χιτῶνι, τὸ μαλακώτατον
<span class="lb" data-page="3.768" data-line="4" id="l3.768.4"></span>τῷ σκληροτάτῳ, καὶ δὴ τοῦτο ἡ φύσις ἐτεχνήσατο
<span class="lb" data-page="3.768" data-line="5" id="l3.768.5"></span>διὰ τῆς οὕτως ἐπικαίρου μεταξὺ θέσεως. ἐπὶ δὲ τὸν αὐτὸν
<span class="lb" data-page="3.768" data-line="6" id="l3.768.6"></span>κύκλον ἕκτος τις χιτὼν ἔξωθεν ἐγγὺς ἥκει, εἰς τὸν σκληρὸν
<span class="lb" data-page="3.768" data-line="7" id="l3.768.7"></span>χιτῶνα καταφυόμενος, ὡς τῶν κινούντων τοὺς ὀφθαλμοὺς
<span class="lb" data-page="3.768" data-line="8" id="l3.768.8"></span>μυῶν ἀπονεύρωσις. ἕβδομος δ’ ἐπὶ τούτοις ὅλως ἡ
<span class="lb" data-page="3.768" data-line="9" id="l3.768.9"></span>περιοστίου κατάφυσις, ἅμα μὲν συνδοῦντος ὅλον τὸν ὀφθαλμὸν
<span class="lb" data-page="3.768" data-line="10" id="l3.768.10"></span>τοῖς ὀστοῖς, ἅμα δὲ καὶ σκέποντος τοὺς κινοῦντας αὐτὸν
<span class="lb" data-page="3.768" data-line="11" id="l3.768.11"></span>μῦς. καί σοι τοῦτον ἤδη τὸν ὑμένα θεάσασθαι καὶ
<span class="lb" data-page="3.768" data-line="12" id="l3.768.12"></span>πρὸ τῆς ἀνατομῆς ἔστι, λευκὸν μὲν, οἷός περ καὶ φαίνεται,
<span class="lb" data-page="3.768" data-line="13" id="l3.768.13"></span>τελευτῶντα δὲ, ᾗπερ καὶ τῶν ἄλλων ἕκαστος ὑποβέβληται
<span class="lb" data-page="3.768" data-line="14" id="l3.768.14"></span>κύκλων, ἵνα συνάπτῃ τὸ λευκὸν τῷ μέλανι. καὶ καλεῖται
<span class="lb" data-page="3.768" data-line="15" id="l3.768.15"></span>ἶρις ὁ τόπος οὗτος ὑπὸ τῶν περὶ τὰ τοιαῦτα δεινῶν· ἔνιοι
<span class="lb" data-page="3.768" data-line="16" id="l3.768.16"></span>δὲ στεφάνην ὀνομάζουσι. καὶ εἰ καλῶς προσέλθοις αὐτῶν
<span class="lb" data-page="3.768" data-line="17" id="l3.768.17"></span>τῇ διαιρέσει, καὶ μηδὲν συγχέας ἐπισκοποῖς, θεάσῃ κύκλους ﻿
<span class="pb" data-page="3.769" id="p3.769"></span>
<span class="lb" data-page="3.769" data-line="1" id="l3.769.1"></span>ἀλλήλοις ἐπιβάλλοντας ἓξ ἐνταῦθα, καὶ πάχει καὶ χροιᾷ
<span class="lb" data-page="3.769" data-line="2" id="l3.769.2"></span>διαφέροντας, ὥστε μηδ’ ἂν εἰ βουληθείης ἑτέρως ὀνομάσαι
<span class="lb" data-page="3.769" data-line="3" id="l3.769.3"></span>τὸ χωρίον δυνηθῆναι πλὴν ἶριν.
</p>
          </article>

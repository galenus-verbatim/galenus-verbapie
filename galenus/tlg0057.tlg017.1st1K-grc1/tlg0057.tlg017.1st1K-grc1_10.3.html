<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:10.3">
<span class="pb page1" data-page="3.769" id="p3.769"></span>
<span class="milestone ed1page page1" data-n="1.474" data-unit="ed1page" id="ed1page.1.474"></span>
<span class="milestone ed2page page1" data-n="4.532" data-unit="ed2page" id="ed2page.4.532"></span>
            <p>
<span class="lb" data-page="3.769" data-line="4" id="l3.769.4"></span>Ἀλλὰ γὰρ οὐ ταῦτα μόνον ἔργα τῆς τοῦ
<span class="lb" data-page="3.769" data-line="5" id="l3.769.5"></span>δημιουργοῦ σοφίας, ἀλλ’ ἔτι μακρῷ μείζω τὰ λεχθησόμενα.
<span class="lb" data-page="3.769" data-line="6" id="l3.769.6"></span>μέχρι μὲν γὰρ τῆς μέσης χώρας τοῦ κρυσταλλοειδοῦς ἠγάγομεν
<span class="lb" data-page="3.769" data-line="7" id="l3.769.7"></span>ἤδη τῷ λόγῳ τοὺς ἐπιβάλλοντας ἀλλήλοις καὶ συμφυομένους
<span class="lb" data-page="3.769" data-line="8" id="l3.769.8"></span>ἐνταῦθα κύκλους ἑπτά. τὸ δὲ ἀπὸ τοῦδε μάλιστα
<span class="lb" data-page="3.769" data-line="9" id="l3.769.9"></span>θαυμάσεις, εἰ, πρὶν ἀκούσαις παρ’ ἡμῶν, τὴν κατ’
<span class="lb" data-page="3.769" data-line="10" id="l3.769.10"></span>αὐτὸ τέχνην πειραθείης αὐτὸς καταμόνας ἐπισκέψασθαι. τί
<span class="lb" data-page="3.769" data-line="11" id="l3.769.11"></span>ποτ’ ἆρ’ ἦν ἐργάσασθαι βέλτιον, ἵν’ ἅμα μὲν αἰσθάνηται
<span class="lb" data-page="3.769" data-line="12" id="l3.769.12"></span>τῶν ἰδίων αἰσθητῶν ἀκριβῶς τὸ κρυσταλλοειδὲς, ἅμα δ’
<span class="lb" data-page="3.769" data-line="13" id="l3.769.13"></span>ἀσφαλῶς φρουρῆται, καὶ μηδὲν ὑπὸ μηδενὸς ἀδικῆται τῶν
<span class="lb" data-page="3.769" data-line="14" id="l3.769.14"></span>ἔξωθεν; ἆρα τελέως αὐτὸ γυμνὸν καὶ ἀσκέπαστον καταλιπεῖν;
<span class="lb" data-page="3.769" data-line="15" id="l3.769.15"></span>οὕτω μὲν ἂν οὐδὲ τὸν ἀκαριαῖον χρόνον ὑπέμεινεν, ἀλλ’
<span class="lb" data-page="3.769" data-line="16" id="l3.769.16"></span>εὐθὺς ἂν ἀπώλετό τε καὶ διεφθάρη τελέως ὑπὸ μαλακότητος
<span class="lb" data-page="3.769" data-line="17" id="l3.769.17"></span>συμφύτου, πρὸς μηδὲν τῶν ἔξωθεν ὁμιλούντων ἀντέχειν
<span class="pb" data-page="3.770" id="p3.770"></span>
<span class="lb" data-page="3.770" data-line="1" id="l3.770.1"></span>δυνάμενον. ἢ προθεῖναί τι στεγανὸν αὐτοῦ πρόβλημα,
<span class="lb" data-page="3.770" data-line="2" id="l3.770.2"></span>φρουρεῖν ἀσφαλῶς ἱκανόν; ἀλλ’ ἦν κίνδυνος ὑπὸ τοῦ τοιούτου
<span class="lb" data-page="3.770" data-line="3" id="l3.770.3"></span>κατακρυφθῆναί τε καὶ παντάπασιν αὐτὸ κατασκοτισθῆναι,
<span class="lb" data-page="3.770" data-line="4" id="l3.770.4"></span>καὶ τελέως ἀναίσθητον γενέσθαι. εἰ τοίνυν ἡ μὲν
<span class="lb" data-page="3.770" data-line="5" id="l3.770.5"></span>τὴν ἀκρίβειαν αὐτῷ τῆς αἰσθήσεως φυλάττουσα κατασκευὴ
<span class="lb" data-page="3.770" data-line="6" id="l3.770.6"></span>τὴν εὐπάθειαν ἐπέφερεν, ἡ δὲ τὴν δυσπάθειαν ἐκπορίζουσα
<span class="lb" data-page="3.770" data-line="7" id="l3.770.7"></span>τὴν ἀκρίβειαν διέφθειρεν, εἰς ἄπορόν τι περιΐστατο
<span class="lb" data-page="3.770" data-line="8" id="l3.770.8"></span>ἡ κατασκευὴ τῶν ὀπτικῶν ὀργάνων. ἀλλ’ οὐκ ἂν οὐδ’ ἐν
<span class="lb" data-page="3.770" data-line="9" id="l3.770.9"></span>τούτοις ἔμελλεν ἀπορήσειν ὁμοίως ἡμῖν ἡ φύσις, <span class="milestone ed2page" data-n="4.533" data-unit="ed2page" id="ed2page.4.533"></span>ἀλλὰ
<span class="lb" data-page="3.770" data-line="10" id="l3.770.10"></span>πρῶτον μὲν ἐξευρήσειν τε καὶ προνοήσεσθαι τὸ βέλτιον,
<span class="lb" data-page="3.770" data-line="11" id="l3.770.11"></span>ἔπειτα δὲ καὶ κατασκευάζειν αὐτὸ σὺν ἄκρᾳ τῇ τέχνῃ. τοῦ
<span class="lb" data-page="3.770" data-line="12" id="l3.770.12"></span>μὲν γὰρ παχέος καὶ σκληροῦ σκεπάσματος εἰς αὐτὸ τὸ
<span class="lb" data-page="3.770" data-line="13" id="l3.770.13"></span>σφέτερον αὐτῶν ἔργον βλάψοντος τοὺς ὀφθαλμοὺς, τοῦ δὲ
<span class="lb" data-page="3.770" data-line="14" id="l3.770.14"></span>λεπτοῦ καὶ μαλακοῦ παντάπασιν εὐπαθοῦς ἐσομένου, τὸ
<span class="lb" data-page="3.770" data-line="15" id="l3.770.15"></span>σκληρὸν μὲν, λεπτὸν δὲ μάλιστα, εἰ καὶ λευκὸν ἀποτελεσθείη,
<span class="lb" data-page="3.770" data-line="16" id="l3.770.16"></span>βέλτιον ἔγνω γενησόμενον. ἐπὶ δὲ τὴν δημιουργίαν
<span class="lb" data-page="3.770" data-line="17" id="l3.770.17"></span>αὐτοῦ τραπομένη, πάντως μὲν ἔμελλεν ἐξ ἑνὸς τῶν ἑπτὰ
<span class="pb" data-page="3.771" id="p3.771"></span>
<span class="lb" data-page="3.771" data-line="1" id="l3.771.1"></span>κύκλων τῶν κατὰ τὴν ἶριν ἀποφύσειν αὐτό. ἀλλ’ ἀπὸ μὲν
<span class="lb" data-page="3.771" data-line="2" id="l3.771.2"></span>τῶν μαλακῶν τῶν τεττάρων οὐκ ἐνεδέχετο σκληρὸν ἀποφύειν
<span class="lb" data-page="3.771" data-line="3" id="l3.771.3"></span>χιτῶνα. λοιπῶν δὲ ὄντων τριῶν τῶν ἔξωθεν, ὁ μὲν
<span class="lb" data-page="3.771" data-line="4" id="l3.771.4"></span>ὕστατος ἁπάντων ὁ τοῦ περιοστίου κύκλος, εἰ καὶ τῶν ἔνδον
<span class="lb" data-page="3.771" data-line="5" id="l3.771.5"></span>τῶν τεττάρων πολὺ σκληρότερός ἐστιν, ἀλλὰ τῆς γε
<span class="lb" data-page="3.771" data-line="6" id="l3.771.6"></span>τοῦ σκεπάσματος χρείας ἐνδεέστερος· ὁ δ’ ὑπ’ αὐτῷ δεύτερος
<span class="lb" data-page="3.771" data-line="7" id="l3.771.7"></span>ἀπὸ τῶν μυῶν αὐτοῦ ἑτέρων ἐδεῖτο σκεπασμάτων·
<span class="lb" data-page="3.771" data-line="8" id="l3.771.8"></span>λοιπὸς οὖν ἀπὸ τῆς μήνιγγος ὁ σκληρὸς χιτὼν, ὁ τὸν χοριοειδῆ
<span class="lb" data-page="3.771" data-line="9" id="l3.771.9"></span>περιέχων, ἀφ’ οὗ δυνατὸν ἦν γεννῆσαι τὸ σκέπασμα.
<span class="lb" data-page="3.771" data-line="10" id="l3.771.10"></span>σκόπει δὲ κᾀνταῦθα τὴν πρόνοιάν τε ἅμα καὶ τέχνην τῆς
<span class="lb" data-page="3.771" data-line="11" id="l3.771.11"></span>φύσεως. παχὺν μὲν ἱκανῶς ὄντα τοῦτον τὸν χιτῶνα, καὶ
<span class="lb" data-page="3.771" data-line="12" id="l3.771.12"></span>ἧττον τῆς χρείας πυκνὸν, λεπτότερόν τε ἅμα καὶ πυκνότερον
<span class="lb" data-page="3.771" data-line="13" id="l3.771.13"></span>ἀποφύειν ἀπήρξατο, καὶ κατὰ βραχὺ προάγουσα τὸ
<span class="lb" data-page="3.771" data-line="14" id="l3.771.14"></span>μεσαίτατον αὐτοῦ πάνυ σφόδρα λεπτὸν καὶ πυκνὸν ἀπειργάσατο.
<span class="lb" data-page="3.771" data-line="15" id="l3.771.15"></span>καί σοι δόξει δεινῶς ἐοικέναι τοῦτο τοῖς κέρασι
<span class="lb" data-page="3.771" data-line="16" id="l3.771.16"></span>τοῖς εἰς λεπτὰ τετμημένοις. ὅθεν αὐτοῦ καὶ τὴν προσηγορίαν
<span class="lb" data-page="3.771" data-line="17" id="l3.771.17"></span>πρέπειν ἡγησάμενοι τοῦ κερατοειδοῦς οἱ περὶ τὰς ἀνατομὰς
<span class="lb" data-page="3.771" data-line="18" id="l3.771.18"></span>δεινοὶ, αὐτοί τε οὕτως ἐκάλουν, καὶ μένει τοὔνομα
<span class="pb" data-page="3.772" id="p3.772"></span>
<span class="lb" data-page="3.772" data-line="1" id="l3.772.1"></span>μέχρι δεῦρο ἀεί. οὗτος οὖν ὁ κερατοειδὴς χιτὼν λεπτὸς
<span class="lb" data-page="3.772" data-line="2" id="l3.772.2"></span>καὶ σκληρὸς καὶ πυκνὸς γενόμενος, εὐθὺς ἄρ’ ἔμελλεν ἔσεσθαι
<span class="lb" data-page="3.772" data-line="3" id="l3.772.3"></span>καὶ λαμπρὸς, οἷος ἐπιπέμπειν αὐγὴν ἐπιτηδειότατος
<span class="lb" data-page="3.772" data-line="4" id="l3.772.4"></span>εἶναι, παραπλησίως τοῖς ἀκριβῶς διεξεσμένοις τε καὶ λελεπτυσμένοις
<span class="lb" data-page="3.772" data-line="5" id="l3.772.5"></span>κέρασιν. ἆρ’ οὖν εἰ καὶ προμηθεῖσθαι τὰ
<span class="lb" data-page="3.772" data-line="6" id="l3.772.6"></span>τοιαῦθ’, ὥσπερ ἡ φύσις, οὕτω καὶ ἡμεῖς ἱκανοὶ τό τε ἐπιμηθεῖσθαι,
<span class="lb" data-page="3.772" data-line="7" id="l3.772.7"></span>καὶ μέμψασθαί τινι τῶν γεγονότων, ὡς ἦν
<span class="lb" data-page="3.772" data-line="8" id="l3.772.8"></span>ἄμεινον ἑτέρως αὐτὸ κατεσκευάσθαι, δυνατοί; ἐγὼ δὲ νομίζω
<span class="lb" data-page="3.772" data-line="9" id="l3.772.9"></span>μηδὲ τοῦτο τοὺς γοῦν πολλοὺς ἡμῶν δύνασθαι. οὔτε
<span class="lb" data-page="3.772" data-line="10" id="l3.772.10"></span>γὰρ ἐξηγοῦνται τὴν τέχνην τῆς φύσεως, οὕτω γὰρ ἂν αὐτὴν
<span class="lb" data-page="3.772" data-line="11" id="l3.772.11"></span>καὶ πάντως θαυμάσειαν, οὔτ’, εἰ καὶ μὴ τοῦτο, τό γ’ οὖν
<span class="lb" data-page="3.772" data-line="12" id="l3.772.12"></span>μὴ ψέγειν αὐτὴν ὑπάρχει. δίκαιον δ’ ἤδη δεῖξαι βελτίονα
<span class="lb" data-page="3.772" data-line="13" id="l3.772.13"></span><span class="milestone ed1page" data-n="1.475" data-unit="ed1page" id="ed1page.1.475"></span>κατασκευὴν ἑτέραν τῆς νῦν οὔσης, ἢ τοῦτο μὴ δυναμένους
<span class="lb" data-page="3.772" data-line="14" id="l3.772.14"></span>ποιῆσαι ταύτην θαυμάζειν. ἑπτὰ κύκλων κατὰ τὴν
<span class="lb" data-page="3.772" data-line="15" id="l3.772.15"></span>ἶριν ὑπαρχόντων, ὦ οὗτος ὁ λοιδορούμενος τῇ φύσει, δεῖξον
<span class="lb" data-page="3.772" data-line="16" id="l3.772.16"></span>ἡμῖν ἕτερον ἐπιτηδειότερον εἰς τὴν τοῦ κερατοειδοῦς χιτῶνος
<span class="lb" data-page="3.772" data-line="17" id="l3.772.17"></span>γένεσιν. ἢ, εἰ τοῦτ’ ἀδυνατεῖς, καί σοι δοκεῖ οὐ καλῶς ἀπὸ
<span class="pb" data-page="3.773" id="p3.773"></span>
<span class="lb" data-page="3.773" data-line="1" id="l3.773.1"></span>τοῦ σκληροτάτου πάντων πεφυκέναι, δεῖξον αὖ, τί ἂν, εἰ σὺ
<span class="lb" data-page="3.773" data-line="2" id="l3.773.2"></span>κατέστης ἐν τῇ τοῦ Προμηθέως χώρᾳ, βέλτιον ἂν ἀπειργάσω
<span class="lb" data-page="3.773" data-line="3" id="l3.773.3"></span>περὶ αὐτὸν τὸν ἀποφύντα χιτῶνα. ἆρ’ οὐ λεπτὸν
<span class="lb" data-page="3.773" data-line="4" id="l3.773.4"></span>μὲν καὶ λευκὸν, ἵν’ ἀκωλύτως διαπέμπῃ τὰς ὄψεις, σκληρὸν
<span class="lb" data-page="3.773" data-line="5" id="l3.773.5"></span>δὲ, ἵν’ ἀσφαλῶς φρουρῇ τὸ κρυσταλλοειδὲς ὑγρὸν, ἐδημιούργησας
<span class="lb" data-page="3.773" data-line="6" id="l3.773.6"></span>αὐτόν; οὐκ ἂν ἔχοις εἰπεῖν ἑτέρως. καίτοι πολὺ
<span class="lb" data-page="3.773" data-line="7" id="l3.773.7"></span>ῥᾷον ἐξευρεῖν τι τῶν παροφθέντων, καὶ μέμψασθαι, καὶ
<span class="lb" data-page="3.773" data-line="8" id="l3.773.8"></span>μεταθεῖναι, τοῦ πάντ’ ἐξ ἀρχῆς ἀμέμπτως κατασκευάσαι.
<span class="lb" data-page="3.773" data-line="9" id="l3.773.9"></span>θέασαι δὴ πάλιν ἤδη ποτὲ σωφρονήσας τὰ λοιπὰ τῆς φύσεως
<span class="lb" data-page="3.773" data-line="10" id="l3.773.10"></span>ἔργα. ὁ γάρ τοι κερατοειδὴς χιτὼν οὗτος, λεπτὸς καὶ
<span class="lb" data-page="3.773" data-line="11" id="l3.773.11"></span>πυκνὸς γενόμενος, ἐπιτηδειότατον μέν ἐστι πρόβλημα τοῦ
<span class="lb" data-page="3.773" data-line="12" id="l3.773.12"></span>τῆς ὄψεως ὀργάνου πρὸς τὸ μήθ’ ὑπὸ τῶν ἔξωθεν ἀδικεῖσθαι
<span class="lb" data-page="3.773" data-line="13" id="l3.773.13"></span>τὰς ὄψεις, ἄλλα δ’ ἐξ ἀνάγκης ἑπόμενα τῇ τοιαύτῃ
<span class="lb" data-page="3.773" data-line="14" id="l3.773.14"></span>κατασκευῇ τρία κέκτηται κακὰ, ἃ σὺ μὲν, ὦ σοφώτατε
<span class="lb" data-page="3.773" data-line="15" id="l3.773.15"></span>κατήγορε, <span class="milestone ed2page" data-n="4.534" data-unit="ed2page" id="ed2page.4.534"></span>τὴν Προμηθέως ἐξουσίαν κτησάμενος,
<span class="lb" data-page="3.773" data-line="16" id="l3.773.16"></span>ἴσως ἃν που παρεῖδες, οὐ μὴν αὐτός γε ὁ Προμηθεὺς,
<span class="lb" data-page="3.773" data-line="17" id="l3.773.17"></span>ἀλλ’ οἶδε σαφῶς, ὡς ἂν εἰδὼς προμηθεῖσθαι, πρῶτον ﻿
<span class="pb" data-page="3.774" id="p3.774"></span>
<span class="lb" data-page="3.774" data-line="1" id="l3.774.1"></span>μὲν ἀπορήσοντα τροφῆς τὸν κερατοειδῆ χιτῶνα τοῦτον, ὡς
<span class="lb" data-page="3.774" data-line="2" id="l3.774.2"></span>ἂν μήθ’ ἕλκειν δι’ οὕτω μακροῦ δυνάμενον, μήτ’ εἰς ἑαυτὸν
<span class="lb" data-page="3.774" data-line="3" id="l3.774.3"></span>δέξασθαι τὰς φλέβας, ὡς ἂν πυκνὸν καὶ σκληρὸν
<span class="lb" data-page="3.774" data-line="4" id="l3.774.4"></span>καὶ λεπτὸν ὑπάρχοντα, δεύτερον δὲ πρὸς μὲν τὰς ἀπὸ
<span class="lb" data-page="3.774" data-line="5" id="l3.774.5"></span>τῶν ἔξωθεν βλάβας ἱκανὸν ἐσόμενον στέγασμα τοῦ κρυσταλλοειδοῦς,
<span class="lb" data-page="3.774" data-line="6" id="l3.774.6"></span>αὐτὸν δ’ οὐδὲν ἧττον ἐκείνων λυπήσοντα τῇ
<span class="lb" data-page="3.774" data-line="7" id="l3.774.7"></span>σκληρότητι, καὶ τρίτον ἔτι πρὸς τούτοις σκεδάσοντά τε
<span class="lb" data-page="3.774" data-line="8" id="l3.774.8"></span>καὶ διαφορήσοντα τὴν ἐπιπεμπομένην ἄνωθεν τοῖς ὀφθαλμοῖς
<span class="lb" data-page="3.774" data-line="9" id="l3.774.9"></span>ὀπτικὴν δύναμιν· ἧς σὺ μὲν ἀγνοῶν τὴν οὐσίαν, ὡς
<span class="lb" data-page="3.774" data-line="10" id="l3.774.10"></span>αὐγοειδής ἐστιν, ἀγνοῶν δὲ καὶ ὅτι φθείρεται διαφορουμένη
<span class="lb" data-page="3.774" data-line="11" id="l3.774.11"></span>κατὰ τὴν πρὸς τὰς λαμπροτέρας τε καὶ σφοδροτέρας αὐγὰς
<span class="lb" data-page="3.774" data-line="12" id="l3.774.12"></span>ἀθρόαν ὁμιλίαν, οὐ καλῶς ἔγνως, οἰκεῖον αὐτῇ περιτιθεὶς
<span class="lb" data-page="3.774" data-line="13" id="l3.774.13"></span>κακὸν οὕτω λαμπρὸν χιτῶνα, οὐ μὴν ὅ γε δημιουργὸς τῶν
<span class="lb" data-page="3.774" data-line="14" id="l3.774.14"></span>ζώων. ἀλλὰ πρῶτον μὲν, ὅπως ὁ κερατοειδὴς θρέψεται,
<span class="lb" data-page="3.774" data-line="15" id="l3.774.15"></span>δεύτερον δὲ, ὅπως μηδέποθ’ ἅψηται τοῦ κρυσταλλοειδοῦς
<span class="lb" data-page="3.774" data-line="16" id="l3.774.16"></span>ὑγροῦ, τρίτον δὲ, ὅπως μηδὲ διαφορήσῃ τὴν αὐγὴν αὐτοῦ,
<span class="lb" data-page="3.774" data-line="17" id="l3.774.17"></span>προὐνοήσατο, καὶ δι’ ἑνός γε μηχανήματος ἅπαντα ταῦτα
<span class="lb" data-page="3.774" data-line="18" id="l3.774.18"></span>ἐπηνωρθώσατο. καί σοι καὶ τοῦτ’ ἔλεγον τάχα ἂν, ὦ
<span class="pb" data-page="3.775" id="p3.775"></span>
<span class="lb" data-page="3.775" data-line="1" id="l3.775.1"></span>δεινότατε κατήγορε τῆς φύσεως, εἰ μὴ πάνυ σαφῶς ἠπιστάμην
<span class="lb" data-page="3.775" data-line="2" id="l3.775.2"></span>ἀντεροῦντά σε τοῖς περὶ τῆς ὄψεως λόγοις. ἐκείνους
<span class="lb" data-page="3.775" data-line="3" id="l3.775.3"></span>μὲν μηδ’ ἀκηκοέναι δόκει, μηδ’ ὀλίγον ἔμπροσθεν εἰρῆσθαι
<span class="lb" data-page="3.775" data-line="4" id="l3.775.4"></span>πρὸς ἡμῶν, ὡς αὐγοειδής ἐστιν αὐτῆς ἡ οὐσία, ἀλλ’ ἄῤῥητόν
<span class="lb" data-page="3.775" data-line="5" id="l3.775.5"></span>τε καὶ ἄγνωστον αὐτὴν ὑποθέμενος, αὐτό γε τοῦτο δι’ ἔργων
<span class="lb" data-page="3.775" data-line="6" id="l3.775.6"></span>ὑποδεικνύμενον, εἰ βούλει, μάθε. μᾶλλον δ’ ἀναμνήσθητι,
<span class="lb" data-page="3.775" data-line="7" id="l3.775.7"></span>πῶς ὑπὸ λαμπρᾶς καὶ σφοδρᾶς αὐγῆς τὰς ὄψεις βλαπτόμεθα.
<span class="lb" data-page="3.775" data-line="8" id="l3.775.8"></span>τοὺς μὲν δὴ διὰ πολλῆς χιόνος ὁδοιπορήσαντας
<span class="lb" data-page="3.775" data-line="9" id="l3.775.9"></span>στρατιώτας, τοὺς τοῦ Ξενοφῶντος, εἰς ὅσον ἐβλάβησαν, ἴσως
<span class="lb" data-page="3.775" data-line="10" id="l3.775.10"></span>ἀγνοεῖς. οὐδὲν γάρ μοι θαυμαστὸν, ἀμελεῖν σε καὶ τῶν
<span class="lb" data-page="3.775" data-line="11" id="l3.775.11"></span>ἐκείνου γραμμάτων. οἶμαι δέ σε μηδ’ ὅτι Διονύσιος ὁ τῆς
<span class="lb" data-page="3.775" data-line="12" id="l3.775.12"></span>Σικελίας τύραννος οἶκον ὑπὲρ τοῦ δεσμωτηρίου κατεσκευάσατο,
<span class="lb" data-page="3.775" data-line="13" id="l3.775.13"></span>τά τ’ ἄλλα φανώτατον καὶ πάνυ λαμπρότατον, τιτάνῳ
<span class="lb" data-page="3.775" data-line="14" id="l3.775.14"></span>κεχρισμένον, ἀκηκοέναι ποτὲ, μηδ’ ὡς εἰς τοῦτον τὸν
<span class="lb" data-page="3.775" data-line="15" id="l3.775.15"></span>οἶκον ἐκ πολυχρονίου τῆς κάτω διατριβῆς ἀνῆγεν ἄνω τοὺς
<span class="lb" data-page="3.775" data-line="16" id="l3.775.16"></span>δεσμώτας, οὐδ’ ὡς ἂν ἐκ πολλοῦ τε καὶ βαθέος σκότους
<span class="lb" data-page="3.775" data-line="17" id="l3.775.17"></span>εἰς αὐγὴν λαμπρὰν ἐλθόντες, ἔμελλον δήπουθεν ἀσμένως
<span class="pb" data-page="3.776" id="p3.776"></span>
<span class="lb" data-page="3.776" data-line="1" id="l3.776.1"></span>εἰς αὐγὴν ἀναβλέψαι, ἀναβλέψαντες δ’ ἐτυφλοῦντο, μὴ φέροντες
<span class="lb" data-page="3.776" data-line="2" id="l3.776.2"></span>ἐξαιφνίδιόν τε καὶ ἀθρόαν αὐγῆς λαμπρᾶς προσβολήν.
<span class="lb" data-page="3.776" data-line="3" id="l3.776.3"></span>ἐάσαντες οὖν ταῦτα, τῶν ὁσημέραι φαινομένων ἀναμιμνήσκειν
<span class="lb" data-page="3.776" data-line="4" id="l3.776.4"></span>σε πειράσομαι. πρῶτον μὲν τῶν γραφέων, καὶ
<span class="lb" data-page="3.776" data-line="5" id="l3.776.5"></span>μάλισθ’ ὅταν ἐν λευκαῖς διφθέραις γράφωσιν, ὡς κάμνειν
<span class="lb" data-page="3.776" data-line="6" id="l3.776.6"></span>ῥᾳδίως αὐτῶν τὴν ὄψιν, εἰ παντάπασιν ἀβοήθητος εἴη.
<span class="lb" data-page="3.776" data-line="7" id="l3.776.7"></span>ταῦτ’ ἄρα προμηθούμενοι, κυανά τε καὶ φαιὰ παρατίθενται
<span class="lb" data-page="3.776" data-line="8" id="l3.776.8"></span>χρώματα, πρὸς ἃ συνεχῶς ἀποβλέποντες ἀναπαύουσι τὰς
<span class="lb" data-page="3.776" data-line="9" id="l3.776.9"></span>ὄψεις. ἀλλὰ καὶ τοὺς ὀφθαλμιῶντας ἐξελέγχει μὲν καὶ
<span class="lb" data-page="3.776" data-line="10" id="l3.776.10"></span>βλάπτει τὸ φῶς· ἄλυπα δὲ καὶ τούτων ἐστὶ τὰ φαιὰ καὶ
<span class="lb" data-page="3.776" data-line="11" id="l3.776.11"></span>κυανὰ θεάματα. καὶ ὅσοι διὰ λαμπρᾶς αὐγῆς ἰδεῖν τι
<span class="lb" data-page="3.776" data-line="12" id="l3.776.12"></span>βούλονται πόῤῥωθεν, ἤτοι τὰς χεῖρας ὑπὲρ τῶν ὀφθαλμῶν
<span class="lb" data-page="3.776" data-line="13" id="l3.776.13"></span>κατ’ αὐτὰς τὰς ὀφρῦς παρατείνουσι, ἢ τῶν χειρῶν ἄλλο τι
<span class="lb" data-page="3.776" data-line="14" id="l3.776.14"></span>μεῖζόν τε καὶ στεγανώτερον. ἀλλὰ κᾀν ταῖς ἡλιακαῖς ἐκλείψεσι
<span class="lb" data-page="3.776" data-line="15" id="l3.776.15"></span>ταῖς μεγάλαις ἀστέρες φαίνονται διὰ τὴν αὐτὴν
<span class="lb" data-page="3.776" data-line="16" id="l3.776.16"></span>αἰτίαν, ὥσπερ καὶ τοῦτο γενόμενον ἐν τοῖς καθ’ ἑαυτὸν
<span class="lb" data-page="3.776" data-line="17" id="l3.776.17"></span>χρόνοις ἔγραψε Θουκυδίδης. ἀλλὰ κᾀκ τῶν βαθέων φρεάτων
<span class="pb" data-page="3.777" id="p3.777"></span>
<span class="lb" data-page="3.777" data-line="1" id="l3.777.1"></span>ἀστέρες ὁρῶνται, μάλισθ’ ὅταν μὴ κατὰ τὴν μεσημβρίαν
<span class="lb" data-page="3.777" data-line="2" id="l3.777.2"></span>ὁ ἥλιος ἱστῆται. καὶ μέντοι καὶ αὐτὸν εἴ τις ἐθέλοι
<span class="lb" data-page="3.777" data-line="3" id="l3.777.3"></span>τὸν ἥλιον ἀσκαρδαμυκτὶ θεάσασθαι, ταχέως ἂν διαφθαρείη
<span class="lb" data-page="3.777" data-line="4" id="l3.777.4"></span>τὰς ὄψεις, <span class="milestone ed2page" data-n="4.535" data-unit="ed2page" id="ed2page.4.535"></span>καὶ πολλοὶ κατὰ τὰς ἐκλείψεις ἀκριβεστέραν
<span class="lb" data-page="3.777" data-line="5" id="l3.777.5"></span>διάγνωσιν τοῦ γιγνομένου παθήματος ποιήσασθαι
<span class="lb" data-page="3.777" data-line="6" id="l3.777.6"></span>βουληθέντες, εἶτ’ ἀτενὲς ἀποβλέποντες εἰς τὸν ἥλιον,
<span class="lb" data-page="3.777" data-line="7" id="l3.777.7"></span>ἔλαθον ἑαυτοὺς τελέως τυφλωθέντες. ἀλλὰ καὶ τὸ διὰ
<span class="lb" data-page="3.777" data-line="8" id="l3.777.8"></span>χιόνος ὁδοιπορεῖν ἡλίκον ἐστὶ κακὸν ταῖς ὄψεσι, εἰ καὶ μὴ
<span class="lb" data-page="3.777" data-line="9" id="l3.777.9"></span>τῷ Ξενοφῶντι πιστεύεις, ἔνεστί σοι πείρᾳ μαθεῖν. εἰ δ’
<span class="lb" data-page="3.777" data-line="10" id="l3.777.10"></span>ὑπομένεις τι καὶ φυσικώτερον ἀκοῦσαι, λύχνον καιόμενον,
<span class="lb" data-page="3.777" data-line="11" id="l3.777.11"></span>ἤ τινα ἑτέραν φλόγα καταθεὶς ἐν ἡλίῳ λαμπρῷ, μαραινομένην
<span class="lb" data-page="3.777" data-line="12" id="l3.777.12"></span>αὐτίκα θεάσῃ. καὶ μέν γε καὶ φλογὸς ἡστινοσοῦν
<span class="lb" data-page="3.777" data-line="13" id="l3.777.13"></span>μεγάλης εἰ πλησίον θείης τὸν λύχνον, ἤ τινα ἑτέραν μικροτέραν,
<span class="lb" data-page="3.777" data-line="14" id="l3.777.14"></span>αὐτίκα σβέννυται, νικωμένης ἀεὶ καὶ διαφορουμένης
<span class="lb" data-page="3.777" data-line="15" id="l3.777.15"></span>τῆς ἐλάττονος αὐγῆς ὑπὸ τῆς μείζονος. οὔκουν ἔμελλεν ἡ
<span class="lb" data-page="3.777" data-line="16" id="l3.777.16"></span>φύσις εὐθέως ἐν αὐτοῖς τοῖς ὀφθαλμοῖς διαφορήσειν τὴν
<span class="lb" data-page="3.777" data-line="17" id="l3.777.17"></span>τοῦ κρυσταλλοειδοῦς αὐγήν. ἀλλ’ αὐτήν τε ταύτην, καὶ
<span class="lb" data-page="3.777" data-line="18" id="l3.777.18"></span>σὺν αὐτῇ τὴν κατὰ τὸ ὑαλοειδὲς, ὡς ἂν ἀκριβῶς σώζοιτο
<span class="pb" data-page="3.778" id="p3.778"></span>
<span class="lb" data-page="3.778" data-line="1" id="l3.778.1"></span>συνεχομένη τε καὶ πανταχόθεν ἐσφιγμένη, προὐνοήσατο τὸν
<span class="lb" data-page="3.778" data-line="2" id="l3.778.2"></span>ἀπὸ τῆς λεπτῆς μήνιγγος φυόμενον χιτῶνα τὸν χοριοειδῆ,
<span class="lb" data-page="3.778" data-line="3" id="l3.778.3"></span>πολλαχόθεν μὲν μέλανα, πολλαχόθεν δὲ φαιόν τε καὶ κυανὸν
<span class="lb" data-page="3.778" data-line="4" id="l3.778.4"></span>ἐργασαμένη. τοῦτον οὖν αὐτὸν ἀπὸ τῆς ἴριδος ἅμα τῷ
<span class="lb" data-page="3.778" data-line="5" id="l3.778.5"></span>κερατοειδεῖ προήγαγε, τὰς προειρημένας τρεῖς χρείας παρέξοντα,
<span class="lb" data-page="3.778" data-line="6" id="l3.778.6"></span>θρέψοντα τῇ παραθέσει τὸν κερατοειδῆ, κωλύσοντα
<span class="lb" data-page="3.778" data-line="7" id="l3.778.7"></span>προσπίπτειν τῷ κρυσταλλοειδεῖ τι βλαβερὸν, θέαμα γενησόμενον
<span class="lb" data-page="3.778" data-line="8" id="l3.778.8"></span>ἰατήριον πονούσης ὄψεως. ὅθεν, οἶμαι, καὶ φύσει
<span class="lb" data-page="3.778" data-line="9" id="l3.778.9"></span>πάντες, ἐπειδὰν κάμνωμεν ἐν λαμπραῖς αὐγαῖς, αὐτίκα
<span class="lb" data-page="3.778" data-line="10" id="l3.778.10"></span>τὰ βλέφαρα κλείομεν, ἐπὶ τὸ σύμφυτον ἴαμα σπεύδοντες.
<span class="lb" data-page="3.778" data-line="11" id="l3.778.11"></span>ἐγὼ μὲν δὴ καὶ ταύτην θαυμάζω τὴν ἐπαληλιμμένην
<span class="lb" data-page="3.778" data-line="12" id="l3.778.12"></span>τῷ χιτῶνι τούτῳ κυανὴν χρόαν. ὅταν γὰρ μήτ’ ἐν ἄλλῳ
<span class="lb" data-page="3.778" data-line="13" id="l3.778.13"></span>τινὶ μέρει τοῦ σώματος, ἢ κατὰ τοῦτο μόνον εὑρίσκηται,
<span class="lb" data-page="3.778" data-line="14" id="l3.778.14"></span>μήτ’ ἄλλο τι φαίνηται δεόμενον αὐτῆς ἢ τοῦτο, δῆλον
<span class="lb" data-page="3.778" data-line="15" id="l3.778.15"></span>ἤδη τὸ διὰ παντὸς ἀποδεδειγμένον τοῦ λόγου, τὸ μήτ’
<span class="lb" data-page="3.778" data-line="16" id="l3.778.16"></span>ἐλλιπῶς, μήτ’ ἀργῶς ὑπὸ τῆς φύσεως γεγονέναι μηδέν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:10.6">
<span class="pb page1" data-page="3.785" id="p3.785"></span>
<span class="milestone ed1page page1" data-n="1.476" data-unit="ed1page" id="ed1page.1.476"></span>
<span class="milestone ed2page page1" data-n="4.537" data-unit="ed2page" id="ed2page.4.537"></span>
            <p>
<span class="lb" data-page="3.785" data-line="15" id="l3.785.15"></span>Ἆρ’ οὖν εἰς μόνον τοῦτο τὸ πλεῖστον ἀφίστασθαι
<span class="lb" data-page="3.785" data-line="16" id="l3.785.16"></span>καὶ μηδέποτε μηδέποτε ψαύειν τοῦ κρυσταλλοειδοῦς ὑγροῦ
<span class="lb" data-page="3.785" data-line="17" id="l3.785.17"></span>τὸν κερατοειδῆ χιτῶνα χρήσιμός ἐστιν ἡ ὑγρότης ἥδε ἡ
<span class="lb" data-page="3.785" data-line="18" id="l3.785.18"></span>λεπτὴ, καὶ τὸ πνεῦμα τὸ κατὰ τὴν κόρην, ἢ καὶ πρὸς
<span class="lb" data-page="3.785" data-line="19" id="l3.785.19"></span>ἄλλ’ ἕτερα διαφέρει; περὶ μὲν οὖν πνεύματος ἐν τοῖς
<span class="pb" data-page="3.786" id="p3.786"></span>
<span class="lb" data-page="3.786" data-line="1" id="l3.786.1"></span>ὀπτικοῖς ἀποδέδεικται λόγοις, ὡς αὐγοειδές ἐστι καὶ τὴν
<span class="lb" data-page="3.786" data-line="2" id="l3.786.2"></span>μεγίστην δύναμιν εἰς τὴν τῶν ὀφθαλμῶν ἐνέργειαν εἰσφέρεται.
<span class="lb" data-page="3.786" data-line="3" id="l3.786.3"></span>περὶ δὲ τῆς ὑγρότητος ἐκ τῶνδ’ ἂν μάθοις, ὡς οὐκ
<span class="lb" data-page="3.786" data-line="4" id="l3.786.4"></span>εἰς τὸ πληροῦν μόνον τὴν κενὴν χώραν, ἀλλὰ καὶ πρὸς τὸ
<span class="lb" data-page="3.786" data-line="5" id="l3.786.5"></span>μὴ καταξηραίνεσθαι τὸ ὑγρὸν τὸ κρυσταλλοειδὲς αὐτῶν,
<span class="lb" data-page="3.786" data-line="6" id="l3.786.6"></span>καὶ τὴν ἔνδον μοῖραν τοῦ ῥαγοειδοῦς, ἀναγκαιότατόν ἐστιν,
<span class="lb" data-page="3.786" data-line="7" id="l3.786.7"></span><span class="milestone ed1page" data-n="1.477" data-unit="ed1page" id="ed1page.1.477"></span>εἰ πρῶτον μὲν γνοίης, ὅτι γίγνεται βλάβη ταῖς ὄψεσι,
<span class="lb" data-page="3.786" data-line="8" id="l3.786.8"></span>πλέονος αὐτοῦ κενωθέντος ἐν ταῖς παρακεντήσεσι, καὶ ὡς
<span class="lb" data-page="3.786" data-line="9" id="l3.786.9"></span>τὸ πάθημα τὸ πρὸς τῶν ἰατρῶν ὀνομαζόμενον γλαύκωσις
<span class="lb" data-page="3.786" data-line="10" id="l3.786.10"></span>ξηρότης μέν ἐστι καὶ πῆξις ἄμετρος τοῦ κρυσταλλοειδοῦς
<span class="lb" data-page="3.786" data-line="11" id="l3.786.11"></span>ὑγροῦ, τυφλοῖ δ’, εἴπερ τι καὶ ἄλλο τῶν κατὰ τοὺς ὀφθαλμοὺς
<span class="lb" data-page="3.786" data-line="12" id="l3.786.12"></span>νοσημάτων, <span class="milestone ed2page" data-n="4.538" data-unit="ed2page" id="ed2page.4.538"></span>ἔπειτα διαλογίσαιο καὶ σκέψαιο
<span class="lb" data-page="3.786" data-line="13" id="l3.786.13"></span>τὴν φύσιν τοῦ ῥαγοειδοῦς χιτῶνος. ἔστι γὰρ αὐτοῦ τὸ
<span class="lb" data-page="3.786" data-line="14" id="l3.786.14"></span>ψαῦον μέρος τοῦ κρυσταλλοειδοῦς ὑγροῦ παραπλήσιον σπογγιᾷ
<span class="lb" data-page="3.786" data-line="15" id="l3.786.15"></span>διαβρόχῳ. πάντα δ’ ὅσα τοιαῦτα σώματα ξηραινόμενα
<span class="lb" data-page="3.786" data-line="16" id="l3.786.16"></span>σκληρὰ γίγνεται. δηλοῦσι δὲ τοῦθ’ αἵ τε σπογγιαὶ, καὶ
<span class="lb" data-page="3.786" data-line="17" id="l3.786.17"></span>οὐδὲν ἧττον αἱ ῥάγες, καὶ τῶν ζώων αἱ γλῶτται. ἀλλ’ εἰ
<span class="lb" data-page="3.786" data-line="18" id="l3.786.18"></span>ξηρὸν γένοιτο τουτὶ τὸ μέρος τοῦ ῥαγοειδοῦς, ἀπολέσειεν ἂν
<span class="pb" data-page="3.787" id="p3.787"></span>
<span class="lb" data-page="3.787" data-line="1" id="l3.787.1"></span>οὕτως ὅλην τὴν χρείαν, ἧς ἕνεκα τοιοῦτον ἀπετελέσθη. δεῖ
<span class="lb" data-page="3.787" data-line="2" id="l3.787.2"></span>τοίνυν αὐτὸ τέγγεσθαι διὰ παντὸς, ἵν’ ᾖ μαλακόν. ἅπαντά
<span class="lb" data-page="3.787" data-line="3" id="l3.787.3"></span>γε οὖν ταῦτα θαυμαστῆς τινος ἔνδειξιν ἔχει προνοίας τε
<span class="lb" data-page="3.787" data-line="4" id="l3.787.4"></span>ἅμα καὶ τέχνης, καὶ τούτων οὐχ ἥκιστα τὸ σύμφυτον ἀμφίεσμα
<span class="lb" data-page="3.787" data-line="5" id="l3.787.5"></span>τοῦ κρυσταλλοειδοῦς. ὁ μὲν γὰρ κερατοειδὴς οἷον
<span class="lb" data-page="3.787" data-line="6" id="l3.787.6"></span>πρόβλημά τι καὶ τεῖχος αὐτῷ γέγονε, τὴν τῶν ἔξωθεν προσπιπτόντων
<span class="lb" data-page="3.787" data-line="7" id="l3.787.7"></span>βίαν ἐκδεχόμενος. ὁ δ’ ἴδιος αὐτοῦ χιτὼν οὐ
<span class="lb" data-page="3.787" data-line="8" id="l3.787.8"></span>μόνον οἷός τε κρομμύου λέπος κάτα ἰσχαλέοιο, ἀλλὰ καὶ τῶν
<span class="lb" data-page="3.787" data-line="9" id="l3.787.9"></span>λεπτῶν ἀραχνίων λεπτότερός ἐστι καὶ λευκότερος, καὶ τὸ
<span class="lb" data-page="3.787" data-line="10" id="l3.787.10"></span>τούτου μεῖζον, ὅτι μηδὲ περὶ πᾶν ἐκτέταται τὸ κρυσταλλοειδὲς,
<span class="lb" data-page="3.787" data-line="11" id="l3.787.11"></span>ἀλλὰ τὸ μὲν ἐνοχούμενον αὐτοῦ μέρος τῷ ὑαλοειδεῖ
<span class="lb" data-page="3.787" data-line="12" id="l3.787.12"></span>τελέως ἀσκέπαστόν ἐστι καὶ γυμνὸν χιτῶνος· ἑνοῦσθαι γὰρ
<span class="lb" data-page="3.787" data-line="13" id="l3.787.13"></span>κατὰ τοῦτ’ ἄμεινον ἦν ἀλλήλοις τὰ ὑγρά· τὸ δ’ ὑπερκύπτον
<span class="lb" data-page="3.787" data-line="14" id="l3.787.14"></span>ἅπαν εἰς τοὐκτὸς, ψαῦον τοῦ ῥαγοειδοῦς, τὸν λεπτὸν τοῦτον
<span class="lb" data-page="3.787" data-line="15" id="l3.787.15"></span>καὶ λαμπρὸν περιβέβληται χιτῶνα. καὶ δὴ καὶ τὸ τῆς
<span class="lb" data-page="3.787" data-line="16" id="l3.787.16"></span>κόρης εἴδωλον οἷον ἐν κατόπτρῳ τινὶ τούτῳ συνίσταται·
<span class="lb" data-page="3.787" data-line="17" id="l3.787.17"></span>καὶ γὰρ δὴ καὶ λεῖός ἐστι καὶ στιλπνὸς ὑπὲρ ἅπαντα τὰ
<span class="lb" data-page="3.787" data-line="18" id="l3.787.18"></span>κάτοπτρα. καὶ πανταχόθεν ἄρα τῇ φύσει τὸ τῆς ὄψεως
<span class="pb" data-page="3.788" id="p3.788"></span>
<span class="lb" data-page="3.788" data-line="1" id="l3.788.1"></span>ὄργανον κεκόσμηται, καὶ τῷ τῆς μαλακότητος συμμέτρῳ, καὶ
<span class="lb" data-page="3.788" data-line="2" id="l3.788.2"></span>τῷ τῆς θέσεως ἐπικαίρῳ, καὶ τῇ τῆς χρόας λαμπρότητι,
<span class="lb" data-page="3.788" data-line="3" id="l3.788.3"></span>καὶ τῇ τῶν σκεπασμάτων ἀρετῇ. τὸ μὲν γὰρ σύμφυτον
<span class="lb" data-page="3.788" data-line="4" id="l3.788.4"></span>αὐτῷ σκέπασμα λεῖον καὶ λαμπρὸν καὶ στίλβον ἐστὶν, οἷον
<span class="lb" data-page="3.788" data-line="5" id="l3.788.5"></span>κάτοπτρον. τὸ δ’ ἐπὶ τῷδε φλεβῶδές τε καὶ μαλακὸν καὶ
<span class="lb" data-page="3.788" data-line="6" id="l3.788.6"></span>μέλαν καὶ διατετρημένον· φλεβῶδες μὲν, ἵν’ ἐκτενῶς τρέφῃ
<span class="lb" data-page="3.788" data-line="7" id="l3.788.7"></span>τὸν κερατοειδῆ· μαλακὸν δὲ, ἵν’ ἀλύπως ψαύῃ τοῦ κρυσταλλοειδοῦς·
<span class="lb" data-page="3.788" data-line="8" id="l3.788.8"></span>μέλαν δὲ, ἵν’ ἀθροίζῃ τε τὴν αὐγὴν καὶ πρὸς
<span class="lb" data-page="3.788" data-line="9" id="l3.788.9"></span>τὴν κόρην παραπέμπῃ· διατετρημένον δὲ, ἵν’ ἣν παρέπεμψεν
<span class="lb" data-page="3.788" data-line="10" id="l3.788.10"></span>ὁ ἐγκέφαλος ἐκπέμπῃ πρὸς τοὐκτός. τὸ δ’ ἔξωθεν ἁπάντων
<span class="lb" data-page="3.788" data-line="11" id="l3.788.11"></span>στέγασμά τε καὶ πρόβλημα λεπτὸν καὶ λευκὸν καὶ σκληρόν
<span class="lb" data-page="3.788" data-line="12" id="l3.788.12"></span>ἐστιν οἷον κέρας· λεπτὸν μὲν καὶ λευκὸν, ἵν’ ἑτοίμως
<span class="lb" data-page="3.788" data-line="13" id="l3.788.13"></span>διαπέμπῃ τὰς αὐγάς· σκληρὸν δὲ, ἵν’ ἀσφαλῶς φρουρῇ. ἆρ’
<span class="lb" data-page="3.788" data-line="14" id="l3.788.14"></span>οὖν ταῦτα μόνον, ἢ καὶ τὸ σχῆμα τοῦ κρυσταλλοειδοῦς
<span class="lb" data-page="3.788" data-line="15" id="l3.788.15"></span>ἐπαινεῖν δίκαιον; οὐ γὰρ ἀκριβής ἐστι σφαῖρα πανταχόθεν
<span class="lb" data-page="3.788" data-line="16" id="l3.788.16"></span>ἴση, καίτοι τοῦτό γε προσφιλέστατόν τε καὶ οἰκειότατόν ἐστι
<span class="lb" data-page="3.788" data-line="17" id="l3.788.17"></span>τῇ φύσει τὸ σχῆμα δι’ ἃς πολλάκις εἰρήκαμεν αἰτίας. ﻿
<span class="pb" data-page="3.789" id="p3.789"></span>
<span class="lb" data-page="3.789" data-line="1" id="l3.789.1"></span>ἀλλ’ οὐκ ἦν ἀσφαλὲς ἀκριβῶς αὐτὸ ποιῆσαι σφαιροειδές.
<span class="lb" data-page="3.789" data-line="2" id="l3.789.2"></span>οὔτε γὰρ τὰς τῶν κύκλων ἐπιβολάς τε καὶ συμφύσεις τὰς
<span class="lb" data-page="3.789" data-line="3" id="l3.789.3"></span>κατὰ τὴν χώραν τῆς ἴρεως ἐδέξατ’ ἂν ὁμοίως, ἐκινδύνευσέ
<span class="lb" data-page="3.789" data-line="4" id="l3.789.4"></span>τ’ ἂν ἐν σφοδρᾷ καὶ βιαίῳ κινήσει καὶ πληγῇ ποτε γενομένῃ
<span class="lb" data-page="3.789" data-line="5" id="l3.789.5"></span>κατὰ. τὸν ὀφθαλμὸν ἐκκυλισθῆναι τοῦ ὑαλοειδοῦς
<span class="lb" data-page="3.789" data-line="6" id="l3.789.6"></span>ὑγροῦ. καὶ γὰρ αἱ συμφύσεις καὶ αἱ ἕδραι σφαλερώτεραι
<span class="lb" data-page="3.789" data-line="7" id="l3.789.7"></span>τοῖς ἀκριβῶς σφαιροειδέσι τῶν πλατυτέρων εἰσὶν, ὡς ἂν ἐπὶ
<span class="lb" data-page="3.789" data-line="8" id="l3.789.8"></span>κυρτῆς καὶ διὰ τοῦτ’ εὐαποκυλίστου περιφερείας ὀχουμένοις.
<span class="lb" data-page="3.789" data-line="9" id="l3.789.9"></span>αὕτη μὲν καὶ ἡ τοῦ σχήματος αἰτία τῷ κρυσταλλοειδεῖ.
<span class="lb" data-page="3.789" data-line="10" id="l3.789.10"></span>καὶ πάντ’ ἔοικεν ἀσφαλῶς ἔχειν ἤδη τὰ κατὰ τὸν
<span class="lb" data-page="3.789" data-line="11" id="l3.789.11"></span>ὀφθαλμὸν, πλὴν αὐτοῦ τοῦ σκέποντος αὐτὰ χιτῶνος τοῦ
<span class="lb" data-page="3.789" data-line="12" id="l3.789.12"></span>κερατοειδοῦς. αὐτὸς γὰρ δὴ πρὸ πάντων ἔκκειται μόνος εἰς
<span class="lb" data-page="3.789" data-line="13" id="l3.789.13"></span>ἅπαντας πόνους, καὶ καπνοῦ, καὶ κονιορτοῦ, καὶ κρύους, καὶ
<span class="lb" data-page="3.789" data-line="14" id="l3.789.14"></span>θάλπους, καὶ τῶν θλώντων, καὶ τῶν τεμνόντων ἐκδεχόμενος
<span class="lb" data-page="3.789" data-line="15" id="l3.789.15"></span>τὰς προσβολὰς, ὥσπερ οὖν καὶ αὐτὸς ἀπὸ τῆς ἄνωθεν παχείας
<span class="lb" data-page="3.789" data-line="16" id="l3.789.16"></span>μήνιγγος γεγενημένος. ταῦτ’ ἄρα καὶ γνωρίζων αὐτοῦ
<span class="lb" data-page="3.789" data-line="17" id="l3.789.17"></span>τὴν εὐγένειαν ὁ δημιουργὸς ἡμῶν, εἰ καὶ προὔταξε τῶν ἄλλων
<span class="pb" data-page="3.790" id="p3.790"></span>
<span class="lb" data-page="3.790" data-line="1" id="l3.790.1"></span>ἐξ ἀνάγκης, <span class="milestone ed2page" data-n="4.539" data-unit="ed2page" id="ed2page.4.539"></span>ὅτι μηδὲν ἐπιτηδειότερον εἶχεν, ἀλλὰ
<span class="lb" data-page="3.790" data-line="2" id="l3.790.2"></span>παντοίως ὠχύρωσε βλεφάροις τε καὶ βλεφαρίσι, καὶ τοῖς
<span class="lb" data-page="3.790" data-line="3" id="l3.790.3"></span>πέριξ ὀστοῖς, καὶ τῷ δέρματι· τὰς μὲν βλεφαρίδας οἷον
<span class="lb" data-page="3.790" data-line="4" id="l3.790.4"></span>χάρακά τινα τῶν μικρῶν ἕνεκα προτάξας σωμάτων, ὡς μὴ
<span class="lb" data-page="3.790" data-line="5" id="l3.790.5"></span>ῥᾳδίως ἐμπίπτειν ἀνεῳγόσι τοῖς ὀφθαλμοῖς, ὑπὸ τῶν τριχῶν
<span class="lb" data-page="3.790" data-line="6" id="l3.790.6"></span>τούτων ἀπειργόμενα, τὰ βλέφαρα δ’ αὐτὰ συμπτυσσόμενά
<span class="lb" data-page="3.790" data-line="7" id="l3.790.7"></span>τε καὶ κλείοντα τὸν ὀφθαλμὸν, εἴτι τῶν μειζόνων
<span class="lb" data-page="3.790" data-line="8" id="l3.790.8"></span>ἐπιφέροιτο. πρὸς δὲ τὴν τῶν ἔτι μειζόνων ὄγκων προσβολὴν
<span class="lb" data-page="3.790" data-line="9" id="l3.790.9"></span>ἄνωθεν μὲν τὰς ὀφρῦς προὐτάξατο, κάτωθεν δὲ τὰ
<span class="lb" data-page="3.790" data-line="10" id="l3.790.10"></span>μῆλα, κατὰ τὸν μέγαν κανθὸν τὴν ῥῖνα, κατὰ τὸν μικρὸν
<span class="lb" data-page="3.790" data-line="11" id="l3.790.11"></span>τὴν τοῦ ζυγώματος ἔκφυσιν. ὑφ’ ὧν ἁπάντων προτέρων ἐκδεχομένων
<span class="lb" data-page="3.790" data-line="12" id="l3.790.12"></span>τὰς προσβολὰς τῶν μειζόνων. σωμάτων αὐτὸς ἐν
<span class="lb" data-page="3.790" data-line="13" id="l3.790.13"></span>κύκλῳ τεταγμένος ὁ ὀφθαλμὸς οὐδὲν πάσχει, προστιμωρούσης
<span class="lb" data-page="3.790" data-line="14" id="l3.790.14"></span>οὐ σμικρὸν πρὸς τὴν δυσπάθειαν αὐτῷ καὶ τῆς τοῦ
<span class="lb" data-page="3.790" data-line="15" id="l3.790.15"></span>δέρματος κινήσεως. πανταχόθεν γὰρ τοῦτο συναγόμενον ἔσω
<span class="lb" data-page="3.790" data-line="16" id="l3.790.16"></span>σφίγγει τὸν ὀφθαλμὸν εἰς ἐλαχίστην ὡς οἷόν τε χώραν
<span class="lb" data-page="3.790" data-line="17" id="l3.790.17"></span>συνάγων. αὐτὸ δὲ πολύπτυχον ἐνταῦθα γινόμενον ἅμα τοῖς
<span class="lb" data-page="3.790" data-line="18" id="l3.790.18"></span>βλεφάροις, εἴτι καὶ τὴν τῶν ὀστῶν ὑπερβὰν κυρτότητα
<span class="pb" data-page="3.791" id="p3.791"></span>
<span class="lb" data-page="3.791" data-line="1" id="l3.791.1"></span>κατὰ τῶν ὀφθαλμῶν ἔσω φέροιτο, πρῶτον τοῦτο τὴν βίαν
<span class="lb" data-page="3.791" data-line="2" id="l3.791.2"></span>ἐκδέχεται, καὶ πρῶτον πάσχει, καὶ προκινδυνεύει, καὶ προδιαφθείρεται·
<span class="lb" data-page="3.791" data-line="3" id="l3.791.3"></span>δεύτερα δὲ ὑπ’ αὐτῷ τὰ βλέφαρα θλάττεται,
<span class="lb" data-page="3.791" data-line="4" id="l3.791.4"></span>καὶ τέμνεται, καὶ ῥήγνυται, καὶ παντοίως πάσχει, καθάπερ
<span class="lb" data-page="3.791" data-line="5" id="l3.791.5"></span>τινὰ γέῤῥα προβεβλημένα τοῦ κερατοειδοῦς. ἐκ τίνος οὖν
<span class="lb" data-page="3.791" data-line="6" id="l3.791.6"></span>οὐσίας ἦν εὔλογον γεννῆσαι ταυτὶ τὰ γέῤῥα; πότερα μαλακῆς
<span class="lb" data-page="3.791" data-line="7" id="l3.791.7"></span>ἱκανῶς καὶ σαρκοειδοῦς; ἀλλ’ ἦν ἂν οὕτως εὐπαθέστερα
<span class="lb" data-page="3.791" data-line="8" id="l3.791.8"></span>καὶ τοῦ κερατοειδοῦς, καὶ πᾶν μᾶλλον ἢ προβλήματα. ἢ
<span class="lb" data-page="3.791" data-line="9" id="l3.791.9"></span>σκληρᾶς ἀκριβῶς καὶ ὀστίνης; ἀλλ’ οὔτ’ ἂν ἐκινεῖτο ῥᾳδίως,
<span class="lb" data-page="3.791" data-line="10" id="l3.791.10"></span>οὔτ’ ἀλύπως ἔψαυε τοῦ κερατοειδοῦς. ὥστ’ ἐκ σκληρᾶς μὲν
<span class="lb" data-page="3.791" data-line="11" id="l3.791.11"></span>πάντως, ἀλλὰ καὶ κινεῖσθαι ῥᾳδίως καὶ γειτνιᾷν ἀβλαβῶς
<span class="lb" data-page="3.791" data-line="12" id="l3.791.12"></span>τῷ κερατοειδεῖ δυναμένης εὔλογον ἦν οὐσίας γενήσεσθαι
<span class="lb" data-page="3.791" data-line="13" id="l3.791.13"></span>τὰ βλέφαρα.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:10.8">
<span class="pb page1" data-page="3.795" id="p3.795"></span>
<span class="milestone ed1page page1" data-n="1.478" data-unit="ed1page" id="ed1page.1.478"></span>
<span class="milestone ed2page page1" data-n="4.540" data-unit="ed2page" id="ed2page.4.540"></span>
            <p>
<span class="lb" data-page="3.795" data-line="3" id="l3.795.3"></span>Ἀλλ’ ἐπεὶ καὶ τὰ βλέφαρα γέγονεν ἤδη τῷ
<span class="lb" data-page="3.795" data-line="4" id="l3.795.4"></span>λόγῳ, καὶ ὁ σύμπας ὀφθαλμὸς ἀποτετέλεσται, πόθεν αὐτῷ
<span class="lb" data-page="3.795" data-line="5" id="l3.795.5"></span>τὴν κίνησιν ἐκποριούμεθα, καιρὸς ἂν εἴη λέγειν. τελέως
<span class="lb" data-page="3.795" data-line="6" id="l3.795.6"></span>μὲν γὰρ ἀργόν τε καὶ ἀκίνητον καταλιπεῖν, ἢ ἀγνοοῦντός
<span class="lb" data-page="3.795" data-line="7" id="l3.795.7"></span>ἐστι δημιουργοῦ ὀπτικὰς αἰτίας, ἢ μηδὲν φροντίζοντος τοῦ
<span class="lb" data-page="3.795" data-line="8" id="l3.795.8"></span>καθέκαστα βελτίονος. ἀλλ’ οὔτ’ ἀγνοεῖν αὐτῷ προσήκει,
<span class="lb" data-page="3.795" data-line="9" id="l3.795.9"></span>τοσαύτην γε σοφίαν τε ἅμα καὶ πρόνοιαν ἐπιδεδειγμένῳ
<span class="lb" data-page="3.795" data-line="10" id="l3.795.10"></span>καθ’ ὅλην τοῦ ζώου τὴν διάπλασιν, οὔτ’ ἀμελεῖν. τίνας
<span class="lb" data-page="3.795" data-line="11" id="l3.795.11"></span>οὖν φαμεν εἶναι τὰς ὀπτικὰς αἰτίας, ἃς χρὴ γινώσκειν αὐτὸν,
<span class="lb" data-page="3.795" data-line="12" id="l3.795.12"></span>καὶ πῶς χρὴ προνοεῖσθαι τοῦ βελτίονος; οὐκ ἐξ ἁπάσης
<span class="lb" data-page="3.795" data-line="13" id="l3.795.13"></span>θέσεως ἅπαν ὁρατὸν τοῖς ὀφθαλμοῖς, ὥσπερ ἐξ ἁπάσης
<span class="lb" data-page="3.795" data-line="14" id="l3.795.14"></span>ἀκουστὸν τοῖς ὠσίν. οὔτε γὰρ ἐκ τῶν πλαγίων, οὔτ’
<span class="lb" data-page="3.795" data-line="15" id="l3.795.15"></span>ἐκ τῶν ὄπισθεν, ἀλλ’ οὐδ’ ἐκ τῶν ἄνωθεν ἢ κάτωθεν,
<span class="lb" data-page="3.795" data-line="16" id="l3.795.16"></span>οὐδ’ ὅλως ἄλλο τι, πλὴν τὸ κατ’ εὐθὺ ταῖς κόραις ἰδεῖν
<span class="lb" data-page="3.795" data-line="17" id="l3.795.17"></span>ἔστιν. εἰ τοίνυν ἀκίνητοι τελέως καὶ κατ’ εὐθὺ μόνον
<span class="pb" data-page="3.796" id="p3.796"></span>
<span class="lb" data-page="3.796" data-line="1" id="l3.796.1"></span>ὁρῶντες ἐγεγόνεισαν οἱ ὀφθαλμοὶ, παντάπασιν ἂν ἑωρῶμεν
<span class="lb" data-page="3.796" data-line="2" id="l3.796.2"></span>ὀλίγιστα. τούτου δὴ χάριν αὐτούς τε δυνατοὺς ἄχρι πλείστου
<span class="lb" data-page="3.796" data-line="3" id="l3.796.3"></span>περιάγεσθαι καὶ σὺν αὐτοῖς ὅλον εὐκίνητον ἀπειργάσατο
<span class="lb" data-page="3.796" data-line="4" id="l3.796.4"></span>τὸν τράχηλον· καὶ διὰ τοῦτο μάλιστα καὶ δύο γεγόνασι,
<span class="lb" data-page="3.796" data-line="5" id="l3.796.5"></span>διεστῶτες ἀλλήλων ἀξιόλογον. οἱ γοῦν θατέρῳ
<span class="lb" data-page="3.796" data-line="6" id="l3.796.6"></span>τυφλοὶ τὰ κατ’ ἐκεῖνον <span class="milestone ed2page" data-n="4.541" data-unit="ed2page" id="ed2page.4.541"></span>τὸν ὀφθαλμὸν οὐχ ὁρῶσιν,
<span class="lb" data-page="3.796" data-line="7" id="l3.796.7"></span>οὐδ’ εἰ πλησιάζοντα τύχοιεν. εἴπερ οὖν ἐχρῆν μὲν αὐτοὺς
<span class="lb" data-page="3.796" data-line="8" id="l3.796.8"></span>κινεῖσθαι κατὰ τὴν ἡμετέραν ὁρμὴν, ἅπασαι δὲ αἱ τοιαῦται
<span class="lb" data-page="3.796" data-line="9" id="l3.796.9"></span>κινήσεις διὰ μυῶν γίνονται, δῆλον ὡς καὶ τῷ δημιουργῷ
<span class="lb" data-page="3.796" data-line="10" id="l3.796.10"></span>μὲν περιθεῖναι μῦς τοῖς ὀφθαλμοῖς ἦν προσῆκον, καὶ
<span class="lb" data-page="3.796" data-line="11" id="l3.796.11"></span>ἡμῖν δ’ οὐχ ἁπλῶς οὕτως εἰπεῖν αὐτῶν τὴν χρείαν, ἀλλὰ
<span class="lb" data-page="3.796" data-line="12" id="l3.796.12"></span>καὶ τὸν ἀριθμὸν ἐξηγήσασθαι, καὶ τοῦ μεγέθους τε καὶ
<span class="lb" data-page="3.796" data-line="13" id="l3.796.13"></span>τῆς θέσεως μνημονεῦσαι. ἐπεὶ τοίνυν αἱ κινήσεις τῶν
<span class="lb" data-page="3.796" data-line="14" id="l3.796.14"></span>ὀφθαλμῶν τέτταρές εἰσιν, ἡ μὲν εἴσω πρὸς τὴν ῥῖνα προσαγομένων,
<span class="lb" data-page="3.796" data-line="15" id="l3.796.15"></span>ἡ δὲ ἔξω πρὸς τὸν μικρὸν κανθὸν ἀπαγομένων,
<span class="lb" data-page="3.796" data-line="16" id="l3.796.16"></span>ἡ δὲ ὡς ἐπὶ τὰς ὀφρῦς ἀνατεινομένων, ἡ δ’ ὡς ἐπὶ τὰ
<span class="lb" data-page="3.796" data-line="17" id="l3.796.17"></span>μῆλα κατασπωμένων, εὔλογον ἦν καὶ τοὺς ἐξηγησομένους
<span class="pb" data-page="3.797" id="p3.797"></span>
<span class="lb" data-page="3.797" data-line="1" id="l3.797.1"></span>τῶν κινήσεων μῦς ἰσαρίθμους γενέσθαι. καὶ δὴ γεγόνασι δύο
<span class="lb" data-page="3.797" data-line="2" id="l3.797.2"></span>μὲν ἐκ τῶν πλαγίων, εἷς καθ’ ἑκάτερον κανθὸν, ἄλλοι δὲ
<span class="lb" data-page="3.797" data-line="3" id="l3.797.3"></span>δύο, κάτωθεν μὲν θάτερος, ἄνωθεν δ’ ὁ λοιπός. ἀπονευρούμενοι
<span class="lb" data-page="3.797" data-line="4" id="l3.797.4"></span>δὲ πάντες ἕνα κύκλον γεννῶσι τένοντος πλατέος
<span class="lb" data-page="3.797" data-line="5" id="l3.797.5"></span>εἰς τὴν ἶριν τελευτῶντος. ἐπεὶ δὲ καὶ περιστρέφεσθαι τὸν
<span class="lb" data-page="3.797" data-line="6" id="l3.797.6"></span>ὀφθαλμὸν ἄμεινον ἦν, ἑτέρους ἡ φύσις ἐδημιούργησε δύο
<span class="lb" data-page="3.797" data-line="7" id="l3.797.7"></span>μῦς λοξοὺς τὴν θέσιν, ἕνα καθ’ ἑκάτερον τῶν βλεφάρων,
<span class="lb" data-page="3.797" data-line="8" id="l3.797.8"></span>ἄνωθέν τε καὶ κάτωθεν ἐπὶ τὸν μικρὸν κανθὸν ἐκτεινομένους·
<span class="lb" data-page="3.797" data-line="9" id="l3.797.9"></span>ὥστε καὶ διὰ τούτους οὐχ ἥκιστα πανταχόσε τὸν
<span class="lb" data-page="3.797" data-line="10" id="l3.797.10"></span>ὀφθαλμὸν ἑτοίμως ἐπιστρέφομέν τε καὶ περιάγομεν. ἐστι δὲ
<span class="lb" data-page="3.797" data-line="11" id="l3.797.11"></span>καὶ ἄλλος τις μῦς μέγας περὶ τὴν ῥίζαν αὐτῶν, σφίγγων
<span class="lb" data-page="3.797" data-line="12" id="l3.797.12"></span>μὲν καὶ φρουρῶν τὴν τοῦ νεύρου τοῦ μαλακοῦ κατάφυσιν,
<span class="lb" data-page="3.797" data-line="13" id="l3.797.13"></span>ἀνατείνων δὲ καὶ κουφίζων ἄνω καί τι καὶ συνεπιστρέφων
<span class="lb" data-page="3.797" data-line="14" id="l3.797.14"></span>τὸν ὀφθαλμόν. ἀπεῤῥήγνυτο γὰρ ἂν ἑτοίμως τὸ
<span class="lb" data-page="3.797" data-line="15" id="l3.797.15"></span>μαλακὸν ἐκεῖνο νεῦρον ἐν ταῖς σφοδραῖς ἐπὶ τὴν κεφαλὴν
<span class="lb" data-page="3.797" data-line="16" id="l3.797.16"></span>καταπτώσεσι διασειόμενον βιαίως, εἰ μὴ πανταχόθεν ὡρμίζετο
<span class="lb" data-page="3.797" data-line="17" id="l3.797.17"></span>καὶ διελαμβάνετο καὶ παντοίως ἐφρουρεῖτο. καὶ εἴ
<span class="pb" data-page="3.798" id="p3.798"></span>
<span class="lb" data-page="3.798" data-line="1" id="l3.798.1"></span>τινος ἐθεάσω ποτὲ προπετέστερον ὅλον τὸν ἕτερον ὀφθαλμὸν,
<span class="lb" data-page="3.798" data-line="2" id="l3.798.2"></span>εἰ μὲν ἔτι βλέποι, καὶ χωρὶς πληγῆς εἴη τὸ πάθημα
<span class="lb" data-page="3.798" data-line="3" id="l3.798.3"></span>γεγονὸς, ἐκτεταμένον ἴσθι τούτῳ τὸ μαλακὸν ἐκεῖνο νεῦρον
<span class="lb" data-page="3.798" data-line="4" id="l3.798.4"></span>ἐπὶ παραλύσει τοῦ μυὸς, οὐκέτ’ ἀντέχειν οὐδὲ κρατεῖν οὐδὲ
<span class="lb" data-page="3.798" data-line="5" id="l3.798.5"></span>σφίγγειν αὐτὸ δυναμένου· εἰ δὲ μηκέτι βλέποι, καὶ αὐτὸ τὸ
<span class="lb" data-page="3.798" data-line="6" id="l3.798.6"></span>νεῦρον ἤδη πέπονθεν. εἰ δ’ ἐπὶ πληγῇ σφοδρᾷ συμβαίη
<span class="lb" data-page="3.798" data-line="7" id="l3.798.7"></span>προπετῆ γενέσθαι τὸν ὀφθαλμὸν, εἰ μὲν ἔτι βλέποι, ὁ μῦς
<span class="lb" data-page="3.798" data-line="8" id="l3.798.8"></span>αὐτὸς μόνος, εἰ δὲ μηκέτι, καὶ τὸ νεῦρον ἀπέῤῥωγεν. εἰς
<span class="lb" data-page="3.798" data-line="9" id="l3.798.9"></span>οὖν ταύτην τὴν χρείαν ὁ μῦς οὗτος γεγονὼς, ἐν κύκλῳ τε
<span class="lb" data-page="3.798" data-line="10" id="l3.798.10"></span>περιλαμβάνων ἅπασαν τὴν ῥίζαν τοῦ ὀφθαλμοῦ, τισὶ μὲν
<span class="lb" data-page="3.798" data-line="11" id="l3.798.11"></span>τῶν ἀνατομικῶν τριπλοῦς, ἐνίοις δὲ διπλοῦς εἶναι δοκεῖ,
<span class="lb" data-page="3.798" data-line="12" id="l3.798.12"></span>κατά τινας ἐπιβολὰς ἰνῶν καὶ διαφύσεις οὕτως αὐτὸν χωρίζουσιν.
<span class="lb" data-page="3.798" data-line="13" id="l3.798.13"></span>ἀλλ’ εἴθ’ ἕνα τις αὐτὸν σύνθετον ἐκ πλειόνων,
<span class="lb" data-page="3.798" data-line="14" id="l3.798.14"></span>εἴτε δύο λέγειν, εἴτε τρεῖς ἐθέλει, μία χρεία πάντων αὐτῶν
<span class="lb" data-page="3.798" data-line="15" id="l3.798.15"></span>ἐστιν ἡ προειρημένη.
</p>
          </article>

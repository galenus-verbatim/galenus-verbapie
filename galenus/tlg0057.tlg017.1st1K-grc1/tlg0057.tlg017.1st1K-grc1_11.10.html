<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:11.10">
<span class="pb page1" data-page="3.880" id="p3.880"></span>
<span class="milestone ed1page page1" data-n="1.490" data-unit="ed1page" id="ed1page.1.490"></span>
<span class="milestone ed2page page1" data-n="4.568" data-unit="ed2page" id="ed2page.4.568"></span>
            <p>
<span class="lb" data-page="3.880" data-line="5" id="l3.880.5"></span>Καὶ μὲν δὴ καὶ ὁ τῆς γλώττης ὄγκος ἀκριβῶς
<span class="lb" data-page="3.880" data-line="6" id="l3.880.6"></span>ἁρμόττων τῷ στόματι, πάντη μὲν γὰρ ἐξικνεῖται ῥᾳδίως,
<span class="lb" data-page="3.880" data-line="7" id="l3.880.7"></span>ὅπερ, ἐλάττων εἴπερ ἦν, οὐκ ἂν ἔσχεν. οὐδαμοῦ δ’
<span class="lb" data-page="3.880" data-line="8" id="l3.880.8"></span>ὑπὸ στενοχωρίας ἐμποδίζεσθαι ῥᾷστα, καὶ τοῦτ’, οἶμαι,
<span class="lb" data-page="3.880" data-line="9" id="l3.880.9"></span>παθοῦσα μεγέθους ἀμετρίᾳ, τὸ δ’ εἰς πᾶν μέρος αὐτὴν
<span class="lb" data-page="3.880" data-line="10" id="l3.880.10"></span>ἑτοίμως κινεῖσθαι, πῶς οὐ θαυμαστόν; τὸ δὲ καὶ κατὰ τὴν
<span class="lb" data-page="3.880" data-line="11" id="l3.880.11"></span>τοῦ ζώου προαίρεσιν, οὐκ ἀβουλήτως, ὥσπερ αἱ ἀρτηρίαι,
<span class="lb" data-page="3.880" data-line="12" id="l3.880.12"></span>πῶς οὐ καὶ τοῦτο θαυμαστόν; εἰ γὰρ ἂν μὴ κατὰ τὴν
<span class="lb" data-page="3.880" data-line="13" id="l3.880.13"></span>ἡμετέραν ὁρμὴν αἱ κινήσεις αὐτῆς ἐγένοντο, πῶς ἂν ἡμέτερον
<span class="lb" data-page="3.880" data-line="14" id="l3.880.14"></span>ἦν ἔργον τὸ μασᾶσθαι; πῶς δ’ ἂν τὸ καταπίνειν,
<span class="lb" data-page="3.880" data-line="15" id="l3.880.15"></span>ἢ τὸ διαλέγεσθαι; τὸ δ’, ἐπειδὴ κατὰ τὴν ὁρμὴν τοῦ ζώου
<span class="lb" data-page="3.880" data-line="16" id="l3.880.16"></span>ταύτην ἄμεινον γίνεσθαι, διὰ τοῦτ’ αὐτὴν ὑπὸ μυῶν κινεῖσθαι,
<span class="lb" data-page="3.880" data-line="17" id="l3.880.17"></span>πῶς οὐ καὶ αὐτὸ δικαίως ἐπαινοῖτο; τὸ δ’, ἐπειδὴ
<span class="pb" data-page="3.881" id="p3.881"></span>
<span class="lb" data-page="3.881" data-line="1" id="l3.881.1"></span>πρός τε τὸν οὐρανίσκον ἐχρῆν αὐτὴν ἀναφέρεσθαι καὶ εἰς
<span class="lb" data-page="3.881" data-line="2" id="l3.881.2"></span>τὰ πλάγια περιάγεσθαι, διὰ τοῦτο πολλοὺς ἔχειν μῦς,
<span class="lb" data-page="3.881" data-line="3" id="l3.881.3"></span>ἄλλον ἄλλην κίνησιν ἐκπορίζοντα, πῶς οὐ θαυμαστόν;
<span class="lb" data-page="3.881" data-line="4" id="l3.881.4"></span><span class="milestone ed2page" data-n="4.569" data-unit="ed2page" id="ed2page.4.569"></span>εἰ γὰρ δὴ διφυής ἐστιν, ὥσπερ καὶ τἄλλα σύμπαντα
<span class="lb" data-page="3.881" data-line="5" id="l3.881.5"></span>τῶν αἰσθήσεων ὄργανα, λέλεκται γὰρ ἤδη περὶ τούτων,
<span class="lb" data-page="3.881" data-line="6" id="l3.881.6"></span>δεόντως ἐξ ἑκατέρου μέρους αὐτῆς ἴσοι τὸν ἀριθμὸν καὶ
<span class="lb" data-page="3.881" data-line="7" id="l3.881.7"></span>τὸ μέγεθός εἰσιν. οὕτως γὰρ καὶ δύο ἀρτηρίας εἶχεν εἰς
<span class="lb" data-page="3.881" data-line="8" id="l3.881.8"></span>αὐτὴν ἐμφυομένας ἑκατέρωθεν μίαν, καὶ δύο ὡσαύτως
<span class="lb" data-page="3.881" data-line="9" id="l3.881.9"></span>φλέβας, καὶ διττὰ ζεύγη νεύρων, ἕτερον μὲν μαλακὸν, ἕτερον
<span class="lb" data-page="3.881" data-line="10" id="l3.881.10"></span>δὲ σκληρὸν, τὸ μὲν εἰς τὸν ἐκτὸς αὐτῆς χιτῶνα διανεμόμενον,
<span class="lb" data-page="3.881" data-line="11" id="l3.881.11"></span>τὸ δ’ εἰς τοὺς μῦς διασπειρόμενον, ὅτι τῷ μὲν
<span class="lb" data-page="3.881" data-line="12" id="l3.881.12"></span>αἰσθάνεσθαι τῶν χυμῶν ἐχρῆν αὐτὴν, τῷ δὲ κινεῖσθαι
<span class="lb" data-page="3.881" data-line="13" id="l3.881.13"></span>κατὰ προαίρεσιν, ὥς που καὶ πρόσθεν ἡμῖν εἴρηται, τὰς ἐξ
<span class="lb" data-page="3.881" data-line="14" id="l3.881.14"></span>ἐγκεφάλου τῶν νεύρων ἀποφύσεις ἐξηγουμένοις. τισὶ μέν γε
<span class="lb" data-page="3.881" data-line="15" id="l3.881.15"></span>τῶν ζώων, ὥσπερ καὶ τοῖς ὄφεσιν, ἔσχισται καὶ ἡ γλῶττα.
<span class="lb" data-page="3.881" data-line="16" id="l3.881.16"></span>τοῖς δ’ ἀνθρώποις, οὐ γὰρ ἦν ἄμεινον, οὔτ’ εἰς τὴν ἐδωδὴν,
<span class="lb" data-page="3.881" data-line="17" id="l3.881.17"></span>οὔτ’ εἰς τὴν διάλεκτον, ἐσχισμένην εἶναι τὴν γλῶτταν, ﻿
<span class="pb" data-page="3.882" id="p3.882"></span>
<span class="lb" data-page="3.882" data-line="1" id="l3.882.1"></span>εὐλόγως ἡνώθη τε καὶ συνῆλθεν εἰς ταυτὸν αὐτῆς τὰ μόρια.
<span class="lb" data-page="3.882" data-line="2" id="l3.882.2"></span>σαφῶς μέν ἐστι καὶ τούτοις διπλῆ, μήτ’ ἐκ τῶν δεξιῶν εἰς
<span class="lb" data-page="3.882" data-line="3" id="l3.882.3"></span>ἀριστερὰ διερχομένου τινὸς μυὸς, ἢ φλεβὸς, ἢ ἀρτηρίας,
<span class="lb" data-page="3.882" data-line="4" id="l3.882.4"></span>ἢ νεύρου, μήτ’ ἐκ τῶν ἀριστερῶν εἰς τὰ δεξιά. τὸ δ’ ἰσχυρὰν
<span class="lb" data-page="3.882" data-line="5" id="l3.882.5"></span>μὲν αὐτὴν καὶ μεγάλην γενέσθαι κατὰ τὴν βάσιν
<span class="lb" data-page="3.882" data-line="6" id="l3.882.6"></span>ἕδρας ἕνεκα, λεπτὴν δὲ κατὰ τὸ πέρας, ὅπως κινοῖτο ταχέως,
<span class="lb" data-page="3.882" data-line="7" id="l3.882.7"></span>ἐμοὶ μὲν καὶ ταῦτα προνοίας οὐ τυχούσης εἶναι φαίνεται.
<span class="lb" data-page="3.882" data-line="8" id="l3.882.8"></span>τὸ δ’, ἐπειδὴ τῶν μυῶν τοὺς μὲν ὡς ἐπὶ τὸν οὐρανίσκον
<span class="lb" data-page="3.882" data-line="9" id="l3.882.9"></span>ἀναφέρειν αὐτὴν ἐχρῆν, τοὺς δὲ κάτω καταφέρειν,
<span class="lb" data-page="3.882" data-line="10" id="l3.882.10"></span>τοὺς δ’ εἰς τὰ πλάγια περιάγειν, διὰ τοῦτο τοὺς μὲν ἐκ
<span class="lb" data-page="3.882" data-line="11" id="l3.882.11"></span>τῶν ἄνω μερῶν, τοὺς δ’ ἐκ τῶν κάτω, τοὺς δ’ ἐκ τῶν πλαγίων
<span class="lb" data-page="3.882" data-line="12" id="l3.882.12"></span>εἰς αὐτὴν καταφύεσθαι, πῶς οὐ καὶ αὐτὸ θαυμαστῆς
<span class="lb" data-page="3.882" data-line="13" id="l3.882.13"></span>προμηθείας ἔργον; ἐδείχθη γὰρ ἐν τοῖς περὶ μυῶν κινήσεως,
<span class="lb" data-page="3.882" data-line="14" id="l3.882.14"></span>ἕκαστον μὲν ἐπὶ τὴν ἰδίαν ἀρχὴν ἀναφέρειν τὸ μόριον.
<span class="lb" data-page="3.882" data-line="15" id="l3.882.15"></span>ὥστ’ ἔμελλον ἐξ ἀνάγκης οἱ μὲν ἄνωθεν ἐμφυόμενοι
<span class="lb" data-page="3.882" data-line="16" id="l3.882.16"></span>μύες ἄνω κινήσειν αὐτὴν, οἱ δὲ κάτωθεν ἀρχόμενοι κάτω
<span class="lb" data-page="3.882" data-line="17" id="l3.882.17"></span>καὶ οὗτοι, κατὰ ταὐτὰ δὲ καὶ οἱ πλάγιοι τὰς ἐφ’ ἑκάτερα
<span class="pb" data-page="3.883" id="p3.883"></span>
<span class="lb" data-page="3.883" data-line="1" id="l3.883.1"></span>κινήσεις ἐργάσασθαι. ἀλλ’ ἐπεὶ καὶ καταξηραινομένη δυσκίνητος
<span class="lb" data-page="3.883" data-line="2" id="l3.883.2"></span>γίνεται, καὶ δηλοῦται δὴ τοῦτ’ ἐπὶ τῶν ὑπερδιψησάντων,
<span class="lb" data-page="3.883" data-line="3" id="l3.883.3"></span>καὶ τῶν ἐν καυσώδεσι πυρετοῖς ἅπασαν ἐκφρυγομένων
<span class="lb" data-page="3.883" data-line="4" id="l3.883.4"></span>τοῦ στόματος τὴν ἰκμάδα, καὶ τούτου θαυμαστῶς ἡ φύσις
<span class="lb" data-page="3.883" data-line="5" id="l3.883.5"></span>προὐνοήσατο, πρὸς τὸ μὴ ῥᾳδίως αὐτὴν ἁλίσκεσθαι τοιούτῳ
<span class="lb" data-page="3.883" data-line="6" id="l3.883.6"></span>παθήματι. λέλεκται μὲν οὖν καὶ πρόσθεν ἐπὶ τοῦ λάρυγγος,
<span class="lb" data-page="3.883" data-line="7" id="l3.883.7"></span>ὡς διὰ ταύτην αὐτοῦ τὴν χρείαν τοὺς τοῖς σπόγγοις ἐοικότας
<span class="lb" data-page="3.883" data-line="8" id="l3.883.8"></span>ἀδένας ἕνα παρέθηκεν ἑκατέρωθεν. καὶ κατὰ τὴν
<span class="lb" data-page="3.883" data-line="9" id="l3.883.9"></span>γλῶτταν δ’ ἐστὶ ταὐτὸν τοῦτο, καὶ ἀπ’ αὐτῶν γε πόροι
<span class="lb" data-page="3.883" data-line="10" id="l3.883.10"></span>διὰ τῶν ἐν τοῖς πλαγίοις καὶ κάτω μέρεσιν αὐτῆς ἐξερεύγονται
<span class="lb" data-page="3.883" data-line="11" id="l3.883.11"></span>φλεγματῶδες ὑγρὸν, ἐπιτέγγοντες τήν τε γλῶτταν
<span class="lb" data-page="3.883" data-line="12" id="l3.883.12"></span>αὐτὴν, καὶ τὰ κάτω, καὶ τὰ πλάγια, καὶ τὰ ἐν κύκλῳ
<span class="lb" data-page="3.883" data-line="13" id="l3.883.13"></span>πάντα τοῦ στόματος. τὰ μὲν γὰρ ἄνω τοὺς ἐξ ἐγκεφάλου
<span class="lb" data-page="3.883" data-line="14" id="l3.883.14"></span>καθήκοντας εἶχε πόρους, περὶ ὧν ἔμπροσθεν εἶπον. ὥστε
<span class="lb" data-page="3.883" data-line="15" id="l3.883.15"></span>πληρέστατα καὶ τελειότατα τῇ φύσει παρεσκεύασται τὰ κατὰ
<span class="lb" data-page="3.883" data-line="16" id="l3.883.16"></span>τὴν γλῶτταν σύμπαντα. τά τε γὰρ ἄλλα καὶ ὁ κάτωθεν
<span class="lb" data-page="3.883" data-line="17" id="l3.883.17"></span>αὐτῆς δεσμὸς οὐ σμικρὰν ἐνδείκνυται τὴν πρόνοιαν. ἑκάστου
<span class="pb" data-page="3.884" id="p3.884"></span>
<span class="lb" data-page="3.884" data-line="1" id="l3.884.1"></span>τῶν μυῶν ἐπὶ τὴν ἰδίαν ἀρχὴν ἀνασπᾶσθαι φύσιν ἔχοντος,
<span class="lb" data-page="3.884" data-line="2" id="l3.884.2"></span>ἀναγκαῖον ἦν δήπου τὴν γλῶτταν ὑπὸ μυῶν ἑλκομένην τῶν
<span class="lb" data-page="3.884" data-line="3" id="l3.884.3"></span>ἐμφυομένων αὐτῇ κατὰ τὴν ῥίζαν εἰς ἑαυτήν τε συνάγεσθαι
<span class="lb" data-page="3.884" data-line="4" id="l3.884.4"></span>καὶ οἷον σφαιροῦσθαι, πρὸς αὐτὰ τεινομένην, ὥστ’
<span class="lb" data-page="3.884" data-line="5" id="l3.884.5"></span>οὐκ ἂν ὁμοίως ἐξικνεῖτο πρός τε τοὺς ἔμπροσθεν ὀδόντας
<span class="lb" data-page="3.884" data-line="6" id="l3.884.6"></span>καὶ τὰ χείλη, πρὸς τῷ μηδ’ ἕδραν ἔχειν ἀσφαλῆ, πανταχόθεν
<span class="lb" data-page="3.884" data-line="7" id="l3.884.7"></span>ἀπολελυμένη. εἰς ταῦτ’ οὖν ἅπαντα θαυμαστῶς τηλικοῦτον
<span class="lb" data-page="3.884" data-line="8" id="l3.884.8"></span>ἡ φύσις παρεσκεύασε τὸν δεσμὸν, ἡλίκος μάλιστα
<span class="lb" data-page="3.884" data-line="9" id="l3.884.9"></span>ἐπιτήδειος ἔμελλεν ἔσεσθαι. οὐ γὰρ δὴ ἁπλῶς γε οὐδ’ ὡς
<span class="lb" data-page="3.884" data-line="10" id="l3.884.10"></span>ἔτυχεν, <span class="milestone ed2page" data-n="4.570" data-unit="ed2page" id="ed2page.4.570"></span>ἀλλὰ μετὰ θαυμαστῆς τινος ἐγένετο συμμετρίας.
<span class="lb" data-page="3.884" data-line="11" id="l3.884.11"></span>εἴτε γὰρ ἐπὶ πλέον ἐξικνεῖτο τῆς γλώττης, εἴτ’ ἐσώτερον
<span class="lb" data-page="3.884" data-line="12" id="l3.884.12"></span>τοῦ δέοντος ἐπαύσατο, χείρων μὲν ἂν οὕτω γε καὶ
<span class="lb" data-page="3.884" data-line="13" id="l3.884.13"></span>περὶ τὴν τῆς φωνῆς ἐγένετο διάρθρωσιν, οὐδὲν ἧττον δ’ ἂν
<span class="lb" data-page="3.884" data-line="14" id="l3.884.14"></span>καὶ εἰς τὴν ἐν τῷ μασᾶσθαι κίνησιν ἐνεποδίζετο. συμφέρει
<span class="lb" data-page="3.884" data-line="15" id="l3.884.15"></span>γὰρ εἰς ἄμφω ταῦτα, τήν τε βάσιν αὐτῆς ἑδραίαν εἶναι
<span class="lb" data-page="3.884" data-line="16" id="l3.884.16"></span>καὶ τὸ πέρας εὐκόλως ἐξικνεῖσθαι πάντη. καὶ μὴν εἰ μὲν
<span class="lb" data-page="3.884" data-line="17" id="l3.884.17"></span>ἐπ’ ὀλίγον ὁ δεσμὸς οὗτος προὔβαινεν, ἧττον μὲν ἂν, ἢ εἰ
<span class="pb" data-page="3.885" id="p3.885"></span>
<span class="lb" data-page="3.885" data-line="1" id="l3.885.1"></span>μηδ’ ὅλως ἐγεγόνει, παραπλησίως δ’ ἂν οὕτως ἐλυμαίνετο
<span class="lb" data-page="3.885" data-line="2" id="l3.885.2"></span>τῇ γλώττῃ· μέχρι πλείστου δ’ ἐξικνούμενος, οὐκ ἂν οὔτε
<span class="lb" data-page="3.885" data-line="3" id="l3.885.3"></span>πρὸς τὸν οὐρανίσκον, <span class="milestone ed1page" data-n="1.491" data-unit="ed1page" id="ed1page.1.491"></span>οὔτε πρὸς τοὺς ἄνωθεν ὀδόντας,
<span class="lb" data-page="3.885" data-line="4" id="l3.885.4"></span>οὔτε πρὸς ἄλλα μόρια τοῦ στόματος ἐπέτρεπεν ἐκτείνεσθαι.
<span class="lb" data-page="3.885" data-line="5" id="l3.885.5"></span>οὕτως οὖν ἀκριβής ἐστιν ἡ συμμετρία τῆς δέσεως,
<span class="lb" data-page="3.885" data-line="6" id="l3.885.6"></span>ὡς, εἴτε προσθείης, εἴτε ἀφέλοις βραχὺ, βλάπτεσθαι τοῦ
<span class="lb" data-page="3.885" data-line="7" id="l3.885.7"></span>παντὸς ὀργάνου τὴν ἐνέργειαν. καὶ μάλιστα θαυμάζειν τὴν
<span class="lb" data-page="3.885" data-line="8" id="l3.885.8"></span>φύσιν ἐστὶν ἐν τοῖς οὕτω παρὰ μικρὸν, εἰ μὲν κατορθοῖ,
<span class="lb" data-page="3.885" data-line="9" id="l3.885.9"></span>σπάνιον δὲ τὸ σφάλμα. καίτοι γε ὅσον ἐπί τε τοῖς σπείρουσιν
<span class="lb" data-page="3.885" data-line="10" id="l3.885.10"></span>ἡμᾶς καὶ ταῖς κυούσαις, οὐ τὸ σφάλμα σπάνιον
<span class="lb" data-page="3.885" data-line="11" id="l3.885.11"></span>εὑρεῖν, ἀλλὰ τὸ κατόρθωμα γίγνεσθαι. μεθύοντες γὰρ μεθυούσαις
<span class="lb" data-page="3.885" data-line="12" id="l3.885.12"></span>συνέρχονται, καὶ οὐδ’ ὅπου γῆς εἰσιν εἰδότες,
<span class="lb" data-page="3.885" data-line="13" id="l3.885.13"></span>ὑπὸ πλησμονῆς ἑτέραις οὕτω διακειμέναις. ὥστε ἡ μὲν ἀρχὴ
<span class="lb" data-page="3.885" data-line="14" id="l3.885.14"></span>τῆς σπορᾶς εὐθὺς οὕτω πλημμελής· τὰ δὲ μετὰ ταῦτα τῆς
<span class="lb" data-page="3.885" data-line="15" id="l3.885.15"></span>κυούσης ἁμαρτήματα περί τε τὰς τῶν συμμέτρων γυμνασίων
<span class="lb" data-page="3.885" data-line="16" id="l3.885.16"></span>ῥᾳθυμίας, καὶ σιτίων πλησμονὰς, καὶ θυμοὺς, καὶ μέθας,
<span class="lb" data-page="3.885" data-line="17" id="l3.885.17"></span>καὶ λουτρὰ, καὶ ἀφροδισίων ἀκαίρων χρήσεις, ἃς οὐδ’ εἰπεῖν
<span class="lb" data-page="3.885" data-line="18" id="l3.885.18"></span>δυνατόν. ἀλλ’ ὅμως καίτοι πρὸς τοσαύτας ὕβρεις ἡ
<span class="pb" data-page="3.886" id="p3.886"></span>
<span class="lb" data-page="3.886" data-line="1" id="l3.886.1"></span>φύσις ἀντέχει, καὶ κατορθοῖ τὰ πολλά. καὶ μὴν οὔτε πυροὺς,
<span class="lb" data-page="3.886" data-line="2" id="l3.886.2"></span>οὔτε κριθὰς, οὔτ’ ἀμπέλους, οὔτ’ ἐλαίας οὕτω φυτεύουσί
<span class="lb" data-page="3.886" data-line="3" id="l3.886.3"></span>τε καὶ σπείρουσιν οἱ γεωργοὶ, ἀλλὰ πρῶτον μὲν,
<span class="lb" data-page="3.886" data-line="4" id="l3.886.4"></span>ὅπως ἐχούσῃ τῇ γῇ πιστεύουσι τὰ σπέρματα, πολλὴν πρόνοιαν
<span class="lb" data-page="3.886" data-line="5" id="l3.886.5"></span>πεποίηνται· μετὰ ταῦτα δ’, ὅπως μήθ’ ὑπὸ περιττῆς
<span class="lb" data-page="3.886" data-line="6" id="l3.886.6"></span>ὑγρότητος κατακλυζόμενα σαπείη, μήτ’ αὐχμοῖς αὐανθείη,
<span class="lb" data-page="3.886" data-line="7" id="l3.886.7"></span>μήτ’ ἀποσβεσθείη διὰ κρύος, οὐ παρέργως πεφροντίκασιν.
<span class="lb" data-page="3.886" data-line="8" id="l3.886.8"></span>ἄνθρωπον δ’ οὐδεὶς οὕτως ἐπιμελῶς οὔτ’ ἔσπειρεν, οὔθ’
<span class="lb" data-page="3.886" data-line="9" id="l3.886.9"></span>ἀνεθρέψατο κυούμενον, ἀλλ’, ὥσπερ τἄλλα πάντα κατὰ τὸν
<span class="lb" data-page="3.886" data-line="10" id="l3.886.10"></span>βίον ὀλιγωροῦσιν ἑαυτῶν ἅπαντες, οἱ μὲν ἀπλήστοις καὶ
<span class="lb" data-page="3.886" data-line="11" id="l3.886.11"></span>λαιμάργοις ἡδοναῖς νενικημένοι, τινὲς δὲ χρήμασιν, ἢ
<span class="lb" data-page="3.886" data-line="12" id="l3.886.12"></span>δυνάμεσιν, ἢ ἀρχαῖς σχολάζοντες, κατὰ τὸν αὐτὸν τρόπον
<span class="lb" data-page="3.886" data-line="13" id="l3.886.13"></span>καὶ αὐτῆς τῆς πρώτης γενέσεως ἠμελήκασιν. ἀλλ’
<span class="lb" data-page="3.886" data-line="14" id="l3.886.14"></span>ἐκείνους μὲν ἤδη καταλίπωμεν, ἐπὶ δὲ τὰ συνεχῆ
<span class="lb" data-page="3.886" data-line="15" id="l3.886.15"></span>μεταβῶμεν.
</p>
          </article>

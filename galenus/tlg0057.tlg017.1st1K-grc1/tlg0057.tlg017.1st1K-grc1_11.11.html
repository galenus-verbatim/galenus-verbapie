<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:11.11">
<span class="pb page1" data-page="3.886" id="p3.886"></span>
<span class="milestone ed1page page1" data-n="1.491" data-unit="ed1page" id="ed1page.1.491"></span>
<span class="milestone ed2page page1" data-n="4.570" data-unit="ed2page" id="ed2page.4.570"></span>
            <p>
<span class="lb" data-page="3.886" data-line="16" id="l3.886.16"></span>Ὅσα μὲν οὖν ἡ φύσις ἐμηχανήσατο περί τε
<span class="lb" data-page="3.886" data-line="17" id="l3.886.17"></span>τὴν ἐπιγλωττίδα, καὶ τὸν λάρυγγα, καὶ ὅλως τὸ καταπίνειν ﻿
<span class="pb" data-page="3.887" id="p3.887"></span>
<span class="lb" data-page="3.887" data-line="1" id="l3.887.1"></span>τε καὶ φωνεῖν, ἔμπροσθεν εἴρηται πάντα. καὶ εἴ τις ἀναμνησθείη
<span class="lb" data-page="3.887" data-line="2" id="l3.887.2"></span>κᾀκείνων, θαυμάσειν αὐτὸν οἶμαι τὴν ὁμολογίαν
<span class="lb" data-page="3.887" data-line="3" id="l3.887.3"></span>τῆς χρείας τῶν μορίων, καὶ πεισθήσεσθαι σαφῶς, ὅτι μὴ
<span class="lb" data-page="3.887" data-line="4" id="l3.887.4"></span>θερμασία τις ἢ πνεῦμα κινούμενον, ὡς ἔτυχεν, ἀνέῤῥηξε
<span class="lb" data-page="3.887" data-line="5" id="l3.887.5"></span>τὸ στόμα, πάντως γὰρ ἄν που καὶ ἓν ὁτιοῦν τῶν ἔνδον
<span class="lb" data-page="3.887" data-line="6" id="l3.887.6"></span>αὐτοῦ μορίων ἢ ἐλλιπῶς ἔχον, ἢ περιττῶς, ἢ πάντως ἀργὰς
<span class="lb" data-page="3.887" data-line="7" id="l3.887.7"></span>ἂν χρείας εὑρεθείη, ἀλλ’ ἅπαντα πρὸς ἐδωδὴν καὶ τὴν
<span class="lb" data-page="3.887" data-line="8" id="l3.887.8"></span>κατάποσιν, καὶ τὴν φωνὴν, καὶ τὴν ἀναπνοὴν εὑρίσκεσθαι
<span class="lb" data-page="3.887" data-line="9" id="l3.887.9"></span>παρεσκευασμένα, καὶ μηδὲν ἀργὸν, ἢ ἐλλιπὲς, ἢ βέλτιον
<span class="lb" data-page="3.887" data-line="10" id="l3.887.10"></span>ἑτέρως ἔχειν δυνάμενον, ἱκανὸν οἶμαι γνώρισμα τοῦ τεχνικῶς
<span class="lb" data-page="3.887" data-line="11" id="l3.887.11"></span>αὐτό τε τὸ στόμα καὶ τὰ κατ’ αὐτὸ πάντα κατεσκευάσθαι.
<span class="lb" data-page="3.887" data-line="12" id="l3.887.12"></span><span class="milestone ed2page" data-n="4.571" data-unit="ed2page" id="ed2page.4.571"></span>καὶ γὰρ οὖν καὶ περὶ τοῦ πάντα ὑπαλείφοντος
<span class="lb" data-page="3.887" data-line="13" id="l3.887.13"></span>αὐτὰ χιτῶνος εἴρηται πρόσθεν, ὡς τῶν ἀπ’ ἐγκεφάλου
<span class="lb" data-page="3.887" data-line="14" id="l3.887.14"></span>νεύρων τῶν μαλακῶν οὐ σμικρὰν δέχεται μοῖραν,
<span class="lb" data-page="3.887" data-line="15" id="l3.887.15"></span>ἵν’, οἶμαι, καὶ αὐτὸς αἰσθητικὸς ᾖ χυμῶν, ὥσπερ καὶ ἡ
<span class="lb" data-page="3.887" data-line="16" id="l3.887.16"></span>γλῶττα, καὶ ὡς συμμέτρως ἔχῃ μαλακότητός τε καὶ σκληρότητος,
<span class="lb" data-page="3.887" data-line="17" id="l3.887.17"></span>ὑπὲρ τοῦ μήτ’ ἀναίσθητος ἢ δυσαίσθητος γενέσθαι
<span class="lb" data-page="3.887" data-line="18" id="l3.887.18"></span>ξηρανθεὶς καὶ σκληρυνθεὶς ἐπὶ πλέον, ὥσπερ τὰ ὀστᾶ,
<span class="pb" data-page="3.888" id="p3.888"></span>
<span class="lb" data-page="3.888" data-line="1" id="l3.888.1"></span>μήθ’ ἑτοίμως πάσχῃ τιτρωσκόμενος ἢ θλώμενος ὑπὸ τῶν
<span class="lb" data-page="3.888" data-line="2" id="l3.888.2"></span>ὀξυτέρων τε καὶ σκληροτέρων βρωμάτων. εἴρηται δὲ καὶ
<span class="lb" data-page="3.888" data-line="3" id="l3.888.3"></span>περὶ τοῦ γαργαρεῶνος, ἐν μὲν τοῖς περὶ φωνῆς, ὡς εἰς μέγεθος
<span class="lb" data-page="3.888" data-line="4" id="l3.888.4"></span>καὶ κάλλος αὐτῇ συντελεῖ, καθ’ ἑκάτερον δὲ εὔλογον,
<span class="lb" data-page="3.888" data-line="5" id="l3.888.5"></span>ὥσπερ ἀπὸ τούτου σχίζοιτο τοῦτο πρότερον ὁ εἰσιὼν ἀὴρ,
<span class="lb" data-page="3.888" data-line="6" id="l3.888.6"></span>καὶ θραύοιτο τῆς τε ῥύμης αὐτοῦ τὸ σφοδρὸν, καὶ διὰ
<span class="lb" data-page="3.888" data-line="7" id="l3.888.7"></span>τοῦτο καὶ τῆς ψύξεως, καὶ ὡς ἔνιοι τῶν ἐκτμηθέντων αὐτὸν
<span class="lb" data-page="3.888" data-line="8" id="l3.888.8"></span>ἄχρι βάσεως οὐ μόνον εἰς τὴν φωνὴν ἐβλάβησαν ἐπιδήλως,
<span class="lb" data-page="3.888" data-line="9" id="l3.888.9"></span>ἀλλὰ καὶ ψυχροτέρας τῆς εἰσπνοῆς αἰσθάνονται, καὶ μέντοι
<span class="lb" data-page="3.888" data-line="10" id="l3.888.10"></span>καὶ ὡς ψυχθέντες τὰ κατὰ τὸν πνεύμονα καὶ τὸν
<span class="lb" data-page="3.888" data-line="11" id="l3.888.11"></span>θώρακα πολλοὶ τῶν τοιούτων ἀπώλοντο, καὶ ὡς οὐ χρὴ
<span class="lb" data-page="3.888" data-line="12" id="l3.888.12"></span>προπετῶς ἀποτέμνειν αὐτὸν, οὐδ’ ὡς ἔτυχεν, ἀλλ’ ἀπολείπειν
<span class="lb" data-page="3.888" data-line="13" id="l3.888.13"></span>τι τῆς βάσεως μέρος. ὥστ’ οὐδὲ περὶ τούτων ἔτι χρὴ
<span class="lb" data-page="3.888" data-line="14" id="l3.888.14"></span>λέγειν ἐπιπλέον, ἀλλ’ ἀρκεῖ κᾀνταῦθα μόνον εἰρῆσθαι τὰ
<span class="lb" data-page="3.888" data-line="15" id="l3.888.15"></span>κεφάλαια τῶν λόγων. γέγραπται καὶ περὶ τῶν κατὰ τὴν
<span class="lb" data-page="3.888" data-line="16" id="l3.888.16"></span>ῥῖνα τρημάτων ἐν τοῖς ἔμπροσθεν, ὅπως μὲν θαυμαστῶς
<span class="lb" data-page="3.888" data-line="17" id="l3.888.17"></span>αὐτὰ διαδέχεται τὸ προτεταγμένον ὀστοῦν τῶν κοιλιῶν τοῦ
<span class="lb" data-page="3.888" data-line="18" id="l3.888.18"></span>ἐγκεφάλου, τὸ τῷ σπόγγῳ παραπλήσιον, ἥ τ’ εἰς τὸ στόμα
<span class="pb" data-page="3.889" id="p3.889"></span>
<span class="lb" data-page="3.889" data-line="1" id="l3.889.1"></span>σύντρησις αὐτῶν, ἡ κατὰ τὴν ὑπερῴαν, ὅπως ἐγένετο, χάριν
<span class="lb" data-page="3.889" data-line="2" id="l3.889.2"></span>τοῦ μὴ κατ’ εὐθὺ τῆς τραχείας εἶναι τὴν ἀρχὴν τῆς
<span class="lb" data-page="3.889" data-line="3" id="l3.889.3"></span>εἰσπνοῆς, ἀλλὰ καὶ καμπήν τινα καὶ οἷον ἕλικα γίνεσθαι
<span class="lb" data-page="3.889" data-line="4" id="l3.889.4"></span>πρότερον, εἰς αὐτὴν ἰόντος τοῦ πνεύματος. ἐκ τούτου γὰρ,
<span class="lb" data-page="3.889" data-line="5" id="l3.889.5"></span>οἶμαι, διττὸν ἀγαθὸν ἔμελλεν ἔσεσθαι, τό τε μὴ ψυχθῆναί
<span class="lb" data-page="3.889" data-line="6" id="l3.889.6"></span>ποτε τὰ περὶ τὸν πνεύμονα, ψυχροῦ πολλάκις ἱκανῶς γιγνομένου
<span class="lb" data-page="3.889" data-line="7" id="l3.889.7"></span>τοῦ περιέχοντος ἡμᾶς ἀέρος, καὶ τὸ τοὺς ἀναμεμιγμένους
<span class="lb" data-page="3.889" data-line="8" id="l3.889.8"></span>ὄγκους αὐτῷ πλειστάκις ἢ κόνεως, ἢ τέφρας, ἤ τινος
<span class="lb" data-page="3.889" data-line="9" id="l3.889.9"></span>ἑτέρου τοιούτου, μὴ παραγίνεσθαι μέχρι τῆς ἀρτηρίας.
<span class="lb" data-page="3.889" data-line="10" id="l3.889.10"></span>ἐν ταύτῃ τῇ καμπῇ τὸ μὲν πνεῦμα δύναται πρόσω φέρεσθαι,
<span class="lb" data-page="3.889" data-line="11" id="l3.889.11"></span>τὰ τοιαῦτα δ’ ἴσχεται, φθάνοντα προσπίπτειν τοῖς
<span class="lb" data-page="3.889" data-line="12" id="l3.889.12"></span>περὶ τὰς καμπὰς σώμασιν, ὑγροῖς καὶ μαλακοῖς ὑπάρχουσι,
<span class="lb" data-page="3.889" data-line="13" id="l3.889.13"></span>καί τι καὶ γλίσχρον ἔχουσι, καὶ διὰ ταῦτα πάντα κατέχειν
<span class="lb" data-page="3.889" data-line="14" id="l3.889.14"></span>δυναμένοις τὰ προσπίπτοντα. εἰ δὲ δὴ καὶ παρέλθοι μέχρι
<span class="lb" data-page="3.889" data-line="15" id="l3.889.15"></span>τοῦ στόματος, ἐνταῦθα σχισθήσεται κατά τε τὴν ὑπερῴαν
<span class="lb" data-page="3.889" data-line="16" id="l3.889.16"></span>καὶ τὸν κίονα, καλεῖται γὰρ οὖν καὶ οὕτως ὁ γαργαρεών.
<span class="lb" data-page="3.889" data-line="17" id="l3.889.17"></span>ἀπόδειξις δὲ μεγίστη τό γε γιγνόμενον ὁσημέραι τοῖς τε
<span class="lb" data-page="3.889" data-line="18" id="l3.889.18"></span>διαπαλαίουσιν ἐν κόνει πολλῇ καὶ τοῖς ὁδὸν τοιαύτην
<span class="pb" data-page="3.890" id="p3.890"></span>
<span class="lb" data-page="3.890" data-line="1" id="l3.890.1"></span>διεξερχομένοις· ἀπομύττονται γὰρ ὀλίγον ὕστερον οὗτοι καὶ
<span class="lb" data-page="3.890" data-line="2" id="l3.890.2"></span>ἀποπτύουσιν ἀναχρεμπτόμενοι τὴν κόνιν. ἀλλ’ εἴπερ μὴ
<span class="lb" data-page="3.890" data-line="3" id="l3.890.3"></span>πρότερον μὲν ὡς ἐπὶ τὴν κεφαλὴν εὐθεῖς οἱ κατὰ τὰς ῥῖνας
<span class="lb" data-page="3.890" data-line="4" id="l3.890.4"></span>ἀνεφέροντο πόροι, μετὰ ταῦτα δὲ ἀπεστρέφοντο λοξοὶ
<span class="lb" data-page="3.890" data-line="5" id="l3.890.5"></span>πρὸς τὴν ὑπερῴαν, ἐκδεχόμενόν τ’ αὐτοὺς ἐνταῦθα ἐκέκτηντο
<span class="lb" data-page="3.890" data-line="6" id="l3.890.6"></span>τὸν γαργαρεῶνα, δῆλον ὡς οὐδὲν ἂν ἐκώλυεν εἰς τὴν ἀρτηρίαν
<span class="lb" data-page="3.890" data-line="7" id="l3.890.7"></span>ἐμπίπτειν ἅπανθ’, ὅσα τοιαῦτα. καὶ γὰρ οὖν καὶ γίγνεται
<span class="lb" data-page="3.890" data-line="8" id="l3.890.8"></span>τοῦθ’ οὕτως, εἴ τις ἀναπνεύσειε διὰ τοῦ στόματος.
<span class="lb" data-page="3.890" data-line="9" id="l3.890.9"></span>ἔγωγ’ οὖν οἶδα καὶ ἀθλητὰς πολλοὺς κατ’ αὐτὸ δὴ μάλιστα
<span class="lb" data-page="3.890" data-line="10" id="l3.890.10"></span>τοῦτο νικηθέντας καὶ πνιγῆναι κινδυνεύσαντας, ὅτι διὰ τοῦ
<span class="lb" data-page="3.890" data-line="11" id="l3.890.11"></span>στόματος εἰσέπνευσαν τὴν κόνιν. ἧκον δὲ δήπουθεν εἰς
<span class="lb" data-page="3.890" data-line="12" id="l3.890.12"></span>τοῦτο, μεγάλης ἀθρόως εἰσπνοῆς δεηθέντες. κατὰ τοῦτον
<span class="lb" data-page="3.890" data-line="13" id="l3.890.13"></span>γοῦν μόνον τὸν καιρὸν εἰσπνεῖ διὰ στόματος τὰ ζῶα, τά γε
<span class="lb" data-page="3.890" data-line="14" id="l3.890.14"></span>κατὰ φύσιν ἔχοντα. φλεγμονῆς γὰρ ἢ σκίῤῥου γενηθέντος,
<span class="lb" data-page="3.890" data-line="15" id="l3.890.15"></span>ἤ τινος ἄλλης διαθέσεως ἀποφραττούσης τοὺς πόρους τῆς
<span class="lb" data-page="3.890" data-line="16" id="l3.890.16"></span>ῥινὸς, ἀναγκάζονται μὲν καὶ τότε διὰ τοῦ στόματος εἰσπνεῖν,
<span class="lb" data-page="3.890" data-line="17" id="l3.890.17"></span><span class="milestone ed2page" data-n="4.572" data-unit="ed2page" id="ed2page.4.572"></span>ἀλλ’ ὅτι μὴ κατὰ φύσιν ἔχουσιν οἱ πόροι τῆς
<span class="lb" data-page="3.890" data-line="18" id="l3.890.18"></span>ῥινὸς, ὑγιαινόντων δ’ αὐτῶν ἀκριβῶς, οὐδὲν δεῖ τοῦ στόματος,
<span class="pb" data-page="3.891" id="p3.891"></span>
<span class="lb" data-page="3.891" data-line="1" id="l3.891.1"></span>εἰ μὴ κατεπείγοιτό τις ἄσθματι πολλῷ καὶ σφοδρῷ.
<span class="lb" data-page="3.891" data-line="2" id="l3.891.2"></span>κᾀν τῷδε δῆλον, ὅπερ ἤδη καὶ πρόσθεν εἴρηται, τὸ τὴν μὲν
<span class="lb" data-page="3.891" data-line="3" id="l3.891.3"></span>ῥῖνα τῶν ἀναπνευστικῶν ὀργάνων εἶναι τὸ πρῶτον τῇ τάξει,
<span class="lb" data-page="3.891" data-line="4" id="l3.891.4"></span>τὸ στόμα δὲ, μηδενὸς μὲν παθήματος τὸ ζῶον βιαζομένου,
<span class="lb" data-page="3.891" data-line="5" id="l3.891.5"></span>μηδ’ ὅλως ἀναπνευστικὸν ὑπάρχειν, ἐν δὲ τοῖς νῦν λελεγμένοις
<span class="lb" data-page="3.891" data-line="6" id="l3.891.6"></span>καιροῖς ἐπικουρεῖν τι καὶ αὐτὸ τῷ ζώῳ πρὸς τὴν
<span class="lb" data-page="3.891" data-line="7" id="l3.891.7"></span>ἀναπνοήν. δῆλον δὲ, καὶ ὡς ὁ κίων οὐ μικρὰ συντελεῖ
<span class="lb" data-page="3.891" data-line="8" id="l3.891.8"></span>πρὸς τὸ μήτε κόνιν ἐμπίπτειν τῷ λάρυγγι, μήτ’ ἄλλην τινὰ
<span class="lb" data-page="3.891" data-line="9" id="l3.891.9"></span>οὐσίαν τοιαύτην. καί σοι καὶ ἥδε τρίτη χρεία τοῦ μορίου
<span class="lb" data-page="3.891" data-line="10" id="l3.891.10"></span>τοῦδε πρὸς ταῖς δύο ταῖς ἔμπροσθεν εἰρημέναις γινωσκέσθω.
<span class="lb" data-page="3.891" data-line="11" id="l3.891.11"></span>τῶν μὲν δὴ κατὰ τὸ στόμα δῆλον ἤδη γέγονεν ὡς
<span class="lb" data-page="3.891" data-line="12" id="l3.891.12"></span>οὔτε μάταιον, οὔτ’ ἐλλιπὲς οὐδέν ἐστι μόριον, <span class="milestone ed1page" data-n="1.492" data-unit="ed1page" id="ed1page.1.492"></span>ἀλλὰ
<span class="lb" data-page="3.891" data-line="13" id="l3.891.13"></span>καὶ τοῖς ὄγκοις τοῦ στόματος ἅπαντα, καὶ ταῖς συστάσεσι,
<span class="lb" data-page="3.891" data-line="14" id="l3.891.14"></span>καὶ ταῖς διαπλάσεσι, καὶ ταῖς θέσεσιν ἄριστα παρεσκεύασται.
<span class="lb" data-page="3.891" data-line="15" id="l3.891.15"></span>καὶ γὰρ, εἴ τι τούτων οὐκ ἐξηγήμεθα, σαφὲς ἐκ τῶν
<span class="lb" data-page="3.891" data-line="16" id="l3.891.16"></span>εἰρημένων ἐστίν. ἀρκεῖ γοῦν ἐφ’ ἑνὸς ἢ δυοῖν ὑπομνῆσαι
<span class="lb" data-page="3.891" data-line="17" id="l3.891.17"></span>μορίων ἑκάστου τῶν ὑπαρχόντων αὐτοῖς τὴν χρείαν, ὥσπερ
<span class="lb" data-page="3.891" data-line="18" id="l3.891.18"></span>ἐπὶ τῆς γλώττης ἐποιήσαμεν. ἃ γὰρ ἐπ’ ἐκείνης εἴρηται, ﻿
<span class="pb" data-page="3.892" id="p3.892"></span>
<span class="lb" data-page="3.892" data-line="1" id="l3.892.1"></span>τὴν συμμετρίαν τοῦ μεγέθους ἡμῶν ἐπαινούντων, ἔχοις ἂν
<span class="lb" data-page="3.892" data-line="2" id="l3.892.2"></span>ἐπισκοπούμενος εὑρίσκειν ἐφ’ ἁπάντων ὁμοίως. οὐδὲν γοῦν
<span class="lb" data-page="3.892" data-line="3" id="l3.892.3"></span>αὐτῶν οὔθ’ οὕτω σμικρὸν, ὡς ἐνδεῶς ὑπηρετεῖν, οὔτ’ εἰς
<span class="lb" data-page="3.892" data-line="4" id="l3.892.4"></span>τοσοῦτον ἐκπεπτωκὸς μεγέθους, ὡς ἤτοι θλίβειν τι τῶν ἄλλων,
<span class="lb" data-page="3.892" data-line="5" id="l3.892.5"></span>ἢ αὐτὸ πρὸς ἐκείνων στενοχωρεῖσθαι. ἀλλὰ τὰ μὲν
<span class="lb" data-page="3.892" data-line="6" id="l3.892.6"></span>ἐκ τῆς ῥινὸς τρήματα πρὸς τὴν εἰσπνοὴν ἱκανά· τὸ δὲ
<span class="lb" data-page="3.892" data-line="7" id="l3.892.7"></span>τοῦ κίονος μέγεθος εἰς τὰς τρεῖς χρείας αὐταρκέστατον·
<span class="lb" data-page="3.892" data-line="8" id="l3.892.8"></span>ἡ δ’ ἐπιγλωττὶς τηλικαύτη καὶ τοιαύτη τὸν ὄγκον τοῦ
<span class="lb" data-page="3.892" data-line="9" id="l3.892.9"></span>σώματος, ἡλίκον τὸ κλεισθησόμενον μόριον. οὕτω δὲ καὶ
<span class="lb" data-page="3.892" data-line="10" id="l3.892.10"></span>ὁ τοῦ λάρυγγος καὶ ὁ τοῦ στομάχου πόρος, ὁ μὲν ἀναπνοῆς
<span class="lb" data-page="3.892" data-line="11" id="l3.892.11"></span>καὶ φωνῆς, ὁ δὲ ταῖς τῶν σιτίων διόδοις, αὐταρκέστατον
<span class="lb" data-page="3.892" data-line="12" id="l3.892.12"></span>ἔχουσι μέγεθος. ὡσαύτως καὶ τῶν ὀδόντων ἕκαστος
<span class="lb" data-page="3.892" data-line="13" id="l3.892.13"></span>καὶ τἄλλα σύμπαντα θαυμαστήν τινα ἀναλογίαν
<span class="lb" data-page="3.892" data-line="14" id="l3.892.14"></span>τε καὶ συμμετρίαν ἔχει πρὸς ἄλληλα, φανερῶς ἐνδεικνύμενα
<span class="lb" data-page="3.892" data-line="15" id="l3.892.15"></span>τὸ κατ’ ἀρχὰς τοῦ λόγου παντὸς εἰρημένον, ὡς εἰς ἑνὸς
<span class="lb" data-page="3.892" data-line="16" id="l3.892.16"></span>ἔργου τέλος ἀποβλέπων ὁ δημιουργὸς ἡμῶν ἅπαντα ταῦτα
<span class="lb" data-page="3.892" data-line="17" id="l3.892.17"></span>κατεσκεύασεν.
</p>
          </article>

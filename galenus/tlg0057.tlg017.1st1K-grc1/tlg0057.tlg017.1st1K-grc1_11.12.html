<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:11.12">
<span class="pb page1" data-page="3.893" id="p3.893"></span>
<span class="milestone ed1page page1" data-n="1.492" data-unit="ed1page" id="ed1page.1.492"></span>
<span class="milestone ed2page page1" data-n="4.572" data-unit="ed2page" id="ed2page.4.572"></span>
            <p>
<span class="lb" data-page="3.893" data-line="1" id="l3.893.1"></span>Ἠρξάμην μὲν οὖν ἀπὸ τῶν κροταφιτῶν
<span class="lb" data-page="3.893" data-line="2" id="l3.893.2"></span>μυῶν, ὡς ἐφεξῆς ἐρῶ τι περί τε μετώπου καὶ ὤτων, ἐπειδὴ
<span class="lb" data-page="3.893" data-line="3" id="l3.893.3"></span>ταῦθ’ ὑπελείπετο τῶν κατὰ τὴν κεφαλὴν μορίων. ὁ δὲ λόγος
<span class="lb" data-page="3.893" data-line="4" id="l3.893.4"></span>ὑπὸ τῆς τῶν πραγμάτων ἀκολουθίας ἀγόμενος ἑξῆς
<span class="lb" data-page="3.893" data-line="5" id="l3.893.5"></span>μὲν τοῖς κροταφίταις τῶν ἄλλων τῆς κάτω γένυος ἐμνημόνευσε
<span class="lb" data-page="3.893" data-line="6" id="l3.893.6"></span>μυῶν, ἔπειτα δὲ καὶ περὶ τοῦ στόματος καὶ τῶν
<span class="lb" data-page="3.893" data-line="7" id="l3.893.7"></span>κατ’ αὐτὸ διῆλθε μερῶν. ἐπάνεισιν οὖν αὖθις ἐπὶ τὰ λείποντα,
<span class="lb" data-page="3.893" data-line="8" id="l3.893.8"></span>περὶ μὲν τῶν ὤτων τε καὶ τῶν τῆς ῥινὸς πτερυγίων
<span class="lb" data-page="3.893" data-line="9" id="l3.893.9"></span>(οὕτω δὲ αὐτῆς ὀνομάζεται τὰ κάτω πέρατα κινούμενα) κοινὴν
<span class="lb" data-page="3.893" data-line="10" id="l3.893.10"></span>ποιούμενος τὴν διδασκαλίαν, συνάπτω δ’ αὐτῇ τὴν
<span class="lb" data-page="3.893" data-line="11" id="l3.893.11"></span>ἰδέαν καὶ τούτων οὔπω λελεγμένων. ὅτι μὲν οὖν, ὅσα προπετῆ
<span class="lb" data-page="3.893" data-line="12" id="l3.893.12"></span>καὶ γυμνὰ μόρια καὶ τοῖς ἔξωθεν ἐμπίπτουσιν ἐκκείμενα,
<span class="lb" data-page="3.893" data-line="13" id="l3.893.13"></span>τοιαύτης οὐσίας ἔχρῃζεν, οἵας μήτε θλᾶσθαι, μήτε
<span class="lb" data-page="3.893" data-line="14" id="l3.893.14"></span>θραύεσθαι ῥᾳδίως, εἴρηται μὲν ἤδη καὶ πρόσθεν, ἥκει δὲ
<span class="lb" data-page="3.893" data-line="15" id="l3.893.15"></span>καὶ νῦν καιρὸς τῷ λόγῳ· ἐπὶ γὰρ τῇ κοινῇ χρείᾳ τῶν μορίων
<span class="lb" data-page="3.893" data-line="16" id="l3.893.16"></span>ἀναγκαῖον οἶμαι καὶ τὸν λόγον γίγνεσθαι κοινόν.
<span class="lb" data-page="3.893" data-line="17" id="l3.893.17"></span>ὁρᾶται δὴ τὰ ὦτα ῥᾳδίως ἐπιπτυσσόμενα, καὶ μηδὲν ἐν
<span class="lb" data-page="3.893" data-line="18" id="l3.893.18"></span>τούτῳ πάσχοντα· καί που καὶ πῖλόν τις καὶ κράτος τῇ
<span class="pb" data-page="3.894" id="p3.894"></span>
<span class="lb" data-page="3.894" data-line="1" id="l3.894.1"></span>κεφαλῇ περιθέμενος οὐδὲν ἐκ τοῦ θλιβῆναι τὰ ὦτα βεβλαμμένος
<span class="lb" data-page="3.894" data-line="2" id="l3.894.2"></span>φαίνεται. μαλακὰ γὰρ ὑπάρχοντα μετρίως καὶ
<span class="lb" data-page="3.894" data-line="3" id="l3.894.3"></span>διὰ τοῦτο ῥᾳδίως εἴκοντα τοῖς ἐμπίπτουσιν ἐκλύει τὴν
<span class="lb" data-page="3.894" data-line="4" id="l3.894.4"></span>βίαν αὐτῶν. <span class="milestone ed2page" data-n="4.573" data-unit="ed2page" id="ed2page.4.573"></span>εἰ δέ γέ τοι σκληρὰ τελέως ἦν ὁμοίως
<span class="lb" data-page="3.894" data-line="5" id="l3.894.5"></span>τοῖς ὀστοῖς, ἢ μαλακὰ παραπλησίως ταῖς σαρξὶ, δυοῖν θάτερον
<span class="lb" data-page="3.894" data-line="6" id="l3.894.6"></span>ἂν ἦν, ἤτοι γ’ ἀπεθραύετ’ αὐτῶν τι ῥᾳδίως, ἢ ὅλα
<span class="lb" data-page="3.894" data-line="7" id="l3.894.7"></span>συνεθλᾶτο. διὰ τοῦτο μὲν δὴ χονδρώδη γέγονε. διὰ τί δὲ
<span class="lb" data-page="3.894" data-line="8" id="l3.894.8"></span>ὅλως ἐκκείμενα, τοῦτ’ ἤδη λέξω. σκέπην ἡ φύσις ἅπασι
<span class="lb" data-page="3.894" data-line="9" id="l3.894.9"></span>τοῖς τῶν αἰσθήσεων ὀργάνοις ἐπιτεχνᾶται, τοῖς μὲν ὑπὲρ
<span class="lb" data-page="3.894" data-line="10" id="l3.894.10"></span>τοῦ μηδὲν βλάπτεσθαι πλησιάζοντα τὸν ἐγκέφαλον, τοῖς δὲ
<span class="lb" data-page="3.894" data-line="11" id="l3.894.11"></span>καὶ τῆς οἰκείας ἀσφαλείας ἕνεκα. τοιοῦτον ἐδείκνυτο τῷ τῆς
<span class="lb" data-page="3.894" data-line="12" id="l3.894.12"></span>ὀσφρήσεως ὀργάνῳ προβεβλημένον ὀστοῦν, τὸ προσαγορευόμενον
<span class="lb" data-page="3.894" data-line="13" id="l3.894.13"></span>ἠθμοειδές· ἀλλὰ καὶ ἡ ῥὶς ὅλη τοιοῦτον πρόβλημα.
<span class="lb" data-page="3.894" data-line="14" id="l3.894.14"></span>κατὰ δέ γε τοὺς ὀφθαλμοὺς ἐδείκνυμεν, ὡς τὰ βλέφαρα,
<span class="lb" data-page="3.894" data-line="15" id="l3.894.15"></span>καὶ ἡ ῥὶς, καὶ τὸ μῆλον ὀνομαζόμενον, αἵ τ’ ὀφρύες, αὐτοῦ
<span class="lb" data-page="3.894" data-line="16" id="l3.894.16"></span>τε τοῦ περικειμένου δέρματος ἡ κίνησις ὑπὲρ τοῦ σκέπειν
<span class="lb" data-page="3.894" data-line="17" id="l3.894.17"></span>αὐτοὺς ἐγένετο. περὶ δὲ τῆς γλώττης οὐδὲν οἶμαι δεῖν
<span class="pb" data-page="3.895" id="p3.895"></span>
<span class="lb" data-page="3.895" data-line="1" id="l3.895.1"></span>λόγου, καθάπερ ἐν σπηλαίῳ τινὶ κατακλειομένης τῷ στόματι.
<span class="lb" data-page="3.895" data-line="2" id="l3.895.2"></span>λοιπὸν οὖν ἐστι τὸ τῆς ἀκοῆς αἰσθητικὸν ὄργανον,
<span class="lb" data-page="3.895" data-line="3" id="l3.895.3"></span>ἐν ᾧ καὶ αὐτῷ πρώτην μὲν τὴν κατὰ τὸ λιθοειδὲς ὀστοῦν
<span class="lb" data-page="3.895" data-line="4" id="l3.895.4"></span>ἕλικα τοῦ πόρου κατεσκευάσατο πρὸς τὸ μηδὲν τῶν ἔξωθεν
<span class="lb" data-page="3.895" data-line="5" id="l3.895.5"></span>προσπιπτόντων λυμαίνεσθαι. καί σοι καὶ περὶ ταύτης
<span class="lb" data-page="3.895" data-line="6" id="l3.895.6"></span>ἱκανῶς ὁ πρόσθεν ἐξηγήσατο λόγος. δεύτερον δὲ καθάπερ
<span class="lb" data-page="3.895" data-line="7" id="l3.895.7"></span>τῶν ὀφθαλμῶν τὰς τρίχας τῶν ὀφρύων ὑπερέθηκεν, ἐκδεχομένας
<span class="lb" data-page="3.895" data-line="8" id="l3.895.8"></span>προτέρας, εἴτι τῆς κεφαλῆς εἰς αὐτοὺς καταῤῥέοι,
<span class="lb" data-page="3.895" data-line="9" id="l3.895.9"></span>κατὰ τὸν αὐτὸν τρόπον ἐβουλήθη τι καὶ τῶν ὤτων προθεῖναι.
<span class="lb" data-page="3.895" data-line="10" id="l3.895.10"></span>ἀλλὰ τοῖς μὲν ὀφθαλμοῖς ἐφ’ ὑψηλοῦ δεομένοις
<span class="lb" data-page="3.895" data-line="11" id="l3.895.11"></span>κεῖσθαι, δέδεικται γὰρ καὶ τοῦτο, μέγα τὸ πρόβλημα ποιεῖν
<span class="lb" data-page="3.895" data-line="12" id="l3.895.12"></span>εἰς τοσοῦτον, ὡς ἐπισκοτεῖν αὐτοῖς, οὐκ ἦν ἄμεινον· ἐπὶ δέ
<span class="lb" data-page="3.895" data-line="13" id="l3.895.13"></span>γε τῆς ἀκοῆς αὐτὸ τοὐναντίον, οὐ μόνον ἀποκωλύσειν γὰρ
<span class="lb" data-page="3.895" data-line="14" id="l3.895.14"></span>ἔμελλε τὰ προτεταγμένα τὴν τῆς φωνῆς ἔμπτωσιν, ἀλλὰ
<span class="lb" data-page="3.895" data-line="15" id="l3.895.15"></span>καὶ προσεπηχήσειν τι. μέγιστον δὲ τοῦ λόγου μαρτύριον
<span class="lb" data-page="3.895" data-line="16" id="l3.895.16"></span>Ἀδριανὸς οὗτος ὁ Ῥωμαίων ὕπατος, ἐπειδὴ ἐβέβλαπτο τὴν
<span class="lb" data-page="3.895" data-line="17" id="l3.895.17"></span>αἴσθησιν ταύτην, παρατείνων τοῖς ὠσὶν ἐξόπισθεν εἰς τὰ
<span class="lb" data-page="3.895" data-line="18" id="l3.895.18"></span>πρόσω νενευκυίας κοίλας τὰς χεῖρας ὑπὲρ τοῦ ῥᾷον ἀκούειν.
<span class="pb" data-page="3.896" id="p3.896"></span>
<span class="lb" data-page="3.896" data-line="1" id="l3.896.1"></span>οὕτω δὲ καὶ Ἀριστοτέλης ἔλεγεν ἵππους, καὶ ὄνους, καὶ
<span class="lb" data-page="3.896" data-line="2" id="l3.896.2"></span>κύνας, ὅσα τε ἄλλα ζῶα μεγάλα κέκτηται τὰ ὦτα, περιάγειν
<span class="lb" data-page="3.896" data-line="3" id="l3.896.3"></span>αὐτὰ καὶ στρέφειν ἀεὶ πρός τε τοὺς ψόφους καὶ τὰς
<span class="lb" data-page="3.896" data-line="4" id="l3.896.4"></span>φωνὰς, ὑπὸ τῆς φύσεως δεδιδαγμένα τὴν χρείαν τῶν μορίων.
<span class="lb" data-page="3.896" data-line="5" id="l3.896.5"></span>ἀλλ’ ἀνθρώποις γε τὸ μὲν τηλικοῦτον μέγεθος δύσχρηστον
<span class="lb" data-page="3.896" data-line="6" id="l3.896.6"></span>ἐν τῷ σκέπειν τὴν κεφαλὴν ἢ πίλοις, ἢ κράνεσιν, ἢ τισιν
<span class="lb" data-page="3.896" data-line="7" id="l3.896.7"></span>ἑτέροις τοιούτοις, ἅπερ οὐκ ὀλιγάκις ἔμελλε ποιήσειν, ὅπου
<span class="lb" data-page="3.896" data-line="8" id="l3.896.8"></span>γε καὶ τοῖς πολεμικοῖς ἵπποις, καίτοι γε πολὺ τῶν ὄνων
<span class="lb" data-page="3.896" data-line="9" id="l3.896.9"></span>μικρότερα ἔχουσι τὰ ὦτα, δύσχρηστον τὸ μέγεθος, ἡνίκα
<span class="lb" data-page="3.896" data-line="10" id="l3.896.10"></span>που τοῦ σκέπεσθαι δέοι τὴν κεφαλὴν, εἰς τοσοῦτον δ’ ἀνατετάσθαι
<span class="lb" data-page="3.896" data-line="11" id="l3.896.11"></span>καὶ προὔχειν αὐτὰ τῶν πόρων, εἰς ὅσον νῦν
<span class="lb" data-page="3.896" data-line="12" id="l3.896.12"></span>ἀνατέταται, βελτίω. οὕτω γὰρ ἅμα μὲν ἐπηχεῖ καὶ σκέπει
<span class="lb" data-page="3.896" data-line="13" id="l3.896.13"></span>τὸν πόρον, ἅμα δ’ οὐδὲν ἐμποδίζει τοῖς ὅλης τῆς κεφαλῆς
<span class="lb" data-page="3.896" data-line="14" id="l3.896.14"></span>ἐπιβλήμασιν. ὀλίγον οὖν ἢ οὐδ’ ὅλως κινεῖται τοῖς
<span class="lb" data-page="3.896" data-line="15" id="l3.896.15"></span>ἀνθρώποις, ἢ βραχεῖάν τινα καὶ ἀμυδρὰν ἔχει τὴν κίνησιν.
<span class="lb" data-page="3.896" data-line="16" id="l3.896.16"></span>ἅτε γὰρ ὄντα σμικρὰ, βραχὺ παντελῶς ἢ ὅλως οὐδὲν ἔμελλεν
<span class="lb" data-page="3.896" data-line="17" id="l3.896.17"></span>ὠφελήσειν ἡμᾶς ἐπιστρεφόμενα. τὸ δ’ ἔξωθεν μὲν αὐτὰ ﻿
<span class="pb" data-page="3.897" id="p3.897"></span>
<span class="lb" data-page="3.897" data-line="1" id="l3.897.1"></span>κυρτὰ, κοῖλα δ’ ἔνδοθεν ὑπάρχειν ἕνεκα τοῦ μήτ’ ἐμπίπτειν
<span class="lb" data-page="3.897" data-line="2" id="l3.897.2"></span>τι τῷ πόρῳ μήτε αὐτὰ πάσχειν ἑτοίμως ἐγένετο· πολλάκις
<span class="lb" data-page="3.897" data-line="3" id="l3.897.3"></span>γὰρ ἤδη λέλεκται πάντων δυσπαθέστατον εἶναι τὸ περιφερές.
<span class="lb" data-page="3.897" data-line="4" id="l3.897.4"></span>ἀλλὰ καὶ πολυέλικτον ἑκάτερον αὐτῶν ἐγένετο τῆς
<span class="lb" data-page="3.897" data-line="5" id="l3.897.5"></span>αὐτῆς χρείας ἕνεκεν· μᾶλλον γὰρ οὕτως ἐπιπτύσσεσθαι δύναται
<span class="lb" data-page="3.897" data-line="6" id="l3.897.6"></span>καὶ διπλοῦσθαι καθ’ αὑτὸ, ἢ εἰ ἁπλοῦν τε καὶ
<span class="lb" data-page="3.897" data-line="7" id="l3.897.7"></span>ὁμοειδὲς ὅλον ἑκάτερον ὑπῆρχεν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:11.13">
<span class="pb page1" data-page="3.897" id="p3.897"></span>
<span class="milestone ed1page page1" data-n="1.492" data-unit="ed1page" id="ed1page.1.492"></span>
<span class="milestone ed2page page1" data-n="4.573" data-unit="ed2page" id="ed2page.4.573"></span>
            <p>
<span class="lb" data-page="3.897" data-line="8" id="l3.897.8"></span><span class="milestone ed2page" data-n="4.574" data-unit="ed2page" id="ed2page.4.574"></span>Ὅπως δὲ καὶ τοῦ κάλλους αὐτῶν
<span class="lb" data-page="3.897" data-line="9" id="l3.897.9"></span>προὐνοήσατο, καὶ γὰρ καὶ τοῦτο ἐκ περιουσίας ἐργάζεσθαι
<span class="lb" data-page="3.897" data-line="10" id="l3.897.10"></span>πέφυκεν, οὐδὲν ἀδιάξεστον οὐδ’ ἀργὸν ἀπολιποῦσα μόριον
<span class="lb" data-page="3.897" data-line="11" id="l3.897.11"></span>οὐδ’ ἀνάρθμιον, ἔνεστί σοι σκοπεῖν. ὥσπερ γὰρ οἱ ἀγαθοὶ
<span class="lb" data-page="3.897" data-line="12" id="l3.897.12"></span>δημιουργοὶ πάρεργόν τι τῆς αὑτῶν τέχνης ἐπίδειγμα κατά
<span class="lb" data-page="3.897" data-line="13" id="l3.897.13"></span>τε τῶν ἐπικλείθρων ποιοῦνται καὶ τῶν ἀσπίδων, καὶ
<span class="lb" data-page="3.897" data-line="14" id="l3.897.14"></span>πολλάκις ἐν ταῖς λαβαῖς τῶν ξιφῶν, ἔν τε φιάλαις ἐνίοτε
<span class="lb" data-page="3.897" data-line="15" id="l3.897.15"></span>κόσμον τινὰ καὶ ἀγαλματῶδες δημιούργημά τι τῆς χρείας
<span class="lb" data-page="3.897" data-line="16" id="l3.897.16"></span>ἐπέκεινα, κιττούς τέ τινας ἢ ἀμπέλων ἕλικας, ἤ τινα κυπάριττον,
<span class="lb" data-page="3.897" data-line="17" id="l3.897.17"></span>ἤ τι τοιοῦτον ἕτερον ἐκτυποῦντες, οὕτω καὶ ἡ
<span class="pb" data-page="3.898" id="p3.898"></span>
<span class="lb" data-page="3.898" data-line="1" id="l3.898.1"></span>φύσις ἐκ περιουσίας ἅπαντα τὰ μέλη, καὶ μάλιστ’ ἀνθρώπων
<span class="lb" data-page="3.898" data-line="2" id="l3.898.2"></span>ἐκόσμησε. φαίνεται δὲ πολλαχόθεν μὲν ἐναργὴς ὁ
<span class="lb" data-page="3.898" data-line="3" id="l3.898.3"></span>κόσμος, ἔστι δ’ ὅτε καὶ κατακρύπτεται τῆς χρείας τῇ λαμπρότητι.
<span class="lb" data-page="3.898" data-line="4" id="l3.898.4"></span>ἐπὶ μὲν οὖν τῶν ὤτων ἐναργῶς φαίνεται, καθάπερ,
<span class="lb" data-page="3.898" data-line="5" id="l3.898.5"></span>οἶμαι, κᾀπὶ τοῦ κατ’ ἄκρον τὸ αἰδοῖον δέρματος, ὅ
<span class="lb" data-page="3.898" data-line="6" id="l3.898.6"></span>πόσθην ὀνομάζουσιν, οὕτω δὲ κᾀπὶ τῶν κατὰ τὰς πυγὰς
<span class="lb" data-page="3.898" data-line="7" id="l3.898.7"></span>σαρκῶν. ἐναργῶς δὲ γνωρίσεις κᾀνταῦθα τὴν τοῦ μέρους
<span class="lb" data-page="3.898" data-line="8" id="l3.898.8"></span>ἀσχημοσύνην, εἰ γυμνωθείη, πίθηκον θεασάμενος. ἐν
<span class="lb" data-page="3.898" data-line="9" id="l3.898.9"></span>ὀφθαλμῷ δὲ, καίτοι πολὺ καλλίονι<span class="milestone ed1page" data-n="1.493" data-unit="ed1page" id="ed1page.1.493"></span> μορίῳ τούτων ἁπάντων
<span class="lb" data-page="3.898" data-line="10" id="l3.898.10"></span>ὄντι, καταφρονεῖται τὸ κάλλος, ὅτι μεγάλως ἡ χρεία
<span class="lb" data-page="3.898" data-line="11" id="l3.898.11"></span>θαυμάζεται. καταφρονεῖται δὲ καὶ ῥινὸς, καὶ χειλῶν, καὶ
<span class="lb" data-page="3.898" data-line="12" id="l3.898.12"></span>ἄλλων μορίων, ὅτι τὸ πρὸς τὴν χρείαν κάλλος ὑπερέχει πολὺ
<span class="lb" data-page="3.898" data-line="13" id="l3.898.13"></span>τῆς πρὸς τὴν ὄψιν ἡδονῆς. εἰ δ’ ἀποτμηθείη τι βραχὺ
<span class="lb" data-page="3.898" data-line="14" id="l3.898.14"></span>τοῦ χείλους, ἢ τῆς ῥινὸς πτερυγίων, εἰς ὅσον αἴσχους αὐτοῖς
<span class="lb" data-page="3.898" data-line="15" id="l3.898.15"></span>ἥκει τὸ πρόσωπον ἅπαν, οὐδ’ εἰπεῖν ῥᾴδιον. ἀλλὰ
<span class="lb" data-page="3.898" data-line="16" id="l3.898.16"></span>ταῦτα μὲν, ὡς ἔφην, ἅπαντα τῆς φύσεως οὐ κατὰ τὸν
<span class="lb" data-page="3.898" data-line="17" id="l3.898.17"></span>πρῶτον λόγον, ἀλλ’ οἷον πάρεργά τε καὶ παίγνια γέγονεν·
<span class="lb" data-page="3.898" data-line="18" id="l3.898.18"></span>ὧν δ’ ἔχεται μάλιστα καὶ πρὸς ἅ διὰ παντὸς ἀποβλέπει,
<span class="pb" data-page="3.899" id="p3.899"></span>
<span class="lb" data-page="3.899" data-line="1" id="l3.899.1"></span>τά τε τῶν ἐνεργειῶν ἐστι καὶ τὰ τῶν χρειῶν. εἴρηται γὰρ
<span class="lb" data-page="3.899" data-line="2" id="l3.899.2"></span>ἔμπροσθεν, ὅπῃ διήνεγκεν ἐνέργεια χρείας, καὶ ὡς τῇ μὲν
<span class="lb" data-page="3.899" data-line="3" id="l3.899.3"></span>κατασκευῇ καὶ γενέσει τῇ κατὰ τὸ μόριον ἡ ἐνέργεια προτέρα,
<span class="lb" data-page="3.899" data-line="4" id="l3.899.4"></span>τῷ δ’ ἀξιώματι προτέρα μὲν ἡ χρεία, δευτέρα δὲ ἡ
<span class="lb" data-page="3.899" data-line="5" id="l3.899.5"></span>ἐνέργεια. δέδεικται δὲ καὶ ὅτι τὸ ἀληθινὸν κάλλος εἰς τὸ
<span class="lb" data-page="3.899" data-line="6" id="l3.899.6"></span>τῆς χρείας ἀναφέρεται κατόρθωμα, καὶ ὡς ὁ πρῶιος σκοπὸς
<span class="lb" data-page="3.899" data-line="7" id="l3.899.7"></span>ἁπάντων τῶν μορίων τῆς κατασκευῆς ἡ χρεία.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:11.14">
<span class="pb page1" data-page="3.899" id="p3.899"></span>
<span class="milestone ed1page page1" data-n="1.493" data-unit="ed1page" id="ed1page.1.493"></span>
<span class="milestone ed2page page1" data-n="4.574" data-unit="ed2page" id="ed2page.4.574"></span>
            <p>
<span class="lb" data-page="3.899" data-line="8" id="l3.899.8"></span>Τὸ δ’ ἐξ ἐπιμέτρου ποτὲ καὶ τῆς εὐμορφίας
<span class="lb" data-page="3.899" data-line="9" id="l3.899.9"></span>στοχάζεσθαι ἀναγκαῖον ὑπάρχον, καὶ αὐτὸ δὴ γινώσκεται
<span class="lb" data-page="3.899" data-line="10" id="l3.899.10"></span>τοῖς περὶ φύσιν ἔχουσιν, οὐδαμοῦ διὰ τῶν ἔμπροσθεν
<span class="lb" data-page="3.899" data-line="11" id="l3.899.11"></span>λόγων εἰρηκὼς, νῦν ᾠήθην μάλιστα προσήκειν εἰπεῖν. καὶ
<span class="lb" data-page="3.899" data-line="12" id="l3.899.12"></span>γὰρ οὖν καὶ αἱ κατὰ τὰ γένεια τρίχες οὐ μόνον σκέπουσι
<span class="lb" data-page="3.899" data-line="13" id="l3.899.13"></span>τὰς γένυας, ἀλλὰ καὶ πρὸς κόσμον συντελοῦσι. σεμνότερον
<span class="lb" data-page="3.899" data-line="14" id="l3.899.14"></span>γὰρ τὸ ἄῤῥεν φαίνεται, καὶ μάλιστα ἐν τῷ προϊέναι κατὰ
<span class="lb" data-page="3.899" data-line="15" id="l3.899.15"></span>τὴν ἡλικίαν, εἰ πανταχόθεν αὐτῷ καλῶς αὗται περικέοιντο.
<span class="lb" data-page="3.899" data-line="16" id="l3.899.16"></span>καὶ διὰ τοῦτο τά τε μῆλα καλούμενα καὶ τὴν ῥῖνα ψιλὰ
<span class="lb" data-page="3.899" data-line="17" id="l3.899.17"></span>καὶ γυμνὰ τριχῶν ἡ φύσις ἀπέλιπεν. ἄγριον γὰρ ἄν οὕτω
<span class="pb" data-page="3.900" id="p3.900"></span>
<span class="lb" data-page="3.900" data-line="1" id="l3.900.1"></span>καὶ θηριῶδες ὅλον ἐγένετο τὸ πρόσωπον, οὐδαμῶς οἰκεῖον
<span class="lb" data-page="3.900" data-line="2" id="l3.900.2"></span>ἡμέρῳ καὶ πολιτικῷ ζώῳ. ἀλλ’ εἴς γε τὴν σκέπην τῷ μὲν
<span class="lb" data-page="3.900" data-line="3" id="l3.900.3"></span>μήλῳ τὸ πάχος αὐτὸ τῶν ὀστῶν ἐπικουρεῖ, τῇ ῥινὶ δὲ
<span class="lb" data-page="3.900" data-line="4" id="l3.900.4"></span>τὸ τῆς ἐκπνοῆς θερμὸν, ὥστ’ οὐδὲ ταῦτα τελέως γυμνά.
<span class="lb" data-page="3.900" data-line="5" id="l3.900.5"></span>καὶ μέντοι καὶ ὀφθαλμῶν ἔνεστιν ἅψασθαι, καὶ μάλιστ’
<span class="lb" data-page="3.900" data-line="6" id="l3.900.6"></span>ἐν κρύει· τότε γὰρ ἂν ἐναργέστατα γνοίης, ὅπως εἰσὶ
<span class="lb" data-page="3.900" data-line="7" id="l3.900.7"></span><span class="milestone ed2page" data-n="4.575" data-unit="ed2page" id="ed2page.4.575"></span>θερμοί. οὔτ’ οὖν οὐδ’ αὐτοὶ γυμνοὶ τελέως, οὐδ’
<span class="lb" data-page="3.900" data-line="8" id="l3.900.8"></span>ἄφρακτοι πρὸς τὸ κρύος, οἰκεῖον ἔχοντες ἀλέξημα τὸ ἔμφυτον
<span class="lb" data-page="3.900" data-line="9" id="l3.900.9"></span>θερμὸν, οὐδὲν τῶν ἔξωθεν σκεπασμάτων δεόμενον.
<span class="lb" data-page="3.900" data-line="10" id="l3.900.10"></span>ἀλλὰ μὴν καὶ γυναικὶ τὸ σῶμα μαλακὸν ἐχούσῃ, καὶ παιδικὸν
<span class="lb" data-page="3.900" data-line="11" id="l3.900.11"></span>ἀεὶ, καὶ γυμνὸν τριχῶν, οὐκ ἔμελλεν οὐδ’ ἡ τοῦ προσώπου
<span class="lb" data-page="3.900" data-line="12" id="l3.900.12"></span>ψιλότης ἄκοσμος ἔσεσθαι καὶ ἄλλως οὐδ’ ἔχει
<span class="lb" data-page="3.900" data-line="13" id="l3.900.13"></span>τοῦτο τὸ ζῶον οὕτω σεμνὸν ἦθος, ὥσπερ τὸ ἄῤῥεν, ὥστ’
<span class="lb" data-page="3.900" data-line="14" id="l3.900.14"></span>οὐδ’ εἴδους αὐτῷ σεμνοῦ δεῖ. δέδεικται γὰρ ἤδη πολλάκις,
<span class="lb" data-page="3.900" data-line="15" id="l3.900.15"></span>εἰ μὴ ἄρα καὶ διὰ παντὸς τοῦ λόγου, τοῖς τῆς ψυχῆς ἤθεσιν
<span class="lb" data-page="3.900" data-line="16" id="l3.900.16"></span>οἰκεῖον ἡ φύσις ἀπεργαζομένη τὸ τοῦ σώματος εἶδος.
<span class="lb" data-page="3.900" data-line="17" id="l3.900.17"></span>ἀλλ’ οὐδὲ σκέπης μέντοι τινος ἐδεῖτο περιττῆς τὸ θῆλυ
<span class="lb" data-page="3.900" data-line="18" id="l3.900.18"></span>γένος ἀλεξητηρίου πρὸς κρύος, οἰκουροῦν τὰ πολλὰ,
<span class="pb" data-page="3.901" id="p3.901"></span>
<span class="lb" data-page="3.901" data-line="1" id="l3.901.1"></span>κεφαλῆς μέντοι κομώσης ἐδεῖτο καὶ σκέπης ἕνεκα καὶ
<span class="lb" data-page="3.901" data-line="2" id="l3.901.2"></span>κόσμου, καὶ τοῦτ’ αὐταῖς ἤδη κοινὸν πρὸς τοὺς ἄνδρας.
<span class="lb" data-page="3.901" data-line="3" id="l3.901.3"></span>ἀλλὰ μὴν καὶ δι’ ἄλλην τινὰ χρείαν ἀναγκαίαν αἵ τε τῶν
<span class="lb" data-page="3.901" data-line="4" id="l3.901.4"></span>γενείων τρίχες εἰσὶν ἡμῖν, αἵ τε τῆς κεφαλῆς. ἐπειδὴ γὰρ
<span class="lb" data-page="3.901" data-line="5" id="l3.901.5"></span>ἡ ἐκ τῶν χυμῶν ἀναθυμίασις ἐπὶ τὴν κεφαλὴν ἀναφέρεται,
<span class="lb" data-page="3.901" data-line="6" id="l3.901.6"></span>μάλιστα τοῖς παχυτέροις αὐτῆς περιττώμασιν εἰς τροφὴν
<span class="lb" data-page="3.901" data-line="7" id="l3.901.7"></span>τῶν τριχῶν ἡ φύσις καταχρῆται. ἐπεὶ δ’ ἀνδράσιν, εἰς ὅσον
<span class="lb" data-page="3.901" data-line="8" id="l3.901.8"></span>θερμότεροι γυναικῶν, εἰς τοσοῦτον καὶ ταυτὶ τὰ περιττώματα
<span class="lb" data-page="3.901" data-line="9" id="l3.901.9"></span>πλείω, διττὴν καὶ τούτοις κένωσιν ἐξεῦρεν ἡ φύσις,
<span class="lb" data-page="3.901" data-line="10" id="l3.901.10"></span>τήν τε ἐκ τῶν τῆς κεφαλῆς τριχῶν καὶ τὴν ἐκ τῶν κατὰ τὰ
<span class="lb" data-page="3.901" data-line="11" id="l3.901.11"></span>γένεια. περὶ τούτων μὲν οὖν ἱκανὰ καὶ τὰ τοσαῦτα. διὰ τί
<span class="lb" data-page="3.901" data-line="12" id="l3.901.12"></span>δὲ καὶ τὸ μέτωπον οὐκ ἔχει τρίχας, ὥσπερ καὶ ἡ ὅλη κεφαλὴ,
<span class="lb" data-page="3.901" data-line="13" id="l3.901.13"></span>καὶ διὰ τί κατὰ προαίρεσιν τοῦ ζώου μόνον τοὐνταῦθα
<span class="lb" data-page="3.901" data-line="14" id="l3.901.14"></span>κινεῖται δέρμα, λέγειν ἂν ἑπόμενον εἴη. σκέπεται
<span class="lb" data-page="3.901" data-line="15" id="l3.901.15"></span>μὲν δήπου καὶ τοῦθ’ ὑπὸ τῶν τριχῶν τῆς κεφαλῆς, εἰς
<span class="lb" data-page="3.901" data-line="16" id="l3.901.16"></span>ὅσον βουλόμεθα, ὥστε ταύτῃ γε οὐδὲν ἔδει τριχῶν οἰκείων
<span class="lb" data-page="3.901" data-line="17" id="l3.901.17"></span>αὐτῷ· συνεχῶς δ’ ἂν, οἶμαι, κουρᾶς ἐδεόμεθα, καὶ τούτου
<span class="lb" data-page="3.901" data-line="18" id="l3.901.18"></span>φύσαντος τρίχας, ὡς ἂν ἐπικειμένου τοῖς ὀφθαλμοῖς. ﻿
<span class="pb" data-page="3.902" id="p3.902"></span>
<span class="lb" data-page="3.902" data-line="1" id="l3.902.1"></span>ἀποδέδεικται δ’ ἐν ἄλλοις τέ τισι καὶ τοῖς τῆς τροφῆς ὀργάνοις
<span class="lb" data-page="3.902" data-line="2" id="l3.902.2"></span>ἱκανὴν ἡ φύσις ἔχουσα πρόνοιαν τοῦ μὴ πολλὰ
<span class="lb" data-page="3.902" data-line="3" id="l3.902.3"></span>πραγματεύεσθαι τὸν ἄνθρωπον περὶ τὸ σῶμα, μηδὲ ταῖς
<span class="lb" data-page="3.902" data-line="4" id="l3.902.4"></span>ἀναγκαίαις ὑπηρεσίαις αὐτοῦ δουλεύειν ἀεί. σοφῷ γὰρ, οἶμαι,
<span class="lb" data-page="3.902" data-line="5" id="l3.902.5"></span>ζώῳ καὶ πολιτικῷ σώματος ἐπιμελεῖσθαι τὰ μέτρια
<span class="lb" data-page="3.902" data-line="6" id="l3.902.6"></span>προσῆκεν, οὐχ ὥσπερ νῦν οἱ πολλοὶ φίλου μέν τινος δεομένου
<span class="lb" data-page="3.902" data-line="7" id="l3.902.7"></span>συμπρᾶξαι, φάντες ἀσχολίαν εἶναι σφίσιν, ἀποδιδράσκουσιν,
<span class="lb" data-page="3.902" data-line="8" id="l3.902.8"></span>ὑποχωρήσαντες δέ πη πιττοῦνταί τε καὶ κομοῦνται καὶ κατατρίβουσι
<span class="lb" data-page="3.902" data-line="9" id="l3.902.9"></span>τὸν βίον ὅλον εἰς οὐκ ἀναγκαίαν τοῦ σώματος
<span class="lb" data-page="3.902" data-line="10" id="l3.902.10"></span>ὑπηρεσίαν, οὐδ’ εἰ τὴν ἀρχὴν ἔχουσι κρεῖττόν τι σώματος
<span class="lb" data-page="3.902" data-line="11" id="l3.902.11"></span>ἐπιστάμενοι. τούτους μὲν οὖν ἐλεεῖσθαι προσήκει, φιλοσοφεῖν
<span class="lb" data-page="3.902" data-line="12" id="l3.902.12"></span>δὲ ἡμᾶς περὶ τὰ προκείμενα, καὶ δεικνύειν, ὅτι μὴ
<span class="lb" data-page="3.902" data-line="13" id="l3.902.13"></span>μόνον ἄμοιρον τριχὸς εὐλόγως ἐγένετο τὸ περὶ τὸ πρόσωπον
<span class="lb" data-page="3.902" data-line="14" id="l3.902.14"></span>δέρμα διὰ τοὺς ὀφθαλμοὺς, ἀλλὰ καὶ καθ’ ὁρμὴν κινούμενον
<span class="lb" data-page="3.902" data-line="15" id="l3.902.15"></span>αὐτῶν τούτων ἕνεκα. διοίγεσθαι γὰρ ἐπὶ πλεῖστον αὐτοὺς
<span class="lb" data-page="3.902" data-line="16" id="l3.902.16"></span>ἐν τῷ πολλὰ τῶν ἔξω καθ’ ἕνα καιρὸν ἐγχειρεῖν ὁρᾷν, αὖθίς
<span class="lb" data-page="3.902" data-line="17" id="l3.902.17"></span>τε συνάγεσθαι καὶ σφίγγεσθαι μύοντας ὑπὸ πάντων
<span class="pb" data-page="3.903" id="p3.903"></span>
<span class="lb" data-page="3.903" data-line="1" id="l3.903.1"></span>ἀκριβῶς τῶν περικειμένων, ὅταν ἐπιφερόμενόν τι κατ’ αὐτῶν
<span class="lb" data-page="3.903" data-line="2" id="l3.903.2"></span>δείσαντες τύχωμεν. εἰς οὖν ἀμφοτέρας τὰς χρείας ἅπαν
<span class="lb" data-page="3.903" data-line="3" id="l3.903.3"></span>τὸ δέρμα τὸ περικείμενον αὐτοῖς, τό τ’ ἄνω τὸ κατὰ μέτωπον,
<span class="lb" data-page="3.903" data-line="4" id="l3.903.4"></span>ὡσαύτως δὲ καὶ τὸ κατὰ τὰ μῆλα, κινούμενον ἑκουσίως
<span class="lb" data-page="3.903" data-line="5" id="l3.903.5"></span>ἡ φύσις ἐποίησεν, ἵν’ ἐναλλὰξ ἐκτεινόμενόν τε καὶ
<span class="lb" data-page="3.903" data-line="6" id="l3.903.6"></span>αὖθις εἰς ἑαυτὸν ἐπιπτυσσόμενον ἀνοίγεσθαι καὶ κλείειν
<span class="lb" data-page="3.903" data-line="7" id="l3.903.7"></span>ἱκανὸν ᾖ τοὺς ὀφθαλμούς. ἀλλ’ οὐδὲ τῶν ἐπὶ ταῖς ὀφρύσι
<span class="lb" data-page="3.903" data-line="8" id="l3.903.8"></span>τριχῶν ἠμέλησεν οὐδ’ αὐτῶν, ἀλλὰ μόνας δὴ ταύτας τε καὶ
<span class="lb" data-page="3.903" data-line="9" id="l3.903.9"></span>τὰς ἐπὶ βλεφάροις ἴσον ἀεὶ διαφυλαττούσας τὸ μέγεθος
<span class="lb" data-page="3.903" data-line="10" id="l3.903.10"></span>ἀπειργάσατο, καίτοι τάς γε τῆς κεφαλῆς καὶ τῶν γενείων
<span class="lb" data-page="3.903" data-line="11" id="l3.903.11"></span>ἐπὶ πλεῖστον αὐξανομένας ἐποίησεν. ἐπ’ ἐκείνων μὲν γὰρ
<span class="lb" data-page="3.903" data-line="12" id="l3.903.12"></span>ἅμα τε τὸ τῆς χρείας διττὸν ἦν, τὸ μὲν εἰς σκέπην τῶν
<span class="lb" data-page="3.903" data-line="13" id="l3.903.13"></span>μορίων διαφέρον, τὸ δ’ εἰς δαπάνην παχυτέρων περιττωμάτων,
<span class="lb" data-page="3.903" data-line="14" id="l3.903.14"></span>ἅμα τε τὸ ἑτέρας χρείας πολυειδὲς ὑπῆρχεν ἱκανῶς,
<span class="lb" data-page="3.903" data-line="15" id="l3.903.15"></span>οὐχ ὁμοίως σκέπης <span class="milestone ed2page" data-n="4.576" data-unit="ed2page" id="ed2page.4.576"></span>οὔτε κατὰ τὰς ἡλικίας ἡμῶν δεομένων,
<span class="lb" data-page="3.903" data-line="16" id="l3.903.16"></span>οὔτε κατὰ τὰς ὥρας τοῦ ἔτους, ἢ τὰς χώρας, ἢ
<span class="lb" data-page="3.903" data-line="17" id="l3.903.17"></span>τὰς τοῦ σώματος διαθέσεις. οὐ γὰρ ὡσαύτως ἀνδρὶ καὶ
<span class="lb" data-page="3.903" data-line="18" id="l3.903.18"></span>παιδὶ καὶ γέροντι καὶ γυναικὶ προσήκει κομᾷν, οὐδὲ θέρους
<span class="pb" data-page="3.904" id="p3.904"></span>
<span class="lb" data-page="3.904" data-line="1" id="l3.904.1"></span>καὶ χειμῶνος, οὐδ’ ἐν θερμῷ χωρίῳ καὶ ψυχρῷ, καθάπερ
<span class="lb" data-page="3.904" data-line="2" id="l3.904.2"></span>οὐδ’ ὀφθαλμιάσαντι καὶ κεφαλὴν ἀλγήσαντι καὶ
<span class="lb" data-page="3.904" data-line="3" id="l3.904.3"></span>ἀκριβῶς ὑγιαίνοντι. πρὸς οὖν τῶν καιρῶν τὴν ἑτερότητα
<span class="lb" data-page="3.904" data-line="4" id="l3.904.4"></span>βέλτιον ἦν ἡμᾶς ἁρμοττομένους ἄλλοτε ἀλλοῖον ποιεῖσθαι
<span class="lb" data-page="3.904" data-line="5" id="l3.904.5"></span>τῶν τριχῶν τὸ μέγεθος. ἐπὶ δέ γε τῶν κατὰ τοὺς ὀφθαλμοὺς
<span class="lb" data-page="3.904" data-line="6" id="l3.904.6"></span>καὶ τὰς ὀφρῦς, εἴτε προσθείης, εἴτ’ ἀφέλοις τι,
<span class="lb" data-page="3.904" data-line="7" id="l3.904.7"></span>διαφθείρεις τὴν χρείαν. αἱ μὲν γὰρ ἕνεκα τοῦ μηδὲν ἐμπίπτειν
<span class="lb" data-page="3.904" data-line="8" id="l3.904.8"></span>τῶν μικρῶν σωμάτων ἀνεῳγόσι τοῖς ὀφθαλμοῖς
<span class="lb" data-page="3.904" data-line="9" id="l3.904.9"></span>οἷον χάραξ τις αὐτοῖς προβέβληνται, τὰς δὲ ἀποστέγειν
<span class="lb" data-page="3.904" data-line="10" id="l3.904.10"></span>ἐχρῆν οἷον τεῖχός τι καὶ πρώτας ἐκδέχεσθαι πάντα τὰ ἐκ
<span class="lb" data-page="3.904" data-line="11" id="l3.904.11"></span>τῆς κεφαλῆς καταῤῥέοντα. εἰ τοίνυν σμικροτέρας αὐτὰς ἢ
<span class="lb" data-page="3.904" data-line="12" id="l3.904.12"></span>ἀραιοτέρας ἐργάσαιο τοῦ προσήκοντος, εἰς τοσοῦτον καὶ τὴν
<span class="lb" data-page="3.904" data-line="13" id="l3.904.13"></span>χρείαν διαφθείρεις· αἱ μὲν ἐμπίπτειν εἰς αὐτοὺς, αἱ δ’ εἰσρεῖν
<span class="lb" data-page="3.904" data-line="14" id="l3.904.14"></span>ἐπιτρέψουσιν, ἃ πρότερον εἶργον. εἰ δ’ αὖ μείζους ἢ
<span class="lb" data-page="3.904" data-line="15" id="l3.904.15"></span>πυκνοτέρας, οὐ χάραξ οὐδὲ τεῖχος ἔτι σοι τῶν ὀφθαλμῶν,
<span class="lb" data-page="3.904" data-line="16" id="l3.904.16"></span>ἀλλ’ εἱρκτῇ τινι παραπλήσιον ἔσται στέγασμα, κατακρύπτουσαί
<span class="lb" data-page="3.904" data-line="17" id="l3.904.17"></span>τε καὶ σκοτίζουσαι τὰς κόρας, ἥκιστα πάντων ὀργάνων
<span class="lb" data-page="3.904" data-line="18" id="l3.904.18"></span>ἐπισκοτεῖσθαι δεομένας. ἆρ’ οὖν προσέταξε ταύταις μόναις
<span class="pb" data-page="3.905" id="p3.905"></span>
<span class="lb" data-page="3.905" data-line="1" id="l3.905.1"></span>ταῖς θριξὶν ὁ δημιουργὸς ἡμῶν ἴσον ἀεὶ φυλάττειν τὸ μέγεθος,
<span class="lb" data-page="3.905" data-line="2" id="l3.905.2"></span>αἱ δ’ ἤτοι δεδοικυῖαι τὴν ἐπίταξιν, ἢ αἰδούμεναι
<span class="lb" data-page="3.905" data-line="3" id="l3.905.3"></span><span class="milestone ed1page" data-n="1.494" data-unit="ed1page" id="ed1page.1.494"></span>τὸν προστάξαντα Θεὸν, ἢ αὐταὶ πεπεισμέναι, βέλτιον
<span class="lb" data-page="3.905" data-line="4" id="l3.905.4"></span>εἶναι δρᾷν τοῦτο, διαφυλάττουσιν, ὡς ἐκελεύσθησαν; ἢ Μωσῆς
<span class="lb" data-page="3.905" data-line="5" id="l3.905.5"></span>μὲν οὕτως ἐφυσιολόγει, καὶ βέλτιον οὕτως, ἢ ὡς Ἐπίκουρος;
<span class="lb" data-page="3.905" data-line="6" id="l3.905.6"></span>ἄριστον μέντοι μηδετέρως, ἀλλὰ τὴν ἐκ τοῦ δημιουργοῦ
<span class="lb" data-page="3.905" data-line="7" id="l3.905.7"></span>φυλάττοντας ἀρχὴν γενέσεως ἐν ἅπασι τοῖς γενησομένοις
<span class="lb" data-page="3.905" data-line="8" id="l3.905.8"></span>ὁμοίως Μωσεῖ τὴν ἐκ τῆς ὕλης αὐτῇ προστιθέναι.
<span class="lb" data-page="3.905" data-line="9" id="l3.905.9"></span>διὰ τοῦτο μὲν γὰρ ἀεὶ ἴσον φυλάττειν αὐτὰς δεομένας
<span class="lb" data-page="3.905" data-line="10" id="l3.905.10"></span>τὸ μέγεθος ὁ δημιουργὸς ἡμῶν ἀπειργάσατο, διότι τοῦτο
<span class="lb" data-page="3.905" data-line="11" id="l3.905.11"></span>ἦν τὸ βέλτιον· ἐπεὶ δ’ ἔγνω τοιαύτας δεῖν ἐργάζεσθαι, διὰ
<span class="lb" data-page="3.905" data-line="12" id="l3.905.12"></span>τοῦτο ταῖς μὲν οἷον χόνδρον τινὰ ὑπέτεινε σκληρὸν σῶμα,
<span class="lb" data-page="3.905" data-line="13" id="l3.905.13"></span>ταῖς δὲ σκληρὸν δέρμα, συμφυὲς τῷ χόνδρῳ διὰ τῶν ὀφρύων.
<span class="lb" data-page="3.905" data-line="14" id="l3.905.14"></span>οὐ γὰρ δὴ τὸ βουληθῆναι τοιαύτας γενέσθαι μόνον ἦν αὔταρκες·
<span class="lb" data-page="3.905" data-line="15" id="l3.905.15"></span>οὐδὲ γὰρ, εἰ τὴν πέτραν ἐξαίφνης ἐθελήσειεν ἄνθρωπον
<span class="lb" data-page="3.905" data-line="16" id="l3.905.16"></span>ποιῆσαι, δυνατὸν αὐτῷ. καὶ τοῦτ’ ἔστι, καθ’ ὃ
<span class="lb" data-page="3.905" data-line="17" id="l3.905.17"></span>τῆς Μωσέως δόξης ἥ θ’ ἡμετέρα καὶ Πλάτωνος καὶ ἡ τῶν
<span class="pb" data-page="3.906" id="p3.906"></span>
<span class="lb" data-page="3.906" data-line="1" id="l3.906.1"></span>ἄλλων τῶν παρ’ Ἕλλησιν ὀρθῶς μεταχειρισαμένων τοὺς περὶ
<span class="lb" data-page="3.906" data-line="2" id="l3.906.2"></span>φύσεως λόγους διαφέρει. τῷ μὲν γὰρ ἀρκεῖ τὸ βουληθῆναι
<span class="lb" data-page="3.906" data-line="3" id="l3.906.3"></span>τὸν Θεὸν κοσμῆσαι τὴν ὕλην, ἡ δ’ εὐθὺς κεκόσμηται·
<span class="lb" data-page="3.906" data-line="4" id="l3.906.4"></span>πάντα γὰρ εἶναι τῷ Θεῷ δυνατὰ νομίζει, κᾂν εἰ τὴν τέφραν
<span class="lb" data-page="3.906" data-line="5" id="l3.906.5"></span>ἵππον ἢ βοῦν ἐθέλει ποιεῖν. ἡμεῖς δ’ οὐχ οὕτω γινώσκομεν,
<span class="lb" data-page="3.906" data-line="6" id="l3.906.6"></span>ἀλλ’ εἶναι γάρ τινα λέγομεν ἀδύνατα φύσει, καὶ
<span class="lb" data-page="3.906" data-line="7" id="l3.906.7"></span>τούτοις μηδ’ ἐπιχειρεῖν ὅλως τὸν Θεὸν, ἀλλ’ ἐκ τῶν δυνατῶν
<span class="lb" data-page="3.906" data-line="8" id="l3.906.8"></span>γενέσθαι τὸ βέλτιον αἱρεῖσθαι. καὶ τοίνυν καὶ τρίχας
<span class="lb" data-page="3.906" data-line="9" id="l3.906.9"></span>ἐπὶ τοῖς βλεφάροις, ἐπειδὴ βέλτιον ἦν, ἴσας ἀεὶ καὶ
<span class="lb" data-page="3.906" data-line="10" id="l3.906.10"></span>μέγεθος εἶναι καὶ ἀριθμὸν, οὐ τὸν μὲν βουληθῆναι λέγομεν,
<span class="lb" data-page="3.906" data-line="11" id="l3.906.11"></span>τὰς δ’ εὐθὺς γεγονέναι· μὴ γὰρ ἂν, μηδ’ εἰ μυριάκις
<span class="lb" data-page="3.906" data-line="12" id="l3.906.12"></span>βουληθῇ, γενέσθαι ποτ’ ἂν τοιαύτας αὐτὰς γένοιτο ἂν
<span class="lb" data-page="3.906" data-line="13" id="l3.906.13"></span>τοιαύτας ἐκ δέρματος μαλακοῦ πεφυκυίας· τά τε γὰρ ἄλλα,
<span class="lb" data-page="3.906" data-line="14" id="l3.906.14"></span>καὶ ὀρθὰς ἀνεστηκέναι παντάπασιν ἀδύνατον ἦν, μὴ κατὰ
<span class="lb" data-page="3.906" data-line="15" id="l3.906.15"></span>σκληρὰ πεπηγυίας. ἀμφοτέρων οὖν τὸν Θεὸν αἴτιον εἶναί
<span class="lb" data-page="3.906" data-line="16" id="l3.906.16"></span>φαμεν, τῆς τε βελτίονος ἐν αὐτοῖς τοῖς δημιουργουμένοις
<span class="lb" data-page="3.906" data-line="17" id="l3.906.17"></span>αἱρέσεως καὶ τῆς περὶ τὴν ὕλην ἐκλέξεως. ἐπεὶ γὰρ ἅμα ﻿
<span class="pb" data-page="3.907" id="p3.907"></span>
<span class="lb" data-page="3.907" data-line="1" id="l3.907.1"></span>μὲν ὀρθῶς ἀνεστηκέναι τὰς ἐπὶ τῶν βλεφάρων τρίχας ἐχρῆν,
<span class="lb" data-page="3.907" data-line="2" id="l3.907.2"></span>ἅμα δ’ ἴσας ἀεὶ φυλάττεσθαι μέγεθός τε καὶ ἀριθμὸν, εἰς
<span class="lb" data-page="3.907" data-line="3" id="l3.907.3"></span>χονδρῶδες αὐτὰς κατέπηξε σῶμα. εἰ δ’ εἰς μαλακὴν οὐσίαν
<span class="lb" data-page="3.907" data-line="4" id="l3.907.4"></span>καὶ σαρκοειδῆ κατεπήξατο, φαυλότερος ἂν ἦν, οὐ Μωσέως
<span class="lb" data-page="3.907" data-line="5" id="l3.907.5"></span><span class="milestone ed2page" data-n="4.577" data-unit="ed2page" id="ed2page.4.577"></span>μόνον, ἀλλὰ καὶ στρατηγοῦ μοχθηροῦ, τεῖχος κατὰ
<span class="lb" data-page="3.907" data-line="6" id="l3.907.6"></span>τέλματος ἢ χάρακα πηγνυμένου. τὸ δὲ καὶ τὰς τῶν ὀφρύων
<span class="lb" data-page="3.907" data-line="7" id="l3.907.7"></span>ὁμοίως ἐχούσας ἀεὶ διαφυλάττεσθαι τῆς αὐτῆς ἔχεται περὶ
<span class="lb" data-page="3.907" data-line="8" id="l3.907.8"></span>τὴν ὕλην ἐκλέξεως. ὡς γὰρ καὶ πόαι, καὶ φυτὰ, τὰ μὲν
<span class="lb" data-page="3.907" data-line="9" id="l3.907.9"></span>ἐξ ὑγρᾶς καὶ λιπαρᾶς γῆς ἀνίσχοντα μέχρι μηκίστου τὴν
<span class="lb" data-page="3.907" data-line="10" id="l3.907.10"></span>αὔξησιν ἴσχει, τὰ δ’ ἐκ πετρώδους καὶ ξηρᾶς σμικρὰ καὶ
<span class="lb" data-page="3.907" data-line="11" id="l3.907.11"></span>σκληρὰ καὶ ἀναυξῆ διαμένει, κατὰ τὸν αὐτὸν, οἶμαι,
<span class="lb" data-page="3.907" data-line="12" id="l3.907.12"></span>τρόπον, καὶ αἱ τρίχες, αἱ μὲν ἐξ ὑγρῶν καὶ μαλακῶν ἀνίσχουσαι
<span class="lb" data-page="3.907" data-line="13" id="l3.907.13"></span>μορίων εὐαυξέσταται γίνονται, καθάπερ ἐν τῇ κεφαλῇ
<span class="lb" data-page="3.907" data-line="14" id="l3.907.14"></span>καὶ ταῖς μασχάλαις καὶ τοῖς αἰδοίοις, ὅσαι δ’ ἐκ
<span class="lb" data-page="3.907" data-line="15" id="l3.907.15"></span>σκληρῶν καὶ ξηρῶν, ἀναυξεῖς καὶ σμικραί. διὰ τοῦτο καὶ
<span class="lb" data-page="3.907" data-line="16" id="l3.907.16"></span>ἡ γένεσις αὐταῖς διττὴ, καθάπερ ταῖς τε βοτάναις καὶ τοῖς
<span class="lb" data-page="3.907" data-line="17" id="l3.907.17"></span>φυτοῖς, ἡ μὲν ἐκ τῆς τοῦ δημιουργοῦ προνοίας, ἡ δ’
<span class="lb" data-page="3.907" data-line="18" id="l3.907.18"></span>ἐκ τῆς τοῦ χωρίου φύσεως. ἄρουράν τε γάρ ἐστι θεάσασθαι
<span class="pb" data-page="3.908" id="p3.908"></span>
<span class="lb" data-page="3.908" data-line="1" id="l3.908.1"></span>πολλάκις, ἢ πυρῶν, ἢ κριθῶν ἀνισχόντων ἔτι, καθάπερ
<span class="lb" data-page="3.908" data-line="2" id="l3.908.2"></span>τινὸς ἁπλῆς τε καὶ μικρᾶς πόας, καί τι χωρίον ἕτερον
<span class="lb" data-page="3.908" data-line="3" id="l3.908.3"></span>ὁμοίως αὐτῇ δασὺ, τῆς ὄντως πόας μεστόν· ἀλλὰ τοῦτο
<span class="lb" data-page="3.908" data-line="4" id="l3.908.4"></span>μὲν ἡ σύντροφος ἰκμὰς ἐδάσυνε, τὴν δ’ ἄρουραν ἡ τοῦ
<span class="lb" data-page="3.908" data-line="5" id="l3.908.5"></span>γεωργοῦ πρόνοια. καὶ τοῖς γε μὴ δυναμένοις διακρῖναι τὴν
<span class="lb" data-page="3.908" data-line="6" id="l3.908.6"></span>ἰδέαν ἀπὸ τῆς ἄλλης πόας τῶν ἄρτι τῆς γῆς ἀνιόντων σπερμάτων
<span class="lb" data-page="3.908" data-line="7" id="l3.908.7"></span>ἡ τάξις αὐτὴ μόνη τῆς ἐκφύσεως ἱκανὴ γνωρίσαι·
<span class="lb" data-page="3.908" data-line="8" id="l3.908.8"></span>τό τε γὰρ ὁμαλὲς αὐτῶν τῆς γενέσεως καὶ τὸ τῆς ἔξωθεν
<span class="lb" data-page="3.908" data-line="9" id="l3.908.9"></span>περιγραφῆς κατὰ γραμμὰς τεταμένας γινόμενον ἱκανὸν ἐνδείξασθαι
<span class="lb" data-page="3.908" data-line="10" id="l3.908.10"></span>τὸ κατὰ τέχνην τινὰ καὶ πρόνοιαν τοῦ γεωργοῦ
<span class="lb" data-page="3.908" data-line="11" id="l3.908.11"></span>δεδασύνθαι τὸ χωρίον. ἐν γὰρ δὴ τοῖς αὐτομάτοις δασέσιν
<span class="lb" data-page="3.908" data-line="12" id="l3.908.12"></span>ἅπαν τοὐναντίον· οὔτε γὰρ ὁμαλὴ ἡ γένεσις, οὔθ’ ὅροις τισὶ
<span class="lb" data-page="3.908" data-line="13" id="l3.908.13"></span>τεταγμένοις ἀφωρισμένη. τοιαῦται μὲν οὖν αἱ κατὰ τὰς μασχάλας
<span class="lb" data-page="3.908" data-line="14" id="l3.908.14"></span>εἰσὶ τρίχες, αἵ τ’ ἐν τοῖς ἄλλοις μέλεσιν, οὐ γραμμαῖς
<span class="lb" data-page="3.908" data-line="15" id="l3.908.15"></span>ἀκριβέσιν ἀφωρισμέναι, καθάπερ αἵ τε κατὰ τὰς ὀφρῦς,
<span class="lb" data-page="3.908" data-line="16" id="l3.908.16"></span>καὶ τὰ βλέφαρα, καὶ τὴν κεφαλὴν, ἀλλ’ ἀνωμάλους μὲν
<span class="lb" data-page="3.908" data-line="17" id="l3.908.17"></span>ἔχουσαι τοὺς ὅρους, ἀτάκτως δὲ καὶ αὐταὶ διεῤῥιμμέναι.
<span class="pb" data-page="3.909" id="p3.909"></span>
<span class="lb" data-page="3.909" data-line="1" id="l3.909.1"></span>τῆς γὰρ τῶν χωρίων ἰκμάδος ἔκγονοι, καὶ οὐ τῆς τοῦ δημιουργοῦ
<span class="lb" data-page="3.909" data-line="2" id="l3.909.2"></span>προνοίας εἰσὶν ἔργα, καὶ διὰ τοῦτο θερμαῖς μὲν φύσεσι
<span class="lb" data-page="3.909" data-line="3" id="l3.909.3"></span>πάμπολλαι, ψυχραῖς δὲ ἢ οὐδ’ ὅλως ἢ ἐλάχισται γίνονται.
<span class="lb" data-page="3.909" data-line="4" id="l3.909.4"></span>ὧν δ’ ὁ δημιουργὸς αὐτὸς προνοεῖται, καθάπερ ἀρούρας
<span class="lb" data-page="3.909" data-line="5" id="l3.909.5"></span>γεωργὸς, ἐν ἁπάσαις φύσεσιν ὑπάρχουσιν αὗται, καὶ θερμαῖς,
<span class="lb" data-page="3.909" data-line="6" id="l3.909.6"></span>καὶ ψυχραῖς, καὶ ὑγραῖς, καὶ ξηραῖς, εἰ μὴ παντάπασίν ποτ’
<span class="lb" data-page="3.909" data-line="7" id="l3.909.7"></span>εἰς ἀμετρίαν τινὰ δυσκρασίας ἥκοιεν, ὥσπερ ἡ πετρώδης τε
<span class="lb" data-page="3.909" data-line="8" id="l3.909.8"></span>καὶ ψαμμώδης γῆ. καθάπερ οὖν γεωργοῦ τέχνην ἅπασα δέχεται
<span class="lb" data-page="3.909" data-line="9" id="l3.909.9"></span>γῆ πλὴν τῆς οὕτω φαύλης, οὕτω καὶ τὴν τοῦ δημιουργοῦ
<span class="lb" data-page="3.909" data-line="10" id="l3.909.10"></span>τῶν ζώων ἅπασα κρᾶσις σώματος ὑγιεινὴ προσίεται,
<span class="lb" data-page="3.909" data-line="11" id="l3.909.11"></span>καὶ πάθος ἤδη τοῦ μέρους οὐ μικρὸν τὸ ῥυῆναι τῶν βλεφάρων
<span class="lb" data-page="3.909" data-line="12" id="l3.909.12"></span>ἢ τῶν ὀφρύων τὰς τρίχας, ὥσπερ, οἶμαι, καὶ τὰς
<span class="lb" data-page="3.909" data-line="13" id="l3.909.13"></span>τῆς κεφαλῆς πάθος μὲν, ἀλλ’ οὐχ οὕτω μέγα. τὰ γὰρ ἐν
<span class="lb" data-page="3.909" data-line="14" id="l3.909.14"></span>σκληρᾷ καὶ ξηρᾷ γῇ φυτὰ, καθάπερ τὴν γένεσιν δύσκολόν
<span class="lb" data-page="3.909" data-line="15" id="l3.909.15"></span>τε καὶ πολλῆς προνοίας δεομένην ἔχει, οὕτω καὶ τὴν ἀπώλειαν
<span class="lb" data-page="3.909" data-line="16" id="l3.909.16"></span>οὐ ῥᾳδίαν· ἰσχυρῶς γὰρ ἐνεῤῥίζωται, καὶ κρατεῖται,
<span class="lb" data-page="3.909" data-line="17" id="l3.909.17"></span>καὶ σφίγγεται πανταχόθεν. οὕτω τοι καὶ τῶν Αἰθιόπων αἱ
<span class="pb" data-page="3.910" id="p3.910"></span>
<span class="lb" data-page="3.910" data-line="1" id="l3.910.1"></span>κεφαλαὶ σμικρὰς μὲν καὶ ἀναυξεῖς ἔχουσι τὰς τρίχας ὑπὸ
<span class="lb" data-page="3.910" data-line="2" id="l3.910.2"></span>ξηρότητος τοῦ δέρματος, ἀλλ’ οὐ φαλακροῦνται ῥᾳδίως.
<span class="lb" data-page="3.910" data-line="3" id="l3.910.3"></span>ἅπαντ’ οὖν ταῦτα προγινώσκων ὁ δημιουργὸς, ἐπὶ μὲν τοῖς
<span class="lb" data-page="3.910" data-line="4" id="l3.910.4"></span>βλεφάροις καὶ ταῖς ὀφρύσιν ἄμεινον εἶναι γνοὺς μικρὰς
<span class="lb" data-page="3.910" data-line="5" id="l3.910.5"></span>μὲν καὶ ἀναυξεῖς, ἀλλὰ μονίμους ἐργάσασθαι τὰς τρίχας,
<span class="lb" data-page="3.910" data-line="6" id="l3.910.6"></span>εἰς σκληρὰ καὶ χονδρώδη δέρματα τὰς ῥίζας αὐτῶν ἐνεπήξατο,
<span class="lb" data-page="3.910" data-line="7" id="l3.910.7"></span>καθάπερ εἰς ἀργιλλώδη τινὰ καὶ πετρώδη γῆν. εἰς μὲν γὰρ
<span class="lb" data-page="3.910" data-line="8" id="l3.910.8"></span>αὐτὴν τὴν πέτραν ἐνθεῖναι τὴν ἀρχὴν φυτοῦ παντάπασιν ἀδύνατον,
<span class="lb" data-page="3.910" data-line="9" id="l3.910.9"></span>ὥσπερ οὖν καὶ εἰς ὀστοῦν ῥίζαν τριχὸς, ἐπὶ δὲ τῆς
<span class="lb" data-page="3.910" data-line="10" id="l3.910.10"></span>κεφαλῆς (εὔκρατον γὰρ ἤδη τὸ χωρίον τοῦτ’ ἦν) οἷον ἄρουραν
<span class="lb" data-page="3.910" data-line="11" id="l3.910.11"></span>αὐτῶν ἐποιήσατο, τὸ μέν τι ἐπιῤῥεούσης ἰκμάδος ἐκπίνουσαν,
<span class="lb" data-page="3.910" data-line="12" id="l3.910.12"></span>ὡς μὴ λυμαίνοιτο τοῖς ὑποκειμένοις, τὸ δέ τι καὶ
<span class="lb" data-page="3.910" data-line="13" id="l3.910.13"></span>σκέπουσαν αὐτὴν τὴν κεφαλήν. <span class="milestone ed2page" data-n="4.578" data-unit="ed2page" id="ed2page.4.578"></span>ἤδη δὲ καὶ περὶ τὴν
<span class="lb" data-page="3.910" data-line="14" id="l3.910.14"></span>τῶν αἰδοίων φύσιν αἱ τρίχες ἅμα μὲν ἐξ ἀνάγκης ἐγένοντο,
<span class="lb" data-page="3.910" data-line="15" id="l3.910.15"></span>(θερμὰ γὰρ καὶ ὑγρὰ τὰ χωρία,) καὶ σκέπην δὲ καὶ κόσμον
<span class="lb" data-page="3.910" data-line="16" id="l3.910.16"></span>παρέχουσι τοῖς ταύτῃ χωρίοις, ὥσπερ αἱ πυγαὶ μὲν τοῖς κατὰ
<span class="lb" data-page="3.910" data-line="17" id="l3.910.17"></span>τὴν ἕδραν, ἡ πόσθη δὲ τῷ αἰδοίῳ. καὶ γὰρ καὶ τοῖς ἀναγκαίαν
<span class="lb" data-page="3.910" data-line="18" id="l3.910.18"></span>ἔχουσι τὴν γένεσιν εἰς δέον ὁ δημιουργὸς ἡμῶν καταχρῆται
<span class="pb" data-page="3.911" id="p3.911"></span>
<span class="lb" data-page="3.911" data-line="1" id="l3.911.1"></span>πολλαχόθι, περιττὸς ὢν ἐν ἅπασι καὶ δεινῶς εὐμήχανος
<span class="lb" data-page="3.911" data-line="2" id="l3.911.2"></span>εἰς τὴν τοῦ βελτίονος αἵρεσίν τε καὶ δημιουργίαν.
</p>
          </article>

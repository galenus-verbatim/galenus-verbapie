<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:11.16">
<span class="pb page1" data-page="3.914" id="p3.914"></span>
<span class="milestone ed1page page1" data-n="1.495" data-unit="ed1page" id="ed1page.1.495"></span>
<span class="milestone ed2page page1" data-n="4.579" data-unit="ed2page" id="ed2page.4.579"></span>
            <p>
<span class="lb" data-page="3.914" data-line="14" id="l3.914.14"></span>Τέτταρες δ’ εἰσὶν ἀρχαὶ τῶν εἰς τὰ χείλη
<span class="lb" data-page="3.914" data-line="15" id="l3.914.15"></span>καθηκόντων μυῶν, ἐναργεῖς μὲν καὶ σαφεῖς, πρὶν ἀναμίγνυσθαι
<span class="lb" data-page="3.914" data-line="16" id="l3.914.16"></span>τῷ δέρματι, συγκεραννύμεναι δ’ αὐτῷ παντελῶς ἀσαφεῖς
<span class="lb" data-page="3.914" data-line="17" id="l3.914.17"></span>εἰσι καὶ ἀχώριστοι τῆς ἐκείνων φύσεως. ὅλῃ γὰρ, ὡς
<span class="lb" data-page="3.914" data-line="18" id="l3.914.18"></span>εἴρηται, τῇ μυώδει φύσει κραθείσης τῆς δερματώδους ὅλης
<span class="pb" data-page="3.915" id="p3.915"></span>
<span class="lb" data-page="3.915" data-line="1" id="l3.915.1"></span>τὰ χείλη τοῖς ζώοις ἐγένετο. διὰ τί δὲ τέτταρες οἱ ἐμβάλλοντες
<span class="lb" data-page="3.915" data-line="2" id="l3.915.2"></span>εἰς αὐτὰ μύες εἰσὶ, καὶ διὰ τί δύο μὲν ἀπὸ τοῦ κάτω
<span class="lb" data-page="3.915" data-line="3" id="l3.915.3"></span>πέρατος ἀρχόμενοι τῆς κάτω γένυος, ἕτεροι δὲ δύο μικρὸν
<span class="lb" data-page="3.915" data-line="4" id="l3.915.4"></span>ὑποκάτω τῶν μήλων, καὶ ὡς οὔτε πλείους ἐχρῆν αὐτοὺς,
<span class="lb" data-page="3.915" data-line="5" id="l3.915.5"></span>οὔτ’ ἐλάττους, οὔτε μείζους, οὔτε μείους, οὔθ’ ἑτέρωθεν
<span class="lb" data-page="3.915" data-line="6" id="l3.915.6"></span>ἀρχομένους γενέσθαι, ταύτῃ δίειμι. τέτταρες μέν εἰσι, διότι
<span class="lb" data-page="3.915" data-line="7" id="l3.915.7"></span>καὶ τέτταρας ἐχρῆν ἀρχὰς εἶναι κινήσεως τοῖς χείλεσιν, ἑκατέρῳ
<span class="lb" data-page="3.915" data-line="8" id="l3.915.8"></span>δύο, τὴν μὲν εἰς ἀριστερὰ, τὴν δ’ εἰς δεξιὰ περιάγουσαν.
<span class="lb" data-page="3.915" data-line="9" id="l3.915.9"></span>ἀνάλογον δ’ αὐτοῖς τὰ μεγέθη τῶν κινηθησομένων ὀργάνων.
<span class="lb" data-page="3.915" data-line="10" id="l3.915.10"></span>αἱ κεφαλαὶ δ’ ἀνήρτηνται, τοῖς μὲν ἄνωθεν ὡς ἐπὶ τὰ μῆλα·
<span class="lb" data-page="3.915" data-line="11" id="l3.915.11"></span>λοξῶν γὰρ ἔμελλον ἐξηγήσεσθαι κινήσεων ἑκατέρῳ τοῦ χείλους
<span class="lb" data-page="3.915" data-line="12" id="l3.915.12"></span>τῷ μέρει· τῶν δ’ αὖ κάτω, λοξὴ μὲν καὶ τούτων ἡ σύμπασα
<span class="lb" data-page="3.915" data-line="13" id="l3.915.13"></span>θέσις, λοξαὶ δ’ αἱ κινήσεις. ἡ δ’ αὐτὴ σοφία κᾀνταῦθα
<span class="lb" data-page="3.915" data-line="14" id="l3.915.14"></span>τοῦ δημιουργοῦ τῇ μυριάκις ἤδη δεδειγμένῃ. διὰ τί
<span class="lb" data-page="3.915" data-line="15" id="l3.915.15"></span>γὰρ τῶν τεττάρων μυῶν ὀκτὼ κινήσεις εἰργάσατο, τέτταρας
<span class="lb" data-page="3.915" data-line="16" id="l3.915.16"></span>μὲν τὰς λοξὰς, ἐφ’ ἑκατέρου χείλους δύο, πρὸς αὐταῖς δ’
<span class="lb" data-page="3.915" data-line="17" id="l3.915.17"></span>ἑτέρας εὐθείας τέτταρας, δύο μὲν τὰς ἀκριβῶς εὐθείας, ὅταν
<span class="pb" data-page="3.916" id="p3.916"></span>
<span class="lb" data-page="3.916" data-line="1" id="l3.916.1"></span>ἤτοι πλεῖστον ἀπ’ ἀλλήλων διϊστῆται τὰ χείλη, τὸ μὲν ἀνατεινόμενον
<span class="lb" data-page="3.916" data-line="2" id="l3.916.2"></span>ὡς ἐπὶ τὴν ῥῖνα, τὸ δὲ κατασπώμενον ὡς ἐπὶ
<span class="lb" data-page="3.916" data-line="3" id="l3.916.3"></span>τὸ γένειον, ἢ συνάγηται πρὸς ἄλληλα, τὸ μὲν ἄνωθεν κάτω,
<span class="lb" data-page="3.916" data-line="4" id="l3.916.4"></span>τὸ δ’ αὖ κάτωθεν ἄνω φερόμενον; ὡς γὰρ ἐπί τε καρποῦ
<span class="lb" data-page="3.916" data-line="5" id="l3.916.5"></span>καὶ βραχίονος ἐδείκνυμεν ἐκ τῶν λοξῶν κινήσεων τὰς εὐθείας
<span class="lb" data-page="3.916" data-line="6" id="l3.916.6"></span>γινομένας, οὕτως ἔχει κᾀπὶ τῶν χειλῶν. ἑνὸς μὲν ἐνεργοῦντος
<span class="lb" data-page="3.916" data-line="7" id="l3.916.7"></span>μυὸς καθ’ ὁποτερονοῦν αὐτῶν, ἐπὶ τὸ πλάγιον ἡ κίνησις· εἰ
<span class="lb" data-page="3.916" data-line="8" id="l3.916.8"></span>δ’ ἄμφω ταθεῖεν, οὕτως ἤδη σύμπαν τὸ χεῖλος ἀνασπᾶται
<span class="lb" data-page="3.916" data-line="9" id="l3.916.9"></span>μὲν ὑπὸ τῶν ἄνωθεν μυῶν, κατασπᾶται δ’ ὑπὸ τῶν κάτωθεν.
<span class="lb" data-page="3.916" data-line="10" id="l3.916.10"></span>ἀλλὰ καὶ, τῶν μὲν ἔξωθεν ἰνῶν ἐκτεινομένων, ἐκτρέπεσθαι
<span class="lb" data-page="3.916" data-line="11" id="l3.916.11"></span>συμβαίνει τοῖς χείλεσιν, ἐντρέπεσθαι δὲ καὶ ὑποπτύσσεσθαι
<span class="lb" data-page="3.916" data-line="12" id="l3.916.12"></span>διὰ τῶν ἐντὸς, ὥστε καὶ τούτων τῶν δύο συναριθμουμένων
<span class="lb" data-page="3.916" data-line="13" id="l3.916.13"></span>ταῖς ἀκριβῶς εὐθείαις, τέτταρας μὲν τὰς ἐξ ἐπιμέτρου προϊούσας,
<span class="lb" data-page="3.916" data-line="14" id="l3.916.14"></span>ὀκτὼ δὲ τὰς πάσας αὐτῶν γενέσθαι κινήσεις. αἱ μὲν γὰρ
<span class="lb" data-page="3.916" data-line="15" id="l3.916.15"></span>λοξαὶ τέτταρες τυγχάνουσι· τῶν δ’ ἔξωθεν αὐταῖς προσερχομένων,
<span class="lb" data-page="3.916" data-line="16" id="l3.916.16"></span><span class="milestone ed2page" data-n="4.580" data-unit="ed2page" id="ed2page.4.580"></span>τῶν δὴ νῦν λελεγμένων, μία μὲν ἐν τῷ διΐστασθαι
<span class="lb" data-page="3.916" data-line="17" id="l3.916.17"></span>τὰ χείλη γίνεται, δευτέρα δ’ ἐν τῷ συνάγεσθαι, ﻿
<span class="pb" data-page="3.917" id="p3.917"></span>
<span class="lb" data-page="3.917" data-line="1" id="l3.917.1"></span>τρίτη δ’ ἐκτρεπομένων, τετάρτη δ’ ὑποπτυσσομένων. ὅπως
<span class="lb" data-page="3.917" data-line="2" id="l3.917.2"></span>δ’ ἐπὶ πλεῖστον διΐστασθαι οὐχ αὗται μόναι, ἀλλὰ καὶ σὺν
<span class="lb" data-page="3.917" data-line="3" id="l3.917.3"></span>αὐταῖς αἱ κατὰ τὰς γνάθους ἐπιτελοῖντο, μῦν πλατὺν καὶ
<span class="lb" data-page="3.917" data-line="4" id="l3.917.4"></span>λεπτὸν ἡ φύσις ἔξωθεν ἀπέτεινεν, ἕνα καθ’ ἑκάτερον μέρος,
<span class="lb" data-page="3.917" data-line="5" id="l3.917.5"></span>ἄχρι τῆς κατὰ τὸν τράχηλον ἀκάνθης ἐκτεταμένον. ἀναφέρονται
<span class="lb" data-page="3.917" data-line="6" id="l3.917.6"></span>δ’ αὐτῶν αἱ ἶνες, αἱ μὲν ἀπὸ στέρνου τε καὶ
<span class="lb" data-page="3.917" data-line="7" id="l3.917.7"></span>τῶν κλειδῶν ἑκατέρας, ὅσον τῶν στέρνων συνεχὲς, ὄρθιαι
<span class="lb" data-page="3.917" data-line="8" id="l3.917.8"></span>πρὸς τὸ κάτω χεῖλος, αἱ δ’ ἀπὸ τοῦ λοιποῦ τῶν κλειδῶν,
<span class="lb" data-page="3.917" data-line="9" id="l3.917.9"></span>ἤδη λοξαὶ πρὸς τὰ πλάγια τῶν κλειδῶν. λοξότεραι δὲ μᾶλλον
<span class="lb" data-page="3.917" data-line="10" id="l3.917.10"></span>τούτων αἱ ἀπὸ τῶν ὠμοπλατῶν ἀνερχόμεναι πρός τε τὰ
<span class="lb" data-page="3.917" data-line="11" id="l3.917.11"></span>πλάγια τῶν χειλῶν, καὶ ὅσον τούτοις συνεχές ἐστι τῶν γνάθων.
<span class="lb" data-page="3.917" data-line="12" id="l3.917.12"></span>ὡς τό γε ὑπόλοιπον ἁπασῶν τῶν γνάθων ὀπίσω πᾶν ὡς
<span class="lb" data-page="3.917" data-line="13" id="l3.917.13"></span>ἐπ’ ὦτα τείνουσιν ἕτεραί τινες ἶνες. ἠγνοεῖτο δ’ ὁ μῦς οὗτος
<span class="lb" data-page="3.917" data-line="14" id="l3.917.14"></span>τοῖς ἀνατομικοῖς, καίτοι πάμπολύ τι νεύρων πλῆθος ἐξ ἁπάντων
<span class="lb" data-page="3.917" data-line="15" id="l3.917.15"></span>σχεδὸν τοῦ τραχήλου τῶν σπονδύλων δεχόμενος. ἀλλ’ ἡ
<span class="lb" data-page="3.917" data-line="16" id="l3.917.16"></span>κίνησις αὐτοῦ φανεῖταί σοι σαφῶς, εἰ κλείσας τὴν γένυν
<span class="lb" data-page="3.917" data-line="17" id="l3.917.17"></span>ἀκριβῶς ἐπὶ πλεῖστον ἀπάγειν ἐθέλοις ἐφ’ ἕκαστον ὧν εἶπον
<span class="pb" data-page="3.918" id="p3.918"></span>
<span class="lb" data-page="3.918" data-line="1" id="l3.918.1"></span>μερῶν τὰ χείλη τε καὶ τὰς γνάθους. εἰρημένης δὲ τῆς
<span class="lb" data-page="3.918" data-line="2" id="l3.918.2"></span>ἐνεργείας τούτου τοῦ μυὸς, εὐθὺς καὶ ἡ χρεία πρόδηλος, ὡς
<span class="lb" data-page="3.918" data-line="3" id="l3.918.3"></span>εἴς τε τὰς διαλέκτους καὶ τὰς μασήσεις ἱκανῶς συντελεῖν.
<span class="lb" data-page="3.918" data-line="4" id="l3.918.4"></span>ὅτι δὲ καὶ τὰ νεῦρα βέλτιον ἦν εἰς μὲν τὸ κάτω χεῖλος
<span class="lb" data-page="3.918" data-line="5" id="l3.918.5"></span>ἀπὸ τῶν διὰ τῆς κάτω γένυος <span class="milestone ed1page" data-n="1.496" data-unit="ed1page" id="ed1page.1.496"></span>ἰόντων ἀγαγεῖν, εἰς δὲ
<span class="lb" data-page="3.918" data-line="6" id="l3.918.6"></span>θάτερον ἀπὸ τῶν διὰ τῆς ἄνω, καὶ τοῦτ’, οἶμαι, πρόδηλον.
<span class="lb" data-page="3.918" data-line="7" id="l3.918.7"></span>οὕτω δὲ καὶ τὰς ἀρτηρίας καὶ τὰς φλέβας ἀπὸ τῶν
<span class="lb" data-page="3.918" data-line="8" id="l3.918.8"></span>πλησίον κειμένων εἰς ἑκάτερον αὐτῶν ἀποφῦσαι μακρῷ
<span class="lb" data-page="3.918" data-line="9" id="l3.918.9"></span>βέλτιον ᾖν, ἢ πόῤῥωθέν ποθεν ἐπάγεσθαι καὶ ζητεῖν.
<span class="lb" data-page="3.918" data-line="10" id="l3.918.10"></span>ἀλλὰ περὶ μὲν τῆς τῶν ἀρτηριῶν καὶ φλεβῶν καὶ νεύρων
<span class="lb" data-page="3.918" data-line="11" id="l3.918.11"></span>εἰς ἅπαντα τὰ μέλη δικαίας διανομῆς ἐπὶ προήκοντι τῷ
<span class="lb" data-page="3.918" data-line="12" id="l3.918.12"></span>λόγῳ γεγράψεται.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:11.17">
<span class="pb page1" data-page="3.918" id="p3.918"></span>
<span class="milestone ed1page page1" data-n="1.496" data-unit="ed1page" id="ed1page.1.496"></span>
<span class="milestone ed2page page1" data-n="4.580" data-unit="ed2page" id="ed2page.4.580"></span>
            <p>
<span class="lb" data-page="3.918" data-line="13" id="l3.918.13"></span>Τὰ δὲ τῆς ῥινὸς πτερύγια διότι μὲν
<span class="lb" data-page="3.918" data-line="14" id="l3.918.14"></span>ἐχρῆν εἶναι χονδρώδη τε ἅμα καὶ κατὰ προαίρεσιν τοῦ
<span class="lb" data-page="3.918" data-line="15" id="l3.918.15"></span>ζώου κινούμενα, τὸ μέν πού τι καὶ πρόσθεν εἴρηται, τὸ
<span class="lb" data-page="3.918" data-line="16" id="l3.918.16"></span>δέ τι καὶ νῦν ὑπομνήσομεν. ἐπί τε γὰρ ταῖς ἀθροωτέραις
<span class="lb" data-page="3.918" data-line="17" id="l3.918.17"></span>εἰσπνοαῖς, ὡσαύτως δὲ καὶ ταῖς ἐκφυσήσεσιν ἡ κίνησις αὐτῶν
<span class="lb" data-page="3.918" data-line="18" id="l3.918.18"></span>οὐ σμικρὰ συντελεῖ. διὰ τοῦτο μὲν οὖν ἐγένετο κινούμενα,
<span class="pb" data-page="3.919" id="p3.919"></span>
<span class="lb" data-page="3.919" data-line="1" id="l3.919.1"></span>χονδρώδη δὲ, διότι δύσθλαστός τε ἅμα καὶ δύσθραυστος
<span class="lb" data-page="3.919" data-line="2" id="l3.919.2"></span>ἥδε ἡ οὐσία. κατὰ δὲ τὴν τοῦ ζώου βούλησιν
<span class="lb" data-page="3.919" data-line="3" id="l3.919.3"></span>ἡ κίνησις αὐτῶν ὅτι καλῶς γίνεται μᾶλλον, ἢ εἰ χωρὶς
<span class="lb" data-page="3.919" data-line="4" id="l3.919.4"></span>ὁρμῆς ἐκινεῖτο ταῖς ἀρτηρίαις ὁμοίως, εἰ μή τις ἤδη καὶ
<span class="lb" data-page="3.919" data-line="5" id="l3.919.5"></span>καθ’ ἑαυτὸν λογίζεσθαι δύναται, ῥᾳθύμως ὡμίλησε τοῖς
<span class="lb" data-page="3.919" data-line="6" id="l3.919.6"></span>ἔμπροσθεν ἅπασι λόγοις. καὶ μέν γε καὶ ὡς ἀναγκαῖον αὐτοῖς
<span class="lb" data-page="3.919" data-line="7" id="l3.919.7"></span>ἐμφύεσθαι μῦς, εἰ μέλλοιεν οὕτω κινεῖσθαι, καὶ τοῦτ’
<span class="lb" data-page="3.919" data-line="8" id="l3.919.8"></span>ἤδη χρή τινα συνιέναι, μυριάκις ἀκηκοότα περὶ κινήσεώς
<span class="lb" data-page="3.919" data-line="9" id="l3.919.9"></span>τε καὶ φύσεως μυῶν. ἀλλ’ ἴσως, τίνες οἱ μύες οὗτοι, καὶ
<span class="lb" data-page="3.919" data-line="10" id="l3.919.10"></span>πηλίκοι, καὶ πῶς κείμενοι, καὶ πόθεν ὁρμώμενοι, καθήκουσιν
<span class="lb" data-page="3.919" data-line="11" id="l3.919.11"></span>εἰς τὰ τῆς ῥινὸς πτερύγια, παρ’ ἡμῶν ἀξιοῦσι μαθεῖν·
<span class="lb" data-page="3.919" data-line="12" id="l3.919.12"></span>οὐ γὰρ ἔτι λόγου ταῦτά γε, ἀλλὰ τῆς ἀνατομῆς
<span class="lb" data-page="3.919" data-line="13" id="l3.919.13"></span>ὑπάρχειν εὑρήματα. διδάσκομεν οὖν ἤδη πρῶτον μὲν αὐτῶν
<span class="lb" data-page="3.919" data-line="14" id="l3.919.14"></span>τὴν ἔκφυσιν ὑποκάτω τῶν μήλων γινομένην, ἐγγὺς ταῖς
<span class="lb" data-page="3.919" data-line="15" id="l3.919.15"></span>ἀρχαῖς τῶν ἐπὶ τὰ χείλη καθηκόντων μυῶν, <span class="milestone ed2page" data-n="4.581" data-unit="ed2page" id="ed2page.4.581"></span>ἐφεξῆς
<span class="lb" data-page="3.919" data-line="16" id="l3.919.16"></span>δὲ τὴν θέσιν, ὅτι τούτοις ἄχρι τινὸς ὁμιλοῦντες ἀεὶ καὶ
<span class="lb" data-page="3.919" data-line="17" id="l3.919.17"></span>μᾶλλον ἀποχωροῦσιν ἐπὶ τὴν ῥῖνα λοξοί. μικροὶ δὲ δήπουθέν
<span class="lb" data-page="3.919" data-line="18" id="l3.919.18"></span>εἰσιν ἀνάλογον τοῖς κινουμένοις ὑπ’ αὐτῶν μορίοις.
<span class="pb" data-page="3.920" id="p3.920"></span>
<span class="lb" data-page="3.920" data-line="1" id="l3.920.1"></span>ἢ τοῦτο μὲν οὐκ ἐχρῆν ἔτι με λέγειν, ὡς ἤδη πεπεισμένοις
<span class="lb" data-page="3.920" data-line="2" id="l3.920.2"></span>τοῖς ἀναγινώσκουσι ταυτὶ τὰ γράμματα περὶ τῆς προνοίας
<span class="lb" data-page="3.920" data-line="3" id="l3.920.3"></span>τοῦ δημιουργοῦ. καὶ γὰρ ὅτι παρὰ τῶν διὰ τῆς ἄνω γένυος
<span class="lb" data-page="3.920" data-line="4" id="l3.920.4"></span>ἰόντων νεύρων ἐπ’ αὐτοὺς ἀποβλαστήματα φέρεται
<span class="lb" data-page="3.920" data-line="5" id="l3.920.5"></span>μικρὰ, περιττὸν μὲν ἦν ἔτι λέγειν, ὅμως δ’ ἕνεκα τοῦ
<span class="lb" data-page="3.920" data-line="6" id="l3.920.6"></span>μηδὲν λιπεῖν τῷ λόγῳ λελέχθω καὶ τοῦτο. κατὰ ταὐτὰ δὲ
<span class="lb" data-page="3.920" data-line="7" id="l3.920.7"></span>καὶ περὶ τοῦ τοὺς πόρους τῆς ῥινὸς ὑπαλείφοντος χιτῶνος
<span class="lb" data-page="3.920" data-line="8" id="l3.920.8"></span>ἴσως μὲν οὐδὲν ἐχρῆν ἔτι λέγειν ἀκροατῇ μνήμονι· λεγέσθω
<span class="lb" data-page="3.920" data-line="9" id="l3.920.9"></span>δ’ οὖν καὶ οὗτος ἕνεκα διττῆς χρείας τοῖς ζώοις γεγονέναι,
<span class="lb" data-page="3.920" data-line="10" id="l3.920.10"></span>προτέρας μὲν, ὥσπερ ὁ τὸν λάρυγγά τε καὶ τὴν τραχεῖαν
<span class="lb" data-page="3.920" data-line="11" id="l3.920.11"></span>ἀρτηρίαν ὅλην ὑπεζωκὼς ἔνδοθεν, ἑτέρας δ’, ἵν’ αἰσθήσεως
<span class="lb" data-page="3.920" data-line="12" id="l3.920.12"></span>μεταλάβοι τὸ πᾶν ὄργανον, οὐ γὰρ δὴ τό γ’ ὀστοῦν
<span class="lb" data-page="3.920" data-line="13" id="l3.920.13"></span>τῆς ῥινὸς ἢ ὁ χόνδρος οἷά τ’ ἦν αἰσθάνεσθαι. περὶ δὲ
<span class="lb" data-page="3.920" data-line="14" id="l3.920.14"></span>τῶν εἰς τὸν χιτῶνα τόνδε καταφυομένων νεύρων οὐδὲν ἔτι
<span class="lb" data-page="3.920" data-line="15" id="l3.920.15"></span>δέομαι λέγειν· εἴρηται γὰρ ὑπὲρ αὐτῶν ἔμπροσθεν αὐτάρκως,
<span class="lb" data-page="3.920" data-line="16" id="l3.920.16"></span>ἡνίκα τὰς κατὰ συζυγίαν ἐκφύσεις ἐξ ἐγκεφάλου διῄειν
<span class="lb" data-page="3.920" data-line="17" id="l3.920.17"></span>τῷ λόγῳ. καὶ μέν γε καὶ περὶ τῶν τρημάτων τῆς ῥινὸς,
<span class="pb" data-page="3.921" id="p3.921"></span>
<span class="lb" data-page="3.921" data-line="1" id="l3.921.1"></span>ἃ κοινὰ πρὸς τοὺς ὀφθαλμούς ἐστιν αὐτῇ, διήκοντα καθ’
<span class="lb" data-page="3.921" data-line="2" id="l3.921.2"></span>ἑκάτερον μέρος ἄχρι τοῦ μεγάλου κανθοῦ, σὺν τῇ τῶν ἄλλων
<span class="lb" data-page="3.921" data-line="3" id="l3.921.3"></span>τῶν κατ’ ὀφθαλμοὺς ἐξηγήσει μορίων ἔμπροσθεν εἴρηται.
<span class="lb" data-page="3.921" data-line="4" id="l3.921.4"></span>καὶ χρὴ μήτε τῶν ἤδη προειρημένων αὖθις ἐθέλειν
<span class="lb" data-page="3.921" data-line="5" id="l3.921.5"></span>ἀκούειν, ὅσα τε παραλέλειπται σμικρὰ, ῥᾳδίως νοεῖσθαι
<span class="lb" data-page="3.921" data-line="6" id="l3.921.6"></span>δυνάμενα τοῖς ἐπιμελῶς ἀνεγνωκόσι τὰ γεγραμμένα, ταῦθ’
<span class="lb" data-page="3.921" data-line="7" id="l3.921.7"></span>ἑκόντας ἡμᾶς ἡγεῖσθαι παραλελοιπέναι. τῶν γὰρ ἀνάλογον
<span class="lb" data-page="3.921" data-line="8" id="l3.921.8"></span>αὐτοῖς ἐχόντων μυριάκις ἤδη τὴν ἐξήγησιν πεποιημένοι,
<span class="lb" data-page="3.921" data-line="9" id="l3.921.9"></span>ῥᾴστην ἡγούμεθα εἶναι τὴν τῶν παραλελειμμένων
<span class="lb" data-page="3.921" data-line="10" id="l3.921.10"></span>εὕρεσιν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:11.19">
<span class="pb page1" data-page="3.930" id="p3.930"></span>
<span class="milestone ed1page page1" data-n="1.497" data-unit="ed1page" id="ed1page.1.497"></span>
<span class="milestone ed2page page1" data-n="4.584" data-unit="ed2page" id="ed2page.4.584"></span>
            <p>
<span class="lb" data-page="3.930" data-line="18" id="l3.930.18"></span>Ἀλλὰ καὶ τὸ τὰς ἀνομοιότητας αὐτῶν
<span class="pb" data-page="3.931" id="p3.931"></span>
<span class="lb" data-page="3.931" data-line="1" id="l3.931.1"></span>γραμμαῖς ἀπ’ ἀλλήλων ὁρίζεσθαι, μὴ δυναμένας καλῶς
<span class="lb" data-page="3.931" data-line="2" id="l3.931.2"></span>ἑνωθῆναι, ἄμεινον ὑπάρχειν ἐδείκνυμεν. ἔστι δ’ οὐχ
<span class="lb" data-page="3.931" data-line="3" id="l3.931.3"></span>ἥκιστα καὶ τοῦτο τῇ ἄνω γένυϊ. σύγκειται γὰρ ἐξ ἀνομοίων
<span class="lb" data-page="3.931" data-line="4" id="l3.931.4"></span>ὀστῶν ταῖς οὐσίαις, ὅτι καὶ ταῖς χρείαις· τὰ μὲν
<span class="lb" data-page="3.931" data-line="5" id="l3.931.5"></span>γὰρ τῶν μήλων παχύτατα, τὰ δὲ τῆς ῥινὸς λεπτότατα,
<span class="lb" data-page="3.931" data-line="6" id="l3.931.6"></span>τὰ δ’ ἄλλα σκληρότατα. τὴν γὰρ δυσπάθειαν τοῖς μὲν
<span class="lb" data-page="3.931" data-line="7" id="l3.931.7"></span>μήλοις ἡ παχύτης, ἐκείνοις δ’ ἡ σκληρότης ἐργάζεται.
<span class="lb" data-page="3.931" data-line="8" id="l3.931.8"></span>λοιπὸν δ’ ἡ ῥὶς ἀσθενεστέρα γέγονεν, διότι μηδὲν ἔμελλε
<span class="lb" data-page="3.931" data-line="9" id="l3.931.9"></span>μέγα βλάψεσθαι τὸ ζῶον, οἷον εἰ καὶ τῶν ἄλλων τι μερῶν
<span class="lb" data-page="3.931" data-line="10" id="l3.931.10"></span>ἔπαθε τῆς ἄνω γένυος. ἤτοι γὰρ εἰς τὰ δι’ αὐτῆς
<span class="lb" data-page="3.931" data-line="11" id="l3.931.11"></span>φερόμενα νεῦρα τὴν βλάβην, ἢ εἰς τοὺς μῦς τοὺς μασητῆρας
<span class="lb" data-page="3.931" data-line="12" id="l3.931.12"></span>ἀναγκαῖόν ἐστι <span class="milestone ed1page" data-n="1.498" data-unit="ed1page" id="ed1page.1.498"></span>τελευτᾷν ἐν τοῖς ἄλλοις παθοῦσι
<span class="lb" data-page="3.931" data-line="13" id="l3.931.13"></span>μέρεσιν, ἐνίοτε δὲ καὶ αὐτῶν ἅπτεσθαι τῶν κατὰ
<span class="lb" data-page="3.931" data-line="14" id="l3.931.14"></span>τὴν κεφαλὴν, εἰ τὰ πλησίον ἐκείνου ἔπαθον. ἥκιστα οὖν
<span class="lb" data-page="3.931" data-line="15" id="l3.931.15"></span>ἐστι βλαβερὰ τῷ ζώῳ τὰ κατὰ τὴν ῥῖνα πάσχοντα, καὶ
<span class="lb" data-page="3.931" data-line="16" id="l3.931.16"></span>διὰ τοῦτο ἀπολείπεται σκληρότητί τε καὶ παχύτητι τῶν κυριωτέρων.
<span class="lb" data-page="3.931" data-line="17" id="l3.931.17"></span>δεῖ οὖν ταύτην αὐτῶν τὴν ἀνομοιότητα κατὰ ﻿
<span class="pb" data-page="3.932" id="p3.932"></span>
<span class="lb" data-page="3.932" data-line="1" id="l3.932.1"></span>λόγον ἰδίαν μὲν ἔχειν περιγραφὴν τὰ τῶν μήλων ὀστᾶ,
<span class="lb" data-page="3.932" data-line="2" id="l3.932.2"></span>τὰ δ’ αὖ τῆς ῥινὸς ἰδίαν ἄλλην, οὕτω δὲ καὶ τὰ λοιπὰ,
<span class="lb" data-page="3.932" data-line="3" id="l3.932.3"></span>τά θ’ ὑπεράνω τῶν μήλων, καὶ τὸ κατ’ ἄκραν τὴν γένυν,
<span class="lb" data-page="3.932" data-line="4" id="l3.932.4"></span>καὶ τὰ κατὰ τὴν εἰς τὸ στόμα τῆς ῥινὸς σύντρησιν. ἡ δὲ
<span class="lb" data-page="3.932" data-line="5" id="l3.932.5"></span>κατὰ τὸ μῆκος ἐν ἑκατέρᾳ τῇ γένυϊ ῥαφὴ γέγονεν, ὅτι δίδυμόν
<span class="lb" data-page="3.932" data-line="6" id="l3.932.6"></span>ἐστι τὸ σῶμα δεξιοῖς τε καὶ ἀριστεροῖς. ἐῤῥέθη
<span class="lb" data-page="3.932" data-line="7" id="l3.932.7"></span>οὖν πολλάκις ὑπὲρ τῆς τοῦδε χρείας, οὐ φαίνεται δ’ αὕτη
<span class="lb" data-page="3.932" data-line="8" id="l3.932.8"></span>κατὰ τὰ πυκνότατα τῶν ὀστῶν, οἷον τότε κατ’ ἰνίον, καὶ
<span class="lb" data-page="3.932" data-line="9" id="l3.932.9"></span>μέτωπον, καὶ ὑπερῴαν, καὶ ἄκραν τὴν γένυν. ὅθεν,
<span class="lb" data-page="3.932" data-line="10" id="l3.932.10"></span>οἶμαι, καὶ ζήτησις ὑπὲρ αὐτῶν ἐγένετο τοῖς ἀνατομικοῖς,
<span class="lb" data-page="3.932" data-line="11" id="l3.932.11"></span>τοῖς μὲν ἄῤῥαφα τελέως ἀποφῃναμένοις αὐτὰ, τοῖς δὲ δι’
<span class="lb" data-page="3.932" data-line="12" id="l3.932.12"></span>ἀκρίβειάν τε καὶ πυκνότητα συνθέσεως οὐ φαίνεσθαι τὰς
<span class="lb" data-page="3.932" data-line="13" id="l3.932.13"></span>ῥαφὰς, ἑψηθέντων μέντοι καὶ καταξηρανθέντων ἐν χρόνῳ
<span class="lb" data-page="3.932" data-line="14" id="l3.932.14"></span>πλείονι, σαφεῖς γίγνεσθαι. περὶ μὲν τῶν οὕτω διαφωνουμένων
<span class="lb" data-page="3.932" data-line="15" id="l3.932.15"></span>ἐν ἑτέροις ἐπιπλέον εἴρηται· τὸ δ’ ὁμολογούμενον
<span class="lb" data-page="3.932" data-line="16" id="l3.932.16"></span>αὔταρκες ὑπ’ ἀμφοῖν εἰς τὸν παρόντα λόγον, ὡς ἔστιν ἱκανῶς
<span class="lb" data-page="3.932" data-line="17" id="l3.932.17"></span>ἕκαστον τῶν εἰρημένων ὀστῶν σκληρόν. εἴπερ οὖν
<span class="pb" data-page="3.933" id="p3.933"></span>
<span class="lb" data-page="3.933" data-line="1" id="l3.933.1"></span>τούτου τὴν χρείαν εὕροιμεν, οὐδὲν ἔτι χαλεπὸν οὐδὲ
<span class="lb" data-page="3.933" data-line="2" id="l3.933.2"></span>περὶ τοῦ πλήθους τῶν ὀστῶν εὑρεῖν τὴν αἰτίαν. ἔστι δὴ
<span class="lb" data-page="3.933" data-line="3" id="l3.933.3"></span>ταῦτα σκληρότατα, διότι τε <span class="milestone ed2page" data-n="4.585" data-unit="ed2page" id="ed2page.4.585"></span>πρὸς δυσπάθειαν παρεσκεύασται
<span class="lb" data-page="3.933" data-line="4" id="l3.933.4"></span>πρὸ πάντων ἐκκείμενα, καὶ ὅτι τῆς αἰτίας
<span class="lb" data-page="3.933" data-line="5" id="l3.933.5"></span>ἀπήλλακται, δι’ ἣν ἀραιὰ καὶ σηραγγώδη γέγονε τὰ κατὰ
<span class="lb" data-page="3.933" data-line="6" id="l3.933.6"></span>τὸ ὑψηλὸν τῆς κεφαλῆς ὀστᾶ. πλεῖστον μὲν γὰρ ἐπέκεινα
<span class="lb" data-page="3.933" data-line="7" id="l3.933.7"></span>τῶν ἐξ ὅλου τοῦ σώματος ἀτμῶν ἀνωθεῖ μετεωρότατα κείμενα,
<span class="lb" data-page="3.933" data-line="8" id="l3.933.8"></span>καὶ διὰ τοῦτο, καθὰ καὶ πρόσθεν ἐδείκνυτο, πολυειδῆ
<span class="lb" data-page="3.933" data-line="9" id="l3.933.9"></span>παρεσκεύασεν αὐτοῖς ἡ φύσις τὴν κένωσιν. ὅσα δ’
<span class="lb" data-page="3.933" data-line="10" id="l3.933.10"></span>ἐκ πλαγίων τέτακται, πρὸς τῷ τῆς τοιαύτης ἀπολελῦσθαι
<span class="lb" data-page="3.933" data-line="11" id="l3.933.11"></span>προφάσεως, ἔτι καὶ καταπιπτόντων, καὶ πληττομένων, ἢ
<span class="lb" data-page="3.933" data-line="12" id="l3.933.12"></span>ὁπωσοῦν ἄλλως ἔμελλεν ἐνοχλήσεσθαι πολλάκις. οὔτε γὰρ
<span class="lb" data-page="3.933" data-line="13" id="l3.933.13"></span>καταπίπτει τις ἐπὶ τὴν κορυφὴν ῥᾳδίως, οὔθ’ ἑτοίμως
<span class="lb" data-page="3.933" data-line="14" id="l3.933.14"></span>πλήττεται κατὰ τοῦτο. τὰ δ’ ἄλλα πάντα, τά τε κατ’
<span class="lb" data-page="3.933" data-line="15" id="l3.933.15"></span>ἰνίον καὶ μέτωπον καὶ ὦτα, καὶ τὰς πληγὰς ἐκδέχεται
<span class="lb" data-page="3.933" data-line="16" id="l3.933.16"></span>συνεχῶς, καὶ πτώμασιν ἁλίσκεται πολλάκις. ὁπότ’ οὖν
<span class="lb" data-page="3.933" data-line="17" id="l3.933.17"></span>ἐκεῖνα μὲν οὔθ’ ὁμοίως ἔμελλε πλήττεσθαι καὶ κενώσεως
<span class="pb" data-page="3.934" id="p3.934"></span>
<span class="lb" data-page="3.934" data-line="1" id="l3.934.1"></span>ἐδεῖτο, ταῦτα δὲ καὶ πλήττεσθαι συνεχῶς καὶ μὴ δεῖσθαι
<span class="lb" data-page="3.934" data-line="2" id="l3.934.2"></span>κενώσεως, εὐλόγως ἄρα ἀραιὰ μὲν ἐκεῖνα καὶ σηραγγώδη,
<span class="lb" data-page="3.934" data-line="3" id="l3.934.3"></span>πυκνὰ δὲ καὶ σκληρὰ ταῦτα γέγονεν. τὸ δ’ αὖ
<span class="lb" data-page="3.934" data-line="4" id="l3.934.4"></span>κατὰ τὴν ὑπερῴαν ὀστοῦν οἷον σφήν τις ἔγκειται μεταξὺ
<span class="lb" data-page="3.934" data-line="5" id="l3.934.5"></span>τῆς τε κεφαλῆς καὶ τῆς ἄνω γένυος, ἔχον ἤδη καὶ τὰ
<span class="lb" data-page="3.934" data-line="6" id="l3.934.6"></span>τῶν καθαιρόντων τὸν ἐγκέφαλον πόρων τρήματα· πρὸς δὲ
<span class="lb" data-page="3.934" data-line="7" id="l3.934.7"></span>καὶ κατὰ τὴν βάσιν ὑπόκειται τῆς ὅλης κεφαλῆς, ὥσπερ
<span class="lb" data-page="3.934" data-line="8" id="l3.934.8"></span>καὶ τοῦ κατ’ ἰνίον ὀστοῦ συνεχὲς αὐτοῦ μέρος. διὰ ταῦτ’
<span class="lb" data-page="3.934" data-line="9" id="l3.934.9"></span>οὖν ἅπαντα πυκνὸν καὶ σκληρὸν ἐγένετο, τάχ’ ἂν εὐλόγως
<span class="lb" data-page="3.934" data-line="10" id="l3.934.10"></span>καὶ δι’ ἓν αὐτῶν τοιοῦτον ἀπεργασθέν. ὅτι τε
<span class="lb" data-page="3.934" data-line="11" id="l3.934.11"></span>γὰρ τῶν ἐκ τῆς βάσεώς ἐστι τῆς κεφαλῆς, σκληρῶν εἶναι
<span class="lb" data-page="3.934" data-line="12" id="l3.934.12"></span>δεομένων, καὶ ὅτι, διαῤῥεόντων αὐτοῦ τῶν ἄνωθεν περιττωμάτων,
<span class="lb" data-page="3.934" data-line="13" id="l3.934.13"></span>ἐσφακέλισεν ἂν ποθ’ ἑτοίμως καὶ διεσάπη,
<span class="lb" data-page="3.934" data-line="14" id="l3.934.14"></span>χαῦνον εἴπερ ἐγένετο, διὰ τοῦτ’ οὖν σκληρὸν καὶ πυκνὸν
<span class="lb" data-page="3.934" data-line="15" id="l3.934.15"></span>ἀπείργασται, πρὸς τῷ καὶ μέσον ἐγκεῖσθαι τῆς ἄνω γένυος
<span class="lb" data-page="3.934" data-line="16" id="l3.934.16"></span>καὶ τῆς κεφαλῆς, καὶ διὰ τοῦτο ἰσχυρὸν εἶναι δεόμενον.
<span class="lb" data-page="3.934" data-line="17" id="l3.934.17"></span>ἡ δὲ τῶν πτερυγίοις ὁμοίων ὀστῶν ἔκφυσις ἐξ
<span class="pb" data-page="3.935" id="p3.935"></span>
<span class="lb" data-page="3.935" data-line="1" id="l3.935.1"></span>αὐτοῦ γέγονεν, ἕδραν τε ἅμα καὶ σκέπην τοῖς ἐν τῷ στόματι
<span class="lb" data-page="3.935" data-line="2" id="l3.935.2"></span>παρέξουσα μυσὶν ἐκ τῶν πλαγίων μερῶν. εἰς γὰρ
<span class="lb" data-page="3.935" data-line="3" id="l3.935.3"></span>τὰς ὁριζομένας ὑπ’ αὐτῶν κοιλότητας ἀνήρτηνται τῶνδε
<span class="lb" data-page="3.935" data-line="4" id="l3.935.4"></span>τῶν μυῶν αἱ κεφαλαί. οὕτω δὴ τούτων ἐχόντων, εἴτ’ ὄντως
<span class="lb" data-page="3.935" data-line="5" id="l3.935.5"></span>ἐστὶν ἄῤῥαφα τὰ προειρημένα μόρια τῶν ὀστῶν, εἴτε
<span class="lb" data-page="3.935" data-line="6" id="l3.935.6"></span>δι’ ἀκρίβειαν συνθέσεως οὐχ ὁρᾶται, τό γε δεῖν αὐτὰ
<span class="lb" data-page="3.935" data-line="7" id="l3.935.7"></span>σκληρά τ’ εἶναι καὶ πυκνὰ δέδεικται σαφῶς. οὔκουν ἔμελλεν
<span class="lb" data-page="3.935" data-line="8" id="l3.935.8"></span>ἑνώσεσθαι καλῶς τοῖς παρακειμένοις, ἀραιοῖς οὖσι,
<span class="lb" data-page="3.935" data-line="9" id="l3.935.9"></span>καὶ διὰ τοῦτο σαφὴς αὐτῶν ἡ σύνθεσις ἐγένετο, πρὸς τῷ
<span class="lb" data-page="3.935" data-line="10" id="l3.935.10"></span>καὶ πολλαχῇ τὰς ἄλλας χρείας ἐκτελεῖν, ὅσας ἔμπροσθεν
<span class="lb" data-page="3.935" data-line="11" id="l3.935.11"></span>εἴπομεν, ἢ καὶ διερχομένων τινῶν ὀργάνων δι’ αὐτῶν, ἢ
<span class="lb" data-page="3.935" data-line="12" id="l3.935.12"></span>συνδουμένων, ἢ διαπνεόντων τῶν περιττωμάτων, ἢ δυσπαθείας
<span class="lb" data-page="3.935" data-line="13" id="l3.935.13"></span>ἕνεκα.
</p>
          </article>

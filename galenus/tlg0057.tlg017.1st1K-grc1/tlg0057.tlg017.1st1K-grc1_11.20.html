<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:11.20">
<span class="pb page1" data-page="3.935" id="p3.935"></span>
<span class="milestone ed1page page1" data-n="1.498" data-unit="ed1page" id="ed1page.1.498"></span>
<span class="milestone ed2page page1" data-n="4.585" data-unit="ed2page" id="ed2page.4.585"></span>
            <p>
<span class="lb" data-page="3.935" data-line="14" id="l3.935.14"></span>Τὰ μὲν οὖν τοῦ βρέγματος ὀνομαζόμενα
<span class="lb" data-page="3.935" data-line="15" id="l3.935.15"></span>δύο ὄντα, καὶ χαῦνα, καὶ κατὰ τῆς κεφαλῆς ἄνωθεν ἐπικείμενα,
<span class="lb" data-page="3.935" data-line="16" id="l3.935.16"></span>καὶ περιεχόμενα πανταχόθεν ὑπὸ σκληρῶν ὀστῶν
<span class="lb" data-page="3.935" data-line="17" id="l3.935.17"></span>καὶ πυκνῶν, ὄπισθεν μὲν τοῦ κατ’ ἰνίον, ἔμπροσθεν δὲ
<span class="pb" data-page="3.936" id="p3.936"></span>
<span class="lb" data-page="3.936" data-line="1" id="l3.936.1"></span>τοῦ κατὰ μέτωπον, ἑκατέρωθεν δὲ τῶν κατὰ τοὺς κροτάφους,
<span class="lb" data-page="3.936" data-line="2" id="l3.936.2"></span>εὐλογώτατα διωρίσθη γραμμαῖς. ἕβδομον δ’ ἐπὶ
<span class="lb" data-page="3.936" data-line="3" id="l3.936.3"></span>τούτοις ἐστὶ τὸ κατὰ τὴν ὑπερῴαν, ὅ τινες μὲν τῆς ἄνω
<span class="lb" data-page="3.936" data-line="4" id="l3.936.4"></span>γένυος ἔνιοι δὲ τῆς κεφαλῆς εἶναι νομίζουσιν, ἐγκείμενον
<span class="lb" data-page="3.936" data-line="5" id="l3.936.5"></span>ἀμφοτέροις δίκην σφηνός. τὰ δ’ ἄλλα πάντα τὰ τῆς ἄνω
<span class="lb" data-page="3.936" data-line="6" id="l3.936.6"></span>γένυος ἐννέα τὸν ἀριθμόν ἐστι, δύο μὲν τὰ τῆς ῥινὸς,
<span class="lb" data-page="3.936" data-line="7" id="l3.936.7"></span>ἔμπροσθεν δ’ αὐτῶν τρίτον, ἐν ᾧ περιέχεσθαι τοὺς τομέας
<span class="lb" data-page="3.936" data-line="8" id="l3.936.8"></span>ἐλέγομεν, ἑκατέρωθεν δὲ δύο τὰ τῶν μύλων, ἐν οἷς
<span class="lb" data-page="3.936" data-line="9" id="l3.936.9"></span>καὶ οἱ λοιποὶ πάντες ὀδόντες ἔγκεινται, καὶ τούτων ἄνωθεν
<span class="lb" data-page="3.936" data-line="10" id="l3.936.10"></span>μὲν δύο τὰ κατὰ τὴν ἔμπροσθεν ἔκφυσιν τοῦ ζυγώματος,
<span class="lb" data-page="3.936" data-line="11" id="l3.936.11"></span>καὶ τῆς χώρας τῶν ὀφθαλμῶν τὰ κάτω, δύο
<span class="lb" data-page="3.936" data-line="12" id="l3.936.12"></span>δὲ τὰ λοιπὰ κατὰ τοὺς εἰς τὸ στόμα πόρους τῆς ῥινός.
<span class="lb" data-page="3.936" data-line="13" id="l3.936.13"></span><span class="milestone ed2page" data-n="4.586" data-unit="ed2page" id="ed2page.4.586"></span>τὰς δὲ περιοριζούσας γραμμὰς ἕκαστον τῶν εἰρημένων
<span class="lb" data-page="3.936" data-line="14" id="l3.936.14"></span>ὀστῶν ἐν τοῖς ἀνατομικοῖς ὑπομνήμασι προειρηκότες
<span class="lb" data-page="3.936" data-line="15" id="l3.936.15"></span>οὐδὲν ἔτι δεόμεθα λέγειν· ὡς γὰρ πρὸς εἰδότας ἤδη
<span class="lb" data-page="3.936" data-line="16" id="l3.936.16"></span>τὰ κατὰ τὰς ἀνατομὰς φαινόμενα ταύτην τοῦ λόγου τὴν
<span class="lb" data-page="3.936" data-line="17" id="l3.936.17"></span>διέξοδον ἅπασαν ἐποιησάμεθα. τὸ δὲ τῆς κάτω γένυος ﻿
<span class="pb" data-page="3.937" id="p3.937"></span>
<span class="lb" data-page="3.937" data-line="1" id="l3.937.1"></span>ὀστοῦν μίαν μόνην ἔχει ἐν ἑαυτῷ διαίρεσιν, οὐκέτι πάντως
<span class="lb" data-page="3.937" data-line="2" id="l3.937.2"></span>σαφῆ κατ’ ἄκρον τὸ γένειον, ἣν, ὅτι δίδυμόν ἐστι τὸ
<span class="lb" data-page="3.937" data-line="3" id="l3.937.3"></span>σῶμα, διὰ τοῦτ’ ἐλέγομεν αὐτὴν γεγονέναι. τὸ δ’ ἄλλο
<span class="lb" data-page="3.937" data-line="4" id="l3.937.4"></span>πᾶν ἑκατέρωθεν αὐτῆς μέρος οὐδεμίαν ἔχει διάφυσιν, εὐλαβουμένης,
<span class="lb" data-page="3.937" data-line="5" id="l3.937.5"></span>οἶμαι, τῆς φύσεως εἰς πολλὰ καταθραύειν
<span class="lb" data-page="3.937" data-line="6" id="l3.937.6"></span>ὀστᾶ τὴν κάτω γένυν ἕνεκα τοῦ μὴ ῥᾳδίως κατὰ τὰς σφοδροτάτας
<span class="lb" data-page="3.937" data-line="7" id="l3.937.7"></span>κινήσεις διαλύεσθαί τε καὶ συντρίβεσθαι. μεγάλαι
<span class="lb" data-page="3.937" data-line="8" id="l3.937.8"></span>δὲ δήπουθεν ἔμελλον ἔσεσθαι καὶ ἰσχυραὶ ταύτης
<span class="lb" data-page="3.937" data-line="9" id="l3.937.9"></span>τῆς γένυος αἱ κινήσεις ἐν τῷ δάκνειν τε καὶ καταθραύειν
<span class="lb" data-page="3.937" data-line="10" id="l3.937.10"></span>τὰ σκληρά. διὰ τοῦτο καὶ τῶν ἄρθρων αὐτῆς ἱκανῶς
<span class="lb" data-page="3.937" data-line="11" id="l3.937.11"></span>προὐνοήσατο, τῷ μὲν ἑτέρῳ, τῇ κορώνῃ καλουμένῃ, τό
<span class="lb" data-page="3.937" data-line="12" id="l3.937.12"></span>τε ζύγωμα περιθεῖσα καὶ μέγιστον ἐμφύσασα τοῦ κροταφίτου
<span class="lb" data-page="3.937" data-line="13" id="l3.937.13"></span>μυὸς τὸν τένοντα, τῷ δ’ ἑτέρῳ τὰς μαστοειδεῖς
<span class="lb" data-page="3.937" data-line="14" id="l3.937.14"></span>ὀνομαζομένας ἀποφύσεις τῆς κεφαλῆς ἀσφαλῆ περιθεῖσα
<span class="lb" data-page="3.937" data-line="15" id="l3.937.15"></span>φρουρὰν, ὅπως μήποτ’ ἐν ταῖς βιαίοις κινήσεσιν ἀπὸ τῆς
<span class="lb" data-page="3.937" data-line="16" id="l3.937.16"></span>ὑποκειμένης ὀλισθαίνοι κοιλότητος. εὐλόγως δὲ τουτὶ μὲν
<span class="lb" data-page="3.937" data-line="17" id="l3.937.17"></span>ἐκ τῶν ὄπισθεν μερῶν ἐκτήσατο τὸ ἄρθρον ἡ κορώνη,
<span class="lb" data-page="3.937" data-line="18" id="l3.937.18"></span>ἡ δ’ ὄρθιος ἀνατέταται. τοῦ μὲν γὰρ κλείεσθαι τὸ στόμα
<span class="pb" data-page="3.938" id="p3.938"></span>
<span class="lb" data-page="3.938" data-line="1" id="l3.938.1"></span>τὴν αἰτίαν αὐτή τε καὶ ὁ κροταφίτης μῦς ἔχει, ἀνατείνων
<span class="lb" data-page="3.938" data-line="2" id="l3.938.2"></span>ἅπασαν τὴν γένυν, τοῦ, δὲ διοίγεσθαι τό τ’ ὄπισθεν
<span class="lb" data-page="3.938" data-line="3" id="l3.938.3"></span>ἄρθρον τὸ κατὰ τὰς μαστοειδεῖς ἀποφύσεις καὶ οἱ
<span class="lb" data-page="3.938" data-line="4" id="l3.938.4"></span>κινοῦντες αὐτὸ μύες, οὓς ἀντιτετάχθαι τοῖς κροταφίταις
<span class="lb" data-page="3.938" data-line="5" id="l3.938.5"></span>ἐλέγομεν. ἔχει δὲ δήπου καὶ συνδέσμους τινὰς ἰσχυροὺς
<span class="lb" data-page="3.938" data-line="6" id="l3.938.6"></span>ἀμφ’ αὑτὴν, ἔτι τε τὸν χόνδρον πολὺν ἐν κύκλῳ περικεχυμένον
<span class="lb" data-page="3.938" data-line="7" id="l3.938.7"></span>ἡ διάρθρωσις αὕτη. καὶ χρὴ τῶν κοινῇ <span class="milestone ed1page" data-n="1.499" data-unit="ed1page" id="ed1page.1.499"></span>πᾶσιν
<span class="lb" data-page="3.938" data-line="8" id="l3.938.8"></span>ἄρθροις ὑπαρχόντων ἅπαξ ἀκούοντας ἀναμιμνήσκειν αὐτοὺς
<span class="lb" data-page="3.938" data-line="9" id="l3.938.9"></span>ἐφ’ ἑκάστου τῶν κατὰ μέρος. ἡμᾶς μὲν γὰρ, οἶμαι,
<span class="lb" data-page="3.938" data-line="10" id="l3.938.10"></span>φυλάττεσθαι χρὴ λέγειν ὑπὲρ τῶν ὁμοίων πολλάκις,
<span class="lb" data-page="3.938" data-line="11" id="l3.938.11"></span>οὐ μὴν τούς γ’ ἀναγινώσκοντας ὀκνεῖν ἐννοεῖν, ὥσπερ οὐδ’
<span class="lb" data-page="3.938" data-line="12" id="l3.938.12"></span>ἡ φύσις ποιεῖν. ἐν μὲν γὰρ τοῖς ἔργοις καὶ ταῖς ἐννοίαις
<span class="lb" data-page="3.938" data-line="13" id="l3.938.13"></span>οὐδὲν προσήκει παραλιπεῖν, ἐν δὲ ταῖς ἐξηγήσεσιν ἅπαξ
<span class="lb" data-page="3.938" data-line="14" id="l3.938.14"></span>εἰπεῖν ἀρκεῖ τὸ κοινόν. εἰρηκὼς οὖν ἤδη, πόσα περὶ τὰς
<span class="lb" data-page="3.938" data-line="15" id="l3.938.15"></span>διαρθρώσεις ἁπάσας ἡ φύσις φιλοτεχνεῖ, τὰ δέ που καὶ
<span class="lb" data-page="3.938" data-line="16" id="l3.938.16"></span>μέλλων ἐρεῖν ἐν τῷ μετὰ ταῦτα λόγῳ, δίκαιον εἶναι νομίζω,
<span class="pb" data-page="3.939" id="p3.939"></span>
<span class="lb" data-page="3.939" data-line="1" id="l3.939.1"></span>τό γε νῦν εἶναι, παραλιπεῖν. σοὶ δ’ ἂν εἴη προσῆκον
<span class="lb" data-page="3.939" data-line="2" id="l3.939.2"></span>ἕκαστον αὐτῶν ἐπ’ αὐτῆς ἐξετάζειν τῆς ἀνατομῆς, εἰ πάνθ’
<span class="lb" data-page="3.939" data-line="3" id="l3.939.3"></span>ὅσαπερ ἔχειν εἴρηται χρῆναι, φαίνεται κεκτημένη. μάλιστα
<span class="lb" data-page="3.939" data-line="4" id="l3.939.4"></span>γὰρ ἂν οὕτω θαυμάσειας τὴν φύσιν, εἰ μηδὲν τῶν ἔργων
<span class="lb" data-page="3.939" data-line="5" id="l3.939.5"></span>αὐτῆς ἄσκεπτον παραλίποις.
</p>
          </article>

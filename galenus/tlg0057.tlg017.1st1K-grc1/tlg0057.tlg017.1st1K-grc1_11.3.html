<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:11.3">
<span class="pb page1" data-page="3.849" id="p3.849"></span>
<span class="milestone ed1page page1" data-n="1.485" data-unit="ed1page" id="ed1page.1.485"></span>
<span class="milestone ed2page page1" data-n="4.558" data-unit="ed2page" id="ed2page.4.558"></span>
            <p>
<span class="lb" data-page="3.849" data-line="3" id="l3.849.3"></span>Διὰ τί δὲ μόνος ὁ μῦς οὗτος ἐν τοῖς ὀστοῖς
<span class="lb" data-page="3.849" data-line="4" id="l3.849.4"></span>τῆς κεφαλῆς κατακέκρυπται, τῶν μὲν ὑποδεξαμένων αὐτὸν, τῶν
<span class="lb" data-page="3.849" data-line="5" id="l3.849.5"></span>δ’ ἐν κύκλῳ περιλαμβανόντων, ὡς βραχὺ μέρος ὑπερκύπτειν
<span class="lb" data-page="3.849" data-line="6" id="l3.849.6"></span>αὐτοῦ κατὰ τὸ τοῦ μετώπου πέρας; ἢ οὐχ οὗτος μόνος,
<span class="lb" data-page="3.849" data-line="7" id="l3.849.7"></span>ἀλλὰ καὶ ἡ τῶν ὀφθαλμῶν χρεία κοινή; μάλιστα γὰρ οὗτοι
<span class="lb" data-page="3.849" data-line="8" id="l3.849.8"></span>πάντων μυῶν, ἐπειδὰν πάθωσι, σπασμοὺς, καὶ πυρετοὺς, καὶ
<span class="lb" data-page="3.849" data-line="9" id="l3.849.9"></span>κάρους, καὶ παραφροσύνας ἐπιφέρουσιν. ἵν’ οὖν ἥκιστα
<span class="lb" data-page="3.849" data-line="10" id="l3.849.10"></span>πάσχωσιν ὑπὸ τῶν ἔξωθεν προσπιπτόντων αὐτοῖς, ὅσα
<span class="lb" data-page="3.849" data-line="11" id="l3.849.11"></span>θλᾷν καὶ τέμνειν πέφυκεν, ἕρκος ἑκατέροις ἡ φύσις ἐν κύκλῳ
<span class="lb" data-page="3.849" data-line="12" id="l3.849.12"></span>περιέβαλε τὴν τῶν ὀστῶν σκληρότητα. διὰ τί δὲ μάλιστα
<span class="lb" data-page="3.849" data-line="13" id="l3.849.13"></span>βλάπτουσι παθόντες; ὅτι τῆς ἀρχῆς τῶν νεύρων ἐγγυτάτω
<span class="lb" data-page="3.849" data-line="14" id="l3.849.14"></span>πεφύκασι, καὶ μόνον αὐτοὺς ὀστοῦν διείργει τοῦ μὴ
<span class="lb" data-page="3.849" data-line="15" id="l3.849.15"></span>καὶ αὐτοῦ ψαύειν τοῦ ἐγκεφάλου. τοῖς δὲ δὴ κροταφίταις
<span class="lb" data-page="3.849" data-line="16" id="l3.849.16"></span>μυσὶ καὶ διὰ τὸ μέγεθος μειζόνως ἢ τοῖς τῶν ὀφθαλμῶν
<span class="lb" data-page="3.849" data-line="17" id="l3.849.17"></span>ὑπάρχει βλάπτειν τὸν ἐγκέφαλον, ἀλλὰ καὶ διότι μία μὲν
<span class="lb" data-page="3.849" data-line="18" id="l3.849.18"></span>ἀρχὴ νεύρων εἰς τοὺς τῶν ὀφθαλμῶν μῦς, <span class="milestone ed2page" data-n="4.559" data-unit="ed2page" id="ed2page.4.559"></span>πλείους
<span class="pb" data-page="3.850" id="p3.850"></span>
<span class="lb" data-page="3.850" data-line="1" id="l3.850.1"></span>δὲ εἰς τοὺς κροταφίτας ἐμβάλλουσιν. εἴπερ οὖν, ὡς Ἱπποκράτης
<span class="lb" data-page="3.850" data-line="2" id="l3.850.2"></span>ἔλεγε, τά τε ἐγγὺς καὶ τὰ κοινὰ καὶ πρῶτα μάλιστα
<span class="lb" data-page="3.850" data-line="3" id="l3.850.3"></span>κακοῦται, οὔτε δι’ ἐγγυτέρω τῶν κροταφιτῶν μυῶν,
<span class="lb" data-page="3.850" data-line="4" id="l3.850.4"></span>οὔτε διὰ πλειόνων νεύρων ἐγκεφάλῳ μᾶλλον κεκοινώνηκεν
<span class="lb" data-page="3.850" data-line="5" id="l3.850.5"></span>ἕτερος μῦς, εὔλογον ἐπαΐειν τῶν κατ’ αὐτοὺς παθημάτων
<span class="lb" data-page="3.850" data-line="6" id="l3.850.6"></span>ὅτι τάχιστα τὴν ἀρχήν. διὰ τοῦτ’ οὖν καὶ Ἱπποκράτης μὲν
<span class="lb" data-page="3.850" data-line="7" id="l3.850.7"></span>ὀρθῶς ἔλεγεν, ὡς πληγαὶ καίριοι καὶ καροῦσαι αἱ κροταφίτιδες
<span class="lb" data-page="3.850" data-line="8" id="l3.850.8"></span>γίνονται. καὶ πρὸ Ἱπποκράτους δὲ ἡ φύσις ἐγίνωσκεν,
<span class="lb" data-page="3.850" data-line="9" id="l3.850.9"></span>ὡς μέγιστόν τι κακὸν ἐργάσεται τὸ ζῶον ἀμελήσασα
<span class="lb" data-page="3.850" data-line="10" id="l3.850.10"></span>τῆς ἀσφαλείας τῶν κροταφιτῶν μυῶν. ὀχυρὸν οὖν
<span class="lb" data-page="3.850" data-line="11" id="l3.850.11"></span>ἐδημιούργησε τὸ χωρίον, ὡς οἷόν τ’ ἦν μάλιστα, κοίλην μὲν
<span class="lb" data-page="3.850" data-line="12" id="l3.850.12"></span>πρῶτον ὑποδοχὴν αὐτοῖς οἷον ἄντρον κατασκευασαμένη, τῶν
<span class="lb" data-page="3.850" data-line="13" id="l3.850.13"></span>δ’ ὀστῶν τῶν παρακειμένων τὰς ἔσωθεν ἐπιφανείας σιμὰς οἷον
<span class="lb" data-page="3.850" data-line="14" id="l3.850.14"></span>θαλάμους τινὰς ἐργασαμένη, τοῖς δ’ ἄνω πέρασιν αὐτῶν
<span class="lb" data-page="3.850" data-line="15" id="l3.850.15"></span>ἄμβωνας ἐπιθεῖσα πρὸς τοὺς μῦς ἀπεστραμμένους, ἵν’ ἐκ
<span class="lb" data-page="3.850" data-line="16" id="l3.850.16"></span>πάντων ὡς οἷόν τε μάλιστα φρουροῖντο, καὶ βραχύ τι παντάπασιν
<span class="lb" data-page="3.850" data-line="17" id="l3.850.17"></span>αὐτῶν ὑπὲρ τῶν ὀστῶν ἀνέχοι περίβολον. εἴασε δ’
<span class="pb" data-page="3.851" id="p3.851"></span>
<span class="lb" data-page="3.851" data-line="1" id="l3.851.1"></span>οὐδὲ τοῦτο τελέως ἀσκέπαστον, ἀλλ’ ἔκ τε τῶν ὑπερκειμένων
<span class="lb" data-page="3.851" data-line="2" id="l3.851.2"></span>ὀστῶν τῆς κεφαλῆς κᾀκ τῶν ἐπὶ πέρασι τῆς ὀφρύος ἀπόφυσιν
<span class="lb" data-page="3.851" data-line="3" id="l3.851.3"></span>ἑκατέρωθεν ὀστοῦ προμήκους, κυρτοῦ μὲν ἔξωθεν,
<span class="lb" data-page="3.851" data-line="4" id="l3.851.4"></span>κοίλου δ’ εἰς τὸν μῦν περιβέβληκεν <span class="milestone ed1page" data-n="1.486" data-unit="ed1page" id="ed1page.1.486"></span>ἐργασαμένη. καὶ
<span class="lb" data-page="3.851" data-line="5" id="l3.851.5"></span>τὸ μὲν ἐκ τῶν ἄνω μερῶν ὡς ἐπὶ τὴν ὀφρὺν κατάγουσα,
<span class="lb" data-page="3.851" data-line="6" id="l3.851.6"></span>τὸ δ’ ἐκ τῶν κάτωθεν εἰς ὕψος ἱκανὸν ἀνατείνασα, κᾄπειτ’
<span class="lb" data-page="3.851" data-line="7" id="l3.851.7"></span>ἀλλήλοις κατὰ τὸ μέσον αὐτὰ συνάψασα, ψαλίδα τινὰ
<span class="lb" data-page="3.851" data-line="8" id="l3.851.8"></span>ταύτην ὀστεΐνην ἑκατέρου τῶν μυῶν προὐτάξατο, πρώτην
<span class="lb" data-page="3.851" data-line="9" id="l3.851.9"></span>ἐκείνων αὐτὴν τρωθησομένην τε καὶ θλασθησομένην καὶ
<span class="lb" data-page="3.851" data-line="10" id="l3.851.10"></span>παντοίως πονήσουσαν, εἴ τι τῶν ἔξωθεν ἐμπίπτοι τοῖς μυσὶ
<span class="lb" data-page="3.851" data-line="11" id="l3.851.11"></span>βίαιον ἢ σκληρόν. οὐ γὰρ οὖν οὐδὲ τὸ τυχὸν ὀστοῦν ἐστι
<span class="lb" data-page="3.851" data-line="12" id="l3.851.12"></span>τουτὶ τὸ ζύγωμα, (καλεῖται γὰρ οὕτως ὑπὸ τῶν ἀνατομικῶν,)
<span class="lb" data-page="3.851" data-line="13" id="l3.851.13"></span>ἀλλ’ ἀμύελόν τε καὶ πυκνὸν καὶ σκληρὸν, ὥσπερ λίθος,
<span class="lb" data-page="3.851" data-line="14" id="l3.851.14"></span>ἀπαθὲς ὡς οἷόν τε μάλιστα, πρόβλημα προτάξαι τῶν μυῶν
<span class="lb" data-page="3.851" data-line="15" id="l3.851.15"></span>τούτων ἐπιτεχνησαμένης τῆς φύσεως.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:11.4">
<span class="pb page1" data-page="3.851" id="p3.851"></span>
<span class="milestone ed1page page1" data-n="1.486" data-unit="ed1page" id="ed1page.1.486"></span>
<span class="milestone ed2page page1" data-n="4.559" data-unit="ed2page" id="ed2page.4.559"></span>
            <p>
<span class="lb" data-page="3.851" data-line="16" id="l3.851.16"></span>Αὕτη μὲν ἡ τῆς κατασκευῆς ἀσφάλεια τοῖς
<span class="lb" data-page="3.851" data-line="17" id="l3.851.17"></span>κροταφίταις μυσίν. τελευτῶν δ’ ἑκάτερος εἰς ἕνα τένοντα ﻿
<span class="pb" data-page="3.852" id="p3.852"></span>
<span class="lb" data-page="3.852" data-line="1" id="l3.852.1"></span>μέγαν ἐμφύεται τῇ κορώνῃ τῆς κάτω γένυος, ἀνασπῶν αὐτὴν,
<span class="lb" data-page="3.852" data-line="2" id="l3.852.2"></span>εἰ ταθείη, κᾀν τούτῳ κλείεται τοῦ ζώου τὸ στόμα.
<span class="lb" data-page="3.852" data-line="3" id="l3.852.3"></span>χρὴ τοίνυν εἶναί τινας αὐτῷ τοὺς διοίγοντας μῦς, ἀντισπῶντας
<span class="lb" data-page="3.852" data-line="4" id="l3.852.4"></span>ἐπὶ τἀναντία, καὶ τούτους ἐν τοῖς κάτω τετάχθαι τῆς
<span class="lb" data-page="3.852" data-line="5" id="l3.852.5"></span>γένυος, εἴ γε δὴ δέδεικται καλῶς ἡμῖν ἕκαστος τῶν μυῶν
<span class="lb" data-page="3.852" data-line="6" id="l3.852.6"></span>ἐφ’ ἑαυτὸν ἕλκειν τὸ μόριον, εἰς ὃ καταφύεται. τίνες οὖν
<span class="lb" data-page="3.852" data-line="7" id="l3.852.7"></span>οὗτοι καὶ πόσοι, καὶ πόθεν ἐκφυόμενοι, καὶ τίς αὐτοῖς
<span class="lb" data-page="3.852" data-line="8" id="l3.852.8"></span>ἀρχὴ τῆς κινήσεως; οἱ μὲν μύες αὐτοὶ δύο τὸν ἀριθμόν
<span class="lb" data-page="3.852" data-line="9" id="l3.852.9"></span>εἰσιν, ὅσοι περ καὶ οἱ κροταφῖται, ἑκάτερος ἑκατέρῳ κατὰ
<span class="lb" data-page="3.852" data-line="10" id="l3.852.10"></span>θάτερον μέρος τῆς κάτω γένυος ἀντιτεταγμένοι, τὴν δ’ ἀρχὴν
<span class="lb" data-page="3.852" data-line="11" id="l3.852.11"></span>τῆς γενέσεως ἔχουσιν ἐκ τῶν ὀπισθίων μερῶν τῆς κεφαλῆς,
<span class="lb" data-page="3.852" data-line="12" id="l3.852.12"></span>ἵνα περ αἱ στυλοειδεῖς ἐκφύσεις. οὕτω γὰρ ἔθος ὀνομάζειν
<span class="lb" data-page="3.852" data-line="13" id="l3.852.13"></span>τοῖς ἀνατομικοῖς τὰ κατὰ ταῦτα τὰ μέρη λεπτὰ
<span class="lb" data-page="3.852" data-line="14" id="l3.852.14"></span>τῶν ὀστῶν τῆς κεφαλῆς ἀποβλαστήματα· σοὶ δ’ ἔξεστιν,
<span class="lb" data-page="3.852" data-line="15" id="l3.852.15"></span>εἰ βούλοιο, καλεῖν αὐτὰ γραφιοειδῆ τε καὶ βελονοειδῆ.
<span class="lb" data-page="3.852" data-line="16" id="l3.852.16"></span>καταφύονται δὲ τῇ κάτω γένυϊ μετὰ τὴν καμπὴν εὐθὺς
<span class="lb" data-page="3.852" data-line="17" id="l3.852.17"></span>ἄχρι τοῦ κατὰ τὸν ἀνθερεῶνα χωρίου παραφυόμενος εἶς
<span class="pb" data-page="3.853" id="p3.853"></span>
<span class="lb" data-page="3.853" data-line="1" id="l3.853.1"></span>ἑκατέρωθεν ἐκ τῶν ἔνδον μερῶν. <span class="milestone ed2page" data-n="4.560" data-unit="ed2page" id="ed2page.4.560"></span>οὗτοι μὲν οὖν, εἰ
<span class="lb" data-page="3.853" data-line="2" id="l3.853.2"></span>ταθεῖεν, ἀνοιγνύουσι τὸ στόμα, καθάπερ οἱ κροταφῖται
<span class="lb" data-page="3.853" data-line="3" id="l3.853.3"></span>κλείουσιν. ἄλλοι δέ τινες εἰς τὰς ἐν ταῖς μασήσεσι περιφορὰς
<span class="lb" data-page="3.853" data-line="4" id="l3.853.4"></span>τῆς γένυος ὑπὸ τῆς φύσεως ἐγένοντο δύο μύες, οἱ
<span class="lb" data-page="3.853" data-line="5" id="l3.853.5"></span>καὶ τῶν γνάθων τὸ σαρκῶδες ἐργαζόμενοι. τούτους τινὲς
<span class="lb" data-page="3.853" data-line="6" id="l3.853.6"></span>οὐχ ἕνα μῦν ἑκάτερον, ἀλλὰ τρεῖς εἶναι νομίζουσιν, ὅτι
<span class="lb" data-page="3.853" data-line="7" id="l3.853.7"></span>τρεῖς αὐτῶν οἶον ἀρχαί τινές εἰσιν ἀπονευρώσεις, ἢ τένοντες,
<span class="lb" data-page="3.853" data-line="8" id="l3.853.8"></span>ἢ καταφύσεις εἰς τὰς γένυας. ὀνομάζουσι γὰρ οἱ μὲν
<span class="lb" data-page="3.853" data-line="9" id="l3.853.9"></span>οὕτως, οἱ δὲ ἐκείνως, ἑρμηνεῦσαι μὲν σαφῶς ἕκαστος ὀριγνώμενοι
<span class="lb" data-page="3.853" data-line="10" id="l3.853.10"></span>τὴν ἰδέαν τῶν μυῶν, ἀνόμοιον οὖσαν τοῖς ἄλλοις
<span class="lb" data-page="3.853" data-line="11" id="l3.853.11"></span>ἅπασιν, ὑποψίαν δ’ ἂν τινι παρέξοντες, ὡς διαφέροιντο
<span class="lb" data-page="3.853" data-line="12" id="l3.853.12"></span>περὶ αὐτῶν, εἰ ὁ μὲν ἀρχὰς λέγει τρεῖς ἑκατέρῳ τῶν μυῶν
<span class="lb" data-page="3.853" data-line="13" id="l3.853.13"></span>ὑπάρχειν, ὁ δὲ τελευτὰς, ἢ κεφαλὰς, ἢ ἀπονευρώσεις, ἢ
<span class="lb" data-page="3.853" data-line="14" id="l3.853.14"></span>τένοντας, ἢ καταφύσεις. ἔστι δ’ οὐκ ἐν τῷ πράγματι μάχη
<span class="lb" data-page="3.853" data-line="15" id="l3.853.15"></span>κατά γε τοῦτο τοῖς ἀνατομικοῖς ἀνδράσιν, ἀλλ’ ἐν τῷ τρόπῳ
<span class="lb" data-page="3.853" data-line="16" id="l3.853.16"></span>τῆς διδασκαλίας. τρίγωνος μὲν γάρ πώς ἐστιν ἑκάτερος τῶν
<span class="lb" data-page="3.853" data-line="17" id="l3.853.17"></span>μυῶν, οἷον κορυφήν τινα τοῦ τριγώνου πρὸς τῷ καλουμένῳ
<span class="pb" data-page="3.854" id="p3.854"></span>
<span class="lb" data-page="3.854" data-line="1" id="l3.854.1"></span>μήλῳ κεκτημένος. ἐνταῦθα δὲ μία μὲν ὡς ἐπὶ τὸ τοῦ
<span class="lb" data-page="3.854" data-line="2" id="l3.854.2"></span>ζυγώματος πέρας ἀποτείνεται πλευρὰ τοῦ τριγώνου, μία δ’
<span class="lb" data-page="3.854" data-line="3" id="l3.854.3"></span>ὡς ἐπὶ τὴν κάτω γένυν. ἡ λοιπὴ δὲ καὶ τρίτη καθάπερ τις
<span class="lb" data-page="3.854" data-line="4" id="l3.854.4"></span>βάσις ἀμφοτέρας ἐπιζευγνύουσα τὰς εἰρημένας πλευρὰς ὅλοις
<span class="lb" data-page="3.854" data-line="5" id="l3.854.5"></span>τοῖς εἰρημένοις μέρεσι τῆς κάτω γένυος ἐπιτέταται κατὰ τὸ
<span class="lb" data-page="3.854" data-line="6" id="l3.854.6"></span>μῆκος αὐτῆς. ἔστι μὲν οὖν νευρωδέστατος ἑαυτοῦ κατὰ τὸν
<span class="lb" data-page="3.854" data-line="7" id="l3.854.7"></span>ὑπὸ τῷ μήλῳ τόπον ὁ μῦς οὗτος, ἔνθα τὴν οἷον κορυφὴν
<span class="lb" data-page="3.854" data-line="8" id="l3.854.8"></span>ἔχει. κινεῖται δὲ καὶ περιφέρει τὴν γένυν ἄλλο τ’ ἄλλων
<span class="lb" data-page="3.854" data-line="9" id="l3.854.9"></span>τῶν ἰνῶν τε καὶ καταφύσεως ἐργασαμένης ἀπὸ τῆς φύσεως,
<span class="lb" data-page="3.854" data-line="10" id="l3.854.10"></span>ἵν’ ἀλλήλας διαδεχομένων τῶν κινήσεων ἡ ἐν ταῖς μασήσεσιν
<span class="lb" data-page="3.854" data-line="11" id="l3.854.11"></span>ἐνέργεια πολυειδὴς γίνοιτο. δεόντως οὖν ὀνομάζουσι τοὺς
<span class="lb" data-page="3.854" data-line="12" id="l3.854.12"></span>μῦς τούτους μασητῆρας, εἰ καὶ ὅτι μάλιστα καὶ αὐτοῖς τοῖς
<span class="lb" data-page="3.854" data-line="13" id="l3.854.13"></span>κροταφίταις μέτεστι τῆς προσηγορίας. ἐκεῖνοι μὲν γὰρ ἓν
<span class="lb" data-page="3.854" data-line="14" id="l3.854.14"></span>τοῦτ’ ἔργον μόνον ἐν ταῖς μασήσεσι παρέχονται, σφοδρῶς
<span class="lb" data-page="3.854" data-line="15" id="l3.854.15"></span>ἀλλήλοις συμβάλλειν τοὺς ὀδόντας, ᾧ συνέπεται θραύειν,
<span class="lb" data-page="3.854" data-line="16" id="l3.854.16"></span>εἴ τι μεταξὺ παρακέοιτο· τὸ δ’ ὥσπερ ὑπὸ μύλων τῶν
<span class="lb" data-page="3.854" data-line="17" id="l3.854.17"></span>γομφίων λειοῦσθαι τὴν τροφὴν τῶν μασητήρων ἔργον μυῶν.
<span class="pb" data-page="3.855" id="p3.855"></span>
<span class="lb" data-page="3.855" data-line="1" id="l3.855.1"></span>οὗτοι δ’ αὐτοὶ καὶ μεταβάλλουσι τὰ σιτία, καὶ τὰ τῶν
<span class="lb" data-page="3.855" data-line="2" id="l3.855.2"></span>ὀδόντων ἀποπίπτοντα παράγειν αὐτοῖς ἐπιβάλλουσι, τεινόμενοί
<span class="lb" data-page="3.855" data-line="3" id="l3.855.3"></span>τε καὶ προστελλόμενοι, τῶν κροταφιτῶν μυῶν μηδὲν
<span class="lb" data-page="3.855" data-line="4" id="l3.855.4"></span>εἰς τοῦτο συμβαλλομένων. ἀλλ’ ἡ γλῶττα μὲν οὐ σμικρὰ
<span class="lb" data-page="3.855" data-line="5" id="l3.855.5"></span>διαπράττεται περὶ τὴν ἐνέργειαν αὐτὴν, οἷα χεὶρ ἀεὶ μεταβάλλουσα
<span class="lb" data-page="3.855" data-line="6" id="l3.855.6"></span>καὶ στρέφουσα τὴν ἐν τῷ στόματι τροφὴν ὑπὲρ
<span class="lb" data-page="3.855" data-line="7" id="l3.855.7"></span>τοῦ πᾶν ὁμοίως αὐτῆς καταθραύεσθαι μέρος· ἔξωθεν δ’
<span class="lb" data-page="3.855" data-line="8" id="l3.855.8"></span>εἷς ἑκατέρωθεν ὁ μασητὴρ οὗτος μῦς οἷον ἑτέρα τις χεὶρ
<span class="lb" data-page="3.855" data-line="9" id="l3.855.9"></span>ἐπίκουρος τῇ γλώττῃ παρεσκεύασται. μεγίστην δ’ εἰς τοῦτο
<span class="lb" data-page="3.855" data-line="10" id="l3.855.10"></span>βοήθειαν αὐτῇ παρέχει τὰ κάτω πέρατα τῶν γνάθων, τὶ
<span class="lb" data-page="3.855" data-line="11" id="l3.855.11"></span>δερματώδη, τὰ πρὸς τοῖς χείλεσιν, εἰς ἃ καθήκουσιν οἱ
<span class="lb" data-page="3.855" data-line="12" id="l3.855.12"></span>λοιποὶ καὶ παχεῖς μύες, εἷς καθ’ ἑκάτερον μέρος ἅπαντι τῷ
<span class="lb" data-page="3.855" data-line="13" id="l3.855.13"></span>τραχήλῳ περιβεβλημένοι. κινοῦνται δὲ ὑπὸ τούτων αἱ γνάθοι
<span class="lb" data-page="3.855" data-line="14" id="l3.855.14"></span>μετὰ τῶν χειλῶν, εἰ καὶ παντάπασιν ἀκίνητος ἡ γένυς ἡ γένυς
<span class="lb" data-page="3.855" data-line="15" id="l3.855.15"></span>εἴη, καί πως ἅπαντες οἱ μύες οἱ κινοῦντες αὐτὴν ἴδιον
<span class="lb" data-page="3.855" data-line="16" id="l3.855.16"></span>ἕκαστος καὶ οἷον οὐκ ἄλλος μῦς ἐπεκτήσατο. περὶ μέν γε
<span class="lb" data-page="3.855" data-line="17" id="l3.855.17"></span>τῶν μασητήρων πέπαυμαι λέγων.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:11.6">
<span class="pb page1" data-page="3.863" id="p3.863"></span>
<span class="milestone ed1page page1" data-n="1.487" data-unit="ed1page" id="ed1page.1.487"></span>
<span class="milestone ed2page page1" data-n="4.563" data-unit="ed2page" id="ed2page.4.563"></span>
            <p>
<span class="lb" data-page="3.863" data-line="7" id="l3.863.7"></span>Τὴν δ’ ἐν τοῖς μεγέθεσιν αὐτῶν διαφορὰν
<span class="lb" data-page="3.863" data-line="8" id="l3.863.8"></span>καὶ τὴν ἀρχὴν τῶν κινούντων νεύρων εἰ βούλοιο σκοπεῖσθαι,
<span class="lb" data-page="3.863" data-line="9" id="l3.863.9"></span>θαυμαστὴν κᾀνταῦθα τὴν δικαιοσύνην εὑρήσεις τῆς φύσεως,
<span class="lb" data-page="3.863" data-line="10" id="l3.863.10"></span>εἴ γε δὴ τοὺς μὲν οἷον ἐξημμένην τε καὶ κρεμαμένην ἐξ
<span class="lb" data-page="3.863" data-line="11" id="l3.863.11"></span>αὐτῶν ὅλην τὴν κάτω γένυν ἀνέχοντάς τε καὶ βαστάζοντας
<span class="lb" data-page="3.863" data-line="12" id="l3.863.12"></span>εὔλογον εἶναι τῇ τάξει μεγίστους γενέσθαι, τοὺς δ’ ἀντιτεταγμένους
<span class="lb" data-page="3.863" data-line="13" id="l3.863.13"></span>αὐτοῖς κάτωθεν ἐπέκεινα κινοῦντας, ἐφ’
<span class="lb" data-page="3.863" data-line="14" id="l3.863.14"></span>ἃ καὶ φύσει ῥέπει πᾶν βάρος, ἐλάττους πολλῷ, μέσους
<span class="lb" data-page="3.863" data-line="15" id="l3.863.15"></span>δὲ εἶναι τὸ μέγεθος ἀμφοῖν τοὺς λοιποὺς, ὡς καὶ
<span class="lb" data-page="3.863" data-line="16" id="l3.863.16"></span>τὴν θέσιν μέσοι τυγχάνουσιν ὄντες. ἄλλοι δὲ δύο μύες ἐκ
<span class="lb" data-page="3.863" data-line="17" id="l3.863.17"></span>τῶν ἔνδοθεν μερῶν τῆς κάτω γένυος, ἵν’ ἐστὶν αὐτὴ κοιλοτάτη,
<span class="lb" data-page="3.863" data-line="18" id="l3.863.18"></span>τὴν θέσιν ἔχοντες, ἀνατεινόμενοι πρὸς τὸ κατὰ τὴν
<span class="pb" data-page="3.864" id="p3.864"></span>
<span class="lb" data-page="3.864" data-line="1" id="l3.864.1"></span>κεφαλὴ ὀστοῦν, ἐπίκουροι τοῖς κροταφίταις ἐδόθησαν, ἀνασπᾷν
<span class="lb" data-page="3.864" data-line="2" id="l3.864.2"></span>γε καὶ αὐτοὶ δυνάμενοι τὴν γένυν. ᾧ γὰρ λόγῳ
<span class="lb" data-page="3.864" data-line="3" id="l3.864.3"></span>πλέονες ἀρχαὶ τῶν κινούντων αὐτοὺς νεύρων ἐγένοντο, τούτῳ
<span class="lb" data-page="3.864" data-line="4" id="l3.864.4"></span>τῷ λόγῳ καὶ ἡ παρὰ τῶν ἔνδοθεν ἐπικουρία μυῶν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:12.10">
<span class="pb page1" data-page="4.40" id="p4.40"></span>
<span class="milestone ed1page page1" data-n="1.505" data-unit="ed1page" id="ed1page.1.505"></span>
<span class="milestone ed2page page1" data-n="4.599" data-unit="ed2page" id="ed2page.4.599"></span>
            <p>
<span class="lb" data-page="4.40" data-line="17" id="l4.40.17"></span><span class="milestone ed2page" data-n="4.600" data-unit="ed2page" id="ed2page.4.600"></span>Ὅθεν οὐδ’ ἀξιώσειν οἶμαί τινα τῶν
<span class="lb" data-page="4.40" data-line="18" id="l4.40.18"></span>μεμνημένων, ὅσα κατὰ τὸν τράχηλον ἦν ἀναγκαῖα τεθῆναι ﻿
<span class="pb" data-page="4.41" id="p4.41"></span>
<span class="lb" data-page="4.41" data-line="1" id="l4.41.1"></span>μόρια, μείζους χρῆναι γεγονέναι τοὺς πρώτους σπονδύλους,
<span class="lb" data-page="4.41" data-line="2" id="l4.41.2"></span>ἢ νῦν εἰσιν. αὐτοὶ γὰρ ἂν μόνοι κατειλήφεισαν ἅπαν τὸ
<span class="lb" data-page="4.41" data-line="3" id="l4.41.3"></span>ταύτῃ χωρίον, ὥστε οὔτε τῷ στομάχῳ τινὰ θέσιν, οὔτε
<span class="lb" data-page="4.41" data-line="4" id="l4.41.4"></span>τοῖς κατὰ τὸν λάρυγγα καὶ τὴν τραχεῖαν ἀρτηρίαν ἀπολείπεσθαι.
<span class="lb" data-page="4.41" data-line="5" id="l4.41.5"></span>καίτοι πάμπολλά γ’ ἐστὶ, καὶ πρόσθεν αὐτὰ σύμπαντα
<span class="lb" data-page="4.41" data-line="6" id="l4.41.6"></span>κατέλεξα, θέσιν ἕκαστον ἀναγκαιοτάτην ἔχον, ἀπαλλαχθῆναι
<span class="lb" data-page="4.41" data-line="7" id="l4.41.7"></span>μὴ δυναμένην. οὐ μόνον δὲ διὰ τοῦτ’ ἀδύνατον
<span class="lb" data-page="4.41" data-line="8" id="l4.41.8"></span>ἐργάσασθαι τοὺς πρώτους σπονδύλους μείζονας, ἀλλὰ καὶ
<span class="lb" data-page="4.41" data-line="9" id="l4.41.9"></span>δι’ ἄλλα μεγάλα καὶ πολλά. καί σοι καθέκαστον αὐτῶν ἤδη
<span class="lb" data-page="4.41" data-line="10" id="l4.41.10"></span>δίειμι. δειχθέντων γὰρ ἐκείνων ἁπάντων, καὶ ὅλης τῆς
<span class="lb" data-page="4.41" data-line="11" id="l4.41.11"></span>κατὰ τὴν ῥάχιν ἐπιγνωσθείσης φύσεως τε καὶ χρείας, ὃ μόνον
<span class="lb" data-page="4.41" data-line="12" id="l4.41.12"></span>ἔθ’ ὑπόλοιπόν ἐστιν ἐξηγήσεως δεόμενον, ἐναργέστατον
<span class="lb" data-page="4.41" data-line="13" id="l4.41.13"></span>φανεῖται καὶ αὐτὸ θαυμαστῶς ὑπὸ τῆς φύσεως κατεσκευασμένον.
<span class="lb" data-page="4.41" data-line="14" id="l4.41.14"></span>ἔστι δὲ τοῦτο, τὸ τοὺς ῥαχίτας μῦς λοξὰς ἔχειν τὰς
<span class="lb" data-page="4.41" data-line="15" id="l4.41.15"></span>ἶνας, καίτοι γ’ εὐθὺς εὐθεῖς κατὰ τὸ μῆκος ἐκτεταμένους
<span class="lb" data-page="4.41" data-line="16" id="l4.41.16"></span>τῆς ῥάχεως, ὀλιγάκις τὸ τοιοῦτο τῆς φύσεως ἐργαζομένης
<span class="lb" data-page="4.41" data-line="17" id="l4.41.17"></span>ἕνεκά τινος ἐξαιρέτου χρείας. ὡς τὸ πολὺ γὰρ ἑκάστῳ τῶν
<span class="lb" data-page="4.41" data-line="18" id="l4.41.18"></span>μυῶν ἶνές εἰσι μήκισται, καὶ κατ’ ἐκείνους ἡ τῶν ἰνῶν
<span class="pb" data-page="4.42" id="p4.42"></span>
<span class="lb" data-page="4.42" data-line="1" id="l4.42.1"></span>ἐκτέταται θέσις. ἀρκτέον οὖν πάλιν ἐντεῦθεν τοῦ λόγου.
<span class="lb" data-page="4.42" data-line="2" id="l4.42.2"></span>τὴν ῥάχιν ἡ φύσις τοῖς ζώοις οἷον τρόπιν τινὰ τοῦ πρὸς τὸ
<span class="lb" data-page="4.42" data-line="3" id="l4.42.3"></span>ζῇν ἀναγκαίαν σώματος ἐργασαμένη, (διὰ ταύτης γὰρ ἡμεῖς
<span class="lb" data-page="4.42" data-line="4" id="l4.42.4"></span>μὲν ὀρθοὶ βαδίζειν δυνάμεθα, τῶν δ’ ἄλλων ζώων ἕκαστον,
<span class="lb" data-page="4.42" data-line="5" id="l4.42.5"></span>ἐν ᾧπερ ἦν ἄμεινον αὐτοῖς σχήματι, καθάπερ καὶ διὰ τοῦ
<span class="lb" data-page="4.42" data-line="6" id="l4.42.6"></span>τρίτου δέδεικται γράμματος,) οὐκ εἰς τοῦτο μόνον ἐβουλήθη
<span class="lb" data-page="4.42" data-line="7" id="l4.42.7"></span>χρήσιμον ἔχειν, ἀλλ’ ὥσπερ ἔθος αὐτῇ φιλοτεχνεῖν δὴ καὶ
<span class="lb" data-page="4.42" data-line="8" id="l4.42.8"></span>συγχρῆσθαι κατασκευῇ μιᾷ μορίου πρὸς ἄλλας ἅμα χρείας,
<span class="lb" data-page="4.42" data-line="9" id="l4.42.9"></span>οὕτω κᾀνταῦθα πρῶτον μὲν ἐξέγλυψεν ἔσωθεν ἅπαντας τοὺς
<span class="lb" data-page="4.42" data-line="10" id="l4.42.10"></span>σπονδύλους, ἐπιτήδειόν τινα ταύτην ὁδὸν τῇ μελλούσῃ κατέρχεσθαι
<span class="lb" data-page="4.42" data-line="11" id="l4.42.11"></span>δι’ αὐτῆς ἐγκεφάλου μοίρᾳ παρασκευάζουσα, δεύτερον
<span class="lb" data-page="4.42" data-line="12" id="l4.42.12"></span>δ’ οὐχ ἓν ἅπασιν ἁπλοῦν ὀστοῦν ἀσύνθετον εἰργάσατο.
<span class="lb" data-page="4.42" data-line="13" id="l4.42.13"></span>καίτοι γ’ εἰς ἕδραν ἀσφαλῆ τοῦτ’ ἦν ἄμεινον, οὔτ’
<span class="lb" data-page="4.42" data-line="14" id="l4.42.14"></span>ἐξαρθρῆσαί ποτ’ ἢ παραρθρῆσαι δυνησομένης αὐτῆς, οὔτ’
<span class="lb" data-page="4.42" data-line="15" id="l4.42.15"></span>ἄλλο τι τοιοῦτον ὑπομεῖναι πάθημα χωρὶς τοῦ ποικίλως
<span class="lb" data-page="4.42" data-line="16" id="l4.42.16"></span>οὕτω διηρθρῶσθαι. καὶ εἴ γε πρὸς δυσπάθειαν μόνον ἀπέβλεψε,
<span class="lb" data-page="4.42" data-line="17" id="l4.42.17"></span>καὶ μὴ πρότερός τις ἦν αὐτῇ τιμιώτερος ἕτερος σκοπὸς
<span class="pb" data-page="4.43" id="p4.43"></span>
<span class="lb" data-page="4.43" data-line="1" id="l4.43.1"></span>ἐφ’ ἑκάστου τῶν κατασκευαζομένων ὀργάνων, οὐκ ἂν
<span class="lb" data-page="4.43" data-line="2" id="l4.43.2"></span>ἄλλως ἢ ἁπλῆν αὐτὴν ἐδημιουργήσατο, ἢ παντάπασιν
<span class="lb" data-page="4.43" data-line="3" id="l4.43.3"></span>ἀσύνθετον. οὐδὲ γὰρ, εἰ λίθινόν τις ἢ ξύλινον ἐργάσοιτο
<span class="lb" data-page="4.43" data-line="4" id="l4.43.4"></span>ζῶον, ἄλλως ἂν ἢ οὕτω δημιουργήσειεν· ἄμεινον γὰρ ἓν
<span class="lb" data-page="4.43" data-line="5" id="l4.43.5"></span>εἶναι δι’ ὅλης τῆς ῥάχεως διατεταμένον στήριγμα τοῦ πάμπολλα
<span class="lb" data-page="4.43" data-line="6" id="l4.43.6"></span>σμικρὰ καὶ κατ’ ἄρθρα διῃρημένα. καὶ γὰρ οὖν
<span class="lb" data-page="4.43" data-line="7" id="l4.43.7"></span>καὶ τὰ κῶλα πολὺ βέλτιον, οἶμαι, τοιαῦτ’ εἶναι τοῖς ἐκ
<span class="lb" data-page="4.43" data-line="8" id="l4.43.8"></span>λίθου τινὸς ἢ ξύλου κατεσκευασμένοις ζώοις. καὶ ὅλον γε
<span class="lb" data-page="4.43" data-line="9" id="l4.43.9"></span>τὸ σῶμα τῶν τοιούτων ἀγαλμάτων ἐξ ἑνὸς ὑπάρχον λίθου
<span class="lb" data-page="4.43" data-line="10" id="l4.43.10"></span>πολὺ δυσπαθέστερόν ἐστιν, ἢ εἰ ἐκ πολλῶν συγκέοιτο. τῷ
<span class="lb" data-page="4.43" data-line="11" id="l4.43.11"></span>μέντοι χρήσεσθαι μέλλοντι ζώῳ τοῖς ἑαυτοῦ μέλεσι καὶ βαδίσεσθαι
<span class="lb" data-page="4.43" data-line="12" id="l4.43.12"></span>μὲν τοῖς ποσὶν, ἀντιλήψεσθαι δὲ ταῖς χερσὶν,
<span class="lb" data-page="4.43" data-line="13" id="l4.43.13"></span>ἐπινεύειν δὲ καὶ ἀνανεύειν κατὰ τὸν νῶτον, οὐκ ἦν ἄμεινον
<span class="lb" data-page="4.43" data-line="14" id="l4.43.14"></span>οὔτ’ ἐν ποσὶν ἢ χερσὶν ἓν ἔχειν ὀστοῦν, οὔτε καθ’
<span class="lb" data-page="4.43" data-line="15" id="l4.43.15"></span>ὅλην τὴν ῥάχιν, ἀλλ’ ἐν τούτῳ δὴ τὸ πολλὰς καὶ ποικίλας
<span class="lb" data-page="4.43" data-line="16" id="l4.43.16"></span>κινήσεις κινούμενον ζῶον ἄμεινον κατεσκευάσθαι οὕτως,
<span class="lb" data-page="4.43" data-line="17" id="l4.43.17"></span>ἢ τοῦ δυσκινητότερον. <span class="milestone ed2page" data-n="4.601" data-unit="ed2page" id="ed2page.4.601"></span>καθ’ ὅ τι γὰρ ἂν αὐτὸ
<span class="lb" data-page="4.43" data-line="18" id="l4.43.18"></span>μόριον, ὃ ἡ κίνησις ἀπολείπῃ, κατὰ τοῦτο πάντως οὐδὲν
<span class="pb" data-page="4.44" id="p4.44"></span>
<span class="lb" data-page="4.44" data-line="1" id="l4.44.1"></span>ἀποδεῖν δόξει λιθίνου, καὶ οὕτως οὐδὲ τὸ ζῶον ἔθ’ ὑπάρχει.
<span class="lb" data-page="4.44" data-line="2" id="l4.44.2"></span>ὥστ’, ἐπειδὴ κατὰ μὲν τὴν οὐσίαν τοῦ ζώου τὸ κινεῖσθαι
<span class="lb" data-page="4.44" data-line="3" id="l4.44.3"></span>μάλιστά ἐστι, τοῦτο δ’ οὐχ οἷόν τε χωρὶς ἄρθρων
<span class="lb" data-page="4.44" data-line="4" id="l4.44.4"></span>γενέσθαι, διὰ τοῦτ’ ἄμεινον ἦν ἐκ πολλῶν αὐτὸ συντεθῆναι
<span class="lb" data-page="4.44" data-line="5" id="l4.44.5"></span>μορίων. ἀλλ’ ἐνταῦθα σκόπει τοῦ πλήθους ἤδη τὸν
<span class="lb" data-page="4.44" data-line="6" id="l4.44.6"></span>ὅρον. οὐ γὰρ, εἰ πολλῶν δεῖται τὸ σκέλος μορίων, εὐθὺς
<span class="lb" data-page="4.44" data-line="7" id="l4.44.7"></span>ἤδη καὶ χιλίων. ἀλλ’ ἔστι τις δεύτερος τῇ φύσει σκοπὸς,
<span class="lb" data-page="4.44" data-line="8" id="l4.44.8"></span>ἐφ’ ἑκάστου μορίου τὸν οἰκεῖον ἀριθμὸν ἐνδεικνύμενος. ἔστι
<span class="lb" data-page="4.44" data-line="9" id="l4.44.9"></span>δ’ οὗτος ἡ δυσπάθεια τοῦ σύμπαντος ὀργάνου. σὺ μὲν οὖν
<span class="lb" data-page="4.44" data-line="10" id="l4.44.10"></span>ἴσως ἑκάτερον τῶν σκοπῶν ἐν μέρει θεωρῶν, ὅταν μὲν ἐπὶ
<span class="lb" data-page="4.44" data-line="11" id="l4.44.11"></span>τὸ χρῆναι πάντα τοῦ ζώου κινεῖσθαι τὰ μόρια πολυειδῶς
<span class="lb" data-page="4.44" data-line="12" id="l4.44.12"></span>ἀποβλέψῃς τῷ λογισμῷ, μέμφῃ τῇ φύσει, τηλικοῦτον μὲν
<span class="lb" data-page="4.44" data-line="13" id="l4.44.13"></span>ὀστοῦν τοῦ μηροῦ ποιησαμένῃ, τηλικοῦτον δὲ τοῦ βραχίονος·
<span class="lb" data-page="4.44" data-line="14" id="l4.44.14"></span>ὅταν δ’ αὖ πάλιν ἐπὶ τὴν ἀσφάλειαν μόνον ἀπίδῃς, ἓν
<span class="lb" data-page="4.44" data-line="15" id="l4.44.15"></span>εἶναι χρῆναι νομίζεις ὀστοῦν τῆς ῥάχεως, οὐχ, ὡς νῦν ἐστι,
<span class="lb" data-page="4.44" data-line="16" id="l4.44.16"></span>πλείονα ἢ εἴκοσιν. ἡ φύσις δ’ οὐ κατὰ μέρος, ἀλλὰ διὰ
<span class="lb" data-page="4.44" data-line="17" id="l4.44.17"></span>παντὸς ἄμφω σκοπεῖ, προτέραν μὲν ἀξιώματι τὴν ἐνέργειαν,
<span class="lb" data-page="4.44" data-line="18" id="l4.44.18"></span>δευτέραν δ’ ἐπ’ αὐτῇ τὴν ἀσφάλειαν, εἰς δὲ τὸ τῆς ὑγιείας
<span class="pb" data-page="4.45" id="p4.45"></span>
<span class="lb" data-page="4.45" data-line="1" id="l4.45.1"></span>διαρκὲς ἡγουμένην μὲν τὴν ἀσφάλειαν, ἑπομένην δὲ τὴν
<span class="lb" data-page="4.45" data-line="2" id="l4.45.2"></span>ἐνέργειαν. εἰ δὴ καὶ σὺ βουληθείης οὕτω σκοπεῖσθαι, δοκῶ
<span class="lb" data-page="4.45" data-line="3" id="l4.45.3"></span>μοι δείξειν καὶ νῦν ἐπὶ τῶν τῆς ῥάχεως σπονδύλων, ὡς ἐπί
<span class="lb" data-page="4.45" data-line="4" id="l4.45.4"></span>τε χειρῶν ἔδειξα πρότερον καὶ σκελῶν, ἀκριβεστέραν καὶ δικαιοτέραν
<span class="lb" data-page="4.45" data-line="5" id="l4.45.5"></span>μίξιν ἐνεργείας τε ἅμα καὶ δυσπαθείας μηδ’ ἐπινοηθῆναι
<span class="lb" data-page="4.45" data-line="6" id="l4.45.6"></span>δυναμένην.
</p>
          </article>

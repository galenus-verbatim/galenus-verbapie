<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:12.11">
<span class="pb page1" data-page="4.45" id="p4.45"></span>
<span class="milestone ed1page page1" data-n="1.505" data-unit="ed1page" id="ed1page.1.505"></span>
<span class="milestone ed2page page1" data-n="4.601" data-unit="ed2page" id="ed2page.4.601"></span>
            <p>
<span class="lb" data-page="4.45" data-line="7" id="l4.45.7"></span>Ὅτι μὲν οὖν, ἓν ὀστοῦν εἴπερ ἐγένετο τὸ
<span class="lb" data-page="4.45" data-line="8" id="l4.45.8"></span>τῆς ὅλης ῥάχεως, ἀκίνητον ἂν ἦν κατὰ ταῦτα τὰ μέρη τὸ
<span class="lb" data-page="4.45" data-line="9" id="l4.45.9"></span>ζῶον, ὥσπερ ὀβελίσκῳ τινὶ διαπεπαρμένον ἢ σατύρῳ προσηλωμένον,
<span class="lb" data-page="4.45" data-line="10" id="l4.45.10"></span>οὐδὲν δεῖ μακροτέρου λόγου. τοῦτο μὲν γὰρ οὐδ’
<span class="lb" data-page="4.45" data-line="11" id="l4.45.11"></span>ἡμᾶς, οἶμαι, καταστάντας ἐν τῇ χώρᾳ τοῦ Προμηθέως
<span class="lb" data-page="4.45" data-line="12" id="l4.45.12"></span>ἔλαθεν. ἀλλ’ ὃ μήτ’ ἂν ἐγὼ, μήτε σὺ, μήτ’ ἄλλος τις ἄνθρωπος
<span class="lb" data-page="4.45" data-line="13" id="l4.45.13"></span>ἔτι συνεῖδεν, οὐ μὴν αὐτόν γε τὸν Προμηθέα παρῆλθε,
<span class="lb" data-page="4.45" data-line="14" id="l4.45.14"></span>τοῦτ’ ἤδη σοι φράσω, τὸ μὴ δύο τινὰς, ἢ τρεῖς,
<span class="lb" data-page="4.45" data-line="15" id="l4.45.15"></span>ἢ τέτταρας, ἢ ὅλως ὀλίγους ἐργάσασθαι τῆς ῥάχεως τοὺς
<span class="lb" data-page="4.45" data-line="16" id="l4.45.16"></span>σπονδύλους, ἀλλ’ οὕτω πολλούς γε ἅμα καὶ πολυειδῶς
<span class="lb" data-page="4.45" data-line="17" id="l4.45.17"></span>ὁμιλοῦντας ἀλλήλοις, ὡς ἔχει νῦν. ἐγὼ γὰρ ἐπιδείξω τὸν
<span class="lb" data-page="4.45" data-line="18" id="l4.45.18"></span>ἀριθμὸν αὐτῶν ἅπαντα τὸ ἄριστον ἔχοντα μέτρον, ἁπάσας ﻿
<span class="pb" data-page="4.46" id="p4.46"></span>
<span class="lb" data-page="4.46" data-line="1" id="l4.46.1"></span>τε τὰς ἀποφύσεις, καὶ τὰς συνθέσεις τῶν ἄρθρων, καὶ
<span class="lb" data-page="4.46" data-line="2" id="l4.46.2"></span>τὰς συμφύσεις, καὶ τοὺς συνδέσμους, καὶ τὰ τρήματα
<span class="lb" data-page="4.46" data-line="3" id="l4.46.3"></span>θαυμαστῶς ἅπαντα πρός τε τὴν ἐνέργειαν ἅμα
<span class="lb" data-page="4.46" data-line="4" id="l4.46.4"></span>καὶ τὴν δυσπάθειαν παρεσκευασμένα, καὶ εἴπερ τι μεταθείης
<span class="lb" data-page="4.46" data-line="5" id="l4.46.5"></span>αὐτῶν κᾂν μικρὸν, ἢ ὅλως ἀπολωλὸς ἐπινοήσαις,
<span class="lb" data-page="4.46" data-line="6" id="l4.46.6"></span>ἢ προσκείμενον ἔξωθεν, ἤτοι πηρουμένην τινὰ τῶν ἐνεργειῶν
<span class="lb" data-page="4.46" data-line="7" id="l4.46.7"></span>εὐθέως, <span class="milestone ed1page" data-n="1.506" data-unit="ed1page" id="ed1page.1.506"></span>ἢ ἀσθενὲς ἀποδεικνύμενον τὸ μόριον.
<span class="lb" data-page="4.46" data-line="8" id="l4.46.8"></span>ἀρκτέον δή μοι τῆς ἐξηγήσεως ἀπὸ τοῦ κυριωτάτου τῶν
<span class="lb" data-page="4.46" data-line="9" id="l4.46.9"></span>κατὰ τὴν ῥάχιν ἁπάντων μορίων, ὅπερ ὀνομάζουσι νωτιαῖον
<span class="lb" data-page="4.46" data-line="10" id="l4.46.10"></span>μυελόν. οὔτε γὰρ, ὡς οὐκ ἐχρῆν γενέσθαι τοῦτον, ἔχοι τις
<span class="lb" data-page="4.46" data-line="11" id="l4.46.11"></span>ἂν εἰπεῖν, οὔθ’ ὡς ἑτέραν θέσιν ἦν ἄμεινον αὐτὸν ἔχειν
<span class="lb" data-page="4.46" data-line="12" id="l4.46.12"></span>τῆς κατὰ ῥάχιν, οὔθ’ ὡς ταύτην μὲν, ἀλλὰ τῆς νῦν οὔσης
<span class="lb" data-page="4.46" data-line="13" id="l4.46.13"></span>ἀσφαλεστέραν. εἰ μὲν γὰρ μηδ’ ὅλως ἐγένετο, δυοῖν θάτερον
<span class="lb" data-page="4.46" data-line="14" id="l4.46.14"></span>ἕποιτο ἂν, ἢ ἀκίνητα τὰ κάτω τῆς κεφαλῆς ἅπαντα
<span class="lb" data-page="4.46" data-line="15" id="l4.46.15"></span>μόρια τούτῳ τελέως ὑπῆρχεν, ἢ ἐξ ἐγκεφάλου πάντως ἐχρῆν
<span class="lb" data-page="4.46" data-line="16" id="l4.46.16"></span>εἰς ἕκαστον αὐτῶν ἰδίᾳ κατάγεσθαι νεῦρον. ἀλλ’ εἴτ’ ἀκίνητά
<span class="lb" data-page="4.46" data-line="17" id="l4.46.17"></span>γε τελέως ἐγένετο, τοῦτ’ ἂν ἐκεῖνο τὸ μικρῷ πρόσθεν
<span class="pb" data-page="4.47" id="p4.47"></span>
<span class="lb" data-page="4.47" data-line="1" id="l4.47.1"></span>εἰρημένον, οὐ ζῶον ἔτι τὸ ζῶον, ἀλλ’ οἷον λίθινον ἢ πήλινον
<span class="lb" data-page="4.47" data-line="2" id="l4.47.2"></span>ἦν τὸ δημιούργημα· <span class="milestone ed2page" data-n="4.602" data-unit="ed2page" id="ed2page.4.602"></span>τὸ δ’ ἐξ ἐγκεφάλου κατάγειν
<span class="lb" data-page="4.47" data-line="3" id="l4.47.3"></span>εἰς ἕκαστον τῶν μορίων νεῦρον μικρὸν ἐσχάτως ἦν ἂν
<span class="lb" data-page="4.47" data-line="4" id="l4.47.4"></span>ἀμελοῦντος δημιουργοῦ τῆς ἀσφαλείας αὐτῶν. μὴ γὰρ ὅτι
<span class="lb" data-page="4.47" data-line="5" id="l4.47.5"></span>νεῦρον λεπτὸν, ἀποῤῥαγῆναί τε καὶ θλασθῆναι δυνάμενον,
<span class="lb" data-page="4.47" data-line="6" id="l4.47.6"></span>ἐκ πολλοῦ κατάγειν οὐκ ἦν ἀσφαλὲς, ἀλλ’ οὐδ’ ἄλλο τι τῶν
<span class="lb" data-page="4.47" data-line="7" id="l4.47.7"></span>ἰσχυρῶν ὀργάνων οὐδὲν, οὔτ’ οὖν σύνδεσμον, οὔτ’ ἀρτηρίαν,
<span class="lb" data-page="4.47" data-line="8" id="l4.47.8"></span>οὔτε φλέβα. καὶ γὰρ οὖν καὶ ταῦτα τὸν αὐτὸν τρόπον τῷ
<span class="lb" data-page="4.47" data-line="9" id="l4.47.9"></span>νωτιαίῳ τῆς ἰδίας ἀρχῆς ἕκαστον ἐκφυόμενον μέγα καθάπερ
<span class="lb" data-page="4.47" data-line="10" id="l4.47.10"></span>τι πρέμνον ἔκτισε τῷ προϊέναι καὶ πλησίον ἑκάστου
<span class="lb" data-page="4.47" data-line="11" id="l4.47.11"></span>γίνεσθαι τῶν μελῶν ἀποβλαστήματα ποιεῖται, χορηγοῦντα
<span class="lb" data-page="4.47" data-line="12" id="l4.47.12"></span>τοῖς μορίοις ἅπασιν, ὃ παρὰ τῆς ἀρχῆς ἐπιφέρεται. ὥστ’
<span class="lb" data-page="4.47" data-line="13" id="l4.47.13"></span>ἄμεινον ἦν καὶ τὸν νωτιαῖον, οἷον ποταμόν τινα ἐκ πηγῆς
<span class="lb" data-page="4.47" data-line="14" id="l4.47.14"></span>ἐκρέοντα τοῦ ἐγκεφάλου, καθ’ ἕκαστον τῶν χωρίων, ἃ
<span class="lb" data-page="4.47" data-line="15" id="l4.47.15"></span>παρερχόμενος τυγχάνει, νεῦρον ἀεὶ ἐπιπέμπειν, οἷον ὀχετὸν
<span class="lb" data-page="4.47" data-line="16" id="l4.47.16"></span>αἰσθήσεώς τε ἅμα καὶ κινήσεως· ὅπερ οὖν καὶ φαίνεται
<span class="lb" data-page="4.47" data-line="17" id="l4.47.17"></span>γινόμενον. ἀεὶ γὰρ ἑκάστῳ τῶν πλησιαζόντων μορίων ἐκ
<span class="pb" data-page="4.48" id="p4.48"></span>
<span class="lb" data-page="4.48" data-line="1" id="l4.48.1"></span>τοῦ παρακειμένου μέρους τῷ νωτιαίῳ τὸ νεῦρον ἀποφυόμενον
<span class="lb" data-page="4.48" data-line="2" id="l4.48.2"></span>ἐμβάλλει. περὶ μὲν οὖν τούτου καὶ πρόσθεν εἴρηται,
<span class="lb" data-page="4.48" data-line="3" id="l4.48.3"></span>καὶ οὐκ οἶδ’, εἴ τις οὕτως ἀναίσθητός ἐστιν, ὃς οὐκ ἀσφαλέστερον
<span class="lb" data-page="4.48" data-line="4" id="l4.48.4"></span>ἡγεῖται μακρῷ διὰ τοῦ νωτιαίου μέσου τοῖς κάτω
<span class="lb" data-page="4.48" data-line="5" id="l4.48.5"></span>πᾶσιν ἐπιπέμπεσθαι τὴν ἐκ τῆς λογιστικῆς ἀρχῆς κίνησιν,
<span class="lb" data-page="4.48" data-line="6" id="l4.48.6"></span>οὐκ ἄντικρυς εἰς ἕκαστον ἐξ ἐγκεφάλου διά τινος νεύρου
<span class="lb" data-page="4.48" data-line="7" id="l4.48.7"></span>λεπτοῦ. τὸ δ’ ἑξῆς αὐτὸ σκοπεῖσθαι καιρός. ἐπειδὴ γὰρ
<span class="lb" data-page="4.48" data-line="8" id="l4.48.8"></span>οἷον δεύτερός τις ἐγκέφαλος ἅπασι τοῖς κάτω τῆς κεφαλῆς
<span class="lb" data-page="4.48" data-line="9" id="l4.48.9"></span>ὁ νωτιαῖος ἐγεγόνει μυελὸς, καὶ τοῦτον ἐχρῆν ὁμοίως ἐγκεφάλῳ
<span class="lb" data-page="4.48" data-line="10" id="l4.48.10"></span>σκληρῷ καὶ δυσπαθεῖ φρουρεῖσθαι περιβόλῳ, καὶ
<span class="lb" data-page="4.48" data-line="11" id="l4.48.11"></span>τινα τοῦτον γενέσθαι τὸν περίβολον, καί που κείμενον,
<span class="lb" data-page="4.48" data-line="12" id="l4.48.12"></span>ἆρ’ οὐκ ἄμεινον τὴν οἷον τρόπιν ὑποβεβλημένην τοῦ ζώου
<span class="lb" data-page="4.48" data-line="13" id="l4.48.13"></span>τῷ σώματι, πάντως δήπου ὀστεΐνην ὑπάρχουσαν, ἐγγλύψαι
<span class="lb" data-page="4.48" data-line="14" id="l4.48.14"></span>τε καὶ κοίλην ἐργάσασθαι ταύτην, ὥσθ’ ὁδὸν ἅμα καὶ
<span class="lb" data-page="4.48" data-line="15" id="l4.48.15"></span>φρουρὰν ἀσφαλῆ γενέσθαι τῷ νωτιαίῳ; καί σοι τέτταρες
<span class="lb" data-page="4.48" data-line="16" id="l4.48.16"></span>ἤδη χρεῖαι τῆς ῥάχεως αἵδε· πρώτη μὲν οἷον ἕδρας τινὸς
<span class="lb" data-page="4.48" data-line="17" id="l4.48.17"></span>καὶ θεμελίου τῶν ἀναγκαίων εἰς τὴν ζωὴν ὀργάνων, δευτέρα
<span class="pb" data-page="4.49" id="p4.49"></span>
<span class="lb" data-page="4.49" data-line="1" id="l4.49.1"></span>δὲ οἷον ὁδοῦ τινος τῷ νωτιαίῳ, καὶ τρίτη φρουρᾶς ἀσφαλοῦς,
<span class="lb" data-page="4.49" data-line="2" id="l4.49.2"></span>καὶ τετάρτη κινήσεως ὀργάνου τῆς κατὰ τὰ νῶτα
<span class="lb" data-page="4.49" data-line="3" id="l4.49.3"></span>τοῖς ζώοις γινομένης, πέμπτη δ’ ἐξ ἐπιμέτρου τούτοις
<span class="lb" data-page="4.49" data-line="4" id="l4.49.4"></span>προσέρχεται καὶ ἡ τῶν ἔξωθεν ἐπικειμένων αὐτῇ σπλάγχνων
<span class="lb" data-page="4.49" data-line="5" id="l4.49.5"></span>φυλακή. ἀλλὰ τοῦτο μὲν ἐξ ἀνάγκης ἀκολουθήσειν ἔμελλεν·
<span class="lb" data-page="4.49" data-line="6" id="l4.49.6"></span>οἱ σκοποὶ δὲ, πρὸς οὓς ἀποβλέπουσα τὴν κατασκευὴν αὐτῆς
<span class="lb" data-page="4.49" data-line="7" id="l4.49.7"></span>ὅλην ἡ φύσις ἐποιήσατο, τέτταρες ὑπάρχουσιν οἱ προειρημένοι,
<span class="lb" data-page="4.49" data-line="8" id="l4.49.8"></span>καὶ δὴ καὶ καθ’ ἑκάστην ἴδιον αὐτῇ τι δέδοται. διότι
<span class="lb" data-page="4.49" data-line="9" id="l4.49.9"></span>μὲν γὰρ οἷον τρόπις ἐστὶ καὶ ἕδρα τοῦ παντὸς ζώου, διὰ
<span class="lb" data-page="4.49" data-line="10" id="l4.49.10"></span>τοῦτο ἐξ ὀστῶν ἐγένετο, καὶ τούτων σκληρῶν· διότι δ’ ὁδὸς
<span class="lb" data-page="4.49" data-line="11" id="l4.49.11"></span>τοῦ νωτιαίου, διὰ τοῦτ’ ἔνδοθεν κοίλη· διὸ δὲ καὶ οἷον τεῖχος
<span class="lb" data-page="4.49" data-line="12" id="l4.49.12"></span>αὐτῇ, διὰ τοῦτ’ ὠχύρωται προβλήμασιν ἐν κύκλῳ πολλοῖς,
<span class="lb" data-page="4.49" data-line="13" id="l4.49.13"></span>ἃ μικρὸν ὕστερον ἐρῶ· διότι δὲ κινήσεως ὄργανον (ἐπὶ
<span class="lb" data-page="4.49" data-line="14" id="l4.49.14"></span>τοῦτο γὰρ ἐπείγομαι πρότερον ἀφικέσθαι τῷ λόγῳ), διὰ τοῦτ’
<span class="lb" data-page="4.49" data-line="15" id="l4.49.15"></span>ἐκ πλειόνων ὀστῶν κατ’ ἄρθρα συμβαλλόντων ἐγένετο.
</p>
          </article>

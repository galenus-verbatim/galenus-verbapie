<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:12.13">
<span class="pb page1" data-page="4.54" id="p4.54"></span>
<span class="milestone ed1page page1" data-n="1.507" data-unit="ed1page" id="ed1page.1.507"></span>
<span class="milestone ed2page page1" data-n="4.604" data-unit="ed2page" id="ed2page.4.604"></span>
            <p>
<span class="lb" data-page="4.54" data-line="16" id="l4.54.16"></span>Ἐπὶ δὲ τὰ λοιπὰ τῶν κατὰ τοὺς σπονδύλους
<span class="lb" data-page="4.54" data-line="17" id="l4.54.17"></span>ἰτέον, ἕκαστον τῶν ἔμπροσθεν ἀναβληθέντων ἐξηγησομένους
<span class="lb" data-page="4.54" data-line="18" id="l4.54.18"></span>κατὰ τὴν προσήκουσαν τάξιν. ἦν δ’ ἐξ αὐτῶν,
<span class="pb" data-page="4.55" id="p4.55"></span>
<span class="lb" data-page="4.55" data-line="1" id="l4.55.1"></span>ὡς οἶμαι, πρῶτον ὑπὲρ τῆς σμικρότητος εἰπεῖν τῶν διαρθρουμένων
<span class="lb" data-page="4.55" data-line="2" id="l4.55.2"></span>τῇ κεφαλῇ σπονδύλων. ὅτι μὲν οὖν, παμπόλλων
<span class="lb" data-page="4.55" data-line="3" id="l4.55.3"></span>ὀργάνων ἐξ ἀνάγκης ἐνταυθοῖ τετάχθαι δεομένων, οὐκ ἦν
<span class="lb" data-page="4.55" data-line="4" id="l4.55.4"></span>οἷόν τε μεγάλους ἐργάσασθαι τοὺς πρώτους σπονδύλους, οὐ
<span class="lb" data-page="4.55" data-line="5" id="l4.55.5"></span>πρὸ πολλοῦ λέλεκται. διότι δὲ καὶ πρὸς τὴν τῶν ἄλλων ἁπάντων
<span class="lb" data-page="4.55" data-line="6" id="l4.55.6"></span>σύνταξιν ἄμεινον ἦν ἐλάττους ἀεὶ γίνεσθαι τοὺς ἀνωτέρους,
<span class="lb" data-page="4.55" data-line="7" id="l4.55.7"></span>καὶ τοῦτ’, οἶμαι, δῆλον, εἴ γε δὴ τὸ βασταζόμενον ὑπό του μικρότερον
<span class="lb" data-page="4.55" data-line="8" id="l4.55.8"></span>εἶναι χρὴ τοῦ βαστάζοντος. διὰ τοῦτο μέγιστον μὲν
<span class="lb" data-page="4.55" data-line="9" id="l4.55.9"></span>ἁπάντων ἡ φύσις ἐποίησε τῶν κατὰ ῥάχιν ὀστῶν τὸ κατωτάτω,
<span class="lb" data-page="4.55" data-line="10" id="l4.55.10"></span>καθάπερ τινὰ κρηπῖδα πᾶσι τοῖς σπονδύλοις ὑποβαλλομένη.
<span class="lb" data-page="4.55" data-line="11" id="l4.55.11"></span>δεύτερον δὲ τὸ μέγεθός ἐστιν ὁ συνταττόμενος
<span class="lb" data-page="4.55" data-line="12" id="l4.55.12"></span>αὐτῷ σπόνδυλος, εἰκοστὸς μὲν καὶ τέταρτος ἀπὸ τοῦ
<span class="lb" data-page="4.55" data-line="13" id="l4.55.13"></span>πρώτου κείμενος, αὐτῶν δὲ τῶν κατὰ τὴν ὀσφὺν τῇ τάξει
<span class="lb" data-page="4.55" data-line="14" id="l4.55.14"></span>πέμπτος. οὗτοι δ’ αὐτοὶ πάλιν ὑποβεβλημένοι τοῖς ἄλλοις
<span class="lb" data-page="4.55" data-line="15" id="l4.55.15"></span>εἰκότως εἰσὶ μέγιστοι, καὶ τούτων αὐτῶν μέγιστος ὁ πέμπτος,
<span class="lb" data-page="4.55" data-line="16" id="l4.55.16"></span>ὡς νῦν ἤδη λέλεκται. τῶν δ’ ἄλλων ἕκαστος ὅσον
<span class="lb" data-page="4.55" data-line="17" id="l4.55.17"></span>ἀποχωρεῖ τοῦδε τῇ θέσει, τοσοῦτον καὶ τῇ σμικρότητι, καὶ ﻿
<span class="pb" data-page="4.56" id="p4.56"></span>
<span class="lb" data-page="4.56" data-line="1" id="l4.56.1"></span>πάντων αὖ τῶν πέντε μικρότατος ὁ πρῶτος κατ’ ὀσφὺν, καὶ
<span class="lb" data-page="4.56" data-line="2" id="l4.56.2"></span>τούτου πάλιν ὁ ὕστατος τῶν κατὰ τὸ μετάφρενον, ὁ συνταττόμενος
<span class="lb" data-page="4.56" data-line="3" id="l4.56.3"></span>αὐτῷ, κᾀκείνου πάλιν ὁ πρὸ αὐτοῦ, καὶ τοῦτ’
<span class="lb" data-page="4.56" data-line="4" id="l4.56.4"></span>ἀεὶ μέχρι τῆς κεφαλῆς αὐτῆς γίνεται, πλὴν εἵπου τις παρεμπίπτει
<span class="lb" data-page="4.56" data-line="5" id="l4.56.5"></span>βραχὺ μείζων τῶν παρακειμένων, οὐδ’ αὐτὸς ἄνευ
<span class="lb" data-page="4.56" data-line="6" id="l4.56.6"></span>χρείας μεγάλης, ὡς καὶ τοῦτ’ ἐπὶ προήκοντι τῷ λόγῳ δεδείξεται.
<span class="lb" data-page="4.56" data-line="7" id="l4.56.7"></span>τοῦ μὲν δὴ μικροὺς γενέσθαι τοὺς πρώτους σπονδύλους
<span class="lb" data-page="4.56" data-line="8" id="l4.56.8"></span>οὗτος ὁ λόγος.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:12.16">
<span class="pb page1" data-page="4.66" id="p4.66"></span>
<span class="milestone ed1page page1" data-n="1.508" data-unit="ed1page" id="ed1page.1.508"></span>
<span class="milestone ed2page page1" data-n="4.607" data-unit="ed2page" id="ed2page.4.607"></span>
            <p>
<span class="lb" data-page="4.66" data-line="1" id="l4.66.1"></span>Οὔκουν ἔτ’ ἀπορήσομέν πως οὐδὲ διὰ
<span class="lb" data-page="4.66" data-line="2" id="l4.66.2"></span>τί τοῖς δώδεκα τοῖς κατὰ τὸ μετάφρενον σπονδύλοις οὐκ
<span class="lb" data-page="4.66" data-line="3" id="l4.66.3"></span>ἴσαι πᾶσαι πᾶσιν αἱ ἀποφύσεις. εἰ γὰρ καὶ ὅτι μάλιστα
<span class="lb" data-page="4.66" data-line="4" id="l4.66.4"></span>τοῦ θώρακός εἰσι πάντες, <span class="milestone ed2page" data-n="4.608" data-unit="ed2page" id="ed2page.4.608"></span>ἀλλ’ οὐκ ἐγγύς γε τῆς
<span class="lb" data-page="4.66" data-line="5" id="l4.66.5"></span>καρδίας οἱ κάτωθεν, οἱ πλησίον τοῦ διαφράγματος, ἀλλ’
<span class="lb" data-page="4.66" data-line="6" id="l4.66.6"></span>ἤδη πλέον ἀφεστήκασιν, ὥσπερ καὶ οἱ κατ’ ὀσφύν. οὐ μὴν
<span class="lb" data-page="4.66" data-line="7" id="l4.66.7"></span>οὐδὲ διὰ τί τέτταρα τὰ μέγιστα μέρη τῆς ῥάχεως ὅλης
<span class="lb" data-page="4.66" data-line="8" id="l4.66.8"></span>ὑπάρχειν ἐλέγομεν, ἄδηλον ἔτι. μέσου μὲν γὰρ τοῦ θώρακος
<span class="lb" data-page="4.66" data-line="9" id="l4.66.9"></span>κειμένου, περιεχόντων δ’ αὐτὸν ἑκατέρωθεν, ἄνωθεν
<span class="lb" data-page="4.66" data-line="10" id="l4.66.10"></span>μὲν τοῦ τραχήλου, κάτωθεν δὲ τῆς ὀσφύος, κοινῇ δ’
<span class="lb" data-page="4.66" data-line="11" id="l4.66.11"></span>ἅπασι τοῖς κατὰ μέρος εἰρημένοις ὑπερηρεισμένου τοῦ πλατέος
<span class="lb" data-page="4.66" data-line="12" id="l4.66.12"></span>ὀστοῦ, τέτταρα τὰ μέγιστα μέρη <span class="milestone ed1page" data-n="1.509" data-unit="ed1page" id="ed1page.1.509"></span>τῆς ὅλης ῥάχεως
<span class="lb" data-page="4.66" data-line="13" id="l4.66.13"></span>ἐξ ἀνάγκης ἀποτελεῖται. διὰ τί δὲ τὸ μὲν ἐξ ἑπτὰ
<span class="lb" data-page="4.66" data-line="14" id="l4.66.14"></span>σπονδύλων, τὸ δὲ ἐκ δώδεκα, τὸ δὲ ἐκ πέντε, τὸ δὲ ἐκ
<span class="lb" data-page="4.66" data-line="15" id="l4.66.15"></span>τεττάρων μερῶν, (ἐπηγγειλάμην μὲν οὖν καὶ τούτων τὴν
<span class="lb" data-page="4.66" data-line="16" id="l4.66.16"></span>χρείαν ἐρεῖν,) ἑξῆς ἀκούσῃ, περανθέντος ἅπαντος πρότερον
<span class="lb" data-page="4.66" data-line="17" id="l4.66.17"></span>τοῦ παρόντος λόγου. διὰ τί δὲ ἐννέα μὲν ἅπασαι
<span class="lb" data-page="4.66" data-line="18" id="l4.66.18"></span>κατὰ τοὺς τῆς ὀσφύος σπονδύλους ἀποφύσεις εἰσὶν, ἕνδεκα
<span class="pb" data-page="4.67" id="p4.67"></span>
<span class="lb" data-page="4.67" data-line="1" id="l4.67.1"></span>δὲ κατὰ τοὺς τραχήλους, τοῖς δὲ κάτω πέντε κατά γε τοὺς
<span class="lb" data-page="4.67" data-line="2" id="l4.67.2"></span>δύο. τοὺς πρώτους ἑπτὰ, καθάπερ οὖν κατὰ τοὺς τοῦ
<span class="lb" data-page="4.67" data-line="3" id="l4.67.3"></span>θώρακος ἅπαντας, ἑξῆς τοῖς εἰρημένοις ἐχόμενον ἂν εἴη
<span class="lb" data-page="4.67" data-line="4" id="l4.67.4"></span>διελθεῖν. ὥσπερ οὖν ἡ ἀπόφυσις ἑκάστου τῶν σπονδύλων,
<span class="lb" data-page="4.67" data-line="5" id="l4.67.5"></span>ἡ τὴν ἄκανθαν ἐργαζομένη, προβλήματος ἐδείκνυτο
<span class="lb" data-page="4.67" data-line="6" id="l4.67.6"></span>παρέχεσθαι χρείαν, οὕτω καὶ ἄλλαι ἀποφύσεις ἐγκάρσιαι
<span class="lb" data-page="4.67" data-line="7" id="l4.67.7"></span>τοῖς σπονδύλοις εἰσὶ δύο, ἅμα μὲν τὴν ὁμοίαν φυλακὴν
<span class="lb" data-page="4.67" data-line="8" id="l4.67.8"></span>ἐκπορίζουσαι τοῖς πλαγίοις αὐτῶν μέρεσιν, ἅμα δ’ οἷον
<span class="lb" data-page="4.67" data-line="9" id="l4.67.9"></span>ἕδρα τις τοῖς τ’ ἔσωθεν τῆς ῥάχεως μυσὶ καὶ τοῖς ἔξωθεν
<span class="lb" data-page="4.67" data-line="10" id="l4.67.10"></span>ὑποβεβλημέναι· κατὰ τούτων γὰρ ἁπάντων ἐπίκεινται σὺν
<span class="lb" data-page="4.67" data-line="11" id="l4.67.11"></span>ἀρτηρίαις τε καὶ νεύροις καὶ φλεψὶν εἰς ἑαυτούς τε καὶ
<span class="lb" data-page="4.67" data-line="12" id="l4.67.12"></span>δι’ ἑαυτῶν φερομέναις. ἔστι δὲ καὶ τρίτη τις αὐτῶν ἑτέρα
<span class="lb" data-page="4.67" data-line="13" id="l4.67.13"></span>χρεία τοῖς τοῦ θώρακος σπονδύλοις εἰς τὴν τῶν πλευρῶν
<span class="lb" data-page="4.67" data-line="14" id="l4.67.14"></span>διάρθρωσιν, ἀναγκαιοτάτη πρὸς τὴν τῆς ἀναπνοῆς ἐνέργειαν.
<span class="lb" data-page="4.67" data-line="15" id="l4.67.15"></span>ἀλλὰ περὶ μὲν ταύτης ἐπὶ πλεῖον ἰδίᾳ λέλεκται.
<span class="lb" data-page="4.67" data-line="16" id="l4.67.16"></span>τῶν δ’ εἰρημένων ἀποφύσεων ἀπέστραπται τὰ πέρατα, καθάπερ
<span class="lb" data-page="4.67" data-line="17" id="l4.67.17"></span>καὶ τῆς ἀκάνθης ὅλης, ἐπὶ τὰ μέσα τῆς ῥάχεως, ὡς
<span class="lb" data-page="4.67" data-line="18" id="l4.67.18"></span>ἂν, οἶμαι, πρὸς τοῦτο τὸ χωρίον ἁπάντων τῶν σπονδύλων
<span class="pb" data-page="4.68" id="p4.68"></span>
<span class="lb" data-page="4.68" data-line="1" id="l4.68.1"></span>ἐχόντων τὴν ῥοπὴν, δι’ ἣν ἔμπροσθεν ἐλέγομεν αἰτίαν. διὰ
<span class="lb" data-page="4.68" data-line="2" id="l4.68.2"></span>τί δὲ παχεῖαι μὲν τοῖς κατὰ τὸν θώρακα σπονδύλοις αἱ
<span class="lb" data-page="4.68" data-line="3" id="l4.68.3"></span>πλάγιαι, λεπταὶ δὲ τοῖς κατὰ τὴν ὀσφύν τε καὶ τὸ ἱερὸν
<span class="lb" data-page="4.68" data-line="4" id="l4.68.4"></span>ὀστοῦν, τοῖς δ’ ἐν τραχήλῳ παχεῖαί τε καὶ δίκροι; ἢ ὅτι
<span class="lb" data-page="4.68" data-line="5" id="l4.68.5"></span>κατὰ μὲν τὸν θώρακα τῶν πλευρῶν οὐ μόνον διαρθρουμένων
<span class="lb" data-page="4.68" data-line="6" id="l4.68.6"></span>αὐταῖς, ἀλλὰ καὶ καθ’ ὅλον ἐπικειμένων, εὔλογον ἦν
<span class="lb" data-page="4.68" data-line="7" id="l4.68.7"></span>ἑδραίας τε καὶ ἰσχυρὰς ἀπεργασθῆναι, ταῖς δὲ κατὰ τὴν
<span class="lb" data-page="4.68" data-line="8" id="l4.68.8"></span>ὀσφύν τε καὶ τὸ ἱερὸν ὀστοῦν ἀγγείων καὶ μυῶν ἐπιβαινόντων
<span class="lb" data-page="4.68" data-line="9" id="l4.68.9"></span>μόνων, οὐδὲν ἔδει περιττῆς ἰσχύος; αἱ δ’ ἐν τραχήλῳ
<span class="lb" data-page="4.68" data-line="10" id="l4.68.10"></span>δίκροι τε ἅμα καὶ παχεῖαι γεγόνασιν εὐλογώτατα,
<span class="lb" data-page="4.68" data-line="11" id="l4.68.11"></span>καὶ τῶν περάτων ἐπέστραπται τὸ μὲν ἕτερον τὸ μεῖζον
<span class="lb" data-page="4.68" data-line="12" id="l4.68.12"></span>κάτω τοῖς ἄλλοις ἀνάλογον, τὸ δ’ ἕτερον τὸ μεῖον ἄνω.
<span class="lb" data-page="4.68" data-line="13" id="l4.68.13"></span>τὸ δὲ καὶ μόνοις αὐτοῖς ἐκ περιττοῦ προσκείμενόν ἐστι, ὅτι
<span class="lb" data-page="4.68" data-line="14" id="l4.68.14"></span>τὴν ὄπισθεν ἀπόφυσιν ἁπασῶν μικροτάτην ἔσχον, ὡς ὀλίγον
<span class="lb" data-page="4.68" data-line="15" id="l4.68.15"></span>ἔμπροσθεν εἴρηται, καίτοι τούτου γε κατὰ τοῦ νωτιαίου
<span class="lb" data-page="4.68" data-line="16" id="l4.68.16"></span>μεγίστην ἔχοντος δύναμιν. ἀπεδείχθη γὰρ αὐτοῦ τὰ
<span class="lb" data-page="4.68" data-line="17" id="l4.68.17"></span>πρῶτα μόρια τῶν ἄλλων εἶναι κυριώτερα. διὰ γοῦν τοῦτο
<span class="lb" data-page="4.68" data-line="18" id="l4.68.18"></span>παχείας τε ἅμα τὰς ἐγκαρσίας αὐτοῖς ἀποφύσεις ἐποιήσατο
<span class="pb" data-page="4.69" id="p4.69"></span>
<span class="lb" data-page="4.69" data-line="1" id="l4.69.1"></span>καὶ δίκρους, ἵν’, ὅσον διὰ τὴν τῆς ἀκάνθης βραχύτητα τοῖς
<span class="lb" data-page="4.69" data-line="2" id="l4.69.2"></span>ταύτης σπονδύλοις εἰς ἀσφάλειαν ἐνέδει, τοῦτ’ ἐκ τῶν ἐγκαρσίων
<span class="lb" data-page="4.69" data-line="3" id="l4.69.3"></span>ἀναπληρῶται. μέχρι μὲν τοῦδε δικαίως ἅπαντα
<span class="lb" data-page="4.69" data-line="4" id="l4.69.4"></span>φαίνεται τὰ κατὰ τὴν ῥάχιν ἔχοντα. τὸ δὲ ἀπὸ τούτου
<span class="lb" data-page="4.69" data-line="5" id="l4.69.5"></span>σκεπτέον ἂν εἴη προσέχοντί σοι τὸν νοῦν τοῖς λεγομένοις
<span class="lb" data-page="4.69" data-line="6" id="l4.69.6"></span>ἀκριβέστερον ὑπὲρ τῶν ἄλλων ἀποφύσεων ἁπασῶν, καὶ δὴ
<span class="lb" data-page="4.69" data-line="7" id="l4.69.7"></span>καὶ προσέτι τῶν κατὰ ταύτας διαρθρώσεων. ἐπεὶ γὰρ ἔδει
<span class="lb" data-page="4.69" data-line="8" id="l4.69.8"></span>τοὺς σπονδύλους ἅμα μὲν οἷον ἕν τι σῶμα τὴν ῥάχιν ἀποτελεῖν
<span class="lb" data-page="4.69" data-line="9" id="l4.69.9"></span>ἑδραίαν τε καὶ ἰσχυρὰν, ἅμα δὲ καὶ κινούμενον εὐθέτως,
<span class="lb" data-page="4.69" data-line="10" id="l4.69.10"></span>τοῦτ’ αὐτὸ πρῶτον ἄξιον θαυμάσαι τῆς φύσεως εὐμηχανώτατα
<span class="lb" data-page="4.69" data-line="11" id="l4.69.11"></span>πρὸς ἑκατέρας τὰς χρείας, καίτοι γ’ ἐναντίας ὑπαρχούσας,
<span class="lb" data-page="4.69" data-line="12" id="l4.69.12"></span><span class="milestone ed2page" data-n="4.609" data-unit="ed2page" id="ed2page.4.609"></span>ἐπιτήδειον ἐργασαμένης τὴν ῥάχιν. ἅπαντες
<span class="lb" data-page="4.69" data-line="13" id="l4.69.13"></span>γὰρ οἱ σπόνδυλοι, πλὴν τῶν πρώτων δυοῖν, ἐκ μὲν τῶν
<span class="lb" data-page="4.69" data-line="14" id="l4.69.14"></span>πρόσω μερῶν ἀσφαλῶς ἀλλήλοις συνδεδεμένοι, διηρθρωμένοι
<span class="lb" data-page="4.69" data-line="15" id="l4.69.15"></span>δ’ ὀπίσω, τὸ μὲν ἑδραῖον ἐν τοῖς ὀπίσω σχήμασι διὰ
<span class="lb" data-page="4.69" data-line="16" id="l4.69.16"></span>τὴν ἔμπροσθεν ἁρμονίαν ἐκτήσαντο, κινεῖσθαι δ’ οὐκ ἐκωλύθησαν,
<span class="lb" data-page="4.69" data-line="17" id="l4.69.17"></span>ὅτι μήτε συμπεφύκασι, κᾀκ τῶν ὄπισθεν οὐ μικροῖς
<span class="lb" data-page="4.69" data-line="18" id="l4.69.18"></span>ἄρθροις διῄρηνται. ταῦτ’ ἄρα πρόσω μὲν κάμπτεσθαι
<span class="pb" data-page="4.70" id="p4.70"></span>
<span class="lb" data-page="4.70" data-line="1" id="l4.70.1"></span>δυνατὸν ἡμῖν ἐπὶ πλεῖστον, ὀπίσω δ’ οὐκέτι. διαῤῥήξεις
<span class="lb" data-page="4.70" data-line="2" id="l4.70.2"></span>γὰρ, εἰ βιάζοιο τὸν πρόσθιον δεσμὸν, οὕτω μὲν ἀκριβῶς αὐτοὺς
<span class="lb" data-page="4.70" data-line="3" id="l4.70.3"></span>συνάγοντα πρὸς ἀλλήλους, ὡς μηδὲν ἀποδεῖν συμφύσεως,
<span class="lb" data-page="4.70" data-line="4" id="l4.70.4"></span>ἐπίδοσιν δὲ βραχεῖαν ἐγχωροῦντα λαμβάνειν κατὰ τὰς
<span class="lb" data-page="4.70" data-line="5" id="l4.70.5"></span>εἰς τοὐπίσω τῆς ῥάχεως ἀνακλάσεις. οὐ γὰρ οἷόν τ’ ἦν
<span class="lb" data-page="4.70" data-line="6" id="l4.70.6"></span>ἅμα μὲν ἰσχυρὸν ὑπάρχειν αὐτὸν, ἅμα δ’ ἐπὶ πλεῖστον ἐκτείνεσθαι,
<span class="lb" data-page="4.70" data-line="7" id="l4.70.7"></span>καίτοι καὶ τοῦτο, εἰς ὅσον οἷόν τε, θαυμαστῶς
<span class="lb" data-page="4.70" data-line="8" id="l4.70.8"></span>παρεσκεύασται τῇ φύσει, μυξώδη τὸν σύνδεσμον τοῦτον, ὡς
<span class="lb" data-page="4.70" data-line="9" id="l4.70.9"></span>Ἱπποκράτης ὠνόμασεν, ἐργασαμένῃ. ἀλλὰ περὶ μὲν ὅλης τῆς
<span class="lb" data-page="4.70" data-line="10" id="l4.70.10"></span>κατ’ ἐκεῖνον οὐσίας ἐν τοῖς ἑξῆς λόγοις εἰρήσεται. τῇ ῥάχει
<span class="lb" data-page="4.70" data-line="11" id="l4.70.11"></span>δ’ ἐπεὶ μήθ’ ὁμοίως κατ’ ἄμφω τὰ μέρη κάμπτεσθαι
<span class="lb" data-page="4.70" data-line="12" id="l4.70.12"></span>βέλτιον ἦν, (ἀστήρικτος γὰρ ἂν οὕτω γε καὶ χαλαρὰ τελέως
<span class="lb" data-page="4.70" data-line="13" id="l4.70.13"></span>ὑπῆρχεν,) ἑλέσθαι τε τὴν φύσιν ἔδει τὸ χρηστότερον, ἔνεστιν
<span class="lb" data-page="4.70" data-line="14" id="l4.70.14"></span>ἐπισκοπεῖσθαί σοι κᾀνταῦθα, ὡς πρὸς τὰς κατὰ τὸν βίον
<span class="lb" data-page="4.70" data-line="15" id="l4.70.15"></span>ἐνεργείας ἁπάσας ἄμεινον ἦν αὐτὴν εἰς τὰ πρόσω κάμπτεσθαι,
<span class="lb" data-page="4.70" data-line="16" id="l4.70.16"></span>καὶ τοῖς ἐπικειμένοις ἔμπροσθεν ἀγγείοις, τῇ ἀρτηρίᾳ
<span class="lb" data-page="4.70" data-line="17" id="l4.70.17"></span>τῇ μεγάλῃ καὶ τῇ κοίλῃ φλεβὶ, μακρῷ τοῦτ’ ἦν
<span class="lb" data-page="4.70" data-line="18" id="l4.70.18"></span>ἀλυπότερον· ἀπεῤῥάγησαν γὰρ ἂν ἐπὶ πλεῖστον ἐκτεινόμεναί
<span class="pb" data-page="4.71" id="p4.71"></span>
<span class="lb" data-page="4.71" data-line="1" id="l4.71.1"></span>τε καὶ κλώμεναι περὶ τὴν εἰς τοὐπίσω τῆς ῥάχεως ὅλην
<span class="lb" data-page="4.71" data-line="2" id="l4.71.2"></span>καμπήν. εὐλόγως οὖν, ἐπειδὴ κατὰ τοῦτο ἐχρῆν ἀκριβῶς
<span class="lb" data-page="4.71" data-line="3" id="l4.71.3"></span>αὐτὴν ἐσφίγχθαι τοῖς σπονδύλοις ἅπασιν, αἱ διαρθρώσεις
<span class="lb" data-page="4.71" data-line="4" id="l4.71.4"></span>ὄπισθεν ἐγένοντο. καταπαύσω δὲ τοῦτον ἤδη τὸν λόγον
<span class="lb" data-page="4.71" data-line="5" id="l4.71.5"></span>ἐνταῦθα. παμπόλλων γὰρ ἔτι λειπομένων εἰς τὴν ἐξήγησιν
<span class="lb" data-page="4.71" data-line="6" id="l4.71.6"></span>ὅλης τῆς ῥάχεως, καὶ μήτε πάντων ἐν τῷδε τῷ γράμματι
<span class="lb" data-page="4.71" data-line="7" id="l4.71.7"></span>λεχθῆναι δυναμένων, (εἰς ἄμετρον γὰρ ἂν οὕτως ἐκπέσοι
<span class="lb" data-page="4.71" data-line="8" id="l4.71.8"></span>μῆκος,) ἀλλὰ μηδὲ τομὴν ἐπιτήδειον ἐγχωρούντων, ὡς τὰ
<span class="lb" data-page="4.71" data-line="9" id="l4.71.9"></span>μὲν αὐτῶν ἐν τῷδε δικαίως ἀναγεγράφθαι, τὰ δ’ εἰς τὸν
<span class="lb" data-page="4.71" data-line="10" id="l4.71.10"></span>ἑξῆς λόγον ἀναβληθῆναι, κάλλιον ἔδοξέ μοι πάντα τὰ λείποντα
<span class="lb" data-page="4.71" data-line="11" id="l4.71.11"></span>τῷ μετ’ αὐτὸ φυλάξαι βιβλίῳ.
</p>
          </article>

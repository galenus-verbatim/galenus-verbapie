<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:12.2">
<span class="pb page1" data-page="4.2" id="p4.2"></span>
<span class="milestone ed1page page1" data-n="1.499" data-unit="ed1page" id="ed1page.1.499"></span>
<span class="milestone ed2page page1" data-n="4.586" data-unit="ed2page" id="ed2page.4.586"></span>
            <p>
<span class="lb" data-page="4.2" data-line="8" id="l4.2.8"></span>Ὅτι μὲν οὖν οὐχ οἷόν τε κίνησιν οὐδεμίαν
<span class="lb" data-page="4.2" data-line="9" id="l4.2.9"></span>ὀστῶν γενέσθαι χωρὶς τοῦ διηρθρῶσθαί τε ἅμα καὶ διὰ
<span class="lb" data-page="4.2" data-line="10" id="l4.2.10"></span>μυῶν <span class="milestone ed2page" data-n="4.588" data-unit="ed2page" id="ed2page.4.588"></span>συνάπτεσθαι, δέδεικται πολλάκις, εἴ γε χρὴ
<span class="lb" data-page="4.2" data-line="11" id="l4.2.11"></span>πάντως εἶναι μέν τι τὸ κινοῦν, εἶναι δὲ καὶ τὸ κινούμενον,
<span class="lb" data-page="4.2" data-line="12" id="l4.2.12"></span>καὶ τούτων τὸ μὲν ὁ μῦς ἐστι, τὸ δὲ ἡ τῶν ὀστῶν σύνθεσις.
<span class="lb" data-page="4.2" data-line="13" id="l4.2.13"></span>ὅτι δὲ οὐδὲ ὁ σύνδεσμος ἄχρηστος, ἀλλ’, εἰ καὶ μὴ
<span class="lb" data-page="4.2" data-line="14" id="l4.2.14"></span>πρὸς τὴν γένεσιν αὐτὴν τῆς κινήσεως ἀναγκαῖος, εἰς γοῦν
<span class="lb" data-page="4.2" data-line="15" id="l4.2.15"></span>τὸ καλῶς κινεῖσθαι χρήσιμος, εἴρηται μὲν ἤδη καὶ περὶ
<span class="lb" data-page="4.2" data-line="16" id="l4.2.16"></span>τοῦδε διὰ τῶν ἔμπροσθεν, ἀναμνήσομεν δὲ καὶ νῦν αὐτὸ
<span class="lb" data-page="4.2" data-line="17" id="l4.2.17"></span>τοῦ λόγου τὸ κεφάλαιον, ὡς, εἰ μὴ διὰ τῶν συνδέσμων
<span class="lb" data-page="4.2" data-line="18" id="l4.2.18"></span>ἐκρατεῖτο τὰ διαρθρούμενα τῶν ὀστῶν, οὐδὲν ἂν ἐκώλυεν
<span class="pb" data-page="4.3" id="p4.3"></span>
<span class="lb" data-page="4.3" data-line="1" id="l4.3.1"></span>αὐτὸ καθ’ ἑκάστην κίνησιν ἐξίστασθαι τῆς σφετέρας ἕδρας
<span class="lb" data-page="4.3" data-line="2" id="l4.3.2"></span>ἄλλοτ’ ἄλλῃ παραλλάττοντα. τοῦ δὴ μηδὲν τοιοῦτον γίνεσθαι
<span class="lb" data-page="4.3" data-line="3" id="l4.3.3"></span>χάριν ἡ φύσις ἅπασαν ὀστῶν διάρθρωσιν ἐν κύκλῳ περιλαμβάνει
<span class="lb" data-page="4.3" data-line="4" id="l4.3.4"></span>δεσμοῖς μὲν, ἐπίδοσιν δ’ οὐ σμικρὰν ἐγχωροῦσιν.
<span class="lb" data-page="4.3" data-line="5" id="l4.3.5"></span>καὶ θαυμάσαι μάλιστ’ ἄν τις αὐτὸ δὴ τοῦτο πρῶτον αὐτῆς
<span class="lb" data-page="4.3" data-line="6" id="l4.3.6"></span>τοὔργον, ὡς ἐξευρούσης οὐσίας σωμάτων εἰς πολὺ διαφερούσας
<span class="lb" data-page="4.3" data-line="7" id="l4.3.7"></span>ἐπιτηδείων χρείας. ἵνα μὲν γὰρ ἀκριβῶς τε ἅμα
<span class="lb" data-page="4.3" data-line="8" id="l4.3.8"></span>δεσμοῖτο καὶ συνέχοιτο, καὶ οὐ ῥᾳδίως ἀποῤῥηγνύοιτο κατὰ
<span class="lb" data-page="4.3" data-line="9" id="l4.3.9"></span>τὰς βιαίας κινήσεις ἀλλήλων τὰ διαρθρούμενα, σκληρὸν ὡς
<span class="lb" data-page="4.3" data-line="10" id="l4.3.10"></span>ἔνι μάλιστα καὶ δυσπαθέστατον ἐχρῆν γενέσθαι τὸν σύνδεσμον·
<span class="lb" data-page="4.3" data-line="11" id="l4.3.11"></span>ἵνα δ’ ὑπὸ τῶν μυῶν ἑλκομένοις τοῖς ὀστοῖς ἑτοίμως
<span class="lb" data-page="4.3" data-line="12" id="l4.3.12"></span>ἕποιτο, μαλακὸν αὖ πάλιν ἐχρῆν εἶναι, καὶ κατὰ τοῦτ’
<span class="lb" data-page="4.3" data-line="13" id="l4.3.13"></span>ἀσθενῆ. καὶ μὴν ἐναντίον γέ ἐστιν ἰσχυρὸν ἀσθενεῖ, καὶ
<span class="lb" data-page="4.3" data-line="14" id="l4.3.14"></span>σκληρὸν μαλακῷ. τίς οὖν καὶ περὶ ταῦτα τέχνη τῆς φύσεως
<span class="lb" data-page="4.3" data-line="15" id="l4.3.15"></span>ἐξευρούσης σῶμα καὶ τὴν ὠφέλειαν ἑκατέραν ἱκανῶς κεκτημένον,
<span class="lb" data-page="4.3" data-line="16" id="l4.3.16"></span>καὶ πεφευγὸς τὴν βλάβην, ἐξ αὐτῆς τῆς ἀνατομῆς
<span class="lb" data-page="4.3" data-line="17" id="l4.3.17"></span>ἔνεστί σοι μαθεῖν. ὄψει γὰρ ἅπαντα σύνδεσμον σκληρὸν
<span class="pb" data-page="4.4" id="p4.4"></span>
<span class="lb" data-page="4.4" data-line="1" id="l4.4.1"></span>μὲν εἰς τοσοῦτον, ὡς ἀσφαλῶς τε ἅμα συνδεῖν καὶ μὴ κωλύειν
<span class="lb" data-page="4.4" data-line="2" id="l4.4.2"></span>συγκινεῖσθαι, μαλακὸν δ’ εἰς τοσοῦτον, ὡς μὴ θλᾶσθαι
<span class="lb" data-page="4.4" data-line="3" id="l4.4.3"></span>μήτε ἀποῤῥήγνυσθαι ῥᾳδίως. καὶ μὴν καὶ τοῦτ’
<span class="lb" data-page="4.4" data-line="4" id="l4.4.4"></span>ἀκούεις ὑφ’ Ἱπποκράτους |λεγόμενον· Ὅσοις ἂν ὑγρότης
<span class="lb" data-page="4.4" data-line="5" id="l4.4.5"></span>ὑποτραφεῖσα πλείων διαβρέξῃ τὰ περὶ τοῖς ἄρθροις σώματα,
<span class="lb" data-page="4.4" data-line="6" id="l4.4.6"></span>ῥᾳδίως τούτοις ἐξίστανται τῶν κώλων αἱ κεφαλαί.
<span class="lb" data-page="4.4" data-line="7" id="l4.4.7"></span>τοὺς δ’ ὑπὸ σκληρότητος αὐτῶν ἀγκυλωθέντας οὐκ οἶμαί
<span class="lb" data-page="4.4" data-line="8" id="l4.4.8"></span>σε λανθάνειν, ὁσημέραι θεώμενον, εἰς ὅσον ἐμποδίζονται
<span class="lb" data-page="4.4" data-line="9" id="l4.4.9"></span>τὴν κίνησιν. ἀλλ’ ἔν γε τῷ κατὰ φύσιν ἔχειν ἀκριβῶς
<span class="lb" data-page="4.4" data-line="10" id="l4.4.10"></span>σύμμετρα τἄλλα τε περὶ τοῖς ἄρθροις ἐστὶ σώματα, καὶ
<span class="lb" data-page="4.4" data-line="11" id="l4.4.11"></span>μάλιστα οἱ τένοντες καὶ σύνδεσμοι, πρός τε τὴν εὐκολίαν
<span class="lb" data-page="4.4" data-line="12" id="l4.4.12"></span>τῆς κινήσεως καὶ πρὸς τὸ μηδὲν πάσχειν αὐτούς. ὅτι δ’
<span class="lb" data-page="4.4" data-line="13" id="l4.4.13"></span>ἐν τούτοις χρὴ θαυμάζειν ἅπασαν τέχνην, ἐν οἷς οὕτως
<span class="lb" data-page="4.4" data-line="14" id="l4.4.14"></span>ἀκριβῶς ἐστι τὸ σύμμετρον, ὡς, εἴτε προσθήσεις ἐλάχιστα,
<span class="lb" data-page="4.4" data-line="15" id="l4.4.15"></span>εἴτ’ ἀφέλοις, ἀνατρέπεσθαι τὸ πᾶν ἔργον, οὐδεὶς ἀγνοεῖ.
<span class="lb" data-page="4.4" data-line="16" id="l4.4.16"></span>τὰ γοῦν ἱκανὸν ἔχοντα πλάτος ἐν τῇ δημιουργίᾳ καὶ τοῖς
<span class="lb" data-page="4.4" data-line="17" id="l4.4.17"></span>ἰδιώταις τολμητέον ἐπιχειρεῖν· εἰ δέ τι στενὸν παντελῶς καὶ
<span class="pb" data-page="4.5" id="p4.5"></span>
<span class="lb" data-page="4.5" data-line="1" id="l4.5.1"></span>ἀπλατὲς, οὔτε σοφίας τῆς τυχούσης, οὔτ’ ἐμπειρίας δεῖται
<span class="lb" data-page="4.5" data-line="2" id="l4.5.2"></span>βραχείας. ταῦτ’ ἄρα καὶ αὐτὴν τὴν ἰατρικὴν μακρὰν εἰπὼν
<span class="lb" data-page="4.5" data-line="3" id="l4.5.3"></span>Ἱπποκράτης ἐπήνεγκεν, ὁ δὲ καιρὸς ὀξὺς, ὡς, εἴπερ
<span class="lb" data-page="4.5" data-line="4" id="l4.5.4"></span>μὴ ὀξὺς ἦν, ἀλλ’ ἱκανὸν ἐκέκτητο πλάτος, οὐκ ἂν οὖσαν
<span class="lb" data-page="4.5" data-line="5" id="l4.5.5"></span>μακράν. οὕτως οὖν καὶ ἐπὶ δημιουργικῆς τέχνης ἁπάσης
<span class="lb" data-page="4.5" data-line="6" id="l4.5.6"></span>ἀκρίβειαν ἡ τῆς συμμετρίας στενότης ἐνδείκνυται. καὶ
<span class="lb" data-page="4.5" data-line="7" id="l4.5.7"></span>ταύτην ἔστιν ἐν τοῖς τῶν ζώων θεάσασθαι σώμασιν οὐ
<span class="lb" data-page="4.5" data-line="8" id="l4.5.8"></span>κατὰ τοὺς συνδέσμους μόνον, ἀλλὰ καὶ κατ’ ἄλλα σύμπαντα
<span class="lb" data-page="4.5" data-line="9" id="l4.5.9"></span>μόρια. τριῶν δὴ τούτων ὑπαρχόντων ἁπλῶν σωμάτων,
<span class="lb" data-page="4.5" data-line="10" id="l4.5.10"></span>ὧν εἰς τὸν παρόντα λόγον δεόμεθα, χόνδρου, καὶ
<span class="lb" data-page="4.5" data-line="11" id="l4.5.11"></span>συνδέσμου, καὶ νεύρου, καὶ τοῦ μὲν χόνδρου σκληροτέρου,
<span class="lb" data-page="4.5" data-line="12" id="l4.5.12"></span>τοῦ δὲ νεύρου μαλακωτέρου, μέσου δ’ ἀμφοῖν ὄντος
<span class="lb" data-page="4.5" data-line="13" id="l4.5.13"></span>τοῦ συνδέσμου, θαυμαστῶς ἡ φύσις ἑκάστῳ χρῆται κατὰ
<span class="lb" data-page="4.5" data-line="14" id="l4.5.14"></span>πάντα τοῦ ζώου τὰ μόρια, μήτ’ εἰς χόνδρου χώραν ἢ
<span class="lb" data-page="4.5" data-line="15" id="l4.5.15"></span>νεῦρον ἢ σύνδεσμόν ποτε μεταθεῖσα, μήτ’ εἰς συνδέσμου
<span class="lb" data-page="4.5" data-line="16" id="l4.5.16"></span>χόνδρον ἢ νεῦρον, ἀλλὰ μηδ’ εἰς νεύρου σύνδεσμον
<span class="lb" data-page="4.5" data-line="17" id="l4.5.17"></span>ἢ χόνδρον. ἐδείχθη γὰρ ἐν τοῖς ἔμπροσθεν, ὡς ﻿
<span class="pb" data-page="4.6" id="p4.6"></span>
<span class="lb" data-page="4.6" data-line="1" id="l4.6.1"></span>οὔτε τὸ σκληρὸν εἰς αἴσθησιν, οὔτε τὸ μαλακὸν εἰς κίνησιν
<span class="lb" data-page="4.6" data-line="2" id="l4.6.2"></span>ἐπιτήδειον.
</p>
          </article>

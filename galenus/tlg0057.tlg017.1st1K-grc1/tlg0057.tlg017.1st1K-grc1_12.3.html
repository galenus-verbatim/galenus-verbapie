<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:12.3">
<span class="pb page1" data-page="4.6" id="p4.6"></span>
<span class="milestone ed1page page1" data-n="1.499" data-unit="ed1page" id="ed1page.1.499"></span>
<span class="milestone ed2page page1" data-n="4.588" data-unit="ed2page" id="ed2page.4.588"></span>
            <p>
<span class="lb" data-page="4.6" data-line="3" id="l4.6.3"></span><span class="milestone ed2page" data-n="4.589" data-unit="ed2page" id="ed2page.4.589"></span>Οὔκουν οὔτε διὰ νεύρων μόνων κινεῖταί
<span class="lb" data-page="4.6" data-line="4" id="l4.6.4"></span>τι μόριον, οὔτε διὰ χόνδρων ἢ συνδέσμων. ὁ μὲν γὰρ
<span class="lb" data-page="4.6" data-line="5" id="l4.6.5"></span>χόνδρος ἀλοιφῆς μέν τινος χρείαν τοῖς ἄρθροις παρέχεται,
<span class="lb" data-page="4.6" data-line="6" id="l4.6.6"></span>συναφθεὶς δ’ ὀργάνοις κινητικοῖς, βάρος αὐτοῖς περιττὸν ἂν
<span class="lb" data-page="4.6" data-line="7" id="l4.6.7"></span>ἦν, ὥσπερ τις λίθος ἐκκρεμάμενος. τὸ δὲ νεῦρον αἰσθητικὸν
<span class="lb" data-page="4.6" data-line="8" id="l4.6.8"></span>μὲν, εἰς ὅσον ἐστὶ μαλακὸν, ἀῤῥωστότερον δὲ ἢ ὥστε
<span class="lb" data-page="4.6" data-line="9" id="l4.6.9"></span>κινεῖν καὶ μεταφέρειν ὅλον κῶλον. ὁ δὲ δὴ σύνδεσμος, ἐν
<span class="lb" data-page="4.6" data-line="10" id="l4.6.10"></span>τῷ μεταξὺ τούτων ὑπάρχων, ἀσφαλῶς μὲν συνδεῖν καὶ μὴ
<span class="lb" data-page="4.6" data-line="11" id="l4.6.11"></span>κωλύειν κινεῖσθαι τὰ μέλη δυνατὸς, οὐ μὴν αὐτός γε κινητικὸν
<span class="lb" data-page="4.6" data-line="12" id="l4.6.12"></span>ὄργανον οἷόν τ’ ἦν γενέσθαι, τὴν γένεσιν οὐκ ἐκ τῆς
<span class="lb" data-page="4.6" data-line="13" id="l4.6.13"></span>κινούσης ἀρχῆς τὸ ζῶον ὁμοίως τοῖς νεύροις, ἀλλ’ ἐξ ὀστοῦ
<span class="lb" data-page="4.6" data-line="14" id="l4.6.14"></span>λαμβάνων. ἐδείχθη γὰρ, ὡς μαλακὸν ἐχρῆν εἶναι τὸν τῆς
<span class="lb" data-page="4.6" data-line="15" id="l4.6.15"></span>τοιαύτης ἀρχῆς ὄγκον· οὐδὲν δ’ οὔτ’ ἐκ μαλακοῦ <span class="milestone ed1page" data-n="1.500" data-unit="ed1page" id="ed1page.1.500"></span>τελέως
<span class="lb" data-page="4.6" data-line="16" id="l4.6.16"></span>σκληρὸν, οὔτ’ ἐκ σκληροῦ μαλακὸν οἷόν τε φύεσθαι.
<span class="lb" data-page="4.6" data-line="17" id="l4.6.17"></span>διὰ ταύτας οὖν τὰς ἀνάγκας ἡ φύσις οὔτε τοῖς συνδέσμοις
<span class="pb" data-page="4.7" id="p4.7"></span>
<span class="lb" data-page="4.7" data-line="1" id="l4.7.1"></span>μόνοις ἠδυνήθη χρήσασθαι πρὸς τὰς καθ’ ὁρμὴν κινήσεις,
<span class="lb" data-page="4.7" data-line="2" id="l4.7.2"></span>ὅτι μήτ’ αἰσθήσεως αὐτοῖς μήτε κινήσεως μετῆν, ὡς ἂν
<span class="lb" data-page="4.7" data-line="3" id="l4.7.3"></span>μηδὲ συνημμένοις τῷ τὸ τῆς ψυχῆς ἡγεμονοῦν περιέχοντι
<span class="lb" data-page="4.7" data-line="4" id="l4.7.4"></span>τόπῳ, νεύροις τ’ οὐχ οἷόν τε χρῆσθαι μόνοις, ἀδυνάτοις
<span class="lb" data-page="4.7" data-line="5" id="l4.7.5"></span>οὖσι διὰ μαλακότητα μεταφέρειν βάρη τηλικαῦτα. δεόντως
<span class="lb" data-page="4.7" data-line="6" id="l4.7.6"></span>οὖν, ἔνθα μὲν δέσεως χρῄζει μόνης τὸ μέλος, ἐνταῦθα σύνδεσμός
<span class="lb" data-page="4.7" data-line="7" id="l4.7.7"></span>ἐστι μόνος, ἔνθα δ’ αἰσθήσεως μόνης, νεῦρον, ἐν
<span class="lb" data-page="4.7" data-line="8" id="l4.7.8"></span>οἷς δ’ ἂν ᾖ χρεία κινήσεως τῆς κατὰ προαίρεσιν, ἐν τούτοις
<span class="lb" data-page="4.7" data-line="9" id="l4.7.9"></span>ἀμφότερα, τοῦ μὲν νεύρου τό τε παρὰ τοῦ λογισμοῦ
<span class="lb" data-page="4.7" data-line="10" id="l4.7.10"></span>πρόσταγμα διακομίζοντος, καὶ τὴν τῆς κινήσεως ἀρχὴν ἐνδιδόντος,
<span class="lb" data-page="4.7" data-line="11" id="l4.7.11"></span>τοῦ δὲ συνδέσμου τὴν εἰς τὸ βαστάζειν τὰ κινούμενα
<span class="lb" data-page="4.7" data-line="12" id="l4.7.12"></span>ῥώμην τῷ νεύρῳ παρέχοντος. μικτὸν οὖν ἐξ ἀμφοῖν
<span class="lb" data-page="4.7" data-line="13" id="l4.7.13"></span>ἐχρῆν τι δημιουργηθῆναι κινήσεως ὄργανον, ὃ πάντως
<span class="lb" data-page="4.7" data-line="14" id="l4.7.14"></span>ἔμελλεν νεύρου μὲν σκληρότερον, συνδέσμου δ’ ἔσεσθαι μαλακώτερον,
<span class="lb" data-page="4.7" data-line="15" id="l4.7.15"></span>ἀτὰρ οὖν καὶ μεθέξειν αἰσθήσεως ἧττον μὲν
<span class="lb" data-page="4.7" data-line="16" id="l4.7.16"></span>ἢ νεῦρον, μᾶλλον δ’ ἢ σύνδεσμος, καὶ ῥώμης δὴ καὶ ἀῤῥωστίας,
<span class="lb" data-page="4.7" data-line="17" id="l4.7.17"></span>καὶ τῶν ἄλλων τῶν ἐναντίων, ἃ καὶ συνδέσμοις
<span class="pb" data-page="4.8" id="p4.8"></span>
<span class="lb" data-page="4.8" data-line="1" id="l4.8.1"></span>ὑπάρχει καὶ νεύροις, ἐν τῷ μέσῳ τετάξεσθαι, διὰ τὸ μετέχειν
<span class="lb" data-page="4.8" data-line="2" id="l4.8.2"></span>μὲν ἑκατέρων τῶν γεννησαμένων αὐτὸ τῆς οὐσίας, οὐ
<span class="lb" data-page="4.8" data-line="3" id="l4.8.3"></span>μὴν ἀκριβῶς οὐδετέραν, οὐδὲ μόνην, οὐδ’ ἀνεπίμικτον ἔχειν,
<span class="lb" data-page="4.8" data-line="4" id="l4.8.4"></span>ἀλλ’ ἐξ ἀμφοῖν κεκρᾶσθαι. καὶ μὴν οὐδὲν οὐδενὶ δι’ ὅλου
<span class="lb" data-page="4.8" data-line="5" id="l4.8.5"></span>κεράννυσθαι δύναται μὴ καταθραυσθὲν πρότερον εἰς μικρὰ
<span class="lb" data-page="4.8" data-line="6" id="l4.8.6"></span>μόρια. κατατέμνειν οὖν ἑκάτερον εἰς λεπτὰς ἶνας ἀναγκαῖον
<span class="lb" data-page="4.8" data-line="7" id="l4.8.7"></span>ἦν, κᾄπειτ’ ἀλλήλαις ἐκείνας συνάπτειν εἰς γένεσιν τοῦ μέσου
<span class="lb" data-page="4.8" data-line="8" id="l4.8.8"></span>τὴν οὐσίαν αὐτῶν ὀργάνου τοῦ κινητικοῦ. ἀλλ’ εἴπερ
<span class="lb" data-page="4.8" data-line="9" id="l4.8.9"></span>τοῦτ’ ἐποίησε μόνον ἄνευ τοῦ πληρῶσαι τὰς μεταξὺ χώρας
<span class="lb" data-page="4.8" data-line="10" id="l4.8.10"></span>οὐσίας μαλακῆς, οἷον στοιβῆς τέ τινος ἐσομένης αὐτοῖς
<span class="lb" data-page="4.8" data-line="11" id="l4.8.11"></span>καὶ ἕδρας ἀσφαλοῦς, οὐδ’ ἂν ἐπ’ ὀλίγον ἀθλάστους τε καὶ
<span class="lb" data-page="4.8" data-line="12" id="l4.8.12"></span>ἀῤῥήκτους τὰς ἶνας φυλάττεσθαι δυνατὸν ἦν. τὴν οὖν
<span class="lb" data-page="4.8" data-line="13" id="l4.8.13"></span>στοιβὴν ταύτην οὐδ’ αὐτὴν ἄχρηστον ἡ πάντη σοφὴ φύσις,
<span class="lb" data-page="4.8" data-line="14" id="l4.8.14"></span>ἀλλὰ καὶ κρύους καὶ θάλπους ἀλέξημα καὶ τοῖς πιλητοῖς
<span class="lb" data-page="4.8" data-line="15" id="l4.8.15"></span>κτήμασιν ὁμοιότατον σκέπασμα κατά τε τῶν ἰνῶν
<span class="lb" data-page="4.8" data-line="16" id="l4.8.16"></span>αὐτῶν ἐν κύκλῳ περιεβάλετο, καὶ προσέτι ταῖς ἀρτηρίαις
<span class="lb" data-page="4.8" data-line="17" id="l4.8.17"></span>καὶ ταῖς φλεψὶν ὑποστόρεσμά τι καὶ ἀμφίεσμα θαυμαστὸν
<span class="pb" data-page="4.9" id="p4.9"></span>
<span class="lb" data-page="4.9" data-line="1" id="l4.9.1"></span>ἐξεπορίσατο. καί σοι περὶ μὲν ταύτης ἐν τῷ πρώτῳ πάντων
<span class="lb" data-page="4.9" data-line="2" id="l4.9.2"></span>εἴρηται λόγῳ, διότι τε σὰρξ ὀνομάζεται τὸ τὰς χρείας
<span class="lb" data-page="4.9" data-line="3" id="l4.9.3"></span>τοιαύτας τοῖς ζώοις παρέχον, <span class="milestone ed2page" data-n="4.590" data-unit="ed2page" id="ed2page.4.590"></span>ὅπως τε καὶ κρύους
<span class="lb" data-page="4.9" data-line="4" id="l4.9.4"></span>καὶ θάλπους ἐστὶν ἴαμα, καίτοι γ’ ἐναντία ἀλλήλοις ὑπάρχοντα.
<span class="lb" data-page="4.9" data-line="5" id="l4.9.5"></span>ἐν δ’ αὐτοῖς περὶ μυῶν κινήσεως προείρηται, πῶς
<span class="lb" data-page="4.9" data-line="6" id="l4.9.6"></span>μὲν εἰς ἶνας νεῦρα καὶ σύνδεσμοι λύονται, πῶς δ’ αὐτοῖς
<span class="lb" data-page="4.9" data-line="7" id="l4.9.7"></span>ἡ ἁπλῆ σὰρξ ἀναμίγνυται, πῶς δ’ αὖθις ἀλλήλαις συνιουσῶν
<span class="lb" data-page="4.9" data-line="8" id="l4.9.8"></span>τε καὶ κεραννυμένων τῶν ἰνῶν, τὸ μὲν ἐκ τούτων συγκείμενον
<span class="lb" data-page="4.9" data-line="9" id="l4.9.9"></span>ὁ τένων γίνεται, τὸ δ’ ἐξ ἁπάντων ὁ μῦς. νυνὶ
<span class="lb" data-page="4.9" data-line="10" id="l4.9.10"></span>δ’ ἡ χρεία καὶ τένοντος γενέσεως εἴρηται καὶ μυός. ὁ μὲν
<span class="lb" data-page="4.9" data-line="11" id="l4.9.11"></span>γὰρ τένων τὸ πρῶτόν ἐστιν αὐτὸ τῆς κινήσεως ὄργανον·
<span class="lb" data-page="4.9" data-line="12" id="l4.9.12"></span>ὁ δ’ αὖ μῦς τῆς γενέσεως αὐτοῦ χάριν ἐγένετο, καὶ τὰς
<span class="lb" data-page="4.9" data-line="13" id="l4.9.13"></span>τῆς συνθέτου σαρκὸς τῷ ζώῳ χρείας παρέχεται, πίπτοντος
<span class="lb" data-page="4.9" data-line="14" id="l4.9.14"></span>μὲν ἢ ἄλλως κατακλινομένου μαλθακὸν ὑποστόρεσμα γινόμενος,
<span class="lb" data-page="4.9" data-line="15" id="l4.9.15"></span>πληττομένου δὲ σκέπασμα τοῖς πιλητοῖς ὁμοιότατον
<span class="lb" data-page="4.9" data-line="16" id="l4.9.16"></span>κτήμασιν, ἀλλὰ καὶ τιτρωσκομένων πρόβλημα, καὶ
<span class="lb" data-page="4.9" data-line="17" id="l4.9.17"></span>θάλπων μὲν ἐν κρύει, σκιάζων δ’ ἐν θάλπει. καὶ τί γὰρ
<span class="pb" data-page="4.10" id="p4.10"></span>
<span class="lb" data-page="4.10" data-line="1" id="l4.10.1"></span>ἄλλο ἢ πρὸ πάντων τῶν κυρίων μερῶν εἰς ἅπασαν ἔκκειται
<span class="lb" data-page="4.10" data-line="2" id="l4.10.2"></span>βλάβην τὸ σαρκῶδες γένος; οὕτως ἐξ ἁπάντων ἡ φύσις
<span class="lb" data-page="4.10" data-line="3" id="l4.10.3"></span>ὠφελεῖται ἅμα καὶ κοσμεῖ καὶ φρουρεῖ τὸ ζῶον. οὗτοι
<span class="lb" data-page="4.10" data-line="4" id="l4.10.4"></span>μὲν οἱ κοινοὶ λόγοι περὶ χρείας συνδέσμων καὶ τενόντων
<span class="lb" data-page="4.10" data-line="5" id="l4.10.5"></span>καὶ μυῶν ἐν τῷδε μάλιστα τῆς ὅλης διεξόδου γεγράφθαι
<span class="lb" data-page="4.10" data-line="6" id="l4.10.6"></span>φθάνοντες, ἡνίκα περὶ νεύρων φύσεώς τε ἅμα καὶ χρείας
<span class="lb" data-page="4.10" data-line="7" id="l4.10.7"></span>καὶ ἀρχῆς ἐν τοῖς πρόσθεν αὐτάρκως ἐξηγησάμεθα· καὶ μέν
<span class="lb" data-page="4.10" data-line="8" id="l4.10.8"></span>γε καὶ περὶ τοῦ κυριωτάτου τῶν ἄρθρων ἁπάντων ὁ λόγος
<span class="lb" data-page="4.10" data-line="9" id="l4.10.9"></span>ἐστὶν ἡμῖν ὁ νῦν περαινόμενος. οὐκοῦν οὐδὲ κατὰ τοῦτ’ ἄν
<span class="lb" data-page="4.10" data-line="10" id="l4.10.10"></span>τις ἐγκαλέσαι τὸν κοινὸν λόγον ἐπὶ τούτου διελοῦσιν ἡμῖν.
<span class="lb" data-page="4.10" data-line="11" id="l4.10.11"></span>εἴρηται δ’ ἤδη πολλάκις, ὡς ἕκαστον τῶν κοινῶν ἅπαξ μέν
<span class="lb" data-page="4.10" data-line="12" id="l4.10.12"></span>που τελέως διέξιμεν, ὑπομιμνήσκομεν δ’ ἐν τοῖς κατὰ μέρος,
<span class="lb" data-page="4.10" data-line="13" id="l4.10.13"></span>ὡς ἂν μάλιστα διὰ βραχυτάτων ἡμῖν τὸ πᾶν περαίνηται.
<span class="lb" data-page="4.10" data-line="14" id="l4.10.14"></span>καὶ γὰρ οὖν καὶ ὅτι τῶν μυῶν τινες μὲν εἰς ἕνα
<span class="lb" data-page="4.10" data-line="15" id="l4.10.15"></span>μέγαν τελευτῶντες τένοντα, τινὲς δὲ διὰ τῶν σαρκοειδῶν
<span class="lb" data-page="4.10" data-line="16" id="l4.10.16"></span>μορίων καθήκουσιν εἰς τὰ κῶλα, πολλοῖς δηλονότι καὶ
<span class="lb" data-page="4.10" data-line="17" id="l4.10.17"></span>σμικροῖς τένουσι κινοῦντες αὐτὰ, διὰ τῶν ἔμπροσθεν αὐτάρκως ﻿
<span class="pb" data-page="4.11" id="p4.11"></span>
<span class="lb" data-page="4.11" data-line="1" id="l4.11.1"></span>ἐξηγησάμεθα, τό τε κοινὸν καὶ καθόλου διδάσκοντες,
<span class="lb" data-page="4.11" data-line="2" id="l4.11.2"></span>ἀλλὰ καὶ τῶν κατὰ μέρος ἔνια παραθέμενοι.
</p>
          </article>

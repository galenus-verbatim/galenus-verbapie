<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:12.4">
<span class="pb page1" data-page="4.11" id="p4.11"></span>
<span class="milestone ed1page page1" data-n="1.500" data-unit="ed1page" id="ed1page.1.500"></span>
<span class="milestone ed2page page1" data-n="4.590" data-unit="ed2page" id="ed2page.4.590"></span>
            <p>
<span class="lb" data-page="4.11" data-line="3" id="l4.11.3"></span>Πάλιν οὖν ἐπὶ τὸ τῆς κεφαλῆς ἄρθρον,
<span class="lb" data-page="4.11" data-line="4" id="l4.11.4"></span>ὅπερ ἐξ ἀρχῆς προὔκειτο, τὸν λόγον ἐπαναγαγόντες ἐπισκεψώμεθα
<span class="lb" data-page="4.11" data-line="5" id="l4.11.5"></span>τὴν κατ’ αὐτὸ τέχνην τῆς φύσεως. πρέπει γὰρ,
<span class="lb" data-page="4.11" data-line="6" id="l4.11.6"></span>οἶμαι, καὶ τούτῳ κατὰ τὴν ἀξίαν κεκοσμῆσθαι, καθάπερ
<span class="lb" data-page="4.11" data-line="7" id="l4.11.7"></span>καὶ τοῖς ἄλλοις σύμπασιν. ἐπίκαιρον μὲν δὴ τοῦτο τὸ ἄρθρον
<span class="lb" data-page="4.11" data-line="8" id="l4.11.8"></span>οὕτως ἐστὶ τοῖς ζώοις, ὥστε μόνον ἁπάντων οὐδὲ
<span class="lb" data-page="4.11" data-line="9" id="l4.11.9"></span>τὸν ἀκαρῆ χρόνον ἀνέχει, μὴ ὅτι μεγάλης ἐξαρθρήσεως,
<span class="lb" data-page="4.11" data-line="10" id="l4.11.10"></span>ἀλλ’ οὐδὲ τῆς τυχούσης ἐγκλίσεως. εὐθέως γὰρ ἄπνουν καὶ
<span class="lb" data-page="4.11" data-line="11" id="l4.11.11"></span>ἄφωνον, ἀκίνητόν τε καὶ ἀναίσθητον ἅπαν γίνεται τὸ ζῶον,
<span class="lb" data-page="4.11" data-line="12" id="l4.11.12"></span>οἷα τῆς ῥίζης αὐτῆς πεπονθυίας τῶν νεύρων. ἀρχὴ μὲν γὰρ
<span class="lb" data-page="4.11" data-line="13" id="l4.11.13"></span>αὐτῶν ὁ ἐγκέφαλός ἐστι, καὶ τὰ πάθη εἰς αὐτὸν φέρει,
<span class="lb" data-page="4.11" data-line="14" id="l4.11.14"></span>οἷον εἰς ἄρουράν τινα τῆς λογιστικῆς ψυχῆς· ἔκφυσις δ’
<span class="lb" data-page="4.11" data-line="15" id="l4.11.15"></span>ἐντεῦθεν, οἷον πρέμνου τινὸς, εἰς δένδρον ἀνήκοντος μέγα,
<span class="lb" data-page="4.11" data-line="16" id="l4.11.16"></span>ὁ νωτιαῖός ἐστι μυελὸς, καὶ τούτου τοῦ πρέμνου δι’ ὅλης
<span class="lb" data-page="4.11" data-line="17" id="l4.11.17"></span>τῆς ῥάχεως ἐκτεταμένου, πάμπολλα μὲν ἀποσχίζεται νεῦρα,
<span class="pb" data-page="4.12" id="p4.12"></span>
<span class="lb" data-page="4.12" data-line="1" id="l4.12.1"></span>καθάπερ κλάδοι τινὲς, εἰς ἀποβλαστήματα μεριζόμενοι μυρία,
<span class="lb" data-page="4.12" data-line="2" id="l4.12.2"></span>σύμπαν δ’ οὕτω τὸ σῶμα μεταλαμβάνει δι’ αὐτῶν
<span class="lb" data-page="4.12" data-line="3" id="l4.12.3"></span>πρώτης μὲν καὶ μάλιστα κινήσεως, ἐπὶ ταύτῃ δ’ αἰσθήσεως.
<span class="lb" data-page="4.12" data-line="4" id="l4.12.4"></span>ἥτις μὲν οὖν ἐστιν αὐτῶν ἡ διανομὴ, προϊὼν ὁ λόγος ἐξηγήσεται.
<span class="lb" data-page="4.12" data-line="5" id="l4.12.5"></span><span class="milestone ed2page" data-n="4.591" data-unit="ed2page" id="ed2page.4.591"></span>τὸ δὲ τῆς κεφαλῆς ἄρθρον, ὡς ἂν τὴν ῥίζαν
<span class="lb" data-page="4.12" data-line="6" id="l4.12.6"></span>ἁπάντων τῶν κινούντων τὰ κάτω τοῦ ζώου μόρια νεύρων
<span class="lb" data-page="4.12" data-line="7" id="l4.12.7"></span>ἐν ἑαυτῷ περιέχον, ἀσφαλεστάτην ἁπάντων ἄρθρων ἔχει
<span class="lb" data-page="4.12" data-line="8" id="l4.12.8"></span>τὴν κατασκευήν. ἡ δ’ ἀσφάλεια διά τε τοῦ πάχους τῶν
<span class="lb" data-page="4.12" data-line="9" id="l4.12.9"></span>συνδέσμων καὶ τοῦ πλήθους τῶν μυῶν καὶ αὐτῆς τῆς
<span class="lb" data-page="4.12" data-line="10" id="l4.12.10"></span>κατὰ τὴν σύνθεσιν τῶν ὀστῶν ἀκριβείας ἐγένετο. σύνδεσμοι
<span class="lb" data-page="4.12" data-line="11" id="l4.12.11"></span>μὲν γὰρ τρεῖς ἰσχυρότατοι συνάπτουσιν αὐτὰ, κατὰ κύκλον
<span class="lb" data-page="4.12" data-line="12" id="l4.12.12"></span>μὲν εἷς μέγιστος πλατὺς ὅλην περιλαμβάνων τὴν διάρθρωσιν,
<span class="lb" data-page="4.12" data-line="13" id="l4.12.13"></span>ἄλλοι δὲ δύο μετρίως στρογγύλοι, καθάπερ νεῦρα,
<span class="lb" data-page="4.12" data-line="14" id="l4.12.14"></span>συνάπτων ὁ μὲν τὸ πέρας τῆς προμήκους ἀποφύσεως τοῦ
<span class="lb" data-page="4.12" data-line="15" id="l4.12.15"></span>δευτέρου σπονδύλου τῷ τῆς κεφαλῆς ὀστῷ, τοῦτον δ’ ἕτερος
<span class="lb" data-page="4.12" data-line="16" id="l4.12.16"></span>ἐγκάρσιος ὡς πρὸς ὀρθὴν γωνίαν τέμνων, ἐκ τῶν
<span class="lb" data-page="4.12" data-line="17" id="l4.12.17"></span>δεξιῶν μερῶν τοῦ πρώτου σπονδύλου διήκων ἐπὶ θάτερον.
<span class="lb" data-page="4.12" data-line="18" id="l4.12.18"></span>ὀκτὼ δὲ μύες ἐξ αὐτῶν μόνον τῶν ὄπισθεν μερῶν ἐπιβέβληνται
<span class="pb" data-page="4.13" id="p4.13"></span>
<span class="lb" data-page="4.13" data-line="1" id="l4.13.1"></span>τῇ διαρθρώσει, σκέποντές τε ἅμα καὶ κινοῦντες
<span class="lb" data-page="4.13" data-line="2" id="l4.13.2"></span>αὐτήν. ἡ δὲ τῶν ὀστῶν αὐτῶν ἰδέα τε καὶ τῆς συνθέσεως
<span class="lb" data-page="4.13" data-line="3" id="l4.13.3"></span>ἀκρίβεια θαυμαστὴ μὲν καὶ ἰδόντι μόνον· εἰ δὲ πρὸς
<span class="lb" data-page="4.13" data-line="4" id="l4.13.4"></span>τῷ θεάσασθαι λογίζοιο τὴν ἑκάστου τῶν κατ’ αὐτὰ μορίων
<span class="lb" data-page="4.13" data-line="5" id="l4.13.5"></span>χρείαν, οὐ τὴν τέχνην μόνην θαυμάσεις, ἀλλὰ καὶ τὴν πρόνοιαν
<span class="lb" data-page="4.13" data-line="6" id="l4.13.6"></span>τοῦ δημιουργήσαντος ἡμᾶς ὑμνήσεις. ἐπειδὴ γὰρ ἐχρῆν
<span class="lb" data-page="4.13" data-line="7" id="l4.13.7"></span>δύο γενέσθαι κατὰ γένος τῆς ὅλης κεφαλῆς τὰς κινήσεις,
<span class="lb" data-page="4.13" data-line="8" id="l4.13.8"></span>ἑτέραν μὲν ἐπινευόντων καὶ ἀνανευόντων, ἑτέραν δὲ εἰς τὰ
<span class="lb" data-page="4.13" data-line="9" id="l4.13.9"></span>πλάγια περιφερόντων αὐτὴν, ἀναγκαῖον ἦν ἤτοι διπλῆν
<span class="lb" data-page="4.13" data-line="10" id="l4.13.10"></span>ποιήσασθαι<span class="milestone ed1page" data-n="1.501" data-unit="ed1page" id="ed1page.1.501"></span> τὴν διάρθρωσιν, ἢ λοξαῖς κινήσεσιν ἁπλαῖς
<span class="lb" data-page="4.13" data-line="11" id="l4.13.11"></span>δύο σύνθετον ἀπεργάσασθαι μίαν εὐθεῖαν, ὡς ἐπί τε τῶν
<span class="lb" data-page="4.13" data-line="12" id="l4.13.12"></span>χειρῶν ἐδείκνυτο καὶ τῶν καρπῶν καὶ ἄλλων πολλῶν μορίων.
<span class="lb" data-page="4.13" data-line="13" id="l4.13.13"></span>ἐπ’ ἐκείνων μὲν οὖν ὅτι βέλτιον οὕτως ἦν, ἀποδέδεικται
<span class="lb" data-page="4.13" data-line="14" id="l4.13.14"></span>πρόσθεν· ἐπὶ δέ γε τῆς κεφαλῆς ὅτι μὴ βέλτιον,
<span class="lb" data-page="4.13" data-line="15" id="l4.13.15"></span>ἐν τῷδε τῷ λόγῳ ῥηθήσεται, πάλιν αὖ κᾀνταῦθ’ ἀναμνησάντων
<span class="lb" data-page="4.13" data-line="16" id="l4.13.16"></span>ἡμῶν κινήσεις τινῶν μορίων, ἐφ’ ὧν οὐκ ἦν ἄμεινον
<span class="lb" data-page="4.13" data-line="17" id="l4.13.17"></span>ἐκ τῶν λοξῶν τὴν εὐθεῖαν ἐργάσασθαι. μάλιστα γὰρ
<span class="pb" data-page="4.14" id="p4.14"></span>
<span class="lb" data-page="4.14" data-line="1" id="l4.14.1"></span>δὴ ταῦτα τῶν ἔργων τῆς φύσεως ἐξηγεῖσθαι προσῆκεν, ἐν
<span class="lb" data-page="4.14" data-line="2" id="l4.14.2"></span>οἷς φαίνεται μεμνημένη τῶν χρειῶν τῆς ὁμοιότητος. ὅταν
<span class="lb" data-page="4.14" data-line="3" id="l4.14.3"></span>μηδαμόθι τὰ τῆς ὁμοίας δεόμενα κινήσεως ἑτέρως φαίνηται
<span class="lb" data-page="4.14" data-line="4" id="l4.14.4"></span>κατασκευάζειν, ἀλλ’ ὡσαύτως ἀεὶ, δῆλον ὡς ἀναλογίας τε
<span class="lb" data-page="4.14" data-line="5" id="l4.14.5"></span>καὶ δικαιοσύνης ἀκριβῶς προνενόηται. πότ’ οὖν ἐστιν ἄμεινον
<span class="lb" data-page="4.14" data-line="6" id="l4.14.6"></span>ἐκ λοξῶν κινήσεων δυοῖν εὐθεῖαν μίαν ἐργάσασθαι
<span class="lb" data-page="4.14" data-line="7" id="l4.14.7"></span>σύνθετον; ὅταν αἱ λοξαὶ βραχὺ τῆς εὐθείας παραλλάττωσι.
<span class="lb" data-page="4.14" data-line="8" id="l4.14.8"></span>πότ’ οὖν οὐκ ἄμεινον; ὅταν ἐπιπλέον ἀπάγεσθαι δέῃ τὸ
<span class="lb" data-page="4.14" data-line="9" id="l4.14.9"></span>μόριον ἐφ’ ἑκάτερα· τηνικαῦτα γὰρ ἄμεινον ἰσχυρὰν γενέσθαι
<span class="lb" data-page="4.14" data-line="10" id="l4.14.10"></span>τὴν εὐθεῖαν. ὡς, εἴ γε δυνατὸν ἦν τοῦτο, διὰ παντὸς
<span class="lb" data-page="4.14" data-line="11" id="l4.14.11"></span>ἂν ἡ φύσις ἐκ τῶν λοξῶν τὰς εὐθείας ἀπειργάζετο, βουλομένη
<span class="lb" data-page="4.14" data-line="12" id="l4.14.12"></span>γε δι’ ἐλαχίστων ὀργάνων πλείστας ἐνεργείας τῷ ζώῳ
<span class="lb" data-page="4.14" data-line="13" id="l4.14.13"></span>παρασκευάζειν. ἀλλ’ οὐκ ἐνδέχεται δύο λοξὰς ἀπὸ τῆς εὐθείας
<span class="lb" data-page="4.14" data-line="14" id="l4.14.14"></span>ἐγκεκλιμένας ἰσχυρὰν ἐκείνην ἐργάσασθαι. διὰ τοῦτ’
<span class="lb" data-page="4.14" data-line="15" id="l4.14.15"></span>οὖν οὐδ’ ἐπὶ τῆς κεφαλῆς ἄμεινον ἦν ἐκ τῶν λοξῶν κινήσεων
<span class="lb" data-page="4.14" data-line="16" id="l4.14.16"></span>τὰς εὐθείας παρασκευάζειν, ἀλλ’ ἑκατέραις ἰδίᾳ καὶ
<span class="lb" data-page="4.14" data-line="17" id="l4.14.17"></span>μῦς καὶ διαρθρώσεις ἀπεργάζεσθαι βέλτιον ἦν. καὶ τοίνυν
<span class="pb" data-page="4.15" id="p4.15"></span>
<span class="lb" data-page="4.15" data-line="1" id="l4.15.1"></span>καὶ γεγόνασιν αἵ τε διαρθρώσεις αὗται διτταὶ καὶ τῶν
<span class="lb" data-page="4.15" data-line="2" id="l4.15.2"></span>κινούντων αὐτὰς μυῶν γένη διττὰ καὶ τῶν γενῶν ἑκατέρου
<span class="lb" data-page="4.15" data-line="3" id="l4.15.3"></span>διαφοραὶ δύο. λέγω δὲ γένη μὲν διττὰ κινήσεως, τῶν εὐθειῶν
<span class="lb" data-page="4.15" data-line="4" id="l4.15.4"></span>τε καὶ τῶν λοξῶν, διαφορὰς δ’ ἐξ ἑκατέρου τοῦ γένους,
<span class="lb" data-page="4.15" data-line="5" id="l4.15.5"></span>ἔκτασιν μὲν καὶ κάμψιν τῶν εὐθειῶν, εἰς ἀριστερὰ
<span class="lb" data-page="4.15" data-line="6" id="l4.15.6"></span>δὲ καὶ δεξιὰ περιαγωγὴν τῶν λοξῶν. ὥστε καὶ μυῶν ἐχρῆν
<span class="lb" data-page="4.15" data-line="7" id="l4.15.7"></span>γενέσθαι τῶν κινησόντων τὴν κεφαλὴν τέτταρας διαφοράς·
<span class="lb" data-page="4.15" data-line="8" id="l4.15.8"></span>οἱ μὲν ἀνανεύουσιν αὐτὴν, οἱ δ’ ἐπινεύουσιν, οἱ δ’ ἐπὶ τὰ
<span class="lb" data-page="4.15" data-line="9" id="l4.15.9"></span>δεξιὰ περιάγουσιν, οἱ δ’ ἐπὶ θάτερα.
</p>
          </article>

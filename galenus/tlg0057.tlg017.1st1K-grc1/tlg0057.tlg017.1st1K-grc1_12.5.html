<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:12.5">
<span class="pb page1" data-page="4.15" id="p4.15"></span>
<span class="milestone ed1page page1" data-n="1.501" data-unit="ed1page" id="ed1page.1.501"></span>
<span class="milestone ed2page page1" data-n="4.591" data-unit="ed2page" id="ed2page.4.591"></span>
            <p>
<span class="lb" data-page="4.15" data-line="10" id="l4.15.10"></span><span class="milestone ed2page" data-n="4.592" data-unit="ed2page" id="ed2page.4.592"></span>Πῶς οὖν ἅπαντα ταῦτα θαυμαστῶς
<span class="lb" data-page="4.15" data-line="11" id="l4.15.11"></span>ἡ φύσις κατεσκεύασεν, ἤδη λέγωμεν, ἀπὸ τῶν διαρθρώσεων
<span class="lb" data-page="4.15" data-line="12" id="l4.15.12"></span>ἀρξάμενοι. τῷ μὲν πρώτῳ σπονδύλῳ διττὰς ἐπέθηκεν κοιλότητας,
<span class="lb" data-page="4.15" data-line="13" id="l4.15.13"></span>ἀκριβῶς ἴσας ταῖς κατὰ ταῦτα κυρτότησι τῆς κεφαλῆς.
<span class="lb" data-page="4.15" data-line="14" id="l4.15.14"></span>κεῖται δ’ αὐτῶν ἡ μὲν ἐκ τῶν δεξιῶν μερῶν, ἡ δ’
<span class="lb" data-page="4.15" data-line="15" id="l4.15.15"></span>ἐκ τῶν ἀριστερῶν, ὥσπερ καὶ τῆς κεφαλῆς αὐτῆς αἱ ἀποφύσεις.
<span class="lb" data-page="4.15" data-line="16" id="l4.15.16"></span>ὥσθ’, ὅτι μὲν ταύτας τε τὰς κοιλότητας καὶ τὰς
<span class="lb" data-page="4.15" data-line="17" id="l4.15.17"></span>ἐξοχὰς εἰς τὰς ἐφ’ ἑκάτερα κινήσεις παρεσκεύακεν ἡ φύσις, ﻿
<span class="pb" data-page="4.16" id="p4.16"></span>
<span class="lb" data-page="4.16" data-line="1" id="l4.16.1"></span>ἄντικρυς δῆλον. εἴπερ γὰρ τῶν εὐθειῶν ἕνεκεν ἡ φύσις
<span class="lb" data-page="4.16" data-line="2" id="l4.16.2"></span>αὐτὰς ἐδημιούργει, πάντως ἄν που τὴν ἐκ τῶν πρόσω μερῶν
<span class="lb" data-page="4.16" data-line="3" id="l4.16.3"></span>ἔθηκε, τὴν δ’ ἐκ τῶν ὀπίσω. λειπομένου δ’ ἑνὸς ἔτι
<span class="lb" data-page="4.16" data-line="4" id="l4.16.4"></span>γένους διαρθρώσεως καὶ κινήσεως, πρὸς μὲν τὸν αὐτὸν
<span class="lb" data-page="4.16" data-line="5" id="l4.16.5"></span>σπόνδυλον οὐχ οἷόν τ’ ἦν καὶ τοῦτο ποιῆσαι, φθάνοντά
<span class="lb" data-page="4.16" data-line="6" id="l4.16.6"></span>γε δὴ τὰς εἰς τὰ πλάγια κινήσεις πεπιστεῦσθαι. ὥσπερ
<span class="lb" data-page="4.16" data-line="7" id="l4.16.7"></span>γὰρ ἐπὶ τοῦ πήχεως καὶ τῆς κερκίδος ἐδείκνυτο διττὴ κατ’
<span class="lb" data-page="4.16" data-line="8" id="l4.16.8"></span>ἀγκῶνα διάρθρωσις ἕνεκα διττοῦ γένους κινήσεως γεγονέναι,
<span class="lb" data-page="4.16" data-line="9" id="l4.16.9"></span>διότι κᾀκεῖ βέλτιον ἦν ἐπὶ πλεῖστον ἀφεστάναι τῆς
<span class="lb" data-page="4.16" data-line="10" id="l4.16.10"></span>εὐθείας τὴν λοξὴν, οὕτω κᾀνταῦθα ἔχει. προσχὼν δ’ ἂν
<span class="lb" data-page="4.16" data-line="11" id="l4.16.11"></span>ἐπιμελέστερον τῷ λόγῳ τὸν νοῦν τὸ πᾶν ἐκμάθοις. ὅταν
<span class="lb" data-page="4.16" data-line="12" id="l4.16.12"></span>ἄμεινον ᾖ τὰς λοξὰς κινήσεις τῶν εὐθειῶν ἐπὶ πλεῖστον
<span class="lb" data-page="4.16" data-line="13" id="l4.16.13"></span>ἀφίστασθαι, δυοῖν θάτερον ἀναγκαῖόν ἐστιν, ἢ διττὰς γίνεσθαι
<span class="lb" data-page="4.16" data-line="14" id="l4.16.14"></span>τὰς διαρθρώσεις, ἢ μίαν ἱκανῶς χαλαρὰν, ἐκ παντὸς
<span class="lb" data-page="4.16" data-line="15" id="l4.16.15"></span>μέρους περιφερῆ. πρὸς γὰρ τὸ ῥᾳδίως ἁπανταχόσε
<span class="lb" data-page="4.16" data-line="16" id="l4.16.16"></span>περιφέρεσθαι τὸ ἄρθρον ὁμοίως εἶναι χρὴ κατὰ πᾶν μέρος
<span class="lb" data-page="4.16" data-line="17" id="l4.16.17"></span>αὐτοῦ τὴν ἰδέαν, ὡς, εἴ γε πλεονεκτήσει ἕν τι μόριον ἐξοχαῖς
<span class="lb" data-page="4.16" data-line="18" id="l4.16.18"></span>ἢ κοιλότησιν ἀδίκοις, ἐφέξει ποτὲ καὶ παραπολεῖ τῶν
<span class="pb" data-page="4.17" id="p4.17"></span>
<span class="lb" data-page="4.17" data-line="1" id="l4.17.1"></span>ἐκ θατέρου γένους τινὰ κινήσεων. οὕτω τὸ κατ’ ὦμόν τε
<span class="lb" data-page="4.17" data-line="2" id="l4.17.2"></span>καὶ τὸ κατ’ ἰσχίον ἄρθρον ἅμα μὲν περιφερὲς ἀκριβῶς,
<span class="lb" data-page="4.17" data-line="3" id="l4.17.3"></span>ἅμα δὲ καὶ χαλαρὸν ἐγένετο, καὶ διὰ τοῦτο πάντη περιάγεσθαι
<span class="lb" data-page="4.17" data-line="4" id="l4.17.4"></span>δύναται βραχίων καὶ μηρὸς ὑπὸ τῶν περιλαμβανόντων
<span class="lb" data-page="4.17" data-line="5" id="l4.17.5"></span>τὰς διαρθρώσεις μυῶν, καὶ μᾶλλόν γε βραχίων μηροῦ.
<span class="lb" data-page="4.17" data-line="6" id="l4.17.6"></span>χεὶρ μὲν γὰρ ἐπὶ τούτῳ τῷ κώλῳ κατὰ πέρας, ἐπ’
<span class="lb" data-page="4.17" data-line="7" id="l4.17.7"></span>ἐκείνῳ δὲ ποὺς ἐπιπέφυκε, τὸ μὲν ἀντιλήψεως ὄργανον, τὸ
<span class="lb" data-page="4.17" data-line="8" id="l4.17.8"></span>δὲ βαδίσεως, ὥστε τῷ μὲν ἡ ποικιλία τῆς κινήσεως οἰκειοτέρα,
<span class="lb" data-page="4.17" data-line="9" id="l4.17.9"></span>τῷ δ’ ἡ τῆς βαδίσεως ἀσφάλεια. διὰ ταῦτ’ οὖν οὐ
<span class="lb" data-page="4.17" data-line="10" id="l4.17.10"></span>μόνον χαλαρώτερον ἐγένετο τὸ κατ’ ὦμον ἄρθρον τοῦ κατ’
<span class="lb" data-page="4.17" data-line="11" id="l4.17.11"></span>ἰσχίον, ἀσθενεστέροις τε μυσὶ καὶ λεπτοτέροις συνδέσμοις
<span class="lb" data-page="4.17" data-line="12" id="l4.17.12"></span>περιληφθὲν, ἀλλὰ καὶ κοιλότητα τουτὶ μὲν ἐπιπολῆς, ἐκεῖνο
<span class="lb" data-page="4.17" data-line="13" id="l4.17.13"></span>δὲ βαθεῖαν ἐκτήσατο. καὶ σύνδεσμον δὲ στρογγύλον, ἰσχυρότατον,
<span class="lb" data-page="4.17" data-line="14" id="l4.17.14"></span>ἐκ τῆς κεφαλῆς τοῦ μηροῦ μέσῃ τῇ κοτύλῃ συναπτόμενον,
<span class="lb" data-page="4.17" data-line="15" id="l4.17.15"></span>ἐν μὲν τῷ κατ’ ἰσχίον ἄρθρῳ διὰ τὴν αὐτὴν
<span class="lb" data-page="4.17" data-line="16" id="l4.17.16"></span>αἰτίαν ἐποίησεν ἡ φύσις, οὐ μὴν οὔ γε τὸ κατ’ ὦμον, εἰς
<span class="lb" data-page="4.17" data-line="17" id="l4.17.17"></span>ἑτοιμότητα κινήσεως πολυειδοῦς παντοίως αὐτὸ παρασκευάζουσα.
<span class="pb" data-page="4.18" id="p4.18"></span>
<span class="lb" data-page="4.18" data-line="1" id="l4.18.1"></span>καὶ διὰ τοῦτο μάλιστα πάντων ἄρθρων ἐκπτώσεσι
<span class="lb" data-page="4.18" data-line="2" id="l4.18.2"></span>συνεχῶς ἁλίσκεται τὸ κατ’ ὦμον, οὐκ ἀγνοούσης τοῦτο τῆς
<span class="lb" data-page="4.18" data-line="3" id="l4.18.3"></span>φύσεως, ἀλλ’, ὡς εἴρηται μυριάκις ἤδη καὶ πρόσθεν, ἐπειδὴ
<span class="lb" data-page="4.18" data-line="4" id="l4.18.4"></span>μάχεται τὸ τῆς κατασκευῆς ἀσφαλὲς τῷ τῆς κινήσεως πολυειδεῖ,
<span class="lb" data-page="4.18" data-line="5" id="l4.18.5"></span>τὸ χρηστότερον ἐφ’ ἑκάστου τῶν ἄρθρων αἱρουμένης.
<span class="lb" data-page="4.18" data-line="6" id="l4.18.6"></span>ἐπὶ μὲν οὖν χειρὸς ἡ πρὸς τὴν ἑτοιμότητα τῆς κινήσεως
<span class="lb" data-page="4.18" data-line="7" id="l4.18.7"></span>κατασκευὴ χρηστοτέρα· τὸ δὲ τῆς κεφαλῆς ἄρθρον
<span class="lb" data-page="4.18" data-line="8" id="l4.18.8"></span>ἐκπτώσεως οὐκ ἀνέχεται, διότι κύριον ἱκανῶς ἐστι, καὶ
<span class="lb" data-page="4.18" data-line="9" id="l4.18.9"></span>παραχρῆμα διαφθείρει τὸ ζῶον, ἢ οὐκ ἂν ἴσως οὐδὲ
<span class="lb" data-page="4.18" data-line="10" id="l4.18.10"></span>τούτῳ ποικίλης κινήσεως ἐφθόνησεν. οὐδὲ γὰρ ἦν δήπου
<span class="lb" data-page="4.18" data-line="11" id="l4.18.11"></span>χεῖρον εἰς τοσοῦτον ἑκατέρωσε τὴν κεφαλὴν περιφέρειν, ὡς
<span class="lb" data-page="4.18" data-line="12" id="l4.18.12"></span>μὴ μόνα τὰ πλάγια δύνασθαι βλέπειν, ἀλλὰ καὶ τὰ κατόπιν.
<span class="lb" data-page="4.18" data-line="13" id="l4.18.13"></span>ἀλλὰ γὰρ οὐκ ἐνεδέχετο χωρὶς χαλαρᾶς διαρθρώσεως
<span class="lb" data-page="4.18" data-line="14" id="l4.18.14"></span>οὕτως εὔκολον ἐργάσασθαι κίνησιν. <span class="milestone ed2page" data-n="4.593" data-unit="ed2page" id="ed2page.4.593"></span>εἵλετο
<span class="lb" data-page="4.18" data-line="15" id="l4.18.15"></span>γοῦν ἡ φύσις ὀλίγης κεφαλῇ κινήσεως ἀσφαλοῦς μεταδοῦναι
<span class="lb" data-page="4.18" data-line="16" id="l4.18.16"></span>μᾶλλον, ἢ σφαλερᾶς ποικίλης· ὅθεν οὔθ’ ἁπλοῦν, οὔτε
<span class="lb" data-page="4.18" data-line="17" id="l4.18.17"></span>χαλαρὸν αὐτῆς ἐδημιούργησε τὸ ἄρθρον, ἀλλὰ διττόν τε
<span class="lb" data-page="4.18" data-line="18" id="l4.18.18"></span>ἅμα καὶ σύντονον.
</p>
          </article>

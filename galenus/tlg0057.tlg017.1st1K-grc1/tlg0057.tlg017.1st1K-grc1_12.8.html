<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:12.8">
<span class="pb page1" data-page="4.29" id="p4.29"></span>
<span class="milestone ed1page page1" data-n="1.503" data-unit="ed1page" id="ed1page.1.503"></span>
<span class="milestone ed2page page1" data-n="4.596" data-unit="ed2page" id="ed2page.4.596"></span>
            <p>
<span class="lb" data-page="4.29" data-line="8" id="l4.29.8"></span>Πάλιν οὖν ἐπὶ τὸ προκείμενον ἴωμεν, ἀναμνήσαντες
<span class="lb" data-page="4.29" data-line="9" id="l4.29.9"></span>πρῶτον, ὡς τὰς κινήσεις τῆς κεφαλῆς διά τε
<span class="lb" data-page="4.29" data-line="10" id="l4.29.10"></span>τῶν συνδέσμων τὴν ἀρετὴν καὶ τῶν ἄρθρων τὴν ἀκρίβειαν
<span class="lb" data-page="4.29" data-line="11" id="l4.29.11"></span>καὶ τῶν μυῶν τῶν κινούντων αὐτὰ τήν τε ῥώμην καὶ τὸ
<span class="lb" data-page="4.29" data-line="12" id="l4.29.12"></span>πλῆθος οὕτω θαυμαστῶς ἔχειν ἐλέγομεν, ὡς οὔτε βέλτιον,
<span class="lb" data-page="4.29" data-line="13" id="l4.29.13"></span>οὔτ’ ἀσφαλέστερον ἐπινοῆσαι δυνατὸν, καὶ τοῦτ’ ἔτι προσαναμνήσαντες,
<span class="lb" data-page="4.29" data-line="14" id="l4.29.14"></span>ὡς τὰ δύο τῶν προτεθέντων ἀποδέδεικται.
<span class="lb" data-page="4.29" data-line="15" id="l4.29.15"></span>περί τε γὰρ τῶν συνδέσμων καὶ τῶν ἄρθρων τῆς κεφαλῆς
<span class="lb" data-page="4.29" data-line="16" id="l4.29.16"></span>εἰρηκότες ἐπὶ τὸ λοιπὸν ἔτι καὶ τρίτον ἤδη μεταβησόμεθα,
<span class="lb" data-page="4.29" data-line="17" id="l4.29.17"></span>καὶ δείξομεν, εἴ τίς ἐστι καὶ ἡ περὶ τοὺς κινοῦντας
<span class="lb" data-page="4.29" data-line="18" id="l4.29.18"></span>αὐτὴν μῦς τέχνη τῆς φύσεως. ἔστω δὲ μηδ’ ἐνταῦθα παραλειπόμενον
<span class="pb" data-page="4.30" id="p4.30"></span>
<span class="lb" data-page="4.30" data-line="1" id="l4.30.1"></span>αὐτῶν τῆς κατασκευῆς μηδὲν, ἀλλὰ καὶ θέσεως
<span class="lb" data-page="4.30" data-line="2" id="l4.30.2"></span>ἕκαστον πῶς ἔχει καὶ μεγέθους καὶ ῥώμης, ὅ τε σύμπας
<span class="lb" data-page="4.30" data-line="3" id="l4.30.3"></span>ἀριθμὸς αὐτῶν ὁπόσος ἐστὶν, ὁ λόγος ἐξηγείσθω καὶ δεικνύτω
<span class="lb" data-page="4.30" data-line="4" id="l4.30.4"></span>μηδ’ ἐνταῦθα μήτ’ ἀργῶς μήτ’ ἐλλιπῶς μήθ’
<span class="lb" data-page="4.30" data-line="5" id="l4.30.5"></span>ὅλως ἑτέρως ἔχειν τι βέλτιον, ἢ ὡς νῦν ἔχει, δυνάμενον.
<span class="lb" data-page="4.30" data-line="6" id="l4.30.6"></span>κάλλιστον μὲν οὖν αὐτῶν ἦν τῶν φαινομένων παρόντων
<span class="lb" data-page="4.30" data-line="7" id="l4.30.7"></span>γίνεσθαι τήν τε δεῖξιν αὐτῶν καὶ τοὺς λόγους· οὐδὲ γὰρ
<span class="lb" data-page="4.30" data-line="8" id="l4.30.8"></span>ἱκανὸς ἐκτυπῶσαι λόγος οὐδεὶς οὕτως ἀκριβῶς οὐδὲν τῶν
<span class="lb" data-page="4.30" data-line="9" id="l4.30.9"></span>φαινομένων, ὡς ἁφὴ καὶ ὄψις. ἀλλ’ ἐπεὶ τὰ τῆς δείξεως
<span class="lb" data-page="4.30" data-line="10" id="l4.30.10"></span>ἄπεστι, μεῖζον μὲν τοῦτο τὸ ἀγώνισμα τῷ λόγῳ, πειρατέον
<span class="lb" data-page="4.30" data-line="11" id="l4.30.11"></span>δὲ, εἰς ὅσον οἷόν τε, μηδὲν ἀπολιπεῖν ἀσαφὲς, ἀρξαμένους
<span class="lb" data-page="4.30" data-line="12" id="l4.30.12"></span>ἐνθένδε ποθέν. οἱ κινοῦντες τὴν κεφαλὴν μύες, τὸν ἀριθμὸν
<span class="lb" data-page="4.30" data-line="13" id="l4.30.13"></span>ὄντες εἴκοσιν ὀκτὼ ἢ πλείους, οἷον χορός τις ἐν κύκλῳ περιεστῶτες
<span class="lb" data-page="4.30" data-line="14" id="l4.30.14"></span>αὐτὴν, ἄλλος ἄλλην ἐνέργειαν πεπίστευται. εἰσὶ δὲ αὐτῶν
<span class="lb" data-page="4.30" data-line="15" id="l4.30.15"></span>ὀκτὼ μὲν ἐκ τῶν ἔμπροσθεν μερῶν, τεσσαρεσκαίδεκα δὲ τῶν
<span class="lb" data-page="4.30" data-line="16" id="l4.30.16"></span>ὄπισθεν ἀντιτεταγμένοι κατὰ διάμετρον ἀλλήλοις, ἄλλοι δὲ
<span class="lb" data-page="4.30" data-line="17" id="l4.30.17"></span>δύο καθ’ ἑκάτερον μέρος, οἱ μὲν ἐκ τῶν δεξιῶν, οἱ δ’ ἐκ τῶν ﻿
<span class="pb" data-page="4.31" id="p4.31"></span>
<span class="lb" data-page="4.31" data-line="1" id="l4.31.1"></span>ἀριστερῶν, ἀντιτεταγμένοι δὲ καὶ οἵδε πρὸς ἀλλήλους, πρῶτον
<span class="lb" data-page="4.31" data-line="2" id="l4.31.2"></span>μὲν καὶ μάλιστα τὸν τράχηλον ἐφ’ ἑαυτοὺς ἕλκουσι, σὺν
<span class="lb" data-page="4.31" data-line="3" id="l4.31.3"></span>ἐκείνῳ δὲ καὶ ὅλην τὴν κεφαλήν. ἐδείχθη γὰρ οὖν ἤδη
<span class="lb" data-page="4.31" data-line="4" id="l4.31.4"></span>μυριάκις τά τ’ ἄλλα δικαίως ἡ φύσις διατάττουσα, καὶ
<span class="lb" data-page="4.31" data-line="5" id="l4.31.5"></span>παντὶ τῷ κίνησίν τινα δημιουργοῦντι μυῒ τὸν τὴν ἐναντίαν
<span class="lb" data-page="4.31" data-line="6" id="l4.31.6"></span>ἐκείνης ἐργασάμενον<span class="milestone ed2page" data-n="4.597" data-unit="ed2page" id="ed2page.4.597"></span> ἀντιτάττουσα, χωλὴν γὰρ ἂν,
<span class="lb" data-page="4.31" data-line="7" id="l4.31.7"></span>εἰ μὴ τοῦτ’ ἔπραξε, γενέσθαι τὴν κίνησιν, ἢ καὶ τελέως
<span class="lb" data-page="4.31" data-line="8" id="l4.31.8"></span>ἀπολέσθαι, διὰ τὸ μίαν ἑκάστου μυὸς ἐνέργειαν εἶναι, τὴν
<span class="lb" data-page="4.31" data-line="9" id="l4.31.9"></span>εἰς αὐτὸν σύνοδον. αὐτίκα γέ τοι τῶν ἐπινευόντων τε καὶ
<span class="lb" data-page="4.31" data-line="10" id="l4.31.10"></span>ἀνανευόντων τὴν κεφαλὴν μυῶν, ὀκτὼ μὲν ὄπισθεν ἀμφὶ
<span class="lb" data-page="4.31" data-line="11" id="l4.31.11"></span>τὸ ἄρθρον αὐτὸ τετάχαται μικροὶ, μείζους δ’ αὐτῶν ἄλλοι
<span class="lb" data-page="4.31" data-line="12" id="l4.31.12"></span>κατὰ παντὸς ἐκτείνονται τοῦ τραχήλου, διὰ μὲν τῶν πρώτων
<span class="lb" data-page="4.31" data-line="13" id="l4.31.13"></span>ἰνῶν ταῖς τῆς κεφαλῆς μόνης ὑπηρετοῦντες κινήσεσιν,
<span class="lb" data-page="4.31" data-line="14" id="l4.31.14"></span>ἃς πρὸς τὸν πρῶτόν τε κα δεύτερον σπόνδυλον ποιοῦνται,
<span class="lb" data-page="4.31" data-line="15" id="l4.31.15"></span>διὰ δὲ τῶν ἑξῆς τοὺς ὑπολοίπους πέντε τοῦ τραχήλου κινοῦντες
<span class="lb" data-page="4.31" data-line="16" id="l4.31.16"></span>σπονδύλους. ἀλλὰ τῶν μὲν ὀκτὼ τῶν μικρῶν οἱ
<span class="lb" data-page="4.31" data-line="17" id="l4.31.17"></span>τέτταρες εὐθείας ἐξηγοῦνται κινήσεως, ἐκφυόμενοι μὲν ἐκ
<span class="lb" data-page="4.31" data-line="18" id="l4.31.18"></span>τοῦ κατ’ ἰνίον ὀστοῦ μικρὸν ὑπεράνω τῆς διαρθρώσεως,
<span class="pb" data-page="4.32" id="p4.32"></span>
<span class="lb" data-page="4.32" data-line="1" id="l4.32.1"></span>ἐμφυόμενοι δὲ εἴς τε τὴν ὀπίσθιον ἀπόφυσιν τοῦ δευτέρου
<span class="lb" data-page="4.32" data-line="2" id="l4.32.2"></span>σπονδύλου καὶ τοῦ πρώτου τὸ ταύτῃ μέρος. τῶν δὲ ὑπολοίπων
<span class="lb" data-page="4.32" data-line="3" id="l4.32.3"></span>τεττάρων οἱ δύο μὲν ὁμοίως τοῖς προειρημένοις ἐκφυόμενοι
<span class="lb" data-page="4.32" data-line="4" id="l4.32.4"></span>τοῦ κατ’ ἰνίον ὀστοῦ, λοξοί τε πρὸς τοὐκτὸς ἀποχωροῦντες,
<span class="lb" data-page="4.32" data-line="5" id="l4.32.5"></span>ἐμφύονται ταῖς πλαγίαις ἀποφύσεσι τοῦ πρώτου
<span class="lb" data-page="4.32" data-line="6" id="l4.32.6"></span>σπονδύλου, λοξὴν ὅλῃ τῇ κεφαλῇ δημιουργοῦντες κίνησιν.
<span class="lb" data-page="4.32" data-line="7" id="l4.32.7"></span>οἱ λοιποὶ δὲ δύο τὸν πρῶτον τῷ δευτέρῳ συνάπτοντες λοξοὶ
<span class="lb" data-page="4.32" data-line="8" id="l4.32.8"></span>τὴν θέσιν ἐναντίαν ἔχουσι τοῖς προειρημένοις δύο μυσὶ, καὶ
<span class="lb" data-page="4.32" data-line="9" id="l4.32.9"></span>τὴν κίνησιν ἀντιτεταγμένην. ἐκεῖνοι μὲν γὰρ τὴν κεφαλὴν
<span class="lb" data-page="4.32" data-line="10" id="l4.32.10"></span>ἔχοντες λοξὴν, ἐπὶ τὸν πρῶτον σπόνδυλον ἅμα αὐτῷ συνεπάγονται
<span class="lb" data-page="4.32" data-line="11" id="l4.32.11"></span>καὶ τὸν δεύτερον· οὗτοι δ’ εἰς τὸ κατὰ φύσιν,
<span class="lb" data-page="4.32" data-line="12" id="l4.32.12"></span>ὅπερ ἦν, εὐθὺς τὴν γινομένην αὐτοῦ παρέγκλισιν ἐπανάγουσι.
<span class="lb" data-page="4.32" data-line="13" id="l4.32.13"></span>καὶ γὰρ ἡ θέσις αὐτῶν ἐστιν, ὡς τρίγωνον ἑκατέρωθεν ἐργάζεσθαι
<span class="lb" data-page="4.32" data-line="14" id="l4.32.14"></span>τὰς προειρημένας δύο τῶν μυῶν συζυγίας ἐπιζευγνύντας.
<span class="lb" data-page="4.32" data-line="15" id="l4.32.15"></span>αἱ δὲ τῶν μεγάλων μυῶν τρεῖς συζυγίαι, δυνάμεναι
<span class="lb" data-page="4.32" data-line="16" id="l4.32.16"></span>δὲ καὶ τέτταρες λέγεσθαι καὶ δύο διὰ τὴν ἐπιπλοκὴν
<span class="lb" data-page="4.32" data-line="17" id="l4.32.17"></span>τῶν μυῶν, ἣν ἐν ταῖς ἀνατομικαῖς ἐγχειρήσεσιν ἐδήλωσα,
<span class="lb" data-page="4.32" data-line="18" id="l4.32.18"></span>τὴν αὐτὴν μὲν ἔχουσι τοῖς ῥαχίταις ὀνομαζομένοις κίνησιν,
<span class="pb" data-page="4.33" id="p4.33"></span>
<span class="lb" data-page="4.33" data-line="1" id="l4.33.1"></span>ἣν ὀλίγον ὕστερον ἐξηγήσομαι, κινοῦσι δὲ διὰ μὲν τῶν
<span class="lb" data-page="4.33" data-line="2" id="l4.33.2"></span>πρώτων ἰνῶν; αἵ <span class="milestone ed1page" data-n="1.504" data-unit="ed1page" id="ed1page.1.504"></span>εἰς τὸν πρῶτόν τε καὶ δεύτερον
<span class="lb" data-page="4.33" data-line="3" id="l4.33.3"></span>σπόνδυλον ἐμφυόμεναι μόνην τὴν κεφαλὴν, διὰ δὲ τῶν
<span class="lb" data-page="4.33" data-line="4" id="l4.33.4"></span>ὑπολοίπων πρώτους μὲν τοὺς ἄλλους πέντε τοῦ τραχήλου
<span class="lb" data-page="4.33" data-line="5" id="l4.33.5"></span>σπονδύλους, ἅμα δ’ αὐτοῖς συγκινοῦσι τὴν κεφαλήν. πάντες
<span class="lb" data-page="4.33" data-line="6" id="l4.33.6"></span>οὖν οἱ τοιοῦτοι μύες ἀνανεύουσι τὴν κεφαλὴν ὀπίσω, καὶ
<span class="lb" data-page="4.33" data-line="7" id="l4.33.7"></span>λοξὰς ἀτρέμα ποιοῦνται κινήσεις οἱ λοξοί. τῶν δ’ ἔμπροσθεν
<span class="lb" data-page="4.33" data-line="8" id="l4.33.8"></span>οἱ μὲν ὑποκείμενοι τῷ στομάχῳ κατὰ μὲν τὰς πρώτας
<span class="lb" data-page="4.33" data-line="9" id="l4.33.9"></span>ἶνας, αἳ εἰς τὸν πρῶτόν τε καὶ δεύτερον σπόνδυλον ἐμπεφύκασιν,
<span class="lb" data-page="4.33" data-line="10" id="l4.33.10"></span>αὐτὴν μόνην ἐπινεύουσι τὴν κεφαλὴν μετὰ τοῦ
<span class="lb" data-page="4.33" data-line="11" id="l4.33.11"></span>καὶ παρεγκλίνειν εἰς τὰ πλάγια ταῖς λοξαῖς ἰσὶ, καθ’ ἃς
<span class="lb" data-page="4.33" data-line="12" id="l4.33.12"></span>καὶ μυῶν μικρῶν ἴσχουσιν ἰδίαν περιγραφήν· κατὰ δὲ τὰς
<span class="lb" data-page="4.33" data-line="13" id="l4.33.13"></span>ὑπολοίπους κάμπτοντες τὸν τράχηλον ἅμα ἐκείνῳ συνεπινεύειν
<span class="lb" data-page="4.33" data-line="14" id="l4.33.14"></span>ἀναγκάζουσιν ὅλην τὴν κεφαλήν. οἱ λοιποὶ δὲ ἓξ οὐκ
<span class="lb" data-page="4.33" data-line="15" id="l4.33.15"></span>εὐθεῖαν, ὡς οὗτοι, τὴν ἐπίνευσιν, ἀλλὰ λοξὴν ἀτρέμα ἀπεργάζονται
<span class="lb" data-page="4.33" data-line="16" id="l4.33.16"></span>μετὰ τοῦ καὶ συνεπιστρέφειν εἰς τὰ πρόσω τὴν κεφαλήν.
<span class="lb" data-page="4.33" data-line="17" id="l4.33.17"></span>ἐκπεφυκότες γὰρ ὄπισθέν τε τῶν ὤτων καὶ ἐπ’
<span class="lb" data-page="4.33" data-line="18" id="l4.33.18"></span>αὐτὰ καθήκουσιν, εἴς τε τὸ στέρνον καὶ τὴν κλεῖν ἀλλήλοις
<span class="pb" data-page="4.34" id="p4.34"></span>
<span class="lb" data-page="4.34" data-line="1" id="l4.34.1"></span>συνεχεῖς, ὥστ’, εἰ καί τις ἕτερον αὐτῶν ἕνα φαίη τριπλοῦν
<span class="lb" data-page="4.34" data-line="2" id="l4.34.2"></span>εἶναι, μὴ σφαλῆναι. λέλεκται δ’ ὑπὲρ πάντων μυῶν οὐ
<span class="lb" data-page="4.34" data-line="3" id="l4.34.3"></span>μόνον ἐν ταῖς ἀνατομικαῖς ἐγχειρήσεσιν, ἀλλὰ καὶ καθ’ ἕτερον
<span class="lb" data-page="4.34" data-line="4" id="l4.34.4"></span>βιβλίον ἐν οἷς πρώτοις, ὡς καὶ κατ’ ἀρχὰς εἴρηταί μοι,
<span class="lb" data-page="4.34" data-line="5" id="l4.34.5"></span>προγεγυμνάσθαι προσήκει τὸν ἀκριβῶς ἕπεσθαι τοῖς ἐνταῦθα
<span class="lb" data-page="4.34" data-line="6" id="l4.34.6"></span>λεγομένοις ἐσπουδακότα. τέτταρες δ’ ἄλλοι μύες,
<span class="lb" data-page="4.34" data-line="7" id="l4.34.7"></span>εὔρωστοί τε καὶ μεγάλοι, δύο καθ’ ἑκάτερον μέρος ἐκ δεξιῶν
<span class="lb" data-page="4.34" data-line="8" id="l4.34.8"></span>τε καὶ ἀριστερῶν τεταγμένοι, κινοῦσι τὸν τράχηλον εἰς τὰ
<span class="lb" data-page="4.34" data-line="9" id="l4.34.9"></span>πλάγια μέρη μετὰ βραχείας ἐγκλίσεως· εἰς μὲν γὰρ τὸ πρόσθεν
<span class="lb" data-page="4.34" data-line="10" id="l4.34.10"></span>ἡ πρόσθιος αὐτῶν συζυγία βραχὺ παρεγκλίνουσα, εἰς
<span class="lb" data-page="4.34" data-line="11" id="l4.34.11"></span>τοὔπισθεν δ’ ἡ λοιπή· <span class="milestone ed2page" data-n="4.598" data-unit="ed2page" id="ed2page.4.598"></span>τὴν δ’ ἔκφυσιν ἐκ μὲν τῆς
<span class="lb" data-page="4.34" data-line="12" id="l4.34.12"></span>διατετρημένης ἀποφύσεως τοῦ δευτέρου σπονδύλου τὸ πρόσθιον
<span class="lb" data-page="4.34" data-line="13" id="l4.34.13"></span>ζεῦγος, ἐκ δὲ τῆς πλαγίας ἐξοχῆς τοῦ πρώτου θάτερον
<span class="lb" data-page="4.34" data-line="14" id="l4.34.14"></span>ἔχει. καί σοι σαφῶς ἤδη τό τε πλῆθος ἐφάνη τῶν
<span class="lb" data-page="4.34" data-line="15" id="l4.34.15"></span>μυῶν, καὶ τὸ μέγεθος, καὶ ἡ θέσις, καὶ ὁ τῆς κινήσεως
<span class="lb" data-page="4.34" data-line="16" id="l4.34.16"></span>τρόπος. ὅτι τε γὰρ εἴκοσι πλείους εἰσὶν, οὐδεὶς οὕτως ἀμαθὴς
<span class="lb" data-page="4.34" data-line="17" id="l4.34.17"></span>λογισμῶν, ὥστ’ ἀγνοεῖν, ὅτι τέ τινες μὲν αὐτῶν μείζους,
<span class="lb" data-page="4.34" data-line="18" id="l4.34.18"></span>τινὲς δ’ ἐλάττους, τὸ μέν που καὶ λέλεκται σαφῶς,
<span class="pb" data-page="4.35" id="p4.35"></span>
<span class="lb" data-page="4.35" data-line="1" id="l4.35.1"></span>τὸ δὲ καὶ τοῖς εἰρημένοις ἐξ ἀνάγκης ἑπόμενον ἐπινοεῖν
<span class="lb" data-page="4.35" data-line="2" id="l4.35.2"></span>ἱκανὸς, ὅτῳ συνέσεως μέτεστι. τὸν γὰρ εἰς τὴν κλεῖν καταφυόμενον
<span class="lb" data-page="4.35" data-line="3" id="l4.35.3"></span>ἢ εἰς τὸ στέρνον οὐκ ἐνδέχεται μικρὸν εἶναι,
<span class="lb" data-page="4.35" data-line="4" id="l4.35.4"></span>καθάπερ οὐδὲ τοὺς ἐπικειμένους ὄπισθεν αὐτῇ τῇ διαρθρώσει
<span class="lb" data-page="4.35" data-line="5" id="l4.35.5"></span>μεγάλους. οὕτω δὲ καὶ ἡ πᾶσα θέσις αὐτῶν πρόδηλος
<span class="lb" data-page="4.35" data-line="6" id="l4.35.6"></span>ἐπὶ ταῖς ἀρχαῖς τε καὶ τελευταῖς ἐγνωσμένη, ὡσαύτως δὲ καὶ
<span class="lb" data-page="4.35" data-line="7" id="l4.35.7"></span>ἡ ἐνέργεια. κατὰ γὰρ τὸν τῆς θέσεως τῶν ἰνῶν γίνεται τρόπον,
<span class="lb" data-page="4.35" data-line="8" id="l4.35.8"></span>ὡς ἤδη μυριάκις εἴρηται. τὰς ἶνας δ’ ὅτι πάντες οἱ
<span class="lb" data-page="4.35" data-line="9" id="l4.35.9"></span>μύες ἔχουσι τοὐπίπαν ἐπὶ τὸ μῆκος ἑαυτῶν ἐκτεταμένας, εἴρηται
<span class="lb" data-page="4.35" data-line="10" id="l4.35.10"></span>καὶ τοῦτο, καὶ ὡς σπάνιόν ἐστι, ἢ ἐγκαρσίας, ἢ λοξὰς
<span class="lb" data-page="4.35" data-line="11" id="l4.35.11"></span>εὑρεῖν ἶνας, ὡς πρὸς τὸ μῆκος ὅλου τοῦ μυὸς, ὥστ’, εἰ μηδὲν
<span class="lb" data-page="4.35" data-line="12" id="l4.35.12"></span>ἐπὶ τῇ ῥηθείσῃ θέσει τοῦ μυὸς ὑπὲρ τῶν ἰνῶν διοριζόμεθα,
<span class="lb" data-page="4.35" data-line="13" id="l4.35.13"></span>νοεῖν χρὴ κατὰ τὸ σύνηθες αὐτὰς διακεῖσθαι ταῖς
<span class="lb" data-page="4.35" data-line="14" id="l4.35.14"></span>ἄλλαις ἁπάσαις. οὐκοῦν ἔτι λείπει τῆς κατασκευῆς τῶν περὶ
<span class="lb" data-page="4.35" data-line="15" id="l4.35.15"></span>τὴν κεφαλὴν μυῶν οὐδὲν, ἀλλ’ ἱκανῶς λέλεκται πάντα, καὶ
<span class="lb" data-page="4.35" data-line="16" id="l4.35.16"></span>πλῆθος, καὶ θέσις, καὶ μέγεθος, καὶ κίνησις.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:12.9">
<span class="pb page1" data-page="4.36" id="p4.36"></span>
<span class="milestone ed1page page1" data-n="1.504" data-unit="ed1page" id="ed1page.1.504"></span>
<span class="milestone ed2page page1" data-n="4.598" data-unit="ed2page" id="ed2page.4.598"></span>
            <p>
<span class="lb" data-page="4.36" data-line="1" id="l4.36.1"></span>Ἑξῆς οὖν δεικνύσθω πάλιν, οὗπερ ἕνεκα
<span class="lb" data-page="4.36" data-line="2" id="l4.36.2"></span>πάντ’ εἴρηται ταῦτα, τὸ μηδ’ ἐπινοῆσαι δύνασθαι κατασκευὴν
<span class="lb" data-page="4.36" data-line="3" id="l4.36.3"></span>ἑτέραν ἀμείνω τῶν κινησόντων τὴν κεφαλὴν μυῶν.
<span class="lb" data-page="4.36" data-line="4" id="l4.36.4"></span>ἐπειδὴ γὰρ ἅμα μὲν ἀσφαλεστάτην ἐχρῆν εἶναι τὴν διάρθρωσιν,
<span class="lb" data-page="4.36" data-line="5" id="l4.36.5"></span>ἅμα δ’ ἐπὶ πλεῖστόν τε καὶ πάντη κινεῖσθαι βέλτιον
<span class="lb" data-page="4.36" data-line="6" id="l4.36.6"></span>ἦν, ἐδείχθη δ’ ἀλλήλοις ταῦτα μαχόμενα, καὶ τὸ μὲν
<span class="lb" data-page="4.36" data-line="7" id="l4.36.7"></span>ἀσφαλὲς τῆς κατασκευῆς ὀλίγας τε καὶ σμικρὰς ἐργαζόμενον
<span class="lb" data-page="4.36" data-line="8" id="l4.36.8"></span>τὰς κινήσεις, ἡ δ’ ἐν ταύταις ἑτοιμότης τε καὶ ποικιλία
<span class="lb" data-page="4.36" data-line="9" id="l4.36.9"></span>χαλαρᾶς διαρθρώσεως δεομένη, πρῶτον μὲν ἐπαινεῖν χρὴ τὴν
<span class="lb" data-page="4.36" data-line="10" id="l4.36.10"></span>φύσιν ἑλομένην τὸ ἀναγκαιότερον, ἔπειτα δ’, ὅτι μηδὲ θατέρου
<span class="lb" data-page="4.36" data-line="11" id="l4.36.11"></span>τελέως ἠμέλησεν, ἀλλὰ πολλαῖς ἐπιτεχνήσεσιν ἐπηνωρθώσατο,
<span class="lb" data-page="4.36" data-line="12" id="l4.36.12"></span>θαυμάζειν ἤδη κατὰ τόδε τὸ ἔργον αὐτὴν, οὐ
<span class="lb" data-page="4.36" data-line="13" id="l4.36.13"></span>μόνον ἁπλῶς ἐπαινεῖν. ἡ μὲν οὖν ἀσφάλεια τοῖς ἄρθροις
<span class="lb" data-page="4.36" data-line="14" id="l4.36.14"></span>τῆς κεφαλῆς, ἐξ ὧν εἰρήκαμεν, ἐγένετο, τὴν δ’ ἐξ ἀνάγκης
<span class="lb" data-page="4.36" data-line="15" id="l4.36.15"></span>ἑπομένην αὐτῇ βλάβην τῶν κινήσεων ἐπηνωρθώσατο τῷ τε
<span class="lb" data-page="4.36" data-line="16" id="l4.36.16"></span>πλήθει καὶ τῷ μεγέθει καὶ τῷ πολυειδεῖ τῆς θέσεως τῶν
<span class="lb" data-page="4.36" data-line="17" id="l4.36.17"></span>μυῶν. ὅτι μὲν οὖν πολλοί τέ εἰσι καὶ μεγάλοι, πρόδηλον
<span class="pb" data-page="4.37" id="p4.37"></span>
<span class="lb" data-page="4.37" data-line="1" id="l4.37.1"></span>παντὶ, καὶ μέν γε καὶ ὅτι πολυειδὴς αὐτῶν ἡ θέσις, ἐκ
<span class="lb" data-page="4.37" data-line="2" id="l4.37.2"></span>τοῦ πανταχόθεν ἐστεφανωκέναι τὴν κεφαλὴν ἐναργῶς ἐπιδείκνυται.
<span class="lb" data-page="4.37" data-line="3" id="l4.37.3"></span>διὰ τοῦτ’ οὐδὲ κινήσεως οὐδεμιᾶς ἀπορεῖ· πρὸς ὅ τι
<span class="lb" data-page="4.37" data-line="4" id="l4.37.4"></span>γὰρ ἂν ἐθελήσῃς αὐτὴν ἀποκλίνειν, ἑτοίμως δυνήσῃ, τοῦ
<span class="lb" data-page="4.37" data-line="5" id="l4.37.5"></span>κατ’ ἐκεῖνα τὰ μέρη μυὸς ἐνεργήσαντος. ὅτι δὲ καὶ τὰ μεγέθη
<span class="lb" data-page="4.37" data-line="6" id="l4.37.6"></span>πάμπολυ διαφέροντα κατὰ λόγον ἐκτήσατο, τοῦτ’ ἤδη
<span class="lb" data-page="4.37" data-line="7" id="l4.37.7"></span>δίειμι. μικρότατοι μέν εἰσιν ἁπάντων οἱ ὄπισθεν, οἱ ἀνανεύοντες
<span class="lb" data-page="4.37" data-line="8" id="l4.37.8"></span>αὐτὴν, ὡς ἂν μόνοι κατειληφότες ἀκριβῶς τὴν
<span class="lb" data-page="4.37" data-line="9" id="l4.37.9"></span>διάρθρωσιν. ὃ γὰρ τοῖς ἄλλοις τοῖς πέριξ ἐκ τοῦ μεγέθους,
<span class="lb" data-page="4.37" data-line="10" id="l4.37.10"></span>τοῦτ’ ἐκείνοις ἐκ τῆς ἐπικαίρου θέσεως γίνεται. μόνη
<span class="lb" data-page="4.37" data-line="11" id="l4.37.11"></span>γ’ ἄλλη μία συζυγία μυῶν ἐπίκαιρον ὁμοίως ἔχει τὴν θέσιν,
<span class="lb" data-page="4.37" data-line="12" id="l4.37.12"></span><span class="milestone ed2page" data-n="4.599" data-unit="ed2page" id="ed2page.4.599"></span>ὥσπερ γε καὶ τὴν κίνησιν ἀντιτεταγμένην, ἡ πρώτη
<span class="lb" data-page="4.37" data-line="13" id="l4.37.13"></span>μοῖρα τῶν ὑποβεβλημένων τοῦ στομάχου μυῶν. καθάπερ
<span class="lb" data-page="4.37" data-line="14" id="l4.37.14"></span>γὰρ οἱ ὄπισθεν οἱ τὴν διάρθρωσιν κατειληφότες ἀνανεύουσι
<span class="lb" data-page="4.37" data-line="15" id="l4.37.15"></span>μόνην τὴν κεφαλὴν, οὕτως ἡ πρώτη μοῖρα τῶν μυῶν τούτων
<span class="lb" data-page="4.37" data-line="16" id="l4.37.16"></span>ἐπινεύειν αὐτὴν πέφυκεν· ὅσον δ’ ὑπόλοιπον αὐτῶν,
<span class="lb" data-page="4.37" data-line="17" id="l4.37.17"></span>ἄχρι τοῦ πέμπτου τῶν κατὰ τὸν θώρακα σπονδύλων προέρχεται,
<span class="pb" data-page="4.38" id="p4.38"></span>
<span class="lb" data-page="4.38" data-line="1" id="l4.38.1"></span>καμπὴν εὐθεῖαν ἐργαζόμενον σύμπασί τε τοῖς σπονδύλοις,
<span class="lb" data-page="4.38" data-line="2" id="l4.38.2"></span>οἷς ἐπιτέταται, καὶ σὺν αὐτοῖς ὅλῃ τῇ κεφαλῇ. ἐπεὶ
<span class="lb" data-page="4.38" data-line="3" id="l4.38.3"></span>δὲ καὶ τῶν ὀκτὼ μυῶν τῶν μικρῶν τῶν ὄπισθεν ὅσοι πρὸς
<span class="lb" data-page="4.38" data-line="4" id="l4.38.4"></span>τὸ πλάγιον ἐγκλίνουσιν, εὐθεῖαν μὲν ἀνάνευσιν ἐργάζονται,
<span class="lb" data-page="4.38" data-line="5" id="l4.38.5"></span>κατὰ συζυγίαν ἐνεργοῦντες, λοξὴν δ’, ὅταν ὁ ἕτερος ἐξ αὐτῶν
<span class="lb" data-page="4.38" data-line="6" id="l4.38.6"></span>μόνος, ὡσαύτως δὲ καὶ οἱ κατ’ αὐτῶν ἐπικείμενοι μείζονες,
<span class="lb" data-page="4.38" data-line="7" id="l4.38.7"></span>οἱ μέχρι τοῦ τραχήλου πάντως ἐκτεταμένοι, καὶ διὰ
<span class="lb" data-page="4.38" data-line="8" id="l4.38.8"></span>τοῦτ’ ἀναγκαῖον ἦν ἀντιτάξαι τινὰς αὐτοῖς ἔμπροσθεν μῦς
<span class="lb" data-page="4.38" data-line="9" id="l4.38.9"></span>λοξὴν καμπὴν ἐργαζομένους, οἱ καθήκοντες εἰς τὴν κλεῖν
<span class="lb" data-page="4.38" data-line="10" id="l4.38.10"></span>καὶ τὸ στέρνον ἐδημιουργήθησαν ἕξ μύες, ἅμα μὲν ἐπινεύειν
<span class="lb" data-page="4.38" data-line="11" id="l4.38.11"></span>τὴν κεφαλὴν, ἅμα δ’ εἰς τὸ πρόσω περιάγειν ἱκανοί.
<span class="lb" data-page="4.38" data-line="12" id="l4.38.12"></span>οὕτω δὲ καὶ τῶν τεττάρων μυῶν, τῶν εἰς τὰ πλάγια καμπτόντων
<span class="lb" data-page="4.38" data-line="13" id="l4.38.13"></span>τὸν τράχηλον, εἰ μὲν εἷς μόνος ἐνεργήσειεν, πρὸς
<span class="lb" data-page="4.38" data-line="14" id="l4.38.14"></span>ἐκεῖνον ἐγκλίνεται, εἰ δὲ σύμπασα ἡ πρόσθιος συζυγία, βραχύ
<span class="lb" data-page="4.38" data-line="15" id="l4.38.15"></span>τι νεύει πρόσω, μηδαμῶς ἐπεγκλίνων εἰς τὸ πλάγιον, ὥσπερ
<span class="lb" data-page="4.38" data-line="16" id="l4.38.16"></span>γε καὶ, τῆς ὄπισθεν ἐνεργούσης, ἀνανεύει μὲν ὀλίγον, οὐκ
<span class="lb" data-page="4.38" data-line="17" id="l4.38.17"></span>ἐγκλίνεται δὲ οὐδετέρωσε, πάντων δ’ ἐνεργησάντων ἅμα τῶν
<span class="pb" data-page="4.39" id="p4.39"></span>
<span class="lb" data-page="4.39" data-line="1" id="l4.39.1"></span>τεττάρων, ἀῤῥεπὴς ἀκριβῶς διαμένει. καὶ φαίνεται κᾀνταῦθ’
<span class="lb" data-page="4.39" data-line="2" id="l4.39.2"></span>ἡ φύσις οὐκ ἐπιλελησμένη τοῦ μυριάκις ἤδη δεδειγμένου,
<span class="lb" data-page="4.39" data-line="3" id="l4.39.3"></span>τοῦ πολλὰ κατασκευάζειν ὄργανα μιᾶς ἐνεργείας ἕνεκεν ἢ
<span class="lb" data-page="4.39" data-line="4" id="l4.39.4"></span>διὰ σφοδρότητα τῆς κινήσεως, ἢ διότι μεγάλην τῷ ζώῳ
<span class="lb" data-page="4.39" data-line="5" id="l4.39.5"></span>τὴν χρείαν παρέχει. καὶ γὰρ οὖν καὶ ἡ τῆς κεφαλῆς κίνησις
<span class="lb" data-page="4.39" data-line="6" id="l4.39.6"></span>ὅτι τε χρησιμωτάτη τοῖς ζώοις ἐστὶν ἐν τοῖς μάλιστα,
<span class="lb" data-page="4.39" data-line="7" id="l4.39.7"></span>τί ἂν ἐγὼ δεοίμην λέγειν; ὅτι τε διὰ τὸ τοῦ μέρους μέγεθος
<span class="lb" data-page="4.39" data-line="8" id="l4.39.8"></span>εὐρώστων δεῖται τῶν ἐνεργούντων μυῶν, οὐδὲ τοῦτ’
<span class="lb" data-page="4.39" data-line="9" id="l4.39.9"></span>ἄδηλον ὑπάρχει. καὶ γὰρ δὴ καὶ τοῦτ’ αὐτῇ σχεδὸν ἐξαίρετόν
<span class="lb" data-page="4.39" data-line="10" id="l4.39.10"></span>τε καὶ οἷον οὐδὲ καθ’ ἕν ἐστιν ἄλλο τῶν διαρθρουμένων
<span class="lb" data-page="4.39" data-line="11" id="l4.39.11"></span>ὀστῶν· οὐδαμόθι γὰρ ἄλλοθι |τοσαύτην ὑπεροχὴν
<span class="lb" data-page="4.39" data-line="12" id="l4.39.12"></span>ἔστι θεάσασθαι θατέρου παρὰ θάτερον, ὅσην ἐπὶ κεφαλῆς
<span class="lb" data-page="4.39" data-line="13" id="l4.39.13"></span>καὶ τῶν πρώτων σπονδύλων. οὐ γὰρ δὴ διπλάσιόν γε ἢ
<span class="lb" data-page="4.39" data-line="14" id="l4.39.14"></span>τριπλάσιον αὐτῆς<span class="milestone ed1page" data-n="1.505" data-unit="ed1page" id="ed1page.1.505"></span> ἐρεῖς τὸ μέγεθος, ἀλλ’ οὐδὲ τετραπλάσιον
<span class="lb" data-page="4.39" data-line="15" id="l4.39.15"></span>ἢ πενταπλάσιον, καίτοι κᾂν εἰ τοῦτ’ ἦν, ὑπερεῖχεν
<span class="lb" data-page="4.39" data-line="16" id="l4.39.16"></span>ἂν, οἶμαι, πολλῷ. νυνὶ δ’ οὐχ οὕτως ἔχει τἀληθὲς,
<span class="lb" data-page="4.39" data-line="17" id="l4.39.17"></span>ἀλλ’ ἕκαστον τῶν κατ’ αὐτὴν ὀστῶν ἑκατέρου τῶν σπονδύλων
<span class="lb" data-page="4.39" data-line="18" id="l4.39.18"></span>πολλαπλάσιόν ἐστι, καίτοι χωρὶς τῆς κάτω γένυος ἑπτακαίδεκα
<span class="pb" data-page="4.40" id="p4.40"></span>
<span class="lb" data-page="4.40" data-line="1" id="l4.40.1"></span>τὰ πάντ’ ἐστὶν, ἐκείνης δὲ προστιθεμένης (ὥσπερ οὖν
<span class="lb" data-page="4.40" data-line="2" id="l4.40.2"></span>καὶ δίκαιον προστίθεσθαι τῆς ὅλης κεφαλῆς ὑπάρχουσαν
<span class="lb" data-page="4.40" data-line="3" id="l4.40.3"></span>αὐτὴν μόριον) οὐδὲ λογίσασθαι δυνατὸν, ὁσάκις ἑκάτερος
<span class="lb" data-page="4.40" data-line="4" id="l4.40.4"></span>τῶν πρώτων σπονδύλων ἀναμετρεῖ τὸ σύμπαν τῆς κεφαλῆς
<span class="lb" data-page="4.40" data-line="5" id="l4.40.5"></span>ὀστοῦν. οὔκουν οἷόν τ’ ἦν μέγιστον ὀστοῦν ἔχειν τοὺς μῦς
<span class="lb" data-page="4.40" data-line="6" id="l4.40.6"></span>εἰς ἑκάτερον ἐκείνων ἐμφυομένους, ἀλλ’ ἀνάγκη πᾶσα, τῆς
<span class="lb" data-page="4.40" data-line="7" id="l4.40.7"></span>μὲν κεφαλῆς αὐτοὺς ἐξῆφθαι πάντας, ἐμφύεσθαι δ’ οὐ πάντας
<span class="lb" data-page="4.40" data-line="8" id="l4.40.8"></span>εἰς τοὺς πρώτους σπονδύλους, ἀλλ’ ἐκείνους μόνους, ὅσοις
<span class="lb" data-page="4.40" data-line="9" id="l4.40.9"></span>ἦν δυνατόν. ἦν δ’, οἶμαι, δυνατὸν ἤτοι τοῖς εὐθείας ἀκριβῶς
<span class="lb" data-page="4.40" data-line="10" id="l4.40.10"></span>ἐκπορίζουσι τῇ κεφαλῇ κινήσεις, ἤ τινα τῶν ἐπ’ ὀλίγον
<span class="lb" data-page="4.40" data-line="11" id="l4.40.11"></span>λοξῶν. εὐλόγως οὖν οὐδὲ σύμπαντες οἱ μύες οἱ κινοῦντες
<span class="lb" data-page="4.40" data-line="12" id="l4.40.12"></span>αὐτὴν εἰς τοὺς πρώτους σπονδύλους ἐμπεφύκασιν, ἀλλ’
<span class="lb" data-page="4.40" data-line="13" id="l4.40.13"></span>ὄπισθεν μὲν οἱ μικροὶ μόνοι, ἔμπροσθεν δ’ ἡ πρώτη μοῖρα
<span class="lb" data-page="4.40" data-line="14" id="l4.40.14"></span>τῶν ὑποβεβλημένων τῷ στομάχῳ μυῶν, ἐκ δὲ τῶν πλαγίων
<span class="lb" data-page="4.40" data-line="15" id="l4.40.15"></span>οἱ τὸν πρῶτον σπόνδυλον τῇ κεφαλῇ συνάπτοντες μύες
<span class="lb" data-page="4.40" data-line="16" id="l4.40.16"></span>μικροί.
</p>
          </article>

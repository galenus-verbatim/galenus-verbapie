<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:13.10">
<span class="pb page1" data-page="4.119" id="p4.119"></span>
<span class="milestone ed1page page1" data-n="1.516" data-unit="ed1page" id="ed1page.1.516"></span>
<span class="milestone ed2page page1" data-n="4.625" data-unit="ed2page" id="ed2page.4.625"></span>
            <p>
<span class="lb" data-page="4.119" data-line="16" id="l4.119.16"></span>Καιρὸς οὖν ἤδη τὰ κατὰ τὰς ὠμοπλάτας
<span class="lb" data-page="4.119" data-line="17" id="l4.119.17"></span>προχειρίζεσθαι μόρια, καὶ δεικνύναι καὶ τὴν ἐν τούτοις
<span class="lb" data-page="4.119" data-line="18" id="l4.119.18"></span>τέχνην τῆς φύσεως. εἰ δὴ νοήσαις ἐξῃρημένας αὐτὰς τοῦ ζώου
<span class="pb" data-page="4.120" id="p4.120"></span>
<span class="lb" data-page="4.120" data-line="1" id="l4.120.1"></span>καὶ μηκέτ’ οὔσας, οὐχ ἕξεις ὅπως γεννήσεις τῷ λόγῳ τὸ
<span class="lb" data-page="4.120" data-line="2" id="l4.120.2"></span>κατ’ ὦμον ἄρθρον. ἡ γὰρ τοῦ βραχίονος κεφαλὴ δεῖται
<span class="lb" data-page="4.120" data-line="3" id="l4.120.3"></span>πάντως ἐπιβαίνειν κοιλότητι πρὸς τὴν γένεσιν αὐτοῦ, καὶ
<span class="lb" data-page="4.120" data-line="4" id="l4.120.4"></span>ταύτης ἕνεκα τῆς κοιλότητος ὅ τ’ αὐχὴν τῶν ὠμοπλατῶν
<span class="lb" data-page="4.120" data-line="5" id="l4.120.5"></span>ἀποπέφυκε, καί τις ἐπ’ αὐτῷ κατὰ τὸ πέρας ἐγγέγλυπται
<span class="lb" data-page="4.120" data-line="6" id="l4.120.6"></span>κοιλία, τηλικαύτη τὸ μέγεθος, ἡλίκη μάλιστ’ ἐπιτήδειός ἐστι
<span class="lb" data-page="4.120" data-line="7" id="l4.120.7"></span>διαρθρωθῆναι τῇ κεφαλῇ τοῦ βραχίονος. αὕτη μὲν ἡ χρεία
<span class="lb" data-page="4.120" data-line="8" id="l4.120.8"></span>πρώτη τέ ἐστι καὶ μεγίστη, δι’ ἣν ὠμοπλάτας<span class="milestone ed1page" data-n="1.517" data-unit="ed1page" id="ed1page.1.517"></span> ἡ φύσις
<span class="lb" data-page="4.120" data-line="9" id="l4.120.9"></span>ἐποίησεν. ἐξ ἐπιμέτρου δ’ ἄλλη προσέρχεταί τις, οὐδ’ αὐτὴ
<span class="lb" data-page="4.120" data-line="10" id="l4.120.10"></span>σμικρὰ, τῶν ταύτῃ τοῦ θώρακος μερῶν ἡ φρουρά. τὰ μὲν
<span class="lb" data-page="4.120" data-line="11" id="l4.120.11"></span>γὰρ ἔμπροσθεν αὐτοῦ φυλάττομεν ἐκ πολλοῦ προορώμενοι τὰ
<span class="lb" data-page="4.120" data-line="12" id="l4.120.12"></span>λυπήσοντα καὶ φθάνοντες ἢ μεταπηδᾷν, ὡς ἐκκλῖναι τελέως
<span class="lb" data-page="4.120" data-line="13" id="l4.120.13"></span>τὸ ἐπιφερόμενον, ἢ προβαλέσθαι τι τῶν στέρνων ἀλεξητήριον,
<span class="lb" data-page="4.120" data-line="14" id="l4.120.14"></span>ἢ ἐπὶ ταῖς χερσὶν ἀμυντήριον ἑλέσθαι. πολλάκις δὲ
<span class="lb" data-page="4.120" data-line="15" id="l4.120.15"></span>καὶ μόναις αὐταῖς καὶ γυμναῖς προκινδυνεύομεν, ἄμεινον
<span class="lb" data-page="4.120" data-line="16" id="l4.120.16"></span>εἶναι καὶ τρωθῆναί τι τῶν κατὰ ταύτας, καὶ θλασθῆναι,
<span class="lb" data-page="4.120" data-line="17" id="l4.120.17"></span>καὶ συντριβῆναι, καὶ ἀποκοπῆναι νομίζοντες, ἢ συγχωρῆσαι
<span class="lb" data-page="4.120" data-line="18" id="l4.120.18"></span>προσπεσεῖν τοῖς στέρνοις τὸ λυπῆσον. αὐτὸς μὲν γὰρ ὁ
<span class="pb" data-page="4.121" id="p4.121"></span>
<span class="lb" data-page="4.121" data-line="1" id="l4.121.1"></span>θώραξ ἀναπνοῆς ἐστιν ὄργανον, ὥσπερ οὖν καὶ ὁ περιεχόμενος
<span class="lb" data-page="4.121" data-line="2" id="l4.121.2"></span>ὑπ’ αὐτοῦ πνεύμων, ἡ καρδία δὲ ἀρχὴ τῆς συμπάσης
<span class="lb" data-page="4.121" data-line="3" id="l4.121.3"></span>ζωῆς. οὔκουν ἀκίνδυνον οὐδενὸς τῶν ὀστῶν τοιούτων ἡ
<span class="lb" data-page="4.121" data-line="4" id="l4.121.4"></span>βλάβη. ἐκ δὲ τῶν ὀπίσω μερῶν ὁ μὲν κίνδυνος ἴσος, ἡ
<span class="lb" data-page="4.121" data-line="5" id="l4.121.5"></span>δὲ πρόγνωσις τῶν ἀδικησόντων οὐκ ἴση, μὴ παρόντων
<span class="lb" data-page="4.121" data-line="6" id="l4.121.6"></span>ὀφθαλμῶν. ἐχρῆν γοῦν τι κᾀνταῦθα τῇ δικαίᾳ φύσει σοφὸν
<span class="lb" data-page="4.121" data-line="7" id="l4.121.7"></span>ἐξευρῆσθαι μηχάνημα, καὶ μὴ παντάπασιν ἠμελῆσθαι τὰ
<span class="lb" data-page="4.121" data-line="8" id="l4.121.8"></span>χωρία. διὸ πρῶτον μὲν οἷον χάρακά τινα πολυειδῆ τοῖς
<span class="lb" data-page="4.121" data-line="9" id="l4.121.9"></span>κατὰ ῥάχιν σπονδύλοις ἐνεπήξατο τὰς πολλὰς ἐκείνας ἀποφύσεις,
<span class="lb" data-page="4.121" data-line="10" id="l4.121.10"></span>ἃς ἔμπροσθεν εἶπον, ἀνάντεις καὶ κατάντεις ἐργασαμένη,
<span class="lb" data-page="4.121" data-line="11" id="l4.121.11"></span>καὶ λοξὰς εἰς τὰ πλάγια παραγαγοῦσα, καὶ κατὰ
<span class="lb" data-page="4.121" data-line="12" id="l4.121.12"></span>τὸ μῆκος ἅπαν ὀρθίας ἀνατείνασα, τὰ δὲ τῆς ῥάχεως ἐφ’
<span class="lb" data-page="4.121" data-line="13" id="l4.121.13"></span>ἑκάτερα τὰ μέχρι τῶν πλευρῶν αὐταῖς μὲν πρῶτον καὶ
<span class="lb" data-page="4.121" data-line="14" id="l4.121.14"></span>μάλιστα ταῖς ὠμοπλάταις, ἤδη δὲ καὶ πλήθει σαρκῶν δαψιλεῖ
<span class="lb" data-page="4.121" data-line="15" id="l4.121.15"></span>σκεπάσασα. <span class="milestone ed2page" data-n="4.626" data-unit="ed2page" id="ed2page.4.626"></span>δι’ αὐτὸ γάρτοι τοῦτο καὶ ῥάχιν
<span class="lb" data-page="4.121" data-line="16" id="l4.121.16"></span>ἰδίαν ἑκατέρᾳ τῶν ὠμοπλατῶν ἀπέφυσεν, ἕτερον τοῦτον χάρακα
<span class="lb" data-page="4.121" data-line="17" id="l4.121.17"></span>τῶν τῇδε τοῦ θώρακος μερῶν προβαλλομένη. ταύτῃ ﻿
<span class="pb" data-page="4.122" id="p4.122"></span>
<span class="lb" data-page="4.122" data-line="1" id="l4.122.1"></span>δ’ αὐτῇ πάλιν τῇ ῥάχει συγχρῆται καλῶς καὶ πρὸς ἕτερον.
<span class="lb" data-page="4.122" data-line="2" id="l4.122.2"></span>βραχὺ γὰρ ἐπαυξήσασα τὸ ἄνω πέρας αὐτῆς, καὶ ἐπὶ τὸ ὄρθιον
<span class="lb" data-page="4.122" data-line="3" id="l4.122.3"></span>ἀνατείνασα, κᾀνταῦθα τῇ κλειδὶ συνάψασα, τὸ καλούμενον
<span class="lb" data-page="4.122" data-line="4" id="l4.122.4"></span>ἀκρώμιον ἐγέννησεν, ἅμα μὲν σκέπην τε καὶ φρουρὰν
<span class="lb" data-page="4.122" data-line="5" id="l4.122.5"></span>ἐσόμενον τῆς κατ’ ὦμον ἐναρθρώσεως, ἅμα δὲ καὶ κωλῦσον
<span class="lb" data-page="4.122" data-line="6" id="l4.122.6"></span>ἐκπίπτειν ἄνω τὴν κεφαλὴν τοῦ βραχίονος, εὐθὺς δὲ
<span class="lb" data-page="4.122" data-line="7" id="l4.122.7"></span>καὶ τὴν ὠμοπλάτην αὐτὴν ἀφεστηκυῖαν τοῦ θώρακος φυλάξον.
<span class="lb" data-page="4.122" data-line="8" id="l4.122.8"></span>εἴτε γὰρ μηδὲν ἐνταῦθα προὐτέτακτο τῆς διαρθρώσεως,
<span class="lb" data-page="4.122" data-line="9" id="l4.122.9"></span>ἑτοίμως μὲν ἂν ὑπὸ παντὸς τοῦ προσπίπτοντος ἔξωθεν
<span class="lb" data-page="4.122" data-line="10" id="l4.122.10"></span>ἐβλάπτετο, ῥᾳδίως δ’ ἂν ὑπερέβαινεν ἡ κεφαλὴ τοῦ
<span class="lb" data-page="4.122" data-line="11" id="l4.122.11"></span>βραχίονος ἐπὶ τὸν αὐχένα τῆς ὠμοπλάτης, ὡς ἂν μήτε κοτύλην
<span class="lb" data-page="4.122" data-line="12" id="l4.122.12"></span>ἐν ἑαυτῷ βαθεῖαν ἔχοντα, μήτε ἄμβωνας μεγάλους·
<span class="lb" data-page="4.122" data-line="13" id="l4.122.13"></span>εἴτε μὴ συνῆπτο κατὰ τοῦτο ἡ κλεὶς, οὐδὲν ἂν ἐκώλυεν
<span class="lb" data-page="4.122" data-line="14" id="l4.122.14"></span>ἀστήρικτον οὖσαν ὅλην τὴν ὠμοπλάτην ἐπιπίπτειν τε τῷ
<span class="lb" data-page="4.122" data-line="15" id="l4.122.15"></span>θώρακι καὶ στενοχωρεῖν ἐνταῦθα τὸ κατ’ ὦμον ἄρθρον, καὶ
<span class="lb" data-page="4.122" data-line="16" id="l4.122.16"></span>πολλὰς τῶν τοῦ βραχίονος κινήσεων ἐμποδίζειν. ἐν γὰρ τῷ
<span class="lb" data-page="4.122" data-line="17" id="l4.122.17"></span>πλεῖστον ἀφεστάναι τοῦ θώρακος τὸ πολυειδῶς αὐτὸ κινεῖσθαι
<span class="lb" data-page="4.122" data-line="18" id="l4.122.18"></span>μάλισθ’ ὑπάρχει. εἰ δέ γ’ ἔψαυεν αὐτοῦ τῶν πλευρῶν,
<span class="pb" data-page="4.123" id="p4.123"></span>
<span class="lb" data-page="4.123" data-line="1" id="l4.123.1"></span>ἢ ὅλως ἐγγὺς ἐτέτακτο, καθάπερ ἐπὶ τῶν τετραπόδων ἔχει,
<span class="lb" data-page="4.123" data-line="2" id="l4.123.2"></span>τὰς παρὰ τὸ στέρνον τε καὶ τὸν ἀντικείμενον ὦμον, ἐπωμίδα
<span class="lb" data-page="4.123" data-line="3" id="l4.123.3"></span>τε καὶ τράχηλον, οὐκ ἂν οἷόν τ’ ἦν ἡμῖν ποιεῖσθαι περιφορὰς
<span class="lb" data-page="4.123" data-line="4" id="l4.123.4"></span>τῶν χειρῶν, ὥσπερ οὐδὲ νῦν, ἐπειδὰν ἐξαρθρήσας ὁ
<span class="lb" data-page="4.123" data-line="5" id="l4.123.5"></span>βραχίων προσπέσῃ ταῖς πλευραῖς. πρὸς οὐδὲν γὰρ τῶν ἀντικειμένων
<span class="lb" data-page="4.123" data-line="6" id="l4.123.6"></span>μερῶν ἐν τοῖς τοιούτοις παθήμασιν ἀνατεῖναι
<span class="lb" data-page="4.123" data-line="7" id="l4.123.7"></span>δυνάμεθα τὰς χεῖρας, ὡς ἂν προσπιπτούσης μὲν τῷ βραχίονι
<span class="lb" data-page="4.123" data-line="8" id="l4.123.8"></span>τῆς τῶν πλευρῶν ἐν τοῖς τοιούτοις παθήμασιν κυρτότητος,
<span class="lb" data-page="4.123" data-line="9" id="l4.123.9"></span>ἀπωθουμένης δ’ αὐτὸν εἴς τε τἀκτὸς καὶ τὰ πλάγια.
<span class="lb" data-page="4.123" data-line="10" id="l4.123.10"></span>ταῦτ’ οὖν ἐγίνετ’ ἂν ἡμῖν τὰ παθήματα κᾀν τῷ
<span class="lb" data-page="4.123" data-line="11" id="l4.123.11"></span>κατὰ φύσιν ἔχειν. πλεῖστον μὲν γὰρ ἀπήχθη τοῦ στέρνου
<span class="lb" data-page="4.123" data-line="12" id="l4.123.12"></span>τὸ ἀκρώμιον, ἐν δὲ τῷ μεταξὺ καθάπερ στήριγμα τὴν κλεῖν
<span class="lb" data-page="4.123" data-line="13" id="l4.123.13"></span>ἡ φύσις κατέθετο.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:13.11">
<span class="pb page1" data-page="4.123" id="p4.123"></span>
<span class="milestone ed1page page1" data-n="1.517" data-unit="ed1page" id="ed1page.1.517"></span>
<span class="milestone ed2page page1" data-n="4.626" data-unit="ed2page" id="ed2page.4.626"></span>
            <p>
<span class="lb" data-page="4.123" data-line="14" id="l4.123.14"></span>Πάλιν οὖν μοι κᾀνταῦθα σκόπει τὴν διαπλάττουσαν
<span class="lb" data-page="4.123" data-line="15" id="l4.123.15"></span>τὰ ζῶα τέχνην, ὡς ἔστιν ἐν ἅπασι δικαία,
<span class="lb" data-page="4.123" data-line="16" id="l4.123.16"></span>καίτοι γ’ ἐπ’ ἀνθρώπου μόνον ἠπειγόμην περαίνειν τὸν
<span class="lb" data-page="4.123" data-line="17" id="l4.123.17"></span>λόγον. ἀλλὰ γὰρ οὐκ ἐγχωρεῖ πολλάκις, οὐδ’ ἂν πάνυ φυλάττηταί
<span class="lb" data-page="4.123" data-line="18" id="l4.123.18"></span>τις, ἀπέχεσθαι τῆς τῶν ἀλόγων ζώων κατασκευῆς.
<span class="pb" data-page="4.124" id="p4.124"></span>
<span class="lb" data-page="4.124" data-line="1" id="l4.124.1"></span>οὐ γὰρ ὡς ἔτυχεν οὐδὲ μάτην ἡ φύσις οὔτ’ ἀνθρώπῳ
<span class="lb" data-page="4.124" data-line="2" id="l4.124.2"></span>ποῤῥωτάτω τοῦ θώρακος ἀπήγαγε τὸ κατ’ ὦμον ἄρθρον,
<span class="lb" data-page="4.124" data-line="3" id="l4.124.3"></span>οὔτε τοῖς τετράποσι ζώοις ἐγγυτάτω κατέθετο, ἀλλ’ ὅτι τῷ
<span class="lb" data-page="4.124" data-line="4" id="l4.124.4"></span>μὲν χερσὶ μέλλοντι χρῆσθαι πολυειδῶς ἔδει τῆς κινήσεως,
<span class="lb" data-page="4.124" data-line="5" id="l4.124.5"></span>καὶ διὰ τοῦτο εὐρυχώρου τῆς θέσεως, ἐν ἐκείνοις δ’, (οὔτε
<span class="lb" data-page="4.124" data-line="6" id="l4.124.6"></span>γὰρ χεῖρές εἰσι, τά τ’ ἔμπροσθεν κῶλα παραπλησίως τοῖς
<span class="lb" data-page="4.124" data-line="7" id="l4.124.7"></span>ὄπισθεν εἰς βάδισιν μόνην ὑπηρετεῖ,) διὰ τοῦθ’ ὑπερηρεῖσθαι
<span class="lb" data-page="4.124" data-line="8" id="l4.124.8"></span>τῷ θώρακι βέλτιον ἦν τὰ σκέλη. ταῦτ’ ἄρα καὶ τὰ στέρνα
<span class="lb" data-page="4.124" data-line="9" id="l4.124.9"></span>τοῖς μὲν πλατέα, τοῖς δ’ ὀξέα καὶ στενὰ γεγένηται. καίτοι
<span class="lb" data-page="4.124" data-line="10" id="l4.124.10"></span>γ’, εἴπερ ἔμπαλιν ἔχοντα κατεσκευάσθη, τοῖς μὲν ἀνθρώποις
<span class="lb" data-page="4.124" data-line="11" id="l4.124.11"></span>τὰς προειρημένας τῶν χειρῶν ἐνεργείας ἐνεπόδιζεν ἂν ἁπανταχῇ,
<span class="lb" data-page="4.124" data-line="12" id="l4.124.12"></span>καθάπερ εἰ καὶ νῦν ἐπιθείης μέσῳ τῷ στέρνῳ πρόμηκες
<span class="lb" data-page="4.124" data-line="13" id="l4.124.13"></span>ξύλον ἀπὸ τοῦ τραχήλου μέχρι τῶν ὑποχονδρίων διῆκον·
<span class="lb" data-page="4.124" data-line="14" id="l4.124.14"></span>τοῖς δ’ ἄλλοις ζώοις, εἴπερ ἦν πλατέα, διεκώλυεν ἂν ὑπερηρεῖσθαι
<span class="lb" data-page="4.124" data-line="15" id="l4.124.15"></span>καλῶς τῷ θώρακι τὰ πρόσθια κῶλα. φαίνεται γοῦν
<span class="lb" data-page="4.124" data-line="16" id="l4.124.16"></span>κᾀνταῦθα, καθάπερ κᾀν τοῖς ἄλλοις ἅπασιν, ἀκριβῶς ἡ φύσις
<span class="lb" data-page="4.124" data-line="17" id="l4.124.17"></span>δικαία, τῷ μὲν δίποδι καὶ ὀρθῷ ζώῳ πλατὺν μὲν τὸν
<span class="pb" data-page="4.125" id="p4.125"></span>
<span class="lb" data-page="4.125" data-line="1" id="l4.125.1"></span>θώρακα ποιήσασα, <span class="milestone ed2page" data-n="4.627" data-unit="ed2page" id="ed2page.4.627"></span>τὸ κατ’ ὦμον δ’ ἄρθρον ἔξωθεν
<span class="lb" data-page="4.125" data-line="2" id="l4.125.2"></span>καταθεῖσα, τοῖς δ’ αὖ τετράποσιν ὀξὺν μὲν ἐργασαμένη
<span class="lb" data-page="4.125" data-line="3" id="l4.125.3"></span>τὸν θώρακα, συνάψασα δ’ αὐτῷ τὰς ὠμοπλάτας, ὑπερείσασα
<span class="lb" data-page="4.125" data-line="4" id="l4.125.4"></span>δὲ τὰ σκέλη. τῆς δ’ αὐτῆς ἔχεται προνοίας καὶ ἡ τῆς
<span class="lb" data-page="4.125" data-line="5" id="l4.125.5"></span>κλειδὸς γένεσις· ἐπεὶ γὰρ ἀνατρέπεσθαι πρὸς τοὐκτὸς ἔδει
<span class="lb" data-page="4.125" data-line="6" id="l4.125.6"></span>τὰς ὠμοπλάτας, ἑκατέραν αὐτῶν ἡ φύσις ἐν τῷ μεταξὺ τοῦ
<span class="lb" data-page="4.125" data-line="7" id="l4.125.7"></span>τε κατὰ τὸ στέρνον ὀστοῦ καὶ τοῦ πέρατος τῆς ἐν ἐκείναις
<span class="lb" data-page="4.125" data-line="8" id="l4.125.8"></span>ῥάχεως κατέθετο. μακροῦ δ’ ὄντος τοῦ στέρνου, (διήκει γὰρ
<span class="lb" data-page="4.125" data-line="9" id="l4.125.9"></span>ἀπὸ τῶν σφαγῶν ἄχρι τῶν ὑποχονδρίων,) οὐκ ἂν εὕροις ἐπιτηδειοτέραν
<span class="lb" data-page="4.125" data-line="10" id="l4.125.10"></span>χώραν τῆς πρὸς τὰς κλεῖς διαρθρώσεως ἑτέραν
<span class="lb" data-page="4.125" data-line="11" id="l4.125.11"></span>τῆς νῦν ὑπαρχούσης αὐτῷ· καὶ γὰρ πλατύτατον ἐνταῦθ’
<span class="lb" data-page="4.125" data-line="12" id="l4.125.12"></span>ἐστὶ καὶ ἰσχυρότατον, καὶ οὐκέτ’ οὐδεμία τῶν πλευρῶν
<span class="lb" data-page="4.125" data-line="13" id="l4.125.13"></span>αὐτῷ διαρθροῦται. κατὰ δὲ ταὐτὰ καὶ ἡ πρὸς τὰς ὠμοπλάτας
<span class="lb" data-page="4.125" data-line="14" id="l4.125.14"></span>αὐτῶν σύζευξις ἐν ἐπικαιροτάτῳ γεγένηται πρός τε
<span class="lb" data-page="4.125" data-line="15" id="l4.125.15"></span>τὸ καλῶς ἀνατρέπειν ἐκτὸς καὶ πρὸς τὸ φρουρεῖν τὸ κατ’
<span class="lb" data-page="4.125" data-line="16" id="l4.125.16"></span>ὦμον ἄρθρον καὶ πρὸς τὸ κωλύειν ἐκπίπτειν ἄνω. δεόντως
<span class="lb" data-page="4.125" data-line="17" id="l4.125.17"></span>οὖν ἄνθρωπος οὐδ’ εἰ βουληθείη βαδίζειν ἐπὶ τῶν
<span class="lb" data-page="4.125" data-line="18" id="l4.125.18"></span>τεττάρων κώλων δύναιτ’ ἂν, ἀπηγμένων αὐτῷ πόῤῥω τοῦ
<span class="pb" data-page="4.126" id="p4.126"></span>
<span class="lb" data-page="4.126" data-line="1" id="l4.126.1"></span>θώρακος τῶν κατὰ τὰς ὠμοπλάτας ἄρθρων. εὐλόγως δὲ
<span class="lb" data-page="4.126" data-line="2" id="l4.126.2"></span>καὶ πίθηκος, ὥσπερ τἄλλα κατὰ τὸν ἔμπροσθεν λόγον ἐδείκνυτο
<span class="lb" data-page="4.126" data-line="3" id="l4.126.3"></span>μίμημα γελοῖον ἀνθρώπου γεγενημένος, οὕτω κᾀν
<span class="lb" data-page="4.126" data-line="4" id="l4.126.4"></span>τοῖς κώλοις διάκειται. τὰ μὲν γὰρ σκέλη πόσον ἀποδεῖ
<span class="lb" data-page="4.126" data-line="5" id="l4.126.5"></span>τῶν ἀνθρωπείων σκελῶν, ἐν τοῖς ἰδίοις αὐτῶν ἐδείχθη λόγοις,
<span class="lb" data-page="4.126" data-line="6" id="l4.126.6"></span>ὥσπερ οὖν καὶ ἡ τῆς ἄκρας χειρὸς κατασκευή. τὰ δὲ κατ’
<span class="lb" data-page="4.126" data-line="7" id="l4.126.7"></span>ὠμοπλάτας καὶ κλεῖς ἀνθρώπῳ καὶ μάλιστα προσέοικεν,
<span class="lb" data-page="4.126" data-line="8" id="l4.126.8"></span>καίτοι γ’ οὐ δεόμενος ἐοικέναι ταύτῃ τοῖς ἀνθρώποις εἰς
<span class="lb" data-page="4.126" data-line="9" id="l4.126.9"></span>ὠκύτητα βαδίσεως. ἀπαμφοτερίζει τοιγαροῦν ἑκατέροις τοῖς
<span class="lb" data-page="4.126" data-line="10" id="l4.126.10"></span>γένεσιν, καὶ οὔτε δίπουν ἐστὶν ἀκριβῶς, οὔτε τετράπουν,
<span class="lb" data-page="4.126" data-line="11" id="l4.126.11"></span>ἀλλὰ καὶ ὡς δίπουν χωλὸν, (οὐ γὰρ ἀκριβῶς ὀρθὸν στῆναι
<span class="lb" data-page="4.126" data-line="12" id="l4.126.12"></span>δύναται,) καὶ ὡς τετράπουν ἀνάπηρόν τε ἅμα καὶ βραδὺ,
<span class="lb" data-page="4.126" data-line="13" id="l4.126.13"></span>διὰ τὸ πλεῖστον ἀπῆχθαι τοῦ θώρακος αὐτὸ τὸ κατ’ ὦμον
<span class="lb" data-page="4.126" data-line="14" id="l4.126.14"></span>ἄρθρον, καθάπερ εἰ καὶ τῶν ἄλλων τινὸς ζώων ἀποσπασθὲν
<span class="lb" data-page="4.126" data-line="15" id="l4.126.15"></span>τοῦ θώρακος ἐκτὸς ἀποχωρήσειεν. ὥσπερ δὲ πιθήκῳ,
<span class="lb" data-page="4.126" data-line="16" id="l4.126.16"></span>διότι γελοῖόν ἐστι τὴν ψυχὴν ζῶον, διὰ τοῦτο καὶ σῶμα πᾶν
<span class="lb" data-page="4.126" data-line="17" id="l4.126.17"></span>διάκειται γελοῖον, οὕτως ἀνθρώπῳ, διότι λογικόν ἐστι τὴν ﻿
<span class="pb" data-page="4.127" id="p4.127"></span>
<span class="lb" data-page="4.127" data-line="1" id="l4.127.1"></span>ψυχὴν <span class="milestone ed1page" data-n="1.518" data-unit="ed1page" id="ed1page.1.518"></span>τὸ ζῶον, καὶ θεῖον μόνον τῶν ἐπὶ γῆς, διὰ
<span class="lb" data-page="4.127" data-line="2" id="l4.127.2"></span>τοῦτο ἄριστα τὸ σῶμα κατεσκεύασται πρὸς τὴν τῆς ψυχῆς
<span class="lb" data-page="4.127" data-line="3" id="l4.127.3"></span>δύναμιν. ὅτι μὲν γὰρ ὀρθὸν ἵσταται μόνον τοῦτο τῶν
<span class="lb" data-page="4.127" data-line="4" id="l4.127.4"></span>ζώων, πρόσθεν ἐδείξαμεν. ὅτι δὲ καὶ χερσὶ χρῆται μόνον
<span class="lb" data-page="4.127" data-line="5" id="l4.127.5"></span>καλῶς, δέδεικται μὲν καὶ τοῦτ’ ἔμπροσθεν· ἀλλὰ καὶ νῦν
<span class="lb" data-page="4.127" data-line="6" id="l4.127.6"></span>οὐδὲν ἧττον φαίνεται, εἰ τό τε κατ’ ὦμον ἄρθρον ἐπιβλέψαις
<span class="lb" data-page="4.127" data-line="7" id="l4.127.7"></span>καὶ τὸ τοῦ σύμπαντος θώρακος σχῆμα καὶ τὴν τῆς κλειδὸς
<span class="lb" data-page="4.127" data-line="8" id="l4.127.8"></span>γένεσιν. ἱκανὰ μὲν οὖν καὶ ταῦτα τὴν τέχνην τῆς φύσεως
<span class="lb" data-page="4.127" data-line="9" id="l4.127.9"></span>ἐνδείξασθαι, πολὺ δ’ αὐτῶν ἔτ’ ἐναργέστερον δείξει
<span class="lb" data-page="4.127" data-line="10" id="l4.127.10"></span>τὰ λεχθησόμενα. τί δή ποτε γὰρ οὐκ ὀρθὴν ἀπὸ τοῦ
<span class="lb" data-page="4.127" data-line="11" id="l4.127.11"></span>στέρνου τὴν κλεῖν ἐπὶ τὰς ὠμοπλάτας ἐξέτεινεν, ἀλλὰ
<span class="lb" data-page="4.127" data-line="12" id="l4.127.12"></span>πρὸς αὐτῇ μὲν τῇ σφαγῇ κυρτὴν μὲν τἀκτὸς, τὰ δ’ ἔνδον
<span class="lb" data-page="4.127" data-line="13" id="l4.127.13"></span>κοίλην, ἐφεξῆς δ’ ἔμπαλιν ἔξωθεν μὲν ἀτρέμα κοίλην,
<span class="lb" data-page="4.127" data-line="14" id="l4.127.14"></span>ἔσωθεν δὲ κυρτοτέραν; οὐ γὰρ οὖν οὐδὲ τούτων οὐδὲν εἰκῇ
<span class="lb" data-page="4.127" data-line="15" id="l4.127.15"></span>καὶ μάτην ὑπὸ τῆς φύσεως ἐγένετο, ἀλλὰ τὰ μὲν πρὸς τῇ
<span class="lb" data-page="4.127" data-line="16" id="l4.127.16"></span>σφαγῇ διὰ τὴν αὐτὴν τῷ στέρνῳ χρείαν ὁμοίως ἐκείνῳ
<span class="lb" data-page="4.127" data-line="17" id="l4.127.17"></span>κοίλη κατὰ τὴν ἐντὸς ἐγένετο χώραν, ἐπιτήδειον παρέξουσα
<span class="lb" data-page="4.127" data-line="18" id="l4.127.18"></span>εὐρυχωρίαν τοῖς ἄνωθεν κάτω καὶ τοῖς κάτωθεν ἄνω διὰ
<span class="pb" data-page="4.128" id="p4.128"></span>
<span class="lb" data-page="4.128" data-line="1" id="l4.128.1"></span>τοῦ τραχήλου φερομένοις ὀργάνοις· ὁπότε δ’ ἀποχωρεῖν
<span class="lb" data-page="4.128" data-line="2" id="l4.128.2"></span>ἀπήρξατο τῆς σφαγῆς, ὑποστρέψασα κατὰ βραχὺ τοσοῦτον εἰς
<span class="lb" data-page="4.128" data-line="3" id="l4.128.3"></span>τὸ πρόσω μέρος ἄχρι τῆς ἀκρωμίας, ὅσον ἀπεχώρησεν ὀπίσω
<span class="lb" data-page="4.128" data-line="4" id="l4.128.4"></span>τὸ πέρας τοῦ κυρτωθέντος μορίου κατ’ αὐτὴν, ὡς, εἴγε ὀπίσω
<span class="lb" data-page="4.128" data-line="5" id="l4.128.5"></span>μόνον ὡδοιπόρησεν, εἰς τὰ πλάγια τοῦ τραχήλου φερομένη,
<span class="lb" data-page="4.128" data-line="6" id="l4.128.6"></span>τὴν πρὸς τὸν θώρακα διάστασιν ἀξιόλογον οὐκ ἂν ἔσχε. συνδεῖ
<span class="lb" data-page="4.128" data-line="7" id="l4.128.7"></span>δ’ αὐτὴν ἐνταῦθα τῇ ῥάχει τῆς ὠμοπλάτης μικρὸν ὀστοῦν
<span class="lb" data-page="4.128" data-line="8" id="l4.128.8"></span>χονδρῶδες, ὃ μηδ’ αὐτὸ ζήτει ἐν πιθήκοις· <span class="milestone ed2page" data-n="4.628" data-unit="ed2page" id="ed2page.4.628"></span>ὥσπερ
<span class="lb" data-page="4.128" data-line="9" id="l4.128.9"></span>γὰρ ἐν ἄλλοις τισὶν, οὕτω κᾀν τῷδε τῆς ἀνθρωπείας κατασκευῆς
<span class="lb" data-page="4.128" data-line="10" id="l4.128.10"></span>ἀπολείπονται. ἀλλ’ ἄνθρωπός γε καὶ ταῦτα πλεονεκτεῖ
<span class="lb" data-page="4.128" data-line="11" id="l4.128.11"></span>πρὸς ἀσφάλειαν, ὅτι μὴ διὰ συνδέσμων μόνον ὑμενωδῶν
<span class="lb" data-page="4.128" data-line="12" id="l4.128.12"></span>συνάπτεται τὰ δύο πέρατα τῶν ὀστῶν, ἀλλ’ ἐξ ἐπιμέτρου
<span class="lb" data-page="4.128" data-line="13" id="l4.128.13"></span>τρίτον ἄλλο κατ’ αὐτῶν ἐπικείμενον ὀστοῦν χονδρῶδες ἑτέροις
<span class="lb" data-page="4.128" data-line="14" id="l4.128.14"></span>τισὶ συνδέσμοις ἰσχυροῖς, ὑφ’ ὧν κατακρύπτεται, συνάπτει
<span class="lb" data-page="4.128" data-line="15" id="l4.128.15"></span>τοῖς ὑποκειμένοις ὀστοῖς ἑαυτῷ. διὰ τί δὲ χονδρῶδες ἐγένετο,
<span class="lb" data-page="4.128" data-line="16" id="l4.128.16"></span>μέλλον ἐκκεῖσθαι καὶ πρῶτον τῶν προσπιπτόντων ἔξωθεν
<span class="lb" data-page="4.128" data-line="17" id="l4.128.17"></span>ἐκδέξεσθαι τὴν βίαν, ἔμπροσθεν εἴρηταί μοι, κοινῇ περὶ
<span class="lb" data-page="4.128" data-line="18" id="l4.128.18"></span>πάντων τῶν τοιούτων διεξιόντι.
</p>
          </article>

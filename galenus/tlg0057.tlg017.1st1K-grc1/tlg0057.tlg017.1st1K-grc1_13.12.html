<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:13.12">
<span class="pb page1" data-page="4.129" id="p4.129"></span>
<span class="milestone ed1page page1" data-n="1.518" data-unit="ed1page" id="ed1page.1.518"></span>
<span class="milestone ed2page page1" data-n="4.628" data-unit="ed2page" id="ed2page.4.628"></span>
            <p>
<span class="lb" data-page="4.129" data-line="1" id="l4.129.1"></span>Ἀλλὰ νῦν γε καιρὸς ἐπὶ τὸ κατ’ ὦμον ἄρθρον
<span class="lb" data-page="4.129" data-line="2" id="l4.129.2"></span>αὐτὸ μετιέναι τῷ λόγῳ, καὶ πρῶτον μὲν δεικνύναι,
<span class="lb" data-page="4.129" data-line="3" id="l4.129.3"></span>ὡς ἡ φύσις εὐλόγως αὐτήν τε τοῦ βραχίονος τὴν κεφαλὴν
<span class="lb" data-page="4.129" data-line="4" id="l4.129.4"></span>ἀκριβῶς ἀπειργάσατο περιφερῆ, τήν τε περικειμένην κοιλότητα
<span class="lb" data-page="4.129" data-line="5" id="l4.129.5"></span>τῷ τῆς ὠμοπλάτης αὐχένι σμικράν τε ἅμα καὶ ὑπτίαν·
<span class="lb" data-page="4.129" data-line="6" id="l4.129.6"></span>ἔπειτα δὲ καὶ τοὺς κινοῦντας μῦς αὐτὸ, τίνες τέ εἰσι καὶ
<span class="lb" data-page="4.129" data-line="7" id="l4.129.7"></span>πόσοι καὶ πηλίκοι, καὶ τίνα χρείαν ἕκαστος αὐτῶν παρέχεται,
<span class="lb" data-page="4.129" data-line="8" id="l4.129.8"></span>καὶ ὡς οὔτε πλείους, οὔτ’ ἐλάττους τὸν ἀριθμὸν, ἀλλ’
<span class="lb" data-page="4.129" data-line="9" id="l4.129.9"></span>οὐδὲ μείζους, ἢ μείους, ἢ ἑτέραν τινὰ θέσιν ἔχοντας ἄμεινον
<span class="lb" data-page="4.129" data-line="10" id="l4.129.10"></span>ἦν αὐτοὺς γεγονέναι. τοῦ μὲν δὴ τὴν κεφαλὴν τοῦ
<span class="lb" data-page="4.129" data-line="11" id="l4.129.11"></span>βραχίονος γενέσθαι περιφερῆ, καὶ τὴν κοιλότητα τῆς ὠμοπλάτης
<span class="lb" data-page="4.129" data-line="12" id="l4.129.12"></span>ἐπιπολῆς τε ἅμα καὶ ὑπτίαν, ἡ χρεία πρόδηλος,
<span class="lb" data-page="4.129" data-line="13" id="l4.129.13"></span>εἴ τις τῶν ἐν τοῖς πρώτοις γράμμασιν εἰρημένων μνημονεύει.
<span class="lb" data-page="4.129" data-line="14" id="l4.129.14"></span>πολλαῖς τε γὰρ ἅμα καὶ ποικίλαις κινήσεσιν ἡ σύμπασα
<span class="lb" data-page="4.129" data-line="15" id="l4.129.15"></span>χεὶρ παρεσκευασμένη τὴν μὲν κεφαλὴν τοῦ βραχίονος ἐδεῖτο
<span class="lb" data-page="4.129" data-line="16" id="l4.129.16"></span>περιφερῆ κεκτῆσθαι, (τούτου γὰρ οὐδὲν ἂν εὕροιμεν ἐπιτηδειότερον
<span class="lb" data-page="4.129" data-line="17" id="l4.129.17"></span>σχῆμα πρὸς ἑτοιμότητα κινήσεως,) τὴν δ’ ὑποτεταγμένην
<span class="lb" data-page="4.129" data-line="18" id="l4.129.18"></span>αὐτῇ κοιλότητα μήτε βαθεῖαν ἱκανῶς, μήτ’ εἰς
<span class="pb" data-page="4.130" id="p4.130"></span>
<span class="lb" data-page="4.130" data-line="1" id="l4.130.1"></span>ὀφρῦς μεγάλας τελευτῶσαν. εἰ γὰρ κατεκλείσθη μὲν βραχείᾳ
<span class="lb" data-page="4.130" data-line="2" id="l4.130.2"></span>κοιλότητι τὸ τοῦ βραχίονος ἄρθρον, ἐσφίγχθη δ’ ἐν
<span class="lb" data-page="4.130" data-line="3" id="l4.130.3"></span>κύκλῳ μεγάλοις ἄμβωσιν, οὐκ ἂν πάντη περιφέρεσθαι ῥᾳδίως
<span class="lb" data-page="4.130" data-line="4" id="l4.130.4"></span>ἠδύνατο τοῦτο, οὐδ’ ἦν αὐτῷ μᾶλλον ἡ τῆς ἀσφαλείας
<span class="lb" data-page="4.130" data-line="5" id="l4.130.5"></span>χρεία· τούτου γὰρ ἕνεκα καὶ σύμπασα χεὶρ ἐγεγόνει. κινδυνεύει
<span class="lb" data-page="4.130" data-line="6" id="l4.130.6"></span>τοίνυν ὀλίγου δεῖν ἔξαρθρος ἡ κεφαλὴ τοῦ βραχίονος
<span class="lb" data-page="4.130" data-line="7" id="l4.130.7"></span>εἶναι διὰ παντὸς, ὡς ἂν ἐπὶ μικρᾶς οὕτως ὀχουμένη κοιλότητος,
<span class="lb" data-page="4.130" data-line="8" id="l4.130.8"></span>ὥστε ἐκπίπτον τὸ πλεῖστον αὐτῆς μέρος ἀστήρικτον
<span class="lb" data-page="4.130" data-line="9" id="l4.130.9"></span>αἰωρεῖσθαι. πῶς οὖν οὐκ ἐκπίπτει διὰ παντὸς ἐπὶ
<span class="lb" data-page="4.130" data-line="10" id="l4.130.10"></span>ταῖς σφοδραῖς κινήσεσιν; ὅσον μὲν γὰρ ἐπὶ τῇ προειρημένῃ
<span class="lb" data-page="4.130" data-line="11" id="l4.130.11"></span>κατασκευῇ, τοῦτ’ ἐχρῆν αὐτῇ πάντως ἔσεσθαι. θαυμάσεις
<span class="lb" data-page="4.130" data-line="12" id="l4.130.12"></span>πάλιν ἐνταῦθα τῆς φύσεως τὴν τέχνην, εἰ τὰς τῆς ἀσφαλείας
<span class="lb" data-page="4.130" data-line="13" id="l4.130.13"></span>θεάσαιο μηχανάς. τρεῖς μὲν συνδέσμους ἰσχυροὺς τὸ
<span class="lb" data-page="4.130" data-line="14" id="l4.130.14"></span>τοῦ βραχίονος ὀστοῦν τῷ τῆς ὠμοπλάτης αὐχένι ξυνάπτοντας
<span class="lb" data-page="4.130" data-line="15" id="l4.130.15"></span>εἰργάσατο ἐπὶ τῷ κοινῷ ξυμπάντων τῶν ἄρθρων τῷ
<span class="lb" data-page="4.130" data-line="16" id="l4.130.16"></span>περιφερεῖ, δύο δ’ ἀποφύσεις καμπύλας τῆς ὠμοπλάτης
<span class="lb" data-page="4.130" data-line="17" id="l4.130.17"></span>φρουρούσας αὐτὸ, καὶ τούτων ἑκατέρωθεν μῦς μεγίστους
<span class="lb" data-page="4.130" data-line="18" id="l4.130.18"></span>σφίγγοντας. ὁ μὲν δὴ πλατὺς σύνδεσμος ὁ ὑμενώδης, ὁ
<span class="pb" data-page="4.131" id="p4.131"></span>
<span class="lb" data-page="4.131" data-line="1" id="l4.131.1"></span>πᾶσι τοῖς ἄρθροις ὑπάρχων, ἐκφύεται μὲν ἐκ τῶν χειλῶν
<span class="lb" data-page="4.131" data-line="2" id="l4.131.2"></span>τῆς ἐν ὠμοπλάτῃ κοιλότητος, ἅπασαν δ’ ἀκριβῶς ἐν κύκλῳ
<span class="lb" data-page="4.131" data-line="3" id="l4.131.3"></span>περιερχόμενος τὴν διάρθρωσιν εἰς τὴν ἀρχὴν καταφύεται
<span class="lb" data-page="4.131" data-line="4" id="l4.131.4"></span>τῆς κεφαλῆς τοῦ βραχίονος. τῶν δ’ ἄλλων τῶν τριῶν οἱ
<span class="lb" data-page="4.131" data-line="5" id="l4.131.5"></span>δύο μὲν ἀκριβῶς εἰσι στρογγύλοι, καθάπερ νεῦρα, πλατὺς
<span class="lb" data-page="4.131" data-line="6" id="l4.131.6"></span>δ’ ἀτρέμας ὁ τρίτος. ἐκφύεται δ’ ὁ μὲν πρῶτος ἐκ τοῦ
<span class="lb" data-page="4.131" data-line="7" id="l4.131.7"></span>πέρατος τῆς ἀγκυροειδοῦς ἀποφύσεως, ὁ δὲ δεύτερος ὁ τούτου
<span class="lb" data-page="4.131" data-line="8" id="l4.131.8"></span>μείζων ἐκ τοῦ τῆς ὠμοπλάτης αὐχένος, κατ’ ἐκεῖνο μάλιστα
<span class="lb" data-page="4.131" data-line="9" id="l4.131.9"></span>τὸ μέρος, ἔνθα τῆς ἐπικειμένης αὐτῷ κοιλότητος
<span class="lb" data-page="4.131" data-line="10" id="l4.131.10"></span>ὀφρύς ἐστιν ὑψηλοτάτη. τούτῳ μὲν οὖν ἡ κεφαλὴ τοῦ βραχίονος
<span class="lb" data-page="4.131" data-line="11" id="l4.131.11"></span>ἐπίβασιν ἀσφαλῆ παρέχει, <span class="milestone ed2page" data-n="4.629" data-unit="ed2page" id="ed2page.4.629"></span>τηλικαύτην ἐν τοῖς
<span class="lb" data-page="4.131" data-line="12" id="l4.131.12"></span>ἄνω τε καὶ πρόσω μέρεσιν ἑαυτῆς ἔχουσαν κοιλότητα κατάντη,
<span class="lb" data-page="4.131" data-line="13" id="l4.131.13"></span>τομῇ πλατείᾳ παραπλησίαν, ἡλίκος περ καὶ αὐτὸς
<span class="lb" data-page="4.131" data-line="14" id="l4.131.14"></span>ὁ σύνδεσμός ἐστιν. ὁ δὲ ἕτερος ὁ πρότερος εἰρημένος ἐκ
<span class="lb" data-page="4.131" data-line="15" id="l4.131.15"></span>τῶν ἔνδον μερῶν τῆς κεφαλῆς τοῦ βραχίονος παρατέταται.
<span class="lb" data-page="4.131" data-line="16" id="l4.131.16"></span>λοιπὸς δ’ ὁ τρίτος ἐκ μὲν τῆς αὐτῆς τῷ δευτέρῳ χώρας
<span class="lb" data-page="4.131" data-line="17" id="l4.131.17"></span>ἐκφύεται, λοξὸς δ’ ὑποφυόμενας αὐτῷ καταφύεται καὶ αὐτὸς
<span class="lb" data-page="4.131" data-line="18" id="l4.131.18"></span>εἰς τὴν πρώτην ἀρχὴν τῆς κεφαλῆς τοῦ βραχίονος ﻿
<span class="pb" data-page="4.132" id="p4.132"></span>
<span class="lb" data-page="4.132" data-line="1" id="l4.132.1"></span>ὁμοίως τῷ πλατεῖ τῷ πᾶν ἐν κύκλῳ περιλαμβάνοντι τὸ ἄρθρον,
<span class="lb" data-page="4.132" data-line="2" id="l4.132.2"></span>ἔστι γάρ πως ἐκείνου μέρος. οἱ δέ γε προειρημένοι
<span class="lb" data-page="4.132" data-line="3" id="l4.132.3"></span>δύο καθήκουσιν εἰς τὸν ἐπικείμενον τῷ βραχίονι μῦν, ὃν
<span class="lb" data-page="4.132" data-line="4" id="l4.132.4"></span>ἐν τοῖς περὶ τῆς χειρὸς λόγοις εἰς τὴν κεφαλὴν τῆς κερκίδος
<span class="lb" data-page="4.132" data-line="5" id="l4.132.5"></span>ἔλεγον ἐμφύεσθαι. καὶ γὰρ οὖν κᾀνταῦθα τὸ τῆς φύσεως
<span class="lb" data-page="4.132" data-line="6" id="l4.132.6"></span>εὐμήχανόν ἐστιν ἰδεῖν, ὅπερ ἤδη δέδεικται μυριάκις,
<span class="lb" data-page="4.132" data-line="7" id="l4.132.7"></span>τὸ, ὡς ἓν ὄργανον ἐνίοτε τῷ τῆς θέσεως ἐπικαίρῳ πολλαῖς
<span class="lb" data-page="4.132" data-line="8" id="l4.132.8"></span>ἐξαρκοῦν ἀπεργάζεται χρείαις. δεομένων γὰρ ἁπάντων μυῶν,
<span class="lb" data-page="4.132" data-line="9" id="l4.132.9"></span>ὡς καὶ τοῦτ’ ἐν τοῖς ἰδίοις αὐτῶν ἀποδέδεικται λόγοις, μετέχειν
<span class="lb" data-page="4.132" data-line="10" id="l4.132.10"></span>τῆς τῶν συνδέσμων οὐσίας, ἅμα μὲν τῷ μυῒ χρησίμους
<span class="lb" data-page="4.132" data-line="11" id="l4.132.11"></span>αὐτοὺς, ἅμα δὲ καὶ τῷ κατ’ ὦμον ἄρθρῳ κατεσκεύασε.
<span class="lb" data-page="4.132" data-line="12" id="l4.132.12"></span>τουτὶ μὲν γὰρ σφίγγοντές τε καὶ συνέχοντες ἐκπίπτειν
<span class="lb" data-page="4.132" data-line="13" id="l4.132.13"></span>κωλύουσιν, εἰς δὲ τὸν μῦν διασπειρόμενοι καὶ τούτῳ παρέχουσιν
<span class="lb" data-page="4.132" data-line="14" id="l4.132.14"></span>αὐτάρκη τὴν ἐξ αὑτῶν ὠφέλειαν. ὑπὸ μὲν τῶν
<span class="lb" data-page="4.132" data-line="15" id="l4.132.15"></span>συνδέσμων οὕτω φρουρεῖται τὸ κατ’ ὦμον ἄρθρον, ὑπὸ δὲ
<span class="lb" data-page="4.132" data-line="16" id="l4.132.16"></span>τῶν ὑποφύσεων τῆς ὠμοπλάτης, ἄνωθεν τῆς κατὰ τὸ ἀκρώμιον,
<span class="lb" data-page="4.132" data-line="17" id="l4.132.17"></span>ἣν ἐκεῖνοι κορακοειδῆ προσαγορεύουσιν, ἔξωθεν δὲ
<span class="pb" data-page="4.133" id="p4.133"></span>
<span class="lb" data-page="4.133" data-line="1" id="l4.133.1"></span>τῆς ἀγκυροειδοῦς τε καὶ σιγμοειδοῦς ὀνομαζομένης, ἐν κύκλῳ
<span class="lb" data-page="4.133" data-line="2" id="l4.133.2"></span>δὲ πανταχόθεν ὑπὸ μεγίστων μυῶν καὶ τενόντων
<span class="lb" data-page="4.133" data-line="3" id="l4.133.3"></span>σφίγγεται τῶν κινούντων ὅλην τὴν διάρθρωσιν, ὑπὲρ ὧν
<span class="lb" data-page="4.133" data-line="4" id="l4.133.4"></span>λέγειν ἤδη καιρός.
</p>
          </article>

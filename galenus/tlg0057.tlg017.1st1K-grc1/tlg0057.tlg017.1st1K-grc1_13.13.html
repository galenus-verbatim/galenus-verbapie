<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:13.13">
<span class="pb page1" data-page="4.133" id="p4.133"></span>
<span class="milestone ed1page page1" data-n="1.518" data-unit="ed1page" id="ed1page.1.518"></span>
<span class="milestone ed2page page1" data-n="4.629" data-unit="ed2page" id="ed2page.4.629"></span>
            <p>
<span class="lb" data-page="4.133" data-line="5" id="l4.133.5"></span>Ἐμφύονται μὲν αὐτῶν αἱ τελευταὶ τῷ τοῦ
<span class="lb" data-page="4.133" data-line="6" id="l4.133.6"></span>βραχίονος ὀστῷ, τινὲς μὲν ἀνατείνουσαι τὸ κῶλον, ἔνιαι δὲ
<span class="lb" data-page="4.133" data-line="7" id="l4.133.7"></span>κατασπῶσαι, προσάγουσαι δ’ ἄλλαι τῷ στήθει, καί τινες
<span class="lb" data-page="4.133" data-line="8" id="l4.133.8"></span>ἀπάγουσαι πρὸς τοὐκτὸς, ἔνιαι δ’ ἐξ αὐτῶν κυκλοτερῶς
<span class="lb" data-page="4.133" data-line="9" id="l4.133.9"></span>περιστρέφουσαι. τῷ μὲν οὖν στήθει προσάγουσιν ὅ τ’ ἐκ
<span class="lb" data-page="4.133" data-line="10" id="l4.133.10"></span>τοῦ κατὰ τὸν τιτθὸν χωρίου πεφυκὼς μῦς, μέτριος τὸ μέγεθος,
<span class="lb" data-page="4.133" data-line="11" id="l4.133.11"></span>εὐθὺς δὲ καὶ κατασπῶν τὸν βραχίονα <span class="milestone ed1page" data-n="1.519" data-unit="ed1page" id="ed1page.1.519"></span>πρὸς
<span class="lb" data-page="4.133" data-line="12" id="l4.133.12"></span>τὸ κάτω μέρος ἀτρέμα, ὡς εἶναι ταπεινοτέρας προσαγωγῆς
<span class="lb" data-page="4.133" data-line="13" id="l4.133.13"></span>αἴτιος· ἕτερος δ’ ἔμπαλιν τῷδε, τῶν ὑψηλῶν τοῦ στέρνου
<span class="lb" data-page="4.133" data-line="14" id="l4.133.14"></span>μερῶν ἐκπεφυκὼς, ὑψηλῆς προσαγωγῆς ἐστιν αἴτιος. ἄλλος
<span class="lb" data-page="4.133" data-line="15" id="l4.133.15"></span>δ’ ἐπ’ αὐτοῖς τρίτος διφυὴς ἢ δύο συμφυεῖς (ἑκατέρως γὰρ
<span class="lb" data-page="4.133" data-line="16" id="l4.133.16"></span>ὑπὲρ αὐτῶν ἔνεστιν ἀληθεύειν λέγοντας) ἐκφύονται μὲν ἐξ
<span class="lb" data-page="4.133" data-line="17" id="l4.133.17"></span>ὅλου τοῦ κατὰ τὸ στέρνον ὀστοῦ, προσάγουσι δὲ τῷ στήθει
<span class="lb" data-page="4.133" data-line="18" id="l4.133.18"></span>τὸ τοῦ βραχίονος ὀστοῦν ὅλον ἰσόῤῥοπον, ἐπειδὰν ἀμφότεροι
<span class="pb" data-page="4.134" id="p4.134"></span>
<span class="lb" data-page="4.134" data-line="1" id="l4.134.1"></span>ταθῶσιν. εἰ δέ γ’ ὁ ἕτερος αὐτῶν ἐνεργήσειε μόνος, ὁ μὲν
<span class="lb" data-page="4.134" data-line="2" id="l4.134.2"></span>ἐκ τῶν κάτω μερῶν τοῦ στέρνου πεφυκὼς ταπεινὴν ἐργάζεται
<span class="lb" data-page="4.134" data-line="3" id="l4.134.3"></span>προσαγωγὴν, ὁ δ’ ἕτερος ὑψηλοτέραν· οὔτε δ’ οὗτος
<span class="lb" data-page="4.134" data-line="4" id="l4.134.4"></span>ὑψηλὴν οὕτως, ὡς ὁ δεύτερος τῶν εἰρημένων, οὔτε εἰς τοσοῦτον
<span class="lb" data-page="4.134" data-line="5" id="l4.134.5"></span>ταπεινὴν ὁ ἕτερος, ὡς ὁ πρῶτος. διαδέχεται δὲ τὸν
<span class="lb" data-page="4.134" data-line="6" id="l4.134.6"></span>μὲν ταπεινότατον τῶν εἰρημένων τεττάρων μυῶν ὁ ἀπὸ τῶν
<span class="lb" data-page="4.134" data-line="7" id="l4.134.7"></span>παρὰ τὸν τιτθὸν χωρίων ἀναφερόμενος μικρὸς μῦς, τὸν δὲ
<span class="lb" data-page="4.134" data-line="8" id="l4.134.8"></span>ὑψηλότατον ἡ ἑτέρα μοῖρα τοῦ κατὰ τὴν ἐπωμίδα μυὸς,
<span class="lb" data-page="4.134" data-line="9" id="l4.134.9"></span>ἡ τῆς κλειδὸς ἐκπεφυκυῖα. δύο γὰρ ἔχει κεφαλὰς ὁ μῦς
<span class="lb" data-page="4.134" data-line="10" id="l4.134.10"></span>οὗτος· ἐκ μὲν τῶν ἔνδον μερῶν τῆς ἐπωμίδος αὐτὸ δὴ τοῦτο
<span class="lb" data-page="4.134" data-line="11" id="l4.134.11"></span>τὸ τῆς κλειδὸς ἐκπεφυκὸς, ἐκ δὲ τῶν ἔξω παραπεφυκός τι
<span class="lb" data-page="4.134" data-line="12" id="l4.134.12"></span>τῇ ῥάχει τῆς ὠμοπλάτης ἐν τοῖς ταπεινοτέροις αὐτῆς μέρεσιν.
<span class="lb" data-page="4.134" data-line="13" id="l4.134.13"></span>ἀλλ’ ἡ μὲν τούτου μόνου ταθέντος ἐνέργεια <span class="milestone ed2page" data-n="4.630" data-unit="ed2page" id="ed2page.4.630"></span>πρὸς
<span class="lb" data-page="4.134" data-line="14" id="l4.134.14"></span>τὴν ἐκτὸς χώραν ἀνατείνει τὸν βραχίονα, βραχὺ τῆς μέσης
<span class="lb" data-page="4.134" data-line="15" id="l4.134.15"></span>τε καὶ ἀκριβῶς εὐθείας ἀνατάσεως ἐγκλίνουσα πρὸς τὸ πλάγιον·
<span class="lb" data-page="4.134" data-line="16" id="l4.134.16"></span>ἡ δὲ θατέρου τοῦ πρὸς τὴν κλεῖν εἰκότως ἐπὶ τὴν
<span class="lb" data-page="4.134" data-line="17" id="l4.134.17"></span>ἐντὸς χώραν ὁμοίως ἐγκλίνει. ταθέντων δ’ ἀμφοτέρων ἰσοσθενῶς,
<span class="lb" data-page="4.134" data-line="18" id="l4.134.18"></span>τὴν ἀκριβῶς εὐθεῖάν τε καὶ μέσην ἀνάτασιν ὁ βραχίων
<span class="lb" data-page="4.134" data-line="19" id="l4.134.19"></span>λαμβάνει, μηδαμόσε παρεγκλίνων. καὶ μὴν καὶ ἄλλοι
<span class="pb" data-page="4.135" id="p4.135"></span>
<span class="lb" data-page="4.135" data-line="1" id="l4.135.1"></span>δύο μύες ἑκατέρωθεν τῆς ἐν ὠμοπλάτῃ ῥάχεως ὁμοίαν τῷ
<span class="lb" data-page="4.135" data-line="2" id="l4.135.2"></span>προειρημένῳ τὴν ἐνέργειαν ἔχουσιν, εἰ μὲν ἅμα ταθεῖεν,
<span class="lb" data-page="4.135" data-line="3" id="l4.135.3"></span>ἐξαίροντες, ὑψηλὸν ἀκριβῶς τὸν βραχίονα, καταμόνας δ’ ἑκάτερος,
<span class="lb" data-page="4.135" data-line="4" id="l4.135.4"></span>ἅμα βραχεῖ τινι πρὸς τὸ πλάγιον ἐγκλίσει. ὄγδοος
<span class="lb" data-page="4.135" data-line="5" id="l4.135.5"></span>δ’ ἄλλος ἐπὶ τοῖς εἰρημένοις μῦς ἐκπεφυκὼς τοῦ πλείστου
<span class="lb" data-page="4.135" data-line="6" id="l4.135.6"></span>μέρους τῆς ταπεινῆς ἐν ὠμοπλάτῃ πλευρᾶς ἐπὶ τὴν ἐκτὸς
<span class="lb" data-page="4.135" data-line="7" id="l4.135.7"></span>χώραν ἀπάγει τὸ κῶλον, ἀντιτειαγμένος τοῖς κατὰ στῆθος,
<span class="lb" data-page="4.135" data-line="8" id="l4.135.8"></span>οἳ προσαγωγῆς ὑψηλῆς ἦσαν δημιουργοί. δύο δ’ ἐφεξῆς τῇδε
<span class="lb" data-page="4.135" data-line="9" id="l4.135.9"></span>μυῶν κινήσεις εἰσὶ, περιστρέφουσαι τὸν βραχίονα πρός τε
<span class="lb" data-page="4.135" data-line="10" id="l4.135.10"></span>τὴν ἐκτὸς καὶ κάτω χώραν. ἀλλ’ ἐπὶ πλέον μὲν ἀπάγει πρὸς
<span class="lb" data-page="4.135" data-line="11" id="l4.135.11"></span>τὴν ἐκτὸς ὁ τοῦ κάτω πέρατος ἐκπεφυκὼς τῆς ταπεινῆς ἐν
<span class="lb" data-page="4.135" data-line="12" id="l4.135.12"></span>ὠμοπλάτῃ πλευρᾶς· ὁ δ’ ἕτερος τὸ σιμὸν αὐτῆς ἅπαν κατειληφὼς
<span class="lb" data-page="4.135" data-line="13" id="l4.135.13"></span>ἧττον μὲν ἐκτὸς, ἐπὶ πλέον δὲ κάτω περιστρέφει
<span class="lb" data-page="4.135" data-line="14" id="l4.135.14"></span>τὸν βραχίονα. λοιπὸς δ’ ἄλλος εἷς μῦς ἐστι κατασπῶν τὸν
<span class="lb" data-page="4.135" data-line="15" id="l4.135.15"></span>βραχίονα μετὰ τῆς εἰς τοὐπίσω φορᾶς, ὃν ὁ προειρημένος
<span class="lb" data-page="4.135" data-line="16" id="l4.135.16"></span>ἐκδέχεται μῦς ὁ μικρὸς, ἀπαρεγκλίτους ἐργαζόμενος τὰς
<span class="lb" data-page="4.135" data-line="17" id="l4.135.17"></span>κάτω φορὰς τοῦ βραχίονος. ἠρκέσθη γὰρ ἡ φύσις τούτῳ
<span class="lb" data-page="4.135" data-line="18" id="l4.135.18"></span>καίτοι σμικροτάτῳ πάντων ὑπάρχοντι διὰ τὴν φυσικὴν τῆς
<span class="pb" data-page="4.136" id="p4.136"></span>
<span class="lb" data-page="4.136" data-line="1" id="l4.136.1"></span>χειρὸς εἰς τὰ κάτω ῥοπήν. ἰσχυρᾶς μὲν γὰρ δυνάμεώς ἐστιν
<span class="lb" data-page="4.136" data-line="2" id="l4.136.2"></span>ἀνατείνειν βάρος τηλικοῦτον, κάτω δὲ φέρεσθαι δύναται
<span class="lb" data-page="4.136" data-line="3" id="l4.136.3"></span>πᾶν σῶμα καὶ χωρὶς ψυχικῆς ἐνεργείας. ταῦτά τοι θαυμάζειν
<span class="lb" data-page="4.136" data-line="4" id="l4.136.4"></span>ἄξιον τὴν φύσιν, ἕνεκα μὲν τῆς ἀνατάσεως τοῦ κώλου
<span class="lb" data-page="4.136" data-line="5" id="l4.136.5"></span>τόν τε τῆς ἐπωμίδος μῦν εὔρωστόν τε καὶ διφυῆ κατασκευασαμένην
<span class="lb" data-page="4.136" data-line="6" id="l4.136.6"></span>καὶ δύο ἄλλους ἑκατέρωθεν τῆς ἐν ὠμοπλάτῃ ῥάχεως·
<span class="lb" data-page="4.136" data-line="7" id="l4.136.7"></span>ἑνὶ δὲ σμικρῷ μυῒ τὴν ἀντιτεταγμένην αὐτοῖς κίνησιν
<span class="lb" data-page="4.136" data-line="8" id="l4.136.8"></span>ἀνατίθησι. συνεπιλαμβάνουσι μὲν οὖν τι τοὐπίπαν τῷδε
<span class="lb" data-page="4.136" data-line="9" id="l4.136.9"></span>καὶ οἱ ταπεινοὶ τῶν ἀπὸ τοῦ στήθους, ὡς ἂν καὶ συμφυῆ
<span class="lb" data-page="4.136" data-line="10" id="l4.136.10"></span>τὴν ἀπονεύρωσιν ἔχοντες αὑτῶν, συνεπιλαμβάνει δέ ποτε
<span class="lb" data-page="4.136" data-line="11" id="l4.136.11"></span>καὶ ὁ ἀπὸ τῶν κάτω τοῦ μεταφρένου. ταθέντων γὰρ ἅμα
<span class="lb" data-page="4.136" data-line="12" id="l4.136.12"></span>τῶν τεττάρων εἴς τινας τῶν σφοδροτέρων ἐνεργείας, ἤ χεὶρ
<span class="lb" data-page="4.136" data-line="13" id="l4.136.13"></span>κατασπᾶται βιαίως, ἔνθα δ’ οὐδεμιᾶς ἐνεργείας σφοδρᾶς
<span class="lb" data-page="4.136" data-line="14" id="l4.136.14"></span>ἐστι χρεία, καὶ ὁ μικρὸς μῦς ἐξαρκεῖ μόνος. ὥσπερ δ’ ἐν
<span class="lb" data-page="4.136" data-line="15" id="l4.136.15"></span>τούτοις τὰ μεγέθει τῶν μυῶν ἡ φύσις ἐμέτρησε δικαίως,
<span class="lb" data-page="4.136" data-line="16" id="l4.136.16"></span>οὕτω κᾀν τοῖς ἄλλοις ἅπασι. τὸν γοῦν ἀπὸ τοῦ στέρνου
<span class="lb" data-page="4.136" data-line="17" id="l4.136.17"></span>τὸν διφυῆ μέγιστον εἰργάσατο, καταφύεσθαι μέλλοντα τῷ ﻿
<span class="pb" data-page="4.137" id="p4.137"></span>
<span class="lb" data-page="4.137" data-line="1" id="l4.137.1"></span>τοῦ βραχίονος ὀστῷ κατὰ μῆκος ὑπὲρ τοῦ παντὶ τῷ θώρακι
<span class="lb" data-page="4.137" data-line="2" id="l4.137.2"></span>προσάγειν τὸ κῶλον. εἰ δ’, ὅπερ ἄμεινον, οὐχ ἕνα
<span class="lb" data-page="4.137" data-line="3" id="l4.137.3"></span>διφυῆ ὀνομάζεις τὸν μῦν τοῦτον, ἀλλὰ δύο συμφυεῖς, ἔτι
<span class="lb" data-page="4.137" data-line="4" id="l4.137.4"></span>δὴ καὶ μᾶλλον ἐπαινέσεις αὐτῆς τὴν δικαιοσύνην, τὸν ὑψηλότερον
<span class="lb" data-page="4.137" data-line="5" id="l4.137.5"></span>πολὺ μείζονα τοῦ ταπεινοτέρου κατασκευασάσης, ἐπειδὴ
<span class="lb" data-page="4.137" data-line="6" id="l4.137.6"></span>σφοδροτέραν ἐνέργειαν ἐπεπίστευτο. λέλεκται γὰρ ἤδη καὶ
<span class="lb" data-page="4.137" data-line="7" id="l4.137.7"></span>μικρὸν ἔμπροσθεν, ὡς οἱ μὲν ἀνατείνοντες τὰ κῶλα μύες
<span class="lb" data-page="4.137" data-line="8" id="l4.137.8"></span>ἰσχυροτέρας ἐνεργείας δέονται, τὴν τῶν σωμάτων ἐπὶ τὰ
<span class="lb" data-page="4.137" data-line="9" id="l4.137.9"></span>κάτω ῥοπὴν ἀντιπράττουσαν ἔχοντες, οἱ κατασπῶντες δ’,
<span class="lb" data-page="4.137" data-line="10" id="l4.137.10"></span>οὐ μόνον ἀδικούμενοί τι πρὸς αὐτῆς, ἀλλὰ καὶ βοηθούμενοι
<span class="lb" data-page="4.137" data-line="11" id="l4.137.11"></span>τὰ μέγιστα, συμπραττούσης ἐφ’ ὃ σπεύδουσι, καὶ μετὰ βραχείας
<span class="lb" data-page="4.137" data-line="12" id="l4.137.12"></span>ἰσχύος ἱκανοὶ γίνονται τὴν οἰκείαν ἐνέργειαν ἐπιτελεῖν.
<span class="lb" data-page="4.137" data-line="13" id="l4.137.13"></span>διὰ τοῦτ’ οὖν αὐτὸ καὶ οἱ περιστρέφοντες τὰ κῶλα μύες ἐν
<span class="lb" data-page="4.137" data-line="14" id="l4.137.14"></span>ἁπάσαις ταῖς διαρθρώσεσιν αὐτοί τ’ εἰσὶ ῥωμαλέοι καὶ
<span class="lb" data-page="4.137" data-line="15" id="l4.137.15"></span>τοὺς τένοντας ἔχουσι νευρωδεστάτους, ὅτι βιαιοτάτη τῶν
<span class="lb" data-page="4.137" data-line="16" id="l4.137.16"></span>κινήσεών ἐστιν ἡ τοιαύτη, πολλαπλασία κατὰ τὴν δύναμιν
<span class="lb" data-page="4.137" data-line="17" id="l4.137.17"></span>ὑπάρχουσα τῆς ἁπλῆς. ὡς γὰρ, εἰ πολλὰς κινήσεις ἀλλήλας
<span class="lb" data-page="4.137" data-line="18" id="l4.137.18"></span>διαδεχομένας νοήσειας, <span class="milestone ed2page" data-n="4.631" data-unit="ed2page" id="ed2page.4.631"></span>ἕτοιμον ἦν συλλογίσασθαι,
<span class="pb" data-page="4.138" id="p4.138"></span>
<span class="lb" data-page="4.138" data-line="1" id="l4.138.1"></span>πόσῳ πλεονεκτοῦσι τῆς μιᾶς, οὕτω μοι νόει τὴν ἑλίττουσαν
<span class="lb" data-page="4.138" data-line="2" id="l4.138.2"></span>τὸ κῶλον ἀνάλογον ἔχειν πολλαῖς ἐφεξῆς τεταγμέναις. ἴσως.
<span class="lb" data-page="4.138" data-line="3" id="l4.138.3"></span>δ’ ἄν σοι δόξειε τῆς δικαιοσύνης ἡ φύσις ἐπιλελῆσθαι
<span class="lb" data-page="4.138" data-line="4" id="l4.138.4"></span>θεασαμένῳ τὸν ἀπὸ τῶν κάτω μερῶν τοῦ μεταφρένου μῦν
<span class="lb" data-page="4.138" data-line="5" id="l4.138.5"></span>ἀναφερόμενον· οὐ γὰρ ἐχρῆν μέγαν αὐτὸν γεγονέναι, κατασπᾷν
<span class="lb" data-page="4.138" data-line="6" id="l4.138.6"></span>μέλλοντα τὸν βραχίονα. καὶ δεόντως ἐγκαλέσεις, εἰ
<span class="lb" data-page="4.138" data-line="7" id="l4.138.7"></span>τοῦτο μόνον εἰργάσατο· νυνὶ δ’, ἐπειδὴ πρὸς τούτῳ διττὰς
<span class="lb" data-page="4.138" data-line="8" id="l4.138.8"></span>ἄλλας κινήσεις ἐκπορίζει τῷ ζώῳ, περιστρέφων μὲν ὀπίσω
<span class="lb" data-page="4.138" data-line="9" id="l4.138.9"></span>τὸν βραχίονα, κατασπῶν δ’ ὅλην τὴν ὠμοπλάτην, οὐκ ἂν
<span class="lb" data-page="4.138" data-line="10" id="l4.138.10"></span>ἔτι προσηκόντως ἐγκαλοίης. ἀλλὰ μεταβὰς ἤδη πρὸς τὸν
<span class="lb" data-page="4.138" data-line="11" id="l4.138.11"></span>περ τῆς ὠμοπλάτης λόγον, ἐπειδὴ κατὰ τὴν κοινωνίαν τῶν
<span class="lb" data-page="4.138" data-line="12" id="l4.138.12"></span>πραγμάτων ἐμνημονεύσαμεν ἑνὸς τῶν κινούντων αὐτὴν μυῶν,
<span class="lb" data-page="4.138" data-line="13" id="l4.138.13"></span>ἐπίσκεψαι περὶ ταύτης, ἀρξάμενος ἀπ’ αὐτοῦ τοῦ νῦν ἡμῖν
<span class="lb" data-page="4.138" data-line="14" id="l4.138.14"></span>προκειμένου μυὸς, ὃν μόνον ἡ φύσις ἀντέταξε παμπόλλοις
<span class="lb" data-page="4.138" data-line="15" id="l4.138.15"></span>τοῖς ἀνατείνουσιν αὐτὴν, ἐκφύσασα μὲν ἐκ τοῦ κάτω τοῦ
<span class="lb" data-page="4.138" data-line="16" id="l4.138.16"></span>θώρακος σπονδύλου, περιφύσασα δ’ αὐτίκα τοῖς ἐνταῦθα
<span class="lb" data-page="4.138" data-line="17" id="l4.138.17"></span>μέρεσι τῆς ὠμοπλάτης. ἐκ ταύτης γάρ τοι τῆς κοινωνίας
<span class="lb" data-page="4.138" data-line="18" id="l4.138.18"></span>κατασπᾷν αὐτὴν πέφυκεν, ὡς τό γ’ ἀναφερόμενον αὐτοῦ
<span class="pb" data-page="4.139" id="p4.139"></span>
<span class="lb" data-page="4.139" data-line="1" id="l4.139.1"></span>μέρος ἐπὶ τὸν βραχίονα τὸ συνεχὲς τῷδε τῆς ἐκείνου κινήσεως
<span class="lb" data-page="4.139" data-line="2" id="l4.139.2"></span>ἕνεκα γέγονεν, ἣν ἀρτίως ἐξηγούμενος πέπαυμαι, ἀλλὰ
<span class="lb" data-page="4.139" data-line="3" id="l4.139.3"></span>τό γε κάτω τῆς ὠμοπλάτης πεφυκὸς αὐτοῦ μέρος ἐκείνην κατασπᾷ.
<span class="lb" data-page="4.139" data-line="4" id="l4.139.4"></span>βέλτιον γὰρ ἦν οὐ μόνον τὴν κατ’ ὦμον διάρθρωσιν,
<span class="lb" data-page="4.139" data-line="5" id="l4.139.5"></span>ἀλλὰ καὶ τὴν ὠμοπλάτην ὅλην ἐνίοτε κινεῖν, οὐκ ἀνασπῶντας
<span class="lb" data-page="4.139" data-line="6" id="l4.139.6"></span>μόνον ἢ κατασπῶντας, ἀλλὰ καὶ πρὸς τὴν ῥάχιν
<span class="lb" data-page="4.139" data-line="7" id="l4.139.7"></span>ἀπάγοντας ὀπίσω καὶ πρόσω, πρός τε τὸν τράχηλον ὅλον
<span class="lb" data-page="4.139" data-line="8" id="l4.139.8"></span>καὶ τὸ στῆθος. ἀνασπᾷ μὲν οὖν αὐτὴν ὁ κατὰ τῆς ῥάχεως
<span class="lb" data-page="4.139" data-line="9" id="l4.139.9"></span>ἐκπεφυκὼς πλατὺς καὶ μέγας μῦς εἰς τὸ κατ’ ἰνίον
<span class="lb" data-page="4.139" data-line="10" id="l4.139.10"></span>ὀστοῦν τῆς κεφαλῆς ἀνατεταμένος, ἀνασπᾷ δὲ καὶ ὁ λεπτὸς
<span class="lb" data-page="4.139" data-line="11" id="l4.139.11"></span>μῦς, ὁ τῶν μὲν αὐτῶν ὀστῶν τῆς κεφαλῆς ἐκπεφυκὼς, ἐμφυόμενος
<span class="lb" data-page="4.139" data-line="12" id="l4.139.12"></span>δ’ αὐτῇ κατὰ τὴν βάσιν τῆς ῥάχεως, ὀπίσω δ’
<span class="lb" data-page="4.139" data-line="13" id="l4.139.13"></span>ἀπάγουσιν ἐπὶ τὴν ὅλην τοῦ ζώου ῥάχιν ἕτεροι δύο μύες,
<span class="lb" data-page="4.139" data-line="14" id="l4.139.14"></span>ἐκκλίνων εἰς ὕψος ἐπὶ τοὺς τοῦ τραχήλου σπονδύλους ὁ
<span class="lb" data-page="4.139" data-line="15" id="l4.139.15"></span>ὑψηλότερος αὐτῶν, ἀπάγων δ’ ὁ λοιπὸς ἐπὶ τοὺς τοῦ μεταφρένου.
<span class="lb" data-page="4.139" data-line="16" id="l4.139.16"></span>ταθέντων δ’ ἀμφοῖν ἅμα κατ’ εὐθὺ τῆς οἰκείας
<span class="lb" data-page="4.139" data-line="17" id="l4.139.17"></span><span class="milestone ed1page" data-n="1.520" data-unit="ed1page" id="ed1page.1.520"></span>θέσεως, ἡ πρὸς τὸν νῶτον αὐτῇ γίνεται φορά. καὶ
<span class="lb" data-page="4.139" data-line="18" id="l4.139.18"></span>μὲν δὴ καὶ ὁ ἐκ τῆς πλαγίας ἀποφύσεως τοῦ πρώτου
<span class="pb" data-page="4.140" id="p4.140"></span>
<span class="lb" data-page="4.140" data-line="1" id="l4.140.1"></span>σπονδύλου τὴν ἔκφυσιν ἔχων μῦς, ἐμφυόμενος αὐτῆς τοῖς
<span class="lb" data-page="4.140" data-line="2" id="l4.140.2"></span>πρὸς ἀκρωμίῳ πέρασι, μάλιστα μὲν τοῦτο ἐπισπᾶται, σὺν
<span class="lb" data-page="4.140" data-line="3" id="l4.140.3"></span>αὐτῷ δὲ καὶ ὅλην τὴν ὠμοπλάτην εἰς τὰ πλάγια τοῦ τραχήλου
<span class="lb" data-page="4.140" data-line="4" id="l4.140.4"></span>μέρη, καθάπερ γε καὶ πρὸς τὴν πρόσω χώραν ὁ ἐκ
<span class="lb" data-page="4.140" data-line="5" id="l4.140.5"></span>τοῦ λαμβδοειδοῦς ἀρχόμενος ὁ λεπτὸς μῦς· καὶ γὰρ οὗτος
<span class="lb" data-page="4.140" data-line="6" id="l4.140.6"></span>ἐμφύεται τῷ τῆς ὠμοπλάτης ὀστῷ πλησίον τῆς ἀκρωμίας.
<span class="lb" data-page="4.140" data-line="7" id="l4.140.7"></span>καὶ μέν γε καὶ τῶν ἀπὸ τοῦ στέρνου μυῶν ἐπ’ αὐτὴν ἀναφερομένων
<span class="lb" data-page="4.140" data-line="8" id="l4.140.8"></span>ὁ ὑψηλότερος οὐ μόνον μοι δοκεῖ τοῦ βραχίονος
<span class="lb" data-page="4.140" data-line="9" id="l4.140.9"></span>ἐπισπᾶσθαι τὴν κεφαλὴν, ἀλλὰ καὶ τὴν ὠμοπλάτην, ὡς ἂν
<span class="lb" data-page="4.140" data-line="10" id="l4.140.10"></span>ἐμφυόμενος τῷ περιέχοντι τὴν διάρθρωσιν ὅλην συνδέσμῳ.
<span class="lb" data-page="4.140" data-line="11" id="l4.140.11"></span>συνεπισπῶνται γὰρ οἱ τοιοῦτοι τένοντες οὐκ ἐκεῖνα μόνον
<span class="lb" data-page="4.140" data-line="12" id="l4.140.12"></span>τῶν ὀστῶν, οἷς ἐμπεφύκασιν, ἀλλ’ ἐνίοτε καὶ τὰ κοινωνοῦντα
<span class="lb" data-page="4.140" data-line="13" id="l4.140.13"></span>καθ’ ὁντιναοῦν τρόπον αὐτοῖς. φαίνεται δ’ ὁ μῦς οὗτος
<span class="lb" data-page="4.140" data-line="14" id="l4.140.14"></span>ἀπονευρώσει πλατείᾳ τῇ κεφαλῇ τοῦ βραχίονος ἐμφυόμενος
<span class="lb" data-page="4.140" data-line="15" id="l4.140.15"></span>καὶ τοῦ τῆς διαρθρώσεως ὅλης συνδέσμου τῇ πρόσω χώρᾳ.
<span class="lb" data-page="4.140" data-line="16" id="l4.140.16"></span>τούτοις ἅπασι τοῖς μυσὶν εἷς μόνος ἀντιτέτακται κάτωθεν,
<span class="lb" data-page="4.140" data-line="17" id="l4.140.17"></span>ὁ πρῶτος ἁπάντων εἰρημένος, ὃν ἐχρῆν δήπου δι’ αὐτό τε
<span class="lb" data-page="4.140" data-line="18" id="l4.140.18"></span>τοῦτο μὴ παντάπασιν εἶναι σμικρὸν, ἔτι τε διὰ τὰς ὑπολοίπους
<span class="pb" data-page="4.141" id="p4.141"></span>
<span class="lb" data-page="4.141" data-line="1" id="l4.141.1"></span>δύο χρείας· καὶ γὰρ καὶ κατασπᾷ τὸν βραχίονα,
<span class="lb" data-page="4.141" data-line="2" id="l4.141.2"></span>καὶ περιστρέφει πρὸς τοὐκτός. ὥρα δή μοι καταπαύειν
<span class="lb" data-page="4.141" data-line="3" id="l4.141.3"></span>ἤδη καὶ τόνδε τὸν λόγον. ἐν δὲ τῷ μετὰ ταῦτα ἐπὶ τὰ
<span class="lb" data-page="4.141" data-line="4" id="l4.141.4"></span>γεννητικὰ μόρια μεταβὰς ἐξηγήσομαι καὶ τὴν ἐν τούτοις
<span class="lb" data-page="4.141" data-line="5" id="l4.141.5"></span>τέχνην τῆς φύσεως.
</p>
          </article>

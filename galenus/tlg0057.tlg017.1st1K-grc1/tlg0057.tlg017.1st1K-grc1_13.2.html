<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:13.2">
<span class="pb page1" data-page="4.73" id="p4.73"></span>
<span class="milestone ed1page page1" data-n="1.509" data-unit="ed1page" id="ed1page.1.509"></span>
<span class="milestone ed2page page1" data-n="4.609" data-unit="ed2page" id="ed2page.4.609"></span>
            <p>
<span class="lb" data-page="4.73" data-line="15" id="l4.73.15"></span><span class="milestone ed2page" data-n="4.611" data-unit="ed2page" id="ed2page.4.611"></span>Τοῦ δὲ τοῖς μὲν προμήκεις γενέσθαι
<span class="lb" data-page="4.73" data-line="16" id="l4.73.16"></span>τὰς ἀποφύσεις καὶ <span class="milestone ed1page" data-n="1.510" data-unit="ed1page" id="ed1page.1.510"></span>διττὰς, τοῖς δ’ ἁπλᾶς τε καὶ
<span class="lb" data-page="4.73" data-line="17" id="l4.73.17"></span>βραχείας, ἡ κατὰ τὸ μέγεθος αὐτῶν ἀνισότης αἰτία. βέλτιον
<span class="lb" data-page="4.73" data-line="18" id="l4.73.18"></span>μὲν γὰρ τὸ διττὸν καὶ πρόμηκες εἰς ἀσφάλειάν τε
<span class="pb" data-page="4.74" id="p4.74"></span>
<span class="lb" data-page="4.74" data-line="1" id="l4.74.1"></span>ἅμα καὶ κινήσεως ὁμοιότητα· τὸ δ’ ἁπλοῦν ἄρθρον καὶ
<span class="lb" data-page="4.74" data-line="2" id="l4.74.2"></span>βραχὺ, πρὸς τῷ ῥᾳδίως ὀλισθαίνειν, ἐλλιπῆ καὶ τὴν κίνησιν
<span class="lb" data-page="4.74" data-line="3" id="l4.74.3"></span>ἔχει. καὶ εἴπερ οἷόν τ’ ἦν ἅπαντας τοὺς σπονδύλους
<span class="lb" data-page="4.74" data-line="4" id="l4.74.4"></span>ἀσφαλῶς συνταχθῆναι διπλαῖς τε ἅμα καὶ προμήκεσιν ἀποφύσεσιν,
<span class="lb" data-page="4.74" data-line="5" id="l4.74.5"></span>οὐκ ἂν ἡμῖν ἡ φύσις οὐδὲ τοῦτ’ ἐφθόνησεν. ἀλλὰ
<span class="lb" data-page="4.74" data-line="6" id="l4.74.6"></span>γὰρ οὐκ ἐνεδέχετο λεπτῶν τε ἅμα καὶ μικρῶν σπονδύλων
<span class="lb" data-page="4.74" data-line="7" id="l4.74.7"></span>ἅμα μὲν διττὰς καὶ προμήκεις, ἅμα δὲ δυσπαθεῖς ἐργάσασθαι
<span class="lb" data-page="4.74" data-line="8" id="l4.74.8"></span>τὰς ἀποφύσεις. ἰσχναὶ γὰρ ἂν ἐξ ἀνάγκης οὕτω γε
<span class="lb" data-page="4.74" data-line="9" id="l4.74.9"></span>καὶ στεναὶ παραπλησίως αὐτοῖς τοῖς σπονδύλοις γενόμεναι
<span class="lb" data-page="4.74" data-line="10" id="l4.74.10"></span>συνετρίβοντό θ’ ἑτοίμως καὶ κατεθραύοντο. ἐπεὶ τοίνυν
<span class="lb" data-page="4.74" data-line="11" id="l4.74.11"></span>ἕκαστος αὐτῶν ἄνωθέν τε καὶ κάτωθεν ὁμιλεῖ τοῖς ἑκατέρωθεν,
<span class="lb" data-page="4.74" data-line="12" id="l4.74.12"></span>εὐλόγως ἀνάντεις μὲν ἀποφύσεις δύο, κατάντεις δ’
<span class="lb" data-page="4.74" data-line="13" id="l4.74.13"></span>ἕτεραι δύο γεγόνασιν. ἀλλ’ αὗται μὲν ἁπάντων σπονδύλων
<span class="lb" data-page="4.74" data-line="14" id="l4.74.14"></span>κοιναί· ἐξ ἐπιμέτρου δ’, ὡς εἴρηται, τοῖς μεγάλοις ἕτεραι
<span class="lb" data-page="4.74" data-line="15" id="l4.74.15"></span>δύο κατάντεις εἰσίν. ἐπειδὴ γὰρ, ἐπιβαινουσῶν τῶν καταντῶν
<span class="lb" data-page="4.74" data-line="16" id="l4.74.16"></span>ἀποφύσεων, ταῖς ἀνάντεσι διαρθρώσεις ἐγίνοντο τοῖς σπονδύλοις,
<span class="lb" data-page="4.74" data-line="17" id="l4.74.17"></span>ἀσφαλείας ἕνεκα τὴν ἑτέραν τῶν καταντῶν ὑπέθηκεν
<span class="pb" data-page="4.75" id="p4.75"></span>
<span class="lb" data-page="4.75" data-line="1" id="l4.75.1"></span>ἡ φύσις ὅλην τῇ διαρθρώσει, καὶ σύνδεσμόν γε κατὰ τὸ
<span class="lb" data-page="4.75" data-line="2" id="l4.75.2"></span>πέρας αὐτῆς ἰσχυρὸν ἐκφύσασα παρέτεινε καὶ τοῦτον ὑπὸ
<span class="lb" data-page="4.75" data-line="3" id="l4.75.3"></span>πᾶσαν τὴν ἀνάντη πρὸς τὸ μηδέποτε, βιαίας κινήσεως καταλαβούσης
<span class="lb" data-page="4.75" data-line="4" id="l4.75.4"></span>τὸ ζῶον, ἐξίστασθαι τῆς οἰκείας ἕδρας τὸ ἄρθρον.
<span class="lb" data-page="4.75" data-line="5" id="l4.75.5"></span>ἀλλ’ εἰ πρὸς ταῖς ἔμπροσθεν εἰρημέναις ἐκφύσεσι
<span class="lb" data-page="4.75" data-line="6" id="l4.75.6"></span>ταῖς τρισὶ, τῇ τε μεγίστῃ πασῶν, ἥτις τὴν ἄκανθαν εἰργάσατο,
<span class="lb" data-page="4.75" data-line="7" id="l4.75.7"></span>καὶ ταῖς ἐγκαρσίαις, δύο προσθείης, ἀνάντεις μὲν
<span class="lb" data-page="4.75" data-line="8" id="l4.75.8"></span>δύο, κατάντεις δὲ τέτταρας, ἐννέα δηλονότι γίνονται σύμπασαι,
<span class="lb" data-page="4.75" data-line="9" id="l4.75.9"></span>καὶ δὴ φαίνονται τοσαῦταί τε καὶ τοιαῦται τοῖς
<span class="lb" data-page="4.75" data-line="10" id="l4.75.10"></span>κατ’ ὀσφὺν ὑπάρχουσαι σπονδύλοις, ὥσπερ αὖ τοῖς κατὰ
<span class="lb" data-page="4.75" data-line="11" id="l4.75.11"></span>τράχηλον ἕνδεκα, χωρὶς τῆς πρώτης τῆς μεγάλης τῆς κατάντους·
<span class="lb" data-page="4.75" data-line="12" id="l4.75.12"></span>αὕτη γὰρ αὐτὸ τὸ σῶμα τῶν σπονδύλων ἐστίν.
<span class="lb" data-page="4.75" data-line="13" id="l4.75.13"></span>ἀλλ’ αἵ γε σαφεῖς ἐκφύσεις αὐτῶν, ἥ τε τὴν ἄκανθάν ἐστιν
<span class="lb" data-page="4.75" data-line="14" id="l4.75.14"></span>ἐργαζομένη, καὶ τῶν ἐγκαρσίων ἑκατέρα, δίκρους γινομένη,
<span class="lb" data-page="4.75" data-line="15" id="l4.75.15"></span>καθάπερ εἴρηται, καὶ αἱ τοῖς ἄρθροις ἀνακείμεναι τέτταρες.
<span class="lb" data-page="4.75" data-line="16" id="l4.75.16"></span>ἐξ ἐπιμέτρου δ’ ἕτεραι δύο προσέρχονται τοῖς ἄνω πέρασιν
<span class="lb" data-page="4.75" data-line="17" id="l4.75.17"></span>αὐτῶν, ἑκατέρωθεν ὑποκείμεναι, τὴν ὑποδεχομένην τὸ κάταντες
<span class="lb" data-page="4.75" data-line="18" id="l4.75.18"></span>ἑκάστου τῶν σπονδύλων σῶμα συνεπαύξουσαι κοιλότητα.
<span class="pb" data-page="4.76" id="p4.76"></span>
<span class="lb" data-page="4.76" data-line="1" id="l4.76.1"></span>καὶ χρὴ μόνον θεάσασθαι καὶ ταύτας, ὡς ἥ γε
<span class="lb" data-page="4.76" data-line="2" id="l4.76.2"></span>χρεία πρόδηλος ἅμα τῇ θέᾳ. διὰ τί δὲ προμήκεις εἰς τὸ
<span class="lb" data-page="4.76" data-line="3" id="l4.76.3"></span>κάτω μέρος οἱ κατὰ τὸν τράχηλον ἐγένοντο σπόνδυλοι,
<span class="lb" data-page="4.76" data-line="4" id="l4.76.4"></span>ἐροῦμεν ἐπὶ τελευτηθέντι τῷ νῦν ἐνεστηκότι λόγῳ. τοῖς
<span class="lb" data-page="4.76" data-line="5" id="l4.76.5"></span>γὰρ δὴ κατὰ τὸ μετάφρενον σπονδύλοις ἀποφύσεις ἑπτὰ
<span class="lb" data-page="4.76" data-line="6" id="l4.76.6"></span>γεγόνασιν ἑκάστῳ, καίτοι γ’ οὐχ ὁμοίαν ἔχουσιν ἅπασι τὴν
<span class="lb" data-page="4.76" data-line="7" id="l4.76.7"></span>ἰδέαν. ὅτι μὲν γὰρ ἄνωθεν οἱ ἐννέα μεγίστην τὴν ὀπίσθιον
<span class="lb" data-page="4.76" data-line="8" id="l4.76.8"></span>ἐκτήσαντο, καθότι προείρηται, καὶ τὰς ἐγκαρσίας
<span class="lb" data-page="4.76" data-line="9" id="l4.76.9"></span>παχυτάτας, καὶ ἀνάντεις τε καὶ κατάντεις, ὁμοίως ταῖς ἐν
<span class="lb" data-page="4.76" data-line="10" id="l4.76.10"></span>τραχήλῳ βραχεῖς τε ἅμα καὶ πλατεῖς. ὁ δ’ ἐφεξῆς αὐτῶν
<span class="lb" data-page="4.76" data-line="11" id="l4.76.11"></span>δέκατος τὰ μὲν ἄλλα παραπλήσιος, οὐ μὴν οὔτε τὴν ὄπισθεν
<span class="lb" data-page="4.76" data-line="12" id="l4.76.12"></span>ἀπόφυσιν ὁμοίως τοῖς ἄλλοις ἔχει προμήκη τε καὶ
<span class="lb" data-page="4.76" data-line="13" id="l4.76.13"></span>κατάντη καὶ λεπτὴν, οὔτε τὰς τέτταρας, αἷς διαρθροῦται
<span class="lb" data-page="4.76" data-line="14" id="l4.76.14"></span>ταῖς ἑκατέρωθεν, ἀλλ’ αἱ μὲν ἄνωθεν δύο ταῖς τῶν προτεταγμένων
<span class="lb" data-page="4.76" data-line="15" id="l4.76.15"></span>ἐννέα σπονδύλων ἐοίκασιν ἀνάντεσιν, <span class="milestone ed2page" data-n="4.612" data-unit="ed2page" id="ed2page.4.612"></span>αἱ
<span class="lb" data-page="4.76" data-line="16" id="l4.76.16"></span>κατάντεις δὲ λοιπαὶ δύο ταῖς τῶν ὑπολειπομένων κατάντεσι
<span class="lb" data-page="4.76" data-line="17" id="l4.76.17"></span>ἐοίκασι. μόνῳ γὰρ δὴ τούτῳ τῶν σπονδύλων ἁπάντων ﻿
<span class="pb" data-page="4.77" id="p4.77"></span>
<span class="lb" data-page="4.77" data-line="1" id="l4.77.1"></span>ἐξαίρετον ὑπάρχει τὸ κατ’ ἀμφοτέρας διαρθρώσεις ἐπιβαίνειν
<span class="lb" data-page="4.77" data-line="2" id="l4.77.2"></span>ἑκατέρῳ τῶν ὁμιλούντων σπονδύλων, ὡς τοῖς γε λοιποῖς
<span class="lb" data-page="4.77" data-line="3" id="l4.77.3"></span>ἅπασιν, ὅσοι μὲν ἐν τοῖς κάτω μέρεσι τοῦδε τετάχαται,
<span class="lb" data-page="4.77" data-line="4" id="l4.77.4"></span>κοίλας μὲν τὰς ἀνάντεις ἀποφύσεις, κυρτὰς δ’ ἔχειν
<span class="lb" data-page="4.77" data-line="5" id="l4.77.5"></span>τὰς κατάντεις ὑπάρχει. καὶ διὰ τοῦτο ταῖς μὲν κυρταῖς
<span class="lb" data-page="4.77" data-line="6" id="l4.77.6"></span>ἐπιβαίνουσι τοῖς ὑποτεταγμένοις σπονδύλοις, ταῖς δ’ ἀνάντεσιν
<span class="lb" data-page="4.77" data-line="7" id="l4.77.7"></span>ὑποδέχονται τοὺς ὑπερκειμένους. ὅσοι δ’ ἐν τοῖς ἄνω
<span class="lb" data-page="4.77" data-line="8" id="l4.77.8"></span>μέρεσι τοῦδε κατὰ τὸ μετάφρενόν τ’ εἰσὶ καὶ τὸν τράχηλον,
<span class="lb" data-page="4.77" data-line="9" id="l4.77.9"></span>οὗτοι πάντες ὑποδέχονταί τε ἅμα καὶ περιβαίνουσι
<span class="lb" data-page="4.77" data-line="10" id="l4.77.10"></span>ταῖς κατάντεσιν ἀποφύσεσι τὰς ἀνάντεις ἀτρέμα κυρτὰς γινομένας.
<span class="lb" data-page="4.77" data-line="11" id="l4.77.11"></span>ἀλλ’ ὅ γε δέκατος, ὁ κατὰ τὸ μετάφρενον, ὡς
<span class="lb" data-page="4.77" data-line="12" id="l4.77.12"></span>εἴρηται, μόνος ἁπάντων σπονδύλων ἑκατέρων τῶν ἀποφύσεων
<span class="lb" data-page="4.77" data-line="13" id="l4.77.13"></span>τὰ πέρατα κυρτὰ μετρίως κτησάμενος ἐπιβαίνει τοῖς παρακειμένοις,
<span class="lb" data-page="4.77" data-line="14" id="l4.77.14"></span>εἴς τινας ὀφρυώδεις κοιλότητας τελευτῶσιν. οἱ
<span class="lb" data-page="4.77" data-line="15" id="l4.77.15"></span>δ’ ἐφεξῆς αὐτοῦ δύο τὰς τὴν ἄκανθαν ἐργαζομένας ἀποφύσεις,
<span class="lb" data-page="4.77" data-line="16" id="l4.77.16"></span>ὡσαύτως δὲ καὶ τὰς ἀνάντεις καὶ κατάντεις, αἷς
<span class="lb" data-page="4.77" data-line="17" id="l4.77.17"></span>πρὸς ἀλλήλους διαρθροῦνται, τοῖς κατὰ τὴν ὀσφὺν σπονδύλοις
<span class="lb" data-page="4.77" data-line="18" id="l4.77.18"></span>ὁμοίας ἔχουσιν, ἀλλὰ καὶ τὰς λοιπὰς δύο τὰς κατάντεις
<span class="lb" data-page="4.77" data-line="19" id="l4.77.19"></span>ἐκ τῶν κάτω μερῶν ἕνεκα φρουρᾶς τῶν ἄρθρων
<span class="pb" data-page="4.78" id="p4.78"></span>
<span class="lb" data-page="4.78" data-line="1" id="l4.78.1"></span>ὑποβεβλημένας, ἀφ’ ὧν συνδέσμους τινὰς ἰσχυροὺς ἔφην ἐκφύεσθαι
<span class="lb" data-page="4.78" data-line="2" id="l4.78.2"></span>κατ’ αὐτὰς, ἔχουσιν οἱ τοῦ μεταφρένου τελευταῖοι
<span class="lb" data-page="4.78" data-line="3" id="l4.78.3"></span>δύο σπόνδυλοι. τὰς μέντοι λοξὰς τὰς ἑκατέρωθεν, ἃς ἐγκαρσίας
<span class="lb" data-page="4.78" data-line="4" id="l4.78.4"></span>ἔμπροσθεν ὠνομάσαμεν, οὗτοι μόνοι τῶν πάντων
<span class="lb" data-page="4.78" data-line="5" id="l4.78.5"></span>σπονδύλων οὐκ ἔχουσι. τίς οὖν καὶ ἡ τῆς τούτων ἀνομοιότητος
<span class="lb" data-page="4.78" data-line="6" id="l4.78.6"></span>αἰτία, λέγειν ἂν ἑπόμενον εἴη· μάτην μὲν γὰρ οὐδὲν
<span class="lb" data-page="4.78" data-line="7" id="l4.78.7"></span>ἡ φύσις ἐργάζεται. τὸν μέσον τῆς ῥάχεως ὅλης σπόνδυλον
<span class="lb" data-page="4.78" data-line="8" id="l4.78.8"></span>εἰς περιφερῆ τελευτῶντ’ ἄκανθαν οἷον ψαλίδα, μόνον εὐλόγως
<span class="lb" data-page="4.78" data-line="9" id="l4.78.9"></span>ἐδείκνυμεν ὀρθὴν καὶ ἀῤῥεπῆ τὴν ὄπισθεν ἔχειν
<span class="lb" data-page="4.78" data-line="10" id="l4.78.10"></span>ἀπόφυσιν. ἀλλ’ οὗτός γε ὁ μέσος οὐκ ἄλλος τίς ἐστιν
<span class="lb" data-page="4.78" data-line="11" id="l4.78.11"></span>ἢ ὁ δέκατος τοῦ μεταφρένου. διεῖλε γὰρ κᾀνταῦθα τὴν
<span class="lb" data-page="4.78" data-line="12" id="l4.78.12"></span>ὅλην ῥάχιν ἡ φύσις ἀκριβῶς ἰσομερῆ. τοὺς ὄγκους τῶν σπονδύλων,
<span class="lb" data-page="4.78" data-line="13" id="l4.78.13"></span>οὐ τὸν ἀριθμὸν ἐκλογισαμένη. πολλῷ μὲν γὰρ
<span class="lb" data-page="4.78" data-line="14" id="l4.78.14"></span>πλείους οἱ ἄνωθεν, ἀλλὰ τοσούτῳ μείζους αὐτῶν οἱ κάτωθεν
<span class="lb" data-page="4.78" data-line="15" id="l4.78.15"></span>ὑπάρχουσι κατὰ τὸν ὄγκον τοῦ σώματος, ὅσῳ τὸ πλῆθος
<span class="lb" data-page="4.78" data-line="16" id="l4.78.16"></span>ἀπολείπονται. καὶ θαυμάζειν αὐτὴν ἄξιον ὡς ἀκριβῶς
<span class="lb" data-page="4.78" data-line="17" id="l4.78.17"></span>δικαίαν, οὐ τὸ κατὰ τὴν πρόχειρον φαντασίαν ἴσον, ἀλλὰ
<span class="lb" data-page="4.78" data-line="18" id="l4.78.18"></span>τὸ κατ’ ἀλήθειαν ἑλομένην. εἰκότως οὖν οὗτος ὁ σπόνδυλος,
<span class="pb" data-page="4.79" id="p4.79"></span>
<span class="lb" data-page="4.79" data-line="1" id="l4.79.1"></span>ὡς τὴν θέσιν ἐξαίρετον ὑπὲρ τοὺς ἄλλους ἔσχε, καὶ σὺν
<span class="lb" data-page="4.79" data-line="2" id="l4.79.2"></span>αὐτῇ τὴν ὄπισθεν ἀπόφυσιν, οὕτω καὶ τὰς διαρθρώσεις.
<span class="lb" data-page="4.79" data-line="3" id="l4.79.3"></span>ἵνα γὰρ ἡ ῥάχις ὁμοίως ἁπάσαις κάμπτοιτο, μένειν μὲν
<span class="lb" data-page="4.79" data-line="4" id="l4.79.4"></span>ἐχρῆν δήπου κατὰ σφετέραν χώραν τὸν μέσον, ἀφίστασθαι
<span class="lb" data-page="4.79" data-line="5" id="l4.79.5"></span>δ’ ἀπ’ ἀλλήλων τε καὶ τούτου τοὺς ἄλλους ἅπαντας ἀποχωροῦντας
<span class="lb" data-page="4.79" data-line="6" id="l4.79.6"></span>ἀτρέμα, τοὺς μὲν ὑπερκειμένους ἄνω, τοὺς δ’ ὑποτεταγμένους
<span class="lb" data-page="4.79" data-line="7" id="l4.79.7"></span>κάτω. καὶ πρὸς ταύτην ἄρα τὴν κίνησιν εὐθὺς
<span class="lb" data-page="4.79" data-line="8" id="l4.79.8"></span>ἐξ ἀρχῆς ἡ φύσις ἐπιτηδείους ἐργαζομένη τὰς διαρθρώσεις,
<span class="lb" data-page="4.79" data-line="9" id="l4.79.9"></span>τῶν μὲν ὑπερκειμένων τοῦ μέσου τὰς μὲν ἀνάντεις
<span class="lb" data-page="4.79" data-line="10" id="l4.79.10"></span>ἀποφύσεις κυρτὰς, κοίλας δ’ ἠρέμα τὰς κατάντεις ἐδημιούργησεν,
<span class="lb" data-page="4.79" data-line="11" id="l4.79.11"></span>ἔμπαλιν δὲ τῶν ὑποτεταγμένων κοίλας μὲν
<span class="lb" data-page="4.79" data-line="12" id="l4.79.12"></span>τὰς ἀνάντεις, κατάντεις δὲ τὰς κυρτάς. ἐπειδὴ γὰρ, ὡς
<span class="lb" data-page="4.79" data-line="13" id="l4.79.13"></span>ἐδείκνυτο πρόσθεν, ἐκ τῶν ἐπὶ βραχὺ λοξῶν κινήσεων ἡ
<span class="lb" data-page="4.79" data-line="14" id="l4.79.14"></span>ῥάχις ἐκτήσατο τὰς εὐθείας, αἱ δ’ οὕτως ἀτρέμα λοξαὶ φύσιν
<span class="lb" data-page="4.79" data-line="15" id="l4.79.15"></span>εἶχον ἀμφὶ ταῖς κυρτότησι μενούσαις ἑδραίαις, τῶν κοιλοτήτων
<span class="lb" data-page="4.79" data-line="16" id="l4.79.16"></span>ἑκατέρωσε περιφερομένων, ἀποτελεῖσθαι, κατὰ λόγον
<span class="lb" data-page="4.79" data-line="17" id="l4.79.17"></span>ἀκίνητον μὲν ἐν ἑκατέραις ταῖς διαρθρώσεσι τὸν μέσον
<span class="lb" data-page="4.79" data-line="18" id="l4.79.18"></span>ἐδημιούργησε σπόνδυλον, τῶν δ’ ἄλλων ἁπάντων τοὺς μὲν
<span class="lb" data-page="4.79" data-line="19" id="l4.79.19"></span>ὑποτεταγμένους ταῖς κάτω, τοὺς δ’ ὑπερκειμένους ταῖς ἄνω.
<span class="pb" data-page="4.80" id="p4.80"></span>
<span class="lb" data-page="4.80" data-line="1" id="l4.80.1"></span>ἐχρῆν γὰρ δήπου τοὺς μὲν ὑποκειμένους εἰς τὰ κάτω μέρη
<span class="lb" data-page="4.80" data-line="2" id="l4.80.2"></span>μεθίστασθαι κυρτουμένης τῆς ῥάχεως, ἄνω δ’ ἰέναι τοὺς
<span class="lb" data-page="4.80" data-line="3" id="l4.80.3"></span>ὑπερκειμένους. καὶ μέν γε καὶ ἀνακυπτόντων τε καὶ ὀρθουμένων,
<span class="lb" data-page="4.80" data-line="4" id="l4.80.4"></span><span class="milestone ed2page" data-n="4.613" data-unit="ed2page" id="ed2page.4.613"></span>ἔμπαλιν ἐχρῆν κινεῖσθαι τοὺς σπονδύλους
<span class="lb" data-page="4.80" data-line="5" id="l4.80.5"></span>κάτω μετιόντας τοὺς ὑπερκειμένους, ἄνω δὲ τοὺς ὑποτεταγμένους.
<span class="lb" data-page="4.80" data-line="6" id="l4.80.6"></span>ὅρος γὰρ ἑκατέρου τοῦ σχήματος, ἐπικαμπτόντων
<span class="lb" data-page="4.80" data-line="7" id="l4.80.7"></span>μὲν ἀποχωρεῖν ἀλλήλων τοὺς σπονδύλους,<span class="milestone ed1page" data-n="1.511" data-unit="ed1page" id="ed1page.1.511"></span> ὅσον οἷόν
<span class="lb" data-page="4.80" data-line="8" id="l4.80.8"></span>τε πλεῖστον, ὡς εἰ καὶ μείζονος δεομένης τηνικαῦτα γίνεσθαι
<span class="lb" data-page="4.80" data-line="9" id="l4.80.9"></span>τῆς ῥάχεως, ἀνακυπτόντων δ’, ἔμπαλιν συνιέναι πάντας εἰς
<span class="lb" data-page="4.80" data-line="10" id="l4.80.10"></span>ταὐτὸν ἀλλήλοις τῷ μέσῳ σπονδύλῳ προσχωροῦντας, ὡς ἂν
<span class="lb" data-page="4.80" data-line="11" id="l4.80.11"></span>καὶ νῦν βραχείας ἀναγκαζομένης γίνεσθαι τῆς ὅλης ῥάχεως.
<span class="lb" data-page="4.80" data-line="12" id="l4.80.12"></span>ὅτι δ’ ἐπιτηδειόταται ταῖς λοξαῖς κινήσεσιν αἱ τῶν διαρθρουμένων
<span class="lb" data-page="4.80" data-line="13" id="l4.80.13"></span>ἀλλήλαις ὀστῶν κοιλότητες, ἀμφὶ ταῖς κυρτότησιν
<span class="lb" data-page="4.80" data-line="14" id="l4.80.14"></span>ἐπιστρεφόμεναι πρὸς ἑκάτερον, τήν τε τῆς κερκίδος
<span class="lb" data-page="4.80" data-line="15" id="l4.80.15"></span>ἀναμνησθέντι σοι κίνησίν τε ἅμα καὶ διάρθρωσιν, ἣν πρὸς
<span class="lb" data-page="4.80" data-line="16" id="l4.80.16"></span>τὸν βραχίονα ποιεῖται, καὶ τὴν τοῦ καρποῦ πρὸς τὴν
<span class="lb" data-page="4.80" data-line="17" id="l4.80.17"></span>λεπτὴν τοῦ πήχεως ἀπόφυσιν, ἣν ὀνομάζουσιν ἔνιοι στυλοειδῆ,
<span class="lb" data-page="4.80" data-line="18" id="l4.80.18"></span>τρίτου παραδείγματος εἰς ἐνέργειαν νοήσεως οὐκ ἔτ’
<span class="pb" data-page="4.81" id="p4.81"></span>
<span class="lb" data-page="4.81" data-line="1" id="l4.81.1"></span>οἶμαι δεήσειν. εἰ δ’ ἄρα καὶ δέῃ, τήν τε τοῦ σκαφοειδοῦς
<span class="lb" data-page="4.81" data-line="2" id="l4.81.2"></span>αὖθις ἀναμιμνήσκου πρὸς ἀστράγαλον καὶ ἀστραγάλου πρὸς
<span class="lb" data-page="4.81" data-line="3" id="l4.81.3"></span>ταρσὸν, ὡς ἐν ἁπάσαις ταύταις περὶ τὰς κυρτότητας ἑδραίας
<span class="lb" data-page="4.81" data-line="4" id="l4.81.4"></span>μενούσας τῶν κοιλοτήτων ἑκατέρωσε περιφερομένων αἱ λοξαὶ
<span class="lb" data-page="4.81" data-line="5" id="l4.81.5"></span>κινήσεις ἀποτελοῦνται. μία μὲν οὖν κοιλότης περὶ μίαν
<span class="lb" data-page="4.81" data-line="6" id="l4.81.6"></span>ἐξοχὴν στρεφομένη τῶν εἰς τὰ πλάγια κινήσεων τῶν λοξῶν
<span class="lb" data-page="4.81" data-line="7" id="l4.81.7"></span>μόνων δημιουργὸς γίνεται. δύο δ’ εἰ συντεθεῖεν λοξαὶ,
<span class="lb" data-page="4.81" data-line="8" id="l4.81.8"></span>βραχὺ τῆς μέσης περιάγουσαι τὸ μόριον ἐφ’ ἑκάτερα, ὅτι
<span class="lb" data-page="4.81" data-line="9" id="l4.81.9"></span>σύνθετον ἐξ αὐτῶν ἀνάγκη γενέσθαι μίαν εὐθεῖαν, ἐπειδὰν
<span class="lb" data-page="4.81" data-line="10" id="l4.81.10"></span>ἐνεργῶσιν ἀμφότεραι, δέδεικται καὶ τοῦτ’ ἤδη πολλάκις.
<span class="lb" data-page="4.81" data-line="11" id="l4.81.11"></span>ἀλλὰ καὶ ὅτι ἐπὶ τῆς ῥάχεως ἄμεινον ἦν ἐκ τῶν λοξῶν τὰς
<span class="lb" data-page="4.81" data-line="12" id="l4.81.12"></span>εὐθείας γεννᾶσθαι, καὶ τοῦτ’ ἔμπροσθεν δέδεικται. καὶ εἰ
<span class="lb" data-page="4.81" data-line="13" id="l4.81.13"></span>πάντων ἅμα μνημονεύοις, οἶμαί σε μεγάλως ἤδη τεθαυμακέναι
<span class="lb" data-page="4.81" data-line="14" id="l4.81.14"></span>τῆς φύσεως τὴν τέχνην, καὶ σύνθεσιν ἀρίστην ἐξευρούσης
<span class="lb" data-page="4.81" data-line="15" id="l4.81.15"></span>τοῖς σπονδύλοις, καὶ κίνησιν ἐπιτηδειοτάτην, καὶ
<span class="lb" data-page="4.81" data-line="16" id="l4.81.16"></span>πλῆθος ἀποφύσεων καὶ μέγεθος, καὶ, συλλήβδην φάναι,
<span class="lb" data-page="4.81" data-line="17" id="l4.81.17"></span>πάντ’ ἀλλήλοις τε καὶ ταῖς χρείαις ἁπάσαις τῆς ῥάχεως
<span class="lb" data-page="4.81" data-line="18" id="l4.81.18"></span>ὁμολογοῦντα. καὶ γὰρ οὖν καὶ οἱ λοιποὶ δύο τῶν κατὰ ﻿
<span class="pb" data-page="4.82" id="p4.82"></span>
<span class="lb" data-page="4.82" data-line="1" id="l4.82.1"></span>τὸ μετάφρενον σπονδύλων οἱ κάτωθεν ἁπάντων οὐκ ἀλόγως
<span class="lb" data-page="4.82" data-line="2" id="l4.82.2"></span>ἀντὶ τῶν ἐγκαρσίων ἀποφύσεων τὰς ὑποκειμένας τοῖς
<span class="lb" data-page="4.82" data-line="3" id="l4.82.3"></span>ἄρθροις τὰς κατάντεις ἐκτήσαντο, τοῦ μὲν ἑτέρου τὴν
<span class="lb" data-page="4.82" data-line="4" id="l4.82.4"></span>ὑστάτην τῶν νόθων πλευρῶν ἔχοντος ἐπιβεβηκυῖαν, αὐτήν
<span class="lb" data-page="4.82" data-line="5" id="l4.82.5"></span>τε βραχεῖαν πάνυ καὶ λεπτὴν ὑπάρχουσαν, ἀμυδρῶς τε καὶ
<span class="lb" data-page="4.82" data-line="6" id="l4.82.6"></span>σμικρὰ κινουμένην, θατέρου δὲ τὴν ἐπίφυσιν τῶν φρενῶν.
<span class="lb" data-page="4.82" data-line="7" id="l4.82.7"></span>οὔκουν ἐδέησεν αὐτοῖς ὁμοίως τοῖς ἄλλοις τοῦ θώρακος
<span class="lb" data-page="4.82" data-line="8" id="l4.82.8"></span>σπονδύλοις ἐγκαρσίων ἀποφύσεων ἰσχυρῶν, ὑπερηρεισμένων
<span class="lb" data-page="4.82" data-line="9" id="l4.82.9"></span>τε ἅμα καὶ διηρθρωμένων ἀσφαλῶς τοῖς ταύτῃ μέρεσι τῶν
<span class="lb" data-page="4.82" data-line="10" id="l4.82.10"></span>κατὰ πλευρὰς ὀστῶν, ἀλλ’ ἀντὶ τούτων τὰς κατάντεις ἔσχον
<span class="lb" data-page="4.82" data-line="11" id="l4.82.11"></span>τοῖς γειτνιῶσι τῆς ὀσφύος σπονδύλοις ὁμοιωθέντες.
</p>
          </article>

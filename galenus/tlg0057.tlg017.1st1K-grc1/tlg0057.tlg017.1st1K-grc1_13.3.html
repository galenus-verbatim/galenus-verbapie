<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:13.3">
<span class="pb page1" data-page="4.82" id="p4.82"></span>
<span class="milestone ed1page page1" data-n="1.511" data-unit="ed1page" id="ed1page.1.511"></span>
<span class="milestone ed2page page1" data-n="4.613" data-unit="ed2page" id="ed2page.4.613"></span>
            <p>
<span class="lb" data-page="4.82" data-line="12" id="l4.82.12"></span>Ἆρ’ οὖν ἐν τούτοις μὲν ἅπασιν ἡ φύσις
<span class="lb" data-page="4.82" data-line="13" id="l4.82.13"></span>ἀκριβῶς δικαία, μόνῳ δὲ τῷ πρώτῳ κατὰ τὸν τράχηλον
<span class="lb" data-page="4.82" data-line="14" id="l4.82.14"></span>σπονδύλῳ τῆς ὄπισθεν ἀποφύσεως ἐφθόνησεν ἀδίκως; ἢ καὶ
<span class="lb" data-page="4.82" data-line="15" id="l4.82.15"></span>τοῦτο βέλτιον ἦν οὕτω κατεσκευάσθαι; νομίζω σε τῶν ἐν τῷ
<span class="lb" data-page="4.82" data-line="16" id="l4.82.16"></span>πρὸ τούτου λόγῳ προγεγραμμένων ἀναμνησθέντα μηκέτ’ ἀποδείξεως
<span class="lb" data-page="4.82" data-line="17" id="l4.82.17"></span>δεήσεσθαι μακροτέρας. ὅτι γὰρ οἱ ἀνανεύοντες ὅλην
<span class="lb" data-page="4.82" data-line="18" id="l4.82.18"></span>τὴν κεφαλὴν μῦς οἱ εὐθεῖς καὶ βραχεῖς ἅπασαν αὐτῆς κατειλήφασιν
<span class="pb" data-page="4.83" id="p4.83"></span>
<span class="lb" data-page="4.83" data-line="1" id="l4.83.1"></span>τὴν διάρθρωσιν, ἐν ἐκείνῳ λέλεκται. δεόντως
<span class="lb" data-page="4.83" data-line="2" id="l4.83.2"></span>οὖν καὶ ἡ κατὰ τοῦτο τὸ μέρος ἀπόφυσις οὐκ ἐγένετο τῷ
<span class="lb" data-page="4.83" data-line="3" id="l4.83.3"></span>πρώτῳ σπονδύλῳ, φθασάντων αὐτὴν <span class="milestone ed2page" data-n="4.614" data-unit="ed2page" id="ed2page.4.614"></span>καταλαβεῖν τῶν
<span class="lb" data-page="4.83" data-line="4" id="l4.83.4"></span>μυῶν. οὔτε γὰρ ἀφελέσθαι τὰ ζῶα τὴν τοιαύτην κίνησιν
<span class="lb" data-page="4.83" data-line="5" id="l4.83.5"></span>εὔλογον ἦν, οὔτε, φυλαττομένης αὐτῆς, οἷόν τε προυποτιθέναι
<span class="lb" data-page="4.83" data-line="6" id="l4.83.6"></span>τοῖς μυσὶν ὀξεῖαν ὀστῶν ἀπόφυσιν. οὐ μόνον γὰρ ἂν
<span class="lb" data-page="4.83" data-line="7" id="l4.83.7"></span>ἀπεστέρησεν αὐτοὺς τῆς ἕδρας, ἀλλὰ καὶ κινουμένοις ἐμποδὼν
<span class="lb" data-page="4.83" data-line="8" id="l4.83.8"></span>ἐγίνετο, θλῶσα καὶ κεντοῦσα καὶ τιτρώσκουσα καὶ
<span class="lb" data-page="4.83" data-line="9" id="l4.83.9"></span>παντοίως ἀδικοῦσα. διὰ ταῦτα μὲν δὴ τῷ πρώτῳ σπονδύλῳ
<span class="lb" data-page="4.83" data-line="10" id="l4.83.10"></span>τὴν ὄπισθεν ἀπόφυσιν οὐκ ἐποίησε. καὶ μάλιστά σε τοῖς
<span class="lb" data-page="4.83" data-line="11" id="l4.83.11"></span>τοιούτοις ἔργοις τῆς φύσεως προσέχειν ἀξιῶ τὸν νοῦν, ἐν
<span class="lb" data-page="4.83" data-line="12" id="l4.83.12"></span>οἷς ἀποχωροῦσα τῆς ὁμοίας κατασκευῆς τῶν ὁμοίων ὀργάνων,
<span class="lb" data-page="4.83" data-line="13" id="l4.83.13"></span>οὐχ ὡς ἔτυχεν ἐκτρέπεται τῆς ὁμοιότητος, οὐδ’ ἀντὶ
<span class="lb" data-page="4.83" data-line="14" id="l4.83.14"></span>ταύτης αἱρεῖται τὸ τυχὸν, ἀλλ’ ὃ τοῖς δημιουργουμένοις
<span class="lb" data-page="4.83" data-line="15" id="l4.83.15"></span>ἔχειν προσήκει μόνοις. οὔτε γὰρ ὁ δέκατος τοῦ μεταφρένου
<span class="lb" data-page="4.83" data-line="16" id="l4.83.16"></span>σπόνδυλος εἰκῆ καὶ ὡς ἔτυχε μόνος ἐξ ἁπάντων σπονδύλων
<span class="lb" data-page="4.83" data-line="17" id="l4.83.17"></span>ὀρθὴν τὴν ὄπισθεν ἀπόφυσιν ἔχει, εἰ καὶ τῶν ἄλλων
<span class="lb" data-page="4.83" data-line="18" id="l4.83.18"></span>ἕκαστος κυρτὴν, οὔθ’ οἱ μετ’ αὐτὸν δύο μάτην ἀπολωλέκασι
<span class="pb" data-page="4.84" id="p4.84"></span>
<span class="lb" data-page="4.84" data-line="1" id="l4.84.1"></span>τὰς ἐγκαρσίας, ὥσπερ οὐδ’ ὁ κατὰ τὸν τράχηλον ὁ πρῶτος
<span class="lb" data-page="4.84" data-line="2" id="l4.84.2"></span>τὴν ὄπισθεν. ἀλλ’ ἕκαστον τούτων ἡ φύσις φαίνεται, διότι
<span class="lb" data-page="4.84" data-line="3" id="l4.84.3"></span>βέλτιον ἦν οὕτω κατεσκευάσθαι, διὰ τοῦθ’ ἑλομένη, ὥσπερ
<span class="lb" data-page="4.84" data-line="4" id="l4.84.4"></span>γε καὶ μόνῳ τῷ πρώτῳ σπονδύλῳ τὰ τρήματα, δι’ ὧν ἐκπίπτει
<span class="lb" data-page="4.84" data-line="5" id="l4.84.5"></span>τὰ παρὰ τοῦ νωτιαίου νεῦρα, μὴ κατὰ τὸν αὐτὸν
<span class="lb" data-page="4.84" data-line="6" id="l4.84.6"></span>ἅπασι τοῖς ἄλλοις τοῦ τραχήλου σπονδύλοις ἐγγεγλύφθαι
<span class="lb" data-page="4.84" data-line="7" id="l4.84.7"></span>τρόπον. τοῖς μέν γε, καθ’ ἃ συνάπτουσιν ἀλλήλοις, ἐκ τῶν
<span class="lb" data-page="4.84" data-line="8" id="l4.84.8"></span>πλαγίων μερῶν ἡμικυκλἱῳ παραπλήσιον ὑπάρχει τὸ τρῆμα
<span class="lb" data-page="4.84" data-line="9" id="l4.84.9"></span>πρόμηκες, εἴσω μέχρι τοῦ νωτιαίου διῆκον, ὡς ἐξ ἀμφοῖν
<span class="lb" data-page="4.84" data-line="10" id="l4.84.10"></span>μίαν χώραν γεννᾶσθαι τηλικαύτην εὖρος, ἡλίκον μάλιστα
<span class="lb" data-page="4.84" data-line="11" id="l4.84.11"></span>τῷ πάχει τὸ δι’ αὐτῆς ὁδοιποροῦν ἐστι νεῦρον. ὁ δὲ πρῶτος
<span class="lb" data-page="4.84" data-line="12" id="l4.84.12"></span>σπόνδυλος οὔτ’ ἐν τοῖς πρὸς τὸν δεύτερον αὑτοῦ διηρθρωμένοις
<span class="lb" data-page="4.84" data-line="13" id="l4.84.13"></span>μέρεσιν, οὔτε πολὺ μᾶλλον ἐν τοῖς ἄνω τοῖς
<span class="lb" data-page="4.84" data-line="14" id="l4.84.14"></span>πρὸς τὴν κεφαλὴν οὐδὲν ἔσχε τρῆμα τοιοῦτον, προμηθῶς
<span class="lb" data-page="4.84" data-line="15" id="l4.84.15"></span>κᾀνταῦθα τῆς διαπλαττούσης τέχνης τὰ ζῶα προϊδομένης
<span class="lb" data-page="4.84" data-line="16" id="l4.84.16"></span>τε ἅμα καὶ φυλαξαμένης ἐν ἅπασι τοῖς ἀπὸ τοῦ νωτιαίου νεύροις
<span class="lb" data-page="4.84" data-line="17" id="l4.84.17"></span>τὴν ἀκολουθοῦσαν αὐτοῖς τε τοῖς νεύροις καὶ προσέτι
<span class="lb" data-page="4.84" data-line="18" id="l4.84.18"></span>τοῖς σπονδύλοις, εἰ κατ’ ἄλλο τι χωρίον ἐκφύοιτο, βλάβην.
<span class="pb" data-page="4.85" id="p4.85"></span>
<span class="lb" data-page="4.85" data-line="1" id="l4.85.1"></span>ἔνεστι γοῦν κᾀνταῦθα θεασαμένῳ σοι τὰ τρήματα λογίσασθαι,
<span class="lb" data-page="4.85" data-line="2" id="l4.85.2"></span>πῶς ἅμα τε τοῖς σπονδύλοις ἄμεινον ἦν ἐνταῦθα
<span class="lb" data-page="4.85" data-line="3" id="l4.85.3"></span>διατετρῆσθαι μόνον, ἅμα τε τοῖς νεύροις ἀσφαλέστατον.
<span class="lb" data-page="4.85" data-line="4" id="l4.85.4"></span>ὑπὸ γὰρ δὴ ταῖς ῥίζαις κείμενα τῶν ἀνάντων τε καὶ κατάντων
<span class="lb" data-page="4.85" data-line="5" id="l4.85.5"></span>ἀποφύσεων αὐτά τε τὰ τρήματα καὶ τὰ δι’ αὐτῶν
<span class="lb" data-page="4.85" data-line="6" id="l4.85.6"></span>ἐκφυόμενα νεῦρα φρουρεῖται πανταχόθεν, ἄμεινον ἑτέρωθεν
<span class="lb" data-page="4.85" data-line="7" id="l4.85.7"></span>ταχθῆναι μὴ δυνάμενα. τὸ μὲν γὰρ ὀπίσω τῶν ἀποφύσεων
<span class="lb" data-page="4.85" data-line="8" id="l4.85.8"></span>ἀπαχθῆναι τοῖς νεύροις αὐτοῖς οὐκ ἦν ἀσφαλὲς, ὡς ἂν
<span class="lb" data-page="4.85" data-line="9" id="l4.85.9"></span>διὰ μακροῦ τε μέλλουσιν ὁδοιπορήσειν εἰς τὰ πρόσω τοῦ
<span class="lb" data-page="4.85" data-line="10" id="l4.85.10"></span>ζώου καὶ πάσης φυλακῆς ἀφρουρήτοις ἔσεσθαι· τὸ δὲ
<span class="lb" data-page="4.85" data-line="11" id="l4.85.11"></span>μᾶλλον ἔμπροσθεν, ἢ νῦν ἐστι, μετατεθῆναι καὶ τοὺς σπονδύλους
<span class="lb" data-page="4.85" data-line="12" id="l4.85.12"></span>ἔβλαψεν ἂν βαθείας ὀπαῖς ἐγγλυφθέντας, καὶ τὸν
<span class="lb" data-page="4.85" data-line="13" id="l4.85.13"></span>σύνδεσμον δ’ αὐτῶν ἀσθενέστερον ἀπειργάσατο, καὶ τοῖς
<span class="lb" data-page="4.85" data-line="14" id="l4.85.14"></span>ἐπικειμένοις ὀργάνοις κατὰ ταῦτα τὰ μέρη τῆς ῥάχεως ἐλυμῄνατο.
<span class="lb" data-page="4.85" data-line="15" id="l4.85.15"></span>καίτοι τούτων οὐδὲν εὐκαταφρόνητόν ἐστιν, οὐδ’
<span class="lb" data-page="4.85" data-line="16" id="l4.85.16"></span>ἄξιον ἀμεληθῆναι σοφῷ δημιουργῷ. τὸ μὲν γὰρ τῶν νεύρων
<span class="lb" data-page="4.85" data-line="17" id="l4.85.17"></span>τι παραβλάπτεσθαι τῷ σφαλερῷ τῆς ὁδοῦ τοῖς πρόσω
<span class="lb" data-page="4.85" data-line="18" id="l4.85.18"></span>μέρεσι τοῦ ζώου διέφερεν ἂν, εἴπερ αὐτῶν ἔμελλεν αἰσθήσεώς
<span class="pb" data-page="4.86" id="p4.86"></span>
<span class="lb" data-page="4.86" data-line="1" id="l4.86.1"></span>τέ καὶ κινήσεως ἅμα μεταλήψεσθαι. τὸ δὲ τοὺς σπονδύλους,
<span class="lb" data-page="4.86" data-line="2" id="l4.86.2"></span>ἵν’ εἰσὶν αὐτοὶ σφῶν αὐτῶν παχύτατοι καὶ κατ’
<span class="lb" data-page="4.86" data-line="3" id="l4.86.3"></span>ἀλλήλων ἐπιβεβήκασι, κατὰ τοῦτο διατίτρασθαι τὴν ἀσφάλειαν
<span class="lb" data-page="4.86" data-line="4" id="l4.86.4"></span>αὐτῶν τῆς συνθέσεως ἐξ ἀνάγκης ἄν τι παρέβλαψεν,
<span class="lb" data-page="4.86" data-line="5" id="l4.86.5"></span>ὡς εἰ καὶ τεῖχος ὀπαῖς εὐρείαις τε καὶ πολλαῖς διατρήσειας.
<span class="lb" data-page="4.86" data-line="6" id="l4.86.6"></span>ὁ δὲ συνάπτων αὐτοὺς σύνδεσμος ἰσχυρότερος εἶναι δεόμενος,
<span class="lb" data-page="4.86" data-line="7" id="l4.86.7"></span>ὡς ἔν τε τοῖς ἔμπροσθεν εἴρηται κᾀν τοῖς μετὰ ταῦτα
<span class="lb" data-page="4.86" data-line="8" id="l4.86.8"></span>λεχθήσεται, πάντως ἄν που καὶ αὐτὸς ἀσθενέστερος ἐγένετο,
<span class="lb" data-page="4.86" data-line="9" id="l4.86.9"></span>μηκέτι συνεχὴς ὅλος ἑαυτοῦ φυλαττόμενος, <span class="milestone ed2page" data-n="4.615" data-unit="ed2page" id="ed2page.4.615"></span>ἀλλ’
<span class="lb" data-page="4.86" data-line="10" id="l4.86.10"></span>οἷον διασπώμενός τε καὶ διαβιβρωσκόμενος πολλαχόθι πολλάκις,
<span class="lb" data-page="4.86" data-line="11" id="l4.86.11"></span>καθάπερ εἰ καὶ νῦν αὐτῷ τι τοιοῦτο συμβαίη. τὰ
<span class="lb" data-page="4.86" data-line="12" id="l4.86.12"></span>δ’ ἔμπροσθεν ἐπικείμενα τοῖς σπονδύλοις ἐν μὲν τῷ μεταφρένῳ
<span class="lb" data-page="4.86" data-line="13" id="l4.86.13"></span>φλέβες τέ τινές εἰσιν· αἱ τὸν θώρακα τρέφουσαι
<span class="lb" data-page="4.86" data-line="14" id="l4.86.14"></span>καὶ ἡ μεγίστη πασῶν ἀρτηρία καὶ ὁ στόμαχος, ἐν δὲ τοῖς
<span class="lb" data-page="4.86" data-line="15" id="l4.86.15"></span>κατὰ τὴν ὀσφὺν αὐτῆς τε τῆς εἰρημένης ἀρτηρίας τὸ κάτω
<span class="lb" data-page="4.86" data-line="16" id="l4.86.16"></span>μέρος <span class="milestone ed1page" data-n="1.512" data-unit="ed1page" id="ed1page.1.512"></span>καὶ τῆς κοίλης φλεβὸς ἡ ταύτῃ μοῖρα καὶ
<span class="lb" data-page="4.86" data-line="17" id="l4.86.17"></span>μέγιστοι μύες, οὓς ψόας ὀνομάζουσιν, ἐν δὲ τοῖς κατὰ τὸν
<span class="lb" data-page="4.86" data-line="18" id="l4.86.18"></span>τράχηλον οἵ τ’ ἐπινεύοντές εἰσι μύες τὴν κεφαλὴν, ἥ τε ἄνω ﻿
<span class="pb" data-page="4.87" id="p4.87"></span>
<span class="lb" data-page="4.87" data-line="1" id="l4.87.1"></span>μοῖρα τοῦ στομάχου. πάντα ταῦτα τὰ προειρημένα μόρια
<span class="lb" data-page="4.87" data-line="2" id="l4.87.2"></span>τὴν πρόσω χώραν ἐπέχοντα τῆς ῥάχεως οὐδαμόσε μετατεθῆναι
<span class="lb" data-page="4.87" data-line="3" id="l4.87.3"></span>βέλτιον ἠδύνατο. καλῶς οὖν ἡ φύσις προνοουμένη, ἵνα
<span class="lb" data-page="4.87" data-line="4" id="l4.87.4"></span>πρῶτον αὐτῶν παύεται τὰ πλάγια, κατὰ ταῦτα τὴν ἔκφυσιν
<span class="lb" data-page="4.87" data-line="5" id="l4.87.5"></span>ἐποιήσατο τῶν ἀπὸ τοῦ νωτιαίου νεύρων, ὡς ἂν μήτ’ ἐνοχλοῖτό
<span class="lb" data-page="4.87" data-line="6" id="l4.87.6"></span>τι, μήτε τὴν σύνθεσιν ἀσθενεστέραν ἐργάζοιτο τῆς
<span class="lb" data-page="4.87" data-line="7" id="l4.87.7"></span>ῥάχεως, ἢ τῶν συνδέσμων διακόπτοι τὸ συνεχὲς, ἢ διὰ μακροῦ
<span class="lb" data-page="4.87" data-line="8" id="l4.87.8"></span>τε ἅμα καὶ ἀσφαλεστέρου χωρίου φερόμενα κινδυνεύοι
<span class="lb" data-page="4.87" data-line="9" id="l4.87.9"></span>τι πάσχειν. ἡ γὰρ δὴ νῦν αὐτοῖς δεδομένη χώρα παντοίως
<span class="lb" data-page="4.87" data-line="10" id="l4.87.10"></span>ἀσφαλής ἐστι, καὶ τὰς ἀνάντεις τε καὶ κατάντεις ἀποφύσεις
<span class="lb" data-page="4.87" data-line="11" id="l4.87.11"></span>οἷον χάρακά τινα προβεβλημένη. κατὰ μέν γε τὴν ὀσφὺν
<span class="lb" data-page="4.87" data-line="12" id="l4.87.12"></span>(ἀπὸ ταύτης γὰρ ἀρκτέον τῷ λόγῳ, διότι μεγίστους ἔχουσα
<span class="lb" data-page="4.87" data-line="13" id="l4.87.13"></span>τοὺς σπονδύλους ἀξιολόγους ἐκτήσατο καὶ τὰς ἀποφύσεις)
<span class="lb" data-page="4.87" data-line="14" id="l4.87.14"></span>εἰ κατασκέπτοιο σαφῶς τὴν ἑτέραν τῶν κατάντων, ἣν ἔμπροσθεν
<span class="lb" data-page="4.87" data-line="15" id="l4.87.15"></span>ἔλεγον εἰς ἰσχυρὸν σύνδεσμον τελευτῶσαν ὄφελος οὐ
<span class="lb" data-page="4.87" data-line="16" id="l4.87.16"></span>σμικρὸν εἶναι ταῖς τὰς διαρθρώσεις ἐργαζομέναις ἀποφύσεσι
<span class="lb" data-page="4.87" data-line="17" id="l4.87.17"></span>ταῖς ἀνάντεσιν, οὐκ εἰς τοῦτο μόνον εὑρήσεις χρηστὴν,
<span class="pb" data-page="4.88" id="p4.88"></span>
<span class="lb" data-page="4.88" data-line="1" id="l4.88.1"></span>ἀλλὰ πολὺ δὴ μᾶλλον εἰς τὴν πρώτην ἔκφυσιν τοῦ νεύρου
<span class="lb" data-page="4.88" data-line="2" id="l4.88.2"></span>παρεσκευασμένην. ἐξόπισθεν γὰρ αὐτοῦ παρατεταμένη τεῖχος
<span class="lb" data-page="4.88" data-line="3" id="l4.88.3"></span>ὄντως ἐστὶ καὶ πρόβλημα τῶν ὁπωσοῦν προσπιπτόντων
<span class="lb" data-page="4.88" data-line="4" id="l4.88.4"></span>αὐτῷ, πρώτη πάντων ἐκδεχομένη καὶ ἀποστέγουσα, κᾂν εἰ
<span class="lb" data-page="4.88" data-line="5" id="l4.88.5"></span>τρωθῆναί τε καὶ συντριβῆναι δέοι, καὶ ὁπωσοῦν ἄλλως πονῆσαι,
<span class="lb" data-page="4.88" data-line="6" id="l4.88.6"></span>πρὶν τὸ νεῦρον παθεῖν, αὐτὴ πάνθ’ ὑπομένουσα.
<span class="lb" data-page="4.88" data-line="7" id="l4.88.7"></span>ταύτην οὖν τὴν ἀπόφυσιν ἔν τε τοῖς τῆς ὀσφύος σπονδύλοις
<span class="lb" data-page="4.88" data-line="8" id="l4.88.8"></span>ἰδεῖν ἐστιν ἔτι μεγάλην, ὡς ἂν καὶ αὐτοῖς οὖσι μεγίστοις,
<span class="lb" data-page="4.88" data-line="9" id="l4.88.9"></span>κἀν τοῖς ἐσχάτοις δύο τοῦ θώρακος ὁμοίως ἔχουσαν.
<span class="lb" data-page="4.88" data-line="10" id="l4.88.10"></span>ἐν δὲ τοῖς ἄλλοις δέκα τὴν ταύτης χρείαν τοῖς νεύροις
<span class="lb" data-page="4.88" data-line="11" id="l4.88.11"></span>παρέχουσιν αἱ πλάγιαι τῶν ἀποφύσεων, αἷς ἐπιβέβηκέ τε
<span class="lb" data-page="4.88" data-line="12" id="l4.88.12"></span>καὶ διήρθρωται τὰ τῶν πλευρῶν ὀστᾶ. ἅτε γὰρ ἤδη μικρότεροι
<span class="lb" data-page="4.88" data-line="13" id="l4.88.13"></span>τῶν κάτω γεγενημένοι καὶ δεόμενοι τὴν ἀπόφυσιν
<span class="lb" data-page="4.88" data-line="14" id="l4.88.14"></span>ταύτην ἀξιόλογον κεκτῆσθαι, χώραν ἑτέραν οὐκέτ’ εἶχον ἐκφύσεως
<span class="lb" data-page="4.88" data-line="15" id="l4.88.15"></span>κατάντους, ἀλλ’ ἀναγκαῖον ἐγένετο τῇ φύσει συγχρήσασθαι
<span class="lb" data-page="4.88" data-line="16" id="l4.88.16"></span>τῷ δι’ ἕτερόν τι κατεσκευασμένῳ καὶ πρὸς ἄλλο.
<span class="lb" data-page="4.88" data-line="17" id="l4.88.17"></span>καὶ γὰρ δὴ καὶ μεγάλη τε ἦν καὶ ἰσχυρὰ, καὶ θέσεως
<span class="lb" data-page="4.88" data-line="18" id="l4.88.18"></span>ἐπικαιροτάτης ὡς πρὸς τὴν τοῦ νεύρου φυλακὴν τετυχυῖα.
<span class="pb" data-page="4.89" id="p4.89"></span>
<span class="lb" data-page="4.89" data-line="1" id="l4.89.1"></span>λοιποὶ δ’ οἱ κατὰ τὸν τράχηλον σπόνδυλοι τὰς τῶν νεύρων
<span class="lb" data-page="4.89" data-line="2" id="l4.89.2"></span>ἐκφύσεις ὑπὸ τῶν ἐγκαρσίων ἀποφύσεων, ἃς δίκρους ἔφαμεν
<span class="lb" data-page="4.89" data-line="3" id="l4.89.3"></span>εἶναι, σκεπομένας τε καὶ φρουρουμένας ἀσφαλῶς ἐκτήσαντο.
<span class="lb" data-page="4.89" data-line="4" id="l4.89.4"></span>πᾶσι μὲν δὴ τούτοις, πλὴν τοῦ πρώτου σπονδύλου, καθ’
<span class="lb" data-page="4.89" data-line="5" id="l4.89.5"></span>ἑκάτερον τῶν πλαγίων ἐν αὐτοῖς περάτων αἱ τῶν νεύρων ἐκφύσεις
<span class="lb" data-page="4.89" data-line="6" id="l4.89.6"></span>ἐγένοντο, κατὰ μὲν τὸν τράχηλον ἑκατέρου τῶν
<span class="lb" data-page="4.89" data-line="7" id="l4.89.7"></span>ὁμιλούντων ἀλλήλοιν σπονδύλων, ὡς εἴρηται πρόσθεν,
<span class="lb" data-page="4.89" data-line="8" id="l4.89.8"></span>ἴσως ὡς ἔνι μάλιστα συντελοῦντος εἰς τὴν τοῦ παραπέμποντος
<span class="lb" data-page="4.89" data-line="9" id="l4.89.9"></span>τὸ νεῦρον τρήματος γένεσιν· ἐν δὲ τοῖς κατὰ τὴν
<span class="lb" data-page="4.89" data-line="10" id="l4.89.10"></span>ὀσφὺν ὅλην ἐπιβαίνει σχεδόν τι τῷ πέρατι τοῦ προτεταγμένου
<span class="lb" data-page="4.89" data-line="11" id="l4.89.11"></span>σπονδύλου τὸ νεῦρον, ὡς ἂν ἐντεῦθεν μὲν ἐκφυομένης
<span class="lb" data-page="4.89" data-line="12" id="l4.89.12"></span>τῆς φρουρούσης ἀποφύσεως αὐτὸ, μεγάλων δὲ καὶ αὐτῶν
<span class="lb" data-page="4.89" data-line="13" id="l4.89.13"></span>τῶν σπονδύλων ὑπαρχόντων, καὶ διὰ τοῦτο χώραν ἱκανὴν
<span class="lb" data-page="4.89" data-line="14" id="l4.89.14"></span>καὶ θατέρου μόνου τῷ νεύρῳ παρασχεῖν δυναμένου. κατὰ
<span class="lb" data-page="4.89" data-line="15" id="l4.89.15"></span>δὲ τὸν τράχηλον ἡ μικρότης τῶν σπονδύλων οὐκ ἦν ἱκανὴ
<span class="lb" data-page="4.89" data-line="16" id="l4.89.16"></span>μόνη τὴν ὁδὸν παρασχεῖν τῷ νεύρῳ. <span class="milestone ed2page" data-n="4.616" data-unit="ed2page" id="ed2page.4.616"></span>δι’ αὐτὸ γάρ τοι
<span class="lb" data-page="4.89" data-line="17" id="l4.89.17"></span>τοῦτο καὶ κατὰ τὸ πέρας ἑκάστου παρενέγλυψεν ἡ φύσις
<span class="lb" data-page="4.89" data-line="18" id="l4.89.18"></span>οἷον ἡμικύκλιόν τι, φυλαξαμένη διατιτράναι τοὺς οπονδύλους
<span class="lb" data-page="4.89" data-line="19" id="l4.89.19"></span>αὐτοὺς, ὡς ἂν, εἰ τοῦτ’ ἔπραξεν, ἐξελέγχουσά τε τὴν
<span class="pb" data-page="4.90" id="p4.90"></span>
<span class="lb" data-page="4.90" data-line="1" id="l4.90.1"></span>λεπτότητα αὐτῶν, καὶ αὐτοὺς ἀσθενεῖς ἐσχάτως ἀποφαίνουσα.
<span class="lb" data-page="4.90" data-line="2" id="l4.90.2"></span>ταῦτά τοι καὶ τὰ σώματα αὐτῶν αὐτὰ κατ’ ἀλλήλων
<span class="lb" data-page="4.90" data-line="3" id="l4.90.3"></span>ἐπιβαίνοντα, προμήκη μὲν κάτω, κοῖλα δ’ ἐκ τῶν ἄνωθεν
<span class="lb" data-page="4.90" data-line="4" id="l4.90.4"></span>ἐποιήσατο μερῶν, ἵν’ αἱ τῶν ὑποτεταγμένων ἀνάντεις ἀποφύσεις,
<span class="lb" data-page="4.90" data-line="5" id="l4.90.5"></span>αἱ τήν τε κοιλότητ’ αὐτῶν γεννῶσαι καὶ περιλαμβάνουσαι
<span class="lb" data-page="4.90" data-line="6" id="l4.90.6"></span>τὸ πρόμηκες πέρας τοῦ προτεταγμένου, συντελῶσί
<span class="lb" data-page="4.90" data-line="7" id="l4.90.7"></span>τι καὶ αὐταὶ πρὸς τὴν τοῦ κοινοῦ τρήματος γένεσιν. ἔξωθεν
<span class="lb" data-page="4.90" data-line="8" id="l4.90.8"></span>γὰρ τούτων τὸ οἷον ἡμικύκλιόν ἐστι, καὶ μετ’ αὐτὸ τὰ τῶν
<span class="lb" data-page="4.90" data-line="9" id="l4.90.9"></span>σπονδύλων ἄρθρα, μέσον δ’ ἀμφοῖν ἀνίσχει τὸ νεῦρον, ἅμα
<span class="lb" data-page="4.90" data-line="10" id="l4.90.10"></span>μὲν ὑπὸ πασῶν τῶν περικειμένων ἐξοχῶν σκεπόμενον, ἅμα
<span class="lb" data-page="4.90" data-line="11" id="l4.90.11"></span>δ’ ἑκατέρου τῶν σπονδύλων ὀλίγον τι παρεγγλύψαν, ὃ διαστήσας
<span class="lb" data-page="4.90" data-line="12" id="l4.90.12"></span>σὺ καὶ χωρίσας ἀπ’ ἀλλήλων τελέως τοὺς σπονδύλους,
<span class="lb" data-page="4.90" data-line="13" id="l4.90.13"></span>οὐκ ἂν οὐδὲ παρεγγεγλύφθαι δόξαις, ἀλλ’ ἐξ ἀνάγκης
<span class="lb" data-page="4.90" data-line="14" id="l4.90.14"></span>ἠκολουθηκέναι ταῖς ἑκατέρων ἀποφύσεσιν. οὕτως ἱκανῶς
<span class="lb" data-page="4.90" data-line="15" id="l4.90.15"></span>ἡ φύσις προὐνοήσατο τῆς δυσπαθείας τῶν ἄλλων μὲν
<span class="lb" data-page="4.90" data-line="16" id="l4.90.16"></span>ἁπάντων σπονδύλων, μάλιστα δὲ τῶν κατὰ τὸν τράχηλον,
<span class="lb" data-page="4.90" data-line="17" id="l4.90.17"></span>ὡς ἂν μικροτάτων ὑπαρχόντων, καὶ πάντ’ ἐτεχνήσατο πρὸς
<span class="lb" data-page="4.90" data-line="18" id="l4.90.18"></span>τὸ μὴ διατρῆσαι τὰ σώματ’ αὐτῶν, μηδ’ ἀσθενεῖς ἀπεργάσασθαι
<span class="pb" data-page="4.91" id="p4.91"></span>
<span class="lb" data-page="4.91" data-line="1" id="l4.91.1"></span>αὐτοὺς, μήθ’ ὅλως τῆς ῥάχεως τὴν σύνθεσιν, ὡς
<span class="lb" data-page="4.91" data-line="2" id="l4.91.2"></span>ἂν τρόπιν τέ τινα καὶ θεμέλιον ὑπάρχουσαν ἅπαντος τοῦ
<span class="lb" data-page="4.91" data-line="3" id="l4.91.3"></span>ζώου τῆς συμπήξεως. ἐν μὲν δὴ τοῖς κατὰ τὴν ὀσφὺν, ὡς
<span class="lb" data-page="4.91" data-line="4" id="l4.91.4"></span>εἴρηται, πλαγίοις τῶν κάτω μερῶν ἑκάστου σπονδύλου σαφῶς
<span class="lb" data-page="4.91" data-line="5" id="l4.91.5"></span>ἐστιν ἐπιβεβηκέναι τὸ νεῦρον. ἐν δὲ τοῖς κατὰ τὸ μετάφρενον,
<span class="lb" data-page="4.91" data-line="6" id="l4.91.6"></span>ἐπιβαίνει μὲν κᾀνταῦθα τῷ πέρατι τοῦ προτεταγμένου
<span class="lb" data-page="4.91" data-line="7" id="l4.91.7"></span>σπονδύλου, σαφῶς μὲν οὐκέθ’ ὁμοίως, ἀλλ’ ὥστε καὶ
<span class="lb" data-page="4.91" data-line="8" id="l4.91.8"></span>τοῦ κάτωθεν ἐφάπτεσθαι δοκεῖν. ἐπὶ δὲ τῶν κατὰ τὸν
<span class="lb" data-page="4.91" data-line="9" id="l4.91.9"></span>τράχηλον, ὅτι σμικρότατοι πάντων ἦσαν, ἕκαστος τῶν σπονδύλων
<span class="lb" data-page="4.91" data-line="10" id="l4.91.10"></span>ἴσον εἰς τὴν ὁδὸν τοῦ νεύρου συνετέλεσεν, ἐν τῷ
<span class="lb" data-page="4.91" data-line="11" id="l4.91.11"></span>μεταξὺ τῶν ἀποφύσεων ἑκατέρας κοιλότητά τινα τῆς φύσεως
<span class="lb" data-page="4.91" data-line="12" id="l4.91.12"></span>ἐργασαμένης οὕτως ἀσαφῶς, ὡς μηδὲ παρεγγεγλύφθαι
<span class="lb" data-page="4.91" data-line="13" id="l4.91.13"></span>τι δοκεῖν αὐτῶν, ἀλλ’ ἐξ ἀνάγκης ἠκολουθηκέναι. πότερον
<span class="lb" data-page="4.91" data-line="14" id="l4.91.14"></span>οὖν εἰς μόνας τῶν εἰρημένων τρημάτων τὰς γενέσεις ἡ φύσις
<span class="lb" data-page="4.91" data-line="15" id="l4.91.15"></span>ἀποβλέπουσα προμήκη μὲν κάτω, κοῖλα δ’ ἐκ τῶν ἄνω
<span class="lb" data-page="4.91" data-line="16" id="l4.91.16"></span>μερῶν ἀπειργάσατο τὰ σώματα μόνων τῶν κατὰ τὸν τράχηλον
<span class="lb" data-page="4.91" data-line="17" id="l4.91.17"></span>σπονδύλων, ἢ καί τι χρηστότερον ἄλλο προορωμένη;
<span class="lb" data-page="4.91" data-line="18" id="l4.91.18"></span>καὶ τί δή ποτε τοὺς ἄλλους ἅπαντας σπονδύλους εἰς ὁμαλὸν ﻿
<span class="pb" data-page="4.92" id="p4.92"></span>
<span class="lb" data-page="4.92" data-line="1" id="l4.92.1"></span>καὶ λεῖον ἴσον τε πανταχόθεν καὶ ἀκριβῶς ἐπίπεδον κύκλον
<span class="lb" data-page="4.92" data-line="2" id="l4.92.2"></span>περατοῦσα, καὶ κατὰ τοῦτο πρὸς ἀλλήλους συνάπτουσα,
<span class="lb" data-page="4.92" data-line="3" id="l4.92.3"></span>μόνων τῶν κατὰ τὸν τράχηλον οὐ τὴν αὐτὴν ἐποιήσατο
<span class="lb" data-page="4.92" data-line="4" id="l4.92.4"></span>σύνταξιν; ὅτι, διττὸν ἑκάστου τῶν σπονδύλων ἔχοντος τὸν
<span class="lb" data-page="4.92" data-line="5" id="l4.92.5"></span>πρῶτον σκοπὸν τῆς κατασκευῆς, ἕδραν μὲν ἀσφαλῆ τῆς ὅλης
<span class="lb" data-page="4.92" data-line="6" id="l4.92.6"></span>ῥάχεως, ὡς ἂν τρόπεώς τέ τινος οὔσης καὶ οἷον θεμελίου,
<span class="lb" data-page="4.92" data-line="7" id="l4.92.7"></span>κίνησιν δὲ, ὡς ἂν ζώου μορίου, τοῖς μὲν ἄλλοις ἅπασι σπονδύλοις
<span class="lb" data-page="4.92" data-line="8" id="l4.92.8"></span>κάτω τοῦ τραχήλου μείζων τῆς ἀσφαλείας ἐστὶ χρεία,
<span class="lb" data-page="4.92" data-line="9" id="l4.92.9"></span>τοῖς δ’ ἄνω τῆς κινήσεως. ἐννοήσας γὰρ, ὡς εἰς πλείους
<span class="lb" data-page="4.92" data-line="10" id="l4.92.10"></span>ἐνεργείας δεόμεθα πολυειδῶς τε ἅμα καὶ ταχέως καὶ μέχρι
<span class="lb" data-page="4.92" data-line="11" id="l4.92.11"></span>πλείονος ἐπινεύειν καὶ ἀνανεύειν καὶ περιφέρειν εἰς τὰ
<span class="lb" data-page="4.92" data-line="12" id="l4.92.12"></span>πλάγια τὸν τράχηλον, ἤπερ ὅλην κινεῖν τὴν ῥάχιν, ἐπαινέσεις,
<span class="lb" data-page="4.92" data-line="13" id="l4.92.13"></span>οἶμαι, τὴν φύσιν ἑλομένην ἑκατέρῳ τῷ μέρει τῆς
<span class="lb" data-page="4.92" data-line="14" id="l4.92.14"></span>ῥάχεως τὸ πρόσφορον, τῷ μὲν τραχήλῳ τὴν κίνησιν, τῷ
<span class="lb" data-page="4.92" data-line="15" id="l4.92.15"></span>δ’ ἄλλῳ παντὶ τὴν ἕδραν. ἀλλ’ οὔτε ἀσφαλῶς ἐπ’ ἀλλήλων
<span class="lb" data-page="4.92" data-line="16" id="l4.92.16"></span>βεβηκέναι τοῖς κάτω σπονδύλοις οἷόν τ’ ἦν ἄνευ πλατείας
<span class="lb" data-page="4.92" data-line="17" id="l4.92.17"></span>τε βάσεως καὶ δεσμοῦ συντόνου, οὔτε κινεῖσθαι τοῖς ἄνω
<span class="lb" data-page="4.92" data-line="18" id="l4.92.18"></span>ῥᾳδίως ἄνευ προμήκους ἀποφύσεως ἢ συνδέσμου χαλαροῦ.
<span class="pb" data-page="4.93" id="p4.93"></span>
<span class="lb" data-page="4.93" data-line="1" id="l4.93.1"></span>πάντα γοῦν, ὡς ἐδείχθη, τὰ πολυειδῶς κινούμενα τῶν ἄρθρων
<span class="lb" data-page="4.93" data-line="2" id="l4.93.2"></span>εἰς σφαιροειδεῖς<span class="milestone ed2page" data-n="4.617" data-unit="ed2page" id="ed2page.4.617"></span> τελευτᾷ κεφαλάς. καὶ εἴ γε
<span class="lb" data-page="4.93" data-line="3" id="l4.93.3"></span>μηδὲν ὅλως ἐφρόντισε τῆς ἀσφαλοῦς ἕδρας ἡ φύσις ἐν τοῖς
<span class="lb" data-page="4.93" data-line="4" id="l4.93.4"></span>κατὰ τὸν τράχηλον σπονδύλοις, ἀλλ’ εἰς ἑτοιμότητα κινήσεως
<span class="lb" data-page="4.93" data-line="5" id="l4.93.5"></span>μόνους αὐτοὺς παρεσκεύασεν, ὥσπερ βραχίονα καὶ
<span class="lb" data-page="4.93" data-line="6" id="l4.93.6"></span>μηρὸν, εἰς σφαιροειδεῖς ἂν, ὥσπερ κᾀκεῖνα τὰ κῶλα, κεφαλὰς
<span class="lb" data-page="4.93" data-line="7" id="l4.93.7"></span>αὐτοὺς ἐπεράτωσεν. ἀλλὰ γὰρ οὐκ <span class="milestone ed1page" data-n="1.513" data-unit="ed1page" id="ed1page.1.513"></span>ἐπελέληστο καὶ
<span class="lb" data-page="4.93" data-line="8" id="l4.93.8"></span>τῆς ἑτέρας χρείας αὐτῶν, καὶ διὰ τοῦτο εἰς τοσοῦτον προμήκεις
<span class="lb" data-page="4.93" data-line="9" id="l4.93.9"></span>ἐποίησεν, εἰς ὅσον ἔπρεπεν αὐτοῖς οὐ ῥᾳδίως μόνον,
<span class="lb" data-page="4.93" data-line="10" id="l4.93.10"></span>ἀλλὰ καὶ ἀσφαλῶς κινεῖσθαι. συλλαμβάνει δ’ εἰς τὴν
<span class="lb" data-page="4.93" data-line="11" id="l4.93.11"></span>ἀσφάλειαν οὐ σμικρὰ καὶ τἄλλα, τὰ μὲν κοινὰ τῶν σπονδύλων
<span class="lb" data-page="4.93" data-line="12" id="l4.93.12"></span>ἁπάντων, τὰ δ’ ἐξαίρετα καὶ μόνων τῶν κατὰ τὸν
<span class="lb" data-page="4.93" data-line="13" id="l4.93.13"></span>τράχηλον ἴδια.
</p>
          </article>

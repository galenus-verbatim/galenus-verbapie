<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:13.4">
<span class="pb page1" data-page="4.93" id="p4.93"></span>
<span class="milestone ed1page page1" data-n="1.513" data-unit="ed1page" id="ed1page.1.513"></span>
<span class="milestone ed2page page1" data-n="4.617" data-unit="ed2page" id="ed2page.4.617"></span>
            <p>
<span class="lb" data-page="4.93" data-line="14" id="l4.93.14"></span>Οἱ μὲν δὴ σύνδεσμοι πάντες οἱ περικείμενοι
<span class="lb" data-page="4.93" data-line="15" id="l4.93.15"></span>πανταχόθεν αὐτοῖς, οἵ τ’ ἐν ταῖς πλαγίαις ἀποφύσεσι
<span class="lb" data-page="4.93" data-line="16" id="l4.93.16"></span>καὶ πολὺ δὴ μᾶλλον ἐν ταῖς ὀπίσω, κοινοὶ πάντων εἰσὶ
<span class="lb" data-page="4.93" data-line="17" id="l4.93.17"></span>τῶν σπονδύλων· ἡ δὲ τῶν μυῶν ἰσχὺς τῶν τῇδε καὶ τὸ
<span class="lb" data-page="4.93" data-line="18" id="l4.93.18"></span>πλῆθος καὶ τὸ μέγεθος ἐξαίρετον καὶ ἴδιον ὑπάρχει τοῖς ἐν
<span class="pb" data-page="4.94" id="p4.94"></span>
<span class="lb" data-page="4.94" data-line="1" id="l4.94.1"></span>τραχήλῳ σπονδύλοις. μικροῖς γὰρ οὖσιν αὐτοῖς πολλοὶ καὶ
<span class="lb" data-page="4.94" data-line="2" id="l4.94.2"></span>μεγάλοι καὶ ἰσχυροὶ περίκεινται μύες. καὶ μὲν δὴ καὶ τὰ
<span class="lb" data-page="4.94" data-line="3" id="l4.94.3"></span>πέρατα αὐτῶν τὰ πλάγια, τὰ γεννῶντα τὴν ἄνωθεν ἅπασαν
<span class="lb" data-page="4.94" data-line="4" id="l4.94.4"></span>κοιλότητα, σφίγγει δήπου καὶ αὐτὰ τὰς ἐμβαινούσας αὐτῶν
<span class="lb" data-page="4.94" data-line="5" id="l4.94.5"></span>τῶν ὑπερκειμένων σπονδύλων ἐξοχάς. ἐξ ὧν ἁπάντων εἰς
<span class="lb" data-page="4.94" data-line="6" id="l4.94.6"></span>ἀσφάλειαν οὐδὲν ἧττον παρεσκευάσθησαν τῶν ἄλλων σπονδύλων,
<span class="lb" data-page="4.94" data-line="7" id="l4.94.7"></span>εἰ καὶ ὅτι μάλιστα πολὺ χαλαρωτέραν αὐτῶν ἐκτήσαντο
<span class="lb" data-page="4.94" data-line="8" id="l4.94.8"></span>τὴν σύνθεσιν. οὕτω μὲν δὴ τά τ’ ἄλλα τοὺς σπονδύλους
<span class="lb" data-page="4.94" data-line="9" id="l4.94.9"></span>τῆς ῥάχεως ὅλης ἡ φύσις ἀσφαλῶς ἐκόσμησεν, καὶ
<span class="lb" data-page="4.94" data-line="10" id="l4.94.10"></span>τῶν νεύρων τὰς ἐκφύσεις ἐποιήσατο, καθ’ ὃν ἐχρῆν μάλιστα
<span class="lb" data-page="4.94" data-line="11" id="l4.94.11"></span>τρόπον. ἐπὶ δέ γε τοῦ πρώτου σπονδύλου πολὺ τῶν ἄλλων
<span class="lb" data-page="4.94" data-line="12" id="l4.94.12"></span>διαλλάττοντος, εἴ τι μεμνήμεθα τῶν διαρθρώσεων αὐτοῦ
<span class="lb" data-page="4.94" data-line="13" id="l4.94.13"></span>κατὰ τὸν ἔμπροσθεν λόγον εἰρημένων, οὔτ’ ἐκ τῶν ἄνω μερῶν,
<span class="lb" data-page="4.94" data-line="14" id="l4.94.14"></span>οἷς διήρθρωται πρὸς τὴν κεφαλὴν, οὔτ’ ἐκ τῶν κάτω,
<span class="lb" data-page="4.94" data-line="15" id="l4.94.15"></span>καθ’ ἃ τῷ δευτέρῳ περιβέβηκεν, ἀλλ’ οὐδ’ ἐκ τῶν πλαγίων,
<span class="lb" data-page="4.94" data-line="16" id="l4.94.16"></span>ὥσπερ τοῖς ἄλλοις, ἀσφαλὲς ἦν ἐκφύεσθαι τὸ νεῦρον. ἰσχυρὰ
<span class="lb" data-page="4.94" data-line="17" id="l4.94.17"></span>γὰρ ἡ κίνησίς ἐστιν αὐτοῦ, καὶ πολὺ παραλλάττουσαν ἐργαζομένη
<span class="lb" data-page="4.94" data-line="18" id="l4.94.18"></span>τὴν θέσιν, ἐνίοτε μὲν ἀκριβῶς περιβαίνοντος ἢ ταῖς
<span class="pb" data-page="4.95" id="p4.95"></span>
<span class="lb" data-page="4.95" data-line="1" id="l4.95.1"></span>τῆς κεφαλῆς ἐξοχαῖς, ἢ ταῖς τοῦ δευτέρου κυρτότησιν,
<span class="lb" data-page="4.95" data-line="2" id="l4.95.2"></span>ἐνίοτε δ’ ἀποχωροῦντος ἐπὶ πλεῖστον. ἐκινδύνευσεν ἂν οὖν,
<span class="lb" data-page="4.95" data-line="3" id="l4.95.3"></span>εἰ κατὰ τὰς διαρθρώσεις αὐτὰς τὸ νεῦρον ἐτέτακτο, θλᾶσθαι
<span class="lb" data-page="4.95" data-line="4" id="l4.95.4"></span>μὲν, ὁπότ’ ἀκριβῶς συνήρχετο, διασπᾶσθαι δ’, ὁπότ’
<span class="lb" data-page="4.95" data-line="5" id="l4.95.5"></span>ἐπὶ πλεῖστον ἀφίστατο, πρὸς τῷ μηδὲ τὸν σπόνδυλον αὐτὸν
<span class="lb" data-page="4.95" data-line="6" id="l4.95.6"></span>ἐγγλυφθῆναι δύνασθαι ταύτῃ λεπτὸν ὑπάρχοντα. διὰ τοῦτ’
<span class="lb" data-page="4.95" data-line="7" id="l4.95.7"></span>οὖν, ἐπειδὴ μήτ’ ἐκ τῶν πλαγίων μερῶν, ὥσπερ τοῖς ἄλλοις,
<span class="lb" data-page="4.95" data-line="8" id="l4.95.8"></span>μήτε καθ’ ἃ περιβαίνει τὸν δεύτερον σπόνδυλον ἡ τῆς
<span class="lb" data-page="4.95" data-line="9" id="l4.95.9"></span>κεφαλῆς κορώνη, δυνατὸν ἦν ἀσφαλῶς ἐκφῦναι τοῖς νεύροις,
<span class="lb" data-page="4.95" data-line="10" id="l4.95.10"></span>ἔνθα παχύτατός ἐστιν ὁ πρῶτος σπόνδυλος, ἐνταῦθα διέτρησεν
<span class="lb" data-page="4.95" data-line="11" id="l4.95.11"></span>ἡ φύσις αὐτὸν ἐγγὺς τῶν ἄνω διαρθρώσεων ὀπαῖς
<span class="lb" data-page="4.95" data-line="12" id="l4.95.12"></span>λεπτοτάταις, ἐκ πάντων, ὡς οἷόν τε, τὴν δυσπάθειαν
<span class="lb" data-page="4.95" data-line="13" id="l4.95.13"></span>αὐτῷ τε τῷ σπονδύλῳ καὶ τῷ νεύρῳ παρασκευάζουσα.
<span class="lb" data-page="4.95" data-line="14" id="l4.95.14"></span>τὸ μὲν δὴ νεῦρον ὅτι τῶν ἄρθρων ἀπαχθὲν ἀσφαλέστερον
<span class="lb" data-page="4.95" data-line="15" id="l4.95.15"></span>ἔμελλεν τετάξεσθαι, παντὶ δῆλον. ὁ δὲ σπόνδυλος,
<span class="lb" data-page="4.95" data-line="16" id="l4.95.16"></span>ἵν’ ἐστὶ παχύτατος ἑαυτοῦ, διατρηθεὶς ὀπαῖς ἐσχάτως
<span class="lb" data-page="4.95" data-line="17" id="l4.95.17"></span>λεπταῖς, εὔδηλον ὡς οὐδ’ αὐτὸς ἄν τι δεινὸν πάθοι.
<span class="pb" data-page="4.96" id="p4.96"></span>
<span class="lb" data-page="4.96" data-line="1" id="l4.96.1"></span>ὅθεν οὐδ’ εἰ πάντα τις τἄλλα τοῖς σπονδύλοις ἅπασιν,
<span class="lb" data-page="4.96" data-line="2" id="l4.96.2"></span>ὅσα καθ’ ὅλον εἴρηται τὸν λόγον ὑπάρχειν ἀγαθὰ, μὴ
<span class="lb" data-page="4.96" data-line="3" id="l4.96.3"></span>κατὰ πρόνοιάν τινα καὶ τέχνην, ἀλλ’ ὑπὸ τύχης φαίη
<span class="lb" data-page="4.96" data-line="4" id="l4.96.4"></span>γεγονέναι, προσθεῖναι τοῖς ἄλλοις οὐκ ἂν, οἶμαι, τολμήσαι
<span class="lb" data-page="4.96" data-line="5" id="l4.96.5"></span>τοῦτο, <span class="milestone ed2page" data-n="4.618" data-unit="ed2page" id="ed2page.4.618"></span>ὡς καὶ τὰ τοῦ πρώτου σπονδύλου τρήματα
<span class="lb" data-page="4.96" data-line="6" id="l4.96.6"></span>κατὰ τύχην ἐγένετο. φαίνεται γὰρ ἐναργῶς, ὅτι καθ’
<span class="lb" data-page="4.96" data-line="7" id="l4.96.7"></span>ἑκάτερον αὐτοῦ τῶν περάτων οὐκ ἦν ἄμεινον ἐκφῦναι
<span class="lb" data-page="4.96" data-line="8" id="l4.96.8"></span>τινὰ νεῦρα, διὰ τοῦτο τρηθεὶς αὐτὸς, ὅτι τε κίνδυνος
<span class="lb" data-page="4.96" data-line="9" id="l4.96.9"></span>ἦν τρηθῆναι λεπτῷ σπονδύλῳ, διὰ τοῦτο καὶ στενότατα
<span class="lb" data-page="4.96" data-line="10" id="l4.96.10"></span>σχὼν αὐτὰ, καὶ κατ’ ἐκεῖνα τὰ μέρη, καθ’ ἃ μάλιστα παχύτατος
<span class="lb" data-page="4.96" data-line="11" id="l4.96.11"></span>ἦν ἑαυτοῦ. καὶ γάρτοι καὶ αὐτὸ τοῦτο, παχύτατον
<span class="lb" data-page="4.96" data-line="12" id="l4.96.12"></span>ἑαυτοῦ κατ’ ἐκεῖνα γενέσθαι τὸν πρῶτον σπόνδυλον, ἡ
<span class="lb" data-page="4.96" data-line="13" id="l4.96.13"></span>φύσις προπαρεσκεύασεν οὐκ ἀργῶς οὐδ’ ὡς ἔτυχεν, ἀλλὰ
<span class="lb" data-page="4.96" data-line="14" id="l4.96.14"></span>πρῶτον μὲν, ἵνα τρηθείη κατὰ τοῦτ’ ἀσφαλῶς, ἔπειτα δ’
<span class="lb" data-page="4.96" data-line="15" id="l4.96.15"></span>ὑπὲρ τοῦ κάτωθεν μὲν τὰς τοῦ δευτέρου σπονδύλου κυρτότητας,
<span class="lb" data-page="4.96" data-line="16" id="l4.96.16"></span>ἄνωθεν δὲ τὰς ἐξοχὰς τῆς κεφαλῆς ὑποδέξασθαι.
<span class="lb" data-page="4.96" data-line="17" id="l4.96.17"></span>καθ’ ἃ γὰρ ἔμελλε μάλιστα πονήσειν, κατὰ
<span class="lb" data-page="4.96" data-line="18" id="l4.96.18"></span>ταῦτα καὶ διαφερόντως αὐτὸν ἰσχυρὸν ἀποτελεσθῆναι βέλτιον
<span class="lb" data-page="4.96" data-line="19" id="l4.96.19"></span>ἦν.
</p>
          </article>

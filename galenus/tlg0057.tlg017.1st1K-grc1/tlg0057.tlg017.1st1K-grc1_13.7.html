<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:13.7">
<span class="pb page1" data-page="4.108" id="p4.108"></span>
<span class="milestone ed1page page1" data-n="1.515" data-unit="ed1page" id="ed1page.1.515"></span>
<span class="milestone ed2page page1" data-n="4.621" data-unit="ed2page" id="ed2page.4.621"></span>
            <p>
<span class="lb" data-page="4.108" data-line="1" id="l4.108.1"></span>Ὅτι μὲν οὖν ὁ θώραξ τὸ προσῆκον ἔσχε
<span class="lb" data-page="4.108" data-line="2" id="l4.108.2"></span>μέγεθος, ἐκ τῶν εἰρημένων δῆλον· ὅτι δὲ καὶ τῶν σπονδύλων
<span class="lb" data-page="4.108" data-line="3" id="l4.108.3"></span>τὰ μεγέθη κατὰ βραχὺ χρὴ προσαυξάνεσθαι, καὶ
<span class="lb" data-page="4.108" data-line="4" id="l4.108.4"></span>τοῦτ’ ἔμπροσθεν δέδεικται. καὶ μέντοι καὶ φαίνεται τοῦτο
<span class="lb" data-page="4.108" data-line="5" id="l4.108.5"></span>θαυμαστῶς τῇ φύσει πεφυλαγμένον, ἀεὶ γὰρ τῶν σπονδύλων
<span class="lb" data-page="4.108" data-line="6" id="l4.108.6"></span>οἱ κατωτέρω μείζους εἰσὶ τῶν ἐπικειμένων εἰς τοσοῦτον,
<span class="lb" data-page="4.108" data-line="7" id="l4.108.7"></span>ὡς ἀλύπως τε ἅμα βαστάζειν ἐκείνους, αὐτοί τε
<span class="lb" data-page="4.108" data-line="8" id="l4.108.8"></span>ἀοχλήτως ὀχεῖσθαι κατὰ τῶν ὑποτεταγμένων. ἀλλὰ τηλικούτων
<span class="lb" data-page="4.108" data-line="9" id="l4.108.9"></span>αὐτῶν γενομένων, ὁ θώραξ ὅλος ἐδεήθη δυοκαίδεκα.
<span class="lb" data-page="4.108" data-line="10" id="l4.108.10"></span>συνέβη γὰρ εἰς τοσοῦτον ὁμολογῆσαι τὸν ἀριθμὸν
<span class="lb" data-page="4.108" data-line="11" id="l4.108.11"></span>τήν τε τῶν σπονδύλων κατὰ βραχὺ προσαύξησιν καὶ τὴν
<span class="lb" data-page="4.108" data-line="12" id="l4.108.12"></span>ὅλου τοῦ θώρακος γένεσιν. οἱ δ’ ἐφεξῆς τῶνδε τῆς ῥάχεως
<span class="lb" data-page="4.108" data-line="13" id="l4.108.13"></span>σπόνδυλοι πέντε κατὰ τὸν αὐτὸν λόγον ἐγένοντο τοῖς ἐν
<span class="lb" data-page="4.108" data-line="14" id="l4.108.14"></span>τραχήλῳ. μεριζομένων γὰρ τῶν ἀπὸ τοῦ νωτιαίου νεύρων
<span class="lb" data-page="4.108" data-line="15" id="l4.108.15"></span>εἴς τε τοὺς ῥαχίτας μῦς καὶ τοὺς καθ’ ὑπογάστριον, ὅσοι
<span class="lb" data-page="4.108" data-line="16" id="l4.108.16"></span>τ’ ἄλλοι ταύτῃ τετάχαται, πρώτας μὲν ἐχρῆν ἐκφύσεις ἐπὶ
<span class="lb" data-page="4.108" data-line="17" id="l4.108.17"></span>ταῦτα γενέσθαι, μετὰ δὲ ταῦτα ἤδη τοῖς σκέλεσιν ἐπιπεμφθῆναι
<span class="lb" data-page="4.108" data-line="18" id="l4.108.18"></span>νεῦρα, καὶ τότ’ ἄρξασθαι γεννᾶσθαι τὸ ἱερὸν ὀστοῦν,
<span class="pb" data-page="4.109" id="p4.109"></span>
<span class="lb" data-page="4.109" data-line="1" id="l4.109.1"></span><span class="milestone ed2page" data-n="4.622" data-unit="ed2page" id="ed2page.4.622"></span>ἅμα μὲν ὥσπερ τινὰ κρηπῖδα τῇ ῥάχει γενησόμενον,
<span class="lb" data-page="4.109" data-line="2" id="l4.109.2"></span>ἅμα δὲ ἕνεκα τοῦ δέξασθαι τὴν ἐπίβασιν τῶν κατ’ ἰσχία
<span class="lb" data-page="4.109" data-line="3" id="l4.109.3"></span>καὶ λαγόνας ὀστῶν. ὧν χωρὶς οὔτε τὰ τῆς ἥβης ὀστᾶ
<span class="lb" data-page="4.109" data-line="4" id="l4.109.4"></span>δυνατὸν ἦν δημιουργηθῆναι, χρείας ἀναγκαίας τῷ ζώῳ
<span class="lb" data-page="4.109" data-line="5" id="l4.109.5"></span>παρέξοντα, τῶν τε σκελῶν ἡ διάρθρωσις ἡ πρὸς ἰσχίον
<span class="lb" data-page="4.109" data-line="6" id="l4.109.6"></span>οὐκ ἂν ὅλως ἐγένετο. τούτων μὲν γὰρ πρώτων ἕνεκεν, ἤδη
<span class="lb" data-page="4.109" data-line="7" id="l4.109.7"></span>δὲ καὶ τῶν κατὰ κύστιν καὶ μήτραν καὶ ἀπευθυσμένον ἡ
<span class="lb" data-page="4.109" data-line="8" id="l4.109.8"></span>φύσις ἐδημιούργησε τὸ πλατὺ καλούμενον ὀστοῦν, ὅπερ
<span class="lb" data-page="4.109" data-line="9" id="l4.109.9"></span>ἱερὸν ἔνιοι προσαγορεύουσι. καὶ τοίνυν ὥσπερ ἐκ τοῦ πρώτου
<span class="lb" data-page="4.109" data-line="10" id="l4.109.10"></span>μεσοπλευρίου τὸ φυόμενον νεῦρον ὀλίγου δεῖν ὅλον ἐπὶ
<span class="lb" data-page="4.109" data-line="11" id="l4.109.11"></span>τὴν χεῖρα παραγίνεται, τὸν αὐτὸν τρόπον ἐνταῦθα τὸ διὰ
<span class="lb" data-page="4.109" data-line="12" id="l4.109.12"></span>τοῦ πρώτου τρήματος ἐκ τοῦ πλατέος ὀστοῦ νεῦρον ἐκπίπτον
<span class="lb" data-page="4.109" data-line="13" id="l4.109.13"></span>ἀναμίγνυται τοῖς ἐπὶ τὸ σκέλος φερομένοις, ὥστε
<span class="lb" data-page="4.109" data-line="14" id="l4.109.14"></span>τὰς μετὰ τὸ διάφραγμα συζυγίας τῶν ἀπὸ τοῦ νωτιαίου
<span class="lb" data-page="4.109" data-line="15" id="l4.109.15"></span>νεύρων εἴς τε τοὺς εἰρημένους μῦς καὶ τὰ σκέλη
<span class="lb" data-page="4.109" data-line="16" id="l4.109.16"></span>φερομένας πέντε μὲν δεηθῆναι σπονδύλων, ἕκτης δ’
<span class="lb" data-page="4.109" data-line="17" id="l4.109.17"></span>ἐπ’ αὐτοῖς συζυγίας τῶν πρώτων καθ’ ἱερὸν ὀστοῦν τρημάτων.
<span class="lb" data-page="4.109" data-line="18" id="l4.109.18"></span>εἰσὶ δὲ καὶ ἄλλαι τρεῖς συζυγίαι κατ’ αὐτὸ,
<span class="pb" data-page="4.110" id="p4.110"></span>
<span class="lb" data-page="4.110" data-line="1" id="l4.110.1"></span>τοῖς ἐπικειμένοις διασπειρόμεναι μορίοις. εὔλογον γὰρ ἦν
<span class="lb" data-page="4.110" data-line="2" id="l4.110.2"></span>κᾀκείνοις ἐκ τῶν πλησίον μερῶν δοθῆναι νεῦρα. ῥηθήσεται
<span class="lb" data-page="4.110" data-line="3" id="l4.110.3"></span>δ’ ἡ νομὴ πᾶσα τῶν νεύρων ἰδίᾳ καθ’ ἑαυτήν· οὐ
<span class="lb" data-page="4.110" data-line="4" id="l4.110.4"></span>γὰρ τοῦτο πρόκειται νῦν, ἀλλὰ τῶν σπονδύλων ἐξηγήσασθαι
<span class="lb" data-page="4.110" data-line="5" id="l4.110.5"></span>τὸν ἀριθμὸν ἅπαντα σὺν τῷ καθ’ ἱερὸν ὀστοῦν
<span class="lb" data-page="4.110" data-line="6" id="l4.110.6"></span>μεγέθει. καὶ δὴ καὶ πέφῃνεν ἤδη δεόντως μὲν ὁ τράχηλος
<span class="lb" data-page="4.110" data-line="7" id="l4.110.7"></span>ἐξ ἑπτὰ σπονδύλων γεγονὼς, ἀκολούθως δ’ ὁ θώραξ
<span class="lb" data-page="4.110" data-line="8" id="l4.110.8"></span>ἐκ δυοῖν καὶ δέκα, καὶ μετὰ τοῦτον ἡ μὲν ὀσφὺς ἐκ
<span class="lb" data-page="4.110" data-line="9" id="l4.110.9"></span>πέντε, τὸ δ’ ἱερὸν ὀστοῦν τηλικοῦτον, ἡλίκον νῦν ἐστι,
<span class="lb" data-page="4.110" data-line="10" id="l4.110.10"></span>τὰ δ’ ἄλλα τὰ κατὰ ῥάχιν. αὐτὸ μέντοι τὸ ἱερὸν ὀστοῦν
<span class="lb" data-page="4.110" data-line="11" id="l4.110.11"></span>ἐπίφυσιν ἔχει κατὰ τὸ πέρας χόνδρου τῆς αὐτῆς ἕνεκα
<span class="lb" data-page="4.110" data-line="12" id="l4.110.12"></span>χρείας, ἧς τό τε στέρνον ἔσχε, καὶ ὅλης τῆς ῥάχεως ἡ
<span class="lb" data-page="4.110" data-line="13" id="l4.110.13"></span>ἄκανθα, καὶ τῶν νόθων πλευρῶν αἱ κεφαλαὶ, καὶ πάνθ’,
<span class="lb" data-page="4.110" data-line="14" id="l4.110.14"></span>ὅσα προπετῆ τέ ἐστι καὶ γυμνὰ μόρια τοῦ σώματος·
<span class="lb" data-page="4.110" data-line="15" id="l4.110.15"></span>εἴρηται γὰρ ὑπὲρ αὐτῶν ἤδη πολλάκις. διήρθρωται δὲ τῷ
<span class="lb" data-page="4.110" data-line="16" id="l4.110.16"></span>τελευταίῳ τῆς ὀσφύος σπονδύλῳ τὸν αὐτὸν τρόπον, ὃν
<span class="lb" data-page="4.110" data-line="17" id="l4.110.17"></span>κᾀκεῖνος τοῖς ἄλλοις.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:13.8">
<span class="pb page1" data-page="4.111" id="p4.111"></span>
<span class="milestone ed1page page1" data-n="1.515" data-unit="ed1page" id="ed1page.1.515"></span>
<span class="milestone ed2page page1" data-n="4.622" data-unit="ed2page" id="ed2page.4.622"></span>
            <p>
<span class="lb" data-page="4.111" data-line="1" id="l4.111.1"></span>Δεσμὸς δ’ ἰσχυρὸς οὕτως ἀκριβῶς ἁπάντων
<span class="lb" data-page="4.111" data-line="2" id="l4.111.2"></span>αὐτῶν τὰ πρόσω μέρη συνδεῖ, ἅστε πολλοῖς τῶν ἰατρῶν
<span class="lb" data-page="4.111" data-line="3" id="l4.111.3"></span>οὐδὲ συνδεῖσθαι κατὰ ταῦτα δοκοῦσιν, ἀλλὰ συμφύεσθαι
<span class="lb" data-page="4.111" data-line="4" id="l4.111.4"></span>πρὸς ἀλλήλους οἱ σπόνδυλοι. τελευτᾷ δ’ ὁ σύνδεσμος οὗτος
<span class="lb" data-page="4.111" data-line="5" id="l4.111.5"></span>ὀπίσω μὲν εἰς τὸν περιέχοντα χιτῶνα τὰς τοῦ νωτιαίου
<span class="lb" data-page="4.111" data-line="6" id="l4.111.6"></span>μήνιγγας· ἔμπροσθεν δὲ βραχὺ προελθὼν ἐφ’ ἑκάτερα
<span class="lb" data-page="4.111" data-line="7" id="l4.111.7"></span>καταφύεται εἰς τὸν ἐπαλείφοντα τοὺς σπονδύλους χόνδρον.
<span class="lb" data-page="4.111" data-line="8" id="l4.111.8"></span>ἐκ δὲ τῆς κατὰ πρόσωπον συμφύσεως ἀποχωροῦντες ἅπαντες
<span class="lb" data-page="4.111" data-line="9" id="l4.111.9"></span>οἱ σπόνδυλοι πρὸς τοὐπίσω κατὰ βραχὺ διΐστανται,
<span class="lb" data-page="4.111" data-line="10" id="l4.111.10"></span>πλήρη τὴν μεταξὺ χώραν ἅπασαν ἴσχοντες ὑγρότητος λευκῆς
<span class="lb" data-page="4.111" data-line="11" id="l4.111.11"></span>καὶ γλίσχρου, παραπλησίας τῇ κᾀν τοῖς ἄλλοις ἄρθροις
<span class="lb" data-page="4.111" data-line="12" id="l4.111.12"></span>σχεδὸν ἅπασι παρεσπαρμένῃ. διὸ καὶ ἡ χρεία κοινὴ
<span class="lb" data-page="4.111" data-line="13" id="l4.111.13"></span>τοῦ τοιούτου χυμοῦ τοῖς μέλλουσιν ἑτοίμως κινηθήσεσθαι μορίοις
<span class="lb" data-page="4.111" data-line="14" id="l4.111.14"></span>ἐστὶ σύμπασι, ὡς καὶ πρόσθεν ἐδείκνυτο. ταῦτά τε
<span class="lb" data-page="4.111" data-line="15" id="l4.111.15"></span>οὖν ἅπαντα θαυμαστὰ θεάματα τῶν τῆς φύσεως ἔργων ἐστὶ,
<span class="lb" data-page="4.111" data-line="16" id="l4.111.16"></span>καὶ τῶν ἀμφὶ τὸν νωτιαῖον μηνίγγων ἑκατέρας ἡ μὲν ἰδέα
<span class="lb" data-page="4.111" data-line="17" id="l4.111.17"></span>σύμπασα τῇ τῶν ὅλον τὸν ἐγκέφαλον ἐν κύκλῳ περιλαμβανουσῶν
<span class="lb" data-page="4.111" data-line="18" id="l4.111.18"></span>ἀκριβῶς ἐοικυῖα, διάστημα δ’ οὐδὲν ἔχουσα μεταξὺ, ﻿
<span class="pb" data-page="4.112" id="p4.112"></span>
<span class="lb" data-page="4.112" data-line="1" id="l4.112.1"></span>καθάπερ ἐπὶ τῆς κεφαλῆς, ἀλλὰ κατά γε τοῦτο διαλλάττουσα,
<span class="lb" data-page="4.112" data-line="2" id="l4.112.2"></span>καθόσον ἅπτεται καὶ περιλαμβάνει πᾶσαν ἐν κύκλῳ
<span class="lb" data-page="4.112" data-line="3" id="l4.112.3"></span>τὴν λεπτὴν ἡ παχεῖα, καὶ καθότι τρίτος ἔξωθεν αὐτῆς
<span class="lb" data-page="4.112" data-line="4" id="l4.112.4"></span>ἐπιβέβληταί τις <span class="milestone ed2page" data-n="4.623" data-unit="ed2page" id="ed2page.4.623"></span>ἱκανῶς ἰσχυρὸς καὶ νευρώδης χιτών.
<span class="lb" data-page="4.112" data-line="5" id="l4.112.5"></span>τίς οὖν καὶ ἡ τούτων αἰτία; μάτην μὲν γὰρ ἡ φύσις οὐδὲν
<span class="lb" data-page="4.112" data-line="6" id="l4.112.6"></span>ἐργάζεται. τοῦ νωτιαίου μυελοῦ τὰ μὲν ἔχοντος κοινὰ
<span class="lb" data-page="4.112" data-line="7" id="l4.112.7"></span>πρὸς τὸν ἐγκέφαλον, τὰ δ’ ἴδια, τοῖς μὲν κοινοῖς κοινὴ
<span class="lb" data-page="4.112" data-line="8" id="l4.112.8"></span>ἡ κατασκευὴ, τοῖς δ’ ἰδίοις ἰδία τε καὶ διαφέρουσα. ἔστι
<span class="lb" data-page="4.112" data-line="9" id="l4.112.9"></span>δὲ τὰ μὲν κοινὰ, τήν τε τοῦ σώματος οὐσίαν ὁμοίαν ἔχειν
<span class="lb" data-page="4.112" data-line="10" id="l4.112.10"></span>καὶ νεύρων ἀρχὰς ὑπάρχειν· τὰ δ’ ἴδια, κινεῖσθαι μὲν
<span class="lb" data-page="4.112" data-line="11" id="l4.112.11"></span>σφύζοντα τὸν ἐγκέφαλον ἀκινήτῳ περιλαμβανόμενον, μὴ
<span class="lb" data-page="4.112" data-line="12" id="l4.112.12"></span>κινεῖσθαι δὲ τὸν νωτιαῖον ὑπὸ κινουμένων τῶν σπονδύλων
<span class="lb" data-page="4.112" data-line="13" id="l4.112.13"></span>περιεχόμενον. εὐλόγως οὖν αὐτοῖς ὁμοίως μὲν αἵ τε δύο
<span class="lb" data-page="4.112" data-line="14" id="l4.112.14"></span>μήνιγγες ἐδόθησαν, ἡ μὲν ὑπὲρ τοῦ συνδεῖν τε ἅμα τὰ
<span class="lb" data-page="4.112" data-line="15" id="l4.112.15"></span>κατ’ αὐτοὺς ἀγγεῖα καὶ σφίγγειν ὅλην αὐτῶν τὴν οὐσίαν,
<span class="lb" data-page="4.112" data-line="16" id="l4.112.16"></span>ἱκανῶς μαλακὴν ὑπάρχουσαν, ἡ δὲ ὑπὲρ τοῦ σκέπειν τε καὶ
<span class="lb" data-page="4.112" data-line="17" id="l4.112.17"></span>φρουρεῖν ἀπὸ τῶν περικειμένων ὀστῶν, αὐτά τε ταῦτα τὰ
<span class="pb" data-page="4.113" id="p4.113"></span>
<span class="lb" data-page="4.113" data-line="1" id="l4.113.1"></span>ἔξωθεν ὀστᾶ, καθάπερ τι πρόβλημα καὶ τεῖχος ἱκανὸν
<span class="lb" data-page="4.113" data-line="2" id="l4.113.2"></span>ἀλύπως ἐκδέχεσθαι τὰς τῶν τέμνειν τε καὶ θλᾷν καὶ
<span class="lb" data-page="4.113" data-line="3" id="l4.113.3"></span>ὁπωσοῦν ἄλλως ἀδικεῖν δυναμένων ἐμβολάς. ἰδίᾳ δ’ ἑκατέρῳ,
<span class="lb" data-page="4.113" data-line="4" id="l4.113.4"></span>διότι μὲν ἔσφυζεν ὁ ἐγκέφαλος, ἡ παχεῖα μήνιγξ ἀφέστηκε
<span class="lb" data-page="4.113" data-line="5" id="l4.113.5"></span>τοσοῦτον, ὅσον ἱκανὸν ἦν ὑποδέχεσθαι διαστελλόμενον αὐτὸν,
<span class="lb" data-page="4.113" data-line="6" id="l4.113.6"></span>ὅτι δ’ οὐκ ἔσφυζεν ὁ νωτιαῖος, ἐς ταὐτὸν ἀφίκετο τῇ
<span class="lb" data-page="4.113" data-line="7" id="l4.113.7"></span>λεπτῇ, μηδ’ ἐπὶ βραχὺ διαστᾶσα. διότι δ’ αὖ πάλιν οὐδεμία
<span class="lb" data-page="4.113" data-line="8" id="l4.113.8"></span>μὲν ἐπιφανὴς ὑπάρχει κίνησις ἐν τοῖς κατὰ τὴν κεφαλὴν
<span class="lb" data-page="4.113" data-line="9" id="l4.113.9"></span>ὀστοῖς, ἰσχυρὰ δ’ ἐν τοῖς κατὰ ῥάχιν, τῷ ἐγκεφάλῳ μὲν οὐδὲν
<span class="lb" data-page="4.113" data-line="10" id="l4.113.10"></span>ἔξωθεν τῆς παχείας μήνιγγος ἄλλο περιβέβληται σκέπασμα,
<span class="lb" data-page="4.113" data-line="11" id="l4.113.11"></span>τῷ νωτιαίῳ δὲ ὁ τρίτος ἐκεῖνος χιτὼν, ὁ νευρώδης τε καὶ παχὺς
<span class="lb" data-page="4.113" data-line="12" id="l4.113.12"></span>καὶ ἰσχυρὸς, οὗ μικρῷ πρόσθεν ἐμνημόνευον. ἐν γὰρ τῷ ποτὲ
<span class="lb" data-page="4.113" data-line="13" id="l4.113.13"></span>μὲν κάμπτεσθαι, ποτὲ δὲ τείνεσθαι τὴν ῥάχιν ὁμοίως αὐτῇ
<span class="lb" data-page="4.113" data-line="14" id="l4.113.14"></span>καμπτόμενός τε καὶ τεινόμενος ὁ νωτιαῖος ἑτοίμως ἂν ἐθλᾶτο,
<span class="lb" data-page="4.113" data-line="15" id="l4.113.15"></span>μὴ περιτεθέντος αὐτῷ τοιούτου στεγάσματος.<span class="milestone ed1page" data-n="1.516" data-unit="ed1page" id="ed1page.1.516"></span> ἀλλὰ
<span class="lb" data-page="4.113" data-line="16" id="l4.113.16"></span>καὶ γλίσχρον ὑγρὸν τούτῳ τῷ χιτῶνι περικέχυται, καθάπερ
<span class="lb" data-page="4.113" data-line="17" id="l4.113.17"></span>τῷ τε συνδοῦντι τοὺς σπονδύλους, καὶ τοῖς ἄρθροις ἅπασι,
<span class="pb" data-page="4.114" id="p4.114"></span>
<span class="lb" data-page="4.114" data-line="1" id="l4.114.1"></span>καὶ γλώττῃ, καὶ λάρυγγι, καὶ οὐρητικῷ πόρῳ, καὶ τοῖς
<span class="lb" data-page="4.114" data-line="2" id="l4.114.2"></span>ὀφθαλμοῖς ἡ πιμελὴ, καὶ ξυλλήβδην φάναι πᾶσιν, ὅσα κινεῖσθαι
<span class="lb" data-page="4.114" data-line="3" id="l4.114.3"></span>συνεχῶς δεόμενα φόβος ἦν καταξηρανθέντα πονῆσαι
<span class="lb" data-page="4.114" data-line="4" id="l4.114.4"></span>μὲν αὐτὰ, διαφθεῖραι δὲ καὶ τὰς ἐνεργείας. οὕτω τοι
<span class="lb" data-page="4.114" data-line="5" id="l4.114.5"></span>καὶ τοὺς ἄξονας τῶν θ’ ἁμαξῶν καὶ τῶν ἁρμάτων ὑπαλείφουσι
<span class="lb" data-page="4.114" data-line="6" id="l4.114.6"></span>πρότερον ὑγρῷ τινι καὶ γλίσχρῳ χυμῷ, τοῦ μήτ’
<span class="lb" data-page="4.114" data-line="7" id="l4.114.7"></span>αὐτούς τι παθεῖν ἕνεκα καὶ τῆς εἰς τὴν κίνησιν
<span class="lb" data-page="4.114" data-line="8" id="l4.114.8"></span>ἑτοιμότητος.
</p>
          </article>

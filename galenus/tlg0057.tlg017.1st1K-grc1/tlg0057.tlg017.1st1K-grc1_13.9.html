<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:13.9">
<span class="pb page1" data-page="4.114" id="p4.114"></span>
<span class="milestone ed1page page1" data-n="1.516" data-unit="ed1page" id="ed1page.1.516"></span>
<span class="milestone ed2page page1" data-n="4.623" data-unit="ed2page" id="ed2page.4.623"></span>
            <p>
<span class="lb" data-page="4.114" data-line="9" id="l4.114.9"></span>Ἆρ’ οὖν ταῦτα μὲν οὕτως ἐπιμελῶς ἡ φύσις
<span class="lb" data-page="4.114" data-line="10" id="l4.114.10"></span>ἅπαντα περί τε τὸν νωτιαῖον μυελὸν καὶ πᾶσαν κατεσκευάσατο
<span class="lb" data-page="4.114" data-line="11" id="l4.114.11"></span>τὴν ῥάχιν, φλέβας δὲ καὶ ἀρτηρίας αὐτοῖς ἢ
<span class="lb" data-page="4.114" data-line="12" id="l4.114.12"></span>οὐκ ἐπήγαγεν, ἢ οὐχ ὅθεν ἐχρῆν, ἢ οὐχ ὁπόσας ἦν ἄμεινον,
<span class="lb" data-page="4.114" data-line="13" id="l4.114.13"></span>ἢ μείζους, ἢ ἐλάττους ὧν προσῆκεν; ἢ κᾀνταῦθα δίκαιον
<span class="lb" data-page="4.114" data-line="14" id="l4.114.14"></span>αὐτὴν θαυμάζειν, ἑκάστῳ μέρει τῆς ῥάχεως ἀπὸ τῶν
<span class="lb" data-page="4.114" data-line="15" id="l4.114.15"></span>ἐπικειμένων ἀγγείων ἀποβλαστήματα παρασχοῦσαν ἓν καθ’
<span class="lb" data-page="4.114" data-line="16" id="l4.114.16"></span>ἕκαστον σπόνδυλον ζεῦγος εἰς τοσοῦτον ἧκον μεγέθους, ὥστ’
<span class="lb" data-page="4.114" data-line="17" id="l4.114.17"></span>εἰς ἅπαντα τὰ περὶ αὐτὸν σώματα κατασχιζόμενον ἀκριβῶς
<span class="lb" data-page="4.114" data-line="18" id="l4.114.18"></span>ἀρκεῖν; ἀλλ’ ἐπεὶ καὶ ζεῦγος νεύρων ἓν καθ’ ἕκαστον σπόνδυλον
<span class="pb" data-page="4.115" id="p4.115"></span>
<span class="lb" data-page="4.115" data-line="1" id="l4.115.1"></span>ἐξεφύετο, δῆλον ὡς ἴσος ὁ ἀριθμὸς αὐτῶν ἐξ ἀνάγκης
<span class="lb" data-page="4.115" data-line="2" id="l4.115.2"></span>ἔμελλεν ἔσεσθαι τῷ τῶν ἀρτηριῶν τε καὶ φλεβῶν. ἅπερ
<span class="lb" data-page="4.115" data-line="3" id="l4.115.3"></span>οὖν ἐπὶ τῶν νεύρων εἴρηται τὴν χώραν τῆς ἐκφύσεως αὐτῶν
<span class="lb" data-page="4.115" data-line="4" id="l4.115.4"></span>ἐξηγουμένοις ἡμῖν, ταῦτα κᾀπὶ τῶν ἀρτηριῶν τε καὶ φλεβῶν
<span class="lb" data-page="4.115" data-line="5" id="l4.115.5"></span>ἡγεῖσθαι χρὴ λελέχθαι, καὶ θαυμάζειν αὐτὴν πάλιν κᾀνταῦθα
<span class="lb" data-page="4.115" data-line="6" id="l4.115.6"></span>τὴν ἀσφαλεστάτην χώραν τῆς ἐκφύσεως αὐτοῖς τε
<span class="lb" data-page="4.115" data-line="7" id="l4.115.7"></span>τοῖς ἀγγείοις καὶ προσέτι τοῖς σπονδύλοις ἑλομένην.
<span class="lb" data-page="4.115" data-line="8" id="l4.115.8"></span><span class="milestone ed2page" data-n="4.624" data-unit="ed2page" id="ed2page.4.624"></span>ἑνὶ γάρ τοι τρήματι τῶν πρόσθεν εἰρημένων κατὰ τὴν τῶν
<span class="lb" data-page="4.115" data-line="9" id="l4.115.9"></span>νεύρων διήγησιν εἰς τὴν τῶν τριῶν ὀργάνων ἐχρήσατο δίοδον,
<span class="lb" data-page="4.115" data-line="10" id="l4.115.10"></span>ἔσωθεν μὲν ἔξω τὸ νεῦρον, ἔξωθεν δ’ ἔσω τήν τ’
<span class="lb" data-page="4.115" data-line="11" id="l4.115.11"></span>ἀρτηρίαν καὶ τὴν φλέβα παραγαγοῦσα. πάλιν οὖν ἀναμνησθεὶς
<span class="lb" data-page="4.115" data-line="12" id="l4.115.12"></span>κᾀνταῦθα τῶν ἐν ἑτέροις ἀποδεδειγμένων, ὡς ἕκαστον
<span class="lb" data-page="4.115" data-line="13" id="l4.115.13"></span>τῶν τοῦ ζώου μορίων ἕλκει τὴν τροφὴν ἐκ τῶν πλησίον
<span class="lb" data-page="4.115" data-line="14" id="l4.115.14"></span>ἀγγείων εἰς ἑαυτὸ, καὶ ὡς οὐχ οἷόν τε διὰ μακροτέρου
<span class="lb" data-page="4.115" data-line="15" id="l4.115.15"></span>τὴν ὁλκὴν αὐτῷ ποιεῖσθαι, καὶ ὡς διὰ τοῦτο συνεχὴς ἡ
<span class="lb" data-page="4.115" data-line="16" id="l4.115.16"></span>σχίσις γίνεται τῶν ἀγγείων, ἐπίσκεψαι τὰ καθ’ ἕκαστον τῶν
<span class="lb" data-page="4.115" data-line="17" id="l4.115.17"></span>μεγάλων σπονδύλων λεπτὰ τρήματα τὰ πρόσω, δι’ ὧν ἐμφύεται
<span class="lb" data-page="4.115" data-line="18" id="l4.115.18"></span>εἰς αὐτοὺς ἀγγεῖα τὰ τρέφοντα. τοῖς γὰρ μικροῖς οὐδὲν τούτων
<span class="pb" data-page="4.116" id="p4.116"></span>
<span class="lb" data-page="4.116" data-line="1" id="l4.116.1"></span>εὑρήσεις ὑπάρχον, ἐπισταμένης τῆς φύσεως, ὡς ἡ τῆς ὁλκῆς
<span class="lb" data-page="4.116" data-line="2" id="l4.116.2"></span>δύναμις ἐκ τῶν παρακειμένων ἀγγείων τοῖς ὀστοῖς ἐπὶ μὲν
<span class="lb" data-page="4.116" data-line="3" id="l4.116.3"></span>τῶν μικροτέρων σπονδύλων ἀκραιφνὴς ἔτι δύναται διαμένειν,
<span class="lb" data-page="4.116" data-line="4" id="l4.116.4"></span>ἐπὶ δὲ τῶν μεγάλων τῷ μήκει τοῦ διαστήματος ἐκλύεται.
<span class="lb" data-page="4.116" data-line="5" id="l4.116.5"></span>ταῦτ’ ἄρα τοῖς μὲν μικροῖς σπονδύλοις ἱκανὰ τὰ προειρημένα
<span class="lb" data-page="4.116" data-line="6" id="l4.116.6"></span>δύο τρήματα, δι’ ὧν ἔσω μὲν ἀρτηρίαι καὶ φλέβες,
<span class="lb" data-page="4.116" data-line="7" id="l4.116.7"></span>τὰ νεῦρα δ’ εἰς τοὐκτὸς ἐφέρετο· τοῖς μεγάλοις δ’ οὐ ταῦτα
<span class="lb" data-page="4.116" data-line="8" id="l4.116.8"></span>μόνον, ἀλλὰ καὶ τὰ τοῖς θρέψουσιν ἀγγείοις ὑπηρετήσοντα
<span class="lb" data-page="4.116" data-line="9" id="l4.116.9"></span>δεόντως ἡ φύσις ἐτεχνήσατο. κατὰ δὲ τὸν αὐτὸν, οἶμαι,
<span class="lb" data-page="4.116" data-line="10" id="l4.116.10"></span>λόγον εἰς ἅπαντα μὲν τὰ μεγάλα τῶν ὀστῶν, οἷον βραχίονα,
<span class="lb" data-page="4.116" data-line="11" id="l4.116.11"></span>καὶ μηρὸν, καὶ πῆχυν, καὶ κνήμην, ἀγγεῖα ἄττα
<span class="lb" data-page="4.116" data-line="12" id="l4.116.12"></span>καταφύεται λεπτὰ, τῶν μικρῶν τούτων δ’ οὐδὲν ἐδέησεν.
<span class="lb" data-page="4.116" data-line="13" id="l4.116.13"></span>ὥσπερ οὖν ἀπὸ τῶν πᾳρακειμένων ἀρτηριῶν καὶ φλεβῶν
<span class="lb" data-page="4.116" data-line="14" id="l4.116.14"></span>οὐ πόῤῥωθεν οὐδὲ διὰ μακροῦ τοῖς τ’ ἄλλοις ἅπασι τοῦ
<span class="lb" data-page="4.116" data-line="15" id="l4.116.15"></span>ζώου μέλεσι καὶ τοῖς κατὰ ῥάχιν οὐχ ἥκιστα τῶν λεπτῶν
<span class="lb" data-page="4.116" data-line="16" id="l4.116.16"></span>ἀγγείων ἀποβλαστήματα παράγεται; κατὰ τὸν αὐτὸν λόγον
<span class="lb" data-page="4.116" data-line="17" id="l4.116.17"></span>καὶ τὰ νεῦρα τοῖς ἐπικειμένοις ἑκάστῳ σπονδύλῳ μορίοις
<span class="lb" data-page="4.116" data-line="18" id="l4.116.18"></span>ἐκ τοῦ κατ’ ἐκεῖνον τὸν σπόνδυλον νωτιαίου διανέμεται ﻿
<span class="pb" data-page="4.117" id="p4.117"></span>
<span class="lb" data-page="4.117" data-line="1" id="l4.117.1"></span>πανταχοῦ, τὸ διὰ μακροῦ παράγειν ἀγγεῖα λεπτὰ φυλαττομένης
<span class="lb" data-page="4.117" data-line="2" id="l4.117.2"></span>τῆς φύσεως, ἔνθα μηδὲν ἄλλο μεῖζόν ἐστι τὸ ἀναγκαζόμενον.
<span class="lb" data-page="4.117" data-line="3" id="l4.117.3"></span>ἀλλὰ περὶ μὲν τούτων ἐπὶ πλέον ἐν τῷ περὶ τῶν
<span class="lb" data-page="4.117" data-line="4" id="l4.117.4"></span>ἀγγείων ἁπάντων λόγῳ κοινῷ λελέξεται. πολλάκις γὰρ οὖν
<span class="lb" data-page="4.117" data-line="5" id="l4.117.5"></span>οἶδα καὶ πρόσθεν ἀναβαλόμενος αὐτὸν, ἐν ἐκείνῳ δέ μοι
<span class="lb" data-page="4.117" data-line="6" id="l4.117.6"></span>τῷ λόγῳ καὶ περὶ τῶν ἐν τραχήλῳ σπονδύλων εἰρήσεται,
<span class="lb" data-page="4.117" data-line="7" id="l4.117.7"></span>διὰ τὸ μόνοις αὐτοῖς ὑπάρχειν τρήματα κατὰ τὰς ἐγκαρσίας
<span class="lb" data-page="4.117" data-line="8" id="l4.117.8"></span>ἀποφύσεις. ὅτι μὲν γὰρ ἀγγεῖά τινα δι’ αὐτῶν διέρχεται,
<span class="lb" data-page="4.117" data-line="9" id="l4.117.9"></span>κᾂν εἰ μὴ γινώσκωσι πολλοὶ τῶν ἀνατομικῶν, οὐ χαλεπὸν
<span class="lb" data-page="4.117" data-line="10" id="l4.117.10"></span>ἐξευρεῖν ἑκάστῳ βουληθέντι, μάλιστα εἰ καὶ ταῖς ἀνατομικαῖς
<span class="lb" data-page="4.117" data-line="11" id="l4.117.11"></span>ἐγχειρήσεσιν ἐντύχοι. τίς δ’ ἡ χρεία τῆς τοιαύτης ὁδοῦ,
<span class="lb" data-page="4.117" data-line="12" id="l4.117.12"></span>κατὰ τὸ περὶ τῶν ἀγγείων εἰρήσεται γράμμα τὸ ἑκκαιδέκατον.
<span class="lb" data-page="4.117" data-line="13" id="l4.117.13"></span>νυνὶ δ’ ἓν μόνον ἔτι προσθεὶς, ἐπὶ τὸν περὶ τῶν
<span class="lb" data-page="4.117" data-line="14" id="l4.117.14"></span>ὠμοπλατῶν μεταβήσομαι λόγον. ἔστι δὲ τὸ ἓν τοῦτο, τὴν
<span class="lb" data-page="4.117" data-line="15" id="l4.117.15"></span>χρείαν εἰπεῖν, δι’ ἣν ἐκ τῶν προειρημένων χωρίων ἐγέννησεν
<span class="lb" data-page="4.117" data-line="16" id="l4.117.16"></span>ἡ φύσις τὰ τοῦ διαφράγματος νεῦρα. ὅτι μὲν γὰρ εἰς τὸ
<span class="lb" data-page="4.117" data-line="17" id="l4.117.17"></span>μέσον αὐτὰ τῶν φρενῶν ἐμφύεσθαι βέλτιόν ἐστι, καὶ ὅτι
<span class="lb" data-page="4.117" data-line="18" id="l4.117.18"></span>διὰ τοῦτο, κατάντη φέρεται, δέδεικται πρόσθεν. διὰ τί δὲ
<span class="pb" data-page="4.118" id="p4.118"></span>
<span class="lb" data-page="4.118" data-line="1" id="l4.118.1"></span>πρῶτον μὲν οὐκ ἐξ αὐτοῦ τοῦ ἐγκεφάλου τὴν ἔκφυσιν αὐτῶν
<span class="lb" data-page="4.118" data-line="2" id="l4.118.2"></span>ἐποιήσατο, μετεώρων τε καὶ οὕτω φέρεσθαι δυναμένων;
<span class="lb" data-page="4.118" data-line="3" id="l4.118.3"></span>ἐπείπερ δ’ ἐκ τοῦ τραχήλου βέλτιον ἦν, διὰ τί, τὰς πρώτας
<span class="lb" data-page="4.118" data-line="4" id="l4.118.4"></span>ἐάσασα τρεῖς συζυγίας, ἐκ μὲν τῆς τετάρτης ἀραχνοειδῆ τινα
<span class="lb" data-page="4.118" data-line="5" id="l4.118.5"></span>μοῖραν αὐτοῖς ἔνειμεν, ἐκ δὲ τῆς πέμπτης ἀξιόλογον, εἶτ’
<span class="lb" data-page="4.118" data-line="6" id="l4.118.6"></span>ἐκ τῆς ἕκτης ἐλάττω μὲν ταύτης, μείζω δὲ τῆς πρώτης;
<span class="lb" data-page="4.118" data-line="7" id="l4.118.7"></span>ἐνῆν γὰρ δήπου κᾀκ τῶν τριῶν τῶν πρώτων αὐτὰ γεννῆσαι,
<span class="lb" data-page="4.118" data-line="8" id="l4.118.8"></span>κᾀκ τῶν τριῶν αὖθις τῶν ὑστέρων τῶν κατὰ τὸν τράχηλον,
<span class="lb" data-page="4.118" data-line="9" id="l4.118.9"></span>εἴπερ ὅλως ἐκ πολλῶν ἀρχῶν ἀθροίζειν αὐτὰ βέλτιον ἐνόμιζεν,
<span class="lb" data-page="4.118" data-line="10" id="l4.118.10"></span>ἵν’, εἰ καί ποτε μία τις ἢ δύο πάθοιεν, τὴν γοῦν λοιπὴν
<span class="lb" data-page="4.118" data-line="11" id="l4.118.11"></span>ὑπηρετοῦσαν ἔχῃ τὸ διάφραγμα. ὅτι μὲν οὖν ἐκ τοῦ
<span class="lb" data-page="4.118" data-line="12" id="l4.118.12"></span>κατὰ τράχηλον νωτιαίου φυόμενα ῥωμαλεώτερά τε γίνεται
<span class="lb" data-page="4.118" data-line="13" id="l4.118.13"></span>καὶ διὰ τοῦτο πρὸς τὰς πρακτικὰς ἐνεργείας ἐπιτηδειότερα,
<span class="lb" data-page="4.118" data-line="14" id="l4.118.14"></span>πρόδηλον δήπου. <span class="milestone ed2page" data-n="4.625" data-unit="ed2page" id="ed2page.4.625"></span>πλησίον δὲ τοῦ θώρακος ἐφυλάξατο
<span class="lb" data-page="4.118" data-line="15" id="l4.118.15"></span>ποιήσασθαι τὴν ἀρχὴν αὐτῶν, ὅπως μὴ καμπῆς τινος δεηθείη
<span class="lb" data-page="4.118" data-line="16" id="l4.118.16"></span>γωνιώδους ἐπὶ τοὺς διαφράττοντας ὑμένας τὸν θώρακα
<span class="lb" data-page="4.118" data-line="17" id="l4.118.17"></span>φερόμενα, καθ’ ὃν ἐχρῆν αὐτὰ στηριζόμενα κατέρχεσθαι.
<span class="lb" data-page="4.118" data-line="18" id="l4.118.18"></span>μεμαθήκαμεν γὰρ, ὡς οὐκ ἐκ τῶν πρόσω μερῶν τῆς
<span class="pb" data-page="4.119" id="p4.119"></span>
<span class="lb" data-page="4.119" data-line="1" id="l4.119.1"></span>ῥάχεως, ἀλλ’ ἐκ τῶν πλαγίων ἡ ἔκφυσις αὐτῶν γίνεται.
<span class="lb" data-page="4.119" data-line="2" id="l4.119.2"></span>πρὸς οὖν τὴν μέσην χώραν (ἐν ταύτῃ γὰρ οἱ διαφράττοντες
<span class="lb" data-page="4.119" data-line="3" id="l4.119.3"></span>αὐτὴν ὑμένες) ἰόντα, κατὰ βραχὺ μὲν ἐγκεκλιμένην ἔχει τὴν
<span class="lb" data-page="4.119" data-line="4" id="l4.119.4"></span>φορὰν, ἐξ ὧν εἴρηται μερῶν τοῦ νωτιαίου γενόμενα, μετὰ
<span class="lb" data-page="4.119" data-line="5" id="l4.119.5"></span>καμπῆς δ’ ἂν ἐποίησε ταύτην, ἐκ τῶν κατωτέρω χωρίων
<span class="lb" data-page="4.119" data-line="6" id="l4.119.6"></span>φύντα. διὰ τοῦτ’ οὖν τοῖς μακροτραχηλοτέροις ζώοις ἢ
<span class="lb" data-page="4.119" data-line="7" id="l4.119.7"></span>κατὰ πίθηκον οὐδὲν ὅλως ἐκ τῆς τετάρτης συζυγίας τῶν
<span class="lb" data-page="4.119" data-line="8" id="l4.119.8"></span>ἀπὸ τοῦ νωτιαίου νεύρων ἐπὶ τὸ διάφραγμα φέρεται, καὶ
<span class="lb" data-page="4.119" data-line="9" id="l4.119.9"></span>τῶν γε σφόδρα μακρὸν ἐχόντων τὸν τράχηλον οὐδ’ ἐκ τῆς
<span class="lb" data-page="4.119" data-line="10" id="l4.119.10"></span>πέμπτης. ἀεὶ γὰρ ἡ φύσις φαίνεται φυλαττομένη τὰς διὰ
<span class="lb" data-page="4.119" data-line="11" id="l4.119.11"></span>μακροῦ φορὰς οὐκ ἐν νεύροις μόνον, ἀλλὰ καὶ ἀρτηρίαις
<span class="lb" data-page="4.119" data-line="12" id="l4.119.12"></span>καὶ φλεψὶ καὶ συνδέσμοις. ὅπερ οὖν ἐν πιθήκοις ὕψος
<span class="lb" data-page="4.119" data-line="13" id="l4.119.13"></span>ἡ τετάρτη συζυγία τῶν ἐκ τραχήλου νεύρων ἔχει, τοῦθ’ ἡ
<span class="lb" data-page="4.119" data-line="14" id="l4.119.14"></span>ἕκτη μὲν ἐπὶ τῶν ἱκανῶς μακρὸν ἐχόντων τὸν τράχηλον, ἡ
<span class="lb" data-page="4.119" data-line="15" id="l4.119.15"></span>πέμπτη δ’ ἐπὶ τῶν μετρίως.
</p>
          </article>

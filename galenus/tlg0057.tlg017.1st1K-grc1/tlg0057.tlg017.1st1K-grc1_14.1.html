<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:14.1">
<span class="pb page1" data-page="4.142" id="p4.142"></span>
<span class="milestone ed1page page1" data-n="1.520" data-unit="ed1page" id="ed1page.1.520"></span>
<span class="milestone ed2page page1" data-n="4.631" data-unit="ed2page" id="ed2page.4.631"></span>
            <h2>ΓΑΛΗΝΟΥ ΠΕΡΙ ΧΡΕΙΑΣ ΤΩΝ ΕΝ
<br></br>ΑΝΘΡΩΠΟΥ ΣΩΜΑΤΙ ΜΟΡΙΩΝ
<br></br>ΛΟΓΟΣ Ξ.
</h2>
            <p>
<span class="lb" data-page="4.142" data-line="1" id="l4.142.1"></span>Τριῶν ὄντων σκοπῶν τῇ φύσει τῶν πρώτων
<span class="lb" data-page="4.142" data-line="2" id="l4.142.2"></span>ἐν τῇ κατασκευῇ τῶν τοῦ ζώου μορίων, ( ἢ γὰρ ἕνεκα
<span class="lb" data-page="4.142" data-line="3" id="l4.142.3"></span>τοῦ ζῇν ἐδημιούργησεν αὐτὰ, καθάπερ ἐγκέφαλον, καὶ καρδίαν,
<span class="lb" data-page="4.142" data-line="4" id="l4.142.4"></span>καὶ ἧπαρ, ἢ τοῦ βέλτιον ζῇν, ὡς ὀφθαλμοὺς, καὶ
<span class="lb" data-page="4.142" data-line="5" id="l4.142.5"></span>ὦτα, καὶ ῥῖνας, καὶ χεῖρας, ἢ τῆς τοῦ γένους διαδοχῆς,
<span class="lb" data-page="4.142" data-line="6" id="l4.142.6"></span>ὡς αἰδοῖα,) καὶ ὄρχεις, καὶ μήτρας, ὅτι μὲν οὐδὲν τῶν εἰς
<span class="lb" data-page="4.142" data-line="7" id="l4.142.7"></span>αὐτὸ τὸ ζῇν, ἀλλ’ οὐδὲ εἰς τὸ κάλλιον ζῇν γεγονότων,
<span class="pb" data-page="4.143" id="p4.143"></span>
<span class="lb" data-page="4.143" data-line="1" id="l4.143.1"></span>ἑτέρως ἠδύνατο βέλτιον, ἢ ὡς νῦν ἔχει, κατεσκευάσθαι, διὰ
<span class="lb" data-page="4.143" data-line="2" id="l4.143.2"></span>τῶν ἔμπροσθεν αὐτάρκως ἀποδέδεικται. λείποι δ’ ἂν ἔτι τὰ
<span class="lb" data-page="4.143" data-line="3" id="l4.143.3"></span>τῆς τοῦ γένους ἕνεκα διαδοχῆς ἡμῖν ὑπάρχοντα μόρια διελθεῖν
<span class="lb" data-page="4.143" data-line="4" id="l4.143.4"></span>τῷ λόγῳ.
</p>
          </article>

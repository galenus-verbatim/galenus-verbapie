<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:14.10">
<span class="pb page1" data-page="4.183" id="p4.183"></span>
<span class="milestone ed1page page1" data-n="1.526" data-unit="ed1page" id="ed1page.1.526"></span>
<span class="milestone ed2page page1" data-n="4.645" data-unit="ed2page" id="ed2page.4.645"></span>
            <p>
<span class="lb" data-page="4.183" data-line="11" id="l4.183.11"></span>Ὅταν μὲν οὖν εἰς οἰκεῖον ἐμπέσῃ χωρίον,
<span class="lb" data-page="4.183" data-line="12" id="l4.183.12"></span>ἀρχὴ γίνεται ζώου γενέσεως, ὅταν δ’ εἰς ἀλλότριον, ἐκπνεῖ
<span class="lb" data-page="4.183" data-line="13" id="l4.183.13"></span>μὲν ἐξ αὐτῆς τὸ πνεῦμα διὰ ταχέων, ὑπολείπεται δὲ τὸ γλίσχρον
<span class="lb" data-page="4.183" data-line="14" id="l4.183.14"></span>ὑγρὸν, εἰς ἑαυτὸ συνιζάνον. ἡ δ’ αἰτία καὶ τῆς τούτου
<span class="lb" data-page="4.183" data-line="15" id="l4.183.15"></span>γενέσεως ἥδε. τῶν εἰς τὰς μήτρας ἰόντων ἀγγείων, ἃ
<span class="lb" data-page="4.183" data-line="16" id="l4.183.16"></span>πρὸς ταῖς πλευραῖς αὐταῖς ἐλέγομεν σχίζεσθαι, τὸ κάτω
<span class="lb" data-page="4.183" data-line="17" id="l4.183.17"></span>φερόμενον μέρος ἑλίττεται τρόπον ὁμοιότατον τοῖς εἰς τοὺς
<span class="pb" data-page="4.184" id="p4.184"></span>
<span class="lb" data-page="4.184" data-line="1" id="l4.184.1"></span>ὄρχεις τῶν ἀῤῥένων ἀγγείοις ἰοῦσιν. ἐπίκειται γὰρ ἡ φλὲψ,
<span class="lb" data-page="4.184" data-line="2" id="l4.184.2"></span>ὑπόκειται δ’ ἡ ἀρτηρία, καμπὰς πολλὰς ἴσας τὸ πλῆθος
<span class="lb" data-page="4.184" data-line="3" id="l4.184.3"></span>ἄμφω ποιούμεναι δίκην ἑλίκων τινῶν πολυειδῶς πλανωμένων.
<span class="lb" data-page="4.184" data-line="4" id="l4.184.4"></span>ἐν δὲ τῇ πλάνῃ ταύτῃ πέττεται μέχρι πλείστου τὸ
<span class="lb" data-page="4.184" data-line="5" id="l4.184.5"></span>φερόμενον ἐπὶ τοὺς ὄρχεις αἷμα καὶ πνεῦμα, καὶ σαφῶς
<span class="lb" data-page="4.184" data-line="6" id="l4.184.6"></span>ἔστιν ἰδεῖν ἐν μὲν ταῖς πρώταις ἕλιξιν αἱματῶδες ἔτι τὸ
<span class="lb" data-page="4.184" data-line="7" id="l4.184.7"></span>περιεχόμενον ὑγρὸν, ἐν δὲ ταῖς ἑξῆς λευκότερον ἀεὶ καὶ
<span class="lb" data-page="4.184" data-line="8" id="l4.184.8"></span>μᾶλλον γιγνόμενον, ἕως ἂν ἀκριβῶς ἅπαν ἀπεργασθῇ λευκὸν
<span class="lb" data-page="4.184" data-line="9" id="l4.184.9"></span>ἐν ταῖς ἁπασῶν ὑστάταις, αἳ δὴ περαίνουσιν εἰς τοὺς
<span class="lb" data-page="4.184" data-line="10" id="l4.184.10"></span>ὄρχεις. οὗτοι δ’ αὖ διάκενοι καὶ σηραγγώδεις ὄντες ὑποδέχονταί
<span class="lb" data-page="4.184" data-line="11" id="l4.184.11"></span>τε τὸ προπεπεμμένον ἐν τοῖς ἀγγείοις ὑγρὸν, ἐκπέπτουσι δὲ
<span class="lb" data-page="4.184" data-line="12" id="l4.184.12"></span>καὶ αὐτοὶ πάλιν, τέλεον μὲν εἰς τὴν τοῦ ζώου γένεσιν ἐπὶ
<span class="lb" data-page="4.184" data-line="13" id="l4.184.13"></span>τῶν ἀῤῥένων ἀπεργαζόμενοι, καί γε καὶ μείζους ὄντες, καὶ
<span class="lb" data-page="4.184" data-line="14" id="l4.184.14"></span>θερμότεροι, καὶ τὸ φερόμενον εἰς αὐτοὺς ἀκριβέστερον
<span class="lb" data-page="4.184" data-line="15" id="l4.184.15"></span>ἤδη κατείργασται διά τε τὸ μῆκος τοῦ διαστήματος
<span class="lb" data-page="4.184" data-line="16" id="l4.184.16"></span>καὶ τὴν ἰσχὺν τῶν πεπτόντων ἀγγείων· ἀτελέστερον δ’
<span class="lb" data-page="4.184" data-line="17" id="l4.184.17"></span>οἱ τῶν θηλειῶν, ὡς ἂν καὶ μικρότεροι, καὶ ψυχρότεροι,
<span class="lb" data-page="4.184" data-line="18" id="l4.184.18"></span>καὶ ἧττον ἀκριβῶς αὐτὸ κατειργασμένον ὑποδεχόμενοι.
<span class="pb" data-page="4.185" id="p4.185"></span>
<span class="lb" data-page="4.185" data-line="1" id="l4.185.1"></span>διὰ τί δ’ ἐγχρονίζον τοῖς ἀγγείοις τὸ αἷμα λευκὸν γίνεται,
<span class="lb" data-page="4.185" data-line="2" id="l4.185.2"></span>τῶν ἐν τοῖς περὶ τῶν φυσικῶν δυνάμεων ἀποδεδειγμένων
<span class="lb" data-page="4.185" data-line="3" id="l4.185.3"></span>ἀναμνησθέντα τινὰ ῥᾳδίως ἐξευρήσειν νομίζω. <span class="milestone ed2page" data-n="4.646" data-unit="ed2page" id="ed2page.4.646"></span>δέδεικται
<span class="lb" data-page="4.185" data-line="4" id="l4.185.4"></span>γὰρ ἐν ἐκείνοις, ὡς πᾶν μόριον ἑαυτῷ τὴν τροφὴν
<span class="lb" data-page="4.185" data-line="5" id="l4.185.5"></span>ἐξομοιοῖ. τί δὴ οὖν θαυμαστὸν, εἰ λευκοὶ τῶν ἀγγείων οἱ
<span class="lb" data-page="4.185" data-line="6" id="l4.185.6"></span>χιτῶνες ὑπάρχοντες εἰς τὴν ὁμοίαν ἑαυτοῖς ἰδέαν ἀλλοιοῦσι
<span class="lb" data-page="4.185" data-line="7" id="l4.185.7"></span>τὸ αἷμα; τάχ’ οὖν τις ἔροιτο, διὰ τί τῶν ἄλλων ἀγγείων
<span class="lb" data-page="4.185" data-line="8" id="l4.185.8"></span>οὐδὲ καθ’ ἓν ὁρᾶται τοῦτο γινόμενον. ᾧ πρόχειρον ἀποκρίνασθαι,
<span class="lb" data-page="4.185" data-line="9" id="l4.185.9"></span>διότι μηδ’ ἐπὶ πλεῖστον οὕτως ἐν ἄλλῳ χρονίζει·
<span class="lb" data-page="4.185" data-line="10" id="l4.185.10"></span>μηδὲ γὰρ ὑπάρχειν ἄλλῳ τινὶ τῶν ἀγγείων, μὴ ὅτι πολλὰς
<span class="lb" data-page="4.185" data-line="11" id="l4.185.11"></span>οὕτως ἕλικας ἐπ’ ἀλλήλαις κειμένας, ἀλλὰ μηδεμίαν ἁπλῶς.
<span class="lb" data-page="4.185" data-line="12" id="l4.185.12"></span>εἰ δέ γ’ ἐχρόνιζε καὶ μὴ διέῤῥει τε καὶ ἐξεκενοῦτο διὰ ταχέων,
<span class="lb" data-page="4.185" data-line="13" id="l4.185.13"></span>ᾖν ἄν που καὶ ἄλλοθι τοῦ ζώου τοιοῦτον εὑρεῖν
<span class="lb" data-page="4.185" data-line="14" id="l4.185.14"></span>χυμὸν, καίτοι καὶ ἡ καθ’ ἕκαστον τῶν ἀγγείων ὑγρότης
<span class="lb" data-page="4.185" data-line="15" id="l4.185.15"></span>σύμφυτος, ἡ κατ’ αὐτῶν τοὺς χιτῶνας, ἐξ ἧς τρέφονται,
<span class="lb" data-page="4.185" data-line="16" id="l4.185.16"></span>τοιαύτη τίς ἐστιν. ὥστ’ οὐδὲν θαυμαστὸν, εἰ κατὰ τὰς
<span class="lb" data-page="4.185" data-line="17" id="l4.185.17"></span>προειρημένας ἕλικας οἷον λιμνάζοντος τοῦ αἵματος ὁ
<span class="lb" data-page="4.185" data-line="18" id="l4.185.18"></span>σπερματικὸς ἀθροίζεται χυμός. ὅταν οὖν ὑποδεξάμενοι
<span class="pb" data-page="4.186" id="p4.186"></span>
<span class="lb" data-page="4.186" data-line="1" id="l4.186.1"></span>τοῦτον οἱ ὄρχεις, τελέως μὲν οἱ τῶν ἀῤῥένων, ἐλλιπέστερον
<span class="lb" data-page="4.186" data-line="2" id="l4.186.2"></span>δ’ οἱ τῶν θηλειῶν κατεργάσωνται, δῆλον ὡς ἑτέρου τινὸς
<span class="lb" data-page="4.186" data-line="3" id="l4.186.3"></span>ἀγγείου δεήσει τοῦ μεταληψομένου πάλιν αὐτὸν καὶ παρέξοντος
<span class="lb" data-page="4.186" data-line="4" id="l4.186.4"></span>ἐπὶ τὴν ἔκκρισιν. ἐνταῦθα οὖν, εἴ τις ὁμιλήσειεν
<span class="lb" data-page="4.186" data-line="5" id="l4.186.5"></span>ἀκριβῶς ταῖς διαιρέσεσι τῶν μορίων, ἀδύνατον αὐτῷ μὴ
<span class="lb" data-page="4.186" data-line="6" id="l4.186.6"></span>θαυμάσαι τὴν τέχνην τῆς φύσεως. ἐπειδὴ γὰρ ἐχρῆν ἔξω
<span class="lb" data-page="4.186" data-line="7" id="l4.186.7"></span>μὲν τὸ ἄῤῥεν, εἰς ἑαυτὸ δὲ σπερμαίνειν τὸ θῆλυ, διὰ
<span class="lb" data-page="4.186" data-line="8" id="l4.186.8"></span>τοῦτο καὶ τὰ μεταλαμβάνοντα παρὰ τῶν ὄρχεων ἀγγεῖα τὸ
<span class="lb" data-page="4.186" data-line="9" id="l4.186.9"></span>σπέρμα, τὰ μὲν τῶν ἀῤῥένων ἐπί τε τὸ αἰδοῖον ἐξέτεινε
<span class="lb" data-page="4.186" data-line="10" id="l4.186.10"></span>καὶ πρὸς τὸν ἐνταῦθα πόρον ἀνεστόμωσε, δι’ οὗπερ καὶ τὸ
<span class="lb" data-page="4.186" data-line="11" id="l4.186.11"></span>οὖρον ἐκτὸς ἐφέρετο, τὰ δὲ τῶν θηλειῶν εἰς αὐτάς τε τὰς
<span class="lb" data-page="4.186" data-line="12" id="l4.186.12"></span>μήτρας κατέφυσε, καὶ πρὸς τὴν ἐντὸς εὐρυχωρίαν ἐκκρίνειν
<span class="lb" data-page="4.186" data-line="13" id="l4.186.13"></span>τὸ σπέρμα παρεσκεύασε. θαυμαστὰ μὲν δὴ καὶ ταῦτα, πολὺ
<span class="lb" data-page="4.186" data-line="14" id="l4.186.14"></span>δ’ ἔτι μείζω τὰ μέλλοντα λεχθήσεσθαι. τῆς γὰρ δὴ χρείας
<span class="lb" data-page="4.186" data-line="15" id="l4.186.15"></span>οὐχ ὁμοίας ὑπαρχούσης ἑκατέρῳ τῷ σπέρματι, διότι μηδὲ
<span class="lb" data-page="4.186" data-line="16" id="l4.186.16"></span>τοῦ πλήθους τε καὶ δυνάμεως, ὅμοιον οὐδὲ τὸ σπερματικὸν
<span class="lb" data-page="4.186" data-line="17" id="l4.186.17"></span>ἀγγεῖον οὔτ’ εἶδος, οὔτ’ εὖρος, οὔτε μῆκος ἐγένετο, ἀλλὰ ﻿
<span class="pb" data-page="4.187" id="p4.187"></span>
<span class="lb" data-page="4.187" data-line="1" id="l4.187.1"></span>τὸ μὲν τῶν ἀῤῥένων εὐρὺ καὶ μακρὸν, καὶ τινας οἷον κόλπους
<span class="lb" data-page="4.187" data-line="2" id="l4.187.2"></span>ἔχον, ὅταν ἤδη πλησίον γένηται τοῦ αἰδοίου, τὸ δ’ αὖ
<span class="lb" data-page="4.187" data-line="3" id="l4.187.3"></span>τῶν θηλειῶν στενὸν καὶ βραχύ. τοῦτο μὲν γὰρ ἱκανὸν ἦν
<span class="lb" data-page="4.187" data-line="4" id="l4.187.4"></span>ὀλίγον καὶ λεπτὸν ὑποδέξασθαί τε καὶ παραπέμψαι σπέρμα.
<span class="lb" data-page="4.187" data-line="5" id="l4.187.5"></span>τὸ δὲ τῶν ἀῤῥένων, εἰ μὴ μακρόν τε ἅμα καὶ εὐρὺ καὶ
<span class="lb" data-page="4.187" data-line="6" id="l4.187.6"></span>κιρσῶδες ἐγένετο, πῶς μὲν ἂν ἐδέξατο πολὺ καὶ παχὺ σπέρμα;
<span class="lb" data-page="4.187" data-line="7" id="l4.187.7"></span>πῶς δ’ ἂν εὐκόλως παρέπεμψε; πῶς δ’ ἂν ἀθρόως εἰς τὰς
<span class="lb" data-page="4.187" data-line="8" id="l4.187.8"></span>μήτρας κατέσπειρεν; ἀλλὰ ταῦτα μὲν θαυμαστὰ τῆς φύσεως
<span class="lb" data-page="4.187" data-line="9" id="l4.187.9"></span>ἔργα, καὶ προσέτι τὸ τείνεσθαι πάντη τὰ γεννητικὰ μόρια
<span class="lb" data-page="4.187" data-line="10" id="l4.187.10"></span>κατὰ τὰς συνουσίας, ἵνα ἅμα μὲν ὁ τῶν ὑστερῶν αὐχὴν εὐθύνηταί
<span class="lb" data-page="4.187" data-line="11" id="l4.187.11"></span>τε καὶ διοίγηται, καθότι πρόσθεν ἐλέγετο, ἅμα
<span class="lb" data-page="4.187" data-line="12" id="l4.187.12"></span>δ’ ἐκκρίνηται τὸ σπέρμα. πηλίκην γὰρ ἔχει δύναμιν εἰς
<span class="lb" data-page="4.187" data-line="13" id="l4.187.13"></span>τὴν τῶν περιεχομένων ἔκκρισιν ὁ οἷον σπασμὸς τῶν μορίων
<span class="lb" data-page="4.187" data-line="14" id="l4.187.14"></span>τοῖς ἀφροδισίοις ἑπόμενος, ἔνεστί σοι μαθεῖν ἔκ τε τῶν ἐπιληψιῶν
<span class="lb" data-page="4.187" data-line="15" id="l4.187.15"></span>τῶν μεγάλων κᾀκ τοῦ παθήματος, ὃ δὴ καλεῖται
<span class="lb" data-page="4.187" data-line="16" id="l4.187.16"></span>γονόῤῥοια. κατὰ μὲν γὰρ τὰς ἰσχυρὰς ἐπιληψίας,
<span class="lb" data-page="4.187" data-line="17" id="l4.187.17"></span>ὅτι τὸ πᾶν σῶμα σπᾶται σφοδρῶς, καὶ σὺν αὐτῷ τὰ
<span class="lb" data-page="4.187" data-line="18" id="l4.187.18"></span>γεννητικὰ μόρια, <span class="milestone ed1page" data-n="1.527" data-unit="ed1page" id="ed1page.1.527"></span>διὰ τοῦτο ἐκκρίνεται τὸ σπέρμα.
<span class="pb" data-page="4.188" id="p4.188"></span>
<span class="lb" data-page="4.188" data-line="1" id="l4.188.1"></span>κατὰ δὲ τὰς γονοῤῥοίας αὐτῶν μόνων ἐστὶ τὸ πάθημα τῶν
<span class="lb" data-page="4.188" data-line="2" id="l4.188.2"></span>σπερματικῶν ἀγγείων. ὁποίαν οὖν τάσιν ἐν τοῖς εἰρημένοις
<span class="lb" data-page="4.188" data-line="3" id="l4.188.3"></span>νοσήμασι πάσχει, τοιαύτην ἴσχοντα κᾀν ταῖς συνουσίαις ἐκκρίνει
<span class="lb" data-page="4.188" data-line="4" id="l4.188.4"></span>τὸ σπέρμα. τὴν δ’ ἐπιθυμίαν τῶν ἀφροδισίων καὶ
<span class="lb" data-page="4.188" data-line="5" id="l4.188.5"></span>τὴν ἐν τῇ χρήσει τῶν μορίων ἡδονὴν ὅπως ἡ φύσις ἡ τοῦ
<span class="lb" data-page="4.188" data-line="6" id="l4.188.6"></span>σπέρματος ἀναγκάζει γίνεσθαι, πρόσθεν εἴρηται.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:14.12">
<span class="pb page1" data-page="4.194" id="p4.194"></span>
<span class="milestone ed1page page1" data-n="1.527" data-unit="ed1page" id="ed1page.1.527"></span>
<span class="milestone ed2page page1" data-n="4.648" data-unit="ed2page" id="ed2page.4.648"></span>
            <p>
<span class="lb" data-page="4.194" data-line="1" id="l4.194.1"></span>Ὅτι μὲν οὖν ὄρχεις τε καὶ πόρους σπερματικοὺς
<span class="lb" data-page="4.194" data-line="2" id="l4.194.2"></span>μείζους ἄμεινον ἦν εἶναι τοῖς ἄῤῥεσιν, ἔμπροσθεν
<span class="lb" data-page="4.194" data-line="3" id="l4.194.3"></span>εἴρηται. διότι δ’, ἐπειδὴ τοῦτο ἦν ἄμεινον, εὐλόγως ἡ
<span class="lb" data-page="4.194" data-line="4" id="l4.194.4"></span>φύσις ἀνατείνασα μὲν ἄνω τὰς κεραίας τῶν ὑστερῶν ἐγγὺς
<span class="lb" data-page="4.194" data-line="5" id="l4.194.5"></span>τοῖς ὄρχεσιν ἀνήγαγεν, ἵνα καὶ τὸ συνάπτον αὐταῖς ἀγγεῖον
<span class="lb" data-page="4.194" data-line="6" id="l4.194.6"></span>τὸ σπερματικὸν <span class="milestone ed2page" data-n="4.649" data-unit="ed2page" id="ed2page.4.649"></span>γένηται μικρὸν, ἔμπαλιν δ’ ἐπὶ
<span class="lb" data-page="4.194" data-line="7" id="l4.194.7"></span>τῶν ἀῤῥένων ἐποίησεν, ἐν τῷδε τῷ λόγῳ λέλεκται. περικειμένων
<span class="lb" data-page="4.194" data-line="8" id="l4.194.8"></span>γὰρ τῶν ὄρχεων ἑκατέρωθεν τῇ ῥίζῃ τοῦ καυλοῦ, (καλεῖται
<span class="lb" data-page="4.194" data-line="9" id="l4.194.9"></span>δ’ οὕτω τὸ ἀνδρεῖον αἰδοῖον,) εἰ μηδὲν ἐπετεχνήσατο
<span class="lb" data-page="4.194" data-line="10" id="l4.194.10"></span>σόφισμα περὶ τὴν τῶν σπερματικῶν ἀγγείων διάπλασιν, οὐ
<span class="lb" data-page="4.194" data-line="11" id="l4.194.11"></span>μόνον οὐκ ἂν αὐτὰ μείζονα τῶν ἐν τοῖς θήλεσιν ἐποίησεν,
<span class="lb" data-page="4.194" data-line="12" id="l4.194.12"></span>ἀλλὰ καὶ πολὺ μικρότερα. μακρὰν οὖν τινα περίοδον ἐξεῦρεν
<span class="lb" data-page="4.194" data-line="13" id="l4.194.13"></span>αὐτοῖς, ἀνάγουσα πρότερον ὡς ἐπὶ τοὺς λαγόνας, αὖθις
<span class="lb" data-page="4.194" data-line="14" id="l4.194.14"></span>δὲ κατάγουσα διὰ τῶν ἐντὸς ἄχρι τῆς ἐπὶ τὸ αἰδοῖον
<span class="lb" data-page="4.194" data-line="15" id="l4.194.15"></span>ἐκφύσεως, ἵνα περ ἔμελλον ἐξερεύγεσθαι τὸ σπέρμα. κατὰ
<span class="lb" data-page="4.194" data-line="16" id="l4.194.16"></span>τοῦτ’ ἤδη καὶ κιρσώδεις αὐτοὺς ἀπειργάσατο, πλατύνασά τε
<span class="lb" data-page="4.194" data-line="17" id="l4.194.17"></span>καὶ διευρύνασα μέχρι πλείστου, πανταχόθεν, ὡς οἷόν τ’ ἦν,
<span class="lb" data-page="4.194" data-line="18" id="l4.194.18"></span>ὑποδοχὰς ἀφθόνους τῷ πλήθει τοῦ σπέρματος εὐτρεπίζουσα.
<span class="pb" data-page="4.195" id="p4.195"></span>
<span class="lb" data-page="4.195" data-line="1" id="l4.195.1"></span>καὶ εἴγε μὴ ῥᾳθύμως ἐθέλοις ἀκούειν τῶν λεγομένων, ἀλλ’
<span class="lb" data-page="4.195" data-line="2" id="l4.195.2"></span>ἐπὶ τὰς διαιρέσεις τῶν ζώων ἀφικόμενος αὐτόπτης γίνεσθαι
<span class="lb" data-page="4.195" data-line="3" id="l4.195.3"></span>τῶν ἔργων τῆς φύσεως, οὐ μικρὰν ὄψει τῶν ἐν τοῖς ἄῤῥεσι
<span class="lb" data-page="4.195" data-line="4" id="l4.195.4"></span>σπερματικῶν ἀγγείων τὴν ὑπεροχὴν, ἀλλὰ καὶ τῷ μήκει,
<span class="lb" data-page="4.195" data-line="5" id="l4.195.5"></span>καὶ τῷ βάθει, καὶ τῷ πλάτει πολλαπλάσια τῶν ἐν τοῖς θήλεσιν
<span class="lb" data-page="4.195" data-line="6" id="l4.195.6"></span>εὑρήσεις ὑπάρχοντα. δι’ αὐτὰς οὖν ταύτας τὰς αἰτίας
<span class="lb" data-page="4.195" data-line="7" id="l4.195.7"></span>οἱ μὲν τῶν γυναικῶν ὄρχεις μικροί τε πάνυ γεγόνασι καὶ
<span class="lb" data-page="4.195" data-line="8" id="l4.195.8"></span>ταῖς μήτραις ἑκατέρωθεν παρέφυσαν ἐν τοῖς κατὰ τὸ
<span class="lb" data-page="4.195" data-line="9" id="l4.195.9"></span>ἐπιγάστριον χωρίοις, οἱ δὲ τῶν ἀνδρῶν μεγέθει τε ἅμα
<span class="lb" data-page="4.195" data-line="10" id="l4.195.10"></span>πολλαπλάσιοι καὶ κάτω τῶν κατὰ τὴν γαστέρα χωρίων
<span class="lb" data-page="4.195" data-line="11" id="l4.195.11"></span>ἀπήχθησαν, ὡς μηδὲ ψαύειν ὅλως αὐτῆς. εἰ γὰρ δὴ καὶ
<span class="lb" data-page="4.195" data-line="12" id="l4.195.12"></span>τούτους ἐνταῦθα κατέθετο, πρὸς τῷ στενοχωρεῖσθαί τε ἅμα
<span class="lb" data-page="4.195" data-line="13" id="l4.195.13"></span>καὶ στενοχωρεῖν τὰ ταύτῃ μόρια καὶ τὸ μῆκος ἂν ἐξ ἀνάγκης
<span class="lb" data-page="4.195" data-line="14" id="l4.195.14"></span>ἠκολούθησε τῶν σπερματικῶν ἀγγείων. νῦν μέν γε κάτωθεν
<span class="lb" data-page="4.195" data-line="15" id="l4.195.15"></span>ἄνω φερόμενα καὶ πάλιν αὖθις ἄνωθεν κάτω
<span class="lb" data-page="4.195" data-line="16" id="l4.195.16"></span><span class="milestone ed1page" data-n="1.528" data-unit="ed1page" id="ed1page.1.528"></span>μέγεθος ἀξιόλογον ἐπικτᾶται· τότε δ’ ἄνωθεν κάτω μόνον
<span class="lb" data-page="4.195" data-line="17" id="l4.195.17"></span>ἰόντα τοῦ νῦν ὄντος αὐτοῖς μήκους τὸ ἥμισυ μέρος ὅλον
<span class="lb" data-page="4.195" data-line="18" id="l4.195.18"></span>ἀπώλλυεν ἄν. οἱ δὲ τῶν γυναικῶν ὄρχεις, ὡς ἂν αὐτοί τε
<span class="pb" data-page="4.196" id="p4.196"></span>
<span class="lb" data-page="4.196" data-line="1" id="l4.196.1"></span>μικροὶ παντάπασιν ὑπάρχοντες ἀγγεῖά τε μέλλοντες ἀποφύειν
<span class="lb" data-page="4.196" data-line="2" id="l4.196.2"></span>μικρὰ, χώραν ἐπιτηδειοτάτην ἔχουσι τὴν νῦν ὑπάρχουσαν
<span class="lb" data-page="4.196" data-line="3" id="l4.196.3"></span>αὐτοῖς, ἑκατέρωθεν μὲν τῆς ὑστέρας ταχθέντες, ἀνώτερον
<span class="lb" data-page="4.196" data-line="4" id="l4.196.4"></span>δὲ βραχὺ τῶν κεραιῶν ἀπαχθέντες. ὅτι δὲ τοῦ μεγέθους
<span class="lb" data-page="4.196" data-line="5" id="l4.196.5"></span>τῶν ἐν τοῖς ἄῤῥεσιν σπερματικῶν ἀγγείων οὐ σμικρὰν
<span class="lb" data-page="4.196" data-line="6" id="l4.196.6"></span>πρόνοιαν ἡ φύσις ἐποιήσατο, μαθεῖν ἔστιν ἐπί τε τῶν
<span class="lb" data-page="4.196" data-line="7" id="l4.196.7"></span>ἰχθύων οὐχ ἥκιστα καὶ τῶν ὀρνίθων. ἐπειδὴ γὰρ ἕνεκα
<span class="lb" data-page="4.196" data-line="8" id="l4.196.8"></span>πολυγονίας ἀθροίζειν αὐτοὺς χρὴ πάμπολυ σπέρμα, καὶ διὰ
<span class="lb" data-page="4.196" data-line="9" id="l4.196.9"></span>τοῦτο ἐν θερμῷ χωρίῳ τετάχθαι βέλτιον ἦν, ὡς θᾶττον ἐκπέπτοιέν
<span class="lb" data-page="4.196" data-line="10" id="l4.196.10"></span>τε καὶ ἐργάζοιντο τὸν ἐπιῤῥέοντα χυμὸν εἰς σπέρματος
<span class="lb" data-page="4.196" data-line="11" id="l4.196.11"></span>χρηστοῦ γένεσιν, οὐχ ἁπλῶς αὐτὸ φέρουσα κατέθετο
<span class="lb" data-page="4.196" data-line="12" id="l4.196.12"></span>πλησίον τῶν ἐκκρινόντων πόρων τὸ σπέρμα, (βραχεῖς γὰρ ἂν
<span class="lb" data-page="4.196" data-line="13" id="l4.196.13"></span>οὕτω γεγένηντο,) ποῤῥωτάτω δ’ ἀπάγουσα τῷ διαφράγματι
<span class="lb" data-page="4.196" data-line="14" id="l4.196.14"></span>συνῆψεν. ἔστιν ἄρα μὲν δὴ καὶ θερμότατον ἁπάντων τουτὶ
<span class="lb" data-page="4.196" data-line="15" id="l4.196.15"></span>τὸ χωρίον, ὡς ἂν ὑπὸ τεττάρων σπλάγχνων σκεπόμενον,
<span class="lb" data-page="4.196" data-line="16" id="l4.196.16"></span>ἄνωθεν μὲν καρδίας τε καὶ πνεύμονος, κάτωθεν δ’ ἥπατός
<span class="lb" data-page="4.196" data-line="17" id="l4.196.17"></span>τε καὶ σπληνός. ἀλλὰ καὶ τὸ διάστημα τὸ ἐν μέσῳ μέγιστον
<span class="lb" data-page="4.196" data-line="18" id="l4.196.18"></span>ἦν, ὃ καταλήψεσθαι πᾶν ἔμελλε τὰ τοῦ σπέρματος ﻿
<span class="pb" data-page="4.197" id="p4.197"></span>
<span class="lb" data-page="4.197" data-line="1" id="l4.197.1"></span>ἀγγεῖα, καὶ πάντα τ’ ἔοικεν ἐξευρῆσθαι τῇ φύσει θαυμαστῶς
<span class="lb" data-page="4.197" data-line="2" id="l4.197.2"></span>ἐν ἑκάστου γένει ζώου. περὶ μὲν δὴ τῶν ἄλλων τάχ’ ἄν
<span class="lb" data-page="4.197" data-line="3" id="l4.197.3"></span>ποτε καὶ αὖθις εἰπεῖν ἐγγένοιτο. τῷ δὲ ἀνθρώπῳ (περὶ
<span class="lb" data-page="4.197" data-line="4" id="l4.197.4"></span>τούτου γὰρ ὁ λόγος ὅδε σπουδάζει) τό τε μῆκος τῆς ῥάχεως
<span class="lb" data-page="4.197" data-line="5" id="l4.197.5"></span>οὐκ ἰχθύων μόνον, οὐδ’ ὀρνίθων, ἀλλὰ καὶ πάντων τῶν
<span class="lb" data-page="4.197" data-line="6" id="l4.197.6"></span>ζώων ἔχοντι βραχύτατον, ὥσπερ τὴν τῶν ἄλλων μορίων
<span class="lb" data-page="4.197" data-line="7" id="l4.197.7"></span>ἀναλογίαν, αὐτούς τε τοὺς ὄρχεις μεγάλους, οὐκ ἦν
<span class="lb" data-page="4.197" data-line="8" id="l4.197.8"></span>ἐπιτήδειος ἡ τοιαύτη θέσις. πρὸς γὰρ αὖ τοῖς ἄλλοις
<span class="lb" data-page="4.197" data-line="9" id="l4.197.9"></span>οὐδὲ πολύσπερμον εἶναι δεῖται, καθάπερ ἐκεῖνα τὰ ζῶα.
<span class="lb" data-page="4.197" data-line="10" id="l4.197.10"></span><span class="milestone ed2page" data-n="4.650" data-unit="ed2page" id="ed2page.4.650"></span>σύμμετρον δὲ σπέρμα καὶ χωρὶς τοῦ θερμοῖς πλητιάζειν
<span class="lb" data-page="4.197" data-line="11" id="l4.197.11"></span>ὀργάνοις οἱ τῶν ἀνδρῶν ὄρχεις ἱκανοὶ γεννᾷν εἰσι
<span class="lb" data-page="4.197" data-line="12" id="l4.197.12"></span>διά τε τὸ μέγεθος καὶ τὴν θερμότητα. περὶ μὲν δὴ τῆς
<span class="lb" data-page="4.197" data-line="13" id="l4.197.13"></span>θέσεως αὐτῶν ἱκανὰ καὶ ταῦτα.
</p>
          </article>

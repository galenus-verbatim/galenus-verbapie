<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:14.13">
<span class="pb page1" data-page="4.197" id="p4.197"></span>
<span class="milestone ed1page page1" data-n="1.528" data-unit="ed1page" id="ed1page.1.528"></span>
<span class="milestone ed2page page1" data-n="4.650" data-unit="ed2page" id="ed2page.4.650"></span>
            <p>
<span class="lb" data-page="4.197" data-line="14" id="l4.197.14"></span>Περὶ δὲ τοῦ μεγέθους τῶν σπερματικῶν
<span class="lb" data-page="4.197" data-line="15" id="l4.197.15"></span>ἀγγείων (ἐντεῦθεν γὰρ ὁ λόγος ἀπετρέπετο) θαυμάζειν χρὴ
<span class="lb" data-page="4.197" data-line="16" id="l4.197.16"></span>τὴν φύσιν, ὅπως ἀνάγουσα πρότερον ἐκ τῶν ὄρχεων εἰς
<span class="lb" data-page="4.197" data-line="17" id="l4.197.17"></span>τὰς λαγόνας αὐτὰ κατήγαγεν αὖθις ἐπὶ τὸ τοῦ ἄῤῥενος αἰδοῖον,
<span class="lb" data-page="4.197" data-line="18" id="l4.197.18"></span>εἶτ’ ἐνταῦθα πρὸς τὸν ἐκ τῆς κύστεως πόρον ἀνεστόμωσε,
<span class="pb" data-page="4.198" id="p4.198"></span>
<span class="lb" data-page="4.198" data-line="1" id="l4.198.1"></span>δι’ οὗ καὶ τὸ οὖρον ἐκκρίνεται. μὴ γὰρ ὅτι μεγέθους
<span class="lb" data-page="4.198" data-line="2" id="l4.198.2"></span>ἕνεκα μόνου τὴν τοσαύτην περίοδον ἐξευρεῖν, ἀλλὰ
<span class="lb" data-page="4.198" data-line="3" id="l4.198.3"></span>καὶ τῆς ἀσφαλείας αὐτῶν ὅπως προὐνοήσατο, θαυμάζειν
<span class="lb" data-page="4.198" data-line="4" id="l4.198.4"></span>ἄξιον. ᾧ γὰρ ἀπὸ τοῦ περιτοναίου πόρῳ καθάπερ αὐλῷ
<span class="lb" data-page="4.198" data-line="5" id="l4.198.5"></span>τινι τὰ τρέφοντα τοὺς ὄρχεις ἀγγεῖα κατήγαγε, τούτῳ συνεχρήσατο
<span class="lb" data-page="4.198" data-line="6" id="l4.198.6"></span>πρὸς τὴν ἄνοδον τοῦ σπερματικοῦ, κοινὴν ἀσφάλειαν
<span class="lb" data-page="4.198" data-line="7" id="l4.198.7"></span>ἐξευροῦσα τοῖς τρισὶ τῶν ἀγγείων γένεσιν τὸν ἕνα
<span class="lb" data-page="4.198" data-line="8" id="l4.198.8"></span>τοῦτον πόρον. ἐντεῦθεν δὲ πάλιν καταγαγοῦσα, τοῖς μὲν
<span class="lb" data-page="4.198" data-line="9" id="l4.198.9"></span>τῶν ἰσχίων ὀστοῖς ἐκ πλαγίων αὐτὰ φρουρεῖ, τῷ δὲ κατὰ
<span class="lb" data-page="4.198" data-line="10" id="l4.198.10"></span>τὸ ἐπίσειον ἐκ τῶν πρόσω, τῷ πλατεῖ δ’ ἐκ τῶν ὄπισθεν·
<span class="lb" data-page="4.198" data-line="11" id="l4.198.11"></span>οἷον γὰρ δὴ καὶ τοῦτο θαῦμα περὶ τὴν τῶν εἰρημένων
<span class="lb" data-page="4.198" data-line="12" id="l4.198.12"></span>ὀστῶν ὑπάρχει σύνθεσιν, οὐδ’ ἑρμηνευθῆναι ῥᾴδιον. ὑποβέβληται
<span class="lb" data-page="4.198" data-line="13" id="l4.198.13"></span>μὲν ἐπὶ τῷ πέρατι τῆς ῥάχεως τὸ πλατύ τε καὶ
<span class="lb" data-page="4.198" data-line="14" id="l4.198.14"></span>ἱερὸν ὀστοῦν ὀνομαζόμενον, ἑκατέρωθεν δὲ ἐκ τῶν πλαγίων
<span class="lb" data-page="4.198" data-line="15" id="l4.198.15"></span>αὐτῷ συμφύεται δύο τῷ μεγέθει τοῦδε πολλαπλάσια
<span class="lb" data-page="4.198" data-line="16" id="l4.198.16"></span>καὶ τῷ σχήματι πολυειδέστατα, πρὸς μὲν τὰς λαγόνας ἀνατεινόμενα
<span class="lb" data-page="4.198" data-line="17" id="l4.198.17"></span>τῷ μεγίστῳ μέρει σφῶν αὐτῶν, εἰς δὲ τὰ πλάγια
<span class="lb" data-page="4.198" data-line="18" id="l4.198.18"></span>καὶ τὰ κάτω βραχὺ προϊόντα, κατὰ δ’ αὖ τὰ πρόσω μέρη
<span class="pb" data-page="4.199" id="p4.199"></span>
<span class="lb" data-page="4.199" data-line="1" id="l4.199.1"></span>κυκλοτερέσιν ἀποφύσεσιν ἀξιολόγοις τὸ μέγεθος ἐς ταὐτὸν
<span class="lb" data-page="4.199" data-line="2" id="l4.199.2"></span>ἀλλήλοις ἰόντα, καθ’ ἃ δὴ καὶ συμφύεται διὰ χόνδρου πάντα
<span class="lb" data-page="4.199" data-line="3" id="l4.199.3"></span>ταῦτα τὰ εἰρημένα εἰς τὰς ἔνδον αὐτῶν ἐπιφανείας, τὰ
<span class="lb" data-page="4.199" data-line="4" id="l4.199.4"></span>μὲν μᾶλλον, τὰ δ’ ἧττον. ἅπαντα γοῦν σιμὰς καὶ κοίλας
<span class="lb" data-page="4.199" data-line="5" id="l4.199.5"></span>καὶ λείας κεκτημένα μεγάλην ἀπεργάζεται μίαν ὀστεΐνην
<span class="lb" data-page="4.199" data-line="6" id="l4.199.6"></span>ψαλίδα, καλύπτουσάν τε ἅμα καὶ φρουροῦσαν ἅπαντα τὰ
<span class="lb" data-page="4.199" data-line="7" id="l4.199.7"></span>κατειληφότα καὶ τὴν ἐντὸς αὐτῆς κοιλότητα μόρια τοῦ
<span class="lb" data-page="4.199" data-line="8" id="l4.199.8"></span>ζώου τά τ’ ἄλλα καὶ τὰ τοῦ σπέρματος ἀγγεῖα. πρώτη
<span class="lb" data-page="4.199" data-line="9" id="l4.199.9"></span>μὲν γὰρ ἡ κύστις ὑπόκειται τοῖς τῆς ἥβης ὀστοῖς. ἔθος
<span class="lb" data-page="4.199" data-line="10" id="l4.199.10"></span>δ’ οὕτω καλεῖν τοῖς ἀνατομικοῖς τὰς ὀλίγον ἔμπροσθεν εἰρημένας
<span class="lb" data-page="4.199" data-line="11" id="l4.199.11"></span>ἀποφύσεις τῶν ὀστῶν τὰς κυκλοτερεῖς, ἃς καὶ συμφύεσθαι
<span class="lb" data-page="4.199" data-line="12" id="l4.199.12"></span>πρὸς ἀλλήλας ἔλεγον. ἐφεξῆς δὲ ταύτης αἱ μῆτραι
<span class="lb" data-page="4.199" data-line="13" id="l4.199.13"></span>τοῖς θήλεσιν, ἐπὶ δὲ τῇ μήτρᾳ καὶ τὸ ἀπευθυσμένον
<span class="lb" data-page="4.199" data-line="14" id="l4.199.14"></span>ἔντερον. ἐπὶ δ’ αὖ τῶν ἀῤῥένων τὰ τοῦ σπέρματος ἀγγεῖα
<span class="lb" data-page="4.199" data-line="15" id="l4.199.15"></span>διὰ τούτου μάλιστα κατέρχεται τοῦ χωρίου. διότι δὲ μακρά
<span class="lb" data-page="4.199" data-line="16" id="l4.199.16"></span>τέ ἐστι καὶ τείνεσθαι καὶ σπᾶσθαι σφοδρῶς ἀναγκάζεται
<span class="lb" data-page="4.199" data-line="17" id="l4.199.17"></span>κατὰ τὰς συνουσίας, εὔρωστον ἱκανῶς ἡ φύσις αὐτῶν ἀπειργάσατο
<span class="lb" data-page="4.199" data-line="18" id="l4.199.18"></span>τὸν χιτῶνα· καὶ διότι ταῦτ’ αὐτοῖς ἐπὶ τῶν ἀῤῥένων
<span class="lb" data-page="4.199" data-line="19" id="l4.199.19"></span>μᾶλλον ἢ τῶν θηλειῶν ὑπάρχει, διὰ τοῦτο καὶ ὁ χιτὼν
<span class="pb" data-page="4.200" id="p4.200"></span>
<span class="lb" data-page="4.200" data-line="1" id="l4.200.1"></span>ἰσχυρότερος ἐπὶ τῶν ἀῤῥένων τοῖς κιρσοειδέσι τούτοις παραστάταις
<span class="lb" data-page="4.200" data-line="2" id="l4.200.2"></span>ἐγένετο. κατὰ δὲ τὸν αὐτὸν λόγον ἀσθενέστεροι
<span class="lb" data-page="4.200" data-line="3" id="l4.200.3"></span>πολὺ τούτων οἱ ἀδενώδεις ἀπετελέσθησαν, ὡς ἂν μικρότατοί
<span class="lb" data-page="4.200" data-line="4" id="l4.200.4"></span>θ’ ὑπάρχοντες καὶ λεπτὸν τῇ συστάσει περιέχοντες
<span class="lb" data-page="4.200" data-line="5" id="l4.200.5"></span>ὑγρόν. οὕτως ἐν ἅπασιν ἡ φύσις δικαιοτάτη, τά τε ἄλλα
<span class="lb" data-page="4.200" data-line="6" id="l4.200.6"></span>σύμπαντα καὶ ῥώμης τε καὶ ἀσθενείας, καὶ πάχους καὶ λεπτότητος
<span class="lb" data-page="4.200" data-line="7" id="l4.200.7"></span>τὸ κατὰ τὴν ἀξίαν ἀπονέμουσα. <span class="milestone ed2page" data-n="4.651" data-unit="ed2page" id="ed2page.4.651"></span>καὶ γὰρ οὖν
<span class="lb" data-page="4.200" data-line="8" id="l4.200.8"></span>καὶ φλεβῶν καὶ ἀρτηριῶν καὶ νεύρων τῶν εἰς τὰ γεννητικὰ
<span class="lb" data-page="4.200" data-line="9" id="l4.200.9"></span>μόρια καθηκόντων εἰ κατασκέψαιο διὰ τῶν ἀνατομῶν
<span class="lb" data-page="4.200" data-line="10" id="l4.200.10"></span>ὁπόσον τι τὸ μέγεθος ἑκάστου, θαυμάσεις οἶδ’ ὅτι τὴν δικαιοσύνην
<span class="lb" data-page="4.200" data-line="11" id="l4.200.11"></span>τοῦ δημιουργοῦ. σύμμετρα μὲν γὰρ τὰ νεῦρα,
<span class="lb" data-page="4.200" data-line="12" id="l4.200.12"></span>φλέβες δὲ καὶ ἀρτηρίαι μὴ ὅτι μέγισται μόνον, ἀλλὰ καὶ
<span class="lb" data-page="4.200" data-line="13" id="l4.200.13"></span>διτταὶ καθήκουσιν εἰς αὐτὰ, τὸ μὲν ἕτερον ζεῦγος ἐκ τῶν
<span class="lb" data-page="4.200" data-line="14" id="l4.200.14"></span>κατὰ τοὺς νεφροὺς χωρίων ὁρμώμενον, ὅπερ εἴς τε τοὺς
<span class="lb" data-page="4.200" data-line="15" id="l4.200.15"></span>ὄρχεις ἐλέγετο καὶ τῶν μητρῶν κατασχίζεσθαι τοὺς πυθμένας,
<span class="lb" data-page="4.200" data-line="16" id="l4.200.16"></span>ἕτερον δ’ ἐκ μὲν τῶν κατὰ τὸ ἱερὸν ὀστοῦν ἀγγείων
<span class="lb" data-page="4.200" data-line="17" id="l4.200.17"></span>ἀπονεμόμενον, ἐμφυόμενον δὲ τοῖς κάτω μέρεσιν, ἵνα πρῶτον
<span class="lb" data-page="4.200" data-line="18" id="l4.200.18"></span>ἐπὶ μὲν τῶν θηλειῶν ὁ τῆς ὑστέρας αὐχὴν, ἐπὶ δὲ
<span class="pb" data-page="4.201" id="p4.201"></span>
<span class="lb" data-page="4.201" data-line="1" id="l4.201.1"></span>τῶν ἀῤῥένων ὁ καυλὸς ὀνομαζόμενος ἐκφύεται. καὶ δὴ καὶ
<span class="lb" data-page="4.201" data-line="2" id="l4.201.2"></span>τρέφεται τά τε κάτω τῶν μητρῶν ἅπαντα καὶ ὁ στόμαχος
<span class="lb" data-page="4.201" data-line="3" id="l4.201.3"></span>αὐτῶν, καὶ προσέτι τὰ κατὰ τὸ γυναικεῖον αἰδοῖον, ὡσαύτως
<span class="lb" data-page="4.201" data-line="4" id="l4.201.4"></span>δὲ καὶ τὰ περὶ τὸ ἀνδρεῖον ἐκ τούτων τῶν ἀγγείων.
<span class="lb" data-page="4.201" data-line="5" id="l4.201.5"></span>ἡ χρεία δ’ αὐτῶν ἑτέρα μὲν ὡς μεγάλων, ἑτέρα δ’ ὡς διττῶν.
<span class="lb" data-page="4.201" data-line="6" id="l4.201.6"></span>ὅτι μὲν οὐχ ἑαυταῖς μόναις αἱ μῆτραι τὴν τροφὴν,
<span class="lb" data-page="4.201" data-line="7" id="l4.201.7"></span>ἀλλὰ καὶ τοῖς κυουμένοις παρασκευάζουσι, διὰ τοῦτο μεγάλων
<span class="lb" data-page="4.201" data-line="8" id="l4.201.8"></span>ἀγγείων δέονται· μεγάλων δὲ καὶ οἱ ὄρχεις, ὅτι μηδ’
<span class="lb" data-page="4.201" data-line="9" id="l4.201.9"></span>αὐτοὺς τρέφεσθαι μόνον, ἀλλὰ καὶ σπέρμα γεννᾷν ἐχρῆν.
<span class="lb" data-page="4.201" data-line="10" id="l4.201.10"></span>ὅτι δὲ τὸ μὲν ἕνεκα τοῦ τρέφειν μόνον παραγινόμενον εἰς
<span class="lb" data-page="4.201" data-line="11" id="l4.201.11"></span>τὰ γεννητικὰ μόρια ζεῦγος ἀρτηριῶν τε καὶ φλεβῶν ἀκάθαρτον
<span class="lb" data-page="4.201" data-line="12" id="l4.201.12"></span>ἔτι καὶ περιττωματικὸν αἷμα περιέχειν οὐκ ἔδει, τὸ
<span class="lb" data-page="4.201" data-line="13" id="l4.201.13"></span>δὲ πρὸς τῷ τρέφειν καὶ ἄλλας τινὰς τινὰς χρείας παρέξον (ἃς
<span class="lb" data-page="4.201" data-line="14" id="l4.201.14"></span>ὀλίγον ἔμπροσθεν ἐδείκνυμεν ὑπάρχειν τοῖς ἀπὸ νεφρῶν
<span class="lb" data-page="4.201" data-line="15" id="l4.201.15"></span>ἀγγείοις) ὀῤῥῶδές τε καὶ δριμὺ καὶ οὐ παντάπασι χρηστὸν
<span class="lb" data-page="4.201" data-line="16" id="l4.201.16"></span>ἔχειν χρῆν τὸ αἷμα, πρόδηλον παντί. διὰ ταύτας οὖν τὰς
<span class="lb" data-page="4.201" data-line="17" id="l4.201.17"></span>αἰτίας τὰ μὲν ἀπὸ τοῦ πλατέος ὀστοῦ φερομένα τῶν πλησίον
<span class="lb" data-page="4.201" data-line="18" id="l4.201.18"></span>ἀγγείων κειμένων τῶν μεγάλων ἀφώρμηται. καὶ οὐκ ἂν ﻿
<span class="pb" data-page="4.202" id="p4.202"></span>
<span class="lb" data-page="4.202" data-line="1" id="l4.202.1"></span>εὕροις ἐγγυτέρω τι χωρίον ἕτερον, ὡς διὰ βραχυτέρου διαστήματος
<span class="lb" data-page="4.202" data-line="2" id="l4.202.2"></span>ἀγαγεῖν ἐπὶ τὰ γεννητικὰ μόρια φλέβας τε καὶ
<span class="lb" data-page="4.202" data-line="3" id="l4.202.3"></span>νεῦρα καὶ ἀρτηρίας. καὶ φυλάττει καὶ τοῦτο τὸ χωρίον ἡ
<span class="lb" data-page="4.202" data-line="4" id="l4.202.4"></span>φύσις, ὅπερ ἤδη πολλάκις ἡμῖν προείρηται, διὰ βραχυτάτου
<span class="lb" data-page="4.202" data-line="5" id="l4.202.5"></span>τοῦ διαστήματος ἐπάγειν τοῖς τρεφομένοις τὰ τρέφοντα.
<span class="lb" data-page="4.202" data-line="6" id="l4.202.6"></span>κατὰ δὲ τὴν ἑτέραν ἀρχὴν τὴν ἀπὸ νεφρῶν <span class="milestone ed1page" data-n="1.529" data-unit="ed1page" id="ed1page.1.529"></span>ἐπιλελῆσθαι
<span class="lb" data-page="4.202" data-line="7" id="l4.202.7"></span>δόξειεν ἂν ἑαυτῆς, εἰ μή τις εἰδείη τὰς προειρημένας
<span class="lb" data-page="4.202" data-line="8" id="l4.202.8"></span>χρείας τῶν ἄνωθεν καταφερομένων ἀγγείων. ἐπὶ μὲν
<span class="lb" data-page="4.202" data-line="9" id="l4.202.9"></span>οὖν τῶν θηλειῶν ἧττόν ἐστι φανερὸν τὸ μῆκος τοῦ διαστήματος,
<span class="lb" data-page="4.202" data-line="10" id="l4.202.10"></span>ὡς ἂν ἐν τοῖς κατὰ τὴν γαστέρα τόποις προκειμένων
<span class="lb" data-page="4.202" data-line="11" id="l4.202.11"></span>τῶν ὑστερῶν· ἐπὶ δὲ τῶν ἀῤῥένων, ἅτε τῶν ὄρχεων ἐκκρεμῶν
<span class="lb" data-page="4.202" data-line="12" id="l4.202.12"></span>ὑπαρχόντων, αἱ εἰς αὐτοὺς ἀπὸ τῶν νεφρῶν ἰοῦσαι
<span class="lb" data-page="4.202" data-line="13" id="l4.202.13"></span>φλέβες τε καὶ ἀρτηρίαι μακρότεραι φαίνονται. πάντ’ οὖν
<span class="lb" data-page="4.202" data-line="14" id="l4.202.14"></span>ἀλλήλοις μαρτυρεῖ τὰ καλῶς εἰρημένα, πρὸς τῷ καὶ τὴν
<span class="lb" data-page="4.202" data-line="15" id="l4.202.15"></span>φύσιν ὲν ἅπασιν ἀποφαίνειν δικαίαν. καὶ γὰρ οὖν καὶ τὸ τῶν
<span class="lb" data-page="4.202" data-line="16" id="l4.202.16"></span>νεύρων ζεῦγος τοῖς μὲν ἀπὸ τῶν καθ’ ἱερὸν ὀστοῦν ὁρμωμένοις
<span class="lb" data-page="4.202" data-line="17" id="l4.202.17"></span>ἀγγείοις συμπαρεκτείνεταί τε καὶ συγκατασχίζεται, καθάπερ
<span class="lb" data-page="4.202" data-line="18" id="l4.202.18"></span>ταῖς εἰς τὰ ἄλλα μόρια καθηκούσαις ἀρτηρίαις τε καὶ φλεψίν.
<span class="pb" data-page="4.203" id="p4.203"></span>
<span class="lb" data-page="4.203" data-line="1" id="l4.203.1"></span>εἴτε γὰρ ἐξ ἐλαχίστου διαστήματος, εἴτε δι’ ἀσφαλῶν χωρίων
<span class="lb" data-page="4.203" data-line="2" id="l4.203.2"></span>ἄγεσθαι χρὴ τὰ θρέψοντα, δῆλον ὡς καὶ τοῖς νεύροις ἀμφοτέροις
<span class="lb" data-page="4.203" data-line="3" id="l4.203.3"></span>μετεῖναι δίκαιον, ὥστ’ ἐκ τῶν αὐτῶν ὁρμήσονται
<span class="lb" data-page="4.203" data-line="4" id="l4.203.4"></span>τόπων, καὶ διὰ τῆς αὐτῆς ὁδοῦ παραχθήσονται. τὰς δ’
<span class="lb" data-page="4.203" data-line="5" id="l4.203.5"></span>ἄνωθεν κατιούσας ἀρτηρίας τε καὶ φλέβας ἐκ περιουσίας
<span class="lb" data-page="4.203" data-line="6" id="l4.203.6"></span>λαβόντων τῶν γεννητικῶν ὀργάνων, εὐλόγως οὐδὲν ἐκ τῶν
<span class="lb" data-page="4.203" data-line="7" id="l4.203.7"></span>κατ’ ὀσφὺν νωτιαίου νεύρων ἐνταῦθα συγκαταφέρεται· διὰ
<span class="lb" data-page="4.203" data-line="8" id="l4.203.8"></span>μακροῦ γὰρ ἄγεσθαι καὶ τοῦτο οὐκ ἦν ἄμεινον. ἀλλὰ καὶ
<span class="lb" data-page="4.203" data-line="9" id="l4.203.9"></span>τὸ πάχος αὐτῶν ἀκριβῶς τῇ χρείᾳ μεμέτρηται. τριῶν γὰρ
<span class="lb" data-page="4.203" data-line="10" id="l4.203.10"></span>ὄντων σκοπῶν (ὡς ἔμπροσθεν ἐδείκνυτο) τῆς τῶν νεύρων εἰς
<span class="lb" data-page="4.203" data-line="11" id="l4.203.11"></span>ἅπαντα τὰ μόρια νομῆς, αἰσθήσεως μὲν ἐν τοῖς αἰσθητικοῖς
<span class="lb" data-page="4.203" data-line="12" id="l4.203.12"></span>ὀργάνοις, <span class="milestone ed2page" data-n="4.652" data-unit="ed2page" id="ed2page.4.652"></span>κινήσεως δὲ ἐν τοῖς κινητικοῖς, τῆς
<span class="lb" data-page="4.203" data-line="13" id="l4.203.13"></span>δὲ τῶν λυπησόντων διαγνώσεως ἐν τοῖς ἄλλοις ἅπασι, ταῖς
<span class="lb" data-page="4.203" data-line="14" id="l4.203.14"></span>μὲν μήτραις ὅλαις καὶ τῶν ἀῤῥένων τοῖς σύμπασι μορίοις
<span class="lb" data-page="4.203" data-line="15" id="l4.203.15"></span>τοῖς κατὰ τοὺς ὄρχεις καὶ ὄσχεον βραχυτάτης ἔδει τῶν νεύρων
<span class="lb" data-page="4.203" data-line="16" id="l4.203.16"></span>εἰς ἅπαντα τὰ μόρια νομῆς, ὡς ἂν μήτ’ εἰς αἴσθησιν
<span class="lb" data-page="4.203" data-line="17" id="l4.203.17"></span>ἀκριβῆ, μήτ’ εἰς κίνησίν τινα καθ’ ὁρμὴν ὑπηρετοῦσιν,
<span class="lb" data-page="4.203" data-line="18" id="l4.203.18"></span>ἀλλὰ μηδὲ πόροις οὖσι περιττωμάτων, ὥσπερ τοῖς ἐντέροις.
<span class="pb" data-page="4.204" id="p4.204"></span>
<span class="lb" data-page="4.204" data-line="1" id="l4.204.1"></span>ὁ δὲ καυλὸς ὁ τοῦ ἄῤῥενος, ὥσπερ οὖν καὶ ὁ τῶν μητρῶν
<span class="lb" data-page="4.204" data-line="2" id="l4.204.2"></span>στόμαχος, καὶ τἄλλα δὴ τὰ περὶ τὸ αἰδοῖον αὐτὸ, ὡς ἂν
<span class="lb" data-page="4.204" data-line="3" id="l4.204.3"></span>αἰσθήσεως περιττοτέρας δεόμενα διὰ τὴν ἀφροδίσιον ὁμιλίαν,
<span class="lb" data-page="4.204" data-line="4" id="l4.204.4"></span>εὐλόγως πλεόνων μετέσχε τῶν νεύρων. εἴπερ οὖν
<span class="lb" data-page="4.204" data-line="5" id="l4.204.5"></span>ἀναμνησθείης, ὡς ἐλαχίστων μὲν ἐδείχθησαν ἧπάρ τε καὶ
<span class="lb" data-page="4.204" data-line="6" id="l4.204.6"></span>σπλὴν καὶ νεφροὶ δεόμενοι τῶν νεύρων, ἐλαχίστων δὲ καὶ
<span class="lb" data-page="4.204" data-line="7" id="l4.204.7"></span>τἄλλα τὰ γεννητικὰ μόρια πλὴν τῶν κατὰ τὸ αἰδοῖον,
<span class="lb" data-page="4.204" data-line="8" id="l4.204.8"></span>ἔπειτα θεάσαιο κατὰ τὰς διαιρέσεις τῶν ζώων οὕτω μὲν
<span class="lb" data-page="4.204" data-line="9" id="l4.204.9"></span>ὀλίγων νεύρων, ὥσπερ καὶ τὰ προειρημένα σπλάγχνα, μετέχοντα
<span class="lb" data-page="4.204" data-line="10" id="l4.204.10"></span>τὰ γεννητικὰ μόρια, μόνα δὲ τὰ περὶ τὸ αἰδοῖον
<span class="lb" data-page="4.204" data-line="11" id="l4.204.11"></span>ἀξιολογωτέρων νεύρων, εὖ οἶδ’ ὅτι θαυμάσεις τὴν δικαιοσύνην
<span class="lb" data-page="4.204" data-line="12" id="l4.204.12"></span>κᾀν τούτῳ τῆς φύσεως. διὰ τοῦτ’ οὖν οὔτε πάνυ
<span class="lb" data-page="4.204" data-line="13" id="l4.204.13"></span>λεπτὸν τὸ ζεῦγος τουτὶ τῶν νεύρων, ὥσπερ τὸ καθ’ ἧπαρ
<span class="lb" data-page="4.204" data-line="14" id="l4.204.14"></span>καὶ σπλῆνα καὶ νεφροὺς, ἐστὶ, οὔθ’ οὕτως ἀξιόλογον, ὡς
<span class="lb" data-page="4.204" data-line="15" id="l4.204.15"></span>τὸ κατὰ τὴν γαστέρα, μέσον δ’ ἀμφοῖν ὡς ἔνι μάλιστα τῷ
<span class="lb" data-page="4.204" data-line="16" id="l4.204.16"></span>πάχει, διότι καὶ μικτή τις ἔμελλεν ἡ παρ’ αὐτοῦ χρεία
<span class="lb" data-page="4.204" data-line="17" id="l4.204.17"></span>γενήσεσθαι τοῖς ὀργάνοις, ἐν μὲν τοῖς ἄλλοις μέρεσιν,
<span class="pb" data-page="4.205" id="p4.205"></span>
<span class="lb" data-page="4.205" data-line="1" id="l4.205.1"></span>οἵα περ ἦν ἡ καθ’ ἧπάρ τε καὶ νεφροὺς, ἐν δὲ τοῖς κατὰ
<span class="lb" data-page="4.205" data-line="2" id="l4.205.2"></span>τὸ αἰδοῖον, οἵα περ ἡ τῶν κατὰ τὴν γαστέρα.
</p>
          </article>

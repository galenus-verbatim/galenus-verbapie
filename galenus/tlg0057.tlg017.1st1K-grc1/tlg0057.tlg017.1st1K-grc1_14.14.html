<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:14.14">
<span class="pb page1" data-page="4.205" id="p4.205"></span>
<span class="milestone ed1page page1" data-n="1.529" data-unit="ed1page" id="ed1page.1.529"></span>
<span class="milestone ed2page page1" data-n="4.652" data-unit="ed2page" id="ed2page.4.652"></span>
            <p>
<span class="lb" data-page="4.205" data-line="3" id="l4.205.3"></span>Διὰ τί δὲ τὰ μὲν ἔντερα πάντα καὶ ἡ
<span class="lb" data-page="4.205" data-line="4" id="l4.205.4"></span>γαστὴρ ἐκ δύο χιτώνων ἐγένοντο, ταῖς μήτραις δ’ εἷς ἤρκεσεν,
<span class="lb" data-page="4.205" data-line="5" id="l4.205.5"></span>ὥσπερ οὖν καὶ ταῖς κύστεσιν ἑκατέραις, εἴρηται μὲν
<span class="lb" data-page="4.205" data-line="6" id="l4.205.6"></span>ἤδη τὸ κεφάλαιον ἐν τοῖς ἔμπροσθεν λόγοις, ἡνίκα ἐξηγούμην
<span class="lb" data-page="4.205" data-line="7" id="l4.205.7"></span>τῶν ὀργάνων τῆς τροφῆς τὴν κατασκευὴν, ἀνάγκη δὲ
<span class="lb" data-page="4.205" data-line="8" id="l4.205.8"></span>καὶ νῦν, ὅσον εἰς τὴν περὶ τῶν ὑστερῶν διδασκαλίαν διαφέρει,
<span class="lb" data-page="4.205" data-line="9" id="l4.205.9"></span>λεχθῆναι. τὰ μὲν τῶν κύστεων σώματα σκληρὰ καὶ
<span class="lb" data-page="4.205" data-line="10" id="l4.205.10"></span>δυσπαθῆ κατεσκεύασεν ἡ φύσις, ὡς ἂν τοῦτ’ ἔργον ἕξοντα
<span class="lb" data-page="4.205" data-line="11" id="l4.205.11"></span>μόνον, ὑποδέξασθαι περιττώματα. τοῖς δ’ ἐντέροις καὶ τῇ
<span class="lb" data-page="4.205" data-line="12" id="l4.205.12"></span>γαστρὶ, πέψεως μᾶλλον ὀργάνοις οὖσιν ἢ περιττωμάτων
<span class="lb" data-page="4.205" data-line="13" id="l4.205.13"></span>τὸ σαρκῶδες τῆς οὐσίας ἦν οἰκειότερον. οὐ γὰρ
<span class="lb" data-page="4.205" data-line="14" id="l4.205.14"></span>ἕνεκα τοῦ δέξασθαι χολὴν καὶ φλέγμα καὶ τἄλλα δὴ τὰ
<span class="lb" data-page="4.205" data-line="15" id="l4.205.15"></span>καταῤῥέοντα πολλάκις ἐξ ὅλου τοῦ σώματος ὀῤῥώδη περιττώματα
<span class="lb" data-page="4.205" data-line="16" id="l4.205.16"></span>τὴν γένεσιν αὐτῶν ἡ φύσις ἐποιήσατο, γεγονόσι δ’
<span class="lb" data-page="4.205" data-line="17" id="l4.205.17"></span>ἑτέρων ἔργων ἕνεκα συνεχρήσατο καὶ ὡς πόροις περιττωμάτων.
<span class="pb" data-page="4.206" id="p4.206"></span>
<span class="lb" data-page="4.206" data-line="1" id="l4.206.1"></span>ὥστ’ εὐλόγως τὸ μὲν εἶδος αὐτοῖς τῆς τοῦ σώματος
<span class="lb" data-page="4.206" data-line="2" id="l4.206.2"></span>οὐσίας οἰκεῖον ταῖς σφετέραις ἐνεργείαις ἐδημιουργήθη, τὸ
<span class="lb" data-page="4.206" data-line="3" id="l4.206.3"></span>δὲ πλῆθος τῶν χιτώνων διὰ τὴν ἐπίκτητον χρείαν προσετέθη.
<span class="lb" data-page="4.206" data-line="4" id="l4.206.4"></span>κίνδυνος γὰρ ἦν, ὡς ἐν τοῖς ὑπὲρ αὐτῶν δέδεικται
<span class="lb" data-page="4.206" data-line="5" id="l4.206.5"></span>λόγοις, ἀναβρωθῆναί τε καὶ παθεῖν ἐνίοτε τὸν ἕτερον τῶν
<span class="lb" data-page="4.206" data-line="6" id="l4.206.6"></span>χιτώνων τὸν ἐντός. ἵν’ οὖν ἐν τούτῳ μόνῳ μένῃ τὸ κακὸν,
<span class="lb" data-page="4.206" data-line="7" id="l4.206.7"></span>ἕτερον ἔξωθεν αὐτοῦ περιέβαλεν. ἐπὶ δέ γε τῶν ὑστερῶν,
<span class="lb" data-page="4.206" data-line="8" id="l4.206.8"></span>ὡς ἂν αἵματι καθαρῷ καὶ χρηστῷ τρεφομένων, εἷς αὐτάρκης
<span class="lb" data-page="4.206" data-line="9" id="l4.206.9"></span>χιτών. ἀλλ’ ἐπειδὴ μὴ μόνον ἕλκειν αὐτὰς ἐχρῆν εἴσω
<span class="lb" data-page="4.206" data-line="10" id="l4.206.10"></span>τὸ σπέρμα κατὰ τὰς συνουσίας, <span class="milestone ed2page" data-n="4.653" data-unit="ed2page" id="ed2page.4.653"></span>ἀλλὰ καὶ κατέχειν ἐν
<span class="lb" data-page="4.206" data-line="11" id="l4.206.11"></span>τῷ τῆς κυήσεως χρόνῳ καὶ ἀποκρίνειν, ἐπειδὰν τελεωθῇ τὸ
<span class="lb" data-page="4.206" data-line="12" id="l4.206.12"></span>κύημα, διὰ τοῦτο πᾶν εἶδος ἰνῶν ἐν αὐταῖς ἡ φύσις ἐτεχνήσατο.
<span class="lb" data-page="4.206" data-line="13" id="l4.206.13"></span>δέδεικται γὰρ οὖν δὴ καὶ περὶ τοῦδε πολλάκις, ὡς
<span class="lb" data-page="4.206" data-line="14" id="l4.206.14"></span>ἕκαστον τῶν ὀργάνων ἕλκει μὲν εἰς ἑαυτὸ ταῖς εὐθείαις ἰσὶν
<span class="lb" data-page="4.206" data-line="15" id="l4.206.15"></span>ἐνεργοῦν, ἐκκρίνει δὲ ταῖς ἐγκαρσίαις, κατέχει δὲ συμπάσαις.
<span class="lb" data-page="4.206" data-line="16" id="l4.206.16"></span>ὁ δ’ ἔξωθεν τούτων περικείμενος ὑμὴν ἀμφοτέρας
<span class="lb" data-page="4.206" data-line="17" id="l4.206.17"></span>τε συνάπτει τὰς μήτρας ἐς ταὐτὸ, καὶ καλύπτει καὶ συνδεῖ
<span class="lb" data-page="4.206" data-line="18" id="l4.206.18"></span>πρὸς τὰ παρακείμενα. καὶ μὲν δὴ καὶ ἄλλοι τινές εἰσιν ﻿
<span class="pb" data-page="4.207" id="p4.207"></span>
<span class="lb" data-page="4.207" data-line="1" id="l4.207.1"></span>αὐταῖς δεσμοὶ πρός τε τὰ κατὰ ῥάχιν σώματα καὶ τἄλλα
<span class="lb" data-page="4.207" data-line="2" id="l4.207.2"></span>τὰ περικείμενα, χαλαροὶ σύμπαντες ἱκανῶς, ὡς οὐδὲ καθ’
<span class="lb" data-page="4.207" data-line="3" id="l4.207.3"></span>ἓν ἄλλο μόριόν ἐστιν ἰδεῖν· οὐ γὰρ οὖν οὐδ’ ἄλλο τι διαστέλλεσθαί
<span class="lb" data-page="4.207" data-line="4" id="l4.207.4"></span>τε μέχρι πλείστου καὶ αὖθις εἰς ἐλάχιστον
<span class="lb" data-page="4.207" data-line="5" id="l4.207.5"></span>συνέρχεσθαι φύσιν ἔχει. χρὴ τοίνυν καὶ τοὺς δεσμοὺς συνεπεκτείνεσθαι
<span class="lb" data-page="4.207" data-line="6" id="l4.207.6"></span>καὶ συνέπεσθαι παντὶ πλανωμένῳ τῷ σπλάγχνῳ,
<span class="lb" data-page="4.207" data-line="7" id="l4.207.7"></span>καὶ μήτ’ αὐτοὺς ἀποῤῥήγνυσθαι, μήτ’ ἐκεῖνο περιορᾷν
<span class="lb" data-page="4.207" data-line="8" id="l4.207.8"></span>ἀλώμενον, ἢ ἀλλοτρίαις ἀμέτρως ἐπεμβαῖνον ἕδραις.
<span class="lb" data-page="4.207" data-line="9" id="l4.207.9"></span>ἡ δὲ θέσις αὐτῆς, ὅτι μὲν ὁ στόμαχος εἰς τὸ γυναικεῖον
<span class="lb" data-page="4.207" data-line="10" id="l4.207.10"></span>αἰδοῖον τελευτᾷ, δεόντως ταύτῃ τεταγμένον, ἔμπροσθεν εἴρηται.
<span class="lb" data-page="4.207" data-line="11" id="l4.207.11"></span>καὶ εἴπερ ἐκεῖνον ἐστράφθαι χρὴ κάτω, δῆλον ὡς
<span class="lb" data-page="4.207" data-line="12" id="l4.207.12"></span>τὸ λοιπὸν ἅπαν κύτος ἐν τοῖς κατὰ τὴν γαστέρα τετάχθαι
<span class="lb" data-page="4.207" data-line="13" id="l4.207.13"></span>χωρίοις ἀναγκαῖον ὑπάρχει. διὰ τί δ’ ἔμπροσθεν μὲν ἡ
<span class="lb" data-page="4.207" data-line="14" id="l4.207.14"></span>κύστις, ὄπισθεν δὲ τὸ ἀπευθυσμένον ἔντερον, ἐν μέσῳ δ’
<span class="lb" data-page="4.207" data-line="15" id="l4.207.15"></span>ἀμφοῖν αἱ μῆτραι; ἢ ὅτι βέλτιον ἦν ἐπὶ πλεῖστον ἐν ταῖς
<span class="lb" data-page="4.207" data-line="16" id="l4.207.16"></span>κυήσεσιν ἐκτεινομένας αὐτὰς, ἐκ μὲν τῶν ὀπίσω μερῶν οἷον
<span class="lb" data-page="4.207" data-line="17" id="l4.207.17"></span>ὑποστόρεσμά τι κατὰ ῥάχιν ἔχειν, ἐκ δὲ τῶν ἔμπροσθεν
<span class="pb" data-page="4.208" id="p4.208"></span>
<span class="lb" data-page="4.208" data-line="1" id="l4.208.1"></span>οἷον πρόβλημα; λεπτόταται γὰρ ἱκανῶς γίνονται κατὰ τὸν
<span class="lb" data-page="4.208" data-line="2" id="l4.208.2"></span>τῆς κυήσεως χρόνον, ὡς ἂν τοῦ βάθους εἰς τὸ μῆκος ἀναλισκομένου,
<span class="lb" data-page="4.208" data-line="3" id="l4.208.3"></span>καὶ διὰ τοῦτο ἀσθενέσταται, καὶ μὲν δὴ καὶ
<span class="lb" data-page="4.208" data-line="4" id="l4.208.4"></span>προχωροῦσαι διὰ τὸν ὄγκον εἰς τὰ περικείμενα σύμπαντα χωρία.
<span class="lb" data-page="4.208" data-line="5" id="l4.208.5"></span>οὔκουν ἄλυπος οὐδ’ ἀβλαβὴς ἂν αὐταῖς ἡ τῶν περικειμένων
<span class="lb" data-page="4.208" data-line="6" id="l4.208.6"></span>ὀστῶν ἐγίνετο γειτνίασις, εἰ μηδὲν ἐν τῷ μεταξὺ μόριον
<span class="lb" data-page="4.208" data-line="7" id="l4.208.7"></span>ἐτέτακτο. διὰ τί δ’ οὐκ εἰς αὐτοὺς τοὺς ὄρχεις ἐνέφυσε
<span class="lb" data-page="4.208" data-line="8" id="l4.208.8"></span>τὸ σπερματικὸν ἀγγεῖον ἡ φύσις, ἀλλὰ τὴν καλουμένην
<span class="lb" data-page="4.208" data-line="9" id="l4.208.9"></span>ἐπιδιδυμίδα μέσην ἀμφοῖν ἔταξεν; ὅτι χαύνους ἱκανῶς ὑπάρχοντας
<span class="lb" data-page="4.208" data-line="10" id="l4.208.10"></span>αὐτοὺς καὶ σηραγγώδεις καὶ μαλακοὺς πυκνοῖς
<span class="lb" data-page="4.208" data-line="11" id="l4.208.11"></span>καὶ ἰσχυροῖς καὶ σκληροῖς οὐχ οἷόν τ’ ἦν ἀσφαλῶς συμφῦναι
<span class="lb" data-page="4.208" data-line="12" id="l4.208.12"></span>τοῖς σπερματικοῖς ἀγγείοις. ὥστε κᾀνταῦθα, ἅπερ
<span class="lb" data-page="4.208" data-line="13" id="l4.208.13"></span>ἤδη δέδεικται πολλάκις, ἡ φύσις ἀπειργάσθαι φαίνεται, τὸ
<span class="lb" data-page="4.208" data-line="14" id="l4.208.14"></span>μηδὲν τῶν ἐναντίων ταῖς οὐσίαις ἐς ταὐτὸν ἀγαγεῖν, ἀλλ’
<span class="lb" data-page="4.208" data-line="15" id="l4.208.15"></span>ἀεὶ ζητεῖν ἐν μέσῳ τινὰ καταθέσθαι δεσμὸν αὐτοῖς φιλίας
<span class="lb" data-page="4.208" data-line="16" id="l4.208.16"></span>συναγωγόν. ὅσον γὰρ ἀποδεῖ τῶν σπερματικῶν ἀγγείων ἡ
<span class="lb" data-page="4.208" data-line="17" id="l4.208.17"></span>ἐπιδιδυμὶς ἰσχύϊ καὶ πυκνότητι καὶ σκληρότητι, τοσοῦτον
<span class="lb" data-page="4.208" data-line="18" id="l4.208.18"></span>πλεονεκτεῖ τῶν ὄρχεων. ἀλλὰ καὶ τῶν μερῶν αὐτῆς τὰ μὲν
<span class="pb" data-page="4.209" id="p4.209"></span>
<span class="lb" data-page="4.209" data-line="1" id="l4.209.1"></span>τοῖς σπερματικοῖς ἐμφυόμενα σκληρότατα, τὰ δὲ τοῖς ὄρχεσι
<span class="lb" data-page="4.209" data-line="2" id="l4.209.2"></span><span class="milestone ed1page" data-n="1.530" data-unit="ed1page" id="ed1page.1.530"></span>μαλακώτατα, τὰ δ’ ἐν τῷ μεταξὺ πάντα ἀλλήλων
<span class="lb" data-page="4.209" data-line="3" id="l4.209.3"></span>ἀνάλογον ὑπερέχοντα· τὰ μὲν ἐγγυτέρω τῶν σπερματικῶν
<span class="lb" data-page="4.209" data-line="4" id="l4.209.4"></span>σκληρότατα, τὰ δ’ αὖ τῶν ὄρχεων ἐγγύτερα μαλακώτατα
<span class="lb" data-page="4.209" data-line="5" id="l4.209.5"></span>διὰ τὴν αὐτὴν αἰτίαν ἐγένετο. διὰ τί τοίνυν οὐκ εἰσὶν ἐπὶ
<span class="lb" data-page="4.209" data-line="6" id="l4.209.6"></span>τοῖς τῶν θηλειῶν ὄρχεσιν αἰσθηταὶ καὶ σαφεῖς αἱ ἐπιδιδυμίδες,
<span class="lb" data-page="4.209" data-line="7" id="l4.209.7"></span>ἀλλ’ ἢ οὐδ’ ὅλως σοι δόξουσιν ὑπάρχειν, ἢ σμικραὶ
<span class="lb" data-page="4.209" data-line="8" id="l4.209.8"></span>παντελῶς εἶναι; ἢ ὅτι πρῶτον μὲν καὶ ὁ δίδυμος αὐτὸς
<span class="lb" data-page="4.209" data-line="9" id="l4.209.9"></span>σμικρὸς ὁ τοῦ θήλεος, καὶ τὸ σπερματικὸν ὡσαύτως σμικρὸν,
<span class="lb" data-page="4.209" data-line="10" id="l4.209.10"></span>ὥστ’ οὐδὲν θαυμαστὸν οὐδὲ τὸ συνάπτον αὐτὰ
<span class="lb" data-page="4.209" data-line="11" id="l4.209.11"></span>σμικρὸν ὑπάρχειν, ἔπειτα δὲ καὶ ἡ τῆς οὐσίας αὐτῶν διαφορὰ
<span class="lb" data-page="4.209" data-line="12" id="l4.209.12"></span>βραχεῖα καὶ οὐχ ὥσπερ ἐπὶ τῶν ἀῤῥένων παμπόλλη;
<span class="lb" data-page="4.209" data-line="13" id="l4.209.13"></span><span class="milestone ed2page" data-n="4.654" data-unit="ed2page" id="ed2page.4.654"></span>καὶ γὰρ οἱ ὄρχεις οἱ τοῦ ἄῤῥενος ὑγρότεροί τε καὶ
<span class="lb" data-page="4.209" data-line="14" id="l4.209.14"></span>μαλακώτεροι τῶν τοῦ θήλεος, καὶ τὰ ἀγγεῖα τὰ σπερματικὰ
<span class="lb" data-page="4.209" data-line="15" id="l4.209.15"></span>σκληρότερα· τὰ δ’ ἐναντία τούτων ἐπὶ τοῦ θήλεος, αὐτὰ
<span class="lb" data-page="4.209" data-line="16" id="l4.209.16"></span>μὲν ἧττον σκληρὰ διὰ τὰς εἰρημένας αἰτίας, οἱ δ’ ὄρχεις
<span class="lb" data-page="4.209" data-line="17" id="l4.209.17"></span>ἧττον ἀραιοὶ καὶ χαῦνοι καὶ ὑγρότεροι, διότι ψυχρότεροι
<span class="lb" data-page="4.209" data-line="18" id="l4.209.18"></span>τὴν οὐσίαν ὑπάρχουσιν. οὔκουν ὑπὸ τῆς ἐμφύτου θερμασίας
<span class="pb" data-page="4.210" id="p4.210"></span>
<span class="lb" data-page="4.210" data-line="1" id="l4.210.1"></span>διεφυσήθησάν τε καὶ, ὡς ἂν εἴποι τις, ἐζυμώθησαν. εὐλόγως
<span class="lb" data-page="4.210" data-line="2" id="l4.210.2"></span>οὖν ἐγγὺς ἀλλήλων ἐγένοντο ταῖς οὐσίαις, αὐτῶν μὲν
<span class="lb" data-page="4.210" data-line="3" id="l4.210.3"></span>τῶν ὄρχεων σκληροτέρων ἀποτελεσθέντων, τῶν δ’ εἰς αὐτοὺς
<span class="lb" data-page="4.210" data-line="4" id="l4.210.4"></span>ἐμφυομένων ἀγγείων τῶν σπερματικῶν μαλακωτέρων. ὥστ’
<span class="lb" data-page="4.210" data-line="5" id="l4.210.5"></span>οὐκ ἐδέοντο μεγάλου τοῦ συνάψοντος, ὅ κατὰ βραχὺ τῆς
<span class="lb" data-page="4.210" data-line="6" id="l4.210.6"></span>θατέρου σκληρότητος ἀποχωροῦν ἐπὶ τὴν μαλακότητα θατέρου
<span class="lb" data-page="4.210" data-line="7" id="l4.210.7"></span>παραγένοιτο. διότι δ’ ἐκκρεμεῖς εἰσιν οἱ τοῦ ἄῤῥενος
<span class="lb" data-page="4.210" data-line="8" id="l4.210.8"></span>ὄρχεις, διὰ τοῦτο καὶ μῦς εἰς ἑκάτερον αὐτῶν εἷς ἐκ τῶν
<span class="lb" data-page="4.210" data-line="9" id="l4.210.9"></span>κατὰ τὰς λαγόνας καθήκει χωρίων, ὅπως καὶ τούτοις μετείη
<span class="lb" data-page="4.210" data-line="10" id="l4.210.10"></span>τῆς καθ’ ὁρμὴν κινήσεως. τί δὲ τὸ παρὰ τοῦ θήλεος σπέρμα
<span class="lb" data-page="4.210" data-line="11" id="l4.210.11"></span>συμβάλλεται τῷ ἀῤῥενι, καὶ τίς ἡ φύσις ἑκατέρου, καὶ
<span class="lb" data-page="4.210" data-line="12" id="l4.210.12"></span>πάνθ’ ὅσα τοιαῦτα, διὰ τῶν περὶ σπέρματος ὑπομνημάτων
<span class="lb" data-page="4.210" data-line="13" id="l4.210.13"></span>ἐδείχθη. χρὴ δὲ τούτων ἐνταῦθα καταπαύειν ἤδη τὸν λόγον,
<span class="lb" data-page="4.210" data-line="14" id="l4.210.14"></span>ἐν γὰρ τῷ μετ’ αὐτὸν ἡ περὶ τὰ κυούμενα σύμπασα
<span class="lb" data-page="4.210" data-line="15" id="l4.210.15"></span>τέχνη τῆς φύσεως ἐπιδειχθήσεται.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:14.2">
<span class="pb page1" data-page="4.143" id="p4.143"></span>
<span class="milestone ed1page page1" data-n="1.520" data-unit="ed1page" id="ed1page.1.520"></span>
<span class="milestone ed2page page1" data-n="4.631" data-unit="ed2page" id="ed2page.4.631"></span>
            <p>
<span class="lb" data-page="4.143" data-line="5" id="l4.143.5"></span>Μάλιστα μὲν οὖν ἀθάνατον ἡ φύσις, εἴπερ
<span class="lb" data-page="4.143" data-line="6" id="l4.143.6"></span>οἷόν τ’ ἦν, ἐσπούδασε τὸ ἑαυτῆς ἀπεργάσασθαι δημιούργημα
<span class="lb" data-page="4.143" data-line="7" id="l4.143.7"></span>μὴ συγχωρούσης δὲ τῆς ὕλης, (ἐξ ἀρτηριῶν γὰρ καὶ φλεβῶν
<span class="lb" data-page="4.143" data-line="8" id="l4.143.8"></span>καὶ νεύρων καὶ σαρκῶν οὐχ οἷόν τ’ ἦν τὸ συγκείμενον
<span class="lb" data-page="4.143" data-line="9" id="l4.143.9"></span>ἄφθαρτον γενέσθαι,) τὴν ἐνδεχομένην αὐτῷ βοήθειαν εἰς
<span class="lb" data-page="4.143" data-line="10" id="l4.143.10"></span>ἀθανασίαν ἐμηχανήσατο δίκην ἀγαθοῦ πόλεως οἰκιστοῦ,
<span class="lb" data-page="4.143" data-line="11" id="l4.143.11"></span>μὴ τῆς ἐν τῷ παραχρῆμα συνοικήσεως μόνης φροντίσαντος,
<span class="lb" data-page="4.143" data-line="12" id="l4.143.12"></span>ἀλλ’, <span class="milestone ed2page" data-n="4.633" data-unit="ed2page" id="ed2page.4.633"></span>ὅπως ἐπὶ τὸ πᾶν ἢ τὸ πλεῖστόν γε ἡ πόλις
<span class="lb" data-page="4.143" data-line="13" id="l4.143.13"></span>αὐτοῦ διαφυλάττοιτο, προνοησαμένου. πόλις μὲν οὖν εὐτυχὴς
<span class="lb" data-page="4.143" data-line="14" id="l4.143.14"></span>εἰς τοσοῦτον, ὡς διὰ τὸ μῆκος τοῦ χρόνου μηκέτι μνημονεύεσθαι
<span class="lb" data-page="4.143" data-line="15" id="l4.143.15"></span>τὸν οἰκιστὴν αὐτῆς, οὐδεμία πω φαίνεται γεγενημένη.
<span class="lb" data-page="4.143" data-line="16" id="l4.143.16"></span>τὰ δὲ τῆς φύσεως ἔργα πολλαῖς μυριάσιν ἐτῶν
<span class="lb" data-page="4.143" data-line="17" id="l4.143.17"></span>ἤδη τε διήρκεσε καὶ εἰσαῦθις παραμενεῖ, θαυμαστήν τινα
<span class="pb" data-page="4.144" id="p4.144"></span>
<span class="lb" data-page="4.144" data-line="1" id="l4.144.1"></span>τέχνην ἐξευρούσης αὐτῆς, ὡς ἀεὶ τῷ διαφθειρομένῳ ζώῳ
<span class="lb" data-page="4.144" data-line="2" id="l4.144.2"></span>νέον ἕτερον ἀντικαθίσταιτο. τίς οὖν ἤδη ἡ τέχνη κατά τε
<span class="lb" data-page="4.144" data-line="3" id="l4.144.3"></span>ἄλλα σύμπαντα καὶ κατὰ τὸν ἄνθρωπον, ὡς μηδὲν ζώου
<span class="lb" data-page="4.144" data-line="4" id="l4.144.4"></span>γένος ἀπόλοιτο, μένοι δ’ εἰς ἀεὶ σῶόν τε καὶ ἀθάνατον,
<span class="lb" data-page="4.144" data-line="5" id="l4.144.5"></span>ὁ λόγος ὅδε διδάσκειν ἐπαγγέλλεται, τὴν ἀρχὴν ἐνθένδε
<span class="lb" data-page="4.144" data-line="6" id="l4.144.6"></span>ποιησάμενος. ἅπασι τοῖς ζώοις ὄργανά τε κυήσεως ἡ φύσις
<span class="lb" data-page="4.144" data-line="7" id="l4.144.7"></span>ἔδωκε, καί τινα συνῆψεν αὐτοῖς μὲν τοῖς ὀργάνοις ἐξαίρετον
<span class="lb" data-page="4.144" data-line="8" id="l4.144.8"></span>δύναμιν γένεσιν ἡδονῆς, τῇ χρησομένῃ δ’ αὐτοῖς ψυχῇ
<span class="lb" data-page="4.144" data-line="9" id="l4.144.9"></span>θαυμαστήν τινα καὶ ἄῤῥητον ἐπιθυμίαν τῆς χρήσεως, ὑφ’
<span class="lb" data-page="4.144" data-line="10" id="l4.144.10"></span>ἧς ἐπεγειρόμενα καὶ κεντριζόμενα, κᾂν ἄφρονα, κᾂν νέα,
<span class="lb" data-page="4.144" data-line="11" id="l4.144.11"></span>κᾂν ἄλογα παντάπασιν ᾖ, προνοεῖται τῆς τοῦ γένους διαμονῆς,
<span class="lb" data-page="4.144" data-line="12" id="l4.144.12"></span>ὥσπερ εἰ καὶ τελέως ἦν σοφά. γινώσκουσα γὰρ, ὡς
<span class="lb" data-page="4.144" data-line="13" id="l4.144.13"></span>οἶμαι, τὴν οὐσίαν, ἐξ ἧς ἐδημιούργησεν αὐτὰ, μὴ προσιεμένην
<span class="lb" data-page="4.144" data-line="14" id="l4.144.14"></span>ἀκριβῆ σοφίαν, ἀντὶ ταύτης ἔδωκεν αὐτοῖς ὃ μόνον
<span class="lb" data-page="4.144" data-line="15" id="l4.144.15"></span>ἠδύνατο λαβεῖν δέλεαρ εἰς σωτηρίαν τε καὶ φυλακὴν
<span class="lb" data-page="4.144" data-line="16" id="l4.144.16"></span>τοῦ γένους, ἡδονὴν σφοδροτάτην τῇ χρήσει τῶν μορίων
<span class="lb" data-page="4.144" data-line="17" id="l4.144.17"></span>συνάψασα.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:14.3">
<span class="pb page1" data-page="4.145" id="p4.145"></span>
<span class="milestone ed1page page1" data-n="1.520" data-unit="ed1page" id="ed1page.1.520"></span>
<span class="milestone ed2page page1" data-n="4.633" data-unit="ed2page" id="ed2page.4.633"></span>
            <p>
<span class="lb" data-page="4.145" data-line="1" id="l4.145.1"></span>Πρῶτον μὲν δὴ τοῦτ’ αὐτῆς τὸ σόφισμα
<span class="lb" data-page="4.145" data-line="2" id="l4.145.2"></span>θαυμάζειν ἄξιον, ἐφεξῆς δὲ τῶν ὀργάνων τὴν κατασκευὴν
<span class="lb" data-page="4.145" data-line="3" id="l4.145.3"></span>κατὰ τὴν τοῦ σώματος ἰδέαν ἑκάστῳ ζώῳ δοθεῖσαν. καί σοι
<span class="lb" data-page="4.145" data-line="4" id="l4.145.4"></span>περὶ μὲν τῶν ἄλλων εἴη ποτὲ καὶ παρ’ ἡμῶν ἀκοῦσαι, τὰ
<span class="lb" data-page="4.145" data-line="5" id="l4.145.5"></span>λείποντα τοῖς ὑπ’ Ἀριστοτέλους εἰρημένοις προστιθέντων.
<span class="lb" data-page="4.145" data-line="6" id="l4.145.6"></span>ἀνθρώπῳ δὲ (τούτου γὰρ ὁ λόγος ἐξ ἀρχῆς ἐνεστήσατο τὴν
<span class="lb" data-page="4.145" data-line="7" id="l4.145.7"></span>κατασκευὴν ἐξηγεῖσθαι) πρώτη μὲν ἡ τῶν αἰδοίων φύσις
<span class="lb" data-page="4.145" data-line="8" id="l4.145.8"></span>πρόδηλος καὶ πᾶσι γνώριμος, εἰς ὅσον τῆς χρείας ἐστόχασται,
<span class="lb" data-page="4.145" data-line="9" id="l4.145.9"></span>καὶ θέσιν ἐπιτήδειον λαβοῦσα, καὶ μέγεθος, καὶ
<span class="lb" data-page="4.145" data-line="10" id="l4.145.10"></span>σχῆμα, καὶ τὴν ὅλην διάπλασιν. ἑξῆς δὲ καὶ τῶν ἐν βάθει
<span class="lb" data-page="4.145" data-line="11" id="l4.145.11"></span>κατακεκρυμμένων ὀργάνων, ἃ διὰ τῆς ἀνατομῆς ἐφωράθη,
<span class="lb" data-page="4.145" data-line="12" id="l4.145.12"></span>μαθὼν ἑκάστου τὴν χρείαν, οἶδ’ ὅτι θαυμάσεις τὴν δημιουργὸν
<span class="lb" data-page="4.145" data-line="13" id="l4.145.13"></span>αὐτῶν τέχνην. ἐν μὲν γὰρ τῷ θήλει γένει τὰς ὑστέρας
<span class="lb" data-page="4.145" data-line="14" id="l4.145.14"></span>ὑπέθηκε τῇ γαστρὶ, χώραν ταύτην ἀρίστην ἐξευροῦσα πρός
<span class="lb" data-page="4.145" data-line="15" id="l4.145.15"></span>τε τὴν ἀφροδίσιον ὁμιλίαν καὶ πρὸς τὴν τοῦ σπέρματος
<span class="lb" data-page="4.145" data-line="16" id="l4.145.16"></span>ὑποδοχὴν, καὶ πρὸς ἔτι τήν τε τοῦ κυήματος αὔξησιν καὶ
<span class="lb" data-page="4.145" data-line="17" id="l4.145.17"></span>τὴν τοῦ τελεωθέντος ἀποκύησιν. οὐδὲ γὰρ ἂν εὕροις ἐπιτηδειότερον
<span class="pb" data-page="4.146" id="p4.146"></span>
<span class="lb" data-page="4.146" data-line="1" id="l4.146.1"></span>δειότερον ἕτερον χωρίον ἐν ἅπαντι τοῦ ζώου τῷ σώματι
<span class="lb" data-page="4.146" data-line="2" id="l4.146.2"></span>πρὸς οὐδὲν τῶν εἰρημένων, ἀλλ’ εἴς τε τὴν συνουσίαν ἄριστον
<span class="lb" data-page="4.146" data-line="3" id="l4.146.3"></span>τοῦτο, πόῤῥω τῶν κατὰ τὸ πρόσωπον ὀργάνων ἀπῳκισμένον,
<span class="lb" data-page="4.146" data-line="4" id="l4.146.4"></span>καὶ πρὸς τὴν τοῦ κυήματος αὔξησιν ἐγκαιρότατον,
<span class="lb" data-page="4.146" data-line="5" id="l4.146.5"></span>ἐπὶ πλεῖστον ἀλύπως διαστέλλεσθαι πεφυκὸς, εἴς τε
<span class="lb" data-page="4.146" data-line="6" id="l4.146.6"></span>τοὺς τόκους χρηστότατον, ὡς ἂν εἰς τὰ κάτω τε καὶ πρὸς
<span class="lb" data-page="4.146" data-line="7" id="l4.146.7"></span>τὰ σκέλη τῆς ἐξόδου τῷ κυηθέντι ῥᾷον ἐσομένης. ὁ γάρ
<span class="lb" data-page="4.146" data-line="8" id="l4.146.8"></span>τοι τῶν ὑστερῶν αὐχὴν, ὃν ὁδὸν εἴσω μὲν τοῦ σπέρματος,
<span class="lb" data-page="4.146" data-line="9" id="l4.146.9"></span>ἔξωθεν δὲ τοῦ τελεωθέντος ἐμβρύου παρεσκεύασεν ἡ φύσις,
<span class="lb" data-page="4.146" data-line="10" id="l4.146.10"></span>εἰς τὸ γυναικεῖον αἰδοῖον τελευτᾷ, μεμυκὼς μὲν, ἐπειδὰν
<span class="lb" data-page="4.146" data-line="11" id="l4.146.11"></span>κύῃ τὸ ζῶον, οὕτως ἀκριβῶς, ὡς μηδὲ τοὐλάχιστον ἢ ἔσωθεν
<span class="lb" data-page="4.146" data-line="12" id="l4.146.12"></span>ἔξω χαλᾷν, ἢ ἔξωθεν ἔσω παραδέχεσθαι, διοιγόμενος
<span class="lb" data-page="4.146" data-line="13" id="l4.146.13"></span>δὲ καὶ τεινόμενος ἐν ταῖς συνουσίαις εἰς τοσοῦτον, ὡς δι’
<span class="lb" data-page="4.146" data-line="14" id="l4.146.14"></span>εὐρείας ὁδοῦ φερόμενον τὸ σπέρμα ῥᾳδίως ἐφικνεῖσθαι τοῦ
<span class="lb" data-page="4.146" data-line="15" id="l4.146.15"></span>κύτους τῶν ὑστερῶν, ἐν δὲ δὴ τοῖς τόκοις ἐπὶ πλεῖστον
<span class="lb" data-page="4.146" data-line="16" id="l4.146.16"></span>διϊστάμενος, ὡς ὅλον ταύτῃ διέρχεσθαι τὸ ἔμβρυον. εὐλόγως
<span class="lb" data-page="4.146" data-line="17" id="l4.146.17"></span>τε οὖν νευρώδης ἅμα καὶ σκληρὸς ὑπὸ τῆς φύσεως
<span class="lb" data-page="4.146" data-line="18" id="l4.146.18"></span>ἐγένετο· <span class="milestone ed2page" data-n="4.634" data-unit="ed2page" id="ed2page.4.634"></span>νευρώδης μὲν, ἵνα ἐπὶ πλεῖστον ἐν μέρει ﻿
<span class="pb" data-page="4.147" id="p4.147"></span>
<span class="lb" data-page="4.147" data-line="1" id="l4.147.1"></span>διαστέλλοιτό τε καὶ συστέλλοιτο, σκληρὸς δὲ, ὅπως μήτ’ ἐν
<span class="lb" data-page="4.147" data-line="2" id="l4.147.2"></span>ταῖς τοιαύταις τι πάσχοι μεταβολαῖς, ἐξευθύνοιτό τε κατὰ
<span class="lb" data-page="4.147" data-line="3" id="l4.147.3"></span>τὴν τοῦ σπέρματος ὑποδοχήν. εἰ γὰρ δὴ διὰ μαλακότητα
<span class="lb" data-page="4.147" data-line="4" id="l4.147.4"></span>καταπίπτων ἐφ’ ἑαυτὸν ἕλικάς τινας ἐποιεῖτο καὶ καμπὰς,
<span class="lb" data-page="4.147" data-line="5" id="l4.147.5"></span>ἐκωλύετο ἂν ὑπὸ τῶνδε ταχέως ἐξικνεῖσθαι πρὸς τοὺς κόλπους
<span class="lb" data-page="4.147" data-line="6" id="l4.147.6"></span>τῶν ὑστερῶν τὸ σπέρμα, κᾀν τούτῳ διεκρίνετ’ ἂν ἀπ’ ἀλλήλων
<span class="lb" data-page="4.147" data-line="7" id="l4.147.7"></span>ἥ θ’ ὑγρότης καὶ τὸ πνεῦμα, καίτοι δεόμενα συνεῖναι,
<span class="lb" data-page="4.147" data-line="8" id="l4.147.8"></span>τὸ μὲν ὡς ἀρχὴ κινητικὴ, τὸ δ’ ὡς ἐπιτήδειος ὕλη πρὸς
<span class="lb" data-page="4.147" data-line="9" id="l4.147.9"></span>ἐμβρύων ζώων γένεσιν. οὐ γὰρ δὴ τό γ’ αἷμα τὸ καταμήνιον
<span class="lb" data-page="4.147" data-line="10" id="l4.147.10"></span>ἡ πρώτη καὶ <span class="milestone ed1page" data-n="1.521" data-unit="ed1page" id="ed1page.1.521"></span>οἰκεία πρὸς τὴν τοῦ ζώου γένεσιν
<span class="lb" data-page="4.147" data-line="11" id="l4.147.11"></span>ὕλη, καθάπερ ἐπιδέδεικται δι’ ἑτέρων. ἀλλ’ ὅταν ὑπὸ τοῦ
<span class="lb" data-page="4.147" data-line="12" id="l4.147.12"></span>συμφύτου πνεύματος ἡ τοῦ σπέρματος ὑγρότης φερομένη
<span class="lb" data-page="4.147" data-line="13" id="l4.147.13"></span>τοῖς τῶν ὑστερῶν ἐμπέσῃ χιτῶσιν, ὡς ἂν αὐτή τε γλίσχρος
<span class="lb" data-page="4.147" data-line="14" id="l4.147.14"></span>ὑπάρχουσα καὶ τραχέσιν ὁμιλοῦσα σώμασι δίκην ἀλοιφῆς
<span class="lb" data-page="4.147" data-line="15" id="l4.147.15"></span>κολλᾶται. κᾀντεῦθεν ἤδη μιᾷ ῥοπῇ καιροῦ πολλὰ γίνεται
<span class="lb" data-page="4.147" data-line="16" id="l4.147.16"></span>θαυμαστὰ τῆς φύσεως ἔργα περὶ τὴν ἀρχὴν τῆς τοῦ ζώου
<span class="lb" data-page="4.147" data-line="17" id="l4.147.17"></span>γενέσεως. αὐτὰς μὲν συσταλῆναι τὰς μήτρας ὅτι τάχιστα
<span class="lb" data-page="4.147" data-line="18" id="l4.147.18"></span>περὶ τὸ σπέρμα συμβαίνει, μῦσαι δὲ σύμπαντά τε τὸν αὐχένα
<span class="pb" data-page="4.148" id="p4.148"></span>
<span class="lb" data-page="4.148" data-line="1" id="l4.148.1"></span>καὶ μάλιστα τὸ ἐντὸς στόμιον αὐτοῦ, τὴν δ’ ὑπαλείφουσαν
<span class="lb" data-page="4.148" data-line="2" id="l4.148.2"></span>ὑγρότητα τὰς τραχύτητας τῶν ὑστερῶν, ὑπὸ τὴν ἐντὸς ἅπασαν
<span class="lb" data-page="4.148" data-line="3" id="l4.148.3"></span>ἐπιφάνειαν αὐτῶν ταθεῖσαν, ὑμένα λεπτὸν γενέσθαι,
<span class="lb" data-page="4.148" data-line="4" id="l4.148.4"></span>ἐν τούτῳ δ’ ἤδη πανταχόθεν ἀκριβῶς φρουρούμενον τὸ
<span class="lb" data-page="4.148" data-line="5" id="l4.148.5"></span>πνεῦμα μήτε διϊπτάμενον οἴχεσθαι καὶ τῶν κινήσεων
<span class="lb" data-page="4.148" data-line="6" id="l4.148.6"></span>ἀπάρξασθαι τῶν φυσικῶν, ἕλκον μὲν εἰς τὰς μήτρας διὰ
<span class="lb" data-page="4.148" data-line="7" id="l4.148.7"></span>τῶν καθηκουσῶν ἀρτηριῶν τε καὶ φλεβῶν ἰκμάδα λεπτὴν,
<span class="lb" data-page="4.148" data-line="8" id="l4.148.8"></span>ἐξομοιοῦν δὲ ταύτην ταῖς ὑγρότησιν, αἷς ἐνδέδεται, καὶ πάχος
<span class="lb" data-page="4.148" data-line="9" id="l4.148.9"></span>ἤδη τι καὶ πλῆθος αὐταῖς παρασκευάζον. εἰ δέ γε μὴ
<span class="lb" data-page="4.148" data-line="10" id="l4.148.10"></span>διὰ ταχέων ἐνέπιπτε τοῖς κόλποις τῶν ὑστερῶν, ἀλλ’ ἐν τῷ
<span class="lb" data-page="4.148" data-line="11" id="l4.148.11"></span>μεταξύ τις ἐγένετο διατριβὴ, κενὸν ἔφθανεν ἂν, ἅτε μικρομερὲς
<span class="lb" data-page="4.148" data-line="12" id="l4.148.12"></span>ὑπάρχον καὶ κοῦφον, ἐκπίπτειν τε τῆς ὑγρότητος, ἀπόλλυσθαί
<span class="lb" data-page="4.148" data-line="13" id="l4.148.13"></span>τε διαπνεόμενον. ὅπως δὲ μηδέν τι τοιοῦτον γίγνοιτο,
<span class="lb" data-page="4.148" data-line="14" id="l4.148.14"></span>τὸν αὐχένα τῶν μητρῶν ἡ φύσις ἐδημιούργησε μετρίως
<span class="lb" data-page="4.148" data-line="15" id="l4.148.15"></span>σκληρὸν, ὡς ἐν τῇ τοῦ σπέρματος εἴσω φορᾷ τεινόμενόν
<span class="lb" data-page="4.148" data-line="16" id="l4.148.16"></span>τε ἅμα καὶ διαστελλόμενον ἐξευθύνεσθαι καὶ ἀνευρύνεσθαι
<span class="lb" data-page="4.148" data-line="17" id="l4.148.17"></span>τοσοῦτον, ὅσον ἐπιτήδειον ἔμελλεν ἔσεσθαι πρός τε τὴν
<span class="lb" data-page="4.148" data-line="18" id="l4.148.18"></span>ἀκώλυτον ὁδὸν τοῦ σπέρματος καὶ τὴν ἐπὶ τῷδε σύμπτωσιν
<span class="pb" data-page="4.149" id="p4.149"></span>
<span class="lb" data-page="4.149" data-line="1" id="l4.149.1"></span>τοῦ στόματος. εἰ δέ γ’ ἀμετρότερον ἦν σκληρὸς, εὐθύνετο
<span class="lb" data-page="4.149" data-line="2" id="l4.149.2"></span>μὲν ἂν ῥᾳδίως, οὐκ ἂν δὲ εὐκόλως τε καὶ ταχέως συνέπιπτεν,
<span class="lb" data-page="4.149" data-line="3" id="l4.149.3"></span>ὥσπερ, εἰ καὶ μαλακώτερος, ἤ ἐστιν, ὑπῆρχεν, ἑτοιμότερον
<span class="lb" data-page="4.149" data-line="4" id="l4.149.4"></span>μὲν ἂν εἰς ἑαυτὸν ὅλος ἠδύνατο συνιζάνειν, εὐθύνεσθαι
<span class="lb" data-page="4.149" data-line="5" id="l4.149.5"></span>δὲ καὶ διατείνεσθαι καὶ διευρύνεσθαι χαλεπὸν ἦν
<span class="lb" data-page="4.149" data-line="6" id="l4.149.6"></span>αὐτῷ. πρὸς οὖν ἀμφοτέρας τὰς χρείας ἐναντίας οὔσας ἐξ
<span class="lb" data-page="4.149" data-line="7" id="l4.149.7"></span>ἐναντίων ποιοτήτων αὐτὸν ἐκεράσατο δικαίῳ μέτρῳ, σκληρότητος
<span class="lb" data-page="4.149" data-line="8" id="l4.149.8"></span>μὲν νείμασα τοσοῦτον, ὅσον εὐρύτητά τε ἅμα καὶ
<span class="lb" data-page="4.149" data-line="9" id="l4.149.9"></span>εὐθύτητα παρέξειν αὐτῷ σύμμετρον ἔμελλεν ἔσεσθαι ἐν ταῖς
<span class="lb" data-page="4.149" data-line="10" id="l4.149.10"></span>τοῦ σπέρματος ὑποδοχαῖς, μαλακότητα δ’ αὐτῇ κεράσασα
<span class="lb" data-page="4.149" data-line="11" id="l4.149.11"></span>τοσαύτην, ὡς ἐπὶ πλεῖστον ἑτοίμως δύνασθαι διαστέλλεσθαί
<span class="lb" data-page="4.149" data-line="12" id="l4.149.12"></span>τε καὶ συστέλλεσθαι. μὴ τοίνυν ἔτι θαύμαζε, ἤ ἐν ταῖς
<span class="lb" data-page="4.149" data-line="13" id="l4.149.13"></span>τῶν ζώων διαιρέσεσι θεώμενος, ἢ παρ’ Ἡροφίλῳ γεγραμμένον
<span class="lb" data-page="4.149" data-line="14" id="l4.149.14"></span>ἢ ἄλλῳ τινὶ τῶν ἀνατομικῶν εὑρίσκων, ὡς ὁ τῶν ὑστερῶν
<span class="lb" data-page="4.149" data-line="15" id="l4.149.15"></span>αὐχὴν διέστραπταί τε καὶ σκολιός ἐστι κατὰ τὸν λοιπὸν
<span class="lb" data-page="4.149" data-line="16" id="l4.149.16"></span>ἅπαντα χρόνον, ἐν ᾧ μήτ’ εἴσω φέρεται τὸ σπέρμα, μήτ’
<span class="lb" data-page="4.149" data-line="17" id="l4.149.17"></span>ἔξω τὸ ἔμβρυον· ἕπεται γὰρ τοῦτο τῇ προειρημένῃ κατασκευῇ,
<span class="lb" data-page="4.149" data-line="18" id="l4.149.18"></span>συμμέτρως ἐχούσῃ μαλακότητός τε καὶ σκληρότητος.
<span class="pb" data-page="4.150" id="p4.150"></span>
<span class="lb" data-page="4.150" data-line="1" id="l4.150.1"></span>εἰ μὲν γὰρ ἀμέτρως σκληρὸς ἦν ὁ τῶν μητρῶν αὐχὴν, οὐκ
<span class="lb" data-page="4.150" data-line="2" id="l4.150.2"></span>ἂν ἐν τῷ συστέλλεσθαι διεστρέφετο· νῦν δ’, ἐπειδὴ βέλτιον
<span class="lb" data-page="4.150" data-line="3" id="l4.150.3"></span>ἦν αὐτὸν εἰς ἱκανὸν ἦχθαι μαλακότητος, ὅταν ἀφεθεὶς τῆς
<span class="lb" data-page="4.150" data-line="4" id="l4.150.4"></span>τάσεως εἰς αὐτὸν συνίζηται, ῥυτίδας τινὰς ἐξ ἀνάγκης καὶ
<span class="lb" data-page="4.150" data-line="5" id="l4.150.5"></span>καμπὰς καὶ διαστροφὰς ἐπικτᾶται, καὶ τοῦτ’ εἰς τὸ μὴ
<span class="lb" data-page="4.150" data-line="6" id="l4.150.6"></span>καταψύχεσθαι τὰ <span class="milestone ed2page" data-n="4.635" data-unit="ed2page" id="ed2page.4.635"></span>κατὰ τὰς μήτρας μεγάλως συντελεῖ.
<span class="lb" data-page="4.150" data-line="7" id="l4.150.7"></span>καὶ διὰ τοῦτ’ ἔν τε ταῖς ἐφ’ ἑκάστῳ μηνὶ καθάρσεσι
<span class="lb" data-page="4.150" data-line="8" id="l4.150.8"></span>καὶ τοῖς τόκοις αἱ γυναῖκες μάλιστα ψύχονται, τηνικαῦτα
<span class="lb" data-page="4.150" data-line="9" id="l4.150.9"></span>γὰρ εὐθύς τε γίνεται καὶ ἀναπεπταμένος ὁ στόμαχος τῶν
<span class="lb" data-page="4.150" data-line="10" id="l4.150.10"></span>ὑστερῶν. εἴπερ οὖν διὰ παντὸς ὁμοίως εἶχε, διὰ παντὸς
<span class="lb" data-page="4.150" data-line="11" id="l4.150.11"></span>ἂν ὁμοίως κατεψύχοντο.
</p>
          </article>

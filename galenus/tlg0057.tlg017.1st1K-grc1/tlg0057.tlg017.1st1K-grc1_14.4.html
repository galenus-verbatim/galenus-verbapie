<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:14.4">
<span class="pb page1" data-page="4.150" id="p4.150"></span>
<span class="milestone ed1page page1" data-n="1.521" data-unit="ed1page" id="ed1page.1.521"></span>
<span class="milestone ed2page page1" data-n="4.635" data-unit="ed2page" id="ed2page.4.635"></span>
            <p>
<span class="lb" data-page="4.150" data-line="12" id="l4.150.12"></span>Τοῦτον μὲν οὖν ἕνα, τὸ δὲ κύτος τῶν ὑστερῶν
<span class="lb" data-page="4.150" data-line="13" id="l4.150.13"></span>οὐχ ἓν ἡ φύσις ἐποίησεν, ἀλλ’ ἐν μὲν ταῖς ὑσὶ καὶ
<span class="lb" data-page="4.150" data-line="14" id="l4.150.14"></span>ἄλλοις τισὶ πλείω κυΐσκεσθαι δεομένοις παμπόλλοις κόλπους
<span class="lb" data-page="4.150" data-line="15" id="l4.150.15"></span>ἐδημιούργησεν, ἀνθρώπῳ δὲ καὶ τοῖς ὁμοίοις, ὥσπερ
<span class="lb" data-page="4.150" data-line="16" id="l4.150.16"></span>ὅλον ἐστὶ τὸ σῶμα δίδυμον ἀριστεροῖς τε καὶ δεξιοῖς, οὕτω
<span class="lb" data-page="4.150" data-line="17" id="l4.150.17"></span>καὶ τῆς ὑστέρας κόλπος, ὁ μὲν ἐν τοῖς δεξιοῖς, ὁ δ’ ἐν
<span class="pb" data-page="4.151" id="p4.151"></span>
<span class="lb" data-page="4.151" data-line="1" id="l4.151.1"></span>τοῖς ἀριστεροῖς τέτακται. προνοουμένη γὰρ ἡ φύσις, ὅπως
<span class="lb" data-page="4.151" data-line="2" id="l4.151.2"></span>ἂν μὴ ζώου τι γένος ἀφανισθείη μηδενὸς, ὅσα διὰ τὴν τοῦ
<span class="lb" data-page="4.151" data-line="3" id="l4.151.3"></span>σώματος ἀσθένειαν ἤτοι βραχυχρόνια τελέως ἢ βορὰ τοῖς
<span class="lb" data-page="4.151" data-line="4" id="l4.151.4"></span>ἰσχυροτέροις ἔμελλε γενήσεσθαι, τούτοις ἅπασαν ἴαμα τῆς
<span class="lb" data-page="4.151" data-line="5" id="l4.151.5"></span>συνεχοῦς φθορᾶς ἐξεῦρε τὴν πολυγονίαν. ἔστι μὲν δὴ καὶ
<span class="lb" data-page="4.151" data-line="6" id="l4.151.6"></span>τοῦτο θαυμαστὸν ἔργον τῆς φύσεως, ἁπάντων δ’ ἂν οἶδ’
<span class="lb" data-page="4.151" data-line="7" id="l4.151.7"></span>ὅτι θαυμάτων ἐπέκεινά σοι δόξειεν ἥκειν τὸ πλῆθος τῶν
<span class="lb" data-page="4.151" data-line="8" id="l4.151.8"></span>κόλπων, ἰσάριθμον γενόμενον τοῖς τιτθοῖς. οὐ γὰρ ἔτ’ ἐγχωρεῖ
<span class="lb" data-page="4.151" data-line="9" id="l4.151.9"></span>λέγειν ἐνταῦθα τοῖς σοφισταῖς, ὡς ἄλογος αἰτία καὶ
<span class="lb" data-page="4.151" data-line="10" id="l4.151.10"></span>τύχη τις ἄτεχνος ἀνθρώποις μὲν δύο τῶν μητρῶν τοὺς κόλπους
<span class="lb" data-page="4.151" data-line="11" id="l4.151.11"></span>ἐδημιούργησε, παμπόλλους δὲ ταῖς ὑσί· τὸ γὰρ, ὅσος
<span class="lb" data-page="4.151" data-line="12" id="l4.151.12"></span>ἐκείνων ὁ ἀριθμὸς, τοσοῦτον γενέσθαι καὶ τῶν τιτθῶν
<span class="lb" data-page="4.151" data-line="13" id="l4.151.13"></span>ἀπάγει τὴν γνώμην τῆς αὐτομάτου γενέσεως. εἰ δὲ δὴ καὶ
<span class="lb" data-page="4.151" data-line="14" id="l4.151.14"></span>κατ’ ἄνθρωπον καὶ σῦν οὕτως εἶχε κατὰ τύχην, ἀλλὰ τό
<span class="lb" data-page="4.151" data-line="15" id="l4.151.15"></span>γε καὶ τοῖς ἄλλοις ἅπασι ζώοις ἴσον ἀεὶ τὸν ἀριθμὸν τοῖς
<span class="lb" data-page="4.151" data-line="16" id="l4.151.16"></span>τιτθοῖς γίνεσθαι, τοῦτ’ οὐκέτ’ ἂν οὐδὲ τοῖς ἀναισχυντοτάτοις
<span class="lb" data-page="4.151" data-line="17" id="l4.151.17"></span>ἄνευ προνοίας ἀποτελεῖσθαι δόξειεν, εἰ μὴ καὶ τελέως
<span class="lb" data-page="4.151" data-line="18" id="l4.151.18"></span>ἀναίσχυντοι τύχοιεν ὑπάρχοντες· εἰ μή γε τὸ τηνικαῦτα τοῖς ﻿
<span class="pb" data-page="4.152" id="p4.152"></span>
<span class="lb" data-page="4.152" data-line="1" id="l4.152.1"></span>τιτθοῖς ἐπιγίνεσθαι τὸ γάλα, καθ’ ὃ μάλιστα τέλειον ἤδη
<span class="lb" data-page="4.152" data-line="2" id="l4.152.2"></span>τὸ κύημά ἐστι, καὶ δὴ καὶ τοῦτο τύχης τινὸς ἀλόγου νομίζουσιν
<span class="lb" data-page="4.152" data-line="3" id="l4.152.3"></span>ἔργον, οὐ τέχνης θαυμαστῆς ὑπάρχειν ἐπίδειγμα. καὶ
<span class="lb" data-page="4.152" data-line="4" id="l4.152.4"></span>μὴν, εἰ μηδὲν τῶν ἄλλων, ἀλλὰ τοῦτό γε μόνον ἱκανόν
<span class="lb" data-page="4.152" data-line="5" id="l4.152.5"></span>ἐστιν ἐπιστρέψαι τὴν διάνοιαν, ὡς τεχνικῶς ἀπειργασμένον.
<span class="lb" data-page="4.152" data-line="6" id="l4.152.6"></span>μαλακὸν γὰρ ἔτι καὶ ἀσθενὲς ὂν ἕκαστον τῶν ἀποκυηθέντων
<span class="lb" data-page="4.152" data-line="7" id="l4.152.7"></span>ζώων ἀδύνατον ἦν δήπου πέπτειν ἤδη σιτία στερεά. διὰ
<span class="lb" data-page="4.152" data-line="8" id="l4.152.8"></span>τοῦτ’ οὖν ἡ φύσις ὥσπερ ἔτι κυουμένῳ τὴν ἐκ τῆς μητρὸς
<span class="lb" data-page="4.152" data-line="9" id="l4.152.9"></span>αὐτῷ τροφὴν παρεσκεύασεν. ὁπόσοις δὲ τῶν ζώων ὑπὸ ξηρότητος
<span class="lb" data-page="4.152" data-line="10" id="l4.152.10"></span>τοῦ σώματος οὐχ οἷόν τ’ ἦν ὑγρὸν ὑποθρέψαι περίττωμα,
<span class="lb" data-page="4.152" data-line="11" id="l4.152.11"></span>καθάπερ ἅπασι τοῖς πτηνοῖς, ἕτερον ἐν τούτοις τι
<span class="lb" data-page="4.152" data-line="12" id="l4.152.12"></span>τῆς ἀνατροφῆς τῶν ἐκγόνων ἐπετεχνήσατο σόφισμα, θαυμαστὴν
<span class="lb" data-page="4.152" data-line="13" id="l4.152.13"></span>κηδεμονίαν εἰς αὐτὰ τῶν γενομένων συνάψασα, δι’
<span class="lb" data-page="4.152" data-line="14" id="l4.152.14"></span>ἣν ὑπερμαχεῖ τε ἅμα τῶν νεοττῶν, ἀνθίστασθαι τολμῶντα
<span class="lb" data-page="4.152" data-line="15" id="l4.152.15"></span>ζώοις ἀλκίμοις, ἃ πρότερον ὑπέφυγεν, καὶ τροφὰς ἐπιτηδείους
<span class="lb" data-page="4.152" data-line="16" id="l4.152.16"></span>αὐτοῖς ἐκπορίζει. τὴν μὲν οὖν εἰς ἅπαντα τὰ μόρια
<span class="lb" data-page="4.152" data-line="17" id="l4.152.17"></span>πρόνοιαν τῆς φύσεως εἴη ποτὲ καὶ αὖθις ἰδίᾳ καθ’ ἑαυτὴν
<span class="lb" data-page="4.152" data-line="18" id="l4.152.18"></span>διελθεῖν. ὁ δ’ ἄνθρωπος (ἐπὶ τοῦτον γὰρ ἐξ ἀρχῆς ὁ λόγος
<span class="pb" data-page="4.153" id="p4.153"></span>
<span class="lb" data-page="4.153" data-line="1" id="l4.153.1"></span>ὥρμηται) τά τ’ ἄλλα μόρια τοῦ σώματος ἅπαντα θαυμαστῶς
<span class="lb" data-page="4.153" data-line="2" id="l4.153.2"></span>ἐδείχθη κατεσκευασμένος, ἀτὰρ οὐδὲ τὰ περὶ τὴν γένεσιν
<span class="lb" data-page="4.153" data-line="3" id="l4.153.3"></span>ἀπολείπεται τῶν ἄλλων. ὥσπερ γὰρ αἱ μῆτραι δύο γεγόνασι
<span class="lb" data-page="4.153" data-line="4" id="l4.153.4"></span>ταῖς γυναιξὶν, εἰς ἕνα περαίνουσαι τράχηλον, οὕτω καὶ τιτθοὶ
<span class="lb" data-page="4.153" data-line="5" id="l4.153.5"></span>δύο, τῆς καθ’ ἑαυτὸν ἑκατέρας μήτρας οἷον ὑπηρέτης τις
<span class="lb" data-page="4.153" data-line="6" id="l4.153.6"></span>ἀγαθός. οὕτως γοῦν καὶ Ἱπποκράτης ἔλεγε· Γυναικὶ ἐν
<span class="lb" data-page="4.153" data-line="7" id="l4.153.7"></span>γαστρὶ ἐχούσῃ ἢν ὁ ἕτερος μασθὸς ἰσχνὸς γένηται δίδυμα
<span class="lb" data-page="4.153" data-line="8" id="l4.153.8"></span>ἐχούσῃ, θάτερον <span class="milestone ed2page" data-n="4.636" data-unit="ed2page" id="ed2page.4.636"></span>ἐκτιτρώσκει καὶ ἢν μὲν ὁ δεξιὸς
<span class="lb" data-page="4.153" data-line="9" id="l4.153.9"></span>ἰσχνὸς γένηται, τὸ ἄρσεν, ἢν δ’ ὁ ἀριστερὸς, τὸ θῆλυ.
<span class="lb" data-page="4.153" data-line="10" id="l4.153.10"></span>οὗτος γὰρ ὁ λόγος ἐκείνῳ συνᾴδει· Ἔμβρυα τὰ μὲν ἄῤῥενα
<span class="lb" data-page="4.153" data-line="11" id="l4.153.11"></span>ἐν τοῖσι δεξιοῖσι, τὰ δὲ θήλεα ἐν τοῖσι ἀριστεροῖσι μᾶλλον.
<span class="lb" data-page="4.153" data-line="12" id="l4.153.12"></span>οἶδα μὲν οὖν ἐφαπτόμενος οὐ σμικροῦ λόγου, γινώσκω δὲ
<span class="lb" data-page="4.153" data-line="13" id="l4.153.13"></span>καὶ ὡς οὐκ ἔστιν οἷόν τε καλῶς ἐξηγήσασθαι τῶν γεννητικῶν
<span class="lb" data-page="4.153" data-line="14" id="l4.153.14"></span>μορίων τὰς χρείας ἄνευ τῶν φυσικῶν ἐνεργειῶν. ἐδείχθη
<span class="lb" data-page="4.153" data-line="15" id="l4.153.15"></span>γάρ μοι καὶ κατ’ ἀρχὰς τοῦδε τοῦ λόγου παντὸς, ὡς
<span class="lb" data-page="4.153" data-line="16" id="l4.153.16"></span>οὐκ ἐνδέχεται τὰς χρείας ἐξευρεῖν ἑκάστου τῶν καθ’ ἕκαστον
<span class="lb" data-page="4.153" data-line="17" id="l4.153.17"></span>ὄργανον μορίων ἄνευ τοῦ γνῶναι τὴν ἐνέργειαν. ὥσπερ οὖν
<span class="lb" data-page="4.153" data-line="18" id="l4.153.18"></span>ἐν ἅπασι τοῖς ἔμπροσθεν, ὑποθέσεις τοῖς ἐνεστηκόσι λόγοις
<span class="pb" data-page="4.154" id="p4.154"></span>
<span class="lb" data-page="4.154" data-line="1" id="l4.154.1"></span>τὰ δι’ ἑτέρων ἀποδεδειγμένα ποιούμενοι, τὰς χρείας τῶν
<span class="lb" data-page="4.154" data-line="2" id="l4.154.2"></span>μορίων ἐξηγησάμεθα, καὶ νῦν οὕτω δράσομεν. ὅτι μὲν γὰρ
<span class="lb" data-page="4.154" data-line="3" id="l4.154.3"></span>ἐν τῇ δεξιᾷ μήτρᾳ σπανίως εὑρίσκεταί ποτε θῆλυ περιεχόμενον
<span class="lb" data-page="4.154" data-line="4" id="l4.154.4"></span>ἔμβρυον, ἐν τοῖς περὶ τῆς Ἱπποκράτους ἀνατομῆς ἐπὶ
<span class="lb" data-page="4.154" data-line="5" id="l4.154.5"></span>πλέον <span class="milestone ed1page" data-n="1.522" data-unit="ed1page" id="ed1page.1.522"></span>εἴρηται· φαίνεται δ’ ἐναργῶς ὁσημέραι καὶ ἡ
<span class="lb" data-page="4.154" data-line="6" id="l4.154.6"></span>τῶν τιτθῶν πρὸς τὰς μήτρας κοινωνία κατά τε τὰς φθορὰς
<span class="lb" data-page="4.154" data-line="7" id="l4.154.7"></span>τῶν ἐμβρύων, περὶ ὧν Ἱπποκράτης ἡμᾶς ἐδίδασκε, καὶ
<span class="lb" data-page="4.154" data-line="8" id="l4.154.8"></span>πρὸ τούτων ἔτι κατὰ φύσιν ἔχοντος τοῦ ζώου. μικροὶ μὲν
<span class="lb" data-page="4.154" data-line="9" id="l4.154.9"></span>γὰρ αὐξανομένων ὁμοίως ταῖς μήτραις εἰσὶ, τελειωθέντων
<span class="lb" data-page="4.154" data-line="10" id="l4.154.10"></span>δὲ καὶ τὴν τοῦ γεννᾷν ὥραν ἀπολαβόντων, συνεξαίρονται
<span class="lb" data-page="4.154" data-line="11" id="l4.154.11"></span>ταῖς ὑστέραις ἄχρι τοῦ προσήκοντος μεγέθους, ἐν ᾧ καταστάντων
<span class="lb" data-page="4.154" data-line="12" id="l4.154.12"></span>ἀμφοῖν τῶν ὀργάνων, ὑποδέξασθαι μὲν τὸ σπέρμα
<span class="lb" data-page="4.154" data-line="13" id="l4.154.13"></span>καὶ τελεῶσαι τὸ κύημα τῶν ὑστερῶν ἔργον, ἐκθρέψαι δὲ
<span class="lb" data-page="4.154" data-line="14" id="l4.154.14"></span>τὸ γεγεννημένον ἤδη τῶν τιτθῶν. εἰ γὰρ δὴ ταῖς διαιρέσεσι
<span class="lb" data-page="4.154" data-line="15" id="l4.154.15"></span>τῶν ζώων προσέχοις τὸν νοῦν, ἐπὶ μὲν τῶν ἔτι αὐξανομένων
<span class="lb" data-page="4.154" data-line="16" id="l4.154.16"></span>ὄψει τὰς κύστεις πολὺ μείζους τῶν μητρῶν,
<span class="lb" data-page="4.154" data-line="17" id="l4.154.17"></span>ἐπὶ δὲ τῶν ἤδη τετελειωμένων τὰς μήτρας τῶν κύστεων.
<span class="pb" data-page="4.155" id="p4.155"></span>
<span class="lb" data-page="4.155" data-line="1" id="l4.155.1"></span>ἡ μὲν γὰρ κύστις ἀνάλογον ἅπασι τοῖς ἄλλοις αὐξάνεται
<span class="lb" data-page="4.155" data-line="2" id="l4.155.2"></span>μορίοις, ὡς ἂν καὶ τὴν αὐτὴν ὑπηρεσίαν ἁπάσαις ταῖς ἡλικίαις
<span class="lb" data-page="4.155" data-line="3" id="l4.155.3"></span>παρεχομένη. τὸ δὲ τῶν μητρῶν ἔργον οὔτ’ αὐξανομένων
<span class="lb" data-page="4.155" data-line="4" id="l4.155.4"></span>ἔτι τῶν ζώων, οὔτε ἤδη γεγηρακότων, ἐγχωρεῖ γίνεσθαι
<span class="lb" data-page="4.155" data-line="5" id="l4.155.5"></span>καλῶς, εἴ γε δὴ τροφῆς χρηστῆς περιττευούσης χρεία
<span class="lb" data-page="4.155" data-line="6" id="l4.155.6"></span>τοῖς κυουμένοις ἐστὶν, ἣν ἐν μόνοις τοῖς ἀκμάζουσι ζώοις
<span class="lb" data-page="4.155" data-line="7" id="l4.155.7"></span>οἷόν τε περιττεύειν. ἐν μὲν γὰρ τοῖς παρηβῶσιν ἀῤῥωστίᾳ
<span class="lb" data-page="4.155" data-line="8" id="l4.155.8"></span>τῆς δυνάμεως οὐκ ἐκπέπτεται καλῶς, ὥστε ἀγαπητὸν αὐτοῖς,
<span class="lb" data-page="4.155" data-line="9" id="l4.155.9"></span>εἰ πρὸς τὴν ἰδίαν χρείαν αὐτάρκως παρεσκεύασται· ἐν δ’
<span class="lb" data-page="4.155" data-line="10" id="l4.155.10"></span>αὖ τοῖς αὐξομένοις ἡ μὲν δύναμις ἰσχυρὰ, καὶ διὰ ταύτην
<span class="lb" data-page="4.155" data-line="11" id="l4.155.11"></span>ἡ πεπεμμένη τε καὶ χρηστὴ τροφὴ πλείστη, δεομένοις δ’ εἰς
<span class="lb" data-page="4.155" data-line="12" id="l4.155.12"></span>δύο ἐνεργείας αὐτῇ καταχρῆσθαι, θρέψιν τε καὶ αὔξησιν,
<span class="lb" data-page="4.155" data-line="13" id="l4.155.13"></span>οὐδὲν ἀπολείπει περιττόν. ἐν μόνοις οὖν τοῖς ἀκμάζουσιν,
<span class="lb" data-page="4.155" data-line="14" id="l4.155.14"></span>ὡς ἂν καὶ τῆς αὐξήσεως ἤδη πεπαυμένης, καὶ
<span class="lb" data-page="4.155" data-line="15" id="l4.155.15"></span>τῆς δυνάμεως ἔτι ἐῤῥωμένης, ἡ τῆς χρηστῆς τροφῆς
<span class="lb" data-page="4.155" data-line="16" id="l4.155.16"></span>περιουσία δαψιλής ἐστι. καὶ διὰ τοῦθ’ ἡ φύσις ἐν
<span class="lb" data-page="4.155" data-line="17" id="l4.155.17"></span>μὲν τούτοις τοῖς ζώοις μεγίστας ἀπεργάζεται τὰς ὑστέρας,
<span class="pb" data-page="4.156" id="p4.156"></span>
<span class="lb" data-page="4.156" data-line="1" id="l4.156.1"></span>ἐν δὲ τοῖς ἀτελέσι καὶ γεγηρακόσι σμικρὰς, ὅτι τοῖς μὲν
<span class="lb" data-page="4.156" data-line="2" id="l4.156.2"></span>εἰς τὰς κυήσεις ἀξιολόγου δεῖ μεγέθους, ἐν οἷς δ’ ἀργήσειν
<span class="lb" data-page="4.156" data-line="3" id="l4.156.3"></span>ἔμελλε, παντάπασι περιττὸν τὸ μέγεθος.
</p>
          </article>

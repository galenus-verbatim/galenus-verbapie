<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:14.5">
<span class="pb page1" data-page="4.156" id="p4.156"></span>
<span class="milestone ed1page page1" data-n="1.522" data-unit="ed1page" id="ed1page.1.522"></span>
<span class="milestone ed2page page1" data-n="4.636" data-unit="ed2page" id="ed2page.4.636"></span>
            <p>
<span class="lb" data-page="4.156" data-line="4" id="l4.156.4"></span>Ἆρ’ οὖν ταῦτα πάντα περί τε τοὺς τιτθοὺς
<span class="lb" data-page="4.156" data-line="5" id="l4.156.5"></span>γίνεται καὶ τὰς μήτρας, αὐτῶν τῶν ὀργάνων ἃ χρὴ πράττειν
<span class="lb" data-page="4.156" data-line="6" id="l4.156.6"></span>εἰδότων ἐκ λογισμοῦ τινος; ἢ οὕτω μὲν οὐδ’ ὄργανα μείνειαν
<span class="lb" data-page="4.156" data-line="7" id="l4.156.7"></span>ἂν, ἀλλὰ λογικὰ γένοιτ’ ἂν ζῶα, καιρὸν καὶ μέτρον
<span class="lb" data-page="4.156" data-line="8" id="l4.156.8"></span>κινήσεως ἐπιστάμενα, προστεθείσης δ’ ἀνάγκης τινὸς αὐτοῖς
<span class="lb" data-page="4.156" data-line="9" id="l4.156.9"></span>ἐν τῇ κατασκευῇ φυσικῆς, εἰς τὰς εἰρημένας ἀγούσης κινήσεις,
<span class="lb" data-page="4.156" data-line="10" id="l4.156.10"></span>αὐτὰ μὲν <span class="milestone ed2page" data-n="4.637" data-unit="ed2page" id="ed2page.4.637"></span>ὄργανά τε καὶ ζώου μόρια φυλαχθήσεται,
<span class="lb" data-page="4.156" data-line="11" id="l4.156.11"></span>τέχνην δὲ θαυμαστὴν ἐνδείξεται τοῦ δημιουργοῦ; ὥσπερ
<span class="lb" data-page="4.156" data-line="12" id="l4.156.12"></span>γὰρ οἱ τὰς τῶν πλανωμένων ἀστέρων περιόδους μιμούμενοι,
<span class="lb" data-page="4.156" data-line="13" id="l4.156.13"></span>διά τινων ὀργάνων αὐτοῖς ἀρχὴν κινήσεως ἐνδόντες, αὐτοὶ
<span class="lb" data-page="4.156" data-line="14" id="l4.156.14"></span>μὲν ἀπαλλάττονται, τὰ δὲ, ὡς εἰ καὶ παρὼν ἔτυχε καὶ
<span class="lb" data-page="4.156" data-line="15" id="l4.156.15"></span>διὰ παντὸς ἐπιστάτης αὐτῶν ὁ δημιουργὸς, οὕτως ἐνεργεῖ,
<span class="lb" data-page="4.156" data-line="16" id="l4.156.16"></span>κατὰ τὸν αὐτὸν, οἶμαι, τρόπον ἕκαστον τῶν
<span class="lb" data-page="4.156" data-line="17" id="l4.156.17"></span>ἐν τῷ σώματι μορίων ἀκολουθίᾳ τέ τινι καὶ διαδοχῇ
<span class="lb" data-page="4.156" data-line="18" id="l4.156.18"></span>κινήσεως ἀπὸ τῆς πρώτης ἀρχῆς ἐνεργεῖ, μέχρι παντὸς ﻿
<span class="pb" data-page="4.157" id="p4.157"></span>
<span class="lb" data-page="4.157" data-line="1" id="l4.157.1"></span>οὐδενὸς ἐπιστάτου δεόμενον. ἡμεῖς δ’ εἰ καὶ μὴ σαφῶς
<span class="lb" data-page="4.157" data-line="2" id="l4.157.2"></span>ἐξηγήσασθαι πάντα δυνάμεθα τὰ τῆς φύσεως ἔργα, (δύσφραστα
<span class="lb" data-page="4.157" data-line="3" id="l4.157.3"></span>γὰρ ἱκανῶς ἐστι,) νοῆσαι γοῦν αὐτὰ πειρατέον ἅπαντα.
<span class="lb" data-page="4.157" data-line="4" id="l4.157.4"></span>καὶ πρῶτον μὲν τῆς τῶν τιτθῶν κοινωνίας πρὸς τὰς μήτρας
<span class="lb" data-page="4.157" data-line="5" id="l4.157.5"></span>ἐξευρεῖν τὴν αἰτίαν, ἔπειτα δὲ, διὰ τί τὰ μὲν ἄῤῥενα
<span class="lb" data-page="4.157" data-line="6" id="l4.157.6"></span>κατὰ τὸ δεξιὸν αὐτῶν κύτος εὑρίσκεται, τὰ δὲ θήλεα κατὰ
<span class="lb" data-page="4.157" data-line="7" id="l4.157.7"></span>θάτερον, ἐξηγήσασθαι, καὶ περὶ τῆς τοῦ γάλακτος γενέσεως
<span class="lb" data-page="4.157" data-line="8" id="l4.157.8"></span>καὶ τοῦ συναύξεσθαί τε καὶ συμμειοῦσθαι τὰς μήτρας
<span class="lb" data-page="4.157" data-line="9" id="l4.157.9"></span>τοῖς τιτθοῖς, καὶ πρὸ τούτων ἁπάντων, οἷον μέν τι
<span class="lb" data-page="4.157" data-line="10" id="l4.157.10"></span>τὸ ἄῤῥεν ἐστὶ τὴν φύσιν, οἷον δὲ τὸ θῆλυ. τοῦτο γὰρ
<span class="lb" data-page="4.157" data-line="11" id="l4.157.11"></span>ἔμοιγε δοκεῖ τὸ σκέμμα καθόπερ τις ἀρχὴ καὶ πηγὴ γενήσεσθαι
<span class="lb" data-page="4.157" data-line="12" id="l4.157.12"></span>τῆς τῶν ἄλλων εὑρέσεως. ὅτι μὲν οὖν ἀτελέστερον
<span class="lb" data-page="4.157" data-line="13" id="l4.157.13"></span>τὸ θῆλυ τοῦ ἄῤῥενος, ὀρθῶς ὁ Ἀριστοτέλης ἐγίνωσκεν, οὐ
<span class="lb" data-page="4.157" data-line="14" id="l4.157.14"></span>μὴν ἐπὶ τὸ τέλος γ’ ἐξίκετο τοῦ λόγου παντὸς, ἀλλ’ αὐτὴν
<span class="lb" data-page="4.157" data-line="15" id="l4.157.15"></span>τὴν κεφαλὴν δοκεῖ μοι παραλιπεῖν, ἣν ἐγὼ νῦν προσθεῖναι
<span class="lb" data-page="4.157" data-line="16" id="l4.157.16"></span>πειράσομαι, τὰ μὲν ὑπ’ ἐκείνου τε καλῶς ἀποδεδειγμένα
<span class="lb" data-page="4.157" data-line="17" id="l4.157.17"></span>καὶ πρὸς Ἱπποκράτους ἔτι πρότερον ὑποθέσεις
<span class="pb" data-page="4.158" id="p4.158"></span>
<span class="lb" data-page="4.158" data-line="1" id="l4.158.1"></span>τῷ λόγῳ ποιησάμενος, ὅσον δ’ ἐνδεῖ πρὸς τὸ τέλειον, αὐτὸς
<span class="lb" data-page="4.158" data-line="2" id="l4.158.2"></span>τοῦτ’ ἐξεργασάμενος.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:14.8">
<span class="pb page1" data-page="4.176" id="p4.176"></span>
<span class="milestone ed1page page1" data-n="1.525" data-unit="ed1page" id="ed1page.1.525"></span>
<span class="milestone ed2page page1" data-n="4.643" data-unit="ed2page" id="ed2page.4.643"></span>
            <p>
<span class="lb" data-page="4.176" data-line="1" id="l4.176.1"></span>Διὰ τί δὲ συμπάσχουσιν εἰς τοσοῦτον αὐταῖς
<span class="lb" data-page="4.176" data-line="2" id="l4.176.2"></span>οἱ τιτθοὶ, τοῦτ’ ἤδη δίειμι· καὶ γὰρ οὖν καὶ αὐτὸ θαυμαστήν
<span class="lb" data-page="4.176" data-line="3" id="l4.176.3"></span>τινα τῆς φύσεως ἐνδείξεται τὴν τέχνην. ἐπειδὴ γὰρ
<span class="lb" data-page="4.176" data-line="4" id="l4.176.4"></span>εἰς ἑνὸς ὑπηρεσίαν ἔργου παρεσκεύασεν ἀμφότερα τὰ μόρια,
<span class="lb" data-page="4.176" data-line="5" id="l4.176.5"></span>συνῆψεν αὐτὰ διὰ τῶν ἀγγείων, ἃ ἐν τοῖς περὶ τοῦ θώρακος
<span class="lb" data-page="4.176" data-line="6" id="l4.176.6"></span>λόγοις ἐπὶ τοὺς τιτθοὺς ἐλέγομεν ἰέναι, φλέβας καὶ ἀρτηρίας
<span class="lb" data-page="4.176" data-line="7" id="l4.176.7"></span>εἰς ὑποχόνδρια καὶ τὸ σύμπαν ὑπογάστριον καταγαγοῦσα,
<span class="lb" data-page="4.176" data-line="8" id="l4.176.8"></span>κᾄπειτα συνάψασα ταῖς ἀπὸ τῶν κάτω μερῶν
<span class="lb" data-page="4.176" data-line="9" id="l4.176.9"></span>ἀναφερομέναις, ἀφ’ ὧν ἐπί τε μήτραν καὶ ὄσχεον ἀφικνοῦνται
<span class="lb" data-page="4.176" data-line="10" id="l4.176.10"></span>φλέβες. μόνα γὰρ δὴ ταῦτ’ ἐν τοῖς ζώοις ἀγγεῖα, τὰ
<span class="lb" data-page="4.176" data-line="11" id="l4.176.11"></span>μὲν ἐκ τῶν ὑπὲρ τὰς φρένας χωρίων ὁρμηθέντα κάτω τοῦ
<span class="lb" data-page="4.176" data-line="12" id="l4.176.12"></span>σώματος φέρεται, τὰ δ’ ἐκ τῶν κάτω ἄνω. μόνα γὰρ οὖν
<span class="lb" data-page="4.176" data-line="13" id="l4.176.13"></span>δὴ καὶ τὰ προειρημένα μόρια συνῆφθαι δι’ ἀγγείων ἐχρῆν,
<span class="lb" data-page="4.176" data-line="14" id="l4.176.14"></span>ἵν’, ὅταν μὲν ἐν ταῖς μήτραις αὐξάνηταί τε καὶ διαπλάττηται
<span class="lb" data-page="4.176" data-line="15" id="l4.176.15"></span>τὸ ἔμβρυον, ἐκείνῳ μόνῳ τὴν ἐξ ἀμφοτέρων αἱ κοιναὶ φλέβες
<span class="lb" data-page="4.176" data-line="16" id="l4.176.16"></span>ἐπάρδωσι τροφὴν, ὅταν δ’ ἀποκυηθὲν τύχῃ, τοῖς τιτθοῖς
<span class="lb" data-page="4.176" data-line="17" id="l4.176.17"></span>αὖθις ἐπιῤῥέῃ σύμπασα. διὰ τοῦτο κατὰ τὸν αὐτὸν ﻿
<span class="pb" data-page="4.177" id="p4.177"></span>
<span class="lb" data-page="4.177" data-line="1" id="l4.177.1"></span>χρόνον οὐκ ἐνδέχεται τά τε καταμήνια φέρεσθαι καλῶς
<span class="lb" data-page="4.177" data-line="2" id="l4.177.2"></span>καὶ θηλάζειν τὸ θῆλυ· ξηραίνεται γὰρ ἀεὶ τὸ ἕτερον μόριον
<span class="lb" data-page="4.177" data-line="3" id="l4.177.3"></span>ὑπὸ τῆς ἐπὶ θάτερον ῥοπῆς τοῦ αἵματος. ἐπειδὴ γὰρ
<span class="lb" data-page="4.177" data-line="4" id="l4.177.4"></span>τῷ πρὸ τῆς κυήσεως καιρῷ, καὶ ταῖς ἀκμαζούσαις τῶν γυναικῶν,
<span class="lb" data-page="4.177" data-line="5" id="l4.177.5"></span>ὅσον ἀθροίζεται περιττὸν, ἐκκρίνει τοῦτο ἡ φύσις
<span class="lb" data-page="4.177" data-line="6" id="l4.177.6"></span>ἐφ’ ἑκάστῳ μηνὶ διὰ τῶν εἰς τὰς μήτρας καθηκόντων ἀγγείων.
<span class="lb" data-page="4.177" data-line="7" id="l4.177.7"></span>ἐπειδὰν δὲ κύωσιν, ἕλκει τὸ ἔμβρυον ἐξ αὐτῶν τὴν
<span class="lb" data-page="4.177" data-line="8" id="l4.177.8"></span>τροφήν. αἱ δ’ ἄρα φλέβες αἱ τῇδε τηλικαῦται τό τ’ εὖρος
<span class="lb" data-page="4.177" data-line="9" id="l4.177.9"></span>ὑπάρχουσι καὶ τὸ μῆκος, ὥστε κᾀκεῖνα τρέφειν ἀφθόνως,
<span class="lb" data-page="4.177" data-line="10" id="l4.177.10"></span>καί τι περιττὸν ἀθροίζειν ἀεί. τοῦτ’ οὖν ὅταν ἐν ἅπαντι
<span class="lb" data-page="4.177" data-line="11" id="l4.177.11"></span>τῷ χρόνῳ τῆς κυήσεως ἀθροιζόμενον, οἷον ἐν ταμείοις τισὶ
<span class="lb" data-page="4.177" data-line="12" id="l4.177.12"></span>τροφῆς τοῖς κοινοῖς τούτοις ἀγγείοις, ἐξαίρῃ τε καὶ διατείνῃ
<span class="lb" data-page="4.177" data-line="13" id="l4.177.13"></span>τελέως αὐτὰ, καὶ οἷον πλημμυρῇ, χώραν ἐπιζητεῖ μεταστάσεως.
<span class="lb" data-page="4.177" data-line="14" id="l4.177.14"></span>ἔχει δ’ οὐδεμίαν ἄλλην ἢ τοὺς τιτθοὺς, εἰς ἣν ἅμα
<span class="lb" data-page="4.177" data-line="15" id="l4.177.15"></span>μὲν αἱ φλέβες αὐτὸ διατεινόμεναι καὶ βαρυνόμεναι προπέμπουσιν,
<span class="lb" data-page="4.177" data-line="16" id="l4.177.16"></span>ἅμα δ’ ὁ τῆς γαστρὸς ὅλης ὄγκος, ὁ διὰ τὴν
<span class="lb" data-page="4.177" data-line="17" id="l4.177.17"></span>κύησιν ἐπιπέμπων τε καὶ θλίβων, ὠθεῖ πρὸς τὸ εἶκον.
<span class="lb" data-page="4.177" data-line="18" id="l4.177.18"></span>οὕτω μὲν δὴ τὰ γάλακτα τῶν ἐπιμηνίων ἀδελφά φησιν
<span class="pb" data-page="4.178" id="p4.178"></span>
<span class="lb" data-page="4.178" data-line="1" id="l4.178.1"></span>Ἱπποκράτης. οὕτω δὲ κᾀπειδὰν ἤδη κατὰ τὸ κυούμενον αὐτὸ
<span class="lb" data-page="4.178" data-line="2" id="l4.178.2"></span>γένηταί τι πάθος, ὡς μηκέθ’ ἱκανὴν ἐπισπᾶσθαι τροφὴν,
<span class="lb" data-page="4.178" data-line="3" id="l4.178.3"></span>ἢ καί τι περὶ τὸ σῶμα τῆς γυναικὸς ἁμάρτημα συμβῇ τοιοῦτον,
<span class="lb" data-page="4.178" data-line="4" id="l4.178.4"></span>ὡς μηκέθ’ ἱκανὸν αὐτῷ παρασκευάζειν τὸ αἷμα,
<span class="lb" data-page="4.178" data-line="5" id="l4.178.5"></span>συγχεῖται μὲν ἐν τούτῳ καὶ ταράττεται τῶν ἔργων τῆς φύσεως
<span class="lb" data-page="4.178" data-line="6" id="l4.178.6"></span>ἡ τάξις, ἐναντία δ’ ἀνάγκη παθήματα καταλαμβάνειν
<span class="lb" data-page="4.178" data-line="7" id="l4.178.7"></span>τοὺς τιτθοὺς, πληρουμένους μὲν γάλακτος πρὸ ὥρας ἐπὶ
<span class="lb" data-page="4.178" data-line="8" id="l4.178.8"></span>ταῖς τῶν ἐμβρύων ἀῤῥωστίαις, ἰσχνοὺς δ’ ἐφεξῆς ἐπὶ ταῖς
<span class="lb" data-page="4.178" data-line="9" id="l4.178.9"></span>τῶν ὑστερῶν ἐνδείαις γινομένους. οὕτω τοι καὶ Ἱπποκράτης
<span class="lb" data-page="4.178" data-line="10" id="l4.178.10"></span>ἔλεγεν· Γυναικὶ ἐν γαστρὶ ἐχούσῃ γάλα ἐκ τῶν μαστῶν
<span class="lb" data-page="4.178" data-line="11" id="l4.178.11"></span>πολὺ ῥυὲν ἀσθενέει τὸ ἔμβρυον· ὡς ἂν εἰς τοὺς μαστοὺς
<span class="lb" data-page="4.178" data-line="12" id="l4.178.12"></span>δηλονότι τοῦ περιττοῦ πάντως ἀνιόντος, ὃ κατέλιπεν ἐν ταῖς
<span class="lb" data-page="4.178" data-line="13" id="l4.178.13"></span>φλεψὶ τὸ κυούμενον, ἀδυνάτου ὑπ’ ἀσθενείας τοῦ ἐμβρύου,
<span class="lb" data-page="4.178" data-line="14" id="l4.178.14"></span>ὅσον ἱκανὸν ἦν αὐτῷ πρὸς τὴν σύμμετρον θρέψιν, ἐπισπᾶσθαι.
<span class="lb" data-page="4.178" data-line="15" id="l4.178.15"></span><span class="milestone ed2page" data-n="4.644" data-unit="ed2page" id="ed2page.4.644"></span>ὅταν δ’ αὖ πάλιν εἴπῃ· Γυναικὶ ἐν γαστρὶ
<span class="lb" data-page="4.178" data-line="16" id="l4.178.16"></span>ἐχούσῃ ἢν οἱ μαστοὶ ἰσχνοὶ γένωνται, ἐκτρώσεται· τὸ μὲν
<span class="lb" data-page="4.178" data-line="17" id="l4.178.17"></span>ἔμβρυον ἰσχυρὸν εἶναι τηνικαῦτα νομίζειν χρὴ, τροφὴν δ’
<span class="pb" data-page="4.179" id="p4.179"></span>
<span class="lb" data-page="4.179" data-line="1" id="l4.179.1"></span>οὐκ ἔχειν ἄφθονον, ὅθεν πρῶτον μὲν ἐκ τῶν κοινῶν πρὸς
<span class="lb" data-page="4.179" data-line="2" id="l4.179.2"></span>τὰς ὑστέρας φλεβῶν ἐπισπᾶσθαι τὸ αἷμα, κᾀν τούτῳ τοὺς
<span class="lb" data-page="4.179" data-line="3" id="l4.179.3"></span>μαστοὺς ἰσχνοὺς γίνεσθαι, μικρὸν ὕστερον δὲ ἐκτιτρώσκεσθαι,
<span class="lb" data-page="4.179" data-line="4" id="l4.179.4"></span>παντάπασιν ἐπιλειπούσης αὐτῷ τῆς τροφῆς. ἀλλὰ
<span class="lb" data-page="4.179" data-line="5" id="l4.179.5"></span>τὰ μὲν τοιαῦτα πάντα τῶν φυσικῶν ἐστι προβλημάτων ἀκολουθίᾳ
<span class="lb" data-page="4.179" data-line="6" id="l4.179.6"></span>τινὶ πρὸς τὰ προκείμενα νῦν ἡμῖν εἰρημένα· τὸ δ’
<span class="lb" data-page="4.179" data-line="7" id="l4.179.7"></span>ἴδιον αὐτῆς τῆς παρούσης διεξόδου ἦν τὴν χρείαν εἰπεῖν
<span class="lb" data-page="4.179" data-line="8" id="l4.179.8"></span>τῆς τε πρὸς τοὺς τιτθοὺς κοινωνίας ταῖς ὑστέραις καὶ τῶν
<span class="lb" data-page="4.179" data-line="9" id="l4.179.9"></span>εἴς τε τὸν ἀριστερὸν ὄρχιν καὶ τὴν ἀριστερὰν μήτραν ἰόντων
<span class="lb" data-page="4.179" data-line="10" id="l4.179.10"></span>ἀγγείων ἀπὸ τῶν εἰς τὸν κατ’ εὐθὺ νεφρὸν ἐμπεφυκότων.
<span class="lb" data-page="4.179" data-line="11" id="l4.179.11"></span>ἅπαντα γὰρ ταῦθ’ ἡ φύσις ἐμηχανήσατο, διττὴν ἀρχὴν γενέσεως
<span class="lb" data-page="4.179" data-line="12" id="l4.179.12"></span>παρασκευάζουσα τοῖς ἐμβρύοις, ὡς τὸ μὲν ἄῤῥεν
<span class="lb" data-page="4.179" data-line="13" id="l4.179.13"></span>αὐτῶν, τὸ δὲ θῆλυ γίνοιτο. καὶ περὶ μὲν τούτων ᾧδ’
<span class="lb" data-page="4.179" data-line="14" id="l4.179.14"></span>ἔχει.
</p>
          </article>

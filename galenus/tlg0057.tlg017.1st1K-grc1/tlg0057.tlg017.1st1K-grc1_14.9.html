<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:14.9">
<span class="pb page1" data-page="4.179" id="p4.179"></span>
<span class="milestone ed1page page1" data-n="1.525" data-unit="ed1page" id="ed1page.1.525"></span>
<span class="milestone ed2page page1" data-n="4.644" data-unit="ed2page" id="ed2page.4.644"></span>
            <p>
<span class="lb" data-page="4.179" data-line="15" id="l4.179.15"></span>Διὰ τί δὲ μεγίστη μὲν ἡδονὴ τῇ χρήσει τῶν
<span class="lb" data-page="4.179" data-line="16" id="l4.179.16"></span>γεννητικῶν ἔζευκται μορίων, ἐπιθυμία δ’ οἰστρώδης προηγεῖται
<span class="lb" data-page="4.179" data-line="17" id="l4.179.17"></span>τῆς χρήσεως ἐν ἅπασι τοῖς ἀκμάζουσι ζώοις, ἑξῆς ἂν
<span class="lb" data-page="4.179" data-line="18" id="l4.179.18"></span>εἴη λεκτέον, οὐ τὴν πρώτην ἔτι καὶ κυριωτάτην αἰτίαν
<span class="pb" data-page="4.180" id="p4.180"></span>
<span class="lb" data-page="4.180" data-line="1" id="l4.180.1"></span>ἐξιχνεύουσιν, (εἴρηται γὰρ ἐν τοῖς ἔμπροσθεν λόγοις, ὡς ὑπὲρ
<span class="lb" data-page="4.180" data-line="2" id="l4.180.2"></span>τοῦ διαμένειν ἄφθαρτον εἰσαεὶ τὸ γένος ἐμηχανήσατο τὰ
<span class="lb" data-page="4.180" data-line="3" id="l4.180.3"></span>τοιαῦθ’ ἡ φύσις,) ἀλλὰ τὴν ἀπὸ τῆς ὕλης τε καὶ τῶν ὀργάνων.
<span class="lb" data-page="4.180" data-line="4" id="l4.180.4"></span>οὐ γὰρ ἐκ τοῦ βουληθῆναι μόνον τοὺς διαπλάττοντας
<span class="lb" data-page="4.180" data-line="5" id="l4.180.5"></span>ἡμᾶς θεοὺς ἢ σφοδρὰν ἐπιθυμίαν ἐγγίνεσθαι τῶν ἀφροδισίων,
<span class="lb" data-page="4.180" data-line="6" id="l4.180.6"></span>ἢ σφοδρὰν ἡδονὴν ἐζεῦχθαι, τό τ’ ἐπιθυμεῖν καὶ τὸ
<span class="lb" data-page="4.180" data-line="7" id="l4.180.7"></span>ἥδεσθαι τοῖς ζώοις ὑπῆρξεν, ἀλλ’ ἐκ τῆς ὕλης τε καὶ τῶν
<span class="lb" data-page="4.180" data-line="8" id="l4.180.8"></span>ὀργάνων, ἐπιτηδείων εἰς αὐτὰ παρασκευασθέντων. αἱ γὰρ
<span class="lb" data-page="4.180" data-line="9" id="l4.180.9"></span>ἀπὸ τῶν κατὰ τοὺς νεφροὺς χωρίων ἀρτηρίαι καὶ φλέβες
<span class="lb" data-page="4.180" data-line="10" id="l4.180.10"></span>ἐπὶ τὰ γεννητικὰ μόρια φερόμεναι παρέρχονται μὲν τῶν
<span class="lb" data-page="4.180" data-line="11" id="l4.180.11"></span>ὑστερῶν τὸν πυθμένα, τοῖς πλαγίοις δὲ αὐτῶν ἐπιβαίνουσαι
<span class="lb" data-page="4.180" data-line="12" id="l4.180.12"></span>μέρεσι διχάζονται, κᾄπειτ’ ἐντεῦθεν ἡ μὲν ἑτέρα μοῖρα
<span class="lb" data-page="4.180" data-line="13" id="l4.180.13"></span>πρὸς τοὺς ὄρχεις ἀποχωρεῖ τοῦ θήλεος ἐκ τῶν πλαγίων
<span class="lb" data-page="4.180" data-line="14" id="l4.180.14"></span>καὶ αὐτοὺς προσκειμένους ταῖς μήτραις, ἡ δ’ ἑτέρα πρὸς
<span class="lb" data-page="4.180" data-line="15" id="l4.180.15"></span>τὸν πυθμένα φερομένη πολυειδῶς εἰς αὐτὸν ἅπασα κατασχίζεται.
<span class="lb" data-page="4.180" data-line="16" id="l4.180.16"></span>συνάπτει δ’ ἐνταῦθα τὰ πέρατα τῶν εἰς τὸν ἀριστερὸν
<span class="lb" data-page="4.180" data-line="17" id="l4.180.17"></span>κόλπον τῆς μήτρας ἀγγείων πέρασι τῶν εἰς τὸν
<span class="pb" data-page="4.181" id="p4.181"></span>
<span class="lb" data-page="4.181" data-line="1" id="l4.181.1"></span>δεξιὸν αὐτῆς κόλπον κατεσχισμένων, ὥστε καὶ τῆς ὀῤῥώδους
<span class="lb" data-page="4.181" data-line="2" id="l4.181.2"></span>ὑγρότητος ἡ μετάληψις ἀμυδρὰ μὲν, ἀλλ’ ὅμως γίνεται
<span class="lb" data-page="4.181" data-line="3" id="l4.181.3"></span>τῇ δεξιᾷ μήτρᾳ· χρεία γὰρ ἤδη καὶ ἔτι ἄλλη μεγίστη
<span class="lb" data-page="4.181" data-line="4" id="l4.181.4"></span>παρὰ τὴν ἔμπροσθεν εἰρημένην ἔμελλεν ἔσεσθαι τῆσδε τῆς
<span class="lb" data-page="4.181" data-line="5" id="l4.181.5"></span>ὑγρότητος, ὡς ἂν δριμύ τι καὶ δάκνον ἐχούσης, οὗ μάλιστ’
<span class="lb" data-page="4.181" data-line="6" id="l4.181.6"></span>εἴδους ἔχει χυμὸν, ἐπεγείρειν<span class="milestone ed1page" data-n="1.526" data-unit="ed1page" id="ed1page.1.526"></span> τε πεφυκότος εἰς
<span class="lb" data-page="4.181" data-line="7" id="l4.181.7"></span>τὴν τῶν μορίων χρῆσιν, ἡδονήν τε παρέχοντος ἐν ταῖς
<span class="lb" data-page="4.181" data-line="8" id="l4.181.8"></span>ἐνεργείαις αὐτῶν. εἰ γὰρ δὴ μικρὰ καὶ φαῦλα μεγάλων
<span class="lb" data-page="4.181" data-line="9" id="l4.181.9"></span>τε καὶ θαυμαστῶν ἔργων τῆς φύσεως παραδείγματα
<span class="lb" data-page="4.181" data-line="10" id="l4.181.10"></span>χρὴ ποιήσασθαι τῷ λόγῳ σαφηνείας ἕνεκα, τοιοῦτόν τι
<span class="lb" data-page="4.181" data-line="11" id="l4.181.11"></span>μοι νόει γινόμενον ἐπὶ τοῖς ὀῤῥώδεσι τούτοις χυμοῖς θερμαινομένοις,
<span class="lb" data-page="4.181" data-line="12" id="l4.181.12"></span>οἷόν τι μάλιστα συμβαίνει πολλάκις ἀθροισθείσης
<span class="lb" data-page="4.181" data-line="13" id="l4.181.13"></span>ὑπὸ τῷ δέρματι τοῦ ζώου δριμύτητος χυμῶν,
<span class="lb" data-page="4.181" data-line="14" id="l4.181.14"></span>ἔπειτα γαργαλιζούσης καὶ κνῆσθαι προτρεπούσης ἡδυνούσης
<span class="lb" data-page="4.181" data-line="15" id="l4.181.15"></span>τε κατὰ τὴν κίνησιν. ὅταν οὖν μὴ μόνον ὑγρότης
<span class="lb" data-page="4.181" data-line="16" id="l4.181.16"></span>ἡ τοιαύτη κενοῦσθαι δεομένη, καὶ διὰ τοῦτ’ ἐπεγείρουσα,
<span class="lb" data-page="4.181" data-line="17" id="l4.181.17"></span>καὶ κεντρίζουσα πρὸς τὴν ἔκκρισιν, ἀλλὰ
<span class="lb" data-page="4.181" data-line="18" id="l4.181.18"></span>καὶ πνεῦμα πολὺ, καὶ θερμὸν ἀναπνεῦσαι ποθοῖ, ﻿
<span class="pb" data-page="4.182" id="p4.182"></span>
<span class="lb" data-page="4.182" data-line="1" id="l4.182.1"></span><span class="milestone ed2page" data-n="4.645" data-unit="ed2page" id="ed2page.4.645"></span>ἀμήχανόν τινα χρὴ νομίζειν τῆς ἡδονῆς εἶναι τὴν
<span class="lb" data-page="4.182" data-line="2" id="l4.182.2"></span>ὑπεροχήν. ὅταν δὲ δὴ καὶ τὰ μόρια ταῦτα πολὺ τοῦ δέρματος
<span class="lb" data-page="4.182" data-line="3" id="l4.182.3"></span>αἰσθητικώτερα πρὸς τῆς φύσεως ᾖ κατεσκευασμένα
<span class="lb" data-page="4.182" data-line="4" id="l4.182.4"></span>διὰ τὴν αὐτὴν χρείαν, οὐ χρὴ θαυμάζειν ἔτι τὸ σφοδρότερον
<span class="lb" data-page="4.182" data-line="5" id="l4.182.5"></span>οὔτε τῆς ἐγγινομένης αὐτοῖς ἐκεῖθεν ἡδονῆς, οὔτε
<span class="lb" data-page="4.182" data-line="6" id="l4.182.6"></span>τῆς προηγουμένης ἐπιθυμίας αὐτῇ, καὶ τοῦ πολλάκις ἀπὸ
<span class="lb" data-page="4.182" data-line="7" id="l4.182.7"></span>τῶν εἰς τὸν δεξιὸν νεφρὸν ἐμφυομένων ἀγγείων ἀποβλαστήματά
<span class="lb" data-page="4.182" data-line="8" id="l4.182.8"></span>τινα φέρεσθαι πρὸς τὴν κατ’ ἰθὺ μήτραν ἡ αἰτία.
<span class="lb" data-page="4.182" data-line="9" id="l4.182.9"></span>διττῆς γὰρ μελλούσης ἔσεσθαι χρείας τῶν ὀῤῥωδῶν τούτων
<span class="lb" data-page="4.182" data-line="10" id="l4.182.10"></span>περιττωμάτων, προτέρας μὲν ὑπὲρ τοῦ τὴν ἐν τοῖς ἀριστεροῖς
<span class="lb" data-page="4.182" data-line="11" id="l4.182.11"></span>μέρεσιν ἐπαύξεσθαι ψυχρότητα, δευτέραν δ’ ὑπὲρ τοῦ
<span class="lb" data-page="4.182" data-line="12" id="l4.182.12"></span>τήν τ’ ἐπιθυμίαν ἰσχυρὰν καὶ τὴν ἡδονὴν σφοδρὰν ἐγγίνεσθαι
<span class="lb" data-page="4.182" data-line="13" id="l4.182.13"></span>τῇ χρήσει τῶν ὀργάνων, ἡ μὲν προτέρα διὰ παντὸς
<span class="lb" data-page="4.182" data-line="14" id="l4.182.14"></span>τοῖς ἀριστεροῖς, ἡ δευτέρα δὲ ἔστιν ὅτε τοῖς δεξιοῖς, διὰ
<span class="lb" data-page="4.182" data-line="15" id="l4.182.15"></span>μακρῶν ἀγγείων ὑπάρχει. προσέρχεται δ’ εἰς τοῦτο καὶ
<span class="lb" data-page="4.182" data-line="16" id="l4.182.16"></span>ἄλλη τις οὐ σμικρὰ βοήθεια παρὰ τῶν ἑκατέρωθεν τοῦ
<span class="lb" data-page="4.182" data-line="17" id="l4.182.17"></span>τραχήλου τῆς κύστεως τεταγμένων ἀδενοειδῶν σωμάτων, ἐν
<span class="lb" data-page="4.182" data-line="18" id="l4.182.18"></span>οἷς καὶ αὐτοῖς ὅμοιον μέν τι σπέρματι, λεπτότερον δ’ ἱκανῶς
<span class="pb" data-page="4.183" id="p4.183"></span>
<span class="lb" data-page="4.183" data-line="1" id="l4.183.1"></span>ὑγρὸν ὁρᾶται περιεχόμενον. ἀλλὰ περὶ μὲν τούτου μετ’
<span class="lb" data-page="4.183" data-line="2" id="l4.183.2"></span>ὀλίγον ἐροῦμεν. αὐτὸ δὲ τὸ σπέρμα πνευματῶδές ἐστι καὶ
<span class="lb" data-page="4.183" data-line="3" id="l4.183.3"></span>οἷον ἀφρῶδες, ὥστ’, εἰ ἐκτὸς ἐκχυθείη ποτὲ, μικρὸν ὕστερον
<span class="lb" data-page="4.183" data-line="4" id="l4.183.4"></span>ἔλαττόν τε πολλῷ φαίνεσθαι τοῦ κατ’ ἀρχὰς ἐκπεσόντος,
<span class="lb" data-page="4.183" data-line="5" id="l4.183.5"></span>ἀποξηραίνεσθαί τε διὰ ταχέων ὑπὸ γλισχρότητος, οὐχ ὥσπερ
<span class="lb" data-page="4.183" data-line="6" id="l4.183.6"></span>ἡ κόρυζα καὶ τὸ φλέγμα μέχρι πλείστου διαμένει μήτ’ ἀναξηραινόμενα
<span class="lb" data-page="4.183" data-line="7" id="l4.183.7"></span>καὶ τὸν ἴσον ὄγκον φυλάττοντα. λεπτὴ μὲν
<span class="lb" data-page="4.183" data-line="8" id="l4.183.8"></span>γὰρ καὶ ὑδατώδης καὶ ἄπεπτος ἡ τούτων ὑγρότης ἐστὶ,
<span class="lb" data-page="4.183" data-line="9" id="l4.183.9"></span>παχεῖα δὲ καὶ γλίσχρα καὶ μεστὴ τοῦ ζωτικοῦ πνεύματος ἡ
<span class="lb" data-page="4.183" data-line="10" id="l4.183.10"></span>τοῦ σπέρματος.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:15.2">
<span class="pb page1" data-page="4.219" id="p4.219"></span>
<span class="milestone ed1page page1" data-n="1.531" data-unit="ed1page" id="ed1page.1.531"></span>
<span class="milestone ed2page page1" data-n="4.657" data-unit="ed2page" id="ed2page.4.657"></span>
            <p>
<span class="lb" data-page="4.219" data-line="5" id="l4.219.5"></span><span class="milestone ed2page" data-n="4.658" data-unit="ed2page" id="ed2page.4.658"></span>Περὶ τῆς θέσεως γὰρ τῶν αἰδοίων
<span class="lb" data-page="4.219" data-line="6" id="l4.219.6"></span>ἀρχόμενοι λέγειν ἐπεδείξαμεν, ἐξ ὀστῶν χρῆναι γεννᾶσθαι
<span class="lb" data-page="4.219" data-line="7" id="l4.219.7"></span>τὸν καυλὸν ὀνομαζόμενον. καὶ μὴν, εἴπερ ἐξ ὀστῶν, ἐγγυτέρω
<span class="lb" data-page="4.219" data-line="8" id="l4.219.8"></span>μὲν τῆς ἕδρας, ἢ νῦν ἐστι, δυνατὸν μὲν αὐτῷ,
<span class="lb" data-page="4.219" data-line="9" id="l4.219.9"></span>οὐκ ἄμεινον δ’, ὡς ἔμπροσθεν ἐπεδείκνυμεν, κατὰ δὲ τὸ ἐπίσειον
<span class="lb" data-page="4.219" data-line="10" id="l4.219.10"></span>οὐδ’ ὅλως δυνατόν· οὐκέτι γὰρ ἐνταῦθά ἐστιν ὀστοῦν
<span class="lb" data-page="4.219" data-line="11" id="l4.219.11"></span>οὐδέν. ὥστ’ ἔκ τε τῶν τῆς ἥβης ὀστῶν ἐκφύσεται πάντως,
<span class="lb" data-page="4.219" data-line="12" id="l4.219.12"></span>ἔκ τε τῶν ἄνω μερῶν αὐτῶν· οὕτω γὰρ ἐπὶ πλεῖστόν τε
<span class="lb" data-page="4.219" data-line="13" id="l4.219.13"></span>τῆς ἕδρας ἀφεστήξεται, πρός τε τὰς συνουσίας ἄμεινον κείσεται.
<span class="lb" data-page="4.219" data-line="14" id="l4.219.14"></span>ὅτι δ’ οὐδ’ ἐκ τῶν ἀριστερῶν ἢ νῦν ἐστιν, οὐδ’ ἐκ
<span class="lb" data-page="4.219" data-line="15" id="l4.219.15"></span>τῶν δεξιῶν, ἐντεῦθεν μαθήσῃ. εἴρηται πολλάκις ἤδη καὶ
<span class="lb" data-page="4.219" data-line="16" id="l4.219.16"></span>πρόσθεν, ὡς, ὅταν μὲν ἕν τι μόριον ἀζυγὲς ἑτέρῳ, τὴν ἐν
<span class="lb" data-page="4.219" data-line="17" id="l4.219.17"></span>τῷ μέσῳ θέσιν ἐπιζητεῖ, ζεῦγος δ’ εἰ γένοιτο, τῆς μέσης
<span class="pb" data-page="4.220" id="p4.220"></span>
<span class="lb" data-page="4.220" data-line="1" id="l4.220.1"></span>χώρας ἴσον ἑκάτερον ἀπέχειν βούλεται, καὶ ὡς, εἰ μὴ φυλάττοιτό
<span class="lb" data-page="4.220" data-line="2" id="l4.220.2"></span>που τοῦτο κατὰ τὸ σπάνιον, ἐν ἐκείνῳ χρὴ ζητεῖν τῆς
<span class="lb" data-page="4.220" data-line="3" id="l4.220.3"></span>ἐξαλλάξεως τὴν αἰτίαν, ὡς ἐφ’ ἥπατος ἐδείκνυτο, φυλαττομένου
<span class="lb" data-page="4.220" data-line="4" id="l4.220.4"></span>δὲ καὶ τὸ μεμνῆσθαι περιττόν. ἀλλ’ ἐπειδὴ περί τε
<span class="lb" data-page="4.220" data-line="5" id="l4.220.5"></span>θέσεως αἰδοίων καὶ τῆς τῶν κοίλων τε καὶ σηραγγωδῶν νεύρων
<span class="lb" data-page="4.220" data-line="6" id="l4.220.6"></span>ἐν αὐτῷ φύσεώς τε καὶ γενέσεως αὐτάρκως εἴρηται, τὸ
<span class="lb" data-page="4.220" data-line="7" id="l4.220.7"></span>λεῖπον αὐτοῦ τῆς κατασκευῆς ἐξηγησόμεθα, παραλιπόντες
<span class="lb" data-page="4.220" data-line="8" id="l4.220.8"></span>κᾀνταῦθα τά γ’ οὕτω φανερὰ πᾶσιν, ὡς εἰ καὶ δεικνύοι τις,
<span class="lb" data-page="4.220" data-line="9" id="l4.220.9"></span>ἓν εἶναι χρῆναι τὸ αἰδοῖον, ἢ ἀρτηρίας ἔχειν, ἢ φλέβας, ἢ
<span class="lb" data-page="4.220" data-line="10" id="l4.220.10"></span>δέρμα. ταῦτ’ οὐκέτι τῆς περὶ χρείας μορίων ὑπαρχέτω θεωρίας,
<span class="lb" data-page="4.220" data-line="11" id="l4.220.11"></span>ἀλλ’ ἐκ τῶν φυσικῶν προβλημάτων· οἷον καὶ τίνος γινομένου
<span class="lb" data-page="4.220" data-line="12" id="l4.220.12"></span>προελομένοις ἐντείνεται τὸ αἰδοῖον, ὅπως τ’ ἐνίοτε
<span class="lb" data-page="4.220" data-line="13" id="l4.220.13"></span>χωρὶς προαιρέσεως τοῦτο πάσχει. τὸ μὲν γὰρ, ὅτι τοῦ κοίλου
<span class="lb" data-page="4.220" data-line="14" id="l4.220.14"></span>νεύρου πληρουμένου πνεύματος, ἐκ τῆς νῦν προκειμένης ἡμῖν
<span class="lb" data-page="4.220" data-line="15" id="l4.220.15"></span>πραγματείας ἐστί· τὸ δ’ ὅπως, τῆς φυσικῆς. ἐχομένους δὴ
<span class="lb" data-page="4.220" data-line="16" id="l4.220.16"></span>τῶν ὅρων τῶνδε τὰ λείποντα τῷ λόγῳ χρὴ προστιθέναι. ﻿
</p>
          </article>

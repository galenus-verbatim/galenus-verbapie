<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:15.4">
<span class="pb page1" data-page="4.224" id="p4.224"></span>
<span class="milestone ed1page page1" data-n="1.532" data-unit="ed1page" id="ed1page.1.532"></span>
<span class="milestone ed2page page1" data-n="4.659" data-unit="ed2page" id="ed2page.4.659"></span>
            <p>
<span class="lb" data-page="4.224" data-line="3" id="l4.224.3"></span>Ὅσα δὲ περὶ τὸ κυούμενον ἔτι ζῶον ἡ φύσις
<span class="lb" data-page="4.224" data-line="4" id="l4.224.4"></span>φιλοτεχνεῖ, διαπλάττουσά τε καὶ τροφὴν καὶ πνεῦμα
<span class="lb" data-page="4.224" data-line="5" id="l4.224.5"></span>παρὰ τῆς μητρὸς ἐπάγουσα, καὶ χώρας τοῖς περιττώμασιν
<span class="lb" data-page="4.224" data-line="6" id="l4.224.6"></span>εὐτρεπίζουσα, χαλεπὸν μὲν ἑρμηνεῦσαι σαφῶς, ὀφθέντα γε
<span class="lb" data-page="4.224" data-line="7" id="l4.224.7"></span>μὴν ἀκριβῶς διὰ τῶν ἀνατομῶν εὐθέως ἀναγκάζει θαυμάζειν
<span class="lb" data-page="4.224" data-line="8" id="l4.224.8"></span>τὸν θεασάμενον. ὅλῳ μὲν γὰρ αὐτῷ πανταχόθεν ὑμὴν
<span class="lb" data-page="4.224" data-line="9" id="l4.224.9"></span>περιβέβληται λεπτὸς, ὃν ἄμνιον ὀνομάζουσιν, ἐκδεχόμενος
<span class="lb" data-page="4.224" data-line="10" id="l4.224.10"></span>τὸν οἷον ἱδρῶτα τοῦ κυουμένου. τούτῳ δ’ ἔξωθεν ἕτερος
<span class="lb" data-page="4.224" data-line="11" id="l4.224.11"></span>ἐπίκειται λεπτότερος, ὃν ἀλλαντοειδῆ προσαγορεύουσιν, εἰς
<span class="lb" data-page="4.224" data-line="12" id="l4.224.12"></span>τὴν κύστιν αὐτοῦ συντετρημένος, ἀθροίζων ἐν ἑαυτῷ καὶ
<span class="lb" data-page="4.224" data-line="13" id="l4.224.13"></span>οὗτος ἄχρι τῆς ἀποκυήσεως τὸ οἷον οὖρον τοῦ κυουμένου.
<span class="lb" data-page="4.224" data-line="14" id="l4.224.14"></span>τούτῳ δ’ ἔξωθεν ἐν κύκλῳ περιβέβληται τὸ χορίον, ἅπασαν
<span class="lb" data-page="4.224" data-line="15" id="l4.224.15"></span>ὑπαλεῖφον ἔνδον τὴν μήτραν, ὡς μηδαμόθι ψαύειν
<span class="lb" data-page="4.224" data-line="16" id="l4.224.16"></span>αὐτῆς τὸ ὑποκείμενον, καὶ διὰ τούτου μέσου συνάπτεται
<span class="lb" data-page="4.224" data-line="17" id="l4.224.17"></span>τῇ μητρὶ τὸ κυούμενον. ἐφ’ ἑκάστῳ δὴ στόματι τῶν εἰς
<span class="lb" data-page="4.224" data-line="18" id="l4.224.18"></span>τοὐντὸς τῆς μήτρας ἀφηκόντων ἀγγείων, δι’ ὧν περ καὶ τὸ
<span class="pb" data-page="4.225" id="p4.225"></span>
<span class="lb" data-page="4.225" data-line="1" id="l4.225.1"></span>καταμήνιον εἰς αὐτὴν ἐφέρετο, γεννᾶται παρὰ τὸν τοῦ κύειν
<span class="lb" data-page="4.225" data-line="2" id="l4.225.2"></span>καιρὸν ἕτερον ἀγγεῖον, <span class="milestone ed2page" data-n="4.660" data-unit="ed2page" id="ed2page.4.660"></span>ἀρτηρία μὲν ἐπὶ τῷ τῆς
<span class="lb" data-page="4.225" data-line="3" id="l4.225.3"></span>ἀρτηρίας στόματι, φλὲψ δ’ ἐπὶ τῷ τῆς φλεβὸς, ὥστ’ εἶναι
<span class="lb" data-page="4.225" data-line="4" id="l4.225.4"></span>τὸν ἀριθμὸν ἴσα τὰ γεννώμενα τοῖς εἴσω τῆς μήτρας περαίνουσι
<span class="lb" data-page="4.225" data-line="5" id="l4.225.5"></span>στόμασι. συνδεῖ δὲ αὐτὰ πρὸς ἄλληλα λεπτὸς
<span class="lb" data-page="4.225" data-line="6" id="l4.225.6"></span>μὲν, ἰσχυρὸς δ’ ὑμὴν, ἔξωθέν τε περιφυόμενος ἅπασι τοῖς
<span class="lb" data-page="4.225" data-line="7" id="l4.225.7"></span>ἀγγείοις καὶ τῶν ὑστερῶν τοῖς ἐντὸς μέρεσιν ἐμφυόμενος.
<span class="lb" data-page="4.225" data-line="8" id="l4.225.8"></span>οὗτος ὁ ὑμὴν καὶ τοῖς μεταξὺ τῶν στομάτων ἅπασι μέρεσι
<span class="lb" data-page="4.225" data-line="9" id="l4.225.9"></span>τῆς ὑστέρας διπλοῦς ὑποτέταται καὶ συναποφύεταί τε καὶ
<span class="lb" data-page="4.225" data-line="10" id="l4.225.10"></span>συμπροέρχεται τοῖς εἰρημένοις ἀγγείοις ἅπασιν, ἑκατέρῳ τῶν
<span class="lb" data-page="4.225" data-line="11" id="l4.225.11"></span>ἑαυτοῦ μερῶν ἀμφιεννὺς ἑκάστου τὸ ἥμισυ μέρος, ὥστε καὶ
<span class="lb" data-page="4.225" data-line="12" id="l4.225.12"></span>σκέπην αὐτοῖς εἶναι καὶ φρουρὰν καὶ σύνδεσμον πρὸς ἄλληλά
<span class="lb" data-page="4.225" data-line="13" id="l4.225.13"></span>τε καὶ τὰς ὑστέρας τὸν διπλοῦν τοῦτον ὑμένα. μικρὸν
<span class="lb" data-page="4.225" data-line="14" id="l4.225.14"></span>μὲν δὴ τῶν ἀγγείων ἕκαστόν ἐστιν, ἵνα πρῶτον ἐκφύεται
<span class="lb" data-page="4.225" data-line="15" id="l4.225.15"></span>τῆς μήτρας, οἷον δένδρου ῥιζῶν τὰ εἰς τὴν γῆν καθήκοντα
<span class="lb" data-page="4.225" data-line="16" id="l4.225.16"></span>πέρατα· προελθόντα δ’ ὀλίγον εἰς ταὐτὸν ἀλλήλοις ἔρχεται
<span class="lb" data-page="4.225" data-line="17" id="l4.225.17"></span>κατὰ συνδυασμὸν, κᾄπειθ’ ἓν ἐξ ἀμφοῖν γενόμενον
<span class="lb" data-page="4.225" data-line="18" id="l4.225.18"></span>πάλιν ἐκείνων ἕκαστον ἑκατέρῳ τῶν ὁμογενῶν εἰς ταὐτὸν ﻿
<span class="pb" data-page="4.226" id="p4.226"></span>
<span class="lb" data-page="4.226" data-line="1" id="l4.226.1"></span>ἀφικνεῖται. καὶ τοῦτ’ οὐ παύεται γινόμενον, ἄχρις ἂν εἰς
<span class="lb" data-page="4.226" data-line="2" id="l4.226.2"></span>δύο μεγάλα συναχθῇ πάντα τὰ σμικρὰ, καθάπερ τινὰ πρέμνα
<span class="lb" data-page="4.226" data-line="3" id="l4.226.3"></span>ἐμφυόμενα τῷ κυουμένῳ διὰ τοῦ κατὰ τὸν ὀμφαλὸν
<span class="lb" data-page="4.226" data-line="4" id="l4.226.4"></span>χωρίου. τέτταρα γὰρ οὖν ἐνταῦθα τὰ πάντ’ ἐστὶν ἀγγεῖα,
<span class="lb" data-page="4.226" data-line="5" id="l4.226.5"></span>δύο μὲν ἀρτηρίαι, δύο δὲ φλέβες, οὐδενὸς τῶν ἑτερογενῶν
<span class="lb" data-page="4.226" data-line="6" id="l4.226.6"></span>ἀλλήλοις συνελθόντος, ἀλλ’ ἀεὶ τῶν μὲν φλεβῶν ταῖς φλεψὶ,
<span class="lb" data-page="4.226" data-line="7" id="l4.226.7"></span>τῶν δ’ ἀρτηριῶν ταῖς ἀρτηρίαις ἐς ταὐτὸν ἀφικομένων·
<span class="lb" data-page="4.226" data-line="8" id="l4.226.8"></span>ὥστε σοι τοῦτ’ ἔργον πρῶτον τῆς φύσεως ἤδη φαινέσθω,
<span class="lb" data-page="4.226" data-line="9" id="l4.226.9"></span>κᾂν ἐγὼ μὴ λέγω. τὸ γὰρ ἐν τοσαύτῃ φορᾷ τῇ μεταξὺ,
<span class="lb" data-page="4.226" data-line="10" id="l4.226.10"></span>παμπόλλων ἀγγείων ἀλλήλοις ἀναμιγνυμένων, μηδεπώποτε
<span class="lb" data-page="4.226" data-line="11" id="l4.226.11"></span>φλέβα μὲν ἀρτηρίᾳ εὑρίσκεσθαι, ἀρτηρίαν δὲ φλεβὶ ἐμφῦσαν,
<span class="lb" data-page="4.226" data-line="12" id="l4.226.12"></span>ἀλλ’ ἀεὶ γνωρίζειν τὸ οἰκεῖον καὶ ἑνοῦσθαι, τοῦτο
<span class="lb" data-page="4.226" data-line="13" id="l4.226.13"></span>μόνον τέχνης θαυμαστῆς, οὐ τύχης ἀλόγου τεκμήριον. τὸ
<span class="lb" data-page="4.226" data-line="14" id="l4.226.14"></span>δὲ δὴ καὶ τοῖς ζώοις ἅπασι τοῖς ἅλλεσθαι μείζω πεφυκόσιν,
<span class="lb" data-page="4.226" data-line="15" id="l4.226.15"></span>οἷον ἐλάφοις τε καὶ αἰξὶ, τὴν ἔκφυσιν τῶν ἀγγείων
<span class="lb" data-page="4.226" data-line="16" id="l4.226.16"></span>συνάψαι ταῖς μήτραις οὐχ ὑμέσι μόνον λεπτοῖς, ἀλλὰ σὺν
<span class="lb" data-page="4.226" data-line="17" id="l4.226.17"></span>τούτοις γλίσχραις σαρξὶν, οἷον ἀλοιφῇ τινι, πῶς οὐ θαυμαστῆς
<span class="pb" data-page="4.227" id="p4.227"></span>
<span class="lb" data-page="4.227" data-line="1" id="l4.227.1"></span>προνοίας ἐπίδειγμα; τὸ δὲ μηδὲ καθ’ ἕτερόν τι μέρος
<span class="lb" data-page="4.227" data-line="2" id="l4.227.2"></span>συμφύεσθαι τῷ κυουμένῳ μήτε φλέβα μήτ’ ἀρτηρίαν,
<span class="lb" data-page="4.227" data-line="3" id="l4.227.3"></span>ἢ κατὰ μόνον τὸν ὀμφαλὸν, ὅσπερ δὴ τὴν μέσην χώραν
<span class="lb" data-page="4.227" data-line="4" id="l4.227.4"></span>τοῦ παντὸς ζώου κατείληφεν, οὐδ’ αὐτὸ τὴν τυχοῦσαν ἐνδείκνυται
<span class="lb" data-page="4.227" data-line="5" id="l4.227.5"></span>τέχνην. τὸ δὲ μήτε τὰς φλέβας εἰς ἄλλο τι καταφύεσθαι
<span class="lb" data-page="4.227" data-line="6" id="l4.227.6"></span>σπλάγχνον, ὑπερβαινούσας τὸ ἧπαρ, μήτε τὰς
<span class="lb" data-page="4.227" data-line="7" id="l4.227.7"></span>ἀρτηρίας ἀλλαχόσε ποι φέρεσθαι, πλὴν ἐπὶ τὴν μεγάλην
<span class="lb" data-page="4.227" data-line="8" id="l4.227.8"></span>ἀρτηρίαν, ἥτις ἐξ αὐτῆς τῆς καρδίας ἐκφύεται, πῶς οὐ
<span class="lb" data-page="4.227" data-line="9" id="l4.227.9"></span>θαυμαστόν; τὸ δὲ μηδ’ ὡς ἔτυχεν εἶναι τοῦ ἐν μέσῳ διαστήματος,
<span class="lb" data-page="4.227" data-line="10" id="l4.227.10"></span>μηδὲ εἰς τοὺς τυχόντας ἐμφύεσθαι τόπους τῶν
<span class="lb" data-page="4.227" data-line="11" id="l4.227.11"></span>εἰρημένων ὀργάνων, ἀλλὰ τὰς μὲν φλέβας εἰς τὰ τοῦ ἥπατος
<span class="lb" data-page="4.227" data-line="12" id="l4.227.12"></span>σιμὰ, τὰς δ’ ἀρτηρίας εἰς τὴν ἐπ’ ὀσφύϊ μοῖραν τῆς
<span class="lb" data-page="4.227" data-line="13" id="l4.227.13"></span>μεγάλης ἀρτηρίας, οὐ φαύλης οὐδ’ αὐτὰ τέχνης γνωρίσματα.
<span class="lb" data-page="4.227" data-line="14" id="l4.227.14"></span>τὰς μὲν γὰρ φλέβας ἔστιν ἰδεῖν εὐθέως μετὰ τὸν ὀμφαλὸν
<span class="lb" data-page="4.227" data-line="15" id="l4.227.15"></span>ἐς ταὐτὸν ἀλλήλαις ἰούσας καὶ μίαν γενομένας, ἔπειθ’
<span class="lb" data-page="4.227" data-line="16" id="l4.227.16"></span>ὑμέσιν ἰσχυροῖς ἀμφιεννυμένην τε ἅμα καὶ συνδουμένην τοῖς
<span class="lb" data-page="4.227" data-line="17" id="l4.227.17"></span>παρακειμένοις σώμασι τὴν μίαν ἐκείνην φλέβα μέχρι τῆς
<span class="lb" data-page="4.227" data-line="18" id="l4.227.18"></span>ἐπὶ τὸ σπλάγχνον πορείας. ἐπὶ γὰρ τὴν ἐν τῷ κυουμένῳ
<span class="pb" data-page="4.228" id="p4.228"></span>
<span class="lb" data-page="4.228" data-line="1" id="l4.228.1"></span>ζώῳ φλεβῶν ἀρχὴν αὐτὴν ἐξικνεῖσθαι πρότερον, ἔπειτ’ ἐντεῦθεν
<span class="lb" data-page="4.228" data-line="2" id="l4.228.2"></span>ἁπανταχόσε διανέμεσθαι, τὰς δ’ ἀρτηρίας ἐχρῆν
<span class="lb" data-page="4.228" data-line="3" id="l4.228.3"></span>μὲν δή που καὶ ταύτας εἰς τὴν τῶν ἀρτηριῶν ἀρχὴν ἐμφῦναι,
<span class="lb" data-page="4.228" data-line="4" id="l4.228.4"></span>τὴν ἀριστερὰν κοιλίαν τῆς καρδίας, ἀλλὰ ποῤῥωτάτω
<span class="lb" data-page="4.228" data-line="5" id="l4.228.5"></span>τῶν κατὰ τὸν ὀμφαλὸν χωρίων ἀνῳκισμένης αὐτῆς, οὐκ
<span class="lb" data-page="4.228" data-line="6" id="l4.228.6"></span>ἦν ἀκίνδυνον, οἷον κρεμαμένας ἀνάγεσθαι τοσαύτην ὁδόν.
<span class="lb" data-page="4.228" data-line="7" id="l4.228.7"></span><span class="milestone ed2page" data-n="4.661" data-unit="ed2page" id="ed2page.4.661"></span>τί δὴ λοιπὸν ἦν ἄμεινον, ἢ δηλονότι διὰ βραχυτάτου
<span class="lb" data-page="4.228" data-line="8" id="l4.228.8"></span>διαστήματος ἀγαγεῖν αὐτὰς ἐπὶ τὰς τῆς καρδίας ἐκφυομένας;
<span class="lb" data-page="4.228" data-line="9" id="l4.228.9"></span>ἀλλ’ ἐκφύεται μὲν τῆς καρδίας ἡ μεγίστη τῶν ἀρτηριῶν,
<span class="lb" data-page="4.228" data-line="10" id="l4.228.10"></span>ἐπίκειται δὲ κατὰ μέσης τῆς ῥάχεως, ὅλον αὐτῆς τὸ μῆκος
<span class="lb" data-page="4.228" data-line="11" id="l4.228.11"></span>κατειληφυῖα. πρὸς ταύτην οὖν ἐχρῆν συναναστομῶσαί τε
<span class="lb" data-page="4.228" data-line="12" id="l4.228.12"></span>καὶ συνάψαι τὰς ἐκ τῆς μήτρας ἰούσας ἰούσας ἐπὶ τὸ κυούμενον
<span class="lb" data-page="4.228" data-line="13" id="l4.228.13"></span>ἀρτηρίας. καὶ δὴ καὶ παραγίνονταί τε καὶ συνάπτονται ταύτῃ,
<span class="lb" data-page="4.228" data-line="14" id="l4.228.14"></span>καὶ φαίνεται κᾀνταῦθα μηδὲν μάτην ἡ φύσις ἐργαζομένη.
<span class="lb" data-page="4.228" data-line="15" id="l4.228.15"></span>τί δὴ οὖν οὐ διὰ βραχυτάτης ὁδοῦ παρήγαγεν αὐτὰς
<span class="lb" data-page="4.228" data-line="16" id="l4.228.16"></span>ἐπὶ τὴν ἀρτηρίαν τὴν μεγάλην; καὶ γὰρ ἀσφαλέστερον τὸ
<span class="lb" data-page="4.228" data-line="17" id="l4.228.17"></span>δι’ ὀλίγου καὶ αὐτῇ τῇ φύσει συνηθέστερον, ὡς ἐν τοῖς ἔμπροσθεν
<span class="lb" data-page="4.228" data-line="18" id="l4.228.18"></span>ἐπιδέδεικται λόγοις. ἢ κᾀνταῦθα θαυμάζειν αὐτῆς
<span class="pb" data-page="4.229" id="p4.229"></span>
<span class="lb" data-page="4.229" data-line="1" id="l4.229.1"></span>χρὴ τὴν πρόνοιαν; ἔνθα μὲν γὰρ οὐδὲν ἕτερον ἐν ταῖς ὁδοῖς
<span class="lb" data-page="4.229" data-line="2" id="l4.229.2"></span>ἐστι πλεονέκτημα, τὴν βραχυτάτην αἱρεῖται· προσϊούσης δέ
<span class="lb" data-page="4.229" data-line="3" id="l4.229.3"></span>τινος ἐν τῷ μήκει τῆς ὁδοιπορίας ἀσφαλείας μείζονος,
<span class="lb" data-page="4.229" data-line="4" id="l4.229.4"></span>ἤπερ ἐκ τῆς βραχύτητος ἐγίνετο, τὴν μακροτέραν περιάγειν
<span class="lb" data-page="4.229" data-line="5" id="l4.229.5"></span>οὐκ ὀκνεῖ. ταῦτα δὴ φαίνεται καὶ νῦν ἑλομένη πρὸ τῆς
<span class="lb" data-page="4.229" data-line="6" id="l4.229.6"></span>ἐπιτόμου μὲν, σφαλερᾶς δὲ, τὴν μακροτέραν μὲν ὁδὸν, ἀλλ’
<span class="lb" data-page="4.229" data-line="7" id="l4.229.7"></span>ἀκριβῶς ἀσφαλῆ. τὸ μὲν γὰρ ἐπὶ τὴν ῥάχιν ὀρθὰς κατάγειν
<span class="lb" data-page="4.229" data-line="8" id="l4.229.8"></span>τὰς ἀρτηρίας ἐξ ὀμφαλοῦ, εἴτ’ οὖν δύο μενούσας,
<span class="lb" data-page="4.229" data-line="9" id="l4.229.9"></span><span class="milestone ed1page" data-n="1.533" data-unit="ed1page" id="ed1page.1.533"></span>εἴτε καὶ μίαν γενομένας, ἐπ’ οὐδενὸς ὀργάνου κατ’
<span class="lb" data-page="4.229" data-line="10" id="l4.229.10"></span>οὐδὲν μέρος τῆς ὁδοῦ δυναμένας ἀναπαύεσθαι, πρὸς τῷ καὶ
<span class="lb" data-page="4.229" data-line="11" id="l4.229.11"></span>φθάνειν ὑπό τε τῶν ἐντέρων καὶ τῶν νεφρῶν κατειλῆφθαι,
<span class="lb" data-page="4.229" data-line="12" id="l4.229.12"></span>τήνδε τὴν χώραν εὐλόγως ἐφυλάξατο. παρακειμένης δὲ τῆς
<span class="lb" data-page="4.229" data-line="13" id="l4.229.13"></span>κύστεως, καὶ μάλιστα ἐπὶ τῶν ἔτι κυουμένων ζώων, (συμφύεται
<span class="lb" data-page="4.229" data-line="14" id="l4.229.14"></span>γὰρ ἐπὶ τούτων ὁ πυθμὴν αὐτῆς τοῖς κατὰ τὸν ὀμφαλὸν
<span class="lb" data-page="4.229" data-line="15" id="l4.229.15"></span>χωρίοις,) ἕτοιμον ἦν ἐπιβῆναί τε ταύτῃ ταῖς ἀρτηρίαις,
<span class="lb" data-page="4.229" data-line="16" id="l4.229.16"></span>καὶ καθ’ ὅλης αὐτῆς οἷον ἐπιβάθρας τινὸς ὁδοιπορῆσαι
<span class="lb" data-page="4.229" data-line="17" id="l4.229.17"></span>μέχρι τῆς μεγάλης ἀρτηρίας. ἀλλ’ οὐδ’ ἐπιβεβήκασιν
<span class="lb" data-page="4.229" data-line="18" id="l4.229.18"></span>ἁπλῶς, οὐδὲ γὰρ ἂν ἔμελλον ἀπλανεῖς κατὰ κυρτῆς ἕδρας
<span class="pb" data-page="4.230" id="p4.230"></span>
<span class="lb" data-page="4.230" data-line="1" id="l4.230.1"></span>ὀχούμεναι, μηδενὶ συναφθεῖσαι δεσμῷ. ταῦτ’ ἄρα συνέδησεν
<span class="lb" data-page="4.230" data-line="2" id="l4.230.2"></span>αὐτὰς ὑμέσιν ἰσχυροῖς, ἑκατέραν τῷ καθ’ ἑαυτὴν μέρει
<span class="lb" data-page="4.230" data-line="3" id="l4.230.3"></span>τῆς κύστεως· καὶ οὕτως ἤδη, καθάπερ τινὰ τῆς κύστεως
<span class="lb" data-page="4.230" data-line="4" id="l4.230.4"></span>αὐτῆς, οἶμαι, μόρια, μέχρι τῆς μεγάλης ἀρτηρίας παράγονται.
<span class="lb" data-page="4.230" data-line="5" id="l4.230.5"></span>τὰ μὲν δὴ κατὰ τὰς ἀρτηρίας εἰς τοσοῦτον ἥκει προνοίας.
<span class="lb" data-page="4.230" data-line="6" id="l4.230.6"></span>διὰ τί δ’ ἡ φλὲψ οὐκ εἰς τὰ κυρτὰ τοῦ ἥπατος, ἀλλ’
<span class="lb" data-page="4.230" data-line="7" id="l4.230.7"></span>εἰς τὰ σιμὰ καταφύεται; διότι τὸ τῆς χολῆς ἀγγεῖον ἐνταῦθα
<span class="lb" data-page="4.230" data-line="8" id="l4.230.8"></span>ἐτέτακτο, καὶ βέλτιον ἦν καθαρθῆναι τὸ αἷμα,
<span class="lb" data-page="4.230" data-line="9" id="l4.230.9"></span>πρὶν εἰς ὅλον τὸ ζῶον διανέμεσθαι. διὰ τί δ’ αὕτη μὲν
<span class="lb" data-page="4.230" data-line="10" id="l4.230.10"></span>ἐγένετο μία κατὰ τὸν ὀμφαλὸν εὐθὺς, αἱ δ’ ἀρτηρίαι μέχρι
<span class="lb" data-page="4.230" data-line="11" id="l4.230.11"></span>πολλοῦ δύο μένουσιν; ἢ ὅτι ταῖς μὲν φλεψὶν ἀσφαλέστερον
<span class="lb" data-page="4.230" data-line="12" id="l4.230.12"></span>ἦν ἓν μεῖζον ἀγγεῖον συνελθούσαις ποιῆσαι; δυσπαθέστερον
<span class="lb" data-page="4.230" data-line="13" id="l4.230.13"></span>γὰρ ἀεὶ τὸ μεῖζον, εἰς ἕν τε μέρος ἐμφῦναι
<span class="lb" data-page="4.230" data-line="14" id="l4.230.14"></span>τοῦ ἥπατος ἀναγκαῖον ὑπῆρχεν. ταῖς δ’ ἀρτηρίαις ἐπί τε
<span class="lb" data-page="4.230" data-line="15" id="l4.230.15"></span>τῆς κύστεως ἀσφαλῶς ὀχεῖσθαι μελλούσαις, οὐκ εὐθύς γε
<span class="lb" data-page="4.230" data-line="16" id="l4.230.16"></span>πρὸς τὴν ἀριστερὰν κοιλίαν τῆς καρδίας ἐξικνουμέναις, οὐκ
<span class="lb" data-page="4.230" data-line="17" id="l4.230.17"></span>ἦν ἀναγκαῖον γενέσθαι μίαν. πάντως δ’ ἂν, εἴπερ καὶ τάσδε ﻿
<span class="pb" data-page="4.231" id="p4.231"></span>
<span class="lb" data-page="4.231" data-line="1" id="l4.231.1"></span>μετεώρους ἀνέφερεν ἐπὶ τὴν καρδίαν, ὥσπερ καὶ τὰς φλέβας
<span class="lb" data-page="4.231" data-line="2" id="l4.231.2"></span>ἐπὶ τὸ ἧπαρ, εὐθέως ἂν καὶ ταύτας μίαν ἀπειργάσατο.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:15.5">
<span class="pb page1" data-page="4.231" id="p4.231"></span>
<span class="milestone ed1page page1" data-n="1.533" data-unit="ed1page" id="ed1page.1.533"></span>
<span class="milestone ed2page page1" data-n="4.661" data-unit="ed2page" id="ed2page.4.661"></span>
            <p>
<span class="lb" data-page="4.231" data-line="3" id="l4.231.3"></span>Τέτταρα τοίνυν ἐστὶ τὰ προειρημένα κατὰ
<span class="lb" data-page="4.231" data-line="4" id="l4.231.4"></span>τὸν ὀμφαλὸν ἀγγεῖα, δύο μὲν ἀρτηρίαι, δύο δὲ φλέβες, μέσον
<span class="lb" data-page="4.231" data-line="5" id="l4.231.5"></span>ἑαυτῶν ἔχοντες τὸν οὐραγόν· οὕτω γὰρ ὀνομάζειν ἔθος
<span class="lb" data-page="4.231" data-line="6" id="l4.231.6"></span>τοῖς ἀνατομικοῖς τὸν ἐκ τοῦ πυθμένος τῆς κύστεως πόρον,
<span class="lb" data-page="4.231" data-line="7" id="l4.231.7"></span><span class="milestone ed2page" data-n="4.662" data-unit="ed2page" id="ed2page.4.662"></span>ἐξοχετεύοντα τὸ οὖρον εἰς τὸν ὀλίγον ἔμπροσθεν εἰρημένον
<span class="lb" data-page="4.231" data-line="8" id="l4.231.8"></span>χιτῶνα τὸν ἀλλαντοειδῆ· καλεῖται γὰρ οὕτως ἀπὸ τῆς
<span class="lb" data-page="4.231" data-line="9" id="l4.231.9"></span>πρὸς τοὺς ἀλλᾶντας ὁμοιότητος κατὰ σχῆμα. ἀλλὰ τῶν
<span class="lb" data-page="4.231" data-line="10" id="l4.231.10"></span>τεττάρων ἀγγείων τῶν περὶ τὸν οὐραγὸν ἐκ μὲν τῶν ἄνω
<span class="lb" data-page="4.231" data-line="11" id="l4.231.11"></span>μερῶν αἱ φλέβες εἰσίν· ἄνω γὰρ αὐτὰς εὐθέως ἰέναι βέλτιον
<span class="lb" data-page="4.231" data-line="12" id="l4.231.12"></span>ἦν ὡς ἐπὶ τὸ ἧπαρ· ἐκ δὲ τῶν κάτωθεν αἱ ἀρτηρίαι·
<span class="lb" data-page="4.231" data-line="13" id="l4.231.13"></span>καὶ γὰρ καὶ κάτω ταύτας φέρεσθαι ταῖς πλευραῖς τῆς
<span class="lb" data-page="4.231" data-line="14" id="l4.231.14"></span>κύστεως ἐποχουμένας ἦν ἄμεινον. εὐθὺς οὖν ἑκάτερον τὸ
<span class="lb" data-page="4.231" data-line="15" id="l4.231.15"></span>ζεῦγος τῶν ἀγγείων ἡ φύσις ἐν ἐπιτηδείῳ χωρίῳ κατέθετο,
<span class="lb" data-page="4.231" data-line="16" id="l4.231.16"></span>καὶ διὰ τούτων οἷον πρέμνων τινῶν ἐκ τῆς μήτρας ἕλκει τὸ
<span class="lb" data-page="4.231" data-line="17" id="l4.231.17"></span>ἔμβρυον αἷμα καὶ πνεῦμα. μεταξὺ δὲ πάντων τε τούτων
<span class="lb" data-page="4.231" data-line="18" id="l4.231.18"></span>καὶ τῶν εἰς αὐτὴν τὴν μήτραν ἐμφυομένων ἀγγείων τῶν
<span class="pb" data-page="4.232" id="p4.232"></span>
<span class="lb" data-page="4.232" data-line="1" id="l4.232.1"></span>μικρῶν οἷον ῥίζωσίς τίς ἐστι τῶν πρέμνων. ὀνομάζεται δὲ
<span class="lb" data-page="4.232" data-line="2" id="l4.232.2"></span>χορίον ἡ ῥίζωσις αὕτη, πλῆθος ἀγγείων οὖσα, μηδ’ ἀριθμηθῆναι
<span class="lb" data-page="4.232" data-line="3" id="l4.232.3"></span>ῥᾳδίως δυναμένων, ὑμένι λεπτῷ συναπτομένων.
<span class="lb" data-page="4.232" data-line="4" id="l4.232.4"></span>ὅτι μὲν οὖν διπλοῦς ἐστιν ὁ ὑμὴν οὗτος, καὶ διότι, προείρηται.
<span class="lb" data-page="4.232" data-line="5" id="l4.232.5"></span>διὰ μέσου γὰρ αὐτοῦ φέρεται πάντα τὰ κατὰ τὸ
<span class="lb" data-page="4.232" data-line="6" id="l4.232.6"></span>χορίον ἀγγεῖα, συνδούμενά τε ἅμα καὶ σκεπόμενα πρὸς αὐτοῦ.
<span class="lb" data-page="4.232" data-line="7" id="l4.232.7"></span>τῶν δ’ ἄλλων δυοῖν ὁ μὲν ἀλλαντοειδὴς ὀνομαζόμενος,
<span class="lb" data-page="4.232" data-line="8" id="l4.232.8"></span>ὃν εἰς τὴν κύστιν ἔφαμεν συντετρῆσθαι κατὰ τὸν
<span class="lb" data-page="4.232" data-line="9" id="l4.232.9"></span>οὐραγὸν, εἰς ὑποδοχὴν οὔρου παρεσκεύασται. βέλτιον οὖν
<span class="lb" data-page="4.232" data-line="10" id="l4.232.10"></span>μακρῷ μὴ κατὰ τὸ αἰδοῖον οὐρεῖν τὸ κυούμενον, ἀλλ’, ὡς
<span class="lb" data-page="4.232" data-line="11" id="l4.232.11"></span>νῦν ἔχει, κατὰ τὸν ὀμφαλόν. ἐπειδὴ γὰρ ὅλον αὐτὸ περιείληφεν
<span class="lb" data-page="4.232" data-line="12" id="l4.232.12"></span>ὁ ἄμνιος ὀνομαζόμενος ὑμὴν, ἕτερον εἶδος ὑγροῦ ἐκδεχόμενος,
<span class="lb" data-page="4.232" data-line="13" id="l4.232.13"></span>οὐκ ἦν εὔλογον ἀναμίγνυσθαι τὸ τοιοῦτον τῷ
<span class="lb" data-page="4.232" data-line="14" id="l4.232.14"></span>οὔρῳ. ἐναργῶς γὰρ φαίνεται τὸ κατὰ τὸν ἀλλαντοειδῆ,
<span class="lb" data-page="4.232" data-line="15" id="l4.232.15"></span>πρὸς τῷ λεπτότερόν τ’ εἶναι καὶ ξανθότερον τοῦ κατὰ
<span class="lb" data-page="4.232" data-line="16" id="l4.232.16"></span>τὸν ἄμνιον, ἔτι καὶ δριμύτερον ὑπάρχειν, ὡς καὶ τὴν ὄσφρησιν
<span class="lb" data-page="4.232" data-line="17" id="l4.232.17"></span>ἀνιᾷν καὶ πλήττειν ἀνατεμνόντων τὸν ὑμένα. τὸ μὲν
<span class="pb" data-page="4.233" id="p4.233"></span>
<span class="lb" data-page="4.233" data-line="1" id="l4.233.1"></span>οὖν ἐν ἱδρῶτος λόγῳ κατὰ τὸν ἄμνιον ἀθροιζόμενον ἐν
<span class="lb" data-page="4.233" data-line="2" id="l4.233.2"></span>κύκλῳ περικέχυται τῷ κυουμένῳ, μηδὲν βλάπτειν αὐτοῦ τὸ
<span class="lb" data-page="4.233" data-line="3" id="l4.233.3"></span>δέρμα δυνάμενον. ἰδίᾳ δ’ ἀπῆκται τοῦδε καὶ ἀποκεχώρισται
<span class="lb" data-page="4.233" data-line="4" id="l4.233.4"></span>τὸ οὖρον, οὔτε τοῦ δέρματος, οὔτε τῶν κατὰ τὸ χορίον
<span class="lb" data-page="4.233" data-line="5" id="l4.233.5"></span>ἁπτόμενον φλεβῶν, ὅπως μηδὲν ὑπὸ τῆς δριμύτητος
<span class="lb" data-page="4.233" data-line="6" id="l4.233.6"></span>αὐτοῦ τὰ πλησιάζοντα βλάπτοιτο. χρεία δὲ οὐ μικρὰ καὶ
<span class="lb" data-page="4.233" data-line="7" id="l4.233.7"></span>ἥδε τοῦ κατὰ τὸν ἄμνιον ὑγροῦ. κουφίζεται γὰρ καὶ ἀνέχει
<span class="lb" data-page="4.233" data-line="8" id="l4.233.8"></span>καθάπερ ἐννῆχον αὐτῷ τὸ κυούμενον, ὅπως ἧττον εἴη
<span class="lb" data-page="4.233" data-line="9" id="l4.233.9"></span>βαρὺ τοῖς πρὸς τὴν μήτραν ἀρτήμασιν. ἀπὸ γοῦν τῆσδε τῆς
<span class="lb" data-page="4.233" data-line="10" id="l4.233.10"></span>γνώμης καὶ ὁ Ἱπποκράτης ἔλεγεν· Ὁκόσαι ἐν γαστρὶ ἔχουσαι
<span class="lb" data-page="4.233" data-line="11" id="l4.233.11"></span>ἐκτιτρώσκονται δίμηνα καὶ τρίμηνα ἄτερ φανερᾶς
<span class="lb" data-page="4.233" data-line="12" id="l4.233.12"></span>προφάσιος. ταύτῃσιν αἱ κοτυληδόνες μύξης μεσταί εἰσι, καὶ
<span class="lb" data-page="4.233" data-line="13" id="l4.233.13"></span>οὐ δύνανται κρατέειν ὑπὸ βάρεος τὸ ἔμβρυον, ἀλλ’ ἀποῤῥήγνυνται·
<span class="lb" data-page="4.233" data-line="14" id="l4.233.14"></span>κοτυληδόνας μὲν ὀνομάζων τῶν εἰς τὰς μήτρας
<span class="lb" data-page="4.233" data-line="15" id="l4.233.15"></span>καθηκόντων ἀγγείων τὰ στόματα, (δέδεικται γὰρ τοῦτο ἐν
<span class="lb" data-page="4.233" data-line="16" id="l4.233.16"></span>ἑτέροις,) οὐ δύνασθαι δὲ λέγων ὀχεῖν αὐτὰς καὶ βαστάζειν τὸ
<span class="lb" data-page="4.233" data-line="17" id="l4.233.17"></span>ἔμβρυον, ἐπειδὰν ὑπόμυξοι γενηθῶσιν, ἀλλ’ ἐπιτρέπειν ὑπὸ
<span class="lb" data-page="4.233" data-line="18" id="l4.233.18"></span>τοῦ βάρους ἀποῤῥήγνυσθαι. τοῦτ’ οὖν ἁπάσαις ἂν ἀεὶ
<span class="pb" data-page="4.234" id="p4.234"></span>
<span class="lb" data-page="4.234" data-line="1" id="l4.234.1"></span>συνέπιπτε ταῖς κυούσαις, εἰ μὴ νηχόμενον ἐν τῷ κατὰ τὸν
<span class="lb" data-page="4.234" data-line="2" id="l4.234.2"></span>ἄμνιον ὑγρῷ τὸ κύημα κουφότερον ἐγίνετο, καὶ ἧττον κατεσπᾶτο
<span class="lb" data-page="4.234" data-line="3" id="l4.234.3"></span>πρὸς τὴν μήτραν τῶν ἀγγείων ἡ σύμφυσις. ὅσοι
<span class="lb" data-page="4.234" data-line="4" id="l4.234.4"></span>δ’ αὐτῇ τῇ κυούσῃ κουφότερόν φασι γίνεσθαι τὸ ἔμβρυον
<span class="lb" data-page="4.234" data-line="5" id="l4.234.5"></span>ἐννῆχον τῷ κατὰ τὸν ἄμνιον ὑγρῷ, γελοῖοι παντάπασιν
<span class="lb" data-page="4.234" data-line="6" id="l4.234.6"></span>ὑπάρχουσιν, οὐκ ἐννοοῦντες, ὅτι καὶ αὐτὸ τὸ ὑγρὸν ὑπ’
<span class="lb" data-page="4.234" data-line="7" id="l4.234.7"></span>ἐκείνης βαστάζεται. προσέρχεται δὲ καὶ ἄλλη τις χρεία τοῖς
<span class="lb" data-page="4.234" data-line="8" id="l4.234.8"></span>ὑγροῖς τοῖσδε κοινὴ κατὰ τὴν ἀποκύησιν τοῦ ζώου γινομένη,
<span class="lb" data-page="4.234" data-line="9" id="l4.234.9"></span>ῥᾷον ἐκπίπτειν τοῦ τῆς μήτρας αὐχένος τὸ κυούμενον, ὑγρότητι
<span class="lb" data-page="4.234" data-line="10" id="l4.234.10"></span>πολλῇ τεγγόμενον, καὶ ῥηγνυμένων ἐξ ἀνάγκης τηνικαῦτα
<span class="lb" data-page="4.234" data-line="11" id="l4.234.11"></span>τῶν ὑμένων. οὐ μόνον γὰρ εἰς ὄλισθον συμβάλλεται
<span class="lb" data-page="4.234" data-line="12" id="l4.234.12"></span>τοῖς ἐμβρύοις ἡ ὑγρότης, <span class="milestone ed2page" data-n="4.663" data-unit="ed2page" id="ed2page.4.663"></span>ἀλλὰ καὶ τὸν αὐχένα τῶν
<span class="lb" data-page="4.234" data-line="13" id="l4.234.13"></span>μητρῶν ἕτοιμον εἰς τὸ διαστέλλεσθαι μέχρι πλείστου παρασκευάζει·
<span class="lb" data-page="4.234" data-line="14" id="l4.234.14"></span>βρεχόμενος γὰρ ἀπὸ τῶν προειρημένων ὑγρῶν μαλακώτερος
<span class="lb" data-page="4.234" data-line="15" id="l4.234.15"></span>γίνεται καὶ ῥᾷον διαστέλλεται. μεγίστη δ’ ἀπόδειξις
<span class="lb" data-page="4.234" data-line="16" id="l4.234.16"></span>τοῦ λεγομένου καὶ τὸ κατὰ τὰς μαίας, ἐπειδὰν φθάσαν ἀθρόως
<span class="lb" data-page="4.234" data-line="17" id="l4.234.17"></span>ἐκρύῃ τὸ ὑγρὸν, αὐτὰς ἀναγκάζεσθαι μιμουμένας τὴν φύσιν
<span class="lb" data-page="4.234" data-line="18" id="l4.234.18"></span>ἔχειν τινὰς ὑγρότητας ὑπὲρ τοῦ διαβρέξαι τῶν μητρῶν τὸν
<span class="pb" data-page="4.235" id="p4.235"></span>
<span class="lb" data-page="4.235" data-line="1" id="l4.235.1"></span>αὐχένα. παντοίως γὰρ δὴ τά γε τῆς φύσεως εὔπορα, καὶ
<span class="lb" data-page="4.235" data-line="2" id="l4.235.2"></span>συγχρῆται, καθάπερ δέδεικται πολλάκις, ἐπὶ τὸ βέλτιον
<span class="lb" data-page="4.235" data-line="3" id="l4.235.3"></span>ἅπασι τοῖς καὶ ἄλλως ἐξ ἀνάγκης ἐσομένοις. οὕτω γοῦν καὶ τοῖς
<span class="lb" data-page="4.235" data-line="4" id="l4.235.4"></span>ὑγροῖς τούτοις, τοῖς περὶ τὸ ἔμβρυον ἀναγκαίαν ἔχουσι τὴν γένεσιν,
<span class="lb" data-page="4.235" data-line="5" id="l4.235.5"></span>εἴς τε τὴν ἄλυπον ὄχησιν ἔτι κυουμένου τοῦ ζώου κατεχρήσατο
<span class="lb" data-page="4.235" data-line="6" id="l4.235.6"></span>καὶ τὴν ἐν τοῖς τόκοις ἑτοίμην ἔκπτωσιν. οὕτω δ’ εἰσὶ
<span class="lb" data-page="4.235" data-line="7" id="l4.235.7"></span>λεπτοὶ καὶ ἀραχνώδεις οἱ ὑμένες, ὥστ’, εἰ μὴ μετρίως τις αὐτῶν
<span class="lb" data-page="4.235" data-line="8" id="l4.235.8"></span>ψαύοι κατὰ τὰς ἀνατομὰς, ἀποῤῥήγνυσθαι ῥᾳδίως. πῶς
<span class="lb" data-page="4.235" data-line="9" id="l4.235.9"></span>οὖν οὐκ ἀποῤῥήγνυται, καὶ θεούσης ἐνίοτε καὶ πηδώσης τῆς
<span class="lb" data-page="4.235" data-line="10" id="l4.235.10"></span>κυούσης; ἓν καὶ τοῦτο ἐστὶ μηχάνημα τῆς φύσεως σοφώτατον
<span class="lb" data-page="4.235" data-line="11" id="l4.235.11"></span>γινωσκούσης, ὡς λεπτοῖς σώμασιν εἰς δυσπάθειαν ἐπικουρία
<span class="lb" data-page="4.235" data-line="12" id="l4.235.12"></span>μεγίστη μία πᾶσιν ἡ κατ’ ἀλλήλων ἐπιβολή. τὰ
<span class="lb" data-page="4.235" data-line="13" id="l4.235.13"></span>γοῦν ἐξ ἐρίων ἤ τινων ἄλλων τριχῶν ἢ ἰνῶν ὑφαινόμενά
<span class="lb" data-page="4.235" data-line="14" id="l4.235.14"></span>τε καὶ πλεκόμενα παμπόλλην ἐκ τῆς συνθέσεως ἰσχὺν ἐπικτᾶται,
<span class="lb" data-page="4.235" data-line="15" id="l4.235.15"></span>καταμόνας ἑκάστου τῶν συνιόντων ἀσθενεστάτου
<span class="lb" data-page="4.235" data-line="16" id="l4.235.16"></span>τὴν φύσιν ὑπάρχοντος. εἰ τοίνυν μὴ μόνον ὁμιλήσειεν ἀλλήλοις, ﻿
<span class="pb" data-page="4.236" id="p4.236"></span>
<span class="lb" data-page="4.236" data-line="1" id="l4.236.1"></span>ὥσπερ ταῦτα τὰ ὑφαινόμενά τε καὶ πλεκόμενα πρὸς
<span class="lb" data-page="4.236" data-line="2" id="l4.236.2"></span>ἡμῶν, ἀλλὰ καὶ σύμφυσιν ἀκριβῆ προσκτήσαιτο, πολλαπλασιάζοιτ’
<span class="lb" data-page="4.236" data-line="3" id="l4.236.3"></span>ἂν αὐτοῖς κᾀκ τῆσδε τὰ τῆς ἰσχύος, οὔκουν
<span class="lb" data-page="4.236" data-line="4" id="l4.236.4"></span><span class="milestone ed1page" data-n="1.534" data-unit="ed1page" id="ed1page.1.534"></span>τοῦτο θαυμαστὸν, εἰ τέτταρες ὑμένες ἐπικείμενοι κατ’ ἀλλήλων
<span class="lb" data-page="4.236" data-line="5" id="l4.236.5"></span>τὴν ἰσχὺν ἐκ τῆς συνθέσεως ἐκτήσαντο, ἀλλ’ ἐκεῖνο
<span class="lb" data-page="4.236" data-line="6" id="l4.236.6"></span>τὸ θαυμασιώτατον, ὅτι μὴ μόνον ἐπιβέβληται κατ’ ἀλλήλων,
<span class="lb" data-page="4.236" data-line="7" id="l4.236.7"></span>ἀλλὰ πολλαχόθεν μὲν συμφύεται, πολλαχόθεν δὲ συναρτῶνται
<span class="lb" data-page="4.236" data-line="8" id="l4.236.8"></span>λεπταῖς ἰνῶν διαφύσεσιν, ἑνῶσαι βουληθείσης αὐτοὺς
<span class="lb" data-page="4.236" data-line="9" id="l4.236.9"></span>ὡς οἷόν τε τῆς φύσεως, ἵν’, ἧς ἕκαστος ἰσχύος
<span class="lb" data-page="4.236" data-line="10" id="l4.236.10"></span>ἠπόρει παρ’ ἑαυτοῦ, ταύτην ἐξ ἀλλήλων ἅπαντες κτήσωνται.
<span class="lb" data-page="4.236" data-line="11" id="l4.236.11"></span>τί δὴ οὖν, ἴσως ὑπολήψεταί τις, οὐκ εὐθὺς ἐξ ἀρχῆς
<span class="lb" data-page="4.236" data-line="12" id="l4.236.12"></span>ἕκαστον αὐτῶν ἡ φύσις ἰσχυρὸν ἀπειργάσατο, προνοουμένη
<span class="lb" data-page="4.236" data-line="13" id="l4.236.13"></span>γε δὴ τῆς δυσπαθείας ἁπάντων; ὅτι, παχεῖς εἴπερ αὐτοὺς
<span class="lb" data-page="4.236" data-line="14" id="l4.236.14"></span>ἐποίησε καὶ σκληροὺς, (οὐ γὰρ δὴ καὶ ἐξ ἄλλου γέ τινος
<span class="lb" data-page="4.236" data-line="15" id="l4.236.15"></span>τρόπου τὴν ἰσχὺν οἷόν τ’ ἦν ἐκπορίσασθαι,) βάρος ἄν τι
<span class="lb" data-page="4.236" data-line="16" id="l4.236.16"></span>σὺν ὄγκῳ μεγίστῳ τῆς κυούσης ἐξῆψεν, οὐκ ἐκείνῃ μόνῃ
<span class="lb" data-page="4.236" data-line="17" id="l4.236.17"></span>λυπηρὸν, ἀλλὰ καὶ στενοχωρίαν οὐκ ἀναγκαίαν παρέξον τῷ
<span class="pb" data-page="4.237" id="p4.237"></span>
<span class="lb" data-page="4.237" data-line="1" id="l4.237.1"></span>κυουμένῳ· καὶ μέντοι καὶ δύσρηκτος ἂν ἕκαστος αὐτῶν ἐγίνετο
<span class="lb" data-page="4.237" data-line="2" id="l4.237.2"></span>κατὰ τὸν τοῦ τίκτειν καιρόν. ὅπως οὖν ἥ τε τῆς μήτρας
<span class="lb" data-page="4.237" data-line="3" id="l4.237.3"></span>εὐρυχωρία πᾶσα σχολάζοι τῷ κυουμένῳ, καὶ ἧττον ὑπὸ
<span class="lb" data-page="4.237" data-line="4" id="l4.237.4"></span>βάρους ἡ κύουσα διοχλοῖτο, καὶ ῥᾳδίως ἐν τῷ τόκῳ ῥηγνύοιτο,
<span class="lb" data-page="4.237" data-line="5" id="l4.237.5"></span>λεπτοὺς εὐλόγως ἡ φύσις ἐργασαμένη τοὺς ὑμένας
<span class="lb" data-page="4.237" data-line="6" id="l4.237.6"></span>ἅπαντας τὴν ἀσφάλειαν αὐτοῖς ἐκ τῆς πρὸς ἀλλήλους συμφύσεως
<span class="lb" data-page="4.237" data-line="7" id="l4.237.7"></span>ἐτεχνήσατο. τί δὲ τὸ τέχνημα τῆς φύσεώς ἐστι,
<span class="lb" data-page="4.237" data-line="8" id="l4.237.8"></span>(τοῦτο γὰρ ὑπόλοιπον εἰπεῖν,) ἵνα, καίτοι τὸν πόρον ἔχοντος
<span class="lb" data-page="4.237" data-line="9" id="l4.237.9"></span>ἤδη τοῦ τραχήλου τῆς κύστεως, ἐν τῇ κυήσει οὐρῇ διὰ
<span class="lb" data-page="4.237" data-line="10" id="l4.237.10"></span>τούτου τὸ ζῶον μηδὲν, ἅπαν δ’ εἰς τὸν ὀμφαλόν τε
<span class="lb" data-page="4.237" data-line="11" id="l4.237.11"></span>καὶ τὸν οὐραγὸν ἐπανέρχηται τὸ οὖρον; ἐχρῆν γὰρ, ἑκατέρωθεν
<span class="lb" data-page="4.237" data-line="12" id="l4.237.12"></span>τῆς κύστεως ἐκροὰς ἐχούσης, μηδὲν μᾶλλον αὐτὸ κατὰ
<span class="lb" data-page="4.237" data-line="13" id="l4.237.13"></span>τὸν οὐραγὸν ἢ κατὰ τὸν αὐχένα κενοῦσθαι. τὰ μὲν δὴ
<span class="lb" data-page="4.237" data-line="14" id="l4.237.14"></span>λελεγμένα τοῖς ἰατροῖς ἱκανῶς ἐστιν ἄτοπα, καίτοι κατά
<span class="lb" data-page="4.237" data-line="15" id="l4.237.15"></span>γε τὴν πρόχειρον φαντασίαν ἱκανῶς ὄντα πιθανά. δύο γὰρ
<span class="lb" data-page="4.237" data-line="16" id="l4.237.16"></span>δὴ ταῦθ’ ὡς ὁμολογούμενα λαβόντες, τό τε καθ’ ὁρμὴν
<span class="lb" data-page="4.237" data-line="17" id="l4.237.17"></span>ἡμᾶς ἐκκρίνειν τὰ οὖρα καὶ τότε μήπω χρῆσθαι ταῖς τοιαύταις
<span class="lb" data-page="4.237" data-line="18" id="l4.237.18"></span>ἐνεργείαις τὸ κυούμενον, ἐξ αὐτῶν ἐπιφέρουσιν, ὡς
<span class="pb" data-page="4.238" id="p4.238"></span>
<span class="lb" data-page="4.238" data-line="1" id="l4.238.1"></span>εὐλόγως γίνοιτο κατὰ τὸν ὀμφαλὸν ἡ ἔκκρισις. <span class="milestone ed2page" data-n="4.664" data-unit="ed2page" id="ed2page.4.664"></span>οὐ γὰρ
<span class="lb" data-page="4.238" data-line="2" id="l4.238.2"></span>δή γε καὶ κατ’ αὐτὸν μῦς ἐφέστηκεν, ὑπηρετῶν τῇ κατὰ
<span class="lb" data-page="4.238" data-line="3" id="l4.238.3"></span>προαίρεσιν ἐνεργείᾳ τοῦ ζώου, καθάπερ ὁ κατὰ τὸν τράχηλον
<span class="lb" data-page="4.238" data-line="4" id="l4.238.4"></span>τῆς κύστεως. λέληθε δ’ αὐτοὺς τὰ μέγιστα, καὶ τοῦ
<span class="lb" data-page="4.238" data-line="5" id="l4.238.5"></span>παντὸς ἁμαρτάνουσιν, οὐκ εἰδότες, οὔθ’ ὅτι τοῦ σφίγγεσθαι
<span class="lb" data-page="4.238" data-line="6" id="l4.238.6"></span>τὸν τράχηλον τῆς κύστεως ὁ μῦς οὗτος ἔχει τὴν ἐξουσίαν,
<span class="lb" data-page="4.238" data-line="7" id="l4.238.7"></span>οὔθ’ ὅτι τὸ κυούμενον ἤδη χρῆται ταῖς καθ’ ὁρμὴν ἐνεργείαις,
<span class="lb" data-page="4.238" data-line="8" id="l4.238.8"></span>οὔθ’ ὅτι τέλειον ζῶον, ἐπειδὰν οὐρῆσαι προέληται,
<span class="lb" data-page="4.238" data-line="9" id="l4.238.9"></span>τὸν μὲν ἐφεστῶτα τοῦτον μῦν τῷ πόρῳ τῆς ἐκροῆς ἐκλύει
<span class="lb" data-page="4.238" data-line="10" id="l4.238.10"></span>τε καὶ χαλᾷ τῆς τάσεως, ὥσπερ γε καὶ τοὺς περὶ τὴν ἕδραν,
<span class="lb" data-page="4.238" data-line="11" id="l4.238.11"></span>ὅταν ἀποπατῆσαι προέληται, περιστελλομένης δὲ φυσικῶς
<span class="lb" data-page="4.238" data-line="12" id="l4.238.12"></span>τῆς κύστεως τοῖς ἔνδον ἑαυτῆς ὑγροῖς, ἡ ἔκκρισις γίνεται,
<span class="lb" data-page="4.238" data-line="13" id="l4.238.13"></span>συνεργούντων τι καὶ τῶν κατὰ τὸ ἐπιγάστριον μυῶν, ὅταν
<span class="lb" data-page="4.238" data-line="14" id="l4.238.14"></span>ἀθροώτερον ἐκκρῖναι προελώμεθα. περὶ μὲν δὴ τούτων ἐν
<span class="lb" data-page="4.238" data-line="15" id="l4.238.15"></span>τε τοῖς περὶ φυσικῶν δυνάμεων ὑπομνήμασι καὶ τοῖς περὶ
<span class="lb" data-page="4.238" data-line="16" id="l4.238.16"></span>μυῶν κινήσεως κᾀν τοῖς τῶν ἀνατομικῶν ἐγχειρήσεων αὐτάρκως
<span class="lb" data-page="4.238" data-line="17" id="l4.238.17"></span>εἴρηται. περὶ δὲ τοῦ ζῶον ἤδη τὸ κατὰ γαστρὸς
<span class="pb" data-page="4.239" id="p4.239"></span>
<span class="lb" data-page="4.239" data-line="1" id="l4.239.1"></span>ὑπάρχειν, ὅταν γε διαπεπλασμένον ἅπασιν ᾖ τοῖς μορίοις,
<span class="lb" data-page="4.239" data-line="2" id="l4.239.2"></span>ἔν τε τοῖς περὶ ἀποδείξεως ὑπομνήμασιν εἴρηται κᾀν τοῖς
<span class="lb" data-page="4.239" data-line="3" id="l4.239.3"></span>περὶ τῶν Ἱπποκράτους τε καὶ Πλάτωνος δογμάτων. ἀλλὰ
<span class="lb" data-page="4.239" data-line="4" id="l4.239.4"></span>κᾀν εἰ μὴ ζῶον εἴη τὸ κατὰ γαστρὸς, ὁμοίως ἄπορον. ὁ μὲν
<span class="lb" data-page="4.239" data-line="5" id="l4.239.5"></span>δὴ τὸ στόμα τῆς κύστεως κλείων μῦς ἀργὸς ἔσται· περιστελλομένης
<span class="lb" data-page="4.239" data-line="6" id="l4.239.6"></span>δ’ αὐτῆς περὶ τὴν ἐνυπάρχουσαν ὑγρότητα,
<span class="lb" data-page="4.239" data-line="7" id="l4.239.7"></span>κατὰ τοὺς δύο πόρους εὔλογον ἐκκρίνεσθαί τι, καὶ μὴ καθ’
<span class="lb" data-page="4.239" data-line="8" id="l4.239.8"></span>ἕνα μόνον τὸν ἐπὶ τὸν ὀμφαλὸν ἀνήκοντα. τοιαύτη μὲν ἡ
<span class="lb" data-page="4.239" data-line="9" id="l4.239.9"></span>κατὰ τὸν λόγον ἀπορία. τὸ δ’ ἔργον αὐτὸ δείκνυσι τὴν
<span class="lb" data-page="4.239" data-line="10" id="l4.239.10"></span>εἰς ἅπαν εὐμηχανίαν τῆς φύσεως, ἣν ἔστι σοι κᾀν ταῖς
<span class="lb" data-page="4.239" data-line="11" id="l4.239.11"></span>διαιρέσεσι τῶν ἐμβρύων θεασαμένῳ πρότερον οὕτως ἐξευρεῖν
<span class="lb" data-page="4.239" data-line="12" id="l4.239.12"></span>τῷ λόγῳ τὴν αἰτίαν. διελὼν γὰρ τὸ προκείμενον τῆς
<span class="lb" data-page="4.239" data-line="13" id="l4.239.13"></span>κύστεως περιτόναιον, ἅμα ἄμφω ποίει, τὸν μὲν ὀμφαλὸν
<span class="lb" data-page="4.239" data-line="14" id="l4.239.14"></span>ἀνατεῖναι, τὸ δ’ ἐν τῇ κύστει περιεχόμενον ἐκθλίβειν, περιλαμβάνων
<span class="lb" data-page="4.239" data-line="15" id="l4.239.15"></span>τῇ χειρί. θεάσῃ δὲ τὸ οὖρον ἐκρέον εἰς τὸν ἀλλαντοειδῆ
<span class="lb" data-page="4.239" data-line="16" id="l4.239.16"></span>διὰ τοῦ κατὰ τὸν ὀμφαλὸν πόρου. καὶ μὲν δὴ
<span class="lb" data-page="4.239" data-line="17" id="l4.239.17"></span>καὶ εἰ θλίψεις πάλιν αὐτὸν τὸν ἀλλαντοειδῆ, πληρώσεις
<span class="pb" data-page="4.240" id="p4.240"></span>
<span class="lb" data-page="4.240" data-line="1" id="l4.240.1"></span>τὴν κύστιν, εἶτ’ αὖθις τὴν κύστιν θλίβων, πληρώσεις τὸν
<span class="lb" data-page="4.240" data-line="2" id="l4.240.2"></span>ὑμένα, καί σε τὸ γινόμενον αὐτὸ διδάξει, διά τε τὴν εὐθύτητα
<span class="lb" data-page="4.240" data-line="3" id="l4.240.3"></span>καὶ τὸ μέγεθος τοῦ κατὰ τὸν ὀμφαλὸν πόρου
<span class="lb" data-page="4.240" data-line="4" id="l4.240.4"></span>φθάνον ἐκρεῖν ταύτῃ τὸ οὖρον. ἥ τε γὰρ εὐρύτης ἡ κατὰ
<span class="lb" data-page="4.240" data-line="5" id="l4.240.5"></span>τὸν οὐραγὸν πολλαπλάσιός ἐστι τῆς κατὰ τὸν αὐχένα, τά τε
<span class="lb" data-page="4.240" data-line="6" id="l4.240.6"></span>τῆς εὐθύτητος οὐδὲ παραβάλλεσθαι δίκαια. σκολιὸς μὲν
<span class="lb" data-page="4.240" data-line="7" id="l4.240.7"></span>γὰρ ἱκανῶς ὁ τῆς κύστεως αὐχὴν, εὐθὺς δ’ ἀκριβῶς ὁ οὐραγὸς,
<span class="lb" data-page="4.240" data-line="8" id="l4.240.8"></span>ἀνατεταμένου δὴ τοῦ παντὸς ὀμφαλοῦ καὶ οἷον κρεμαμένου
<span class="lb" data-page="4.240" data-line="9" id="l4.240.9"></span>διὰ τῶν κατὰ τὸ χορίον ἀγγείων ἐκ τῆς ὑστέρας,
<span class="lb" data-page="4.240" data-line="10" id="l4.240.10"></span>μῦς δ’ οὐδεὶς ἔξωθεν περιβέβληται τῷ οὐραγῷ φύλαξ τῆς
<span class="lb" data-page="4.240" data-line="11" id="l4.240.11"></span>ἀκαίρου τῶν περιττωμάτων ἐκροῆς, ὥσπερ ἐπὶ τῶν ἀποκυηθέντων
<span class="lb" data-page="4.240" data-line="12" id="l4.240.12"></span>ὁ περὶ τὸν τράχηλόν ἐστι τῆς κύστεως. οὐδεὶς γὰρ
<span class="lb" data-page="4.240" data-line="13" id="l4.240.13"></span>καιρὸς ἀνεπιτήδειος τῷ κυουμένῳ πρὸς τὴν τοῦ τοιούτου
<span class="lb" data-page="4.240" data-line="14" id="l4.240.14"></span>περιττώματος ἔκκρισιν, ὥσπερ τοῖς ἤδη τελείοις. ἐπὶ μὲν
<span class="lb" data-page="4.240" data-line="15" id="l4.240.15"></span>δὴ τούτων εὐλόγως ὁ μῦς ἐφέστηκε μηδὲν ἔξωθεν παριεὶς,
<span class="lb" data-page="4.240" data-line="16" id="l4.240.16"></span>πρὶν κελεῦσαι τὸν λογισμὸν, ἐπὶ δὲ τῶν ἐμβρύων περιττὸς
<span class="lb" data-page="4.240" data-line="17" id="l4.240.17"></span>ἂν ἦν καὶ μάταιος· οὐδὲν δ’ ἡ φύσις ἐργάζεται μάτην. ﻿
</p>
          </article>

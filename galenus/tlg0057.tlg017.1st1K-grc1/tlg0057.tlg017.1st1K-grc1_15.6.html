<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:15.6">
<span class="pb page1" data-page="4.241" id="p4.241"></span>
<span class="milestone ed1page page1" data-n="1.534" data-unit="ed1page" id="ed1page.1.534"></span>
<span class="milestone ed2page page1" data-n="4.664" data-unit="ed2page" id="ed2page.4.664"></span>
            <p>
<span class="lb" data-page="4.241" data-line="1" id="l4.241.1"></span>Ἀλλ’ ἐπεὶ καὶ περὶ τούτων αὐτάρκως εἴρηται,
<span class="lb" data-page="4.241" data-line="2" id="l4.241.2"></span>μεταβάντες ἐπὶ τὰ κατάλοιπα τῆς ἐν τοῖς ἐμβρύοις κατασκευῆς,
<span class="lb" data-page="4.241" data-line="3" id="l4.241.3"></span>ᾗ διαλλάττει τῶν ἀποκυηθέντων, ἐξηγησώμεθα
<span class="lb" data-page="4.241" data-line="4" id="l4.241.4"></span>καὶ τὴν ἐν ἐκείνοις τέχνην. ἔσται δ’ οὐδενὸς ἧττον ἄξιον
<span class="lb" data-page="4.241" data-line="5" id="l4.241.5"></span>θαύματος<span class="milestone ed2page" data-n="4.665" data-unit="ed2page" id="ed2page.4.665"></span> ἐπ’ αὐτῶν τὸ μέγεθος τοῦ ἥπατος εὐθύς
<span class="lb" data-page="4.241" data-line="6" id="l4.241.6"></span>τε κατ’ ἀρχὰς, ἡνίκα πρῶτον ἐναργῶς ἔστιν ἰδεῖν ἕκαστον
<span class="lb" data-page="4.241" data-line="7" id="l4.241.7"></span>τῶν τοῦ κυουμένου μορίων διαπεπλασμένον, ἀτὰρ
<span class="lb" data-page="4.241" data-line="8" id="l4.241.8"></span>οὐχ ἥκιστα καὶ μέχρι τοῦ τόκου. πλέονι μὲν οὖν μέτρῳ
<span class="lb" data-page="4.241" data-line="9" id="l4.241.9"></span>τῆς τῶν ἄλλων ἀναλογίας ὑπερέχει τὸ ἧπαρ ἐν τοῖς πρώτοις
<span class="lb" data-page="4.241" data-line="10" id="l4.241.10"></span>χρόνοις, ὑπερέχει δ’ οὐκ ὀλίγῳ καὶ μέχρι τῆς ἀποκυήσεως.
<span class="lb" data-page="4.241" data-line="11" id="l4.241.11"></span>ἐφεξῆς δ’ ἐγκέφαλός τε καὶ καρδία πλεονεκτοῦσι τῆς τῶν
<span class="lb" data-page="4.241" data-line="12" id="l4.241.12"></span>ἄλλων μορίων ἀναλογίας. καὶ γίνεται τοῦτο, διότι φλεβῶν
<span class="lb" data-page="4.241" data-line="13" id="l4.241.13"></span>μὲν ἀρχὴ τὸ ἧπάρ ἐστι, ἀρτηριῶν δὲ ἡ καρδία, νεύρων δὲ
<span class="lb" data-page="4.241" data-line="14" id="l4.241.14"></span>ὁ ἐγκέφαλος. εὔλογον οὖν, ὥσπερ οἰκίας θεμέλιον καὶ νεὼ
<span class="lb" data-page="4.241" data-line="15" id="l4.241.15"></span>κρηπῖδα καὶ πλοίου τρόπιν οἱ τούτων δημιουργοὶ πρῶτα
<span class="lb" data-page="4.241" data-line="16" id="l4.241.16"></span>πηξάμενοι, μετὰ ταῦτ’ ἀσφαλῶς ἐπ’ αὐτοῖς ἀνιστᾶσι τὰ δημιουργήματα,
<span class="lb" data-page="4.241" data-line="17" id="l4.241.17"></span>τὸν αὐτὸν τρόπον ἐν τοῖς ζώοις τὴν φύσιν
<span class="pb" data-page="4.242" id="p4.242"></span>
<span class="lb" data-page="4.242" data-line="1" id="l4.242.1"></span>ἀπὸ τῆς ἰδίας ἀρχῆς ἀσφαλῶς ἤδη πεπηγυίας ἕκαστον γένος
<span class="lb" data-page="4.242" data-line="2" id="l4.242.2"></span>τῶν ἀγγείων φύσασαν εἰς ἅπαν ἀποτείνειν τὸ σῶμα. πλέονος
<span class="lb" data-page="4.242" data-line="3" id="l4.242.3"></span>δ’ οὔσης τῷ κυουμένῳ ζώῳ τῆς ἐκ τῶν φλεβῶν χρείας,
<span class="lb" data-page="4.242" data-line="4" id="l4.242.4"></span>ὡς ἂν ἄχρι πλείστου διοικουμένῳ δίκην φυτοῦ, τὴν ἀρχὴν
<span class="lb" data-page="4.242" data-line="5" id="l4.242.5"></span>τούτων εὐθέως ἀπὸ τῆς πρώτης γενέσεως ἰσχυροτάτην εἰργάσατο.
<span class="lb" data-page="4.242" data-line="6" id="l4.242.6"></span>ἐν μὲν γὰρ ἐγκεφάλῳ καὶ τῇ καρδίᾳ καὶ τοῖς ἀπ’
<span class="lb" data-page="4.242" data-line="7" id="l4.242.7"></span>αὐτῶν ἐκπεφυκόσιν ὀργάνοις ἡ παρὰ τῶν φλεβῶν ἀναγκαία
<span class="lb" data-page="4.242" data-line="8" id="l4.242.8"></span>χρεία, χωρὶς αἵματος μήτε γεννηθῆναι μήτ’ αὐξηθῆναι δυναμένοις·
<span class="lb" data-page="4.242" data-line="9" id="l4.242.9"></span>ἥπατι δὲ καὶ φλεψὶν ἀρτηριῶν μὲν ὀλίγη χρεία,
<span class="lb" data-page="4.242" data-line="10" id="l4.242.10"></span>νεύρων δ’ οὐδεμία, πρὶν τελειωθῆναι. διὰ τοῦτ’ οὖν
<span class="lb" data-page="4.242" data-line="11" id="l4.242.11"></span>ἰσχυρὸν μὲν καὶ μέγα τὸ φλεβῶδες γένος εὐθὺς ἐξ ἀρχῆς
<span class="lb" data-page="4.242" data-line="12" id="l4.242.12"></span>ἡ φύσις ἀπειργάσατο, τῶν δ’ ἄλλων ἑκάτερον ἐπὶ τούτοις
<span class="lb" data-page="4.242" data-line="13" id="l4.242.13"></span>αὖθις αὐξάνειν ἤρξατο. διὰ τί δὲ καὶ ὁ πνεύμων ἐπὶ τῶν
<span class="lb" data-page="4.242" data-line="14" id="l4.242.14"></span>ἔτι κυουμένων ἐρυθρός ἐστιν, οὐχ, ὥσπερ ἐπὶ τῶν τελέων
<span class="lb" data-page="4.242" data-line="15" id="l4.242.15"></span>ζώων, ὑπόλευκος; ὅτι τρέφεται τηνικαῦτα, καθάπερ τἄλλα
<span class="lb" data-page="4.242" data-line="16" id="l4.242.16"></span>σπλάγχνα, δι’ ἀγγείων ἕνα χιτῶνα λεπτὸν ἐχόντων· εἰς
<span class="lb" data-page="4.242" data-line="17" id="l4.242.17"></span>ταῦτα γὰρ ἐκ τῆς κοίλης φλεβὸς ἀφικνεῖται τὸ αἷμα κατὰ
<span class="lb" data-page="4.242" data-line="18" id="l4.242.18"></span>τὸν τῆς κυήσεως καιρόν. ἀποκυηθέντων δὲ τυφλοῦται μὲν
<span class="pb" data-page="4.243" id="p4.243"></span>
<span class="lb" data-page="4.243" data-line="1" id="l4.243.1"></span>ἡ τῶν ἀγγείων σύντρησις, ἐμπίπτει δ’ εἰς αὐτὰ πνεῦμα μὲν
<span class="lb" data-page="4.243" data-line="2" id="l4.243.2"></span>πλεῖστον, ὀλίγιστον δ’ αἷμα, καὶ <span class="milestone ed1page" data-n="1.535" data-unit="ed1page" id="ed1page.1.535"></span>τοῦτο ἀκριβῶς
<span class="lb" data-page="4.243" data-line="3" id="l4.243.3"></span>λεπτόν. ἀλλὰ καὶ κινεῖται τηνικαῦτα διηνεκῆ κίνησιν ὁ
<span class="lb" data-page="4.243" data-line="4" id="l4.243.4"></span>πνεύμων, ἀναπνέοντος τοῦ ζώου. κοπτόμενον μὲν οὖν ἀπὸ
<span class="lb" data-page="4.243" data-line="5" id="l4.243.5"></span>τοῦ πνεύματος τὸ αἷμα κατὰ διττὴν κίνησιν, ἥν τε ἐκ τῶν
<span class="lb" data-page="4.243" data-line="6" id="l4.243.6"></span>ἀρτηριῶν ἔχει, καὶ ἣν ἐξ ὅλου τοῦ πνεύμονος ἐπικτᾶται,
<span class="lb" data-page="4.243" data-line="7" id="l4.243.7"></span>λεπτότερον ἔτι καὶ μαλακώτερον ἑαυτοῦ καὶ οἷον ἀφρῶδες
<span class="lb" data-page="4.243" data-line="8" id="l4.243.8"></span>γίνεται. καὶ διὰ τοῦτο μεταπίπτει τῆς σαρκὸς τοῦ πνεύμονος
<span class="lb" data-page="4.243" data-line="9" id="l4.243.9"></span>ἡ φύσις ἐξ ἐρυθρᾶς καὶ βαρείας καὶ πυκνῆς εἰς λευκὴν
<span class="lb" data-page="4.243" data-line="10" id="l4.243.10"></span>καὶ κούφην καὶ ἀραιάν· ὅπερ ἔφην, οἶμαι, χρησιμώτατον
<span class="lb" data-page="4.243" data-line="11" id="l4.243.11"></span>αὐτῷ κατὰ τὰς ἀναπνευστικὰς κινήσεις ἑπομένῳ τῷ
<span class="lb" data-page="4.243" data-line="12" id="l4.243.12"></span>θώρακι· δυσκίνητος γὰρ ἂν ἦν ὑπὸ βάρους, ὁμοίαν σάρκα
<span class="lb" data-page="4.243" data-line="13" id="l4.243.13"></span>τοῖς ἄλλοις σπλάγχνοις λαβών. ἄξιον οὖν ἐστι κᾀν τῷδε
<span class="lb" data-page="4.243" data-line="14" id="l4.243.14"></span>θαυμάζειν τὴν φύσιν, ἡνίκα μὲν ἐχρῆν αὐξάνεσθαι μόνον
<span class="lb" data-page="4.243" data-line="15" id="l4.243.15"></span>τὸ σπλάγχνον, ἀκριβὲς αἷμα χορηγοῦσαν αὐτῷ, μεταπεσόντος
<span class="lb" data-page="4.243" data-line="16" id="l4.243.16"></span>δ’ εἰς τὸ κινεῖσθαι, κούφην τὴν σάρκα καθάπερ τι
<span class="lb" data-page="4.243" data-line="17" id="l4.243.17"></span>πτέρωμα ποιήσασαν, ὅπως ἑτοίμως ἀπὸ τοῦ θώρακος διαστέλλοιτό
<span class="lb" data-page="4.243" data-line="18" id="l4.243.18"></span>τε καὶ συστέλλοιτο. διὰ ταῦτα τοιγαροῦν ἐγένετο
<span class="pb" data-page="4.244" id="p4.244"></span>
<span class="lb" data-page="4.244" data-line="1" id="l4.244.1"></span>καὶ ἡ τῆς κοίλης φλεβὸς πρὸς τὴν ἀρτηρίαν τὴν φλεβώδη
<span class="lb" data-page="4.244" data-line="2" id="l4.244.2"></span>σύντρησις ἐπὶ τῶν ἔτι κυουμένων. ἅτε δ’, οἶμαι, τοῦ ἀγγείου
<span class="lb" data-page="4.244" data-line="3" id="l4.244.3"></span>τούτου τῆς φλεβὸς ὑπηρετοῦντος τῷ σπλάγχνῳ, θάτερον
<span class="lb" data-page="4.244" data-line="4" id="l4.244.4"></span>ἀναγκαῖον ἦν εἰς ἀρτηρίας χρείαν μεταπεσεῖν, καὶ διὰ
<span class="lb" data-page="4.244" data-line="5" id="l4.244.5"></span>τοῦτο συνέτρησε καὶ τοῦτο ἡ φύσις εἰς τὴν μεγάλην ἀρτηρίαν.
<span class="lb" data-page="4.244" data-line="6" id="l4.244.6"></span>ἀλλ’ ἐνταῦθα μὲν, ἐπειδὴ διάστημά τι μεταξὺ τῶν
<span class="lb" data-page="4.244" data-line="7" id="l4.244.7"></span>ἀγγείων ἦν, ἕτερον τρίτον μικρὸν ἀγγεῖον, ἄμφω συνάπτον,
<span class="lb" data-page="4.244" data-line="8" id="l4.244.8"></span>ἐδημιούργησεν. ἐπὶ δὲ τῶν ὑπολοίπων τῶν δυοῖν, ἐπειδὴ
<span class="lb" data-page="4.244" data-line="9" id="l4.244.9"></span>καὶ ταῦτ’ ἔψαυεν ἀλλήλων, οἷον ὀπήν τινα κοινὴν ἀμφοῖν
<span class="lb" data-page="4.244" data-line="10" id="l4.244.10"></span>ἐποιήσατο, καί τινα κατ’ αὐτῆς ὑμένα δίκην ἐπιθήματος
<span class="lb" data-page="4.244" data-line="11" id="l4.244.11"></span>ἐτεχνήσατο, πρὸς τὸ τοῦ πνεύμονος ἀγγεῖον ἑτοίμως ἀνακλινόμενον,
<span class="lb" data-page="4.244" data-line="12" id="l4.244.12"></span>ὅπως εἴκῃ μὲν τῇ ῥύμῃ τῆς φορᾶς τοῦ αἵματος ἐκ
<span class="lb" data-page="4.244" data-line="13" id="l4.244.13"></span>τῆς κοίλης ἐπιῤῥέοντος, ἀποκωλύοι δ’ αὖθις εἰς αὐτὴν ἐπανέρχεσθαι
<span class="lb" data-page="4.244" data-line="14" id="l4.244.14"></span>τὸ αἷμα. <span class="milestone ed2page" data-n="4.666" data-unit="ed2page" id="ed2page.4.666"></span>ταυτὶ μὲν οὖν ἅπαντα θαυμαστὰ
<span class="lb" data-page="4.244" data-line="15" id="l4.244.15"></span>τῆς φύσεως ἔργα, παντὸς δ’ ἐπέκεινα θαύματος ἡ μετὰ
<span class="lb" data-page="4.244" data-line="16" id="l4.244.16"></span>ταῦτα σύμφυσις τοῦ προειρημένου τρήματος. καὶ γὰρ τῶν
<span class="lb" data-page="4.244" data-line="17" id="l4.244.17"></span>ἄρτι γεγενημένων ζώων, ἢ πρὸ μιᾶς ἢ δυοῖν ἡμερῶν, ἐπ’
<span class="lb" data-page="4.244" data-line="18" id="l4.244.18"></span>ἐνίων δὲ καὶ τεττάρων καὶ πέντε καὶ πλεόνων, ἔστιν ὅτε
<span class="pb" data-page="4.245" id="p4.245"></span>
<span class="lb" data-page="4.245" data-line="1" id="l4.245.1"></span>συμφυόμενόν ἐστιν εὑρεῖν τὸν ἐπὶ τοῦ τρήματος ὑμένα,
<span class="lb" data-page="4.245" data-line="2" id="l4.245.2"></span>συμπεφυκότα δ’ οὐδέπω. τελειωθέντος δὲ καὶ τὴν οἰκείαν
<span class="lb" data-page="4.245" data-line="3" id="l4.245.3"></span>ἀκμὴν ἀπολαβόντος τοῦ ζώου, θεασάμενος τὸ χορίον ἅπαν
<span class="lb" data-page="4.245" data-line="4" id="l4.245.4"></span>ἀκριβῶς στεγανὸν, ἀπιστήσεις γεγονέναι ποτὲ τὸν χρόνον,
<span class="lb" data-page="4.245" data-line="5" id="l4.245.5"></span>ἡνίκα διετέτρητο, πολὺ δὲ μᾶλλον ἐπὶ τῶν ἔτι κυουμένων
<span class="lb" data-page="4.245" data-line="6" id="l4.245.6"></span>ἢ νεωστὶ γεγενημένων ἰδὼν τὸν ὑμένα, κατὰ μόνην μὲν τὴν
<span class="lb" data-page="4.245" data-line="7" id="l4.245.7"></span>ῥίζαν ἐστηριγμένον, θεωρούμενον δ’ ἐν τῇ τῶν ἀγγείων κοιλότητι
<span class="lb" data-page="4.245" data-line="8" id="l4.245.8"></span>τὸ σύμπαν αὐτοῦ σῶμα, νομιεῖς ἀδύνατον εἶναι σύμφυσιν
<span class="lb" data-page="4.245" data-line="9" id="l4.245.9"></span>ἀκριβῆ δέξασθαί ποτ’ αὐτόν. ὁπόσα γοῦν νευρώδη τ’
<span class="lb" data-page="4.245" data-line="10" id="l4.245.10"></span>ἐστὶ καὶ λεπτὰ, κᾂν ἐν τῷ παραχρῆμά τις ἐπιχειρήσῃ συμφύειν
<span class="lb" data-page="4.245" data-line="11" id="l4.245.11"></span>αὐτὰ μετὰ τὴν πρώτην διαίρεσιν, οὐ τυγχάνει τοῦ σκοποῦ,
<span class="lb" data-page="4.245" data-line="12" id="l4.245.12"></span>μήτι γε δὴ τελεωθέντα χρόνῳ πλέονι. καὶ μὴν ὁ ὑμὴν ἐκεῖνος
<span class="lb" data-page="4.245" data-line="13" id="l4.245.13"></span>εἰς ἀκριβῆ σύμφυσιν ἥκει, τοῦ χρόνου προϊόντος, οὔθ’
<span class="lb" data-page="4.245" data-line="14" id="l4.245.14"></span>ὑπὸ τοῦ νευρώδης ἢ λεπτὸς ὑπάρχειν, οὔθ’ ὑπὸ τοῦ κινεῖσθαί
<span class="lb" data-page="4.245" data-line="15" id="l4.245.15"></span>τε καὶ σείεσθαι διὰ παντὸς ἐμποδιζόμενος. οὕτω
<span class="lb" data-page="4.245" data-line="16" id="l4.245.16"></span>δὲ καὶ τὸ συνάπτον ἀγγεῖον τὴν μεγάλην ἀρτηρίαν τῇ κατὰ
<span class="lb" data-page="4.245" data-line="17" id="l4.245.17"></span>τὸν πνεύμονα φλεβὶ, τῶν ἄλλων ἁπάντων τοῦ ζώου μορίων ﻿
<span class="pb" data-page="4.246" id="p4.246"></span>
<span class="lb" data-page="4.246" data-line="1" id="l4.246.1"></span>αὐξανομένων, οὐ μόνον ἀναυξὲς, ἀλλὰ καὶ λεπτότερον ἀεὶ
<span class="lb" data-page="4.246" data-line="2" id="l4.246.2"></span>φαίνεται γινόμενον, ὡς ἐν τῷ χρόνῳ προϊόντι παντάπασιν
<span class="lb" data-page="4.246" data-line="3" id="l4.246.3"></span>ἀπομαραίνεσθαί τε καὶ ξηραίνεσθαι. τὸ μὲν οὖν τεχνικῶς
<span class="lb" data-page="4.246" data-line="4" id="l4.246.4"></span>ἅπαντα τὰ τοιαῦτα διαπλάττεσθαι τὴν φύσιν ἡ καθ’ ἕκαστον
<span class="lb" data-page="4.246" data-line="5" id="l4.246.5"></span>αὐτῶν ἐνδείκνυται χρεία· τὴν δύναμιν δ’ αὐτῆς, ᾗ
<span class="lb" data-page="4.246" data-line="6" id="l4.246.6"></span>πράττει ταῦτ’, ἐξευρεῖν μεῖζον ἢ καθ’ ἡμᾶς, εἰ οὐδὲ τὴν
<span class="lb" data-page="4.246" data-line="7" id="l4.246.7"></span>ἀρχὴν, ὅτι δύναταί τι, πιστεύομεν, εἰ μὴ πολλάκις ἐναργῶς
<span class="lb" data-page="4.246" data-line="8" id="l4.246.8"></span>θεασαίμεθα. περὶ μὲν δὴ τούτων ἤδη παύσομαι γράφων.
<span class="lb" data-page="4.246" data-line="9" id="l4.246.9"></span>εἴρηται γὰρ οὐκ ὀλιγάκις κατὰ τὸν ἔμπροσθεν λόγον ὑπὲρ
<span class="lb" data-page="4.246" data-line="10" id="l4.246.10"></span>αὐτῶν, ἡνίκα καὶ περὶ τῶν τοῦ πνεύμονος ὀργάνων ὁ λόγος
<span class="lb" data-page="4.246" data-line="11" id="l4.246.11"></span>ἦν.
</p>
          </article>

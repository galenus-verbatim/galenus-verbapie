<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:16.10">
<span class="pb page1" data-page="4.313" id="p4.313"></span>
<span class="milestone ed1page page1" data-n="1.545" data-unit="ed1page" id="ed1page.1.545"></span>
<span class="milestone ed2page page1" data-n="4.688" data-unit="ed2page" id="ed2page.4.688"></span>
            <p>
<span class="lb" data-page="4.313" data-line="7" id="l4.313.7"></span>Ἐπειδὴ γὰρ ἡ τῶν νεύρων ἐξήγησις αὐτάρκως
<span class="lb" data-page="4.313" data-line="8" id="l4.313.8"></span>μοι λέλεκται, μεταβαίνειν ἤδη καιρὸς ἐπὶ τὴν τῶν ἀγγείων
<span class="lb" data-page="4.313" data-line="9" id="l4.313.9"></span>νομὴν, καὶ πρῶτόν γε περὶ τῶν ἀρτηριῶν λεκτέον.
<span class="lb" data-page="4.313" data-line="10" id="l4.313.10"></span>ἦν δή τι μέγιστον ἀγγεῖον, ὡς ἔμπροσθεν ἔφην, ἐκπεφυκὸς
<span class="lb" data-page="4.313" data-line="11" id="l4.313.11"></span>τῆς ἀριστερᾶς κοιλίας τῆς καρδίας, οἷα στέλεχος νενεμημένον.
<span class="lb" data-page="4.313" data-line="12" id="l4.313.12"></span>τοῦτ’ οὖν τὸ μέγιστον αὐτίκα μετὰ τὴν ἐκ τῆς καρδίας
<span class="lb" data-page="4.313" data-line="13" id="l4.313.13"></span>ἔκφυσιν εἰς δύο τέμνεται μέρη, καὶ τούτων τὸ μὲν
<span class="lb" data-page="4.313" data-line="14" id="l4.313.14"></span>ἕτερον ἐπὶ τὴν ῥάχιν κατακάμπτεται, πᾶσι τοῖς κάτω μορίοις
<span class="lb" data-page="4.313" data-line="15" id="l4.313.15"></span>ἐπιπέμψον ἀρτηρίας, τὸ δ’ ἕτερον ἐπὶ τὴν κεφαλὴν
<span class="lb" data-page="4.313" data-line="16" id="l4.313.16"></span>ἀναφέρεται, παρέξον καὶ τοῦτο τοῖς ἄνω τῆς καρδίας
<span class="lb" data-page="4.313" data-line="17" id="l4.313.17"></span>ἅπασιν ἀπονεμήσεις ἀγγείων. γέγονεν οὖν, ὡς ἔμπροσθεν
<span class="lb" data-page="4.313" data-line="18" id="l4.313.18"></span>ἔλεγον, ἄνισος αὐτῶν ἡ νομὴ διὰ τὸ πλείω κάτω τῆς
<span class="pb" data-page="4.314" id="p4.314"></span>
<span class="lb" data-page="4.314" data-line="1" id="l4.314.1"></span>καρδίας ὑπάρχειν τῷ ζώῳ μόρια τῶν ἄνω. καὶ τοσούτῳ γε
<span class="lb" data-page="4.314" data-line="2" id="l4.314.2"></span>ἡ κάτω φερομένη μοῖρα τῆς ἀρτηρίας μείζων ἐστὶ τῆς ἐπὶ
<span class="lb" data-page="4.314" data-line="3" id="l4.314.3"></span>τὴν σφαγὴν ἀνιούσης, ὅσον γε καὶ τὸ πλῆθος τῶν κάτω
<span class="lb" data-page="4.314" data-line="4" id="l4.314.4"></span>μορίων ὑπερέχει τῶν ἄνω. ταῦτά τε οὖν εὐθέως οὐ σμικρὰ
<span class="lb" data-page="4.314" data-line="5" id="l4.314.5"></span>δικαιοσύνης τε καὶ τέχνης ἔργα, καὶ τούτων ἔτι μᾶλλον,
<span class="lb" data-page="4.314" data-line="6" id="l4.314.6"></span>ὅτι τε μετεώρου τῆς ἀρτηρίας ἐκφυομένης, καὶ διὰ τοῦτ’
<span class="lb" data-page="4.314" data-line="7" id="l4.314.7"></span>ἀστηρίκτως μελλούσης ἄνω τε καὶ κάτω δι’ ὅλου τοῦ
<span class="lb" data-page="4.314" data-line="8" id="l4.314.8"></span>θώρακος φέρεσθαι, προὐνοήσατο τῆς ἀσφαλείας ἡ φύσις,
<span class="lb" data-page="4.314" data-line="9" id="l4.314.9"></span>αὐτὸν μὲν ὑποθεῖσα τὸν πνεύμονα καθάπερ τι στήριγμα,
<span class="lb" data-page="4.314" data-line="10" id="l4.314.10"></span>περιλαβοῦσα δ’ ὑμέσιν οἷον δεσμοῖς τισι τὴν συντομωτάτην
<span class="lb" data-page="4.314" data-line="11" id="l4.314.11"></span>ὁδὸν ἀγαγοῦσα, οἷον δεσμοῖς τισι τὴν συντομωτάτην
<span class="lb" data-page="4.314" data-line="12" id="l4.314.12"></span>ὁδὸν ἀγαγοῦσα πρὸς ὀχυρώτατά τε ἅμα καὶ ἑδραιότατα
<span class="lb" data-page="4.314" data-line="13" id="l4.314.13"></span>μόρια. τὸ μὲν γὰρ κάτω φερόμενον αὐτῆς μέρος ἐπὶ τὸ
<span class="lb" data-page="4.314" data-line="14" id="l4.314.14"></span>κατ’ ἀντικρὺ τῆς ἐκφύσεως ἵσταται χωρίον, οὐδαμόσε παρεγκλῖνον,
<span class="lb" data-page="4.314" data-line="15" id="l4.314.15"></span>ἀλλὰ τὴν εὐθυτάτην τε καὶ συντομωτάτην ὁδὸν
<span class="lb" data-page="4.314" data-line="16" id="l4.314.16"></span>ἰὸν, ἐπιβαίνει τε τῷ ε΄ θώρακος σπονδύλῳ. θάτερον δὲ
<span class="lb" data-page="4.314" data-line="17" id="l4.314.17"></span>μετὰ τὴν πρώτην ἔκφυσιν εὐθὺς οὖν ἀποπέμπει τινὰ μοῖραν
<span class="lb" data-page="4.314" data-line="18" id="l4.314.18"></span>ἑαυτοῦ πρὸς τὴν ἀριστερὰν ὠμοπλάτην τε καὶ μασχάλην
<span class="pb" data-page="4.315" id="p4.315"></span>
<span class="lb" data-page="4.315" data-line="1" id="l4.315.1"></span>ἀνατεινομένην, ἥτις ἐπί τε τοῦ πνεύμονος ὀχουμένη καὶ
<span class="lb" data-page="4.315" data-line="2" id="l4.315.2"></span>δι’ ὑμένων στηριζομένη μέχρι τῆς α΄ ἀναφέρεται πλευρᾶς
<span class="lb" data-page="4.315" data-line="3" id="l4.315.3"></span>ἄσχιστος· οὐ γὰρ ἀσφαλὲς ἦν σχίζειν αὐτὴν μετέωρον. ἐνταῦθα
<span class="lb" data-page="4.315" data-line="4" id="l4.315.4"></span>οὖν ἤδη πρὸς τὰ πρῶτα μεσοπλεύρια πέμπει τι μόριον
<span class="lb" data-page="4.315" data-line="5" id="l4.315.5"></span>ἑαυτοῦ, εἰς ὑποχόνδριόν τε καὶ τιτθὸν ἕτερον ὑποτεταγμένον
<span class="lb" data-page="4.315" data-line="6" id="l4.315.6"></span>ἅπαντι τῷ στέρνῳ, καὶ γ΄ ἐπὶ τὸν ἐν τραχήλῳ νωτιαῖον
<span class="lb" data-page="4.315" data-line="7" id="l4.315.7"></span>διεξέρχεται τὰ τῶν ς΄ σπονδύλων τρήματα μετὰ
<span class="lb" data-page="4.315" data-line="8" id="l4.315.8"></span>τοῦ καὶ τοῖς πλησιάζουσι κατὰ τὴν ὁδοιπορίαν μυσὶ πέμπειν
<span class="lb" data-page="4.315" data-line="9" id="l4.315.9"></span>ἀποβλαστήματα. τὸ δ’ ὑπόλοιπον τῆς ἀρτηρίας ταύτης
<span class="lb" data-page="4.315" data-line="10" id="l4.315.10"></span>ἐπὶ τὴν ἀριστερὰν ὅλην χεῖρα καὶ τὴν ὠμοπλάτην διανέμεται.
<span class="lb" data-page="4.315" data-line="11" id="l4.315.11"></span>τό γε μὴν ἕτερον μέρος τῆς ὅλης ἄνω φερομένης
<span class="lb" data-page="4.315" data-line="12" id="l4.315.12"></span>ἀρτηρίας τὸ μεῖζον, ὅθεν καὶ τοῦτο ἀπεβλάστανεν, ἐπὶ τὴν
<span class="lb" data-page="4.315" data-line="13" id="l4.315.13"></span>σφαγὴν ὄρθιον ἀναφέρεται συναπτόμενον ὅτι τάχιστα καὶ
<span class="lb" data-page="4.315" data-line="14" id="l4.315.14"></span>τοῦτο τῷ κατὰ μέσον τὸ στέρνον ὀστῷ. μὴ τοίνυν τοῦτο
<span class="lb" data-page="4.315" data-line="15" id="l4.315.15"></span>μόνον ἴδῃς αὐτῶν, ἀλλὰ καὶ τὸ χωρίον ἐπίσκεψαι σαφῶς,
<span class="lb" data-page="4.315" data-line="16" id="l4.315.16"></span>ἔνθα πρῶτον ἐπιβαίνει τοῖς ὀστοῖς ἑκάτερον τῆς ἀρτηρίας
<span class="lb" data-page="4.315" data-line="17" id="l4.315.17"></span>τὸ μέρος. ὄψει γὰρ οὐ βλάστημα μόνον, οὐδ’ ἕδραν ἑκατέρῳ
<span class="lb" data-page="4.315" data-line="18" id="l4.315.18"></span>παρεσκευασμένον ὀστοῦν, ἀλλ’ ἔτι πρὸς τοῖσδε τῷ
<span class="pb" data-page="4.316" id="p4.316"></span>
<span class="lb" data-page="4.316" data-line="1" id="l4.316.1"></span>μὲν ἑτέρῳ τῶν ἀγγείων ὑποβεβλημένον ὑμένα τε καὶ χόνδρον,
<span class="lb" data-page="4.316" data-line="2" id="l4.316.2"></span>ὃς ὑπαλείφει τὰ τῶν σπονδύλων ἔνδον, οἷον ὑποστόρεσμά
<span class="lb" data-page="4.316" data-line="3" id="l4.316.3"></span>τι μαλθακὸν αὐτῇ παρεσκευασμένον, τῷ δ’ ἑτέρῳ,
<span class="lb" data-page="4.316" data-line="4" id="l4.316.4"></span>τῷ πρὸς τὴν σφαγὴν ἀνιόντι, μέγιστόν τε καὶ μαλακώτατον
<span class="lb" data-page="4.316" data-line="5" id="l4.316.5"></span>ἀδένα, δίκην στρωμνῆς κατὰ τοῦτον ὑποβεβλημένον.
<span class="lb" data-page="4.316" data-line="6" id="l4.316.6"></span><span class="milestone ed2page" data-n="4.689" data-unit="ed2page" id="ed2page.4.689"></span>εἰ μὲν δὴ μηδὲν ἄλλο μήτ’ ἀγγεῖον ἐν θώρακι, μήτε
<span class="lb" data-page="4.316" data-line="7" id="l4.316.7"></span>μόριον ἦν ἄνωθεν κάτω φερόμενον, ἢ κάτωθεν ἄνω, ὃ τῆς
<span class="lb" data-page="4.316" data-line="8" id="l4.316.8"></span>αὐτῆς ἐπικουρίας ἐδεῖτο, μόνοις ἂν τοῖς μέρεσι τῆς μεγάλης
<span class="lb" data-page="4.316" data-line="9" id="l4.316.9"></span>ἀρτηρίας ὀπίσω μὲν ἡ ῥάχις, ἔμπροσθεν δὲ τὸ στέρνον
<span class="lb" data-page="4.316" data-line="10" id="l4.316.10"></span>ἃς εἰρήκαμεν ὑπηρεσίας τε καὶ χρείας παρεῖχεν. νυνὶ δὲ
<span class="lb" data-page="4.316" data-line="11" id="l4.316.11"></span>κάτωθεν μὲν ἄνω τῆς κοίλης φλεβὸς ἀναφερομένης, ἄνωθεν
<span class="lb" data-page="4.316" data-line="12" id="l4.316.12"></span>δὲ κάτω τοῦ τε στομάχου καὶ τῆς τὸν θώρακα τρεφούσης
<span class="lb" data-page="4.316" data-line="13" id="l4.316.13"></span>φλεβὸς, οὐκ ἦν προσῆκον οὐδὲ τῆς ἐκείνων ἀσφαλείας
<span class="lb" data-page="4.316" data-line="14" id="l4.316.14"></span>ὑπεριδεῖν, ἀλλὰ σκεπάσαι, καὶ συνδῆσαι, καὶ ὑποστηρίξαι,
<span class="lb" data-page="4.316" data-line="15" id="l4.316.15"></span>καὶ φρουρὰν καὶ πρόβλημα ποιήσασθαι τῶν ὀστῶν αὐτοῖς
<span class="lb" data-page="4.316" data-line="16" id="l4.316.16"></span>ἑκάτερον. ἀτὰρ οὖν καὶ φαίνεται ταῦθ’ οὕτως ἔχοντα, καὶ
<span class="lb" data-page="4.316" data-line="17" id="l4.316.17"></span>μηδὲν μηδὲ τοὐλάχιστον ἐῤῥᾳθυμηένον τῷ τῶν ζώων δημιουργῷ.
<span class="pb" data-page="4.317" id="p4.317"></span>
<span class="lb" data-page="4.317" data-line="1" id="l4.317.1"></span>πρῶτον γὰρ, ἐνὸν αὐτῷ τὸν μὲν στόμαχον τῷ
<span class="lb" data-page="4.317" data-line="2" id="l4.317.2"></span>στέρνῳ συνάψαι, τὴν κοίλην δὲ φλέβα τῇ ῥάχει, τοὐναντίον
<span class="lb" data-page="4.317" data-line="3" id="l4.317.3"></span>ἀπειργάσατο. τῷ μὲν γὰρ στομάχῳ πλησιαίτερον ἡ
<span class="lb" data-page="4.317" data-line="4" id="l4.317.4"></span>ῥάχις τοῦ στέρνου, τῇ δ’ αὖ κοίλῃ φλεβὶ τὸ στέρνον ἐγγυτέρω
<span class="lb" data-page="4.317" data-line="5" id="l4.317.5"></span>τῆς ῥάχεως, εἴ γε δι’ ὅλου μὲν ἐξ ἀρχῆς τοῦ τραχήλου
<span class="lb" data-page="4.317" data-line="6" id="l4.317.6"></span>τοῖς σπονδύλοις ἐπιβεβηκὼς ὁ στόμαχος ἐφέρετο, τὸ δ’
<span class="lb" data-page="4.317" data-line="7" id="l4.317.7"></span>ἀπὸ τοῦ δεξιοῦ τῆς καρδίας ὠτὸς ἀναφερόμενον ἀγγεῖον, ὃ
<span class="lb" data-page="4.317" data-line="8" id="l4.317.8"></span>συνεχές τέ ἐστι τῇ κοίλῃ, καὶ διὰ τοῦτο πολλοὶ τῶν ἰατρῶν
<span class="lb" data-page="4.317" data-line="9" id="l4.317.9"></span>αὐτὸ κοίλην φλέβα προσαγορεύουσιν, ὃ ἐγγὺς ἦν τῷ στέρνῳ.
<span class="lb" data-page="4.317" data-line="10" id="l4.317.10"></span>καὶ βέλτιον ἦν ἑκατέρῳ τὸ πλησίον ὀστοῦν πρόβλημα ποιήσασθαι
<span class="lb" data-page="4.317" data-line="11" id="l4.317.11"></span>τοῦ πόῤῥωθεν, καὶ πρὸς τὴν ἐναντίαν ἀπαγαγεῖν
<span class="lb" data-page="4.317" data-line="12" id="l4.317.12"></span>χώραν δι’ ὅλης τοῦ θώρακος εὐρυχωρίας αἰωρούμενον ἀγγεῖον.
<span class="lb" data-page="4.317" data-line="13" id="l4.317.13"></span>ἔπειτα δὲ καὶ ἄλλο τι χρηστὸν ἐκ τῆς τοιαύτης θέσεως
<span class="lb" data-page="4.317" data-line="14" id="l4.317.14"></span>ἑκατέρῳ παρεσκευάζετο τότε, τῷ μὲν στομάχῳ τὸ
<span class="lb" data-page="4.317" data-line="15" id="l4.317.15"></span>κατ’ εὐθὺ τῆς ὑποδεξομένης αὐτὸν ἰέναι γαστρὸς, ἐπικείμενον
<span class="lb" data-page="4.317" data-line="16" id="l4.317.16"></span>τῇ ῥάχει, καὶ τὸ μὴ διεκπίπτειν ἀναγκάζεσθαι μέσον
<span class="lb" data-page="4.317" data-line="17" id="l4.317.17"></span>τοῦ διαφράγματος, ἤδη φθάνοντος ἀναγκαῖον ἔχειν τρῆμα,
<span class="lb" data-page="4.317" data-line="18" id="l4.317.18"></span>τὴν τῆς κοίλης φλεβὸς ὁδὸν, τῇ δέ γε φλεβὶ, κατὰ τὴν ﻿
<span class="pb" data-page="4.318" id="p4.318"></span>
<span class="lb" data-page="4.318" data-line="1" id="l4.318.1"></span>σφαγὴν ἐπειδὰν γένηται καὶ συντύχῃ τῇ ἀπὸ καρδίας ἀρτηρίᾳ,
<span class="lb" data-page="4.318" data-line="2" id="l4.318.2"></span>τὴν οἰκείαν θέσιν ὑπάρχειν ἑτοίμην. εὐθὺς δὲ τοῦτο
<span class="lb" data-page="4.318" data-line="3" id="l4.318.3"></span>καὶ τὴν τῆς ἀρτηρίας ἐφύλαττε θέσιν, ὡς, ἐπειδὰν τοῦ τραχήλου
<span class="lb" data-page="4.318" data-line="4" id="l4.318.4"></span>σχισθεῖσαι φέρωνται, διὰ βάθους μὲν εἶναι τὰς ἀρτηρίας,
<span class="lb" data-page="4.318" data-line="5" id="l4.318.5"></span>ἐπικεῖσθαι δ’ αὐταῖς τὰς φλέβας. οὐ μόνον τοίνυν
<span class="lb" data-page="4.318" data-line="6" id="l4.318.6"></span>ἐκ τοῦ τῇ ῥάχει ἐπιθεῖναι τόν τε <span class="milestone ed1page" data-n="1.546" data-unit="ed1page" id="ed1page.1.546"></span>στόμαχον καὶ τὴν
<span class="lb" data-page="4.318" data-line="7" id="l4.318.7"></span>ἀρτηρίαν καὶ τὴν κάτω τοῦ θώρακος τρέφουσαν φλέβα, τῷ
<span class="lb" data-page="4.318" data-line="8" id="l4.318.8"></span>στέρνῳ δ’ ὑποτεῖναι τὴν κοίλην, ἀλλὰ καὶ τὸ μήτε κατ’
<span class="lb" data-page="4.318" data-line="9" id="l4.318.9"></span>ἄλληλον ἐπιθεῖναι τὸν στόμαχόν τε καὶ τὴν ἀρτηρίαν καὶ
<span class="lb" data-page="4.318" data-line="10" id="l4.318.10"></span>τὴν φλέβα, μήτε μὴν ἐν τῷ μέσῳ τάξαι τὸν στόμαχον, ἐν
<span class="lb" data-page="4.318" data-line="11" id="l4.318.11"></span>πλαγίοις δὲ τὴν ἀρτηρίαν, ἀλλὰ τὸ ταύτην μὲν ἐπὶ τῆς
<span class="lb" data-page="4.318" data-line="12" id="l4.318.12"></span>μέσης τῶν σπονδύλων ἐκτεῖναι χώρας, συμπαρατεῖναι δ’
<span class="lb" data-page="4.318" data-line="13" id="l4.318.13"></span>αὐτῇ κατὰ τὰ πλάγια τὸν στόμαχον, ἄριστα διατέτακται
<span class="lb" data-page="4.318" data-line="14" id="l4.318.14"></span>τῇ φύσει. καθ’ ὅσον γάρ ἐστιν ἡ ἀρτηρία τοῦ στομάχου
<span class="lb" data-page="4.318" data-line="15" id="l4.318.15"></span>πρὸς τὴν ζωὴν κυριωτέρα, κατὰ τοσοῦτο καὶ τῆς ἀσφαλεστέρας
<span class="lb" data-page="4.318" data-line="16" id="l4.318.16"></span>ἔτυχεν ἕδρας. ἀπόδειξις δ’ οὐ σμικρὰ τοῦ λεγομένου
<span class="lb" data-page="4.318" data-line="17" id="l4.318.17"></span>τὸ καὶ τοὺς τοῦ τραχήλου σπονδύλους ἅπαντας καὶ
<span class="lb" data-page="4.318" data-line="18" id="l4.318.18"></span>τῶν τοῦ θώρακος τοὺς πρώτους δ΄ μέσους διεξέρχεσθαι
<span class="lb" data-page="4.318" data-line="19" id="l4.318.19"></span>τὸν στόμαχον. οὔτε γὰρ, ἡνίκα μόνος ἐπὶ τῶν σπονδύλων
<span class="pb" data-page="4.319" id="p4.319"></span>
<span class="lb" data-page="4.319" data-line="1" id="l4.319.1"></span>ἐφέρετο, βέλτιον ἦν αὐτῷ καταλιπόντι τὴν ἀσφαλεστέραν
<span class="lb" data-page="4.319" data-line="2" id="l4.319.2"></span>ὁδὸν ἑτέραν ἰέναι σφαλερωτέραν, οὔθ’, ὅτ’ ἐνέτυχεν ὀργάνῳ
<span class="lb" data-page="4.319" data-line="3" id="l4.319.3"></span>κυριωτέρῳ, μὴ οὐ παραχωρῆσαι τούτῳ τῆς προεδρίας.
<span class="lb" data-page="4.319" data-line="4" id="l4.319.4"></span>ἡ δὲ τὰς κάτω τοῦ θώρακος ὀκτὼ πλευρὰς ἑκατέρωθεν τρέφουσα
<span class="lb" data-page="4.319" data-line="5" id="l4.319.5"></span>φλὲψ, ὡς ἂν μικροτέρα τῆς ἀρτηρίας οὖσα, παρ’
<span class="lb" data-page="4.319" data-line="6" id="l4.319.6"></span>αὐτὴν ἐκτέταται. ἀλλὰ περὶ μὲν ταύτης ὀλίγον ὕστερον ἐν
<span class="lb" data-page="4.319" data-line="7" id="l4.319.7"></span>τῷ τῶν φλεβῶν εἰρήσεται λόγῳ, πρὸς δὲ τὴν ἀρτηρίαν αὖθις
<span class="lb" data-page="4.319" data-line="8" id="l4.319.8"></span>ἐπάνιμεν. διερχομένη γὰρ τὰ κάτω τοῦ θώρακος ἡ μεγίστη
<span class="lb" data-page="4.319" data-line="9" id="l4.319.9"></span>τῶν ἀρτηριῶν, ὑπὲρ ἧς ἐποιούμην τὸν λόγον, ἀποφύσεις
<span class="lb" data-page="4.319" data-line="10" id="l4.319.10"></span>ἑκατέρωσε πέμπει κατὰ τὰς τῶν μεσοπλευρίων μυῶν
<span class="lb" data-page="4.319" data-line="11" id="l4.319.11"></span>χώρας. καὶ γὰρ οὖν καὶ κατασχίζεται τὸ πλεῖστον αὐτῶν
<span class="lb" data-page="4.319" data-line="12" id="l4.319.12"></span>εἰς τοὺς μῦς μῦς τούσδε, διεκπίπτει δ’ οὐκ ὀλίγον καὶ εἰς τοὺς
<span class="lb" data-page="4.319" data-line="13" id="l4.319.13"></span>ἔξω τοῦ θώρακος. <span class="milestone ed2page" data-n="4.690" data-unit="ed2page" id="ed2page.4.690"></span>οὔτε γὰρ ἀσφαλέστερον, οὔτε
<span class="lb" data-page="4.319" data-line="14" id="l4.319.14"></span>συντομώτερον ἑτέρωθεν ἦν ἄγειν αὐτοῖς ἀρτηρίας, ὥσπερ
<span class="lb" data-page="4.319" data-line="15" id="l4.319.15"></span>οὐδὲ ταῖς φρεσὶν, οὔτ’ ἀπ’ ἄλλης τινὸς, οὔτ’ ἐξ ἄλλου μέρους,
<span class="lb" data-page="4.319" data-line="16" id="l4.319.16"></span>ἀλλ’ ἀπό τε τῆς αὐτῆς ἀρτηρίας καὶ τοῦ μέρους αὐτῆς
<span class="lb" data-page="4.319" data-line="17" id="l4.319.17"></span>ἐκείνου, καθ’ ὃ διεξέρχεται τὰς φρένας. οὐ μὴν οὐδὲ
<span class="lb" data-page="4.319" data-line="18" id="l4.319.18"></span>γαστρὶ, καὶ σπληνὶ, καὶ ἥπατι βέλτιον ἦν ἑτέρωθεν ἀρτηρίας
<span class="pb" data-page="4.320" id="p4.320"></span>
<span class="lb" data-page="4.320" data-line="1" id="l4.320.1"></span>λαβεῖν, ἀλλὰ παρὰ μόνης ταύτης τῆς μεγίστης, ἡνίκα πρῶτον
<span class="lb" data-page="4.320" data-line="2" id="l4.320.2"></span>ἐν τοῖς κάτω γίνεται τῶν φρενῶν. ἀπὸ δὲ τῆς αὐτῆς
<span class="lb" data-page="4.320" data-line="3" id="l4.320.3"></span>χώρας τῆσδε καὶ ἡ τοῖς ἐντέροις διανεμομένη παραγίνεται,
<span class="lb" data-page="4.320" data-line="4" id="l4.320.4"></span>διότι καὶ ἡ κορυφὴ τοῦ μεσεντερίου πλησίον ἐτέτακτο, καὶ
<span class="lb" data-page="4.320" data-line="5" id="l4.320.5"></span>ἦν ἀναγκαῖον ἐντεῦθεν ἀρξαμένην, οὐ τὴν ἀρτηρίαν μόνην,
<span class="lb" data-page="4.320" data-line="6" id="l4.320.6"></span>ἀλλὰ καὶ τὴν φλέβα καὶ τὸ νεῦρον, εἰς ἁπάσας κατασχισθῆναι
<span class="lb" data-page="4.320" data-line="7" id="l4.320.7"></span>τῶν ἐντέρων τὰς ἕλικας. ἐφεξῆς δὲ τεταγμένων τῶν
<span class="lb" data-page="4.320" data-line="8" id="l4.320.8"></span>νεφρῶν, εἰς τούτους αὖ μέγιστον ζεῦγος ἀρτηριῶν ἐμβέβληκεν.
<span class="lb" data-page="4.320" data-line="9" id="l4.320.9"></span>ἀλλὰ περὶ μὲν τοῦ μεγέθους αὐτῶν ἐν τοῖς τῶν νεφρῶν
<span class="lb" data-page="4.320" data-line="10" id="l4.320.10"></span>εἴρηται λόγοις. διότι δ’ οὐκ ἐξ ἄλλου μέρους τῆς
<span class="lb" data-page="4.320" data-line="11" id="l4.320.11"></span>ἀρτηρίας ἐξέφυ, ἐν τῷδε ῥηθήσεται. φαίνεται τοίνυν ἡ
<span class="lb" data-page="4.320" data-line="12" id="l4.320.12"></span>φύσις αὖ τοῖς μεγίστοις τῶν ἀγγείων ὁμοίως τοῖς ἀγωγοῖς
<span class="lb" data-page="4.320" data-line="13" id="l4.320.13"></span>τῶν ὑδάτων χρωμένη, καθ’ ἕκαστον δὲ τῶν χωρίων ὧν
<span class="lb" data-page="4.320" data-line="14" id="l4.320.14"></span>διεξέρχεται ταῦτα τοῖς πλησίον ἅπασιν οἷον ὀχετούς τινας
<span class="lb" data-page="4.320" data-line="15" id="l4.320.15"></span>ἢ σωλῆνας ἐπιπέμπουσα διαφόρους τῷ μεγέθει κατὰ τὴν
<span class="lb" data-page="4.320" data-line="16" id="l4.320.16"></span>ἀξίαν τε καὶ χρείαν τῶν ληψομένων, ἅπαντας γοῦν ἐκ βραχυτάτου
<span class="lb" data-page="4.320" data-line="17" id="l4.320.17"></span>διαστήματος ἐπάγουσα. κατὰ τοῦτο καὶ ἡ εἰς
<span class="lb" data-page="4.320" data-line="18" id="l4.320.18"></span>τὸν δεξιὸν ἐμβάλλουσα νεφρὸν ἀπονέμησις τῆς ἀρτηρίας
<span class="lb" data-page="4.320" data-line="19" id="l4.320.19"></span>ἀνωτέραν τὴν ἔκφυσιν ἔχει τῆς εἰς τὸν ἀριστερὸν ἰούσης,
<span class="pb" data-page="4.321" id="p4.321"></span>
<span class="lb" data-page="4.321" data-line="1" id="l4.321.1"></span>ὅτι καὶ τῶν νεφρῶν αὐτῶν ἡ θέσις ἄνισος ἦν, ὡς ἐδείχθη
<span class="lb" data-page="4.321" data-line="2" id="l4.321.2"></span>πρόσθεν. οὐδὲν οὖν θαυμαστὸν, εἰ τὰς μὲν εἰς τὸν θώρακα
<span class="lb" data-page="4.321" data-line="3" id="l4.321.3"></span>φερομένας ἀρτηρίας ἐκ ταὐτοῦ τόπου τὴν ἔκφυσιν
<span class="lb" data-page="4.321" data-line="4" id="l4.321.4"></span>ἔχειν συμβέβηκε ταῖς δεξιαῖς τὰς ἀριστερὰς, ἡ δ’ εἰς τὸν
<span class="lb" data-page="4.321" data-line="5" id="l4.321.5"></span>δεξιὸν νεφρὸν ἀπόφυσις ὑψηλοτέρα τῆς εἰς τὸν ἀριστερὸν
<span class="lb" data-page="4.321" data-line="6" id="l4.321.6"></span>ἐγένετο κατὰ τὴν θέσιν ἑκατέρου τῶν ὑποδεξομένων αὐτὰς
<span class="lb" data-page="4.321" data-line="7" id="l4.321.7"></span>ὀργάνων. ἀλλ’ ἐκεῖνο μᾶλλον ἐπισημαίνεσθαι προσήκει, ὡς
<span class="lb" data-page="4.321" data-line="8" id="l4.321.8"></span>ἐφεξῆς τῶν ἐπὶ τοὺς νεφροὺς ἰουσῶν αἱ εἰς τοὺς ὄρχεις
<span class="lb" data-page="4.321" data-line="9" id="l4.321.9"></span>εἰσὶν, ἡ μὲν ἐκ τῶν ἀριστερῶν ὁρμωμένη μερῶν ἀεὶ μέν τι
<span class="lb" data-page="4.321" data-line="10" id="l4.321.10"></span>πάντως ἐκ τῆς ἐπὶ τοὺς νεφροὺς ἰούσης λαμβάνουσα, ποτὲ
<span class="lb" data-page="4.321" data-line="11" id="l4.321.11"></span>δὲ καὶ τούτῳ μόνῳ χρωμένη, ἡ δ’ ἐκ τῶν δεξιῶν ἀεὶ μὲν
<span class="lb" data-page="4.321" data-line="12" id="l4.321.12"></span>ἐξ αὐτῆς τῆς μεγάλης ἀρτηρίας ὁρμωμένη, προσλαμβάνουσα
<span class="lb" data-page="4.321" data-line="13" id="l4.321.13"></span>δέ ποτε καὶ τῆς ἐπὶ τὸν νεφρὸν ἰούσης. ὅτι μὲν δὴ μεταλαμβάνειν
<span class="lb" data-page="4.321" data-line="14" id="l4.321.14"></span>πως ἐχρῆν αὐτὰς ἀκαθάρτου τε καὶ ὀῤῥώδους
<span class="lb" data-page="4.321" data-line="15" id="l4.321.15"></span>ὕλης, ἐν τῷ ιδ΄ δέδεικται βιβλίῳ. τὸ δ’, ἐπειδὰν ἀφίκωνται
<span class="lb" data-page="4.321" data-line="16" id="l4.321.16"></span>πλησίον τῶν ὄρχεων, ἑλίττεσθαι πολυειδῶς, εἰρημένον
<span class="lb" data-page="4.321" data-line="17" id="l4.321.17"></span>ἤδη καὶ τοῦτο δι’ ἐκείνου τοῦ γράμματος, οὐ χεῖρον ἀναμνῆσαι
<span class="pb" data-page="4.322" id="p4.322"></span>
<span class="lb" data-page="4.322" data-line="1" id="l4.322.1"></span>καὶ νῦν, ἵν’, ὅπερ ἀρτίως γέ μοι λέλεκται καὶ καθόλου
<span class="lb" data-page="4.322" data-line="2" id="l4.322.2"></span>τῇ φύσει κατὰ πάντα τοῦ ζώου τὰ μόρια διαφυλάττεσθαι,
<span class="lb" data-page="4.322" data-line="3" id="l4.322.3"></span>δοκοῦν ποτε καὶ διαφθείρεσθαι, ἢν μὴ τῆς προσηκούσης
<span class="lb" data-page="4.322" data-line="4" id="l4.322.4"></span>ἐξηγήσεως τύχῃ. ἅπασι γὰρ, ὡς εἴρηται, τοῖς μορίοις
<span class="lb" data-page="4.322" data-line="5" id="l4.322.5"></span>ἐκ βραχυτάτου διαστήματος ἡ φύσις ἀρτηρίας τε καὶ
<span class="lb" data-page="4.322" data-line="6" id="l4.322.6"></span>φλέβας ἐπάγουσα μόνοις ἐξ ἁπάντων ὄρχεσί τε καὶ τιτθοῖς,
<span class="lb" data-page="4.322" data-line="7" id="l4.322.7"></span>οὐκ ἐκ τῶν πλησίον ἀγγείων, ἀλλὰ πόῤῥωθεν ἤγαγεν, οὐκ
<span class="lb" data-page="4.322" data-line="8" id="l4.322.8"></span>ἐπιλαθομένη τοῦ πρώτου σκοποῦ, βελτίω δ’ ἕτερον ἑλομένη.
<span class="lb" data-page="4.322" data-line="9" id="l4.322.9"></span>γένεσις μὲν γὰρ ἐξ αἵματός ἐστιν ἀκριβῶς πεπεμμένου καὶ
<span class="lb" data-page="4.322" data-line="10" id="l4.322.10"></span>γάλακτι καὶ σπέρματι. τὴν δ’ ἀκρίβειαν τῆς πέψεως αὐτοῖς
<span class="lb" data-page="4.322" data-line="11" id="l4.322.11"></span>ὁ χρόνος τῆς πρὸς τὸ φέρον ἀγγεῖον ὁμιλίας προσδίδωσι.
<span class="lb" data-page="4.322" data-line="12" id="l4.322.12"></span>χρονίζει δ’ ἐξ ἀνάγκης ἐν τοῖς μακροτέροις, μακρότερα
<span class="lb" data-page="4.322" data-line="13" id="l4.322.13"></span>δ’ ἀεὶ γίνεται τὰ πόῤῥωθεν ἥκοντα. δεόντως οὖν
<span class="lb" data-page="4.322" data-line="14" id="l4.322.14"></span>ὄρχεσί τε καὶ τιτθοῖς οὐκ ἐκ τῶν πλησίον ἀγγείων, ἀλλ’ ἐκ
<span class="lb" data-page="4.322" data-line="15" id="l4.322.15"></span>τοῦ μακροτάτου διαστήματος ἡ φύσις αἷμά τε καὶ πνεῦμα
<span class="lb" data-page="4.322" data-line="16" id="l4.322.16"></span>παράγει. καὶ μὴν, εἴπερ ἀκριβεστέρας κατεργασίας χρήζει τὸ
<span class="lb" data-page="4.322" data-line="17" id="l4.322.17"></span>σπέρμα, τὸ μῆκος τοῦ διαστήματος αὐτῷ μόνον οὐκ ἤρκει,
<span class="lb" data-page="4.322" data-line="18" id="l4.322.18"></span>καθάπερ τῷ γάλακτι· <span class="milestone ed2page" data-n="4.691" data-unit="ed2page" id="ed2page.4.691"></span>ἢ οὕτως ἂν ἡ φύσις ἄδικος ﻿
<span class="pb" data-page="4.323" id="p4.323"></span>
<span class="lb" data-page="4.323" data-line="1" id="l4.323.1"></span>ἦν ἀνίσοις τε καὶ ἀνομοίοις πράγμασιν ἴσα τε καὶ ὅμοια
<span class="lb" data-page="4.323" data-line="2" id="l4.323.2"></span>πάντη διανέμουσα. διὰ τοῦτ’ οὖν οὐ πόῤῥωθεν μόνον ἐπὶ
<span class="lb" data-page="4.323" data-line="3" id="l4.323.3"></span>τοὺς ὄρχεις κατήγαγε τὰς ἀρτηρίας τε καὶ τὰς φλέβας,
<span class="lb" data-page="4.323" data-line="4" id="l4.323.4"></span>ὥσπερ ἐπὶ τοὺς τιτθοὺς, ἀλλὰ καὶ πολυειδῶς ἑλίττει πρὸ
<span class="lb" data-page="4.323" data-line="5" id="l4.323.5"></span>τῆς ἐμφύσεως, πολυχρόνιον, οἶμαι, κᾀκ τούτου τὴν πρὸς
<span class="lb" data-page="4.323" data-line="6" id="l4.323.6"></span>τὸ φέρον ἀγγεῖον ὁμιλίαν ταῖς ὕλαις παρασκευάζουσα. φλέβες
<span class="lb" data-page="4.323" data-line="7" id="l4.323.7"></span>μὲν οὖν ἐν τῷδε τῷ χωρίῳ μόνον ἑλίττονται, ἀρτηρίαι
<span class="lb" data-page="4.323" data-line="8" id="l4.323.8"></span>δὲ κᾀνταῦθα, αἱ μὲν ὁμοίως ταῖς φλεψὶν, ἐπὶ πλεῖστον δὲ
<span class="lb" data-page="4.323" data-line="9" id="l4.323.9"></span>κατὰ τὸ δικτυοειδὲς ὀνομαζόμενον πλέγμα τῆς αὐτῆς χρείας
<span class="lb" data-page="4.323" data-line="10" id="l4.323.10"></span>ἕνεκα. τρέφουσι γὰρ αὗται τὸ ψυχικὸν ἐν ἐγκεφάλῳ πνεῦμα,
<span class="lb" data-page="4.323" data-line="11" id="l4.323.11"></span>πολὺ δή τι παραλλάττον τῇ φύσει πάντων τῶν ἄλλων
<span class="lb" data-page="4.323" data-line="12" id="l4.323.12"></span>πνευμάτων, ὥστ’ οὐδὲν θαυμαστὸν ἐπὶ πλεῖστον προπεμπομένης
<span class="lb" data-page="4.323" data-line="13" id="l4.323.13"></span>καὶ προκατειργασμένης καὶ πάντα τρόπον ἠλλοιωμένης
<span class="lb" data-page="4.323" data-line="14" id="l4.323.14"></span>χρῄζειν αὐτὸ τροφῆς. ἄλλας δ’ οὐκέτ’ ἂν εὕροις
<span class="lb" data-page="4.323" data-line="15" id="l4.323.15"></span>οὔτ’ ἀρτηρίας οὔτε φλέβας ἰούσας πόῤῥωθεν εἰς οὐδὲν μόριον,
<span class="lb" data-page="4.323" data-line="16" id="l4.323.16"></span>ἀλλ’ ἐκ βραχυτάτου διαστήματος πάσας ἀπὸ τῶν μεγάλων
<span class="lb" data-page="4.323" data-line="17" id="l4.323.17"></span>ἀγγείων ἀποσχιζομένας. περὶ μὲν δὴ τῶν φλεβῶν ὀλίγον
<span class="lb" data-page="4.323" data-line="18" id="l4.323.18"></span>ὕστερον ἐροῦμεν. ἀπὸ δὲ τῆς μεγάλης ἀρτηρίας ἐφεξῆς ταῖς
<span class="pb" data-page="4.324" id="p4.324"></span>
<span class="lb" data-page="4.324" data-line="1" id="l4.324.1"></span>εἰρημέναις εἰς τοὺς κατ’ ἐπιγάστριον μῦς ἀποφύσεις εἰσίν.
<span class="lb" data-page="4.324" data-line="2" id="l4.324.2"></span>οὐ γὰρ οὖν οὐδὲ τούτοις ἑτέρωθεν οἷόν τ’ ἦν ἐκ βραχυτάτου
<span class="lb" data-page="4.324" data-line="3" id="l4.324.3"></span>διαστήματος ἄγειν ἀγγεῖα. καὶ μέν γε καὶ παρ’ ὅλην τὴν
<span class="lb" data-page="4.324" data-line="4" id="l4.324.4"></span>ὁδὸν τῆς μεγάλης ἀρτηρίας, ἣν ἀπὸ τοῦ ε΄ σπονδύλου τοῦ
<span class="lb" data-page="4.324" data-line="5" id="l4.324.5"></span>θώρακος ἀρξαμένη διὰ πάσης ποιεῖται τῆς ῥάχεως, ἕτεραί
<span class="lb" data-page="4.324" data-line="6" id="l4.324.6"></span>τινες ἀπονεμήσεις εἰσὶν ἀγγείων σμικρῶν εἰς τὸν νωτιαῖον
<span class="lb" data-page="4.324" data-line="7" id="l4.324.7"></span>ἐμβάλλουσαι, δισχιδεῖς τοὐπίπαν γινόμεναι, καὶ μέρος γε
<span class="lb" data-page="4.324" data-line="8" id="l4.324.8"></span>αὐτῶν οὐ σμικρὸν ὀπίσω πέμπουσι τοῖς ῥαχίταις μυσί.
<span class="lb" data-page="4.324" data-line="9" id="l4.324.9"></span>διήκουσι δ’ εἴσω τῶν ὀστῶν κατὰ τὰς συμβολὰς αὐτῶν, ἵνα
<span class="lb" data-page="4.324" data-line="10" id="l4.324.10"></span>περ ἔσωθεν ἔξω φέρεται τὰ νεῦρα, καὶ διττὴ καθ’ ἑκάστην
<span class="lb" data-page="4.324" data-line="11" id="l4.324.11"></span>συμβολήν ἐστιν ἀπόφυσις, ὅτι καὶ τρῆμα διττὸν, τὸ μὲν
<span class="lb" data-page="4.324" data-line="12" id="l4.324.12"></span>ἐκ τῶν δεξιῶν τῆς ῥάχεως μερῶν, τὸ δ’ ἐκ τῶν ἀριστερῶν.
<span class="lb" data-page="4.324" data-line="13" id="l4.324.13"></span>αὗται πᾶσαι πάμπολλαι συζυγίαι μικρῶν ἀρτηριῶν εἰσι καθ’
<span class="lb" data-page="4.324" data-line="14" id="l4.324.14"></span>ὅλην τὴν ῥάχιν, ἰσάριθμοι τοῖς ἐκφυομένοις τοῦ νωτιαίου
<span class="lb" data-page="4.324" data-line="15" id="l4.324.15"></span>νεύροις, καὶ διήκουσιν εἴσω μετὰ τῶν φλεβῶν εἰς τὴν
<span class="lb" data-page="4.324" data-line="16" id="l4.324.16"></span><span class="milestone ed1page" data-n="1.547" data-unit="ed1page" id="ed1page.1.547"></span>περὶ τῷ νωτιαίῳ λεπτὴν μήνιγγα. καὶ δὴ καὶ καθ’
<span class="lb" data-page="4.324" data-line="17" id="l4.324.17"></span>ἑκάστην ἀποβλάστησιν ἀρτηρίας ἡ οἷον στέλεχος αὐτῶν,
<span class="pb" data-page="4.325" id="p4.325"></span>
<span class="lb" data-page="4.325" data-line="1" id="l4.325.1"></span>ἡ κατὰ μέσης τῆς ῥάχεως ἐκτεταμένη, μείων ἑαυτῆς
<span class="lb" data-page="4.325" data-line="2" id="l4.325.2"></span>γίνεται, καθάπερ καὶ τῶν δένδρων τὰ πρέμνα μετὰ
<span class="lb" data-page="4.325" data-line="3" id="l4.325.3"></span>τὰς τῶν κλάδων ἐκφύσεις, καὶ τῶν ποταμῶν τὰ ῥεύματα
<span class="lb" data-page="4.325" data-line="4" id="l4.325.4"></span>μετὰ τὰς τῶν ὀχετῶν ἐκροάς. ὥστ’, εἰ παραβάλλοις αὐτῆς
<span class="lb" data-page="4.325" data-line="5" id="l4.325.5"></span>τὸ μέγεθος κατὰ τὸν ε΄ τοῦ θώρακος σπόνδυλον τῷ κατὰ
<span class="lb" data-page="4.325" data-line="6" id="l4.325.6"></span>τὸν ὕστατον τοῦ νωτιαίου, πολλῷ τινι δόξει σοι γεγονέναι
<span class="lb" data-page="4.325" data-line="7" id="l4.325.7"></span>μικροτέρα. καὶ μέν γε καὶ κατὰ τοῦτο τὸ χωρίον
<span class="lb" data-page="4.325" data-line="8" id="l4.325.8"></span>ἅπαν ἡ κοίλη φλὲψ ἡ κατὰ ῥάχιν ὑψηλοτέρα τῆς ἀρτηρίας
<span class="lb" data-page="4.325" data-line="9" id="l4.325.9"></span>ἄνωθεν κάτω φέρεται μετ’ αὐτῆς· φυλάττειν γὰρ ἑκατέραν
<span class="lb" data-page="4.325" data-line="10" id="l4.325.10"></span>ἣν ἐξ ἀρχῆς εἶχε θέσιν, ἑτέρου γε μηδενὸς αὐτὴν ὑπαλλάττειν
<span class="lb" data-page="4.325" data-line="11" id="l4.325.11"></span>ἀναγκάζοντος, ὀχεῖσθαί τε προσῆκον ἦν κατὰ τοῦ παχυτέρου
<span class="lb" data-page="4.325" data-line="12" id="l4.325.12"></span>τὸ λεπτότερον ἀγγεῖον. ἀλλ’ ἡνίκα διεξελθοῦσαι
<span class="lb" data-page="4.325" data-line="13" id="l4.325.13"></span>τὸν νῶτον ἔμελλον εἰς τὰ σκέλη σχισθήσεσθαι, βέλτιον ἦν
<span class="lb" data-page="4.325" data-line="14" id="l4.325.14"></span>ἐν ἐκείνοις, ὥσπερ καὶ καθ’ ὅλον τὸ ζῶον, ἐπικεῖσθαι ταῖς
<span class="lb" data-page="4.325" data-line="15" id="l4.325.15"></span>ἀρτηρίαις τὰς φλέβας· καὶ μὴ τὴν θέσιν αὐτῶν ὑπαλλάξαι
<span class="lb" data-page="4.325" data-line="16" id="l4.325.16"></span>ἀσφαλείας ἕνεκα προπαρασκευάζουσα τῇ διὰ τῶν σκελῶν φορᾷ.
<span class="lb" data-page="4.325" data-line="17" id="l4.325.17"></span>οὐ μὴν οὐδὲ τῶν κατὰ τοῦ πλατέος ὀστοῦ κειμένων σωμάτων
<span class="lb" data-page="4.325" data-line="18" id="l4.325.18"></span>ἐπελάθετο, διένειμε δὲ καὶ τούτων ἀρτηρίας καὶ φλέβας ἀνάλογον
<span class="pb" data-page="4.326" id="p4.326"></span>
<span class="lb" data-page="4.326" data-line="1" id="l4.326.1"></span>τοῖς τε μεγέθεσι καὶ ταῖς χρείαις αὐτῶν. σμικρὰ
<span class="lb" data-page="4.326" data-line="2" id="l4.326.2"></span>μὲν γὰρ ἀγγεῖα τῇ κύστει, μεγάλα δὲ καὶ διττὰ ταῖς μήτραις
<span class="lb" data-page="4.326" data-line="3" id="l4.326.3"></span>ἐνέφυσεν, ὡς ἂν οὐ μόνας αὐτὰς τὰς μήτρας, ἀλλὰ
<span class="lb" data-page="4.326" data-line="4" id="l4.326.4"></span>καὶ τὸ κυηθησόμενον ἐν αὐταῖς θρέψοντα. τὰ μὲν οὖν
<span class="lb" data-page="4.326" data-line="5" id="l4.326.5"></span>ἀπὸ τῶν κατὰ τοὺς νεφροὺς χωρίων εἰς τοὺς <span class="milestone ed2page" data-n="4.692" data-unit="ed2page" id="ed2page.4.692"></span>ὄρχεις
<span class="lb" data-page="4.326" data-line="6" id="l4.326.6"></span>ἀφικνούμενα μέχρι τοῦ πυθμένος αὐτῶν διασπείρεται, τὰ δ’
<span class="lb" data-page="4.326" data-line="7" id="l4.326.7"></span>εἴς τε τὰ κατὰ τὸν αὐχένα τῶν μητρῶν μέρη καὶ τὰ μετὰ
<span class="lb" data-page="4.326" data-line="8" id="l4.326.8"></span>τοὺς ὄρχεις κάτω τῶν ἐπὶ σκέλη φερομένων ἀγγείων ἀποφύεται
<span class="lb" data-page="4.326" data-line="9" id="l4.326.9"></span>κατὰ τὸν αὐτὸν τόπον, ὅθεν τοῖς ἄῤῥεσιν ἐπὶ τὸν
<span class="lb" data-page="4.326" data-line="10" id="l4.326.10"></span>καυλὸν ἥκει, τουτέστιν ἐκ τῶν κατ’ ὀσφύν. ἐκ τούτων δὲ
<span class="lb" data-page="4.326" data-line="11" id="l4.326.11"></span>τῶν χωρίων ἀναφέρεται πάλιν ἀγγεῖα φλεβώδη, τοῖς ἀπὸ
<span class="lb" data-page="4.326" data-line="12" id="l4.326.12"></span>τῶν τιτθῶν καταφερομένοις συναπτόμενα τοῖς ἐν τῷ ιδ΄
<span class="lb" data-page="4.326" data-line="13" id="l4.326.13"></span>λόγῳ προειρημένοις ἕνεκα κοινωνίας. αὗται μὲν οὖν αἱ
<span class="lb" data-page="4.326" data-line="14" id="l4.326.14"></span>φλέβες διὰ βάθους ἀλλήλαις ἀπαντῶσιν, ἕτεραι δ’ ἐπιπολῆς
<span class="lb" data-page="4.326" data-line="15" id="l4.326.15"></span>ἔξωθεν ἤδη τῆς τελευτῆς τῶν καθ’ ὑπογάστριον μυῶν
<span class="lb" data-page="4.326" data-line="16" id="l4.326.16"></span>πλησίον τοῦ βουβῶνος. ἀπὸ τῶν αὐτῶν χωρίων εἰς μὲν τὰ
<span class="lb" data-page="4.326" data-line="17" id="l4.326.17"></span>περὶ τὸ αἰδοῖον ἡ μία συζυγία σμικρῶν ἀγγείων ἥκει, ταῖς
<span class="lb" data-page="4.326" data-line="18" id="l4.326.18"></span>δ’ ἀπὸ τῶν τιτθῶν ἐπιπολῆς καταφερομέναις ἀπαντῶσιν ἡ
<span class="pb" data-page="4.327" id="p4.327"></span>
<span class="lb" data-page="4.327" data-line="1" id="l4.327.1"></span>λοιπὴ συζυγία τῶν κοινῶν τιτθοῖς τε καὶ θώρακι πρὸς τὰ
<span class="lb" data-page="4.327" data-line="2" id="l4.327.2"></span>γεννητικὰ μόρια φλεβῶν. εἴρηται δ’ ἐν τοῖς ἔμπροσθεν ἤδη
<span class="lb" data-page="4.327" data-line="3" id="l4.327.3"></span>μοι καὶ περὶ τῆς εἰς τὰ σκέλη φορᾶς τῶν ἀγγείων, ὡς διὰ
<span class="lb" data-page="4.327" data-line="4" id="l4.327.4"></span>τῆς ἀσφαλεστάτης ὁδοῦ γίνεται τοῖς ἔνδον μέρεσιν ἐπιτεταμένων
<span class="lb" data-page="4.327" data-line="5" id="l4.327.5"></span>αὐτῶν. διὰ ταύτης γὰρ φερόμενα, κατὰ μὲν τὰ
<span class="lb" data-page="4.327" data-line="6" id="l4.327.6"></span>πρόσω τε κᾀκτὸς μέρη τὸ σύμπαν κῶλον ἔμελλε πρόβλημα
<span class="lb" data-page="4.327" data-line="7" id="l4.327.7"></span>ποιῆσαι· κατ’ αὐτὴν δὲ τὴν ἔνδον χώραν, δι’ ἧς φέρεται
<span class="lb" data-page="4.327" data-line="8" id="l4.327.8"></span>εἰς τοὺς μεγίστους μῦς ἐν αὐτοῖς· ὑπὸ τούτους τε γὰρ καὶ
<span class="lb" data-page="4.327" data-line="9" id="l4.327.9"></span>διὰ τούτων διεξέρχεται· κατὰ δὲ τὸν βουβῶνα καὶ μεγάλους
<span class="lb" data-page="4.327" data-line="10" id="l4.327.10"></span>ἀδένας ἡ φύσις εἴς τε τὰς σχίσεις αὐτῶν ἐντίθησιν οἷον
<span class="lb" data-page="4.327" data-line="11" id="l4.327.11"></span>στήριγμά τι, καὶ μέν τοι καὶ πρὸς τὰ ἔξωθεν ἐπιβάλλει
<span class="lb" data-page="4.327" data-line="12" id="l4.327.12"></span>σκέπης ἕνεκα. τὰ μὲν οὖν μεγάλα τῶν ἀγγείων οὐδαμόθι
<span class="lb" data-page="4.327" data-line="13" id="l4.327.13"></span>τῶν κώλων, οὔτ’ ἐν ποσὶν, οὔτ’ ἐν χερσὶν ἐπιπολῆς ἐστιν,
<span class="lb" data-page="4.327" data-line="14" id="l4.327.14"></span>ἀλλὰ διὰ βάθους, ὡς εἴρηται, κεκρυμμένα φέρεται, καὶ μᾶλλον
<span class="lb" data-page="4.327" data-line="15" id="l4.327.15"></span>αἱ ἀρτηρίαι τῶν φλεβῶν, ὅσῳ καὶ κυριώτεραι, καὶ κινδύνους
<span class="lb" data-page="4.327" data-line="16" id="l4.327.16"></span>μείζονας ἐξ αἱμοῤῥαγιῶν, ἢν τμηθῶσι, παρέχουσι.
<span class="lb" data-page="4.327" data-line="17" id="l4.327.17"></span>τῶν μικρῶν δ’ ἐξ ἀνάγκης ἔνια καὶ πρὸς τὸ δέρμα διεξέρχεται, ﻿
<span class="pb" data-page="4.328" id="p4.328"></span>
<span class="lb" data-page="4.328" data-line="1" id="l4.328.1"></span>τροφὴν τοῖς ἐνθάδε μορίοις παρέξοντα. περὶ τῆς εἰς
<span class="lb" data-page="4.328" data-line="2" id="l4.328.2"></span>ἕκαστον μῦν νομῆς αὐτῶν ἐβουλόμην μὲν εἰρῆσθαί τί μοι
<span class="lb" data-page="4.328" data-line="3" id="l4.328.3"></span>καὶ νῦν, ἀλλ’ ὁρῶ πάνυ μακρὸν ἐσόμενον τὸν λόγον. ἄμεινον
<span class="lb" data-page="4.328" data-line="4" id="l4.328.4"></span>οὖν μοι δοκεῖ τοὺς σκοποὺς τῆς κατασκευῆς εἰρηκότι
<span class="lb" data-page="4.328" data-line="5" id="l4.328.5"></span>τὴν κατὰ μέρος ἐξέτασιν αὐτῶν ἐπὶ τὴν τῶν ἀνατομικῶν ἐγχειρήσεων
<span class="lb" data-page="4.328" data-line="6" id="l4.328.6"></span>ἀναπέμψαι πραγματείαν, ἐν ᾗ καὶ ἄλλα πολλὰ
<span class="lb" data-page="4.328" data-line="7" id="l4.328.7"></span>τῶν παραλελειμμένων ἐνθάδε τελέως ἐξεργασθήσεται. πάλαι
<span class="lb" data-page="4.328" data-line="8" id="l4.328.8"></span>μὲν γὰρ ἐπεποιήκειν αὐτὰς ἐν δυσὶν ὑπομνήμασιν, ἔοικα δὲ
<span class="lb" data-page="4.328" data-line="9" id="l4.328.9"></span>νῦν ἑτέραν ποιήσασθαι μακροτέραν διέξοδον, ἁπάντων τῶν
<span class="lb" data-page="4.328" data-line="10" id="l4.328.10"></span>κατὰ μέρος ἔχουσαν ἐξεργασίαν.
</p>
          </article>

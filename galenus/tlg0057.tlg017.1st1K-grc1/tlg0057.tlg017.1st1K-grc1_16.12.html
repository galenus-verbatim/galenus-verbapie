<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:16.12">
<span class="pb page1" data-page="4.332" id="p4.332"></span>
<span class="milestone ed1page page1" data-n="1.548" data-unit="ed1page" id="ed1page.1.548"></span>
<span class="milestone ed2page page1" data-n="4.693" data-unit="ed2page" id="ed2page.4.693"></span>
            <p>
<span class="lb" data-page="4.332" data-line="9" id="l4.332.9"></span><span class="milestone ed2page" data-n="4.694" data-unit="ed2page" id="ed2page.4.694"></span>Ἐν δὲ τῷ παρόντι λόγῳ τοῦ λοιποῦ
<span class="lb" data-page="4.332" data-line="10" id="l4.332.10"></span>ζεύγους τῶν ἀρτηριῶν ἐπιμνησθήσομαι διὰ βραχέων, ὃ καλοῦσιν
<span class="lb" data-page="4.332" data-line="11" id="l4.332.11"></span>ἐκ παλαιῶν μὲν καρωτίδας, ἀναφέρεται δ’ ὄρθιον ὡς ἐπὶ
<span class="lb" data-page="4.332" data-line="12" id="l4.332.12"></span>τὴν κεφαλὴν, ἐν τοῖς βαθυτάτοις τοῦ τραχήλου κατακεκρυμμένον.
<span class="lb" data-page="4.332" data-line="13" id="l4.332.13"></span>ἐν αὐτῷ δὲ τῷ παρέρχεσθαι καὶ τοῖς μυσὶ τοῖς
<span class="lb" data-page="4.332" data-line="14" id="l4.332.14"></span>τῇδε, καὶ τοῖς ἀδέσι, καὶ ταῖς φλεψὶν ἀμυδραί τινες ἀπονεμήσεις
<span class="lb" data-page="4.332" data-line="15" id="l4.332.15"></span>αὐτῶν ἐκφύονται, καθάπερ γε καὶ αὐτῷ τῷ νωτιαίῳ,
<span class="lb" data-page="4.332" data-line="16" id="l4.332.16"></span>κατασχιζομένων μὲν οὐ μόνον ἀρτηριῶν, ἀλλὰ καὶ
<span class="lb" data-page="4.332" data-line="17" id="l4.332.17"></span>τῶν παρακειμένων αὐτοῖς διὰ βάθους φλεβῶν, ἔνθα συμβάλλουσιν ﻿
<span class="pb" data-page="4.333" id="p4.333"></span>
<span class="lb" data-page="4.333" data-line="1" id="l4.333.1"></span>ἀλλήλοις ὁ ς΄ τε καὶ ζ΄ σπόνδυλος, παραφερομένης
<span class="lb" data-page="4.333" data-line="2" id="l4.333.2"></span>δὲ τῆς μὲν ἑτέρας μοίρας αὐτῶν ὀρθίας διὰ τῶν κατὰ τὰς
<span class="lb" data-page="4.333" data-line="3" id="l4.333.3"></span>πλαγίας ἀποφύσεις τρημάτων ἑκάστου τῶν πρώτων ς΄ σπονδύλων,
<span class="lb" data-page="4.333" data-line="4" id="l4.333.4"></span>ὡς ἐν ταῖς ἀνατομικαῖς ἐγχειρήσεσι λέλεκται, τῆς
<span class="lb" data-page="4.333" data-line="5" id="l4.333.5"></span>δ’ ἑτέρας λοξῆς ἐποχουμένης μόνῳ τῷ ς΄· διὸ καὶ μείζων
<span class="lb" data-page="4.333" data-line="6" id="l4.333.6"></span>τῶν ἄλλων σπονδύλων οὗτος ἐγένετο. τῶν δ’ οὖν καρωτίδων
<span class="lb" data-page="4.333" data-line="7" id="l4.333.7"></span>ἀρτηριῶν ἑκατέρα δίχα σχίζεται, καὶ τὸ μὲν ὀπίσω
<span class="lb" data-page="4.333" data-line="8" id="l4.333.8"></span>μᾶλλον ἔρχεται μόριον αὐτῆς, τὸ δὲ πρόσω· καὶ αὖθις
<span class="lb" data-page="4.333" data-line="9" id="l4.333.9"></span>ἑκάτερον τῶνδε δίχα σχίζεται, κᾄπειτα τοῦ μὲν πρόσω θάτερον
<span class="lb" data-page="4.333" data-line="10" id="l4.333.10"></span>μόριον εἴς τε τὴν γλῶτταν ἀφικνεῖται καὶ τοὺς
<span class="lb" data-page="4.333" data-line="11" id="l4.333.11"></span>κάτω γένυος ἔνδοθεν μῦς, τὸ δ’ ἕτερον ἐπιπολῆς μὲν
<span class="lb" data-page="4.333" data-line="12" id="l4.333.12"></span>μᾶλλον τοῦδε τεταγμένον, ὅμως δὲ καὶ αὐτὸ μεγάλοις ἀδέσιν
<span class="lb" data-page="4.333" data-line="13" id="l4.333.13"></span>ἐσκεπασμένον, εἴς τε τὰ πρόσω τῶν ὤτων ἄχρι τοῦ
<span class="lb" data-page="4.333" data-line="14" id="l4.333.14"></span>κροταφίτου μυὸς ἀναφέρεται, κᾀνταῦθα κατασχίζεται, κᾀκ
<span class="lb" data-page="4.333" data-line="15" id="l4.333.15"></span>τῶν ὄπισθεν δὲ μέχρι τῆς κορυφῆς ἀνέρχεται, καὶ συνάπτει
<span class="lb" data-page="4.333" data-line="16" id="l4.333.16"></span>γε ἀλλήλοις πολλαχόθι τὰ πέρατα τῶν ἐν τοῖς ἀριστεροῖς τῆς
<span class="lb" data-page="4.333" data-line="17" id="l4.333.17"></span>κεφαλῆς ἀγγείων πρὸς τὰ κατὰ θάτερον καὶ τῶν ἐντὸς
<span class="lb" data-page="4.333" data-line="18" id="l4.333.18"></span>πρὸς τἀκτός. ἡ δὲ λοιπὴ μοῖρα τῆς καρωτίδος ἀρτηρίας,
<span class="pb" data-page="4.334" id="p4.334"></span>
<span class="lb" data-page="4.334" data-line="1" id="l4.334.1"></span>ἣν ὀπίσω μᾶλλον ἔλεγον φέρεσθαι, σχίζεται μὲν καὶ ἥδε
<span class="lb" data-page="4.334" data-line="2" id="l4.334.2"></span>εἰς τὰ μέγιστα μόρια δίχα, τὸ πρῶτον ἀνίσοις μέρεσιν,
<span class="lb" data-page="4.334" data-line="3" id="l4.334.3"></span>ἀνέρχεται δὲ τὸ μὲν ἔλαττον ὄπισθεν μᾶλλον εἰς τὴν τῆς παρεγκεφαλίδος
<span class="lb" data-page="4.334" data-line="4" id="l4.334.4"></span>βάσιν, ὑποδεχομένου μεγάλου τε καὶ προμήκους
<span class="lb" data-page="4.334" data-line="5" id="l4.334.5"></span>αὐτὸ τρήματος, ἐν τῷ κάτω πέρατι τῆς λαμβδοειδοῦς ῥαφῆς
<span class="lb" data-page="4.334" data-line="6" id="l4.334.6"></span>ὑπάρχοντος. λοιπὸν δ’ ἐκ τῶν ἔμπροσθεν μορίων διὰ τοῦ
<span class="lb" data-page="4.334" data-line="7" id="l4.334.7"></span>τρήματος, ὅ ἐστι κατὰ τὸ λιθοειδὲς ὀστοῦν, ἀναφέρεται
<span class="lb" data-page="4.334" data-line="8" id="l4.334.8"></span>καὶ αὐτὸ πρὸς τὸ δικτυοειδὲς πλέγμα, περὶ οὗ λέλεκταί
<span class="lb" data-page="4.334" data-line="9" id="l4.334.9"></span>μοι καὶ πρόσθεν, ὡς ὑπόκειται σχεδὸν ἁπάσῃ τῇ βάσει
<span class="lb" data-page="4.334" data-line="10" id="l4.334.10"></span>τοῦ ἐγκεφάλου, γεννώμενον ἐκ τῶν εἰρημένων ἀρτηριῶν,
<span class="lb" data-page="4.334" data-line="11" id="l4.334.11"></span>χρείαν οὐ σμικρὰν παρέχον, ἀλλ’, εἴπερ τι καὶ ἄλλο μόριον,
<span class="lb" data-page="4.334" data-line="12" id="l4.334.12"></span>ἀξιολογωτάτην. διὰ τοῦτο καὶ ἐν πάντων ἀσφαλεστάτῳ χωρίῳ
<span class="lb" data-page="4.334" data-line="13" id="l4.334.13"></span>κατέθηκεν ἡ φύσις αὐτό. καὶ οὐδὲν δέομαι νῦν ἐπὶ
<span class="lb" data-page="4.334" data-line="14" id="l4.334.14"></span>πλέον ὑπὲρ αὐτοῦ διεξέρχεσθαι· λέλεκται γάρ μοι πρόσθεν
<span class="lb" data-page="4.334" data-line="15" id="l4.334.15"></span>ἐν τῇ τῶν ἐγκεφάλου μορίων ἐξηγήσει. τοσοῦτον δ’ ἀρκεῖ
<span class="lb" data-page="4.334" data-line="16" id="l4.334.16"></span>μόνον προσθέντι πέρας ἐπιθεῖναι τῇ παρούσῃ διηγήσει τοῦ
<span class="lb" data-page="4.334" data-line="17" id="l4.334.17"></span>δικτυοειδοῦς πλέγματος. εἰς μὲν τὸν ἐγκέφαλον αὐτὸν ἀναφέρεται
<span class="lb" data-page="4.334" data-line="18" id="l4.334.18"></span>ζεῦγος οὐ μικρὸν ἀρτηριῶν, ἐξ οὗ τό τε χοριοειδὲς
<span class="pb" data-page="4.335" id="p4.335"></span>
<span class="lb" data-page="4.335" data-line="1" id="l4.335.1"></span>ἐν ταῖς κοιλίαις αὐτοῦ γεννᾶται πλέγμα, καὶ ταῖς ἐνταῦθα
<span class="lb" data-page="4.335" data-line="2" id="l4.335.2"></span>φλεψὶν ἀναμιγνυμέναις τῇ λεπτῇ μήνιγγι διαπλέκεται. ἕτεραι
<span class="lb" data-page="4.335" data-line="3" id="l4.335.3"></span>δ’ ὀπίσω τε καὶ πρόσω φέρονται σμικραί τινες, αἱ μὲν
<span class="lb" data-page="4.335" data-line="4" id="l4.335.4"></span>εἰς τὴν παρεγκεφαλίδα καὶ ἔκφυσιν τοῦ νωτιαίου μυελοῦ,
<span class="lb" data-page="4.335" data-line="5" id="l4.335.5"></span>αἱ δ’ εἰς τὰς χώρας τῶν ὀφθαλμῶν ἅμα τοῖς ἐπ’ αὐτοὺς
<span class="lb" data-page="4.335" data-line="6" id="l4.335.6"></span>φερομένοις νεύροις, καὶ συνάπτει γε τὰ πέρατα τῶν μὲν
<span class="lb" data-page="4.335" data-line="7" id="l4.335.7"></span>ὄπισθεν ἀγγείων τοῖς κατὰ τὰ τρήματα τῶν τοῦ τραχήλου
<span class="lb" data-page="4.335" data-line="8" id="l4.335.8"></span>σπονδύλων ἀναφερομένοις, ὡς ὀλίγον ἔμπροσθεν εἴρηται,
<span class="lb" data-page="4.335" data-line="9" id="l4.335.9"></span>τῶν δ’ εἰς τοὺς ὀφθαλμοὺς ἰόντων πρόσω κατά τε τὸ
<span class="lb" data-page="4.335" data-line="10" id="l4.335.10"></span>πρόσωπον καὶ τὴν ῥῖνα. συνελόντι γὰρ εἰπεῖν, ἐν
<span class="lb" data-page="4.335" data-line="11" id="l4.335.11"></span>προσώπῳ τε καὶ ὅλῃ τῇ κεφαλῇ <span class="milestone ed2page" data-n="4.695" data-unit="ed2page" id="ed2page.4.695"></span>συνάπτει παμπόλλας
<span class="lb" data-page="4.335" data-line="12" id="l4.335.12"></span>ἡ φύσις ἀρτηρίας μὲν ἀρτηρίαις, φλέβας δὲ φλεψὶν, ἐκ
<span class="lb" data-page="4.335" data-line="13" id="l4.335.13"></span>δεξιῶν εἰς ἀριστερὰ, καὶ ἐξ ἀριστερῶν εἰς δεξιὰ, καὶ πρόσθεν
<span class="lb" data-page="4.335" data-line="14" id="l4.335.14"></span>καὶ ὀπίσω, καὶ αὖθις ὄπισθεν καὶ πρόσω, κᾀκ τῶν
<span class="lb" data-page="4.335" data-line="15" id="l4.335.15"></span>ἔξωθεν μερῶν εἴσω, κᾀκ τῶν ἔσωθεν ἔξω παράγουσα. καὶ
<span class="lb" data-page="4.335" data-line="16" id="l4.335.16"></span>γὰρ καὶ διὰ τῶν ὀστῶν τῆς κεφαλῆς ἰδεῖν ἐστι παμπόλλας
<span class="lb" data-page="4.335" data-line="17" id="l4.335.17"></span>μικρὰς οἷον ἶνάς τινας ἀπό τε τῶν ἐκ τῆς παχείας μήνιγγος
<span class="lb" data-page="4.335" data-line="18" id="l4.335.18"></span>ἔξω φερομένας, ἀπό τε τῶν ἔξωθεν εἴσω δυομένας,
<span class="pb" data-page="4.336" id="p4.336"></span>
<span class="lb" data-page="4.336" data-line="1" id="l4.336.1"></span>καὶ συναπτούσας ἀλλήλαις ἀμφοτέρας κατὰ τὰς διπλόας τῶν
<span class="lb" data-page="4.336" data-line="2" id="l4.336.2"></span>ὀστῶν. ἐπιμίγνυνται δὲ καὶ ἀρτηρίαι φλεψὶ, καὶ φλέβες
<span class="lb" data-page="4.336" data-line="3" id="l4.336.3"></span>ἀρτηρίαις, καὶ νεύροις ἀμφότερα, καὶ ταύταις τὰ νεῦρα
<span class="lb" data-page="4.336" data-line="4" id="l4.336.4"></span>παρ’ ὅλον τοῦ ζώου τὸ σῶμα, καὶ φαίνεται τοῦτ’ ἐναργῶς
<span class="lb" data-page="4.336" data-line="5" id="l4.336.5"></span>πολλαχόθι τοῖς ἀκριβῶς ἀνατέμνουσιν. ἡ γὰρ σμικρότης
<span class="lb" data-page="4.336" data-line="6" id="l4.336.6"></span>τῶν ἀγγείων οὐκ εὐφώρατος, εἰ μὴ πάνυ τε προσέχοις τὸν
<span class="lb" data-page="4.336" data-line="7" id="l4.336.7"></span>νοῦν, τρίβων τ’ εἴης ἀνατομῶν. καὶ μέν τοι καὶ ἡ χρεία
<span class="lb" data-page="4.336" data-line="8" id="l4.336.8"></span>πρόδηλος ἀνάγκης τῆς τοιαύτης ἐπιπλοκῆς, εἴ γε καὶ τρέφεσθαι,
<span class="lb" data-page="4.336" data-line="9" id="l4.336.9"></span>καὶ αἰσθάνεσθαι, καὶ τὴν συμμετρίαν τῆς ἐμφύτου
<span class="lb" data-page="4.336" data-line="10" id="l4.336.10"></span>θερμασίας φυλάττειν ἅπασι τοῖς τοῦ ζώου μορίοις χρηστόν
<span class="lb" data-page="4.336" data-line="11" id="l4.336.11"></span>ἐστιν. οὕτω γοῦν καὶ αἱ καθ’ ἕκαστον μέρος ἀρτηρίαι
<span class="lb" data-page="4.336" data-line="12" id="l4.336.12"></span>καὶ φλέβες ἀναίσθητοι γίνονται παντάπασιν, εἴτε καίοις, εἴτε
<span class="lb" data-page="4.336" data-line="13" id="l4.336.13"></span>τέμνοις, εἴτε καὶ θλᾷν ἐθέλοις αὐτὰς, εἴγε βρόχοις διαλάβοις
<span class="lb" data-page="4.336" data-line="14" id="l4.336.14"></span>τὰ κατ’ ἐκεῖνο τὸ μόριον νεῦρα. καὶ γὰρ αὐτὸ τοῦτο χρὴ
<span class="lb" data-page="4.336" data-line="15" id="l4.336.15"></span>γινώσκειν ἁπάσαις σχεδὸν ὑπάρχον ἀρτηρίαις καὶ φλεψὶν,
<span class="lb" data-page="4.336" data-line="16" id="l4.336.16"></span>ὡς, ἐπειδὰν ἢ εἰς μῦν, ἢ εἰς σπλάγχνον, ἢ εἴς τι μόριον
<span class="lb" data-page="4.336" data-line="17" id="l4.336.17"></span>ἕτερον ἐμφύονται, πέμπουσί τινας ἀεὶ καὶ τοῖς περικειμένοις
<span class="pb" data-page="4.337" id="p4.337"></span>
<span class="lb" data-page="4.337" data-line="1" id="l4.337.1"></span>σώμασιν ἀποβλαστήσεις λεπτάς· αἱ φλέβες μὲν καὶ πάνυ
<span class="lb" data-page="4.337" data-line="2" id="l4.337.2"></span>παμπόλλας ἐνίοτε τὸν ἀριθμὸν καὶ τὸν ὄγκον τοῦ σώματος
<span class="lb" data-page="4.337" data-line="3" id="l4.337.3"></span>οὐκ ἀγεννεῖς, αἱ δ’ ἀρτηρίαι καὶ πλήθει μὲν ἐλάττους
<span class="lb" data-page="4.337" data-line="4" id="l4.337.4"></span>ἐκείνων ὡς τὰ πολλὰ καὶ τὸ μέγεθος ἀποδεούσας,
<span class="lb" data-page="4.337" data-line="5" id="l4.337.5"></span>ὁμώς δ’ οὖν καὶ αὗται πέμπουσιν. αἴτιον δ’, ὅτι τροφῆς
<span class="lb" data-page="4.337" data-line="6" id="l4.337.6"></span>μὲν πάντα δεῖται τὰ μόρια, καὶ τὰ θερμὰ, καὶ τὰ ψυχρὰ,
<span class="lb" data-page="4.337" data-line="7" id="l4.337.7"></span>καὶ τὰ σκληρὰ, καὶ τὰ μαλακά· τοῦ φυλάττεσθαι
<span class="lb" data-page="4.337" data-line="8" id="l4.337.8"></span>δ’ ἀκριβὲς τὸ μέτρον τῆς ἐμφύτου θερμασίας οὐκέθ’
<span class="lb" data-page="4.337" data-line="9" id="l4.337.9"></span>ὁμοίως ἅπαντα. τὰ γὰρ ψυχρὰ τῇ φυσικῇ κράσει μόρια,
<span class="lb" data-page="4.337" data-line="10" id="l4.337.10"></span>κᾂν εἰς ἔσχατον ἀφίκηταί ποτε ψύξεως, ὅμως ἀνέχεταί τε
<span class="lb" data-page="4.337" data-line="11" id="l4.337.11"></span>καὶ ζῇ, καὶ αὖθις ἀλύπως ἀναθερμαίνεται. δέδεικται
<span class="lb" data-page="4.337" data-line="12" id="l4.337.12"></span>δὲ περὶ τούτων ἁπάντων ἑτέρωθι κᾀν τοῖς περὶ χρείας
<span class="lb" data-page="4.337" data-line="13" id="l4.337.13"></span>ἀναπνοῆς τε καὶ σφυγμῶν, καὶ οὐ χρὴ ζητεῖν, ὡς εἴρηται
<span class="lb" data-page="4.337" data-line="14" id="l4.337.14"></span>κατ’ ἀρχὰς εὐθὺς, οὐδενὸς ἀπόδειξιν ἔργου φυσικοῦ
<span class="lb" data-page="4.337" data-line="15" id="l4.337.15"></span>κατὰ τὴν πραγματείαν τήνδε. προηγεῖται γὰρ ἡ
<span class="lb" data-page="4.337" data-line="16" id="l4.337.16"></span>γνῶσις τῶν ἐνεργειῶν τῆς τῶν χρειῶν εὑρέσεως, ὅθεν ἐπ’
<span class="lb" data-page="4.337" data-line="17" id="l4.337.17"></span>ἐκείνῃ συμπληρωθείσῃ ταυτὶ τὰ νῦν ἐνεστῶτα γράφεται, ﻿
<span class="pb" data-page="4.338" id="p4.338"></span>
<span class="lb" data-page="4.338" data-line="1" id="l4.338.1"></span>χρώμενα μὲν ὑποθέσεσιν ἐκείναις, μαρτυροῦντα δ’ ἐν μέρει
<span class="lb" data-page="4.338" data-line="2" id="l4.338.2"></span>καὶ αὐτὰ τοῖς ὀρθῶς ἀποδεδειγμένοις.
</p>
          </article>

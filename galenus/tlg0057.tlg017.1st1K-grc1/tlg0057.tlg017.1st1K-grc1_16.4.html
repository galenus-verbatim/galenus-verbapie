<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:16.4">
<span class="pb page1" data-page="4.278" id="p4.278"></span>
<span class="milestone ed1page page1" data-n="1.540" data-unit="ed1page" id="ed1page.1.540"></span>
<span class="milestone ed2page page1" data-n="4.677" data-unit="ed2page" id="ed2page.4.677"></span>
            <p>
<span class="lb" data-page="4.278" data-line="3" id="l4.278.3"></span>Ὧν δ’ ἕνεκα μάλιστα μορίων κατῆλθεν ἐξ
<span class="lb" data-page="4.278" data-line="4" id="l4.278.4"></span>ἐγκεφάλου νεῦρα ταῦτ’, ἤδη λέγωμεν ἀπὸ τῶν φωνητικῶν
<span class="lb" data-page="4.278" data-line="5" id="l4.278.5"></span>ἀρξάμενοι. ἔστι δὲ κᾀνταῦθα λόγος ἐπὶ τοῖς ἀποδεδειγμένοις
<span class="lb" data-page="4.278" data-line="6" id="l4.278.6"></span>περὶ φωνῆς. ἐξ ἀρχῆς γὰρ ἐδείχθη, μηδεμίαν δύνασθαι
<span class="lb" data-page="4.278" data-line="7" id="l4.278.7"></span>χρείαν μορίου γνωσθῆναι πρὸ τῆς τοῦ παντὸς ἐνεργείας
<span class="lb" data-page="4.278" data-line="8" id="l4.278.8"></span>ὀργάνου. ἐπεὶ τοίνυν ὁ λάρυγξ ἐστὶ τὸ πρῶτόν τε καὶ κυριώτατον
<span class="lb" data-page="4.278" data-line="9" id="l4.278.9"></span>ὄργανον φωνῆς, ἐκ τριῶν μὲν συγκείμενος χόνδρων,
<span class="lb" data-page="4.278" data-line="10" id="l4.278.10"></span>ἔχων δ’ ἐν αὑτῷ μέσῳ τὴν ἐπιγλωττίδα, καὶ μῦς εἴκοσί που
<span class="lb" data-page="4.278" data-line="11" id="l4.278.11"></span>σχεδὸν ὑπηρετοῦντας εἰς τοῦτο, πάρεστί σοι σκοπεῖν, ὅπως
<span class="lb" data-page="4.278" data-line="12" id="l4.278.12"></span>αὐτοῖς ἅπασιν ἡ φύσις ἔνειμεν ἐξ ἐγκεφάλου νεῦρα. τῶν
<span class="lb" data-page="4.278" data-line="13" id="l4.278.13"></span>γάρ τοι μυῶν τούτων ἔνιοι μὲν ἐγκαρσίαν πως μᾶλλον,
<span class="lb" data-page="4.278" data-line="14" id="l4.278.14"></span>ἔνιοι δὲ λοξὴν ἔχουσι τὴν θέσιν, ὀρθίαν δ’ ἄλλοι, τινὲς
<span class="lb" data-page="4.278" data-line="15" id="l4.278.15"></span>δ’ οὐχ ὁμοίαν οὐδ’ οὗτοι τὸ πάμπαν ἀλλήλοις. τινὲς μὲν
<span class="lb" data-page="4.278" data-line="16" id="l4.278.16"></span>γὰρ αὐτῶν ἄνωθεν ἀρχόμενοι τοῖς κάτω πέρασι κινοῦσιν
<span class="lb" data-page="4.278" data-line="17" id="l4.278.17"></span>ἔνια τῶν τοῦ λάρυγγος μορίων, ἕτεροι δ’ ἔμπαλιν ἄρχονται
<span class="pb" data-page="4.279" id="p4.279"></span>
<span class="lb" data-page="4.279" data-line="1" id="l4.279.1"></span>μὲν ἐκ τῶν κάτω, ταῖς δ’ ἄνω τελευταῖς ἐνεργοῦσι. δίκαιον
<span class="lb" data-page="4.279" data-line="2" id="l4.279.2"></span>δ’ ἦν, οἶμαι, τοῖς μὲν ἄνωθεν κάτω φερομένοις ἄνωθεν
<span class="lb" data-page="4.279" data-line="3" id="l4.279.3"></span>ἐκπεμφθῆναι τὸ νεῦρον, ὅσοι δὲ ἐκ τῶν κάτω μερῶν ἀναφέρονται,
<span class="lb" data-page="4.279" data-line="4" id="l4.279.4"></span>καὶ τούτοις ἐντεῦθεν γενέσθαι τὴν τῶν νεύρων
<span class="lb" data-page="4.279" data-line="5" id="l4.279.5"></span>ἀρχὴν, ὥσπερ γε καὶ τοῖς ἐγκαρσίοις ἢ λοξοῖς κατὰ τὸ
<span class="lb" data-page="4.279" data-line="6" id="l4.279.6"></span>τῆς θέσεως σχῆμα καὶ τούτοις τὴν πρέπουσαν ἀρχὴν δοθῆναι
<span class="lb" data-page="4.279" data-line="7" id="l4.279.7"></span>τῶν νεύρων. ἄνωθεν μὲν οὖν κάτω φερομένους ἐν τοῖς
<span class="lb" data-page="4.279" data-line="8" id="l4.279.8"></span>περὶ φωνῆς ἐδείξαμεν τούς τ’ ἐκ τοῦ ὑοειδοῦς ὀστοῦ καθήκοντας
<span class="lb" data-page="4.279" data-line="9" id="l4.279.9"></span>εἰς τὸν θυρεοειδῆ χόνδρον τούς τ’ ἐπὶ τὸ στέρνον
<span class="lb" data-page="4.279" data-line="10" id="l4.279.10"></span>ἐξ ἀμφοῖν, κάτωθεν δ’ ἄνω τοὺς κινοῦντας τὸν ἀρυταινοειδῆ
<span class="lb" data-page="4.279" data-line="11" id="l4.279.11"></span>χόνδρον· ὀρθίους μὲν οὖν ἀκριβῶς τέτταρας, ἐγκεκλιμένους
<span class="lb" data-page="4.279" data-line="12" id="l4.279.12"></span>δ’ ἐπὶ τὸ λοξὸν δύο, τοὺς δὲ τὰ κάτω πέρατα συνάπτοντας
<span class="lb" data-page="4.279" data-line="13" id="l4.279.13"></span>τοῦ θυρεοειδοῦς χόνδρου πρὸς τὸν ἀνώνυμον ἀτρέμα λοξοὺς
<span class="lb" data-page="4.279" data-line="14" id="l4.279.14"></span>ὑπάρχειν· ἀλλὰ καὶ τοὺς τῷ στομάχῳ συνάπτοντας τὸν μέγιστον
<span class="lb" data-page="4.279" data-line="15" id="l4.279.15"></span>τῶν τριῶν χόνδρων ἐγκαρσίας ἔχειν τὰς ἶνας ἐγκλινούσας
<span class="lb" data-page="4.279" data-line="16" id="l4.279.16"></span>ἐπὶ τὸ λοξὸν, τὰς μὲν μᾶλλον, τὰς δ’ ἧττον. ἐπὶ
<span class="lb" data-page="4.279" data-line="17" id="l4.279.17"></span>τούτοις μὲν οὖν ἡ φύσις (οὐδὲν γὰρ χεῖρον ἐντεῦθεν ἄρξασθαι)
<span class="pb" data-page="4.280" id="p4.280"></span>
<span class="lb" data-page="4.280" data-line="1" id="l4.280.1"></span>παρὰ τῆς ἕκτης συζυγίας ἐπιπέμπει νεῦρα κατὰ διττὰς ἀποφύσεις,
<span class="lb" data-page="4.280" data-line="2" id="l4.280.2"></span>τοῦ μὲν ἑτέρου κατὰ τὴν κορυφὴν τοῦ θυρεοειδοῦς
<span class="lb" data-page="4.280" data-line="3" id="l4.280.3"></span>εἰς αὐτὸν ἔσω τὸν λάρυγγα καθήκοντος, τοῦ δ’ ἑτέρου πρὸς
<span class="lb" data-page="4.280" data-line="4" id="l4.280.4"></span>τοὺς ἐγκαρσίους μῦς ἰόντος, ἀφ’ οὗ καὶ τοῖς ἐπὶ τὸ στέρνον
<span class="lb" data-page="4.280" data-line="5" id="l4.280.5"></span>ἐκτεινομένοις ἐμβάλλει τὰ πέρατα. δύο μὲν αὗται συζυγίαι
<span class="lb" data-page="4.280" data-line="6" id="l4.280.6"></span>νεύρων ἐγκεκλιμένων εἰς θέσιν λοξὴ, τρίτη δ’ ἄλλη τῶν
<span class="lb" data-page="4.280" data-line="7" id="l4.280.7"></span>καθηκόντων εἰς τοὺς ἀνατείνοντας μῦς τὸν θυρεοειδῆ χόνδρον,
<span class="lb" data-page="4.280" data-line="8" id="l4.280.8"></span>ἣν ἀρχῆς ὑψηλοτέρας δεομένην οὐχ οἷόν τ’ ἦν ἀπὸ
<span class="lb" data-page="4.280" data-line="9" id="l4.280.9"></span>τῆς ἕκτης συζυγίας ποιήσασθαι τὰ ἐπὶ τὴν γαστέρα φερόμενα·
<span class="lb" data-page="4.280" data-line="10" id="l4.280.10"></span>ἀλλ’ ἐξεῦρεν ἡ φύσις καὶ τούτοις ἐξ ἐγκεφάλου νεῦρον
<span class="lb" data-page="4.280" data-line="11" id="l4.280.11"></span>ὄρθιον, ἄνωθεν κάτω φερόμενον, ἐμφῦσαι. καὶ καθ’
<span class="lb" data-page="4.280" data-line="12" id="l4.280.12"></span>ὅλου τοῦ λάρυγγος ἐκτείνεται ταῦτα, δύο ὄντα καθ’ ἑκάτερον
<span class="lb" data-page="4.280" data-line="13" id="l4.280.13"></span>μέρος, ἓν ἐξ ἀριστερῶν, καὶ ἓν ἐκ δεξιῶν· καὶ μέντοι καὶ
<span class="lb" data-page="4.280" data-line="14" id="l4.280.14"></span>τούτων ἡ τελευτὴ τοῖς ἐπὶ τὸ στέρνον ἀπὸ τοῦ ὑοειδοῦς
<span class="lb" data-page="4.280" data-line="15" id="l4.280.15"></span>καταφερομένοις ἐμφύεται μυσίν. ἔστιν ὅτε γε μὴν ἐπεκτείνεται
<span class="lb" data-page="4.280" data-line="16" id="l4.280.16"></span>τοῖς ταπεινοῖς, οὓς ἀπὸ τοῦ θυρεοειδοῦς ἔφην ἄρχεσθαι,
<span class="lb" data-page="4.280" data-line="17" id="l4.280.17"></span>καθάπερ γε <span class="milestone ed2page" data-n="4.678" data-unit="ed2page" id="ed2page.4.678"></span>καὶ τοῖς ὑψηλοτέροις ἔστιν ὅτε παρὰ
<span class="pb" data-page="4.281" id="p4.281"></span>
<span class="lb" data-page="4.281" data-line="1" id="l4.281.1"></span>τῆς ἕκτης συζυγίας ἐμφύεται νεῦρα. τὸ δ’ οὖν ἀπὸ τούτων
<span class="lb" data-page="4.281" data-line="2" id="l4.281.2"></span>μόνων τῶν συζυγιῶν αὐτοὺς λαμβάνειν νεῦρα· κοινὸν ἐπὶ
<span class="lb" data-page="4.281" data-line="3" id="l4.281.3"></span>πάντων ζώων ἐστὶν, ἐπειδή γε ἐξ ἐγκεφάλου κατιόντων
<span class="lb" data-page="4.281" data-line="4" id="l4.281.4"></span>ἔδει νεύρων αὐτοῖς, ὡς ἂν κατ’ ἀντίθεσιν ἔχουσιν, ὑπηρετοῦσί
<span class="lb" data-page="4.281" data-line="5" id="l4.281.5"></span>τε τῇ φωνῇ. ταῦτα μὲν οὖν τῇ φύσει δικαίως τε
<span class="lb" data-page="4.281" data-line="6" id="l4.281.6"></span>ἅμα καὶ τεχνικῶς διατέτακται. λοιπῶν δ’ οὐσῶν τριῶν
<span class="lb" data-page="4.281" data-line="7" id="l4.281.7"></span>συζυγιῶν τῶν ἐν τῷ λάρυγγι μυῶν, ἀναγκαιοτάτων μὲν, ὡς
<span class="lb" data-page="4.281" data-line="8" id="l4.281.8"></span>ἐδείξαμεν, εἰς φωνῆς γένεσιν, ὀρθίαν μέντοι τὴν θέσιν
<span class="lb" data-page="4.281" data-line="9" id="l4.281.9"></span>ἐχόντων, ὡς τὰς μὲν κεφαλὰς κάτω, τὰς τελευτὰς δ’ αὐτῶν
<span class="lb" data-page="4.281" data-line="10" id="l4.281.10"></span>ἐν τοῖς ἄνω μέρεσιν ὑπάρχειν, ἀναγκαῖον μὲν ἦν δήπου κάτωθεν
<span class="lb" data-page="4.281" data-line="11" id="l4.281.11"></span>αὐτοῖς ἐπιπέμπειν τὰ νεῦρα· κάτω δ’ οὐκ ἦν ἐγκέφαλος,
<span class="lb" data-page="4.281" data-line="12" id="l4.281.12"></span>ἀλλ’ ἐκ νωτιαίου μυελοῦ καὶ τούτου τῶν κάτω μερῶν
<span class="lb" data-page="4.281" data-line="13" id="l4.281.13"></span>ἐχρῆν ἀχθῆναι τὰ νεῦρα, κᾀν τούτῳ τὴν δικαιοτάτην
<span class="lb" data-page="4.281" data-line="14" id="l4.281.14"></span>φύσιν ἄδικα νεῖμαι κᾀν τοῖς κυριωτάτοις τῆς φωνῆς ὀργάνοις
<span class="lb" data-page="4.281" data-line="15" id="l4.281.15"></span>μόνοις, μήτ’ ἐξ ἐγκεφάλου, μήτ’ ἐκ τῶν πρώτων μερῶν
<span class="lb" data-page="4.281" data-line="16" id="l4.281.16"></span>τοῦ νωτιαίου παρασχοῦσαν νεῦρα. ἐθεασάμεθα οὖν,
<span class="lb" data-page="4.281" data-line="17" id="l4.281.17"></span>πῶς ἀμφοῖν ἄκρως προὐνοήσατο, τοῦ τ’ ἀναγκαίου πρὸς τὴν
<span class="pb" data-page="4.282" id="p4.282"></span>
<span class="lb" data-page="4.282" data-line="1" id="l4.282.1"></span>ἐνέργειαν, τοῦ τε μηδὲν ἀδικῆσαι τοὺς μῦς, ἀτιμοτέρων
<span class="lb" data-page="4.282" data-line="2" id="l4.282.2"></span>αὐτοῖς μεταδοῦσα νεύρων. ἔγνω τοίνυν ἐξ ἐγκεφάλου μὲν
<span class="lb" data-page="4.282" data-line="3" id="l4.282.3"></span>αὐτὰ κατάγειν, ὥσπερ καὶ τἄλλα τὰ προειρημένα, κατὰ τὴν
<span class="lb" data-page="4.282" data-line="4" id="l4.282.4"></span>ἕκτην συζυγίαν, ἀφ’ ἧς ἐχρῆν καὶ καρδίᾳ καὶ γαστρὶ καὶ ἥπατι
<span class="lb" data-page="4.282" data-line="5" id="l4.282.5"></span>δοθῆναι νεῦρα, δίαυλον δέ τινα τῆς φορᾶς ἐργάσασθαι, πρότερον
<span class="lb" data-page="4.282" data-line="6" id="l4.282.6"></span>μὲν εἰς τὰς κάτω τοῦ λάρυγγος ἄγουσα, τοὐντεῦθεν
<span class="lb" data-page="4.282" data-line="7" id="l4.282.7"></span>δ’ αὖθις ἀναφέρουσα πρὸς τοὺς κυριωτάτους ἑαυτῶν μῦς.
<span class="lb" data-page="4.282" data-line="8" id="l4.282.8"></span>ἀλλ’ οὐχ οἷόν τ’ ἦν αὐτὰ παλινδρομῆσαι χωρὶς καμπῆς,
<span class="lb" data-page="4.282" data-line="9" id="l4.282.9"></span>ὥστ’ ἀναγκαῖον ἐγένετο τῇ φύσει ζητῆσαι τοῖς νεύροις οἷον
<span class="lb" data-page="4.282" data-line="10" id="l4.282.10"></span>νύσσαν τινὰ, περὶ ἣν ἐξελίξασα τῆς μὲν ἐπὶ κάτω φορᾶς
<span class="lb" data-page="4.282" data-line="11" id="l4.282.11"></span>αὐτὰ παύσειεν, ἀγαγεῖν δ’ ἄρξαιτο πρὸς τὸν λάρυγγα ταύτην
<span class="lb" data-page="4.282" data-line="12" id="l4.282.12"></span>τὴν νύσσαν. ἐχρῆν δήπου στερεόν τε σῶμα εἶναι καὶ
<span class="lb" data-page="4.282" data-line="13" id="l4.282.13"></span>θέσιν ἐγκαρσίαν ἢ πάντως γε πλαγίαν ἔχειν. οὐ γὰρ οἷόν
<span class="lb" data-page="4.282" data-line="14" id="l4.282.14"></span>τ’ ἦν ἐκ κατάντους φορᾶς παλινδρομῆσαι τοῖς νεύροις ἄνευ
<span class="lb" data-page="4.282" data-line="15" id="l4.282.15"></span>τοῦ περὶ τοιοῦτόν τι καμφθῆναι σῶμα. τοιοῦτον δ’ οὐδὲν
<span class="lb" data-page="4.282" data-line="16" id="l4.282.16"></span>ἦν καθ’ ὅλον τὸν τράχηλον, ἀλλ’ εἰς τὸν θώρακα κατάγειν
<span class="lb" data-page="4.282" data-line="17" id="l4.282.17"></span>ἀναγκαῖον ἐγένετο τῇ φύσει τὸ ζεῦγος τῶν νεύρων, κᾀκεῖ ﻿
<span class="pb" data-page="4.283" id="p4.283"></span>
<span class="lb" data-page="4.283" data-line="1" id="l4.283.1"></span>ζητῆσαι τὴν καμπήν. ἔνθα τοίνυν εὗρε πρῶτον, ἐνταῦθα
<span class="lb" data-page="4.283" data-line="2" id="l4.283.2"></span>κάμψασα διὰ τοῦ τραχήλου πάλιν ἐπανήγαγεν εἰς τὸν λάρυγγα
<span class="lb" data-page="4.283" data-line="3" id="l4.283.3"></span>τὸ ζεῦγος τῶν νεύρων. ἀλλ’ οὐχ ὁμότιμόν γε τὴν
<span class="lb" data-page="4.283" data-line="4" id="l4.283.4"></span>καμπὴν αὐτοῖς ἐποιήσατο, καὶ ταύτῃ γε ἂν δόξειεν ἐπιλελῆσθαι
<span class="lb" data-page="4.283" data-line="5" id="l4.283.5"></span>τῆς δικαιοσύνης, ὁμοτίμοις νεύροις ἄνισα νέμουσα.
<span class="lb" data-page="4.283" data-line="6" id="l4.283.6"></span>τὸ μὲν γὰρ ἐπὶ πλεῖστον αὐτοῦ διὰ τοῦ θώρακος ἤγαγε
<span class="lb" data-page="4.283" data-line="7" id="l4.283.7"></span>κάτω, τὸ δ’ οὐ μετὰ πολὺ πρὸς τὸν τράχηλον ἐπανήγαγε.
<span class="lb" data-page="4.283" data-line="8" id="l4.283.8"></span>τίς οὖν καὶ ἡ τούτων αἰτία; οὐχ ἡ τῶν νεύρων διαφορὰ,
<span class="lb" data-page="4.283" data-line="9" id="l4.283.9"></span>πάντη γὰρ ὁμότιμά ἐστιν, ἀλλ’ ἡ τῶν χωρίων, ἃ διεξέρχεται,
<span class="lb" data-page="4.283" data-line="10" id="l4.283.10"></span>κατασκευή. κατὰ μέν γε τὴν ἀριστερὰν εὐρυχωρίαν τοῦ
<span class="lb" data-page="4.283" data-line="11" id="l4.283.11"></span>θώρακος ἡ μεγίστη τῶν ἀρτηριῶν, ἣν οἷον πρέμνον τι τῆς
<span class="lb" data-page="4.283" data-line="12" id="l4.283.12"></span>καρδίας ἔλεγον ἐκφύεσθαι, πρῶτον μὲν ἀνίσχει λοξὴ, μετὰ
<span class="lb" data-page="4.283" data-line="13" id="l4.283.13"></span>ταῦτα δ’ αὐτίκα σχισθεῖσα, τῷ μὲν ἑτέρῳ μέρει τῷ μείζονι
<span class="lb" data-page="4.283" data-line="14" id="l4.283.14"></span>κατὰ τῆς ῥάχεως στηρίζεται, τῷ δ’ ἑτέρῳ τῷ μείονι πρὸς
<span class="lb" data-page="4.283" data-line="15" id="l4.283.15"></span>τὴν κλεῖν ἀναφέρεται, κᾀνταῦθα τὸ μὲν ἕτερον μέρος αὐτῆς
<span class="lb" data-page="4.283" data-line="16" id="l4.283.16"></span>πρὸς ὠμοπλάτην καὶ τὴν χεῖρα καὶ ἀριστερὸν μέρος
<span class="lb" data-page="4.283" data-line="17" id="l4.283.17"></span>τοῦ τραχήλου, ὅσα τ’ ἄλλα ταύτῃ τέτακται μόρια, διανέμει·
<span class="lb" data-page="4.283" data-line="18" id="l4.283.18"></span>τὸ δ’ ἕτερον ἐπὶ τὸ στέρνον ἀνατείνασα, σχίζει πάλιν καὶ
<span class="pb" data-page="4.284" id="p4.284"></span>
<span class="lb" data-page="4.284" data-line="1" id="l4.284.1"></span>τοῦτο δίχα τμήμασιν ἀνίσοις, τὸ μὲν ἐκ τῶν ἀριστερῶν μέρος,
<span class="lb" data-page="4.284" data-line="2" id="l4.284.2"></span>ὅπερ ἔλαττόν ἐστιν, ἀρτηρίαν ἐργαζομένη καρωτίδα,
<span class="lb" data-page="4.284" data-line="3" id="l4.284.3"></span>τὸ δ’ ἐκ τῶν δεξιῶν τὸ μεῖζον ἀνατείνασα λοξὸν, ἀφ’ οὗ
<span class="lb" data-page="4.284" data-line="4" id="l4.284.4"></span>βραχὺ προελθόντος ἀποφύσεις γίνονται πολλαί. <span class="milestone ed2page" data-n="4.679" data-unit="ed2page" id="ed2page.4.679"></span>καὶ
<span class="lb" data-page="4.284" data-line="5" id="l4.284.5"></span>γὰρ ἐπὶ τὰ τοῦ θώρακος ὑψηλὰ μόρια φέρεταί τις ἀρτηρία,
<span class="lb" data-page="4.284" data-line="6" id="l4.284.6"></span>καὶ πρὸς τὸν δεξιὸν <span class="milestone ed1page" data-n="1.541" data-unit="ed1page" id="ed1page.1.541"></span>τιτθὸν ἑτέρα διὰ τοῦ στέρνου
<span class="lb" data-page="4.284" data-line="7" id="l4.284.7"></span>καταφέρεται, καὶ πρὸ αὐτῶν γε ἡ δεξιὰ καρωτὶς ἀνάντης
<span class="lb" data-page="4.284" data-line="8" id="l4.284.8"></span>ἀποφύεται, κᾄπειτα τὸ λοιπὸν τῆς ἀρτηρίας λοξὸν, ὡς πρὸς
<span class="lb" data-page="4.284" data-line="9" id="l4.284.9"></span>τὴν ἔκφυσιν ἀφικόμενον τῆς πρώτης πλευρᾶς, εἰς ὠμοπλάτην
<span class="lb" data-page="4.284" data-line="10" id="l4.284.10"></span>καὶ χεῖρα καὶ τοῦ τραχήλου τὰ δεξιὰ μέρη διασπείρεται.
<span class="lb" data-page="4.284" data-line="11" id="l4.284.11"></span>τοιαύτης οὖν οὔσης διαφορᾶς τῷ δεξιῷ θώρακι πρὸς
<span class="lb" data-page="4.284" data-line="12" id="l4.284.12"></span>τὸν ἀριστερὸν, ἀναμνησθῶμεν, ὅτι ἅμα ταῖς ἀρτηρίαις ταῖς
<span class="lb" data-page="4.284" data-line="13" id="l4.284.13"></span>καρωτίσιν ἑκάτερον τῶν ἀπὸ τῆς ς΄ συζυγίας νεύρων εἰς τὸ
<span class="lb" data-page="4.284" data-line="14" id="l4.284.14"></span>κάτω παραφέρεται, στηριζόμενόν τε τῇ γειτνιάσει καὶ κοινοῖς
<span class="lb" data-page="4.284" data-line="15" id="l4.284.15"></span>σκεπάσμασι φρουρούμενον. ἔνθα τοίνυν ἡ πρώτη γένεσις
<span class="lb" data-page="4.284" data-line="16" id="l4.284.16"></span>ἑκατέρων τῶν ἀρτηριῶν ἐστιν, ἣν ἀρτίως ἐδήλωσα,
<span class="lb" data-page="4.284" data-line="17" id="l4.284.17"></span>πρὸς τοῦτ’ ἀναγκαῖον ἦν τὸ χωρίον ἑκάτερον τῶν νεύρων
<span class="lb" data-page="4.284" data-line="18" id="l4.284.18"></span>ἀπενεχθῆναι, κᾄπειτ’ ἐντεῦθεν ἀποτεῖναί τι μόριον ἑαυτοῦ,
<span class="pb" data-page="4.285" id="p4.285"></span>
<span class="lb" data-page="4.285" data-line="1" id="l4.285.1"></span>πρὸς τὸν λάρυγγα κομισθησόμενον. ἀλλ’ ἐπεὶ μεταβάλλειν
<span class="lb" data-page="4.285" data-line="2" id="l4.285.2"></span>ἐνταῦθ’ ἀναγκαῖόν ἐστι τοῖς νεύροις ἐκ τῆς κατάντους φορᾶς
<span class="lb" data-page="4.285" data-line="3" id="l4.285.3"></span>ἐπὶ τὴν ἀνάντη, καμπῆς αὐτοῖς ἐξ ἀνάγκης ἐδέησε.
<span class="lb" data-page="4.285" data-line="4" id="l4.285.4"></span>τίς οὖν ἑκατέρῳ τῶν νεύρων ἀρίστη καμπή; τῷ μὲν ἀριστερῷ
<span class="lb" data-page="4.285" data-line="5" id="l4.285.5"></span>κατὰ τὴν πρώτην ἔκφυσιν τῆς καρωτίδος οὐχ οἷόν τε
<span class="lb" data-page="4.285" data-line="6" id="l4.285.6"></span>καμφθῆναι· τὸ γὰρ ἐπὶ τὸ στέρνον ἀναφερόμενον τῆς μεγάλης
<span class="lb" data-page="4.285" data-line="7" id="l4.285.7"></span>ἀρτηρίας, ἧς ἡ καρωτὶς ἀπέσχισται, μικροῦ δεῖν ὄρθιον
<span class="lb" data-page="4.285" data-line="8" id="l4.285.8"></span>ὑπάρχει, βραχεῖαν ἔγκλισιν ἔχον ἐπὶ τὰ δεξιὰ μέρη τοῦ
<span class="lb" data-page="4.285" data-line="9" id="l4.285.9"></span>θώρακος ὅλου· τὸ δ’ ἕτερον τῆς ἄνω φερομένης ἀρτηρίας
<span class="lb" data-page="4.285" data-line="10" id="l4.285.10"></span>ἀποβλάστημα, τὸ πρὸς τὴν ἀριστερὰν ὠμοπλάτην τε καὶ
<span class="lb" data-page="4.285" data-line="11" id="l4.285.11"></span>χεῖρα φερόμενον, ὁμοίαν σχεδόν τι καὶ αὐτὸ τὴν θέσιν ἔχει,
<span class="lb" data-page="4.285" data-line="12" id="l4.285.12"></span>μικροῦ γὰρ δεῖν καὶ τοῦτ’ ὄρθιόν ἐστιν ὅλον, ἐγκλινόμενον
<span class="lb" data-page="4.285" data-line="13" id="l4.285.13"></span>ἀτρέμα πρὸς τὴν εὐώνυμον χώραν. λοιπὴ τοίνυν αὐτοῦ καταλείπεται
<span class="lb" data-page="4.285" data-line="14" id="l4.285.14"></span>καμπὴ τὸ στέλεχος αὐτὸ τῆς μεγίστης ἀρτηρίας,
<span class="lb" data-page="4.285" data-line="15" id="l4.285.15"></span>οὐ μεγέθει μόνον, ἀλλὰ καὶ ῥώμῃ καὶ θέσει θαυμαστῶς
<span class="lb" data-page="4.285" data-line="16" id="l4.285.16"></span>παρεσκευασμένον εἰς τὴν τοῦ νεύρου χρείαν. ταύτην οὖν
<span class="lb" data-page="4.285" data-line="17" id="l4.285.17"></span>αὐτὴν εἵλετο καὶ ἡ φύσις, καὶ περὶ τὴν ταύτης βάσιν ἀποβλάστημα
<span class="lb" data-page="4.285" data-line="18" id="l4.285.18"></span>τῆς ς΄ συζυγίας ἑλίξασα παλινδρομοῦν ἄνω κατὰ
<span class="pb" data-page="4.286" id="p4.286"></span>
<span class="lb" data-page="4.286" data-line="1" id="l4.286.1"></span>τῆς τραχείας ἀρτηρίας ἐπέθηκεν, ὥστ’ ἐπὶ ταύτης ὀχούμενον
<span class="lb" data-page="4.286" data-line="2" id="l4.286.2"></span>ἀσφαλῶς ἀνελθεῖν ἐπὶ τὸν λάρυγγα. ἀλλ’ ἐν τοῖς δεξιοῖς τοῦ
<span class="lb" data-page="4.286" data-line="3" id="l4.286.3"></span>θώρακος οὐκ ἦν οὐδεμία τοιαύτη καμπή. μὴ τοίνυν ζήτει
<span class="lb" data-page="4.286" data-line="4" id="l4.286.4"></span>τὴν οὐκ οὖσαν, μήτ’ ἐγκάλει τῇ φύσει καμπὰς διαφόρους
<span class="lb" data-page="4.286" data-line="5" id="l4.286.5"></span>ἑκατέρῳ τῶν νεύρων εὑρούσῃ, ἀλλ’ ἐκεῖνο σκόπει, τίνα βελτίονα
<span class="lb" data-page="4.286" data-line="6" id="l4.286.6"></span>κατὰ τὸν ἀριστερὸν θώρακα τῆς εἰρημένης καμπῆς
<span class="lb" data-page="4.286" data-line="7" id="l4.286.7"></span>οἷόν τ’ ἦν ἐξευρεῖν. οὐ γὰρ εὑρήσεις ἑτέραν ἀμείνονα, καθάπερ
<span class="lb" data-page="4.286" data-line="8" id="l4.286.8"></span>οὐδ’ ἐν τῷ δεξιῷ, τῆς εὑρημένης τῇ φύσει. τίς οὖν
<span class="lb" data-page="4.286" data-line="9" id="l4.286.9"></span>ἐστιν αὕτη; χαλεπὸν μὲν ἑρμηνεῦσαι λόγῳ τοσαύτην τέχνην·
<span class="lb" data-page="4.286" data-line="10" id="l4.286.10"></span>ἄπιστος γὰρ ἡ τῆς φύσεως εὐμηχανία περὶ τὴν τῆς καμπῆς
<span class="lb" data-page="4.286" data-line="11" id="l4.286.11"></span>εὕρεσιν, ὥστ’, εἰ μή τις θεάσαιτο, τραγῳδεῖν ἂν δόξειε
<span class="lb" data-page="4.286" data-line="12" id="l4.286.12"></span>μᾶλλον ἢ ἀληθεύειν τὸν ἐξηγητὴν αὐτῆς· ὅμως μὴν, ἐπειδὴ
<span class="lb" data-page="4.286" data-line="13" id="l4.286.13"></span>καὶ τἄλλα λόγῳ διῆλθον, οὐδὲ τὴν τούτου διήγησιν ὀκνητέον.
<span class="lb" data-page="4.286" data-line="14" id="l4.286.14"></span>ἀναμνήσθητι δέ μοι τῆς ὀλίγον ἔμπροσθεν εἰρημένης
<span class="lb" data-page="4.286" data-line="15" id="l4.286.15"></span>ἀρτηρίας ἐν τῷ δεξιῷ θώρακι, λοξῆς μὲν τὴν θέσιν, ἀποφυσάσης
<span class="lb" data-page="4.286" data-line="16" id="l4.286.16"></span>δὲ πρώτην μὲν ἀνάντη τὴν καρωτίδα, ἔπειτα τῷ
<span class="lb" data-page="4.286" data-line="17" id="l4.286.17"></span>λοιπῷ μέρει πρὸς τὴν πρώτην πλευρὰν ἀφικνουμένης λοξῆς,
<span class="pb" data-page="4.287" id="p4.287"></span>
<span class="lb" data-page="4.287" data-line="1" id="l4.287.1"></span>καὶ σκέψαι, τοῦ δεξιοῦ νεύρου δι’ ὅλου τοῦ τραχήλου κατελθόντος
<span class="lb" data-page="4.287" data-line="2" id="l4.287.2"></span>ἐγχρῶντος τῇ καρωτίδι μέχρι τῆς πρώτης αὐτῆς γενέσεως,
<span class="lb" data-page="4.287" data-line="3" id="l4.287.3"></span>εἴ τινα βελτίονα χώραν ἔχεις εἰπεῖν ἧς ἡ φύσις
<span class="lb" data-page="4.287" data-line="4" id="l4.287.4"></span>ἐξεῦρεν εἰς καμπὴν τῷ νεύρῳ. καθ’ ἃ γὰρ ἀποσχίζεται πρῶτον
<span class="lb" data-page="4.287" data-line="5" id="l4.287.5"></span>ἡ μετὰ τὴν καρωτίδα ἀρτηρία λοξὴ, κατὰ τοῦτο μόνον,
<span class="lb" data-page="4.287" data-line="6" id="l4.287.6"></span>εἰ καὶ σφαλερῶς, ἀλλ’ ἀναγκαῖον κάμπτειν ἦν τὸ νεῦρον.
<span class="lb" data-page="4.287" data-line="7" id="l4.287.7"></span>εἰ μὲν γὰρ ἑτέρα τις ἀμείνων χώρα ταύτης ἐστὶν, ἐπ’ ἐκείνην
<span class="lb" data-page="4.287" data-line="8" id="l4.287.8"></span>ἀφικέσθαι τῇ φύσει βέλτιον ἦν ἀποστάσῃ τῆσδε. νῦν
<span class="lb" data-page="4.287" data-line="9" id="l4.287.9"></span>δ’, ἐπειδήπερ ἑτέρα μέν ἐστιν οὐδεμία, μόνη δ’ ἡ νῦν εἰρημένη
<span class="lb" data-page="4.287" data-line="10" id="l4.287.10"></span>κατὰ τὸν δεξιὸν θώρακα καμπὴ, γνωρίζει μὲν αὐτῆς
<span class="lb" data-page="4.287" data-line="11" id="l4.287.11"></span>τὸ σφαλερὸν ἡ φύσις, <span class="milestone ed2page" data-n="4.680" data-unit="ed2page" id="ed2page.4.680"></span>καταστήσασα δ’ εἰς ἀναγκαίαν
<span class="lb" data-page="4.287" data-line="12" id="l4.287.12"></span>χρῆσιν, ἐξ ὧν ἂν μάλιστά τις τὴν ἀσφάλειαν ἐνδεχομένην
<span class="lb" data-page="4.287" data-line="13" id="l4.287.13"></span>ἐπορίσατο, ταῦτ’ εἰργάσατο σύμπαντα. πρῶτον μὲν γὰρ ἀπὸ
<span class="lb" data-page="4.287" data-line="14" id="l4.287.14"></span>τοῦ μεγάλου νεύρου τὸ παλινδρομῆσον ἀπέσχισεν, ἔνθα
<span class="lb" data-page="4.287" data-line="15" id="l4.287.15"></span>πρῶτον ἔψαυε τῆς δεξιᾶς ἀρτηρίας, εἶτ’ ἐπὶ τὸν νῶτον αὐτῆς
<span class="lb" data-page="4.287" data-line="16" id="l4.287.16"></span>ἐπιθεῖσα, κατὰ ταύτην ἔκαμψε τὴν γινομένην ἐν τῇ τῆς
<span class="lb" data-page="4.287" data-line="17" id="l4.287.17"></span>καρωτίδος ἀποφύσει γωνίαν. ἔξωθεν μὲν γὰρ τῆς καρωτίδος
<span class="lb" data-page="4.287" data-line="18" id="l4.287.18"></span>αὐτὸ κατήγαγεν, ἑλίξασα δὲ περὶ τὴν μείζονα διὰ τῆς ἐξ ﻿
<span class="pb" data-page="4.288" id="p4.288"></span>
<span class="lb" data-page="4.288" data-line="1" id="l4.288.1"></span>ἀμφοῖν γινομένης γωνίας ὑπανάγειν τοὐντεῦθεν ἀπήρξατο
<span class="lb" data-page="4.288" data-line="2" id="l4.288.2"></span>διὰ τῶν ἔνδον μερῶν τῆς καρωτίδος ἐπιθεῖσα τῷ δεξιῷ μέρει
<span class="lb" data-page="4.288" data-line="3" id="l4.288.3"></span>τῆς τραχείας ἀρτηρίας. ἀνατεινομένῳ δὲ αὐτῷ μετὰ τὴν
<span class="lb" data-page="4.288" data-line="4" id="l4.288.4"></span>καμπὴν ὀρέγει τινὰ καθάπερ χεῖρα τῆς ἕκτης συζυγίας
<span class="lb" data-page="4.288" data-line="5" id="l4.288.5"></span>ἀπόφυσιν, ἥτις αὐτὴ συνδέουσα πρὸς τὸ μέγα νεῦρον
<span class="lb" data-page="4.288" data-line="6" id="l4.288.6"></span>ἀσφαλῆ τήν τε καμπὴν ἅμα καὶ τὴν ἐπάνοδον ἐργάζεται.
<span class="lb" data-page="4.288" data-line="7" id="l4.288.7"></span>τὰ δ’ ἑκατέρωθεν αὐτοῦ τῆς καμπῆς ἐξ ἀριστερῶν τε καὶ
<span class="lb" data-page="4.288" data-line="8" id="l4.288.8"></span>δεξιῶν μερῶν ἀποφύσεσιν ἑρματίζει τῆς ς΄ συζυγίας αὐτῆς,
<span class="lb" data-page="4.288" data-line="9" id="l4.288.9"></span>ἣν ποιεῖται πρὸς τὰ ταύτῃ χωρία. καὶ μὲν δὴ κατ’ αὐτὸν
<span class="lb" data-page="4.288" data-line="10" id="l4.288.10"></span>τὸν λάρυγγα τοῖς παλινδρομοῦσι τούτοις νεύροις, ὑπὲρ ὧν ὁ
<span class="lb" data-page="4.288" data-line="11" id="l4.288.11"></span>σύμπας μοι λόγος οὗτος ἤνυσται, γίνεταί τις ἐπιμιξία πρὸς
<span class="lb" data-page="4.288" data-line="12" id="l4.288.12"></span>τὰ προειρημένα νεῦρα κατὰ τὸν ἔμπροσθεν λόγον, ἃ τῆς
<span class="lb" data-page="4.288" data-line="13" id="l4.288.13"></span>ἕκτης συζυγίας ἔφην ἀποφυόμενα πρὸς τὸ βάθος ἰέναι τοῦ
<span class="lb" data-page="4.288" data-line="14" id="l4.288.14"></span>λάρυγγος. εἰς ταὐτὸν γὰρ ἥκει μόρια τῶν παλινδρομούντων
<span class="lb" data-page="4.288" data-line="15" id="l4.288.15"></span>ἐκείνοις, ἐπὶ πάντων μὲν ὧν οἶδα ζώων, ἀλλ’ ἐναργέστατά γε καὶ
<span class="lb" data-page="4.288" data-line="16" id="l4.288.16"></span>τοῦτ’ ἐπ’ ἄρκτων καὶ κυνῶν καὶ βοῶν, ὅσα τ’ ἄλλα τοιαῦτα
<span class="lb" data-page="4.288" data-line="17" id="l4.288.17"></span>θεάσασθαι πάρεστιν, ἰσχὺν καὶ ῥώμην ἀμφοτέροις τοῖς νεύροις
<span class="pb" data-page="4.289" id="p4.289"></span>
<span class="lb" data-page="4.289" data-line="1" id="l4.289.1"></span>τῆς φύσεως ἐκ τῆς πρὸς ἄλληλα κοινωνίας ἐπιτεχνωμένης.
<span class="lb" data-page="4.289" data-line="2" id="l4.289.2"></span>εἴρηται γὰρ ἤδη μοι καὶ πρόσθεν, ὅτι αἱ ἀποφύσεις τῶν
<span class="lb" data-page="4.289" data-line="3" id="l4.289.3"></span>ἀσθενῶν σωμάτων πρὸς τὴν ἰσχὺν συμφέρει.
</p>
          </article>

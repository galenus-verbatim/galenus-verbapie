<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:16.6">
<span class="pb page1" data-page="4.292" id="p4.292"></span>
<span class="milestone ed1page page1" data-n="1.542" data-unit="ed1page" id="ed1page.1.542"></span>
<span class="milestone ed2page page1" data-n="4.681" data-unit="ed2page" id="ed2page.4.681"></span>
            <p>
<span class="lb" data-page="4.292" data-line="1" id="l4.292.1"></span>Τῶν δ’ ἄλλων τῶν ἐξ ἐγκεφάλου μὲν ἐκπεφυκότων,
<span class="lb" data-page="4.292" data-line="2" id="l4.292.2"></span>ἐπὶ. δὲ τὸν τράχηλόν τε καὶ τὰς ὠμοπλάτας
<span class="lb" data-page="4.292" data-line="3" id="l4.292.3"></span>κατιόντων, ἐφεξῆς ἂν εἴη διελθεῖν τὴν νομήν. οὐδὲ γὰρ
<span class="lb" data-page="4.292" data-line="4" id="l4.292.4"></span>οὐδ’ ἐπὶ τούτων ἡ φύσις, ἐνὸν αὐτῇ τῷ κατὰ τράχηλον
<span class="lb" data-page="4.292" data-line="5" id="l4.292.5"></span>νωτιαίῳ χρήσασθαι πρὸς τὴν τῶν ἐνταῦθα νεύρων ἁπάντων
<span class="lb" data-page="4.292" data-line="6" id="l4.292.6"></span>γένεσιν, ἐπιλαθομένη δὲ τοῦ πόῤῥωθεν αὐτὰ κατάγει μάτην,
<span class="lb" data-page="4.292" data-line="7" id="l4.292.7"></span>ἀλλ’ εἰς ἐκείνους ἐμφύει τῶν μυῶν, ὅσοι μετέωρον
<span class="lb" data-page="4.292" data-line="8" id="l4.292.8"></span>ἅμα τὴν θέσιν ἔχουσιν, ἀνασπῶσί τε τὴν ὠμοπλάτην ἐπὶ
<span class="lb" data-page="4.292" data-line="9" id="l4.292.9"></span>τὴν κεφαλήν. εἰς γοῦν τοὺς πρώτους αὐτῆς εἰρημένους μῦς
<span class="lb" data-page="4.292" data-line="10" id="l4.292.10"></span>τοὺς πλατεῖς, ὧν ἀρχὴ μὲν τὸ κατ’ ἰνίον ὀστοῦν τῆς κεφαλῆς,
<span class="lb" data-page="4.292" data-line="11" id="l4.292.11"></span>τελευτὴ δὲ τῆς ὠμοπλάτης ἡ ῥάχις, ἀξιόλογον ἐμφύεται
<span class="lb" data-page="4.292" data-line="12" id="l4.292.12"></span>νεῦρον ἐξ ἐγκεφάλου βλαστάνον ἅμα τοῖς ἄλλοις,
<span class="lb" data-page="4.292" data-line="13" id="l4.292.13"></span>ὅσα κατὰ τὴν ἕκτην συζυγίαν ἐμφύεσθαι λέλεκται. ἀλλ’
<span class="lb" data-page="4.292" data-line="14" id="l4.292.14"></span>ἐκεῖνα μὲν ἐς ταὐτὸ κάταντες φέρεται δι’ ἃς ὀλίγον ἔμπροσθεν
<span class="lb" data-page="4.292" data-line="15" id="l4.292.15"></span>εἴρηκα χρείας· ἐγκλίνει δ’ εἰς τὰ πλάγια μέρη
<span class="lb" data-page="4.292" data-line="16" id="l4.292.16"></span>τοῦ τραχήλου, ταύτῃ μετέωρα φερόμενα μέχρι τοῦ μυὸς, εἰς
<span class="lb" data-page="4.292" data-line="17" id="l4.292.17"></span>ὃν ἐξ ἀρχῆς ὡρμήθη. μέγιστον γὰρ οἱ μύες οἵδε κατειλήφασι
<span class="lb" data-page="4.292" data-line="18" id="l4.292.18"></span>νεῦρον, οὐ διὰ τὸ μέγεθος μόνον, ἀλλὰ καὶ τὸ τῆς ἐνεργείας ﻿
<span class="pb" data-page="4.293" id="p4.293"></span>
<span class="lb" data-page="4.293" data-line="1" id="l4.293.1"></span>σφοδρὸν ὅλην ἀνέλκοντες ἄνω τὴν ὠμοπλάτην. ἐφεξῆς
<span class="lb" data-page="4.293" data-line="2" id="l4.293.2"></span>δ’ αὐτῶν ἀξιόλογα νεῦρα τοῖς ἀπὸ τοῦ πρώτου μὲν
<span class="lb" data-page="4.293" data-line="3" id="l4.293.3"></span>ἀρχομένοις σπονδύλου, καταφυομένοις δὲ τῷ μετεώρῳ μέρει
<span class="lb" data-page="4.293" data-line="4" id="l4.293.4"></span>τῆς ὠμοπλάτης, ὑπὸ τῆς φύσεως ἐδόθη. καὶ γὰρ καὶ τούτων
<span class="lb" data-page="4.293" data-line="5" id="l4.293.5"></span>τῶν μυῶν ἡ κίνησις ἰσχυρὰ, πολλὰς δ’ ἀρχὰς ἐσχήκασι
<span class="lb" data-page="4.293" data-line="6" id="l4.293.6"></span>νεύρων οἱ περιστρέφοντες τὴν κεφαλὴν μύες, ὧν εἰς τὸ
<span class="lb" data-page="4.293" data-line="7" id="l4.293.7"></span>στέρνον καὶ τὴν κλεῖν καθήκει τὰ πέρατα, διότι καὶ ἡ κίνησις
<span class="lb" data-page="4.293" data-line="8" id="l4.293.8"></span>αὐτῶν ἐστι σύνθετος ἐξ εὐθειῶν ἐφεξῆς ἀλλήλαις
<span class="lb" data-page="4.293" data-line="9" id="l4.293.9"></span>κειμένων ἐπιτελουμένη. ταῦτ’ ἄρα κατὰ μὲν τὴν πρώτην
<span class="lb" data-page="4.293" data-line="10" id="l4.293.10"></span>ἔκφυσιν ἀπὸ τῶν εἰς τοὺς μεγάλους μῦς ἑκατέρας τῆς
<span class="lb" data-page="4.293" data-line="11" id="l4.293.11"></span>ὠμοπλάτης ἰόντων νεύρων ἀποβλάστημά τι καταφύεται τοῖς
<span class="lb" data-page="4.293" data-line="12" id="l4.293.12"></span>μυσὶν, ἐφεξῆς δὲ τῶν ἐν τῷ τραχήλῳ σπονδύλων, ἵν’ ἑκάστη
<span class="lb" data-page="4.293" data-line="13" id="l4.293.13"></span>τῶν ἀρχῶν ἐφ’ ἑαυτὴν ἕλκουσα τὸν μῦν ποικίλην τῇ διαδοχῇ
<span class="lb" data-page="4.293" data-line="14" id="l4.293.14"></span>τὴν κίνησιν ἐργάζηται. συμβαίνει γὰρ οὕτως ἀνάγκῃ
<span class="lb" data-page="4.293" data-line="15" id="l4.293.15"></span>τοῖς λοξὴν μὲν ἔχουσι τὴν θέσιν, ἀρχὰς δὲ κινήσεων ἐν
<span class="lb" data-page="4.293" data-line="16" id="l4.293.16"></span>διαφερούσαις χώραις ἱδρυμένας. <span class="milestone ed2page" data-n="4.682" data-unit="ed2page" id="ed2page.4.682"></span>κατὰ τοῦτο μὲν δὴ
<span class="lb" data-page="4.293" data-line="17" id="l4.293.17"></span>τοῖς πρώτοις μέρεσι τῶνδε τῶν μυῶν ἐδόθη τι τῶν ἄνωθεν
<span class="pb" data-page="4.294" id="p4.294"></span>
<span class="lb" data-page="4.294" data-line="1" id="l4.294.1"></span>νεύρων. ἀλλὰ καὶ τοῖς κατὰ τὰ παρίσθμια δυσὶ, καὶ τοῖς
<span class="lb" data-page="4.294" data-line="2" id="l4.294.2"></span>ἐπὶ τῶν μεγαλοφώνων ζώων, ἐπὶ τοὺς κατὰ τὴν ταπεινὴν
<span class="lb" data-page="4.294" data-line="3" id="l4.294.3"></span>πλευρὰν τοῦ ὑοειδοῦς μυὸς, καὶ τοῖς μυσὶν, οἳ καὶ τοῖς ἄνω
<span class="lb" data-page="4.294" data-line="4" id="l4.294.4"></span>μέρεσι τῶν πλευρῶν τοῦ πρώτου χόνδρου κατ’ ἔνια τῶν
<span class="lb" data-page="4.294" data-line="5" id="l4.294.5"></span>ζώων συνάπτονται, νεῦρον ἐξ ἐγκεφάλου δέδοται, διότι φωνητικά.
<span class="lb" data-page="4.294" data-line="6" id="l4.294.6"></span>καί τις ἄλλη νεύρων λεπτῶν συζυγία πρὸς τὴν
<span class="lb" data-page="4.294" data-line="7" id="l4.294.7"></span>ῥίζαν ἀφικνεῖται τῆς γλώττης, ἐν ἐκείνοις μάλιστα σαφῶς
<span class="lb" data-page="4.294" data-line="8" id="l4.294.8"></span>τοῖς ζώοις, ἐν οἷς οἱ προειρημένοι μύες εἰσίν. ἐκφύεται δ’
<span class="lb" data-page="4.294" data-line="9" id="l4.294.9"></span>αὕτη τῶν νεύρων ἡ συζυγία κατὰ τὴν ἕκτην ὀνομαζομένην
<span class="lb" data-page="4.294" data-line="10" id="l4.294.10"></span>ὑπὸ Μαρίνου, πᾶσι μὲν ὑπάρχουσα τοῖς ζώοις, ὅσα παραπλήσιά
<span class="lb" data-page="4.294" data-line="11" id="l4.294.11"></span>πως ἐστι τῷ ἀνθρώπῳ, διαφέρουσα δ’, ὡς εἴρηται.
<span class="lb" data-page="4.294" data-line="12" id="l4.294.12"></span>τοῖς μὲν γὰρ ἤτοι μεγαλοφώνοις, ἢ πρὸς τὸ δάκνειν παρεσκευασμένοις
<span class="lb" data-page="4.294" data-line="13" id="l4.294.13"></span>διὰ τὸ μέγεθος τῶν συνημμένων μυῶν τῷ ὑοειδεῖ,
<span class="lb" data-page="4.294" data-line="14" id="l4.294.14"></span>πρὸς ἐκείνους μᾶλλον ἀναλίσκεται τὰ προειρημένα
<span class="lb" data-page="4.294" data-line="15" id="l4.294.15"></span>νεῦρα, τοῖς δ’ ἄλλοις ἐπί τε τὴν φάρυγγα καὶ τὴν ῥίζαν
<span class="lb" data-page="4.294" data-line="16" id="l4.294.16"></span>τῆς γλώττης μᾶλλον ἐξικνεῖται. νεῦρον δ’ οὐδὲν ἄλλο κατωτέρω
<span class="lb" data-page="4.294" data-line="17" id="l4.294.17"></span>τοῦ προσώπου κατέρχεται τῶν ἐξ ἐγκεφάλου φυομένων,
<span class="pb" data-page="4.295" id="p4.295"></span>
<span class="lb" data-page="4.295" data-line="1" id="l4.295.1"></span>ἀλλ’ εἰς τοὺς περὶ τοῦτον μῦς ἅμα τοῖς αἰσθητικοῖς
<span class="lb" data-page="4.295" data-line="2" id="l4.295.2"></span>ὀργάνοις διανέμεται πάντα. λέλεκται δ’ ἔμπροσθεν αὐτῶν
<span class="lb" data-page="4.295" data-line="3" id="l4.295.3"></span>ἡ νομή· καὶ νῦν ἀναμιμνήσκειν μὲν αὖθις αὐτῆς περιττὸν,
<span class="lb" data-page="4.295" data-line="4" id="l4.295.4"></span>ἐπὶ δὲ τὸν ἐν τῷ τραχήλῳ νωτιαῖον ἰέναι βέλτιον, ἐπιδεικνύντας,
<span class="lb" data-page="4.295" data-line="5" id="l4.295.5"></span>ὅπως κᾀκ τούτου τὴν νομὴν τῶν νεύρων ἡ φύσις
<span class="lb" data-page="4.295" data-line="6" id="l4.295.6"></span>ἐποιήσατο δικαιοτάτην. εὐθὺς γοῦν, ὥσπερ ἐξ ἐγκεφάλου
<span class="lb" data-page="4.295" data-line="7" id="l4.295.7"></span>πολλοῖς τῶν κάτω τοῦ προσώπου μορίοις ἔνειμέ τινα νεύρου
<span class="lb" data-page="4.295" data-line="8" id="l4.295.8"></span>μοῖραν, οὐ μάτην οὐδ’ ὡς ἔτυχεν, ἀλλὰ δι’ ἃς εἴρηκα
<span class="lb" data-page="4.295" data-line="9" id="l4.295.9"></span>χρείας, οὕτως ἐπὶ τὴν κεφαλὴν ἐκ τραχήλου τῶν ἐκ νωτιαίου
<span class="lb" data-page="4.295" data-line="10" id="l4.295.10"></span>νεύρων ἀνάγειν οὐκ ὀκνεῖ, μεγάλην μὲν ἐπὶ τῶν ἄλλων
<span class="lb" data-page="4.295" data-line="11" id="l4.295.11"></span>ζώων, οἷς ὅ τε κροταφίτης μῦς μέγιστος, ἥ τε τῶν ὤτων
<span class="lb" data-page="4.295" data-line="12" id="l4.295.12"></span>φύσις εὐκίνητός τε καὶ πολυκίνητος καὶ μεγάλη, παντελῶς
<span class="lb" data-page="4.295" data-line="13" id="l4.295.13"></span>δὲ σμικρὰν τοῖς ζώοις ἐκείνοις, οἷς οὐδὲν τούτων, ὥσπερ ἀνθρώπῳ
<span class="lb" data-page="4.295" data-line="14" id="l4.295.14"></span>καὶ πιθήκῳ. καὶ γὰρ ὁ κροταφίτης μῦς μικρὸς
<span class="lb" data-page="4.295" data-line="15" id="l4.295.15"></span>τούτοις, καὶ ἡ τῶν ὤτων οὐσία σχεδὸν ἀκίνητος, ὅτι μὴ
<span class="lb" data-page="4.295" data-line="16" id="l4.295.16"></span>παντάπασιν ἐλαχίστη τισὶν αὐτῶν ἐστι. διὰ τοῦτ’ οὖν καὶ
<span class="lb" data-page="4.295" data-line="17" id="l4.295.17"></span>τὰ νεῦρα τούτοις τοῖς ζώοις μικρὰ πρὸς τὴν κεφαλὴν ἀναφέρεται,
<span class="pb" data-page="4.296" id="p4.296"></span>
<span class="lb" data-page="4.296" data-line="1" id="l4.296.1"></span>δύο μὲν ἐκ τῶν ὀπίσω μερῶν, δύο δ’ ἐκ τῶν πλαγίων,
<span class="lb" data-page="4.296" data-line="2" id="l4.296.2"></span>εἴς τε τὸ δέρμα διανεμόμενα καὶ τῶν ὤτων ἕκαστον.
<span class="lb" data-page="4.296" data-line="3" id="l4.296.3"></span>ὥσπερ δ’ ὑπογραφαί τινές εἰσι μυῶν ἀμφὶ τὸ οὖς αὐτοῖς,
<span class="lb" data-page="4.296" data-line="4" id="l4.296.4"></span>οὕτω καὶ νεῦρα σμικρότατα πρὸς τοῦθ’ ἥκει τὸ χωρίον. ἐπὶ
<span class="lb" data-page="4.296" data-line="5" id="l4.296.5"></span>δέ γε τῶν εὐκίνητά τε καὶ μεγάλα κεκτημένων ὦτα καθάπερ
<span class="lb" data-page="4.296" data-line="6" id="l4.296.6"></span>ἐν κύκλῳ πολλοῖς μυσὶν ἐστεφάνωται τὸ οὖς, οὕτω καὶ
<span class="lb" data-page="4.296" data-line="7" id="l4.296.7"></span>νεύροις μεγάλοις εἰς αὐτοὺς διανεμομένοις. ἀποσχίζεται δὲ
<span class="lb" data-page="4.296" data-line="8" id="l4.296.8"></span>ταῦτα τῆς δευτέρας τῶν ἐν τραχήλῳ συζυγίας. ἐπὶ γάρ τοι
<span class="lb" data-page="4.296" data-line="9" id="l4.296.9"></span>τὰς κεφαλὰς τῶν μυῶν ἰέναι, ἅπασι τοῖς νεύροις ἀναγκαῖον
<span class="lb" data-page="4.296" data-line="10" id="l4.296.10"></span>ἦν ἀνέρχεσθαι κάτωθεν. ἀλλὰ καὶ τῷ κροταφίτῃ μυῒ (καὶ
<span class="lb" data-page="4.296" data-line="11" id="l4.296.11"></span>γὰρ καὶ τούτου τὴν κεφαλὴν ἐγγὺς τῶν κατ’ ἰνίον ἡ φύσις
<span class="lb" data-page="4.296" data-line="12" id="l4.296.12"></span>ἔταξε χωρίων, ἐν οἷς ζώοις ὑπάρχει μέγιστος) εὐλόγως κᾀκ
<span class="lb" data-page="4.296" data-line="13" id="l4.296.13"></span>τραχήλου τις ἐμφύεται μοῖρα νεύρου διὰ τῶν κατ’ ἰνίον
<span class="lb" data-page="4.296" data-line="14" id="l4.296.14"></span>ἀναφερομένη μερῶν. τὴν δ’ εἰρημένην θέσιν ἡ κεφαλὴ τοῦ
<span class="lb" data-page="4.296" data-line="15" id="l4.296.15"></span>κροταφίτου μυὸς μάλιστα μὲν ἐπὶ τῶν καρχαροδόντων καλουμένων
<span class="lb" data-page="4.296" data-line="16" id="l4.296.16"></span>ἔχει, μετὰ ταῦτα κᾀπὶ τῶν μεγάλην ἐχόντων τὴν
<span class="lb" data-page="4.296" data-line="17" id="l4.296.17"></span>γένυν. ἐπὶ τούτων γάρ τοι τῶν ζώων ὁ κροταφίτης μῦς μέγας
<span class="pb" data-page="4.297" id="p4.297"></span>
<span class="lb" data-page="4.297" data-line="1" id="l4.297.1"></span>ὑπὸ τῆς φύσεως κατεσκευάσθη, τῶν μὲν εἰς τὸ δάκνειν
<span class="lb" data-page="4.297" data-line="2" id="l4.297.2"></span>εὐρώστως, τῶν δ’ εἰς τὸ βαστάζειν τὴν γένυν ἰσχυροῦ δεομένων
<span class="lb" data-page="4.297" data-line="3" id="l4.297.3"></span>μυός. <span class="milestone ed2page" data-n="4.683" data-unit="ed2page" id="ed2page.4.683"></span>ὁ δὲ δὴ λεπτὸς καὶ πλατὺς μῦς, ὁ
<span class="lb" data-page="4.297" data-line="4" id="l4.297.4"></span>κινῶν τὴν γνάθον ἅμα τοῖς πλαγίοις μέρεσι τοῦ στόματος,
<span class="lb" data-page="4.297" data-line="5" id="l4.297.5"></span>ὃν ἀποδέροντες ὁμοῦ τῷ δέρματι διέφθαρον οἱ πρὸ ἐμοῦ,
<span class="lb" data-page="4.297" data-line="6" id="l4.297.6"></span>θαυμαστήν τινα τέχνην ἐνδείκνυται τῆς φύσεως. ἐπειδὴ
<span class="lb" data-page="4.297" data-line="7" id="l4.297.7"></span>γὰρ αἱ μὲν ἀρχαὶ πολλαὶ τοῦ μυὸς τοῦδε, τελευτᾷ δ’ εἰς
<span class="lb" data-page="4.297" data-line="8" id="l4.297.8"></span>τὰς γνάθους καὶ τὰ χείλη, διοῖγον εἰς τὰ πλάγια τὸ
<span class="lb" data-page="4.297" data-line="9" id="l4.297.9"></span>στόμα, διὰ τοῦτο τάς τ’ ἶνας ἔχει πάσας ἐπὶ ταῦτα φερομένας
<span class="lb" data-page="4.297" data-line="10" id="l4.297.10"></span>τὰ μέρη καὶ σὺν αὐταῖς τὰ νεῦρα. ταῖς μὲν
<span class="lb" data-page="4.297" data-line="11" id="l4.297.11"></span>οὖν ἀπὸ τῆς ἀκάνθης τῶν ἐν τραχήλῳ σπονδύλων ἀρχομέναις
<span class="lb" data-page="4.297" data-line="12" id="l4.297.12"></span>ἰσὶ συμπροέρχονται νεῦρα διὰ τοῦ τραχήλου μέχρι
<span class="lb" data-page="4.297" data-line="13" id="l4.297.13"></span>τῶν ἔμπροσθεν ἐγκάρσια μέγιστά τε καὶ πλεῖστα, διότι
<span class="lb" data-page="4.297" data-line="14" id="l4.297.14"></span>καὶ ὁ σύνδεσμος ὁ ὑμενώδης, ὁ τὰς ἶνας ἔχων, ἀπὸ τῆς
<span class="lb" data-page="4.297" data-line="15" id="l4.297.15"></span>ἀκάνθης ἐκπέφυκεν, ἥ τε κυριωτάτη τοῦ μυὸς ἀρχὴ κατ’
<span class="lb" data-page="4.297" data-line="16" id="l4.297.16"></span>ἐκεῖνο τὸ χωρίον ὑπάρχει. ταῖς δὲ ἀπὸ τῆς ὠμοπλάτης
<span class="lb" data-page="4.297" data-line="17" id="l4.297.17"></span>καὶ κλειδὸς ἀναφερομέναις ἰσὶν ἐλάττω καὶ τὰ νεῦρά ἐστι,
<span class="lb" data-page="4.297" data-line="18" id="l4.297.18"></span>κατὰ τὴν τῶν ἰνῶν φορὰν<span class="milestone ed1page" data-n="1.543" data-unit="ed1page" id="ed1page.1.543"></span> καὶ ταῦτα συμπροερχόμενα. ﻿
<span class="pb" data-page="4.298" id="p4.298"></span>
<span class="lb" data-page="4.298" data-line="1" id="l4.298.1"></span>μιᾶς δ’ οὔσης ἐκφύσεως ἑκατέρωθεν ἐν ἑκάστῳ τῶν κατὰ
<span class="lb" data-page="4.298" data-line="2" id="l4.298.2"></span>τὸν τράχηλον σπονδύλων, καὶ ταύτης ἐγκαρσίαν ἐχούσης τὴν
<span class="lb" data-page="4.298" data-line="3" id="l4.298.3"></span>ῥίζαν τοῦ νεύρου, θαυμαστὸν, ὅπως, ὅσαι μὲν ἐν τοῖς πρόσω
<span class="lb" data-page="4.298" data-line="4" id="l4.298.4"></span>μέρεσι τῆς ἐκφύσεως ὑπάρχουσι τοῦ μυὸς ἶνες, εἰς ταύτας
<span class="lb" data-page="4.298" data-line="5" id="l4.298.5"></span>ἐμφύεται τὰ νεῦρα, πρὸς τὴν ἄνω φορὰν ἐπιστρεφόμενα
<span class="lb" data-page="4.298" data-line="6" id="l4.298.6"></span>κατά τινας καμπὰς εὐμηχάνως ὑπὸ τῆς φύσεως εὑρημένας,
<span class="lb" data-page="4.298" data-line="7" id="l4.298.7"></span>τὰς μὲν περὶ μῦς τινας, ἢ ἀρτηρίας, ἢ φλέβας, ἐνίας δὲ
<span class="lb" data-page="4.298" data-line="8" id="l4.298.8"></span>καὶ δι’ ὑμένων, οὓς αὐτὴ διατίτρησιν ὀπαῖς λεπταῖς ἴσαις
<span class="lb" data-page="4.298" data-line="9" id="l4.298.9"></span>τοῖς νεύροις· ὅσαι δ’ αὖ λοξαὶ τῶν ἰνῶν, ἑτοιμότερον ταύταις
<span class="lb" data-page="4.298" data-line="10" id="l4.298.10"></span>ἐμφύει τὸ νεῦρον λοξόν. ἐπί τε τῶν ὄπισθεν μορίων
<span class="lb" data-page="4.298" data-line="11" id="l4.298.11"></span>ἐκ τῆς ἀκάνθης φερομένων μεῖζον τὸ θαῦμα τῶν ἔργων τῆς
<span class="lb" data-page="4.298" data-line="12" id="l4.298.12"></span>φύσεώς ἐστιν. ἔδει μὲν γὰρ καὶ ταύταις ἀπὸ τῆς ἀκάνθης
<span class="lb" data-page="4.298" data-line="13" id="l4.298.13"></span>συμπροέρχεσθαι νεῦρα, καθάπερ καὶ φαίνεται. θεασάμενος
<span class="lb" data-page="4.298" data-line="14" id="l4.298.14"></span>δ’ αὐτά τις οἰήσεται τῶν ὀστῶν αὐτῶν τῆς ἀκάνθης ἐκπεφυκέναι·
<span class="lb" data-page="4.298" data-line="15" id="l4.298.15"></span>τὸ δ’ οὐχ οὕτως ἔχει. καὶ γὰρ καὶ τούτοις τοῖς
<span class="lb" data-page="4.298" data-line="16" id="l4.298.16"></span>νεύροις ὁ ἐν τῷ τραχήλῳ νωτιαῖος ἀρχὴ διὰ τῶν κοινῶν ἐν
<span class="lb" data-page="4.298" data-line="17" id="l4.298.17"></span>τοῖς σπονδύλοις τρημάτων, ἅπερ ἐν τοῖς πλαγίοις αὐτῶν
<span class="pb" data-page="4.299" id="p4.299"></span>
<span class="lb" data-page="4.299" data-line="1" id="l4.299.1"></span>ἐστι, τὴν πρώτην ἔκφυσιν ἔχει. αὕτη γάρ τοι μία καθ’
<span class="lb" data-page="4.299" data-line="2" id="l4.299.2"></span>ἑκάτερον μέρος ἑκάστου σπονδύλου τοῖς ἀπὸ τοῦ νωτιαίου
<span class="lb" data-page="4.299" data-line="3" id="l4.299.3"></span>νεύροις ἀρχή. διανέμει δ’ αὐτὰ θαυμασίως ὅπως ἡ φύσις
<span class="lb" data-page="4.299" data-line="4" id="l4.299.4"></span>εὐθὺς ἀνίσχοντα παρὰ τὰς ἀποφύσεις τῶν σπονδύλων, ἔνια
<span class="lb" data-page="4.299" data-line="5" id="l4.299.5"></span>μὲν ἐγκάρσια πρὸς τοὐπίσω καὶ πρόσω τοῦ τραχήλου προσάγουσα,
<span class="lb" data-page="4.299" data-line="6" id="l4.299.6"></span>τινὰ δ’ ἐγκλίνουσα περὶ δή τινας καμπὰς ὄρθιά τε
<span class="lb" data-page="4.299" data-line="7" id="l4.299.7"></span>καὶ κατάντη καὶ λοξά. ταύτης οὖν τῆς ποικιλίας φαινομένης
<span class="lb" data-page="4.299" data-line="8" id="l4.299.8"></span>κατά τινας τῶν νεύρων ἐκφύσεις, ἤν γέ τις ἀκριβῶς
<span class="lb" data-page="4.299" data-line="9" id="l4.299.9"></span>ἀνατέμῃ, θαυμασιώτερον ἔτι καὶ ἀπορώτερον γίνεται τὸ περὶ
<span class="lb" data-page="4.299" data-line="10" id="l4.299.10"></span>τῶν ἀπὸ τῆς ἀκάνθης φερομένων νεύρων. καὶ διὰ τοῦτο
<span class="lb" data-page="4.299" data-line="11" id="l4.299.11"></span>ἀγνοεῖται καὶ τοῖς ἀνατομικωτάτοις εἶναι δοκοῦσι μέγιστόν
<span class="lb" data-page="4.299" data-line="12" id="l4.299.12"></span>τι καὶ τοῦτο τῶν ἔργων τῆς φύσεως. ὅπου γὰρ ὅλον οὐκ
<span class="lb" data-page="4.299" data-line="13" id="l4.299.13"></span>ἴσασι τὸν μῦν τοῦτον, πολὺ μᾶλλον οὐδὲ τῶν νεύρων ἄν τι
<span class="lb" data-page="4.299" data-line="14" id="l4.299.14"></span>γνοῖεν τῶν κατ’ αὐτόν. ἀλλ’ ἡ φύσις ἀποβλάστημα καθ’
<span class="lb" data-page="4.299" data-line="15" id="l4.299.15"></span>ἑκάστην ἔκφυσιν νεύρου πάντων τῶν ἐν τραχήλῳ μετὰ τὸν
<span class="lb" data-page="4.299" data-line="16" id="l4.299.16"></span>β΄ ἐπὶ τὴν ὀπίσω χώραν ἐγκαρσίαν ἄγουσα διὰ βάθους
<span class="lb" data-page="4.299" data-line="17" id="l4.299.17"></span>ἕως τῆς κατὰ τὴν ἄκανθαν ῥίζης, ἐντεῦθεν ἀνάγει μετὰ
<span class="pb" data-page="4.300" id="p4.300"></span>
<span class="lb" data-page="4.300" data-line="1" id="l4.300.1"></span>τῆς ἀκάνθης ἄχρι τοῦ προειρημένου συνδέσμου λεπτοῦ καὶ
<span class="lb" data-page="4.300" data-line="2" id="l4.300.2"></span>πλατέος ὄντος οἷόν περ ὑμένος, εἶτ’ αὐτὸν τοῦτον τιτρᾶσα
<span class="lb" data-page="4.300" data-line="3" id="l4.300.3"></span>λεπτοτάταις ὀπαῖς ἴσαις τοῖς νεύροις, ἐπανάγει πάλιν αὐτὰ
<span class="lb" data-page="4.300" data-line="4" id="l4.300.4"></span>διὰ τοῦ τραχήλου πρόσω. καὶ εἰ τοὺς μεταξὺ μῦς ἐξέλοις,
<span class="lb" data-page="4.300" data-line="5" id="l4.300.5"></span>θεάσῃ μετὰ τὴν πρώτην ἔκφυσιν, ἣν ἐκ τοῦ νωτιαίου
<span class="lb" data-page="4.300" data-line="6" id="l4.300.6"></span>ποιεῖται τῶν νεύρων ἕκαστον, ὀπίσω μὲν πρότερον ἐγκάρσιον
<span class="lb" data-page="4.300" data-line="7" id="l4.300.7"></span>ἐπὶ τῶν διὰ βάθους μυῶν τοῦ τραχήλου φερόμενον,
<span class="lb" data-page="4.300" data-line="8" id="l4.300.8"></span>αὖθις δ’ ἐπιπολῆς ὑπὸ τῷ δέρματι πρόσω παραγινόμενον
<span class="lb" data-page="4.300" data-line="9" id="l4.300.9"></span>ὁμοίως ἐγκάρσιον, ἐπὶ τοῦ πλατέος ὀχούμενον συνδέσμου
<span class="lb" data-page="4.300" data-line="10" id="l4.300.10"></span><span class="milestone ed2page" data-n="4.684" data-unit="ed2page" id="ed2page.4.684"></span>(τούτῳ γὰρ εἰς πάντα χρῆται) παλινδρομεῖν ἀπαρξάμενον.
<span class="lb" data-page="4.300" data-line="11" id="l4.300.11"></span>ἐν μέν γε ταῖς ὀπαῖς αὐτοῦ κάμπτεται· μετὰ ταῦτα
<span class="lb" data-page="4.300" data-line="12" id="l4.300.12"></span>δ’ ἐπιφύεται, καὶ βαστάζεται, καὶ προσάγεται δι’ αὐτοῦ.
<span class="lb" data-page="4.300" data-line="13" id="l4.300.13"></span>τὰ μὲν οὖν ἄλλα πάντα τοῦ πλατέος ἐκείνου καὶ λεπτοῦ
<span class="lb" data-page="4.300" data-line="14" id="l4.300.14"></span>μυὸς ἑνὸς ἑκατέρωθεν ὄντος οὕτω τοῖς νεύροις διαπέπλεκται·
<span class="lb" data-page="4.300" data-line="15" id="l4.300.15"></span>τὰ δ’ ἀπὸ τῆς ῥίζης τῶν ὤτων διὰ τῶν γνάθων
<span class="lb" data-page="4.300" data-line="16" id="l4.300.16"></span>αὐτοῦ κατὰ τοῦ μασητῆρος ἐποχούμενα τοῖς κατὰ τὸ τυφλὸν
<span class="lb" data-page="4.300" data-line="17" id="l4.300.17"></span>τρῆμα διεκπίπτουσι χρῆται, τὴν θέσιν ὁμοίαν ἔχουσι
<span class="lb" data-page="4.300" data-line="18" id="l4.300.18"></span>ταῖς κατὰ τοῦτο τὸ μέρος ἰσὶ καὶ τὴν ἀρχὴν ἐγγυτέρω.
<span class="pb" data-page="4.301" id="p4.301"></span>
<span class="lb" data-page="4.301" data-line="1" id="l4.301.1"></span>τοῦτο τὸ ἔργον τε καὶ θαῦμα τῆς φύσεως ἠγνοήθη τοῖς
<span class="lb" data-page="4.301" data-line="2" id="l4.301.2"></span>ἀνατομικοῖς, ὥσπερ καὶ ἄλλα πολλὰ περιττὰ μηχανήματα
<span class="lb" data-page="4.301" data-line="3" id="l4.301.3"></span>περὶ τὴν κατασκευὴν τοῦ ζώου. καὶ γὰρ καὶ ὅτι τρεῖς μὲν
<span class="lb" data-page="4.301" data-line="4" id="l4.301.4"></span>συζυγίαι μυῶν ἀνανεύουσιν εἰς τοὐπίσω τράχηλόν τε καὶ
<span class="lb" data-page="4.301" data-line="5" id="l4.301.5"></span>κεφαλὴν, ἕτεραι δὲ τέτταρες περὶ τὸ τῆς κεφαλῆς ἄρθρον
<span class="lb" data-page="4.301" data-line="6" id="l4.301.6"></span>αὐτὸ κατὰ τὸν α΄ τε καὶ β΄σπόνδυλον ἄνευ τοῦ τραχήλου
<span class="lb" data-page="4.301" data-line="7" id="l4.301.7"></span>τὴν κεφαλὴν μόνην κινοῦσιν ὀπίσω, καί τινες ἄλλαι πρὸς
<span class="lb" data-page="4.301" data-line="8" id="l4.301.8"></span>ἑκάτερον τῶν πλαγίων ἠγνόηνται μὲν ἰατροῖς· ἡ φύσις δ’
<span class="lb" data-page="4.301" data-line="9" id="l4.301.9"></span>οὐδὲ τούτων οὐδὲν ἀργῶς ἐποίησεν, ὡς ἔδειξα, καὶ τῶν κινούντων
<span class="lb" data-page="4.301" data-line="10" id="l4.301.10"></span>νεύρων ἅπαντας τοὺς εἰρημένους μῦς ἀρχὴν τὸν
<span class="lb" data-page="4.301" data-line="11" id="l4.301.11"></span>νωτιαῖον ἐδημιούργησε, κατὰ τὰς κινήσεις τῶν μυῶν ἑκάστου
<span class="lb" data-page="4.301" data-line="12" id="l4.301.12"></span>νεύρου τὴν φορὰν ἐργασαμένη. τοῦτο δ’ οὐχ ἥκιστα
<span class="lb" data-page="4.301" data-line="13" id="l4.301.13"></span>καὶ καθ’ ὅλον ἔπραξε τὸ ζῶον. ὡς γὰρ τοῖς ἐν τραχήλῳ
<span class="lb" data-page="4.301" data-line="14" id="l4.301.14"></span>μυσὶν ἡ φορὰ τῶν νεύρων ἀπὸ τῶν κάτω μερῶν ἄνω γίνεται,
<span class="lb" data-page="4.301" data-line="15" id="l4.301.15"></span>διότι τὴν κεφαλὴν κινοῦσι πρόσω, οὕτω τοῖς ἀπάγουσι
<span class="lb" data-page="4.301" data-line="16" id="l4.301.16"></span>πρὸς τὸν νῶτον ὀπίσω τὴν ὠμοπλάτην δύο μυσὶν
<span class="lb" data-page="4.301" data-line="17" id="l4.301.17"></span>ἐπὶ τῶν κατὰ τὴν ἄκανθαν μορίων ἡ τῶν νεύρων ἀρχὴ
<span class="lb" data-page="4.301" data-line="18" id="l4.301.18"></span>ταχθεῖσα συμπροέρχεταί τε καὶ συγκατασχίζεται μέχρι τῆς
<span class="pb" data-page="4.302" id="p4.302"></span>
<span class="lb" data-page="4.302" data-line="1" id="l4.302.1"></span>ὠμοπλάτης. ἄγει μὲν γὰρ καὶ πρὸς τούτους τοὺς μῦς ἡ
<span class="lb" data-page="4.302" data-line="2" id="l4.302.2"></span>φύσις τὰ νεῦρα διὰ βάθους οὐκ ὀλίγου, ταῖς κεφαλαῖς δ’
<span class="lb" data-page="4.302" data-line="3" id="l4.302.3"></span>αὐτῶν ἐμφύουσα τὴν αὐτὴν μὲν ὁδὸν, ὑψηλοτέραν δ’, ἐπανάγει
<span class="lb" data-page="4.302" data-line="4" id="l4.302.4"></span>δι’ ἐγκαρσίας θέσεως. οὕτω δὲ καὶ κατὰ τὸν ἐφεξῆς
<span class="lb" data-page="4.302" data-line="5" id="l4.302.5"></span>αὐτοῖς μῦν τὸν μέγαν, ὃς καὶ τοῖς κάτω πέρασι τῆς ὠμοπλάτης
<span class="lb" data-page="4.302" data-line="6" id="l4.302.6"></span>ἐπιπεφυκὼς αὐτήν τε ταύτην κατασπᾷ διὰ τῶν ἐνθάδε
<span class="lb" data-page="4.302" data-line="7" id="l4.302.7"></span>λαβῶν καὶ μετὰ ταύτην τὸν βραχίονα διὰ τῆς μασχάλης
<span class="lb" data-page="4.302" data-line="8" id="l4.302.8"></span>ἀναφερόμενος, εὕροις ἂν τὰ νεῦρα πάντα διακείμενα
<span class="lb" data-page="4.302" data-line="9" id="l4.302.9"></span>τῇ θέσει κατὰ τὸν αὐτὸν τρόπον ταῖς ἰσὶ, καὶ μάλιστά γε
<span class="lb" data-page="4.302" data-line="10" id="l4.302.10"></span>ὅταν ἀνατείνηται παρὰ τὰς πλευρὰς ἐπὶ τὴν μασχάλην.
<span class="lb" data-page="4.302" data-line="11" id="l4.302.11"></span>ἐὰν δ’ ἀποδείρας ἅπαν τὸ περὶ τὸν θώρακα δέρμα σκοπεῖν
<span class="lb" data-page="4.302" data-line="12" id="l4.302.12"></span>ἐθελήσαις τῶν νεύρων τὴν φορὰν, οὐχ ἁπλῆν ἢ μίαν, ἀλλ’
<span class="lb" data-page="4.302" data-line="13" id="l4.302.13"></span>ἱκανῶς πολυειδῆ θεάσῃ. τῷ μέν γε δέρματι καὶ τοῖς ὑμέσιν
<span class="lb" data-page="4.302" data-line="14" id="l4.302.14"></span>ἄνωθεν καταφερόμενα διασπείρεται νεῦρα, τοῖς δ’ ὑποτεταγμένοις
<span class="lb" data-page="4.302" data-line="15" id="l4.302.15"></span>αὐτοῖς μυσὶ, τούτῳ τε τῷ προκειμένῳ κατὰ τὸν
<span class="lb" data-page="4.302" data-line="16" id="l4.302.16"></span>λόγον, ἐκ τῶν μεγίστων ὄντι, καὶ τῷ λεπτῷ τῷ μετ’ αὐτοὺς,
<span class="lb" data-page="4.302" data-line="17" id="l4.302.17"></span>μὴ γινωσκομένῳ μηδ’ αὐτῷ τοῖς ἀνατομικοῖς, οὐδὲν ἐκ τούτων
<span class="lb" data-page="4.302" data-line="18" id="l4.302.18"></span>τῶν νεύρων ἀποπλανηθὲν ἐνέφυ, ἀλλ’ ἔστι θεάσασθαι ﻿
<span class="pb" data-page="4.303" id="p4.303"></span>
<span class="lb" data-page="4.303" data-line="1" id="l4.303.1"></span>παρερχόμενα μὲν ἄλληλα τὰ νεῦρα, τοῖς δ’ οἰκείοις ἑκατέρας
<span class="lb" data-page="4.303" data-line="2" id="l4.303.2"></span>διασπειρόμενα μορίοις.
</p>
          </article>

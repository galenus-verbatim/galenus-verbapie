<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:16.7">
<span class="pb page1" data-page="4.303" id="p4.303"></span>
<span class="milestone ed1page page1" data-n="1.543" data-unit="ed1page" id="ed1page.1.543"></span>
<span class="milestone ed2page page1" data-n="4.684" data-unit="ed2page" id="ed2page.4.684"></span>
            <p>
<span class="lb" data-page="4.303" data-line="3" id="l4.303.3"></span>Ὄψει δὲ καὶ ἄλλους μῦς πολλοὺς περὶ τὸν
<span class="lb" data-page="4.303" data-line="4" id="l4.303.4"></span>θώρακα, καθάπερ ἐν τραχήλῳ, τοὺς μὲν ἄνωθεν καταφερόμενα
<span class="lb" data-page="4.303" data-line="5" id="l4.303.5"></span>δεχομένους νεῦρα, τοὺς δ’ ἀνάπαλιν κάτωθεν ἄνω.
<span class="lb" data-page="4.303" data-line="6" id="l4.303.6"></span>πρὸς γάρ τὰς τελευτὰς τῶν μυῶν, ἔνθα κινοῦσι τὰ μόρια,
<span class="lb" data-page="4.303" data-line="7" id="l4.303.7"></span>καὶ τὰ νεῦρα φερόμενα διασπείρεται. τὸν γοῦν ἀπὸ τῶν
<span class="lb" data-page="4.303" data-line="8" id="l4.303.8"></span>νόθων πλευρῶν καὶ τοῦ τιτθοῦ μῦν ἀναφερόμενον ἐπὶ
<span class="lb" data-page="4.303" data-line="9" id="l4.303.9"></span>τὴν κατ’ ὦμον διάρθρωσιν ἐγγύτατον κείμενον ἰδεῖν ἔστι
<span class="lb" data-page="4.303" data-line="10" id="l4.303.10"></span>τῷ καταφερομένῳ μὲν ἐκ τοῦ τραχήλου, καὶ τὰ πρόσω δὲ
<span class="lb" data-page="4.303" data-line="11" id="l4.303.11"></span>τοῦ θώρακος διαστέλλοντι, καὶ τοῦτον αὐτὸν <span class="milestone ed2page" data-n="4.685" data-unit="ed2page" id="ed2page.4.685"></span>τὸν
<span class="lb" data-page="4.303" data-line="12" id="l4.303.12"></span>κατὰ σιμὰ τῶν ὠμοπλατῶν, ὥσπερ γε καὶ τῷ πρόσω λεχθέντι
<span class="lb" data-page="4.303" data-line="13" id="l4.303.13"></span>τούτων ἀπὸ τοῦ στέρνου φερομένους ἐπὶ βραχίονα. τούτοις
<span class="lb" data-page="4.303" data-line="14" id="l4.303.14"></span>μὲν οὖν τοῖς ἄνω φερομένοις ἔκ τε τῶν τοῦ θώρακος μεσοπλευρίων
<span class="lb" data-page="4.303" data-line="15" id="l4.303.15"></span>ἔξω διεκπίπτοντα νεῦρα διανέμεται, καί τινα
<span class="lb" data-page="4.303" data-line="16" id="l4.303.16"></span>κατὰ λοξὰς καμπὰς ἐκ τῶν ὑστάτων τοῦ τραχήλου πλησίον
<span class="lb" data-page="4.303" data-line="17" id="l4.303.17"></span>τῶν ἀπονευρώσεων. τοῖς δ’ ἐκ τοῦ τραχήλου καταφερομένοις
<span class="lb" data-page="4.303" data-line="18" id="l4.303.18"></span>εἰς τὸν θώρακα νωτιαῖος ὁ κατὰ τράχηλον ἐπιπέμπει
<span class="pb" data-page="4.304" id="p4.304"></span>
<span class="lb" data-page="4.304" data-line="1" id="l4.304.1"></span>νεῦρα. περὶ δὲ τῆς ἐν αὐτοῖς τοῖς μεσοπλευρίοις μυσὶ φορᾶς
<span class="lb" data-page="4.304" data-line="2" id="l4.304.2"></span>τῶν νεύρων ἐπιπλέον εἰρηκὼς ἔν τε τοῖς τῆς ἀναπνοῆς
<span class="lb" data-page="4.304" data-line="3" id="l4.304.3"></span>αἰτίοις καὶ ταῖς ἀνατομικαῖς ἐγχειρήσεσιν, οὐδὲν ἔτι δέομαι
<span class="lb" data-page="4.304" data-line="4" id="l4.304.4"></span>καὶ νῦν ἐξηγεῖσθαι τὴν τέχνην τῆς φύσεως, ὥσπερ γε οὐδὲ
<span class="lb" data-page="4.304" data-line="5" id="l4.304.5"></span>περὶ τῆς πρὸς τὸ διάφραγμα κατὰ τὸ ιγ΄ εἰρημένης γράμμα.
<span class="lb" data-page="4.304" data-line="6" id="l4.304.6"></span>τὸ δ’ οὔτ’ ἔμπροσθεν πω γεγραμμένον οὔθ’ οἷς ἄρτι διῆλθον
<span class="lb" data-page="4.304" data-line="7" id="l4.304.7"></span>ὁμοίαν ἔχον τὴν κατασκευὴν ἀναγκαῖον ἴσως μὴ παρελθεῖν.
<span class="lb" data-page="4.304" data-line="8" id="l4.304.8"></span>οἱ γάρ τοι κατὰ τὴν ἐπωμίδα μύες ἀνατείνουσι μὲν
<span class="lb" data-page="4.304" data-line="9" id="l4.304.9"></span>ὅλον τὸν βραχίονα, δέονται δ’ ἰσχυροῦ νεύρου, μέγιστον
<span class="lb" data-page="4.304" data-line="10" id="l4.304.10"></span>μόριον εἰς ὕψος ἀναφέροντες, καὶ χρὴ δήπου τὸ νεῦρον
<span class="lb" data-page="4.304" data-line="11" id="l4.304.11"></span>ἐκεῖνο κατὰ τὴν ἄνω χώραν ἐμφύεσθαι τῷ μυΐ. πόθεν οὖν
<span class="lb" data-page="4.304" data-line="12" id="l4.304.12"></span>ἀνάγωμεν αὐτῷ νεῦρον οὕτως ὑψηλόν; οὔτε γὰρ ἐκ τοῦ περιέχοντος
<span class="lb" data-page="4.304" data-line="13" id="l4.304.13"></span>ἡμᾶς ἀέρος,<span class="milestone ed1page" data-n="1.544" data-unit="ed1page" id="ed1page.1.544"></span> οὔτ’ ἐκ τῆς κεφαλῆς διὰ τῶν
<span class="lb" data-page="4.304" data-line="14" id="l4.304.14"></span>ἐπιπολῆς τοῦ τραχήλου μυῶν, σφαλερὰν ἱκανῶς ἔχον τὴν πορείαν,
<span class="lb" data-page="4.304" data-line="15" id="l4.304.15"></span>ἀλλ’ οὐδὲ τοῦ τραχήλου, λοξόν τε ἅμα καὶ διὰ τῶν
<span class="lb" data-page="4.304" data-line="16" id="l4.304.16"></span>ἐπιπολῆς χωρίων ἀνάγειν οἷόν τέ ἐστιν εἰς ὑψηλὸν μῦν
<span class="lb" data-page="4.304" data-line="17" id="l4.304.17"></span>ὑπὸ τῷ δέρματι κείμενον νεῦρον. ἡμεῖς μὲν οὖν, ὡς ἐοίκαμεν,
<span class="pb" data-page="4.305" id="p4.305"></span>
<span class="lb" data-page="4.305" data-line="1" id="l4.305.1"></span>οὐδ’ ἄχρι λόγου δυνάμενοι νεῦρον ἐπιτήδειον ἐξευρεῖν τῷ
<span class="lb" data-page="4.305" data-line="2" id="l4.305.2"></span>κατὰ τὴν ἐπωμίδα μυῒ, τῇ φύσει δ’ ἔργῳ πέπρακται ῥᾷστα
<span class="lb" data-page="4.305" data-line="3" id="l4.305.3"></span>καὶ τοῦτο, κατὰ μὲν τὸν δ΄ καὶ ε΄ ἐν τῷ τραχήλῳ σπόνδυλον
<span class="lb" data-page="4.305" data-line="4" id="l4.305.4"></span>ἐκ τοῦ νωτιαίου μυελοῦ γεννησαμένῃ τὸ νεῦρον, ἀγαγούσῃ
<span class="lb" data-page="4.305" data-line="5" id="l4.305.5"></span>δ’ ἐπὶ τὴν ἐκτός τε ἅμα καὶ ἄνω χώραν τῆς ἐπωμίδος
<span class="lb" data-page="4.305" data-line="6" id="l4.305.6"></span>οὕτω διὰ βάθους, ὡς μηδὲ φαίνεσθαι περὶ τὸν τῆς
<span class="lb" data-page="4.305" data-line="7" id="l4.305.7"></span>ὠμοπλάτης αὐχένα καὶ τὴν κατ’ ὦμον διάρθρωσιν. ἐν τῷ
<span class="lb" data-page="4.305" data-line="8" id="l4.305.8"></span>βαθυτάτῳ τούτου ἤδη χωρίου τὴν πορείαν αὐτοῖς παρεσκεύασε,
<span class="lb" data-page="4.305" data-line="9" id="l4.305.9"></span>τὸ μὲν ἕτερον ἐπὶ τὴν ἄνω χώραν ἀγαγοῦσα τοῦ
<span class="lb" data-page="4.305" data-line="10" id="l4.305.10"></span>τῆς ὠμοπλάτης αὐχένος, τὸ δ’ ἕτερον ὑπ’ αὐτὴν διεκβάλλουσα,
<span class="lb" data-page="4.305" data-line="11" id="l4.305.11"></span>κᾄπειτα διὰ καμπῆς ἑκάτερον εἰς τοὺς ἀνατείνοντας
<span class="lb" data-page="4.305" data-line="12" id="l4.305.12"></span>τὸν βραχίονα μῦς διανείμασα. κατὰ δὲ τὴν αὐτὴν πρόνοιάν
<span class="lb" data-page="4.305" data-line="13" id="l4.305.13"></span>τε καὶ τέχνην καὶ τοῖς ἄλλοις ἅπασι τοῖς κατ’ ὠμοπλάτην
<span class="lb" data-page="4.305" data-line="14" id="l4.305.14"></span>μυσὶν ἡ φύσις ἔνειμε νεῦρα.
</p>
          </article>

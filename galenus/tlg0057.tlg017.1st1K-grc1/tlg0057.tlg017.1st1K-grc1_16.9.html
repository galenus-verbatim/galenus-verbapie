<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:16.9">
<span class="pb page1" data-page="4.311" id="p4.311"></span>
<span class="milestone ed1page page1" data-n="1.544" data-unit="ed1page" id="ed1page.1.544"></span>
<span class="milestone ed2page page1" data-n="4.687" data-unit="ed2page" id="ed2page.4.687"></span>
            <p>
<span class="lb" data-page="4.311" data-line="1" id="l4.311.1"></span>Νυνὶ δ’ ἐπὶ τὸ λεῖπον ἤδη τοῦ λόγου μετιέναι
<span class="lb" data-page="4.311" data-line="2" id="l4.311.2"></span>καιρός. ἐπειδὴ γὰρ οἱ τῶν τῆς ἥβης ὀστῶν ἐκφυόμενοι
<span class="lb" data-page="4.311" data-line="3" id="l4.311.3"></span>μύες ἔχρῃζον νεύρων, ἀναγκαῖον ἦν ἐνεχθῆναί τινα
<span class="lb" data-page="4.311" data-line="4" id="l4.311.4"></span>καὶ διὰ τῶν ἔνδον μερῶν· ἅπαντα μὲν γὰρ ἀδύνατον, ὡς
<span class="lb" data-page="4.311" data-line="5" id="l4.311.5"></span>ὀλίγον ἔμπροσθεν εἴρηται, διά τε τὴν χώραν τῆς τῶν νεύρων
<span class="lb" data-page="4.311" data-line="6" id="l4.311.6"></span>ἐκφύσεως ἔξω ῥέπουσαν, ἔτι δὲ μᾶλλον τοῦδε καὶ διὰ
<span class="lb" data-page="4.311" data-line="7" id="l4.311.7"></span>στενοχωρίαν. ἐν γὰρ τῷ μεταξὺ τῆς κεφαλῆς τοῦ μηροῦ
<span class="lb" data-page="4.311" data-line="8" id="l4.311.8"></span>καὶ τῶν τῆς ἥβης ὀστῶν τοῖς ἄνωθεν καταφερομένοις νεύροις
<span class="lb" data-page="4.311" data-line="9" id="l4.311.9"></span>ἀνάγκη γενέσθαι τὴν ὁδοιπορίαν. ταύτην δὲ τὴν χώραν
<span class="lb" data-page="4.311" data-line="10" id="l4.311.10"></span>ἕτερα μόρια κατείληφεν <span class="milestone ed1page" data-n="1.545" data-unit="ed1page" id="ed1page.1.545"></span>ἀλλαχόθι μετατεθῆναι
<span class="lb" data-page="4.311" data-line="11" id="l4.311.11"></span>μὴ δυνάμενα. καὶ γὰρ καὶ τὴν ἀρτηρίαν καὶ τὴν φλέβα,
<span class="lb" data-page="4.311" data-line="12" id="l4.311.12"></span>τῶν κατ’ ὀσφὺν ἀγγείων ἀπεσχισμένων τῶν μεγάλων, ἀδύνατόν
<span class="lb" data-page="4.311" data-line="13" id="l4.311.13"></span>ἐστιν ἑτέραν ὁδὸν ἐπὶ τὰ σκέλη τραπέσθαι, καὶ ὅτι
<span class="lb" data-page="4.311" data-line="14" id="l4.311.14"></span>εἰς τὸν μικρὸν τροχαντῆρα μῦς ἐμφυόμενος ὁ κάμπτων τὴν
<span class="lb" data-page="4.311" data-line="15" id="l4.311.15"></span>διάρθρωσιν, ἔτι τε πρὸς τούτοις ἐπὶ τῶν ἀῤῥένων ὁ καθήκων
<span class="lb" data-page="4.311" data-line="16" id="l4.311.16"></span>ἐκ περιτοναίου πόρος ἅμα τοῖς ἑαυτοῦ περιεχομένοις
<span class="lb" data-page="4.311" data-line="17" id="l4.311.17"></span>ἀγγείοις ἀναγκαιοτάτην ἔχουσι διὰ τοῦδε τοῦ χωρίου τὴν
<span class="lb" data-page="4.311" data-line="18" id="l4.311.18"></span>πορείαν. ἐπεὶ τοίνυν ἀδύνατον μὲν ἦν ἅπαντα διὰ τῆς
<span class="lb" data-page="4.311" data-line="19" id="l4.311.19"></span>χώρας ταύτης ἐπὶ τὰ σκέλη κατέρχεσθαι τὰ νεῦρα, χρεία
<span class="pb" data-page="4.312" id="p4.312"></span>
<span class="lb" data-page="4.312" data-line="1" id="l4.312.1"></span>δ’ ἦν αὐτῶν ἀναγκαία τοῖς εἰρημένοις μυσὶν, ὅσον ἐκείνοις
<span class="lb" data-page="4.312" data-line="2" id="l4.312.2"></span>μόνοις ἐστὶν αὔταρκες, ἐπὶ τὰς κεφαλὰς αὐτῶν ἀφικνεῖται,
<span class="lb" data-page="4.312" data-line="3" id="l4.312.3"></span>διερχόμενον τὸ μέγα τρῆμα τοῦ τῆς ἥβης ὀστοῦ· συμπαραφύεται
<span class="lb" data-page="4.312" data-line="4" id="l4.312.4"></span>δέ τι καὶ τοῖς ἀγγείοις οὐ μικρὸν νεῦρον, αὐτῶν τε
<span class="lb" data-page="4.312" data-line="5" id="l4.312.5"></span>τούτων ἕνεκα καὶ τῶν χωρίων, ἃ διεξέρχεται μέχρι γόνατος,
<span class="lb" data-page="4.312" data-line="6" id="l4.312.6"></span>ἀφεστῶτα πολὺ τῆς τῶν ὄπισθεν νεύρων φορᾶς. ἀπὸ τούτου
<span class="lb" data-page="4.312" data-line="7" id="l4.312.7"></span>τοῦ νεύρου καὶ τὸ δέρμα σύμπαν τὸ τῇδε τὰς ἀποφύσεις
<span class="lb" data-page="4.312" data-line="8" id="l4.312.8"></span>λαμβάνει, καθάπερ γε κᾀκ τῶν κατὰ τὸ πλατὺ καλούμενον
<span class="lb" data-page="4.312" data-line="9" id="l4.312.9"></span>ὀστοῦν τρημάτων οἵ τε μικροὶ μύες οἱ κατὰ
<span class="lb" data-page="4.312" data-line="10" id="l4.312.10"></span>τοῦτο, καὶ τὸν ἀρχὸν, καὶ τὴν κύστιν, καὶ τὸ αἰδοῖον,
<span class="lb" data-page="4.312" data-line="11" id="l4.312.11"></span>οἵ θ’ ὑμένες οἱ τῇδε, καὶ κύστις, καὶ μήτρα, καὶ περίναιον.
<span class="lb" data-page="4.312" data-line="12" id="l4.312.12"></span>φιλεῖ γὰρ ἀπὸ τῶν πλησίον ἡ φύσις, ἔνθα μή τις ἑτέρα
<span class="lb" data-page="4.312" data-line="13" id="l4.312.13"></span>χρεία κωλύει, καὶ νεῦρα, καὶ φλέβας, καὶ ἀρτηρίας ἐπιπέμπειν
<span class="lb" data-page="4.312" data-line="14" id="l4.312.14"></span>τοῖς μέρεσιν· ὅπερ οὐχ ἥκιστα καὶ αὐτὸ θαυμάζειν
<span class="lb" data-page="4.312" data-line="15" id="l4.312.15"></span>αὐτῆς προσήκει. οὔτε γὰρ, ὁπότε χρεία, πόῤῥωθεν ἐπάγειν
<span class="lb" data-page="4.312" data-line="16" id="l4.312.16"></span>ὀκνεῖ δίκην ἀγαθοῦ δημιουργοῦ, κᾀκ τῶν ἐγγύτατα διανέμει
<span class="lb" data-page="4.312" data-line="17" id="l4.312.17"></span>πᾶσιν, ὅταν ἕτερον κωλύῃ μηδέν· ὁμοίως γὰρ αὐτῇ μέλει ﻿
<span class="pb" data-page="4.313" id="p4.313"></span>
<span class="lb" data-page="4.313" data-line="1" id="l4.313.1"></span>τοῦ μηδὲν μήτ’ ἐνδεῶς ἐργάζεσθαι μήτ’ ἐκ περιττοῦ. τέτταρας
<span class="lb" data-page="4.313" data-line="2" id="l4.313.2"></span>γοῦν ἀρτηρίας καὶ φλέβας μόνας ἀφ’ ἑτέρων χωρίων
<span class="lb" data-page="4.313" data-line="3" id="l4.313.3"></span>ἐφ’ ἑτέραν ὁδὸν μακρὰν <span class="milestone ed2page" data-n="4.688" data-unit="ed2page" id="ed2page.4.688"></span>ἤγαγεν ἀναγκαιοτάτων
<span class="lb" data-page="4.313" data-line="4" id="l4.313.4"></span>ἕνεκα χρειῶν, ἃς ἐξηγησάμην μὲν ἤδη καὶ διὰ τῶν ἔμπροσθεν
<span class="lb" data-page="4.313" data-line="5" id="l4.313.5"></span>ὑπομνημάτων, ἀναμνήσω δὲ καὶ νῦν ἐπ’ ἀρχὴν
<span class="lb" data-page="4.313" data-line="6" id="l4.313.6"></span>ἀναγαγὼν τὸν λόγον.
</p>
          </article>

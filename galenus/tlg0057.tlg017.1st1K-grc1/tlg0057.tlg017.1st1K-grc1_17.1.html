<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:17.1">
<span class="pb page1" data-page="4.346" id="p4.346"></span>
<span class="milestone ed1page page1" data-n="1.549" data-unit="ed1page" id="ed1page.1.549"></span>
<span class="milestone ed2page page1" data-n="4.697" data-unit="ed2page" id="ed2page.4.697"></span>
            <h2>ΓΑΛΗΝΟΥ ΠΕΡΙ ΧΡΕΙΑΣ ΤΩΝ ΕΝ
<br></br>ΑΝΘΡΩΠΟΥ ΣΩΜΑΤΙ ΜΟΡΙΩΝ
<br></br>ΛΟΓΟΣ Ρ.
</h2>
            <p>
<span class="lb" data-page="4.346" data-line="1" id="l4.346.1"></span>Ὕστατος οὗτός μοι λόγος ἐστὶν, ὁ περὶ
<span class="lb" data-page="4.346" data-line="2" id="l4.346.2"></span>τῆς χρείας ἔτι τῶν ἐν ἀνθρώπου σώματι μορίων· οὐδὲν γὰρ
<span class="lb" data-page="4.346" data-line="3" id="l4.346.3"></span>ὑπολείπεται κατ’ εἶδος ἄῤῥητον. ἀλλ’ ἐπειδὴ τὸ χρήσιμον
<span class="lb" data-page="4.346" data-line="4" id="l4.346.4"></span>οὔτ’ ἴσον ἐν ἅπασιν, οὔτε ταὐτὸν, ἄμεινον ἂν εἴη διορίσασθαί
<span class="lb" data-page="4.346" data-line="5" id="l4.346.5"></span>τε ταῦτα, καὶ τὸ καθ’ ἕκαστον αὐτῶν ἴδιον εἰπεῖν.
<span class="lb" data-page="4.346" data-line="6" id="l4.346.6"></span>ἐνέργεια μὲν οὖν μορίου τῆς χρείας αὐτοῦ διαφέρει, καθότι
<span class="lb" data-page="4.346" data-line="7" id="l4.346.7"></span>καὶ πρόσθεν εἴρηται, τῷ τὴν μὲν ἐνέργειαν κίνησιν εἶναι
<span class="pb" data-page="4.347" id="p4.347"></span>
<span class="lb" data-page="4.347" data-line="1" id="l4.347.1"></span>δραστικὴν, τὴν δὲ χρείαν ταὐτὸν τῇ πρὸς τῶν πολλῶν εὐχρηστίᾳ
<span class="lb" data-page="4.347" data-line="2" id="l4.347.2"></span>καλουμένῃ. δραστικὴν δ’ εἶπον εἶναι κίνησιν τὴν
<span class="lb" data-page="4.347" data-line="3" id="l4.347.3"></span>ἐνέργειαν, ἐπειδὴ πολλαὶ τῶν κινήσεων γίνονται κατὰ πάθος,
<span class="lb" data-page="4.347" data-line="4" id="l4.347.4"></span>ἃς δὴ καὶ παθητικὰς ὀνομάζουσιν, ὅσαι κινούντων ἑτέρων
<span class="lb" data-page="4.347" data-line="5" id="l4.347.5"></span>ἐγγίνονταί τισιν. οὕτω γὰρ καὶ τῶν ἐν τοῖς κώλοις ὀστῶν
<span class="lb" data-page="4.347" data-line="6" id="l4.347.6"></span>ἐστί τις κίνησις ὑπὸ τῶν ἐν αὐτοῖς μυῶν γινομένη, ποτὲ
<span class="lb" data-page="4.347" data-line="7" id="l4.347.7"></span>μὲν ἔξω, ποτὲ δ’ ἔσω κινούντων τὰ κατὰ τὰς διαρθρώσεις
<span class="lb" data-page="4.347" data-line="8" id="l4.347.8"></span>ὀστᾶ. πρὸς μὲν οὖν τὸ πρῶτον κινοῦν, ὅπερ ἐστὶ τὸ ἡγεμονικὸν,
<span class="lb" data-page="4.347" data-line="9" id="l4.347.9"></span>ὀργάνου λόγον οἱ μύες ἔχουσι, πρὸς δὲ τὸ κινούμενον
<span class="lb" data-page="4.347" data-line="10" id="l4.347.10"></span>ὀστοῦν ὑφ’ ἑαυτῶν καὶ τοῦτον μὲν, ἀλλὰ καὶ
<span class="lb" data-page="4.347" data-line="11" id="l4.347.11"></span>τὸν τοῦ δημιουργοῦ. πρώτη μὲν οὖν ἡ χρεία τοῖς ζώοις ἡ
<span class="lb" data-page="4.347" data-line="12" id="l4.347.12"></span>ἐκ τῶν ἐνεργειῶν ἐστι, δευτέρα δ’ ἡ ἐκ τῶν μορίων. οὐ
<span class="lb" data-page="4.347" data-line="13" id="l4.347.13"></span>γὰρ δι’ αὐτὸ τῶν μορίων οὐδὲν ἔχειν βουλόμεθα. περιττὸν
<span class="lb" data-page="4.347" data-line="14" id="l4.347.14"></span>γὰρ ἂν οὕτως ἦν, εἰ ἐνεργείας ἠρημώθη, ὡς ἀποκόπτεσθαι
<span class="lb" data-page="4.347" data-line="15" id="l4.347.15"></span>μᾶλλον ἢ ποθεῖσθαι· καὶ εἴπερ ἦν τι τοιοῦτον ἐν ζώου
<span class="lb" data-page="4.347" data-line="16" id="l4.347.16"></span>σώματι μόριον, οὐκ ἂν ἁπάντων ἐλέγομεν εἶναί τινα
<span class="lb" data-page="4.347" data-line="17" id="l4.347.17"></span>χρείαν. ἐπεὶ δ’ οὔτ’ ἐν ἀνθρώπῳ τι τοιοῦτόν ἐστιν, οὔτ’
<span class="pb" data-page="4.348" id="p4.348"></span>
<span class="lb" data-page="4.348" data-line="1" id="l4.348.1"></span>ἐν ἄλλῳ ζώῳ, διὰ τοῦτο τεχνικὴν τὴν φύσιν εἶναί φαμεν.
<span class="lb" data-page="4.348" data-line="2" id="l4.348.2"></span><span class="milestone ed2page" data-n="4.699" data-unit="ed2page" id="ed2page.4.699"></span>ἔγωγ’ οὖν, ὅπερ ἔπαθον, ὅτε πρῶτον ἐθεασάμην ἐλέφαντα,
<span class="lb" data-page="4.348" data-line="3" id="l4.348.3"></span>διηγήσομαι, τοῖς μὲν ἑωρακόσι τὸ ζῶον ἑτοίμως
<span class="lb" data-page="4.348" data-line="4" id="l4.348.4"></span>νοηθησόμενον, ὅσοι δ’ οὐκ εἶδον, εἰ προσέχοιεν τὸν νοῦν
<span class="lb" data-page="4.348" data-line="5" id="l4.348.5"></span>τοῖς λεχθησομένοις, οὐ πάνυ χαλεπῶς. ὑπάρχει γὰρ τούτῳ
<span class="lb" data-page="4.348" data-line="6" id="l4.348.6"></span>τῷ ζώῳ κατ’ ἐκεῖνον τὸν τόπον, ἔνθα τοῖς ἄλλοις ἡ ῥίς
<span class="lb" data-page="4.348" data-line="7" id="l4.348.7"></span>ἐστιν, ἀπηρτημένον τι στενὸν καὶ μακρὸν μόριον, ὡς ἐξικνεῖσθαι
<span class="lb" data-page="4.348" data-line="8" id="l4.348.8"></span>πρὸς τὴν γῆν. τοῦτ’ ἐμοὶ θεασαμένῳ τὸ πρῶτον
<span class="lb" data-page="4.348" data-line="9" id="l4.348.9"></span>ἔδοξεν εἶναι περιττόν τε καὶ ἄχρηστον. ἐπεὶ δ’ ἐνεργοῦν
<span class="lb" data-page="4.348" data-line="10" id="l4.348.10"></span>αὐτῷ τὸ ζῶον εἶδον ὥσπερ χειρὶ, τότ’ οὐκ ἄχρηστον ἐφάνη,
<span class="lb" data-page="4.348" data-line="11" id="l4.348.11"></span>συναφθείσης τῷ τῆς ἐνεργείας χρησίμῳ τῆς χρείας τοῦ μορίου·
<span class="lb" data-page="4.348" data-line="12" id="l4.348.12"></span>διὰ μέσου γὰρ τοῦ κατὰ τὴν ἐνέργειαν χρησίμου τὸ
<span class="lb" data-page="4.348" data-line="13" id="l4.348.13"></span>τοῦ μορίου χρήσιμον φαίνεται. ὁ γοῦν ἐλέφας ἐκείνῳ τῷ
<span class="lb" data-page="4.348" data-line="14" id="l4.348.14"></span>μορίῳ κατὰ τὸ πέρας ἅπαντα μεταχειρίζεται, περιπτυσσομένῳ
<span class="lb" data-page="4.348" data-line="15" id="l4.348.15"></span>τοῖς λαμβανομένοις ἄχρι τῶν σμικροτάτων νομισμάτων,
<span class="lb" data-page="4.348" data-line="16" id="l4.348.16"></span>ἃ καὶ τοῖς ἐπικαθεζομένοις αὑτῷ δίδωσιν, ἀνατείνων τὴν
<span class="lb" data-page="4.348" data-line="17" id="l4.348.17"></span>προνομαίαν ἐπ’ αὐτοὺς, οὕτω γὰρ ὀνομάζουσι τὸ προκείμενον
<span class="pb" data-page="4.349" id="p4.349"></span>
<span class="lb" data-page="4.349" data-line="1" id="l4.349.1"></span>ἐν τῷ λόγῳ μόριον. ὥσπερ οὖν, εἰ μηδὲν ἐχρῆτο τῷ
<span class="lb" data-page="4.349" data-line="2" id="l4.349.2"></span>μορίῳ τούτῳ τὸ ζῶον, αὐτό τ’ ἂν ἦν περιττὸν, ἥ τε
<span class="lb" data-page="4.349" data-line="3" id="l4.349.3"></span>διαπλάσασα φύσις οὐ πάντη τεχνικὴ, οὕτω νῦν, ἐπειδὴ
<span class="lb" data-page="4.349" data-line="4" id="l4.349.4"></span>χρησιμωτάτας ἐνεργείας ἐνεργεῖ δι’ αὐτοῦ, χρήσιμον μὲν
<span class="lb" data-page="4.349" data-line="5" id="l4.349.5"></span>αὐτὸ, τεχνικὴν δ’ ἐνδείκνυται τὴν φύσιν. ὕστερον δὲ καὶ
<span class="lb" data-page="4.349" data-line="6" id="l4.349.6"></span>ὡς τέτρηται κατὰ τὸ πέρας, ἰδὼν ἐπιμαθών τε, διὰ τῶν
<span class="lb" data-page="4.349" data-line="7" id="l4.349.7"></span>τρημάτων τούτων, οἷα μυκτήρων, ἀναπνεῖν τὸ ζῶον, ἔγνων
<span class="lb" data-page="4.349" data-line="8" id="l4.349.8"></span>δηλονότι καὶ κατὰ τοῦτο χρήσιμον ὑπάρχειν τὸ μόριον.
<span class="lb" data-page="4.349" data-line="9" id="l4.349.9"></span>ἐπειδὴ δὲ καὶ τεθνεῶτος ἐλέφαντος ἀνέτεμον ἄχρι τῆς ῥίζης
<span class="lb" data-page="4.349" data-line="10" id="l4.349.10"></span>τοῦ μορίου τοὺς ἐκ τῶν τρημάτων ἀνατεινομένους πόρους,
<span class="lb" data-page="4.349" data-line="11" id="l4.349.11"></span>εὗρόν δ’ ὁμοίως τοῖς ἐν ἡμῖν διττὴν τελευτὴν ἔχοντας, μίαν
<span class="lb" data-page="4.349" data-line="12" id="l4.349.12"></span>μὲν εἰς αὐτὸν ἀνήκουσαν τὸν ἐγκέφαλον, ἑτέραν δὲ εἰς τὸ
<span class="lb" data-page="4.349" data-line="13" id="l4.349.13"></span>στόμα συντετρημένην, ἔτι καὶ μᾶλλον ἐθαύμασα τῆς φύσεως
<span class="lb" data-page="4.349" data-line="14" id="l4.349.14"></span>τὴν τέχνην. ἐπεὶ δὲ προσεπυθόμην, ὅτι κᾀπειδὰν
<span class="lb" data-page="4.349" data-line="15" id="l4.349.15"></span>διὰ ποταμοῦ βαθέος ἢ λίμνης ὁδοιπορῇ τὸ ζῶον, ὡς ἤδη
<span class="lb" data-page="4.349" data-line="16" id="l4.349.16"></span>κατακρύπτεσθαι πᾶν αὐτῆς τὸ σῶμα, τὴν προνομαίαν ταύτην
<span class="lb" data-page="4.349" data-line="17" id="l4.349.17"></span>τὴν ἀνατεῖνον εἰς ὕψος ἀναπνεῖ διὰ ταύτης, ἔγνων οὐ
<span class="pb" data-page="4.350" id="p4.350"></span>
<span class="lb" data-page="4.350" data-line="1" id="l4.350.1"></span>μόνον τῷ κατασκευάζειν ἅπαντα καλῶς τὰ μόρια τοῦ ζώου
<span class="lb" data-page="4.350" data-line="2" id="l4.350.2"></span>προνοητικὴν τὴν φύσιν, ἀλλὰ καὶ τῷ διδάσκειν αὐτὰ τὴν
<span class="lb" data-page="4.350" data-line="3" id="l4.350.3"></span>χρῆσιν αὐτῶν, ὅπερ ἐδείχθη μοι κατὰ τὴν ἀρχὴν ὅλης τῆς
<span class="lb" data-page="4.350" data-line="4" id="l4.350.4"></span>πραγματείας. εἰς μὲν δὴ τὸ γνῶναι τῆς φύσεως τὴν τέχνην
<span class="lb" data-page="4.350" data-line="5" id="l4.350.5"></span>αὔταρκές ἐστιν ἔξωθεν θεάσασθαι τὸ πᾶν σῶμα τοῦ ζώου,
<span class="lb" data-page="4.350" data-line="6" id="l4.350.6"></span>τάς τ’ ἐνεργείας ἑκάστου μορίου κατασκέψασθαι, τοῖς γε
<span class="lb" data-page="4.350" data-line="7" id="l4.350.7"></span>δὴ δικαίως ἐπισκοπεῖσθαί τε καὶ κρίνειν αὐτὰ προῃρημένοις,
<span class="lb" data-page="4.350" data-line="8" id="l4.350.8"></span>οὐχ ὡς ἐχθροῖς τῆς φύσεως ἐπηρεάζειν. ἐπεὶ δ’ ἔφθασαν
<span class="lb" data-page="4.350" data-line="9" id="l4.350.9"></span>ἔνιοι στοιχεῖα τῶν σωμάτων ὑποθέσθαι τὰ τοιαῦτα ταῖς
<span class="lb" data-page="4.350" data-line="10" id="l4.350.10"></span>οὐσίαις, ὡς συναφθῆναι μὴ δύνασθαι τέχνῃ φύσεως, ἠναγκάσθησαν
<span class="lb" data-page="4.350" data-line="11" id="l4.350.11"></span>αὐτῇ πολεμεῖν. ὅτι δ’ οὐ δύναται συναφθῆναι,
<span class="lb" data-page="4.350" data-line="12" id="l4.350.12"></span>μαθεῖν ἐστιν ἐνθένδε. τὸ διαπλάττειν μέλλον ὁτιοῦν τεχνικῶς
<span class="lb" data-page="4.350" data-line="13" id="l4.350.13"></span>ἤτοι γ’ ἔξωθεν αὐτοῦ ψαύειν, ἢ δι’ ὅλου τοῦ διαπλαττομένου
<span class="lb" data-page="4.350" data-line="14" id="l4.350.14"></span>διεληλυθέναι χρή. ἀλλ’ οὔτ’ ἔξωθέν τι
<span class="lb" data-page="4.350" data-line="15" id="l4.350.15"></span>ψαυόντων ἀτόμων ἢ ἀμερίστων σωμάτων, ἅπερ ἔνιοι τίθενται
<span class="lb" data-page="4.350" data-line="16" id="l4.350.16"></span>στοιχεῖα, διαπλάττειν αὐτοῖς πεφυκέναι φασὶν οὐδ’
<span class="lb" data-page="4.350" data-line="17" id="l4.350.17"></span>αὐτοὶ, οὔτε δι’ ὅλου ἐκτετάσθαι. λείπεται οὖν, ὡς
<span class="lb" data-page="4.350" data-line="18" id="l4.350.18"></span>ἔτυχεν ἀλλήλοις περιπλεκόμενα τὴν τῶν αἰσθητῶν σωμάτων ﻿
<span class="pb" data-page="4.351" id="p4.351"></span>
<span class="lb" data-page="4.351" data-line="1" id="l4.351.1"></span>ἐργάσασθαι σύστασιν. ὡς ἔτυχε δὲ περιπλεκόμενα, σπανίως
<span class="lb" data-page="4.351" data-line="2" id="l4.351.2"></span>μέν ποτε χρήσιμον ἐργάζεται τὸ δημιούργημα, πολλάκις δ’
<span class="lb" data-page="4.351" data-line="3" id="l4.351.3"></span>ἄχρηστόν τε καὶ μάταιον. αὕτη τοιγαροῦν αἰτία τοῦ μὴ
<span class="lb" data-page="4.351" data-line="4" id="l4.351.4"></span>βούλεσθαι τὴν φύσιν εἶναι τεχνικὴν ἐκείνους τοὺς ἄνδρας,
<span class="lb" data-page="4.351" data-line="5" id="l4.351.5"></span>ὅσοι τὰ πρῶτα σώματα τοιαῦτα εἶναί φασιν, οἷά περ οἱ
<span class="lb" data-page="4.351" data-line="6" id="l4.351.6"></span>τὰς ἀτόμους εἰσάγοντες λέγουσιν. <span class="milestone ed2page" data-n="4.700" data-unit="ed2page" id="ed2page.4.700"></span>ὁρωμένων γὰρ
<span class="lb" data-page="4.351" data-line="7" id="l4.351.7"></span>ἐναργῶς ἁπάντων τῶν ζώων εὐθὺς ἔξωθεν οὐδὲν ἄχρηστον
<span class="lb" data-page="4.351" data-line="8" id="l4.351.8"></span>ἐχόντων μόριον, ἐπιχειροῦσι καὶ μὴν ἑνὸς εὐπορῆσαί τινος
<span class="lb" data-page="4.351" data-line="9" id="l4.351.9"></span>εἰς ἀντιλογίαν, ἤτοι γ’ εὐθὺς, ἢ ἐξ ἀνατομῶν φαινομένου
<span class="lb" data-page="4.351" data-line="10" id="l4.351.10"></span>τοιούτου. κατὰ τοῦτο τοιγαροῦν καὶ ἡμῖν ἀναγκαίαν εἰργάσαντο
<span class="lb" data-page="4.351" data-line="11" id="l4.351.11"></span>τὴν ἁπάντων ἐξήγησιν, ὥστε καὶ μέχρι τῶν οὐδὲν
<span class="lb" data-page="4.351" data-line="12" id="l4.351.12"></span>ἐχόντων χρήσιμον εἰς θεραπείαν ἢ πρόγνωσιν ἢ διάγνωσιν
<span class="lb" data-page="4.351" data-line="13" id="l4.351.13"></span>παθῶν ἐκτείνεσθαι τὸν λόγον, ὥσπερ ὅταν ἐπισκοπώμεθα,
<span class="lb" data-page="4.351" data-line="14" id="l4.351.14"></span>τίνες τέ εἰσι καὶ πόσοι μύες οἱ τὴν γλῶτταν
<span class="lb" data-page="4.351" data-line="15" id="l4.351.15"></span>κινοῦντες. ἀλλ’ ἐκεῖνό γε θαυμάσαι τῶν ἀνδρῶν ἐστιν,
<span class="lb" data-page="4.351" data-line="16" id="l4.351.16"></span>ὅσοι τὴν φύσιν ἄτεχνον εἶναι λέγουσιν, εἰ τοὺς μὲν πλάστας
<span class="lb" data-page="4.351" data-line="17" id="l4.351.17"></span>ἐπαινοῦσιν, ὅταν ἴσα τὰ δεξιὰ τοῖς ἀριστεροῖς ἀκριβῶς
<span class="pb" data-page="4.352" id="p4.352"></span>
<span class="lb" data-page="4.352" data-line="1" id="l4.352.1"></span>ἐργάσωνται, τὴν φύσιν δ’ οὐκ ἐπαινοῦσι πρὸς τῇ τῶν
<span class="lb" data-page="4.352" data-line="2" id="l4.352.2"></span>μορίων ἰσότητι καὶ τὰς ἐνεργείας παρασχοῦσαν, ἔτι τε πρὸς
<span class="lb" data-page="4.352" data-line="3" id="l4.352.3"></span>τούτῳ τὴν χρῆσιν αὐτῶν εὐθὺς ἐξ ἀρχῆς ἅμα τῷ γεννηθῆναι
<span class="lb" data-page="4.352" data-line="4" id="l4.352.4"></span>διδαξαμένην τὸ ζῶον. ἢ Πολύκλειτον μὲν δίκαιόν
<span class="lb" data-page="4.352" data-line="5" id="l4.352.5"></span>ἐστι θαυμάζειν ἐπὶ τῇ τῶν μορίων ἀναλογίᾳ τοῦ καλουμένου
<span class="lb" data-page="4.352" data-line="6" id="l4.352.6"></span>κανόνος ἀνδριάντος, τὴν φύσιν δ’ οὐκ ἐπαινεῖν μόνον,
<span class="lb" data-page="4.352" data-line="7" id="l4.352.7"></span>ἀλλὰ καὶ τέχνης ἁπάσης ἀποστερεῖν χρὴ, τὴν ἀναλογίαν
<span class="lb" data-page="4.352" data-line="8" id="l4.352.8"></span>τῶν μορίων οὐκ ἔξωθεν ὡς οἱ πλάσται μόνον, ἀλλὰ
<span class="lb" data-page="4.352" data-line="9" id="l4.352.9"></span>καὶ διὰ βάθους ἐπιδειξαμένην; ἢ οὐ καὶ ὁ Πολύκλειτος
<span class="lb" data-page="4.352" data-line="10" id="l4.352.10"></span>αὐτὸς ἐκείνης ἐστὶ μιμητὴς, ἐν οἷς γε ἠδυνήθη γενέσθαι
<span class="lb" data-page="4.352" data-line="11" id="l4.352.11"></span>μιμητής; ἠδυνήθη δ’ ἐν τοῖς ἔξωθεν μόνοις, ὧν ἐπέσκεπται
<span class="lb" data-page="4.352" data-line="12" id="l4.352.12"></span>τὴν τέχνην, ἀπ’ αὐτῶν τῶν προχειροτάτων ἀρξάμενος,
<span class="lb" data-page="4.352" data-line="13" id="l4.352.13"></span>οἷόν περ καὶ ἡ χείρ ἐστιν ὄργανον ἰδιαίτατον ἀνθρώπου,
<span class="lb" data-page="4.352" data-line="14" id="l4.352.14"></span>δακτύλους μὲν ἔχον πέντε, τελευτῶντας εἰς ὄνυχας πλατεῖς,
<span class="lb" data-page="4.352" data-line="15" id="l4.352.15"></span>ἄρθρα δὲ καθ’ ἕκαστον τρία, καὶ κινήσεις ὁπόσας τε καὶ
<span class="lb" data-page="4.352" data-line="16" id="l4.352.16"></span>ποίας ἐν τῷ πρώτῳ λόγῳ διῆλθον, εἰς ἄκραν ἥκοντα τέχνην
<span class="lb" data-page="4.352" data-line="17" id="l4.352.17"></span>ἅπαντα. καί τοι καὶ χωρὶς τούτων ἡ ἰσότης αὐτὴ θαυμαστῆς
<span class="pb" data-page="4.353" id="p4.353"></span>
<span class="lb" data-page="4.353" data-line="1" id="l4.353.1"></span>τέχνης ἐστὶν ἐνδεικτική. μετὰ γοῦν ὀργάνων παμπόλλων οἱ
<span class="lb" data-page="4.353" data-line="2" id="l4.353.2"></span>τοὺς ἀνδριάντας ἐργαζόμενοι τὴν ἰσότητα μόγις αὐτῶν διαφυλάττουσι.
<span class="lb" data-page="4.353" data-line="3" id="l4.353.3"></span>καὶ οὔπω σοι λέγω τὴν ἀναλογίαν τοῦ καθ’
<span class="lb" data-page="4.353" data-line="4" id="l4.353.4"></span>ἕκαστον <span class="milestone ed1page" data-n="1.551" data-unit="ed1page" id="ed1page.1.551"></span>μόριον μεγέθους, οἷον τῆς χειρὸς αὐτῆς, ἣν
<span class="lb" data-page="4.353" data-line="5" id="l4.353.5"></span>ὅτι μὲν ἀντιληπτικὸν ὄργανον ἐποίησεν ἡ φύσις, ὥσπερ τὸ
<span class="lb" data-page="4.353" data-line="6" id="l4.353.6"></span>σκέλος βαδιστικὸν, ἐν τῷ α΄ δέδεικται λόγῳ· θέασαι δ’,
<span class="lb" data-page="4.353" data-line="7" id="l4.353.7"></span>ὅπως ἄκρᾳ συμμετρίᾳ κέχρηται περὶ τὸ μέγεθος αὐτῆς.
<span class="lb" data-page="4.353" data-line="8" id="l4.353.8"></span>ἐπειδὴ γὰρ ἐξῆπται τῆς ὠμοπλάτης τὸ κῶλον τοῦτο, δύσφορόν
<span class="lb" data-page="4.353" data-line="9" id="l4.353.9"></span>τ’ ἂν ἦν δηλονότι καὶ πρὸς τὰς ἐνεργείας ἀνεπιτήδειον,
<span class="lb" data-page="4.353" data-line="10" id="l4.353.10"></span>εἰ μέχρι τῶν ποδῶν ἐξετέτατο, καὶ πολὺ μᾶλλον, εἰ
<span class="lb" data-page="4.353" data-line="11" id="l4.353.11"></span>κατὰ τῆς γῆς ἐπεσύρετο μεθιέμενον, ὥσπερ καὶ πρὸς τὸ
<span class="lb" data-page="4.353" data-line="12" id="l4.353.12"></span>πόῤῥωθέν τι λαμβάνειν εἰς τοσοῦτον ἐπιτηδειότερον, εἰς
<span class="lb" data-page="4.353" data-line="13" id="l4.353.13"></span>ὅσον μακρότερον, ἡ δὲ μικρὰ χεὶρ ὅσον εὐφορωτάτη, τοσοῦτον
<span class="lb" data-page="4.353" data-line="14" id="l4.353.14"></span>χείρων ἐστὶν εἰς τὰς τῶν πόῤῥωθεν ἀντιλαβὰς, ἡ δ’
<span class="lb" data-page="4.353" data-line="15" id="l4.353.15"></span>εἰς ταύτας χρησίμη δύσφορος ἔμελλεν ἔσεσθαι, μέχρι τοτούτου
<span class="lb" data-page="4.353" data-line="16" id="l4.353.16"></span>τὸ μέγεθος αὐτῆς ηὔξησεν, ὡς μηδέπω δύσφορον
<span class="lb" data-page="4.353" data-line="17" id="l4.353.17"></span>ὑπάρχειν. ἀνδρὶ μὲν οὖν ἀληθῶς ἐξετάζοντι τὰ τῆς φύσεως
<span class="lb" data-page="4.353" data-line="18" id="l4.353.18"></span>ἔργα καὶ χεὶρ ἀρκεῖ μόνη θεωρηθεῖσα πρὸ τῆς ἀνατομῆς.
<span class="pb" data-page="4.354" id="p4.354"></span>
<span class="lb" data-page="4.354" data-line="1" id="l4.354.1"></span>ὅστις δ’, ὡς ἔφην, ἐχθρὸς τῇ φύσει, κᾂν τὴν ἔνδον αὐτῆς
<span class="lb" data-page="4.354" data-line="2" id="l4.354.2"></span>θεάσηται τέχνην, ἣν ἐν τοῖς πρώτοις δύο γράμμασιν ἐξηγησάμην,
<span class="lb" data-page="4.354" data-line="3" id="l4.354.3"></span>ἀγρυπνεῖ ζητῶν, ὅπως ἐπηρεάσῃ τι τῶν ὀφθέντων.
<span class="lb" data-page="4.354" data-line="4" id="l4.354.4"></span>οὕτω δὲ καὶ κατὰ τὰ σκέλη τήν τε τοῦ μεγέθους συμμετρίαν
<span class="lb" data-page="4.354" data-line="5" id="l4.354.5"></span>καὶ τῶν κινήσεων ἑκάστης τὴν χρείαν ἀληθῶς ἐξετάσας τις
<span class="lb" data-page="4.354" data-line="6" id="l4.354.6"></span>οὐκ ἐπαινέσει μόνον, ἀλλὰ καὶ θαυμάσει τῆς φύσεως τὴν
<span class="lb" data-page="4.354" data-line="7" id="l4.354.7"></span>τέχνην. ἐὰν γοῦν ἐπινοήσῃς τινὸς ἀνθρώπου τῆς προσηκούσης
<span class="lb" data-page="4.354" data-line="8" id="l4.354.8"></span>ἀναλογίας ἡμίσεα τὰ σκέλη, συνήσεις, οἶμαι, πρῶτον μὲν,
<span class="lb" data-page="4.354" data-line="9" id="l4.354.9"></span>ὅπως αὐτῷ δύσφορόν τε ἔσται καὶ βαρὺ τὸ ὑπερκείμενον
<span class="lb" data-page="4.354" data-line="10" id="l4.354.10"></span>σῶμα, <span class="milestone ed2page" data-n="4.701" data-unit="ed2page" id="ed2page.4.701"></span>δεύτερον δὲ, ὅπως βαδίζειν ἐπιχειροῦντι σφαλερὸν,
<span class="lb" data-page="4.354" data-line="11" id="l4.354.11"></span>καὶ τρίτον, ὅπως ἀδύνατον θεῖν. οὕτω δὲ καὶ μηροῦ
<span class="lb" data-page="4.354" data-line="12" id="l4.354.12"></span>πρὸς κνήμην καὶ κνήμης πρὸς πόδα τὴν ἀναλογίαν σκοπούμενος
<span class="lb" data-page="4.354" data-line="13" id="l4.354.13"></span>ἄκραν τινὰ τέχνην ἐξευρήσεις τῆς φύσεως, ὥσπερ γε
<span class="lb" data-page="4.354" data-line="14" id="l4.354.14"></span>καὶ τῶν κατ’ αὐτὸν πάλιν τὸν πόδα μορίων ἢ τὴν ἄκραν
<span class="lb" data-page="4.354" data-line="15" id="l4.354.15"></span>χεῖρα· καὶ γὰρ οὖν καὶ τὰ ταύτης μόρια θαυμαστῶς πως ἀλλήλοις
<span class="lb" data-page="4.354" data-line="16" id="l4.354.16"></span>ὁμολογεῖ, καθάπερ γε καὶ βραχίονος πρὸς πῆχυν, καὶ
<span class="pb" data-page="4.355" id="p4.355"></span>
<span class="lb" data-page="4.355" data-line="1" id="l4.355.1"></span>τούτου πρὸς ἄκραν χεῖρα, καὶ τῶν κᾀκείνης μορίων πρὸς
<span class="lb" data-page="4.355" data-line="2" id="l4.355.2"></span>ἄλληλα θαυμαστή τίς ἐστιν ἀναλογία. καὶ ταῦτα μὲν
<span class="lb" data-page="4.355" data-line="3" id="l4.355.3"></span>πάντα τὴν τέχνην ἐνδείκνυται τοῦ δημιουργοῦ. καὶ τῶν
<span class="lb" data-page="4.355" data-line="4" id="l4.355.4"></span>δακτύλων δὲ μόνων ἡ ἀναλογία τῷ γε μὴ δυσμενεῖ τῇ φύσει
<span class="lb" data-page="4.355" data-line="5" id="l4.355.5"></span>τὴν αὐτὴν ἱκανὴ τέχνην ἐνδείξασθαι. διὰ τί γὰρ οὐδεὶς
<span class="lb" data-page="4.355" data-line="6" id="l4.355.6"></span>ἄνθρωπος οὐδέποτε τριπλασίους ἔσχε τὸ μέγεθος, ἢ νῦν
<span class="lb" data-page="4.355" data-line="7" id="l4.355.7"></span>εἰσι, τοὺς δακτύλους; ἢ διὰ τί πάλιν οὐδ’ οὕτως μικροὺς,
<span class="lb" data-page="4.355" data-line="8" id="l4.355.8"></span>ἡλίκη καθ’ ἕκαστον αὐτῶν ἐστιν ἡ πρώτη φάλαγξ; ἐγὼ μὲν
<span class="lb" data-page="4.355" data-line="9" id="l4.355.9"></span>γάρ φημι, διότι τὴν χρείαν αὐτῶν διέφθειρε τὰ τηλικαῦτα
<span class="lb" data-page="4.355" data-line="10" id="l4.355.10"></span>μεγέθη. σὺ δ’, ὦ γενναιότατε κατήγορε τῶν ἔργων τῆς φύσεως,
<span class="lb" data-page="4.355" data-line="11" id="l4.355.11"></span>οὐδὲν μὲν τούτων βλέπεις, ὅτι δ’ ἐν μυρίοις μυριάκις
<span class="lb" data-page="4.355" data-line="12" id="l4.355.12"></span>ἀνθρώποις ἅπαξ πού τινα ἐποίησεν ἓξ δακτύλους ἔχοντα,
<span class="lb" data-page="4.355" data-line="13" id="l4.355.13"></span>τοῦτο μόνον ὁρᾷς. εἰ δὲ Πολύκλειτος ἔς τι μικρὸν οὕτως
<span class="lb" data-page="4.355" data-line="14" id="l4.355.14"></span>ἥμαρτεν ἐν χιλίοις ἀνδριάσιν, οὔτ’ ἂν αὐτὸς ἐμέμψω, καὶ τοὺς
<span class="lb" data-page="4.355" data-line="15" id="l4.355.15"></span>ἐγκαλοῦντας ἀγνώμονας ἐκάλεις. ἀντίστρεψον οὖν αὐτὸ, καὶ
<span class="lb" data-page="4.355" data-line="16" id="l4.355.16"></span>σκέψαι, τί ποτ’ ἂν εἴποις, εἰ κατὰ μὲν τοὺς χιλίους ἥμαρτεν
<span class="lb" data-page="4.355" data-line="17" id="l4.355.17"></span>ἡ φύσις, ἐν ἑνὶ δὲ μόνῳ κατώρθωσεν. ἆρ’ οὐκ ἂν τύχης ﻿
<span class="pb" data-page="4.356" id="p4.356"></span>
<span class="lb" data-page="4.356" data-line="1" id="l4.356.1"></span>ἔφασκες, οὐ τέχνης ἔργον εἶναι τὸ κατορθούμενον; εἰ δ’
<span class="lb" data-page="4.356" data-line="2" id="l4.356.2"></span>ἐν μυρίοις, ἔτι δὴ μᾶλλον; ἀλλὰ νῦν, ὅτ’ οὐκ ἐν χιλίοις ἢ
<span class="lb" data-page="4.356" data-line="3" id="l4.356.3"></span>μυρίοις ἀνθρώποις, ἐν μυριάκις δὲ μυρίοις ὁρῶμέν τι διημαρτημένον,
<span class="lb" data-page="4.356" data-line="4" id="l4.356.4"></span>εἰς τύχην ἀναφέρειν τολμᾷς τὰ κατωρθωμένα,
<span class="lb" data-page="4.356" data-line="5" id="l4.356.5"></span>θαυμαστῇ τινι δικαιοσύνῃ περὶ τὴν φύσιν χρώμενος. ἆρά
<span class="lb" data-page="4.356" data-line="6" id="l4.356.6"></span>γε, κᾂν εἰ τραγῳδῶν ἢ κωμῳδῶν ἀγῶνι παρεγένου, τὸν ἐν
<span class="lb" data-page="4.356" data-line="7" id="l4.356.7"></span>τοῖς μυρίοις ἓν ἁμαρτόντα διέβαλεν ἂν ὡς ἄτεχνον, ἐπῄνεις
<span class="lb" data-page="4.356" data-line="8" id="l4.356.8"></span>δ’ ὡς τεχνίτην τὸν ἓν κατορθώσαντα; λῆρος μακρὸς
<span class="lb" data-page="4.356" data-line="9" id="l4.356.9"></span>ταῦτα, καὶ φανερῶς ἀνθρώπων ἔργα, διασώζειν αἰσχρῶς
<span class="lb" data-page="4.356" data-line="10" id="l4.356.10"></span>ἐπιχειρούντων, ἃ κακῶς ἐξ ἀρχῆς ἔθεντο στοιχεῖα. ταῦτα
<span class="lb" data-page="4.356" data-line="11" id="l4.356.11"></span>γὰρ ὁρῶντες ἀναιρούμενα, συγχωρηθείσης εἶναι τεχνικῆς
<span class="lb" data-page="4.356" data-line="12" id="l4.356.12"></span>τῆς φύσεως, ἀναισχυντεῖν ἀναγκάζονται. καίτοι γ’, ὡς ἔφην,
<span class="lb" data-page="4.356" data-line="13" id="l4.356.13"></span>οὐδὲν ἔδει πάντ’ ἐπισκέπτεσθαι τὰ μόρια τοῦ σώματος ἀνατέμνοντα·
<span class="lb" data-page="4.356" data-line="14" id="l4.356.14"></span>τῶν γὰρ ἔξωθεν ὁτιοῦν ὀφθὲν ἱκανὸν ἐνδείξασθαι
<span class="lb" data-page="4.356" data-line="15" id="l4.356.15"></span>τὴν τέχνην τοῦ δημιουργήσαντος αὐτό. οὐκ ἄρα μὲν
<span class="lb" data-page="4.356" data-line="16" id="l4.356.16"></span>δεῖ λέγειν ὀφρύων ἢ ὤτων ἰσότητά τε καὶ χρείαν, ἢ βλεφάρων,
<span class="pb" data-page="4.357" id="p4.357"></span>
<span class="lb" data-page="4.357" data-line="1" id="l4.357.1"></span>ἢ βλεφαρίδων, ἢ κόρης πρὸς κόρην, ἤ τινος τῶν
<span class="lb" data-page="4.357" data-line="2" id="l4.357.2"></span>τοιούτων, ὅσα θαυμαστὴν ἐνδείκνυται σοφίαν τε ἅμα καὶ
<span class="lb" data-page="4.357" data-line="3" id="l4.357.3"></span>δύναμιν τῆς φύσεως, ὅπου καὶ τουτὶ τὸ ἐπιτυχὸν, ὃ καλοῦμεν
<span class="lb" data-page="4.357" data-line="4" id="l4.357.4"></span>δέρμα, τὴν τέχνην αὐτῆς ἱκανὸν ἐνδείξασθαι. εἰ
<span class="lb" data-page="4.357" data-line="5" id="l4.357.5"></span>γοῦν ἀφῃρημένον αὐτὸ θεάσαιτό τις, ἐν μὲν τοῖς πλείστοις
<span class="lb" data-page="4.357" data-line="6" id="l4.357.6"></span>μέρεσιν ἑαυτοῦ συνεχὲς, ἐν ὀλίγοις δέ τισιν ἔχον τρήματα
<span class="lb" data-page="4.357" data-line="7" id="l4.357.7"></span>ἐπισκέψεται, πότερον εἰκῇ τέτρηται, κατ’ ἐκεῖνα μηδενὸς
<span class="lb" data-page="4.357" data-line="8" id="l4.357.8"></span>μήτ’ εἰσιόντος εἰς τὸ σῶμα, μήτ’ ἐξιόντος· ὠφελίμως, ἢ
<span class="lb" data-page="4.357" data-line="9" id="l4.357.9"></span>πάντων ἐστὶν ἀξιόλογος ἡ χρεία. τὸ μὲν γάρ τοι τῶν τρημάτων
<span class="lb" data-page="4.357" data-line="10" id="l4.357.10"></span>ἕνεκα σιτίων τε καὶ ποτῶν, ἔτι τε τοῦ πέριξ ἀέρος
<span class="lb" data-page="4.357" data-line="11" id="l4.357.11"></span>εἰσόδου γέγονε, τὸ δ’ ἕνεκα τῶν ὑγρῶν ἢ ξηρῶν περιττωμάτων
<span class="lb" data-page="4.357" data-line="12" id="l4.357.12"></span>ἐξόδου. συντέτρηται δ’ εἰς δὲ τὸ πρότερον ἡ
<span class="lb" data-page="4.357" data-line="13" id="l4.357.13"></span>διὰ τῶν μυκτήρων ὁδὸς τοῦ πνεύματος, εἰς δὲ τὸ δεύτερον
<span class="lb" data-page="4.357" data-line="14" id="l4.357.14"></span>ἡ τοῦ σπέρματος ἔκκρισις. ἀνήκουσι δὲ διὰ τῶν μυκτήρων
<span class="lb" data-page="4.357" data-line="15" id="l4.357.15"></span>καὶ πρὸς αὐτὸν ἄνω τὸν ἐγκέφαλον ἕτεροι πόροι τῆς τῶν
<span class="lb" data-page="4.357" data-line="16" id="l4.357.16"></span>περιττωμάτων ἕνεκα ἐκροῆς. ἀλλαχόθι δὲ τέτρηται τὸ
<span class="lb" data-page="4.357" data-line="17" id="l4.357.17"></span>σῶμα χάριν τοῦ δύνασθαι τὸ ζῶον ἀκούειν δι’ αὐτῶν,
<span class="pb" data-page="4.358" id="p4.358"></span>
<span class="lb" data-page="4.358" data-line="1" id="l4.358.1"></span><span class="milestone ed2page" data-n="4.702" data-unit="ed2page" id="ed2page.4.702"></span>ἑτέρωθεν δ’ ἔσχισται τοῦ βλέπειν ἕνεκεν. ἀλλαχόθι
<span class="lb" data-page="4.358" data-line="2" id="l4.358.2"></span>δ’ οὐδὲν οὐδαμῶς μάταιον τρῆμά ἐστιν, ὥσπερ οὐδὲ τριχῶν
<span class="lb" data-page="4.358" data-line="3" id="l4.358.3"></span>ἀναγκαία γένεσις, ἢ παντελὴς ἀπώλεια, πλὴν καθ’ ἃ
<span class="lb" data-page="4.358" data-line="4" id="l4.358.4"></span>μάλιστα ἐχρῆν, ὡς ἐδείξαμεν· ἐν κεφαλῇ μὲν, ὀφρύσι τε καὶ
<span class="lb" data-page="4.358" data-line="5" id="l4.358.5"></span>βλεφάροις ἡ γένεσις, ἀπώλεια δ’ ἐν τοῖς ἔνδον τῆς χειρὸς
<span class="lb" data-page="4.358" data-line="6" id="l4.358.6"></span>καὶ κάτω τοῦ ποδός. οὐ μὴν οὐδὲ μῦς ἐστι συμφυὴς τῷ
<span class="lb" data-page="4.358" data-line="7" id="l4.358.7"></span>δέρματι μάτην, ἀλλ’ ἐν οἷς ἐστι μορίοις, ἕνεκα χρείας
<span class="lb" data-page="4.358" data-line="8" id="l4.358.8"></span>ἀναγκαίας, ὡς ἐδείχθη. τίς οὖν οὕτως ἔμπληκτος ἐχθρός
<span class="lb" data-page="4.358" data-line="9" id="l4.358.9"></span>ἐστι καὶ πολέμιος τοῖς ἔργοις τῆς φύσεως, ὃς οὐκ ἐκ τοῦ
<span class="lb" data-page="4.358" data-line="10" id="l4.358.10"></span>δέρματος εὐθέως ἁπάντων καὶ πρώτων συνῆκε τῆς τέχνης
<span class="lb" data-page="4.358" data-line="11" id="l4.358.11"></span>τοῦ δημιουργοῦ; τίς δ’ οὐκ ἂν εὐθὺς ἐνεθυμήθη νοῦν
<span class="lb" data-page="4.358" data-line="12" id="l4.358.12"></span>τινα δύναμιν ἔχοντα θαυμαστὴν ἐπιβάντα τῆς γῆς ἐκτετάσθαι
<span class="lb" data-page="4.358" data-line="13" id="l4.358.13"></span>κατὰ πάντα τὰ μόρια; πανταχόθεν γοῦν ὁρᾶται
<span class="lb" data-page="4.358" data-line="14" id="l4.358.14"></span>γινόμενα ζῶα θαυμαστὴν ἅπαντα κατασκευὴν ἔχοντα. καίτοι
<span class="lb" data-page="4.358" data-line="15" id="l4.358.15"></span>τί ἂν εἴη τῶν τοῦ κόσμου μορίων ἀτιμότερον τῶν περὶ
<span class="lb" data-page="4.358" data-line="16" id="l4.358.16"></span>τὴν γῆν; ἀλλ’ ὅμως ἐνταῦθα φαίνεται νοῦς τις ἀφικνούμενος
<span class="lb" data-page="4.358" data-line="17" id="l4.358.17"></span>ἐκ τῶν ἄνω σωμάτων, ἃ καὶ θεασαμένῳ τινὶ
<span class="pb" data-page="4.359" id="p4.359"></span>
<span class="lb" data-page="4.359" data-line="1" id="l4.359.1"></span>παραχρῆμα θαυμάζειν ἐπέρχεται τὸ κάλλος τῆς οὐσίας,
<span class="lb" data-page="4.359" data-line="2" id="l4.359.2"></span>ἡλίου πρῶτον καὶ μάλιστα, μετ’ αὐτὸν δὲ σελήνης, εἶτα
<span class="lb" data-page="4.359" data-line="3" id="l4.359.3"></span>τῶν ἀστέρων, ἐν οἷς εἰκὸς, ὅσῳ πέρ ἐστι καὶ ἡ τοῦ σώματος
<span class="lb" data-page="4.359" data-line="4" id="l4.359.4"></span>οὐσία καθαρωτέρα, τοσούτῳ καὶ τὸν νοῦν ἐνοικεῖν
<span class="lb" data-page="4.359" data-line="5" id="l4.359.5"></span>πολὺ τοῦ κατὰ τὰ γήϊνα σώματα βελτίω τε καὶ ἀκριβέστερον.
<span class="lb" data-page="4.359" data-line="6" id="l4.359.6"></span>ὅπου γὰρ ἐν ἰλύϊ καὶ βορβόρῳ, καὶ τέλμασι, καὶ
<span class="lb" data-page="4.359" data-line="7" id="l4.359.7"></span>φυτοῖς, καὶ καρποῖς σηπομένοις ὅμως ἐγγίνεται ζῶα θαυμαστὴν
<span class="lb" data-page="4.359" data-line="8" id="l4.359.8"></span>ἔχοντα τὴν ἔνδειξιν τοῦ κατασκευάσαντος δημιουργοῦ,
<span class="lb" data-page="4.359" data-line="9" id="l4.359.9"></span>τί χρὴ νομίζειν ἐπὶ τῶν ἄνω σωμάτων; ἰδεῖν δὲ ἔστι
<span class="lb" data-page="4.359" data-line="10" id="l4.359.10"></span>νῦν φύσιν λογικὴν καὶ κατ’ αὐτοὺς τοὺς ἀνθρώπους ἐννοήσαντα,
<span class="lb" data-page="4.359" data-line="11" id="l4.359.11"></span>Πλάτωνα, καὶ Ἀριστοτέλη, καὶ Ἵππαρχον, καὶ
<span class="lb" data-page="4.359" data-line="12" id="l4.359.12"></span>Ἀρχιμήδην, καὶ πολλοὺς τοιούτους. ὁπότ’ οὖν ἐν βορβόρῳ
<span class="lb" data-page="4.359" data-line="13" id="l4.359.13"></span>τοσούτῳ (τί γὰρ ἂν ἄλλο τις εἴποι τὸ συγκείμενον ἐκ σαρκὸς,
<span class="lb" data-page="4.359" data-line="14" id="l4.359.14"></span>αἵματός τε καὶ φλέγματος, καὶ χολῆς ξανθῆς καὶ
<span class="lb" data-page="4.359" data-line="15" id="l4.359.15"></span>μελαίνης;) ἐπιγίνεται νοῦς περιττὸς, πόσην τινὰ χρὴ νομίζειν
<span class="lb" data-page="4.359" data-line="16" id="l4.359.16"></span>αὐτοῦ τὴν ὑπεροχὴν εἶναι καθ’ ἥλιον, ἢ σελήνην, ἤ
<span class="lb" data-page="4.359" data-line="17" id="l4.359.17"></span>τινα τῶν ἀστέρων; ἐμοὶ μὲν γὰρ ταῦτα ἐννοοῦντι καὶ δι’
<span class="pb" data-page="4.360" id="p4.360"></span>
<span class="lb" data-page="4.360" data-line="1" id="l4.360.1"></span>αὐτοῦ τοῦ περιέχοντος ἡμᾶς ἀέρος οὐκ ὀλίγος τις ἐκτετάσθαι
<span class="lb" data-page="4.360" data-line="2" id="l4.360.2"></span>δοκεῖ νοῦς. οὐ γὰρ δὴ αὐτὸς τῆς μὲν αὐγῆς τῆς
<span class="lb" data-page="4.360" data-line="3" id="l4.360.3"></span>ἡλιακῆς μεταλαμβάνειν <span class="milestone ed1page" data-n="1.552" data-unit="ed1page" id="ed1page.1.552"></span>πέφυκεν, οὐχὶ δὲ καὶ τῆς
<span class="lb" data-page="4.360" data-line="4" id="l4.360.4"></span>δυνάμεως αὐτῆς. οἶδ’, ὅτι καὶ σοὶ δόξει ταῦτα τὴν ἐν
<span class="lb" data-page="4.360" data-line="5" id="l4.360.5"></span>τοῖς ζώοις τέχνην ἀκριβῶς τε καὶ δικαίως ἐπισκεψαμένῳ,
<span class="lb" data-page="4.360" data-line="6" id="l4.360.6"></span>πλὴν εἰ, καθάπερ εἶπον, ἀντέπεσέ τις δόξα περὶ τῶν στοιχείων
<span class="lb" data-page="4.360" data-line="7" id="l4.360.7"></span>τοῦ παντὸς, ἣν ἔθεντο προπετῶς. ὡς, ὅστις γε ἐλευθέρᾳ
<span class="lb" data-page="4.360" data-line="8" id="l4.360.8"></span>γνώμῃ σκοπεῖται τὰ πράγματα, θεασάμενος ἐν τοσούτῳ
<span class="lb" data-page="4.360" data-line="9" id="l4.360.9"></span>βορβόρῳ σαρκῶν τε καὶ χυμῶν ὅμως ἐνοικοῦντα νοῦν,
<span class="lb" data-page="4.360" data-line="10" id="l4.360.10"></span>ἰδὼν δὲ καὶ ζώου κατασκευὴν ὅτου δὴ, (πάντα γὰρ ἔνδειξιν
<span class="lb" data-page="4.360" data-line="11" id="l4.360.11"></span>ἔχει σοφοῦ δημιουργοῦ,) τὴν ὑπεροχὴν ἐννοήσει τοῦ κατὰ
<span class="lb" data-page="4.360" data-line="12" id="l4.360.12"></span>τὸν οὐρανὸν νοῦ· καὶ τὸ δοκοῦν αὐτῷ σμικρὸν εἶναι πρότερον,
<span class="lb" data-page="4.360" data-line="13" id="l4.360.13"></span>ἡ περὶ χρείας μορίων πραγματεία θεολογίας ἀκριβοῦς
<span class="lb" data-page="4.360" data-line="14" id="l4.360.14"></span>ἀληθῶς ἀρχὴ καταστήσεται, πολὺ μείζονός τε καὶ πολὺ
<span class="lb" data-page="4.360" data-line="15" id="l4.360.15"></span>τιμιωτέρου πράγματος ὅλης τῆς ἰατρικῆς. οὔκουν ἰατρῷ
<span class="lb" data-page="4.360" data-line="16" id="l4.360.16"></span>μόνον ἡ περὶ χρείας μορίων ἐστὶ πραγματεία χρησίμη,
<span class="lb" data-page="4.360" data-line="17" id="l4.360.17"></span>πολὺ δὲ μᾶλλον ἰατροῦ φιλοσόφῳ, τῆς ὅλης φύσεως ἐπιστήμην ﻿
<span class="pb" data-page="4.361" id="p4.361"></span>
<span class="lb" data-page="4.361" data-line="1" id="l4.361.1"></span>κτήσασθαι σπεύδοντι, καὶ κατὰ ταύτην χρὴ τελεῖσθαι
<span class="lb" data-page="4.361" data-line="2" id="l4.361.2"></span>τὴν τελετήν. ἅπαντες γὰρ, ὡς οἶμαι, καὶ κατ’ ἔθνος,
<span class="lb" data-page="4.361" data-line="3" id="l4.361.3"></span>καὶ κατ’ ἀριθμὸν ἄνθρωποι, ὅσοι τιμῶσι θεοὺς, οὐδὲν
<span class="lb" data-page="4.361" data-line="4" id="l4.361.4"></span>ὅμοιον ἔχουσιν Ἐλευσινίοις τε καὶ Σαμοθρᾳκίοις ὀργίοις.
<span class="lb" data-page="4.361" data-line="5" id="l4.361.5"></span>ἀμυδρὰ μὲν γὰρ ἐκεῖνα πρὸς ἔνδειξιν ὧν σπεύδει διδάσκειν·
<span class="lb" data-page="4.361" data-line="6" id="l4.361.6"></span><span class="milestone ed2page" data-n="4.703" data-unit="ed2page" id="ed2page.4.703"></span>ἐναργῆ δὲ τὰ τῆς φύσεώς ἐστι κατὰ πάντα τὰ ζῶα.
<span class="lb" data-page="4.361" data-line="7" id="l4.361.7"></span>μὴ γὰρ δὴ κατ’ ἄνθρωπον ὑπολάβῃς μόνον εἶναι τοσαύτην
<span class="lb" data-page="4.361" data-line="8" id="l4.361.8"></span>τέχνην, ὅσην ὁ πρόσθεν ἐξηγήσατο λόγος, ἀλλ’ ὅ τι περ
<span class="lb" data-page="4.361" data-line="9" id="l4.361.9"></span>ἂν ἐθέλῃς ἕτερον ζῶον ἴσην ἐνδείξεταί σοι σοφίαν τε ἅμα
<span class="lb" data-page="4.361" data-line="10" id="l4.361.10"></span>καὶ τέχνην τοῦ δημιουργοῦ· καὶ ὅσῳ γ’ ἂν ᾖ μικρότερον,
<span class="lb" data-page="4.361" data-line="11" id="l4.361.11"></span>τοσούτῳ μεῖζον παρέξει τὸ θαῦμα, καθάπερ ὅσα διασημαίνουσιν
<span class="lb" data-page="4.361" data-line="12" id="l4.361.12"></span>ἐν μικραῖς οὐσίαις οἱ δημιουργοί. τοιοῦτοι νῦν τινές
<span class="lb" data-page="4.361" data-line="13" id="l4.361.13"></span>εἰσι, καὶ ὧν ἔναγχος εἷς τις ἐν δακτυλίῳ Φαέθοντα διέγλυψεν
<span class="lb" data-page="4.361" data-line="14" id="l4.361.14"></span>ἐπὶ τεττάρων ἵππων ὀχούμενον, ὧν ἑκάστου καὶ
<span class="lb" data-page="4.361" data-line="15" id="l4.361.15"></span>χαλινοὶ, καὶ στόματα, καὶ οἱ πρόσθιοι τῶν ὀδόντων καὶ
<span class="lb" data-page="4.361" data-line="16" id="l4.361.16"></span>ποδῶν ἐμοὶ μὲν οὐδ’ ἑωρῶντο τὴν ἀρχὴν ὑπὸ σμικρότητος,
<span class="lb" data-page="4.361" data-line="17" id="l4.361.17"></span>εἰ μὴ περιστρέψαιμι τὸ θέαμα πρὸς αὐγὴν λαμπράν.
<span class="lb" data-page="4.361" data-line="18" id="l4.361.18"></span>οὔκουν οὐδ’ ἐνταῦθα ἑωρῶντό μοι πάντα τὰ μόρια, καθάπερ
<span class="pb" data-page="4.362" id="p4.362"></span>
<span class="lb" data-page="4.362" data-line="1" id="l4.362.1"></span>οὐδ’ ἄλλοις πολλοῖς. εἰ δέ τις ἠδυνήθη τι θεάσασθαί
<span class="lb" data-page="4.362" data-line="2" id="l4.362.2"></span>ποτε σαφῶς αὐτῶν, εἰς ἄκραν εὐρυθμίαν ἥκειν ὁμολογείτω·
<span class="lb" data-page="4.362" data-line="3" id="l4.362.3"></span>καὶ γὰρ οὖν καὶ οἱ πόδες οἱ ις΄ τῶν δ΄ ἵππων μυρίοις μὲν
<span class="lb" data-page="4.362" data-line="4" id="l4.362.4"></span>ὑφ’ ἡμῶν ἠριθμοῦντο, θαυμαστῶς δὲ ἑκάστῳ διηρθρωμένα
<span class="lb" data-page="4.362" data-line="5" id="l4.362.5"></span>τὰ μόρια τοῖς ὁρᾷν αὐτὰ δυναμένοις ἐφαίνετο. καίτοι καὶ
<span class="lb" data-page="4.362" data-line="6" id="l4.362.6"></span>τούτων αὐτῶν οὐδὲν ψύλλης σκέλους ἀκριβεστέραν εἶχεν
<span class="lb" data-page="4.362" data-line="7" id="l4.362.7"></span>ἐργασίαν, πρὸς τῷ καὶ δι’ ὅλου τοῦ σκέλους τῆς ψύλλης
<span class="lb" data-page="4.362" data-line="8" id="l4.362.8"></span>διήκειν τὴν τέχνην ζῶντός τε αὐτοῦ καὶ τρεφομένου καὶ
<span class="lb" data-page="4.362" data-line="9" id="l4.362.9"></span>αὐξανομένου. ἀλλὰ τοσαύτη τις ἔοικεν ἥ τε σοφία καὶ ἡ
<span class="lb" data-page="4.362" data-line="10" id="l4.362.10"></span>δύναμις εἶναι τῆς δημιουργούσης τὴν ψύλλαν τέχνης, ὥστ’
<span class="lb" data-page="4.362" data-line="11" id="l4.362.11"></span>ἀμογητὶ διαπλάττειν τε καὶ αὐξάνειν καὶ τρέφειν αὐτήν.
<span class="lb" data-page="4.362" data-line="12" id="l4.362.12"></span>ὁπότ’ οὖν περὶ τὰ τυχόντα τῶν ζώων τοσαύτη φαίνεται
<span class="lb" data-page="4.362" data-line="13" id="l4.362.13"></span>τέχνη κατὰ τὸ πάρεργον, ὡς ἂν εἰκάσαι τις, γινόμενα τῷ
<span class="lb" data-page="4.362" data-line="14" id="l4.362.14"></span>δημιουργῷ, πηλίκην αὐτοῦ τήν τε σοφίαν χρὴ νομίζειν εἶναι
<span class="lb" data-page="4.362" data-line="15" id="l4.362.15"></span>καὶ τὴν δύναμιν ἐν τοῖς ἀξιολόγοις;
</p>
          </article>

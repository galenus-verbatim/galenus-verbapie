<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:17.2">
<span class="pb page1" data-page="4.362" id="p4.362"></span>
<span class="milestone ed1page page1" data-n="1.552" data-unit="ed1page" id="ed1page.1.552"></span>
<span class="milestone ed2page page1" data-n="4.703" data-unit="ed2page" id="ed2page.4.703"></span>
            <p>
<span class="lb" data-page="4.362" data-line="16" id="l4.362.16"></span>Ἓν μὲν δὴ τοῦτο μέγιστον κέρδος ἐκ τῆσδε
<span class="lb" data-page="4.362" data-line="17" id="l4.362.17"></span>τῆς πραγματείας οὐχ ὡς ἰατροῖς ἡμῖν ἐστιν, ἀλλ’ ὅπερ
<span class="lb" data-page="4.362" data-line="18" id="l4.362.18"></span>τοῦδε βέλτιον, ὡς δεομένοις ἐπίστασθαί τι περὶ χρείας
<span class="pb" data-page="4.363" id="p4.363"></span>
<span class="lb" data-page="4.363" data-line="1" id="l4.363.1"></span>δυνάμεως, ἣν ἔνιοι τῶν φιλοσόφων οὐδ’ εἶναί φασιν ὅλως,
<span class="lb" data-page="4.363" data-line="2" id="l4.363.2"></span>μήτι γε δὴ προνοεῖσθαι τῶν ζώων. ἄλλο δὲ καὶ β΄ εἰς
<span class="lb" data-page="4.363" data-line="3" id="l4.363.3"></span>διάγνωσιν τῶν πεπονθότων μορίων ἐν τῷ βάθει τοῦ σώματος,
<span class="lb" data-page="4.363" data-line="4" id="l4.363.4"></span>ὅτῳπερ καὶ ἡ τῆς ἐνεργείας γνῶσίς ἐστιν ὠφέλιμος.
<span class="lb" data-page="4.363" data-line="5" id="l4.363.5"></span>ὡς γὰρ ὁ γινώσκων, ὅτι τὸ μὲν βαδίζειν σκελῶν ἐστιν ἔργον,
<span class="lb" data-page="4.363" data-line="6" id="l4.363.6"></span>ἡ δὲ τῶν σιτίων πέψις γαστρὸς, ἐπὶ μὲν τοῦ μὴ δυναμένου
<span class="lb" data-page="4.363" data-line="7" id="l4.363.7"></span>βαδίζειν εὐθὺς οἶδεν, ὅτι τῶν σκελῶν μόριόν τι
<span class="lb" data-page="4.363" data-line="8" id="l4.363.8"></span>πέπονθεν, ἐπὶ δὲ τοῦ μὴ πέπτοντος ἢ κακῶς πέπτοντος,
<span class="lb" data-page="4.363" data-line="9" id="l4.363.9"></span>ὅτι γαστρὸς, οὕτως ὁ γινώσκων, ὅτι τὸ λογιζόμενόν ἐστιν
<span class="lb" data-page="4.363" data-line="10" id="l4.363.10"></span>ἐν ἐγκεφάλῳ, παραφροσύνας καὶ φρενίτιδας, καὶ ληθάργους,
<span class="lb" data-page="4.363" data-line="11" id="l4.363.11"></span>καὶ μανίας, καὶ μελαγχολίας ἐγκεφάλου πάσχοντος ἤτοι
<span class="lb" data-page="4.363" data-line="12" id="l4.363.12"></span>κατὰ πρῶτον λόγον ἢ κατὰ συμπάθειαν εἴσεται γίνεσθαι.
<span class="lb" data-page="4.363" data-line="13" id="l4.363.13"></span>καθάπερ οὖν ἐπὶ τῶν ἐνεργειῶν, οὕτω κᾀπὶ τῶν χρειῶν
<span class="lb" data-page="4.363" data-line="14" id="l4.363.14"></span>ἔχει. τὸ γάρ τοι βαδίζειν ὥσπερ διὰ τὰ νεῦρα καὶ μῦς
<span class="lb" data-page="4.363" data-line="15" id="l4.363.15"></span>ἀπόλλυται τοὺς κατὰ σκέλη πάσχοντας, οὕτω καὶ διὰ τὶ τῶν
<span class="lb" data-page="4.363" data-line="16" id="l4.363.16"></span>ὀστῶν καταγνυμένων, ἢ τῆς οἰκείας διαρθρώσεως ἐξισταμένων.
<span class="lb" data-page="4.363" data-line="17" id="l4.363.17"></span>εἰ δ’, ὅτι τὸ στηρίζεσθαι τοῖς σκέλεσι γίνεται δι’
<span class="pb" data-page="4.364" id="p4.364"></span>
<span class="lb" data-page="4.364" data-line="1" id="l4.364.1"></span>ὀστῶν, ἠγνοοῦμεν, οὐδ’ ἂν ὅτι πασχόντων αὐτῶν βλάπτεται
<span class="lb" data-page="4.364" data-line="2" id="l4.364.2"></span>τὸ ζῶον, ἔγνωμεν. οὕτω μὲν εἰς τὸ διαγνῶναι μόριον πεπονθὸς
<span class="lb" data-page="4.364" data-line="3" id="l4.364.3"></span>ἡ τῶν χρειῶν γνῶσις ὑπάρχει χρήσιμος οὐδὲν ἧττον
<span class="lb" data-page="4.364" data-line="4" id="l4.364.4"></span>τῆς τῶν ἐνεργειῶν. <span class="milestone ed2page" data-n="4.704" data-unit="ed2page" id="ed2page.4.704"></span>ὡσαύτως δ’ ἔχει καὶ περὶ
<span class="lb" data-page="4.364" data-line="5" id="l4.364.5"></span>τῆς εἰς τὸ μέλλον προγνώσεως. ὥσπερ γὰρ εἰς τὸ βαδίζειν
<span class="lb" data-page="4.364" data-line="6" id="l4.364.6"></span>ἡ τῶν ἐν τοῖς σκέλεσιν ὀστῶν οὐσία χρήσιμός ἐστιν, οὕτως
<span class="lb" data-page="4.364" data-line="7" id="l4.364.7"></span>ὅσα πάθη κατὰ ταῦτα γίνεται τῶν ἀνιάτων, ὥσπερ ἐπὶ τῶν
<span class="lb" data-page="4.364" data-line="8" id="l4.364.8"></span>μεθ’ ἕλκους ἐξαρθρησάντων, ἐνδείξεται τὴν εἰς τὸν μέλλοντα
<span class="lb" data-page="4.364" data-line="9" id="l4.364.9"></span>χρόνον ἀνίατον βλάβην τοῦ γε βαδίζειν, ἀλλὰ κᾂν
<span class="lb" data-page="4.364" data-line="10" id="l4.364.10"></span>χωρὶς ἕλκους ἀνίατον ἐξάρθρημα μείνῃ καθάπερ ἐπὶ τῶν
<span class="lb" data-page="4.364" data-line="11" id="l4.364.11"></span>κατ’ ἰσχίον γίνεται, πρὸς τῷ χωλείαν τοῦ σκέλους προδηλῶσαι
<span class="lb" data-page="4.364" data-line="12" id="l4.364.12"></span>γενησομένην. ἐξ ἀνάγκης ἄρα καὶ τὸν τρόπον αὐτῆς
<span class="lb" data-page="4.364" data-line="13" id="l4.364.13"></span>ἐνδείξεται τοιοῦτον ἐσόμενον, οἷον Ἱπποκράτης ἔγραψεν
<span class="lb" data-page="4.364" data-line="14" id="l4.364.14"></span>ἐν τῷ περὶ ἄρθρων βιβλίῳ. τρίτη πρὸς τοῖς εἰρημένοις
<span class="lb" data-page="4.364" data-line="15" id="l4.364.15"></span>χρεία τῆς πραγματείας ταύτης ἐστὶ πρὸς τοὺς σοφιστὰς,
<span class="lb" data-page="4.364" data-line="16" id="l4.364.16"></span>ὅσοι τάς τε κρίσεις ἡμῖν οὐ συγχωροῦσιν ὑπὸ τῆς φύσεως
<span class="lb" data-page="4.364" data-line="17" id="l4.364.17"></span>γίνεσθαι, τήν τ’ εἰς τὰ ζῶα πρόνοιαν αὐτῆς ἀφαιροῦνται.
<span class="lb" data-page="4.364" data-line="18" id="l4.364.18"></span>προβάλλοντες γὰρ οὗτοι πολλάκις ὧν ἀγνοοῦσιν αὐτοὶ μορίων
<span class="pb" data-page="4.365" id="p4.365"></span>
<span class="lb" data-page="4.365" data-line="1" id="l4.365.1"></span>τὰς χρείας ὥσπερ οὐκ οὔσας, ἀναιρεῖν ἐν τῷδε δοκοῦσιν
<span class="lb" data-page="4.365" data-line="2" id="l4.365.2"></span>τὴν τέχνην τῆς φύσεως· ἔπειτα καταγελῶσιν Ἱπποκράτους,
<span class="lb" data-page="4.365" data-line="3" id="l4.365.3"></span>ὅσα κριτικῶς ἡ φύσις εἴωθεν ἐργάζεσθαι, ταῦτ’ ἀξιοῦντος
<span class="lb" data-page="4.365" data-line="4" id="l4.365.4"></span>μιμεῖσθαι. διὰ τοῦτ’ οὖν ἀναγκαζόμεθα καὶ ἡμεῖς ἁπάντων
<span class="lb" data-page="4.365" data-line="5" id="l4.365.5"></span>ἐπισκοπεῖσθαι τὰς χρείας τῶν μορίων, εἰ καὶ μηδὲν εἰς
<span class="lb" data-page="4.365" data-line="6" id="l4.365.6"></span>διάγνωσιν πάθους ἢ πρόγνωσιν τῶν ἐσομένων συντελεῖ.
<span class="lb" data-page="4.365" data-line="7" id="l4.365.7"></span>μέγιστα δ’ ἰατρὸς ἐκ τῆς πραγματείας τῆσδε καὶ πρὸς τὰς
<span class="lb" data-page="4.365" data-line="8" id="l4.365.8"></span>ἰάσεις ὀνήσεται, καθάπερ γε κἀκ τῆς περὶ τῶν ἐνεργειῶν.
<span class="lb" data-page="4.365" data-line="9" id="l4.365.9"></span>ἐν γὰρ τῷ τέμνειν τέ τινα μόρια καὶ περιτέμνειν ἢ ἐκκόπτειν,
<span class="lb" data-page="4.365" data-line="10" id="l4.365.10"></span>ἤτοι διεφθαρμένα πως, ἢ διὰ βελῶν ἢ διὰ σκολόπων
<span class="lb" data-page="4.365" data-line="11" id="l4.365.11"></span>ἐξαίρεσιν, ἐπιστάμενος τῶν μορίων τὴν χρείαν εἴσεται,
<span class="lb" data-page="4.365" data-line="12" id="l4.365.12"></span>τίνα μὲν ἀφειδῶς τέμνειν χρὴ, τίνων δὲ φείδεσθαι.
</p>
          </article>

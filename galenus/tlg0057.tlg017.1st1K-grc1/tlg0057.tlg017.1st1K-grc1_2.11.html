<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:2.11">
<span class="pb page1" data-page="3.132" id="p3.132"></span>
<span class="milestone ed1page page1" data-n="1.386" data-unit="ed1page" id="ed1page.1.386"></span>
<span class="milestone ed2page page1" data-n="4.327" data-unit="ed2page" id="ed2page.4.327"></span>
            <p>
<span class="lb" data-page="3.132" data-line="1" id="l3.132.1"></span>Ἀλλὰ καὶ ἔνθα χρὴ διάρθρωσιν ὀστῶν γενέσθαι,
<span class="lb" data-page="3.132" data-line="2" id="l3.132.2"></span>καὶ μάλιστα μεγάλων, ἐπειδὴ τὸ μὲν ὑποδέχεσθαι
<span class="lb" data-page="3.132" data-line="3" id="l3.132.3"></span>χρὴ, τὸ δ’ ἐμβαίνειν, καὶ δεῖται τὸ μὲν ὑποδεχόμενον κοιλότητος,
<span class="lb" data-page="3.132" data-line="4" id="l3.132.4"></span>τὸ δ’ ἐμβησόμενον κυρτότητος, ἐνταῦθ’ ἑκατέροις
<span class="lb" data-page="3.132" data-line="5" id="l3.132.5"></span>ἡ φύσις ἢ ἀποφύσεις τινὰς ἢ ἐπιφύσεις ἐργάζεται, τοῖς
<span class="lb" data-page="3.132" data-line="6" id="l3.132.6"></span>μὲν ἐμβησομένοις κυρτὰς καὶ περιφερεῖς πανταχόθεν, τοῖς
<span class="lb" data-page="3.132" data-line="7" id="l3.132.7"></span>δ’ ὑποδεξομένοις κοίλας μὲν ἔνδοθεν, ἔξωθεν δὲ κυρτάς.
<span class="lb" data-page="3.132" data-line="8" id="l3.132.8"></span>ὥστ’, ἐπεὶ καὶ τὸν καρπὸν ἔδει διαρθροῦσθαι τοῖς πήχεώς
<span class="lb" data-page="3.132" data-line="9" id="l3.132.9"></span>τε καὶ κερκίδος πέρασι, δεόντως ἑκάτερον τῶν ὀστῶν ἐπίφυσιν
<span class="lb" data-page="3.132" data-line="10" id="l3.132.10"></span>ἔσχε, κυρτὴν μὲν καὶ περιφερῆ τἀκτὸς, κοίλην δ’ ἔνδοθεν.
<span class="lb" data-page="3.132" data-line="11" id="l3.132.11"></span>ἀλλ’ ἡ μὲν τῆς κερκίδος πανταχόθεν ὀφρὺν ἔχει
<span class="lb" data-page="3.132" data-line="12" id="l3.132.12"></span>περιθέουσαν, ὑφ’ ἧς ἀκριβῶς σφίγγεται τὸ ταύτῃ πέρας τοῦ
<span class="lb" data-page="3.132" data-line="13" id="l3.132.13"></span>καρποῦ, ἡ δὲ τοῦ πήχεως οὐκ ἔθ’ ὁμοίως· ἀλλὰ τὸ μὲν
<span class="lb" data-page="3.132" data-line="14" id="l3.132.14"></span>ἔσωθεν καὶ πρὸς τὴν κερκίδα φέρον αὐτῆς τοιοῦτον, τὸ
<span class="lb" data-page="3.132" data-line="15" id="l3.132.15"></span>δ’ ἄλλο τὸ κατὰ μῆκός τε καὶ <span class="milestone ed1page" data-n="1.387" data-unit="ed1page" id="ed1page.1.387"></span>τὴν εὐθυωρίαν ὅλου
<span class="lb" data-page="3.132" data-line="16" id="l3.132.16"></span>τοῦ κώλου πέρας εἰς περιφερῆ τελευτᾷ κεφαλὴν, ᾗ περιβέβληται
<span class="lb" data-page="3.132" data-line="17" id="l3.132.17"></span>τὸ ταύτῃ τεταγμένον ὀστοῦν τοῦ καρποῦ γληνοειδεῖ
<span class="pb" data-page="3.133" id="p3.133"></span>
<span class="lb" data-page="3.133" data-line="1" id="l3.133.1"></span>κοιλότητι, ὥστε διττὴν εἶναι τὴν διάρθρωσιν κατὰ τὸν
<span class="lb" data-page="3.133" data-line="2" id="l3.133.2"></span>καρπὸν, ἑτέραν μὲν τῶν ἐμβαινόντων αὐτοῦ τοῦ καρποῦ
<span class="lb" data-page="3.133" data-line="3" id="l3.133.3"></span>περάτων εἰς τὴν μεταξὺ τῶν κερκίδος τε καὶ πήχεως ἐπιφύσεων
<span class="lb" data-page="3.133" data-line="4" id="l3.133.4"></span>κοιλότητα, τὴν δ’ ἄλλην τὴν μικρὰν τοῦ περιλαμβάνοντος
<span class="lb" data-page="3.133" data-line="5" id="l3.133.5"></span>ὀστοῦ τὴν μικρὰν ἀπόφυσιν τοῦ πήχεως. αὕτη μὲν
<span class="lb" data-page="3.133" data-line="6" id="l3.133.6"></span>οὖν ἕνεκα τῶν ἐπὶ τὸ πρανές τε καὶ ὕπτιον ἐπιστροφῶν τῆς
<span class="lb" data-page="3.133" data-line="7" id="l3.133.7"></span>χειρὸς ἐγένετο· διὰ δὲ τῆς μεγάλης ἄλλης ἐκτείνεταί τε
<span class="lb" data-page="3.133" data-line="8" id="l3.133.8"></span>καὶ κάμπτεται τὸ κατὰ τὸν καρπὸν ἄρθρον. <span class="milestone ed2page" data-n="4.328" data-unit="ed2page" id="ed2page.4.328"></span>ἕνεκα
<span class="lb" data-page="3.133" data-line="9" id="l3.133.9"></span>μὲν τούτων αἱ κυρτότητες ἐγένοντο τῶν πήχεώς τε καὶ κερκίδος
<span class="lb" data-page="3.133" data-line="10" id="l3.133.10"></span>περάτων. χρῆται δ’ αὐταῖς καὶ πρὸς ἄλλο τι χρηστὸν
<span class="lb" data-page="3.133" data-line="11" id="l3.133.11"></span>ἡ φύσις, ὥσπερ εἴωθεν πολλάκις τῷ δι’ ἕτερόν τι γεγονότι
<span class="lb" data-page="3.133" data-line="12" id="l3.133.12"></span>χρῆσθαι πρὸς τἄλλα· τὰς γὰρ τῶν κινούντων τοὺς
<span class="lb" data-page="3.133" data-line="13" id="l3.133.13"></span>δακτύλους τενόντων κεφαλὰς εἰς τὰς μεταξὺ τῶν ἐξοχῶν
<span class="lb" data-page="3.133" data-line="14" id="l3.133.14"></span>τούτων κοιλότητας κατέθετο, φρουρὰν ἀσφαλῆ, καθάπερ
<span class="lb" data-page="3.133" data-line="15" id="l3.133.15"></span>τινὸς τείχους ἢ πύργου, ταύτην αὐτοῖς ποιησαμένη.
</p>
          </article>

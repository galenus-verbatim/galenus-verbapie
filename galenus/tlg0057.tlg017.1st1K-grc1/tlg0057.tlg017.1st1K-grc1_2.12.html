<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:2.12">
<span class="pb page1" data-page="3.133" id="p3.133"></span>
<span class="milestone ed1page page1" data-n="1.387" data-unit="ed1page" id="ed1page.1.387"></span>
<span class="milestone ed2page page1" data-n="4.328" data-unit="ed2page" id="ed2page.4.328"></span>
            <p>
<span class="lb" data-page="3.133" data-line="16" id="l3.133.16"></span>Ἐπεὶ δ’ ἔξωθεν μὲν ἱκανὸν ἦν ὕψος τῷ
<span class="lb" data-page="3.133" data-line="17" id="l3.133.17"></span>τοῦ πήχεως πέρατι, τὰ δ’ ἔνδον ταπεινὰ διὰ τὴν ἀπόφυσιν
<span class="lb" data-page="3.133" data-line="18" id="l3.133.18"></span>αὐτοῦ τὴν μικρὰν, ἔξωθέν τε καὶ κάτωθεν τεταγμένην, ἣν
<span class="pb" data-page="3.134" id="p3.134"></span>
<span class="lb" data-page="3.134" data-line="1" id="l3.134.1"></span>περιβαίνειν ἐλέγομεν ἓν τῶν κατὰ τὸν καρπὸν ὀστῶν,
<span class="lb" data-page="3.134" data-line="2" id="l3.134.2"></span>ἔθηκέ τι κᾀνταῦθα, καθάπερ τινὰ χάρακα, πρόμηκες ὀστοῦν,
<span class="lb" data-page="3.134" data-line="3" id="l3.134.3"></span>ἔσω νεῦον ὀρθὸν, ὑφ’ οὗ τά τ’ ἄλλα τὰ τῇδε φρουρεῖται,
<span class="lb" data-page="3.134" data-line="4" id="l3.134.4"></span>καὶ μάλιστα τὸ νεῦρον τὸ ἀπὸ τοῦ νωτιαίου μὲν ἰὸν, εἰς δὲ
<span class="lb" data-page="3.134" data-line="5" id="l3.134.5"></span>τὰ ἔνδον τῆς χειρὸς διασπειρόμενον. ὄγδοον τοῦτο κατὰ
<span class="lb" data-page="3.134" data-line="6" id="l3.134.6"></span>τὸν καρπὸν ὀστοῦν ἐστι, ὑπὲρ οὗ τῆς εὐλόγου γενέσεως ἐν
<span class="lb" data-page="3.134" data-line="7" id="l3.134.7"></span>τοῖς ἔμπροσθεν ἀνεβαλόμην ἐρεῖν. οὔσης δ’ ἀκριβοῦς τῆς
<span class="lb" data-page="3.134" data-line="8" id="l3.134.8"></span>ἁρμονίας ἐν τοῖς κατὰ τὸν καρπὸν ὀστοῖς ἅπασιν, ἀποροῦσα
<span class="lb" data-page="3.134" data-line="9" id="l3.134.9"></span>χώρας ἡ φύσις, ἐν ᾗ τὸ προειρημένον ὀστοῦν ἀσφαλῶς ἑδράσειε,
<span class="lb" data-page="3.134" data-line="10" id="l3.134.10"></span>πολλὰ καὶ θαυμαστὰ σοφίζεται. πρῶτον μὲν γὰρ τὸ
<span class="lb" data-page="3.134" data-line="11" id="l3.134.11"></span>κάτω πέρας αὐτοῦ λεπτὸν ἀκριβῶς εἰργάσατο, μόνως ἂν
<span class="lb" data-page="3.134" data-line="12" id="l3.134.12"></span>οὕτως ἐλπίσασα χώραν εὑρήσειν ἐπιτήδειον, ἐν ᾗ καταπήξειεν
<span class="lb" data-page="3.134" data-line="13" id="l3.134.13"></span>αὐτό· ἔπειτα δὲ εἰς ὕψος ἱκανὸν ἀναγαγοῦσα, χαῦνον
<span class="lb" data-page="3.134" data-line="14" id="l3.134.14"></span>ἐνταῦθα καὶ χονδρῶδες ἀπειργάσατο, παρασκευάζουσα
<span class="lb" data-page="3.134" data-line="15" id="l3.134.15"></span>χώραν ἐπιτήδειον εἰς κατάφυσιν τῷ κάμπτοντι κατὰ ταῦτα
<span class="lb" data-page="3.134" data-line="16" id="l3.134.16"></span>τὸν καρπὸν τένοντι· μείζων γὰρ ἦν οὗτός γε ἢ ὡς συμφῦναί
<span class="lb" data-page="3.134" data-line="17" id="l3.134.17"></span>τινι τῶν κατ’ αὐτὸν τὸν καρπὸν ὀστῶν ἀσφαλῶς οὕτως
<span class="lb" data-page="3.134" data-line="18" id="l3.134.18"></span>δι’ ὀλίγου χόνδρου. τούτῳ τε οὖν συνέφυσεν αὐτὸ, καὶ τὸ
<span class="pb" data-page="3.135" id="p3.135"></span>
<span class="lb" data-page="3.135" data-line="1" id="l3.135.1"></span>λεπτὸν πέρας τὸ κάτω φέρουσα ἡ φύσις κατέθετο μεταξὺ
<span class="lb" data-page="3.135" data-line="2" id="l3.135.2"></span>τοῦ τε περιλαμβάνοντος τὴν μικρὰν τοῦ πήχεως ἀπόφυσιν
<span class="lb" data-page="3.135" data-line="3" id="l3.135.3"></span>ὀστοῦ καὶ αὐτῆς τῆς μεγάλης κεφαλῆς, ἣν δὴ καὶ κόνδυλον
<span class="lb" data-page="3.135" data-line="4" id="l3.135.4"></span>ὀνομάζουσιν, ἀφ’ ἧς καὶ ὁ μικρὸς αὐχὴν, ἐκ τῶν ἔξωθέν
<span class="lb" data-page="3.135" data-line="5" id="l3.135.5"></span>τε καὶ κάτω μερῶν ἀποβλαστάνων, ἔπειτα τελευτῶν εἰς
<span class="lb" data-page="3.135" data-line="6" id="l3.135.6"></span>μικρὰν κεφαλὴν, ἑνὶ τῶν κατὰ τὸν καρπὸν ὀστῶν ἐδείχθη
<span class="lb" data-page="3.135" data-line="7" id="l3.135.7"></span>διαρθροῦσθαι. καὶ τοίνυν ὡς ἂν ἐπὶ σμικρᾶς πάνυ βεβηκὸς
<span class="lb" data-page="3.135" data-line="8" id="l3.135.8"></span>κοιλότητος τὸ χονδρῶδες ὀστοῦν ἐκεῖνο σφαλερὸν ἐξ
<span class="lb" data-page="3.135" data-line="9" id="l3.135.9"></span>ἀνάγκης ἐγένετο καὶ ῥᾳδίως πάντη περιτρεπόμενον. ὑμέσι
<span class="lb" data-page="3.135" data-line="10" id="l3.135.10"></span>δέ τισιν ἰσχυροῖς ἡ φύσις αὐτὸ τοῖς περικειμένοις ὀστοῖς
<span class="lb" data-page="3.135" data-line="11" id="l3.135.11"></span>συνέδησεν, ὑφ’ ὧν ἰσοῤῥόπως ἀνθελκόμενον ἁπάντη μένειν
<span class="lb" data-page="3.135" data-line="12" id="l3.135.12"></span>οὕτω· μόγις ὀρθὸν δύναται κατὰ τῆς ἴτυος ὀχούμενον τοῦ
<span class="lb" data-page="3.135" data-line="13" id="l3.135.13"></span>περιβεβηκότος ὀστοῦ τὴν μικρὰν τοῦ πήχεως ἀπόφυσιν.
<span class="lb" data-page="3.135" data-line="14" id="l3.135.14"></span>ἐπεὶ δ’ εἰς τὴν κεφαλὴν αὐτῆς καθάπτων ὁ μέγας τένων
<span class="lb" data-page="3.135" data-line="15" id="l3.135.15"></span>ὁ τὸν καρπὸν κάμπτων ἐφ’ ἑαυτὸν ἔμελλε περιτρέψειν αὐτὸ
<span class="lb" data-page="3.135" data-line="16" id="l3.135.16"></span>καὶ καταβαλεῖν ἑτέραν ἀντέταξεν αὐτῷ τάσιν ἰσόῤῥοπον,
<span class="lb" data-page="3.135" data-line="17" id="l3.135.17"></span>ἐκ τῶν ἀντικειμένων μερῶν ἐκφύσασα σύνδεσμον εἰς τὸ
<span class="lb" data-page="3.135" data-line="18" id="l3.135.18"></span>μετακάρπιον τελευτῶντα. καὶ οὕτως ἤδη δικαίως εἰς πᾶν
<span class="pb" data-page="3.136" id="p3.136"></span>
<span class="lb" data-page="3.136" data-line="1" id="l3.136.1"></span>μέρος ἑλκόμενον τὸ χονδρῶδες ὀστοῦν οὐδαμόσε καταπίπτει.
<span class="lb" data-page="3.136" data-line="2" id="l3.136.2"></span>τὰ μὲν δὴ κατὰ τὸν μικρὸν δάκτυλον μόρια τοῦ καρποῦ
<span class="lb" data-page="3.136" data-line="3" id="l3.136.3"></span>τόνδε τὸν τρόπον κεκόσμηται. τὰ δὲ κατὰ τὸν μέγαν,
<span class="lb" data-page="3.136" data-line="4" id="l3.136.4"></span>ἐπειδὴ κᾀνταῦθα φυλακήν τινα ἐχρῆν γενέσθαι θατέρῳ τῶν
<span class="lb" data-page="3.136" data-line="5" id="l3.136.5"></span>ἄνωθεν ἰόντων νεύρων, τῷ διεκπίπτοντι κατά τι πρὸς τὰ
<span class="lb" data-page="3.136" data-line="6" id="l3.136.6"></span>ἐκτὸς τῆς χειρὸς, καὶ καταφῦναι τὸν λοιπὸν τῶν καμπτόντων
<span class="lb" data-page="3.136" data-line="7" id="l3.136.7"></span>ἄκραν τὴν χεῖρα τενόντων, καὶ ἦν οὐδεμία χώρα, καθ’
<span class="lb" data-page="3.136" data-line="8" id="l3.136.8"></span>ἧς ἂν ἐστήρικτο τοιοῦτον ἕτερον ὀστοῦν, οἷόν ἐστι τὸ κατὰ
<span class="lb" data-page="3.136" data-line="9" id="l3.136.9"></span>τὸν μικρὸν δάκτυλον, <span class="milestone ed2page" data-n="4.329" data-unit="ed2page" id="ed2page.4.329"></span>διὰ ταῦτα τοῦ πρώτου κατὰ
<span class="lb" data-page="3.136" data-line="10" id="l3.136.10"></span>τὸν καρπὸν ὀστοῦ προμήκη τινὰ ἀπόφυσιν εἰς τοὐντὸς τῆς
<span class="lb" data-page="3.136" data-line="11" id="l3.136.11"></span>χειρὸς ἐποιήσατο χονδρώδη τε καὶ μανὴν, εἰς ἣν ἐνέφυσε
<span class="lb" data-page="3.136" data-line="12" id="l3.136.12"></span>τὸν κάμπτοντα τένοντα τὴν χεῖρα. οὐ μὴν ἐπέτρεψέ γε τῇ
<span class="lb" data-page="3.136" data-line="13" id="l3.136.13"></span>συμφύσει ταύτῃ τὸ σύμπαν μόνῃ, ἀλλ’ ἕως τοῦ μετακαρπίου
<span class="lb" data-page="3.136" data-line="14" id="l3.136.14"></span>προσήγαγεν ἀσφαλείας ἕνεκα δίκρουν ἐργασαμένη τὸν
<span class="lb" data-page="3.136" data-line="15" id="l3.136.15"></span>τένοντα, κᾀνταῦθα κατέφυσεν εἰς τὴν ἀρχὴν τῶν προτεταγμένων
<span class="lb" data-page="3.136" data-line="16" id="l3.136.16"></span>ὀστῶν τοῦ μέσου τε καὶ τοῦ λιχανοῦ δακτύλου.
<span class="lb" data-page="3.136" data-line="17" id="l3.136.17"></span>ὅπερ γὰρ ἐπὶ τῶν τὸ πρῶτόν τε καὶ τρίτον ἄρθρον δακτύλων
<span class="lb" data-page="3.136" data-line="18" id="l3.136.18"></span>αὐτῶν ἔνδοθεν κινούντων εἰργάσατο, τοῦτο κᾀνταῦθα
<span class="pb" data-page="3.137" id="p3.137"></span>
<span class="lb" data-page="3.137" data-line="1" id="l3.137.1"></span>διὰ τὴν αὐτὴν αἰτίαν ἐποίησεν. ἐκείνους τε γὰρ, ὡς ἂν οὐκ
<span class="lb" data-page="3.137" data-line="2" id="l3.137.2"></span>αὐτόθι μόνον ἐν τῷ πρώτῳ τελευτήσειν μέλλοντας, ἀλλὰ καὶ
<span class="lb" data-page="3.137" data-line="3" id="l3.137.3"></span>μέχρι τοῦ τρίτου προβήσεσθαι, διὰ τῶν συνδέσμων συνῆψε
<span class="lb" data-page="3.137" data-line="4" id="l3.137.4"></span>τοῖς ὀστοῖς· τοῦτον δὲ τὸν τένοντα, περὶ οὗ νῦν ὁ λόγος,
<span class="lb" data-page="3.137" data-line="5" id="l3.137.5"></span>ὡσαύτως οὐκ εἰς αὐτὴν τὴν ἀπόφυσιν, ἀλλ’ εἰς τὸν περικείμενον
<span class="lb" data-page="3.137" data-line="6" id="l3.137.6"></span>αὐτῇ σύνδεσμον ἐνέφυσεν, ἵν’ ἐξῇ προβαίνειν ἐπὶ
<span class="lb" data-page="3.137" data-line="7" id="l3.137.7"></span>πλεῖον αὐτῷ· οἱ γὰρ εἰς ὀστοῦν ἐμφυόμενοι τένοντες ἐξ
<span class="lb" data-page="3.137" data-line="8" id="l3.137.8"></span>ἀνάγκης αὐτόθι τελευτῶσι. καὶ γὰρ δὴ καὶ ἄλλην τινὰ
<span class="lb" data-page="3.137" data-line="9" id="l3.137.9"></span>ἐπίφυσιν ὀστοῦ μικροῦ χονδρώδους ἡ φύσις ἐδημιούργησε,
<span class="lb" data-page="3.137" data-line="10" id="l3.137.10"></span>διὰ συνδέσμων ἰσχυρῶν συνημμένου τούτῳ τε τῷ νῦν εἰρημένῳ
<span class="lb" data-page="3.137" data-line="11" id="l3.137.11"></span>κατὰ τὸν καρπὸν ὀστῷ καὶ τῷ μετ’ αὐτὸ τῷ διαρθρουμένῳ
<span class="lb" data-page="3.137" data-line="12" id="l3.137.12"></span>πρὸς τὴν πρώτην φάλαγγα τοῦ μεγάλου δακτύλου,
<span class="lb" data-page="3.137" data-line="13" id="l3.137.13"></span>χάριν τοῦ κᾀνταῦθα καθάψαι θατέρῳ μέρει τοῦ τένοντος,
<span class="lb" data-page="3.137" data-line="14" id="l3.137.14"></span>ὑφ’ οὗ τόν τε μέγαν δάκτυλον ἔφαμεν κινεῖσθαι καὶ τὸν
<span class="lb" data-page="3.137" data-line="15" id="l3.137.15"></span>καρπόν. ἔννατόν τις τοῦτο δύναται κατὰ τὸν καρπὸν
<span class="lb" data-page="3.137" data-line="16" id="l3.137.16"></span>ἀριθμεῖν ὀστοῦν, ἀλλ’ οὐκ ἠρίθμηται πρὸς τῶν ἀνατομικῶν,
<span class="lb" data-page="3.137" data-line="17" id="l3.137.17"></span>ὥσπερ οὐδ’ ἄλλων τῶν σησαμοειδῶν καλουμένων οὐδὲν, ἃ
<span class="lb" data-page="3.137" data-line="18" id="l3.137.18"></span>πολλοῖς τῶν κατὰ τὰς χεῖράς τε καὶ πόδας ἄρθρων ἡ φύσις
<span class="lb" data-page="3.137" data-line="19" id="l3.137.19"></span>ἐξ ἐπιμέτρου περιτίθησιν ἀσφαλείας ἕνεκα. οἱ δὲ λοιποὶ
<span class="pb" data-page="3.138" id="p3.138"></span>
<span class="lb" data-page="3.138" data-line="1" id="l3.138.1"></span>δύο τῶν τὸν καρπὸν κινούντων τενόντων πλατυνόμενοι καθάπτουσιν,
<span class="lb" data-page="3.138" data-line="2" id="l3.138.2"></span>ὁ μὲν εἰς τὸ πρὸ τοῦ λιχανοῦ τε καὶ τοῦ μέσου
<span class="lb" data-page="3.138" data-line="3" id="l3.138.3"></span>μετακάρπιον, ὁ δ’ εἰς τὸ πρὸ τοῦ μικροῦ, καθότι καὶ
<span class="lb" data-page="3.138" data-line="4" id="l3.138.4"></span>πρόσθεν εἴρηται. ἀλλὰ τούτων γε οὐδέτερος οὔτ’ ἀποφύσεως,
<span class="lb" data-page="3.138" data-line="5" id="l3.138.5"></span>οὔτ’ ἐπιφύσεως, οὔτ’ ἄλλου τινὸς ἔξωθεν ὀστοῦ γενέσεως
<span class="lb" data-page="3.138" data-line="6" id="l3.138.6"></span>ἐδεήθη περιττῆς, ἀλλ’ ἤρκεσεν αὐτοῖς διὰ τοῦ χόνδρου
<span class="lb" data-page="3.138" data-line="7" id="l3.138.7"></span>μόνου ξυμφῦναι τοῖς ὀστοῖς, ὡς ἂν αὐτοῖς τε μικροτέροις
<span class="lb" data-page="3.138" data-line="8" id="l3.138.8"></span>οὖσι καὶ κινήσεις ἀσθενεστέρας πεπιστευμένοις. σχεδὸν εἴρηταί
<span class="lb" data-page="3.138" data-line="9" id="l3.138.9"></span>μοι πάντα τὰ ἐπικαιρότατα περὶ τῆς ἄκρας χειρός·
<span class="lb" data-page="3.138" data-line="10" id="l3.138.10"></span>εἰ γάρ τι καὶ παραλέλειπται σμικρὸν, ἑτοίμως ἄν τις, ὡς
<span class="lb" data-page="3.138" data-line="11" id="l3.138.11"></span>ἔφην, ἐξευρίσκοι τοῦτο θεασάμενος μόνον αὐτοῦ τοῦ μορίου
<span class="lb" data-page="3.138" data-line="12" id="l3.138.12"></span>τὴν κατασκευήν. οἷον καὶ ὅτι τῶν τεττάρων τενόντων ἐκτεινόντων
<span class="lb" data-page="3.138" data-line="13" id="l3.138.13"></span>τε καὶ καμπτόντων τὸν καρπὸν οἱ μὲν ἔξωθεν σαφῶς
<span class="lb" data-page="3.138" data-line="14" id="l3.138.14"></span>ὁρῶνται λοξοὶ, καὶ καθήκουσιν ὁ μὲν εἰς τἀκτὸς μᾶλλον
<span class="lb" data-page="3.138" data-line="15" id="l3.138.15"></span>μέρη τῆς πρὸ τοῦ μικροῦ δακτύλου φάλαγγος, ὁ δὲ εἰς τἀντὸς
<span class="lb" data-page="3.138" data-line="16" id="l3.138.16"></span>τῆς πρὸ τοῦ μεγάλου· ἤδη δὲ καὶ οἱ ἔνδον αὐτοῦ
<span class="lb" data-page="3.138" data-line="17" id="l3.138.17"></span>λοξότεροί πώς εἰσιν, ἂν ἀκριβῶς ἐπισκοποῖτό τις, καὶ ὡς
<span class="pb" data-page="3.139" id="p3.139"></span>
<span class="lb" data-page="3.139" data-line="1" id="l3.139.1"></span>τοῦτ’ ἐγένετο χρησίμως, ἵνα μὴ μόνον ἐκτείνωσί τε καὶ
<span class="lb" data-page="3.139" data-line="2" id="l3.139.2"></span>κάμπτωσιν, ἀλλὰ καὶ περιάγωσιν εἰς τὸ πλάγιον τὴν χεῖρα.
<span class="lb" data-page="3.139" data-line="3" id="l3.139.3"></span>περὶ μὲν δὴ τούτων ἱκανὰ καὶ ταῦτα.
</p>
          </article>

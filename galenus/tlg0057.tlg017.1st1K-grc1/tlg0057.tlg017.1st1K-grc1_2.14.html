<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:2.14">
<span class="pb page1" data-page="3.141" id="p3.141"></span>
<span class="milestone ed1page page1" data-n="1.388" data-unit="ed1page" id="ed1page.1.388"></span>
<span class="milestone ed2page page1" data-n="4.330" data-unit="ed2page" id="ed2page.4.330"></span>
            <p>
<span class="lb" data-page="3.141" data-line="14" id="l3.141.14"></span>Ἐπεὶ δὲ καὶ περὶ τῆς θέσεώς τε καὶ διαπλάσεως
<span class="lb" data-page="3.141" data-line="15" id="l3.141.15"></span>οὐ μόνον κερκίδος, ἀλλὰ καὶ πήχεως αὐτάρκως
<span class="lb" data-page="3.141" data-line="16" id="l3.141.16"></span>εἴρηται, λείποιτ’ ἂν ἔτι καὶ περὶ τῆς πρὸς τὸν βραχίονα
<span class="lb" data-page="3.141" data-line="17" id="l3.141.17"></span>διαρθρώσεως αὐτῶν εἰπεῖν. εἰσὶ δή τινες ἀποφύσεις ἐνταῦθα
<span class="pb" data-page="3.142" id="p3.142"></span>
<span class="lb" data-page="3.142" data-line="1" id="l3.142.1"></span>τοῦ πήχεως διτταὶ, κυρταὶ μὲν ἔξωθεν, ἔσωθεν δὲ
<span class="lb" data-page="3.142" data-line="2" id="l3.142.2"></span>κοῖλαι· μία μὲν ἐκ τῶν ὄπισθεν καὶ κάτωθεν αὐτοῦ μερῶν,
<span class="lb" data-page="3.142" data-line="3" id="l3.142.3"></span>ἥπερ δὴ καὶ μείζων ἐστὶν, ἑτέρα δὲ ἐκ τῶν ἄνωθέν τε καὶ
<span class="lb" data-page="3.142" data-line="4" id="l3.142.4"></span>πρόσθεν, ἐλάττων ἐκείνης συχνῷ. ἐστραμμένων δ’ εἰς ἀλλήλας
<span class="lb" data-page="3.142" data-line="5" id="l3.142.5"></span>τῶν ἐν αὐταῖς κοιλοτήτων, μία μεγάλη γίγνεται κοιλότης
<span class="lb" data-page="3.142" data-line="6" id="l3.142.6"></span>ἐξ ἀμφοῖν, ἐοικυῖα τῷ σῖγμα γράμματι. ἀτὰρ καὶ
<span class="lb" data-page="3.142" data-line="7" id="l3.142.7"></span>ὀνομάζουσι τὰς ἀποφύσεις ταύτας κοινῇ μὲν ἀμφοτέρας κορώνας
<span class="lb" data-page="3.142" data-line="8" id="l3.142.8"></span>τε καὶ κορωνὰ, διότι περιφερεῖς εἰσιν, οὕτω θέμενοι
<span class="lb" data-page="3.142" data-line="9" id="l3.142.9"></span>τοὔνομα, ἰδίᾳ δὲ τὴν ὄπισθεν τὴν μείζονα, καθότι καὶ
<span class="lb" data-page="3.142" data-line="10" id="l3.142.10"></span>πρόσθεν εἴπομεν, Ἀθηναῖοι <span class="milestone ed2page" data-n="4.331" data-unit="ed2page" id="ed2page.4.331"></span>μὲν ὀλέκρανον, Ἱπποκράτης
<span class="lb" data-page="3.142" data-line="11" id="l3.142.11"></span>δ’ ἀγκῶνα. τὸ μὲν δὴ τοῦ πήχεως ταύτῃ πέρας
<span class="lb" data-page="3.142" data-line="12" id="l3.142.12"></span>ᾧδ’ ἔχει διαπλάσεως.
</p>
          </article>

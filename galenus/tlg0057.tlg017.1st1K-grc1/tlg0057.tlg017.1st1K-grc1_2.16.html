<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:2.16">
<span class="pb page1" data-page="3.150" id="p3.150"></span>
<span class="milestone ed1page page1" data-n="1.389" data-unit="ed1page" id="ed1page.1.389"></span>
<span class="milestone ed2page page1" data-n="4.333" data-unit="ed2page" id="ed2page.4.333"></span>
            <p>
<span class="lb" data-page="3.150" data-line="15" id="l3.150.15"></span>Ὑπόλοιπα δ’ ἐστὶ τὰ κατὰ τὸν βραχίονα,
<span class="lb" data-page="3.150" data-line="16" id="l3.150.16"></span>τέτταρες μὲν μύες, ὀστοῦ δὲ ἕν· ὑπὲρ γὰρ τῶν νεύρων τῶν
<span class="lb" data-page="3.150" data-line="17" id="l3.150.17"></span>τῇδε καὶ τῶν ἀρτηριῶν καὶ τῶν φλεβῶν ὡσαύτως, ὅταν
<span class="lb" data-page="3.150" data-line="18" id="l3.150.18"></span>ὑπὲρ πάντων τῶν ἀγγείων τῶν καθ’ ὅλον τὸ σῶμα ποιῶμαι
<span class="pb" data-page="3.151" id="p3.151"></span>
<span class="lb" data-page="3.151" data-line="1" id="l3.151.1"></span>τὸν λόγον, τηνικαῦτα γεγράψεται. τὸ τοίνυν ὀστοῦν τοῦ
<span class="lb" data-page="3.151" data-line="2" id="l3.151.2"></span>βραχίονος εὐλόγως ἐν μὲν τοῖς ἔξω μέρεσι κυρτότερόν ἐστιν,
<span class="lb" data-page="3.151" data-line="3" id="l3.151.3"></span>ἐν δὲ τῷ ἔσω σιμότερον. ἄμεινον γὰρ ἦν, ὡς καὶ κατ’
<span class="lb" data-page="3.151" data-line="4" id="l3.151.4"></span>ἀρχὰς εὐθὺς ἐλέχθη, πρὸς ἀλλήλας ἐστράφθαι τὰς χεῖρας·
<span class="lb" data-page="3.151" data-line="5" id="l3.151.5"></span>εἰ δὲ τοῦτο, τὰ μὲν κοῖλα τῶν ὀστῶν εἰς ἄλληλα βλέπειν
<span class="lb" data-page="3.151" data-line="6" id="l3.151.6"></span>βέλτιον ἦν, ἀπεστράφθαι δ’ αὐτῶν πρὸς τοὐκτὸς τὰς κυρτότητας.
<span class="lb" data-page="3.151" data-line="7" id="l3.151.7"></span>εὐθὺς δ’ ἡ τοιαύτη κατασκευὴ καὶ περιλαμβάνειν
<span class="lb" data-page="3.151" data-line="8" id="l3.151.8"></span>τὰ κυρτὰ σώματα τοὺς βραχίονας ἐπιτηδειοτέρους ἐποίησε,
<span class="lb" data-page="3.151" data-line="9" id="l3.151.9"></span>μετὰ τοῦ καὶ χώρας τοῖς εἰς ὅλας τὰς χεῖρας φερομένοις ἀγγείοις
<span class="lb" data-page="3.151" data-line="10" id="l3.151.10"></span>παρεσκευάσθαι. ὅτι δὲ καὶ τοῖς τὸν πῆχυν κινοῦσι
<span class="lb" data-page="3.151" data-line="11" id="l3.151.11"></span>μυσὶν ἄμεινον ἦν ἐσκεπάσθαι τὸ τοῦ βραχίονος ὀστοῦν,
<span class="lb" data-page="3.151" data-line="12" id="l3.151.12"></span>δεόμενόν γε προβλήματός τινος καὶ στεγάσματος, οὐ πρὸς
<span class="lb" data-page="3.151" data-line="13" id="l3.151.13"></span>κρύος καὶ θάλπος μόνον, ἀλλ’ οὐδὲν ἧττον κᾀν ταῖς πρὸς
<span class="lb" data-page="3.151" data-line="14" id="l3.151.14"></span>τὰ σκληρὰ τῶν σωμάτων ὁμιλίαις, εὔδηλον οἶμαι καὶ τοῦτο
<span class="lb" data-page="3.151" data-line="15" id="l3.151.15"></span>ὑπάρχειν. οὐ γὰρ ἱκανὸν ἦν τὸ δέρμα μόνον ἄνευ τῶν
<span class="lb" data-page="3.151" data-line="16" id="l3.151.16"></span>σαρκῶν πρὸς οὐδὲν τούτων ἀντέχειν. ὅτι δ’ αἱ σάρκες μόρια
<span class="lb" data-page="3.151" data-line="17" id="l3.151.17"></span>τῶν μυῶν εἰσιν, ἅπασι μὲν εἴρηται σχεδὸν τοῖς ἀνατομικοῖς,
<span class="lb" data-page="3.151" data-line="18" id="l3.151.18"></span>ὥσπερ οὖν καὶ ἡμῖν ἐν τοῖς περὶ κινήσεως αὐτῶν·
<span class="pb" data-page="3.152" id="p3.152"></span>
<span class="lb" data-page="3.152" data-line="1" id="l3.152.1"></span>οὐ μὴν οὔτε τὸν τρόπον ἀκριβῶς τῆς πρὸς τὰ νεῦρά τε
<span class="lb" data-page="3.152" data-line="2" id="l3.152.2"></span><span class="milestone ed2page" data-n="4.334" data-unit="ed2page" id="ed2page.4.334"></span>καὶ τοὺς συνδέσμους αὐτῶν πλοκῆς ἐμνημόνευσαν,
<span class="lb" data-page="3.152" data-line="3" id="l3.152.3"></span>οὔτε τὴν χρείαν ἐξηγήσαντο. ἀλλὰ περὶ μὲν τούτων ἐπὶ
<span class="lb" data-page="3.152" data-line="4" id="l3.152.4"></span>προήκοντι τῷ λόγῳ σκεψόμεθα, τὸ δ’ ὁμολογούμενόν τε
<span class="lb" data-page="3.152" data-line="5" id="l3.152.5"></span>ἅμα καὶ φαινόμενον ἐν ταῖς διαιρέσεσιν ἀρκεῖ πρός γε τὰ
<span class="lb" data-page="3.152" data-line="6" id="l3.152.6"></span>παρόντα, τὸ τὰς σάρκας ἐν τῇ τῶν μυῶν οὐσίᾳ περιέχεσθαι.
<span class="lb" data-page="3.152" data-line="7" id="l3.152.7"></span>δεόμενος οὖν ἐσκεπάσθαι πανταχόθεν ὁ βραχίων ταῖς σαρξὶν,
<span class="lb" data-page="3.152" data-line="8" id="l3.152.8"></span>ἀλλὰ καὶ τοὺς τὸν πῆχυν κινήσοντας μῦς ἐφ’ ἑαυτοῦ
<span class="lb" data-page="3.152" data-line="9" id="l3.152.9"></span>τεταγμένους ἐξ ἀνάγκης ἔχειν, οὐκ ἰδίᾳ μὲν σάρκας ἀργὰς,
<span class="lb" data-page="3.152" data-line="10" id="l3.152.10"></span>ἰδίᾳ δὲ τοὺς μῦς, ἀλλ’ ἐν τούτοις καὶ τὰς σάρκας ἐκτήσατο.
<span class="lb" data-page="3.152" data-line="11" id="l3.152.11"></span>δυοῖν δ’ οὐσῶν τῷ πήχει κινήσεων, ἐκτάσεώς τε καὶ
<span class="lb" data-page="3.152" data-line="12" id="l3.152.12"></span>κάμψεως, ἀναγκαῖον ἦν, ἔνδοθεν μὲν τὸν τῆς κάμψεως
<span class="lb" data-page="3.152" data-line="13" id="l3.152.13"></span><span class="milestone ed1page" data-n="1.390" data-unit="ed1page" id="ed1page.1.390"></span>ἡγεμόνα μῦν, ἔξωθεν δὲ τὸν τῆς ἐκτάσεως τετάχθαι.
<span class="lb" data-page="3.152" data-line="14" id="l3.152.14"></span>ἀλλ’ εἰ τοῦτο, τὰ μεταξὺ μέρη τοῦ βραχίονος ἅπαντα, τὰ
<span class="lb" data-page="3.152" data-line="15" id="l3.152.15"></span>ἄνω δηλονότι καὶ τὰ κάτω, γυμνὰ τελέως κατελείπετο,
<span class="lb" data-page="3.152" data-line="16" id="l3.152.16"></span>μηδενὸς αὐτοῖς ἐπιβληθέντος μυός. ἢ τοίνυν ἐχρῆν αὐτὰ
<span class="lb" data-page="3.152" data-line="17" id="l3.152.17"></span>περιϊδεῖν εὐπαθῆ τελέως ὑπὸ γυμνότητος, ἢ σάρκας ἀργὰς
<span class="pb" data-page="3.153" id="p3.153"></span>
<span class="lb" data-page="3.153" data-line="1" id="l3.153.1"></span>ἐπιφῦσαι τοῖς κώλοις, οὐδὲν μόριον ἐσομένας τῶν μυῶν.
<span class="lb" data-page="3.153" data-line="2" id="l3.153.2"></span>ἀλλ’ ἑκάτερον ὀλίγωρόν τε καὶ οὐ δι’ ἔθους τῇ φύσει. ταῦτ’
<span class="lb" data-page="3.153" data-line="3" id="l3.153.3"></span>ἄρα πρὸς τὸ μήτ’ ἀργήν τινα γεννῆσαι σάρκα, μήτ’ ἀφρούρητόν
<span class="lb" data-page="3.153" data-line="4" id="l3.153.4"></span>τι καὶ γυμνὸν ἀπολείπειν τοῦ κώλου μόριον, ἰσχυροτέρας
<span class="lb" data-page="3.153" data-line="5" id="l3.153.5"></span>ἅμα καὶ ἀσφαλεστέρας τὰς κινήσεις ἀπειργάσατο,
<span class="lb" data-page="3.153" data-line="6" id="l3.153.6"></span>διπλασιάσασα τὸ πλῆθος τῶν μυῶν. ὅτι μὲν οὖν ἰσχυρότερον
<span class="lb" data-page="3.153" data-line="7" id="l3.153.7"></span>οἱ τέτταρες τῶν δύο τείνουσιν, ἄντικρυς δῆλον· ὅτι δὲ
<span class="lb" data-page="3.153" data-line="8" id="l3.153.8"></span>καὶ ἀσφαλέστερον, οὐδ’ αὐτὸ μακροῦ δεῖται λόγου. δύο
<span class="lb" data-page="3.153" data-line="9" id="l3.153.9"></span>γὰρ ἀνθ’ ἑνὸς ἑκάτερος αὐτῶν γενόμενος, κᾂν ὁ ἕτερός
<span class="lb" data-page="3.153" data-line="10" id="l3.153.10"></span>ποτε πάθῃ, κινεῖν ὁ λοιπὸς ἱκανός ἐστι τὸ κῶλον. ἀλλ’ εἰ
<span class="lb" data-page="3.153" data-line="11" id="l3.153.11"></span>μὲν διττοὺς μόνον εἰργάσατο τοὺς μῦς, ἀλλήλοις δ’ ἔθηκεν
<span class="lb" data-page="3.153" data-line="12" id="l3.153.12"></span>ἐπικειμένους, ἰσχὺν μὲν ἂν οὕτω καὶ ἀσφάλειαν ἐξεπορίσατο
<span class="lb" data-page="3.153" data-line="13" id="l3.153.13"></span>ταῖς κινήσεσιν, οὐ μὴν ἐσκέπασεν ἂν ἔτι τὰς μεταξὺ
<span class="lb" data-page="3.153" data-line="14" id="l3.153.14"></span>χώρας τοῦ βραχίονος· ἐπεὶ δ’ ἕκαστον αὐτῶν λοξὸν ἐπὶ τοῦ
<span class="lb" data-page="3.153" data-line="15" id="l3.153.15"></span>κώλου κατέθετο, τῷ Χ γράμματι παραπλησίως ἀλλήλους
<span class="lb" data-page="3.153" data-line="16" id="l3.153.16"></span>τέμνοντας πρὸς ταῖς εἰρημέναις χώραις, ἔτι καὶ τὸ ἐσκεπάσθαι
<span class="lb" data-page="3.153" data-line="17" id="l3.153.17"></span>πανταχόθεν ὑπῆρξε τῷ βραχίονι. καὶ μὴν εἴ γε
<span class="lb" data-page="3.153" data-line="18" id="l3.153.18"></span>τὰς κατ’ εὐθὺ κινήσεις ἔμελλον κινήσειν τὸ κῶλον, ἐκτείνοντές
<span class="pb" data-page="3.154" id="p3.154"></span>
<span class="lb" data-page="3.154" data-line="1" id="l3.154.1"></span>τε καὶ κάμπτοντες τὴν κατ’ ἀγκῶνα διάρθρωσιν, οὐ
<span class="lb" data-page="3.154" data-line="2" id="l3.154.2"></span>μόνον οὐδὲν ἦν ἂν ὄφελος ἡ λοξὴ θέσις αὐτοῖς, ἀλλὰ καὶ
<span class="lb" data-page="3.154" data-line="3" id="l3.154.3"></span>πᾶν τοὐναντίον ἔπραττεν ἄν. ἢ αὐτὸ δὴ τοῦτο μέγιστον
<span class="lb" data-page="3.154" data-line="4" id="l3.154.4"></span>θαῦμα τῆς κατασκευῆς αὐτῶν ἐστιν, ὅτι διτταῖς κινήσεσι
<span class="lb" data-page="3.154" data-line="5" id="l3.154.5"></span>λοξαῖς μίαν εὐθεῖαν ἀπεργάζονται, καθάπερ οἱ τὸν καρπὸν
<span class="lb" data-page="3.154" data-line="6" id="l3.154.6"></span>κινοῦντες τένοντες; ἀρχομένου γὰρ τοῦ μὲν ἑτέρου τῶν τὸν
<span class="lb" data-page="3.154" data-line="7" id="l3.154.7"></span>πῆχυν καμπτόντων μυῶν ἀπὸ τῶν ἔνδον μερῶν τοῦ κατὰ
<span class="lb" data-page="3.154" data-line="8" id="l3.154.8"></span>τὸν ὦμον χωρίου, φερομένου δ’ ἐντεῦθεν ἐπὶ τὰ πρόσω τοῦ
<span class="lb" data-page="3.154" data-line="9" id="l3.154.9"></span>βραχίονος, τοῦ δ’ ἑτέρου τοῦ μικροτέρου τὴν μὲν ἔκφυσιν
<span class="lb" data-page="3.154" data-line="10" id="l3.154.10"></span>ἐκ τῶν ἔξω μορίων τοῦ βραχίονος ἴσχοντος, εἴσω δ’ ἐντεῦθεν
<span class="lb" data-page="3.154" data-line="11" id="l3.154.11"></span>ἀτρέμα ἐπιστρεφομένου, πρόδηλος μὲν καὶ ἡ θέσις
<span class="lb" data-page="3.154" data-line="12" id="l3.154.12"></span>αὐτῷ, ὡς τῷ Χ γράμματι παραπλησίως καθίσταται, πρόδηλος
<span class="lb" data-page="3.154" data-line="13" id="l3.154.13"></span>δὲ καὶ ἡ τῆς κινήσεως λοξότης. τοῦ μὲν γὰρ μείζονος
<span class="lb" data-page="3.154" data-line="14" id="l3.154.14"></span>μυὸς ἐνεργήσαντος, ἡ ἄκρα χεὶρ ψαύει τῶν ἔνδον χωρίων
<span class="lb" data-page="3.154" data-line="15" id="l3.154.15"></span>τοῦ κατὰ τὸν ὦμον ἄρθρου, τοῦ δ’ ἐλάττονος, τῶν ἀντικειμένων
<span class="lb" data-page="3.154" data-line="16" id="l3.154.16"></span>τῶν ἔξωθεν. ἔξεστι δέ σοι καὶ ταῦτα πρῶτον
<span class="lb" data-page="3.154" data-line="17" id="l3.154.17"></span>μὲν ἐπὶ πιθήκων ἐξετάζειν, γυμνοῦντί τε τὸν βραχίονα καὶ
<span class="lb" data-page="3.154" data-line="18" id="l3.154.18"></span>τείνοντι τὰς καταφύσεις, ὡς ἐν ταῖς ἀνατομικαῖς ἐγχειρήσεσιν
<span class="lb" data-page="3.154" data-line="19" id="l3.154.19"></span>ἐλέγομεν, ἔπειτα δὲ καὶ ἐφ’ ἡμῶν αὐτῶν πρὸ τῆς
<span class="pb" data-page="3.155" id="p3.155"></span>
<span class="lb" data-page="3.155" data-line="1" id="l3.155.1"></span>ἀνατομῆς. ἀκινήτως γὰρ τὰς ἄλλας ἁπάσας διαρθρώσεις
<span class="lb" data-page="3.155" data-line="2" id="l3.155.2"></span>τῆς ὅλης χειρὸς φυλάττων, μόνην δὲ τὴν τοῦ πήχεως πρὸς
<span class="lb" data-page="3.155" data-line="3" id="l3.155.3"></span>τὸν βραχίονα κινῶν, οὐκ ἄν ποτ’ ἐξωτέρω τῶν εἰρημένων
<span class="lb" data-page="3.155" data-line="4" id="l3.155.4"></span>χωρίων ἐνεγκεῖν ἄκραν τὴν χεῖρα. κατὰ δὲ τὸν αὐτὸν τρόπον
<span class="lb" data-page="3.155" data-line="5" id="l3.155.5"></span>καὶ τοὺς ὀπίσω τοῦ βραχίονος μῦς εὑρήσεις πεφυκότας,
<span class="lb" data-page="3.155" data-line="6" id="l3.155.6"></span>ἀντιτεταγμένον ἑκάτερον ἑκατέρῳ τῶν ἐντός· ἄμφω μὲν γὰρ
<span class="lb" data-page="3.155" data-line="7" id="l3.155.7"></span>εἰς τὸν ἀγκῶνα καταφύονται, <span class="milestone ed2page" data-n="4.335" data-unit="ed2page" id="ed2page.4.335"></span>ἀλλὰ τοῦ μὲν τὸ πλεῖστον
<span class="lb" data-page="3.155" data-line="8" id="l3.155.8"></span>μέρος εἰς τἀντὸς χωρία αὐτοῦ, τοῦ δὲ εἰς τἀκτός· καὶ
<span class="lb" data-page="3.155" data-line="9" id="l3.155.9"></span>τοῦ μὲν προτέρου τῶν εἰρημένων αἱ ἄνωθεν ἐκφύσεις ἐν
<span class="lb" data-page="3.155" data-line="10" id="l3.155.10"></span>τοῖς ἐντὸς μᾶλλον τοῦ βραχίονος, θατέρου δ’ ἐν τοῖς ὄπισθεν.
<span class="lb" data-page="3.155" data-line="11" id="l3.155.11"></span>ἀλλ’, ὅπερ ἐδείχθη κατ’ ἀρχὰς εὐθὺς ἁπάσης τῆς
<span class="lb" data-page="3.155" data-line="12" id="l3.155.12"></span>πραγματείας, οὐκ ἔστιν ὀρθῶς ἐξευρεῖν χρείαν οὐδενὸς μορίου
<span class="lb" data-page="3.155" data-line="13" id="l3.155.13"></span>πρὸ τῆς ἐνεργείας. ἀγνοοῦντες οὖν οἱ πολλοὶ τῶν ἰατρῶν
<span class="lb" data-page="3.155" data-line="14" id="l3.155.14"></span>τὰς ἐνεργείας τῶν πλείστων μορίων, ἔνιοι δ’ αὐτῶν
<span class="lb" data-page="3.155" data-line="15" id="l3.155.15"></span>καὶ τὰς κατασκευὰς αὐτὰς, εὐλόγως οὐδὲ περὶ τῆς χρείας
<span class="lb" data-page="3.155" data-line="16" id="l3.155.16"></span>οὐδὲν ὑγιὲς ἐπίστανται. ἀρκεῖν γὰρ δὴ αὐτοῖς δοκεῖ τό γε
<span class="lb" data-page="3.155" data-line="17" id="l3.155.17"></span>τοσοῦτον γινώσκειν, ὡς δύο μέν εἰσιν οἱ κάμπτοντες τὸν
<span class="lb" data-page="3.155" data-line="18" id="l3.155.18"></span>πῆχυν μύες, δύο δ’ οἱ ἐκτείνοντες· ὅθεν δ’ ἑκάτερος αὐτῶν
<span class="pb" data-page="3.156" id="p3.156"></span>
<span class="lb" data-page="3.156" data-line="1" id="l3.156.1"></span>ἄρχεται, καὶ ὅποι τελευτᾷ, περίεργον εἶναί φασι πολυπραγμονεῖν.
<span class="lb" data-page="3.156" data-line="2" id="l3.156.2"></span>εἶτά πού τις αὐτῶν συνεπισκοπούμενος ἡμῖν
<span class="lb" data-page="3.156" data-line="3" id="l3.156.3"></span>νεανίσκον, ἐν τῷ κάμπτειν τὸν πῆχυν τοῖς μὲν ἐντὸς μέρεσι
<span class="lb" data-page="3.156" data-line="4" id="l3.156.4"></span>τοῦ κατὰ τὸν ὦμον τόπου τὴν χεῖρα προσάγειν δυνάμενον,
<span class="lb" data-page="3.156" data-line="5" id="l3.156.5"></span>ἀδυνατοῦντα δὲ τοῖς ἐκτὸς, οὔθ’, ὅτου μυὸς εἴη τὸ
<span class="lb" data-page="3.156" data-line="6" id="l3.156.6"></span>πάθημα, διαγινώσκειν οἷός τ’ ἦν, οὔθ’ ὅλως ἐγίνωσκε τῷ
<span class="lb" data-page="3.156" data-line="7" id="l3.156.7"></span>μὲν τῆς κερκίδος ὀστῷ τὸν μείζονα, τῷ δὲ τοῦ πήχεως τὸν
<span class="lb" data-page="3.156" data-line="8" id="l3.156.8"></span>ἐλάττονα καταφυόμενον, ἀλλ’ εἰς τὸ μέσον αὐτῶν ἀμφοτέρους
<span class="lb" data-page="3.156" data-line="9" id="l3.156.9"></span>τοὺς μῦς ᾤετο καθήκειν. πῶς ἂν οὖν ὁ τοιοῦτος
<span class="lb" data-page="3.156" data-line="10" id="l3.156.10"></span>ἐξεῦρε τὴν χρείαν τῆς θέσεως αὐτῶν, ὅς γε μηδ’ αὐτὴν ἐγίνωσκε
<span class="lb" data-page="3.156" data-line="11" id="l3.156.11"></span>τὴν θέσιν; ὅπου δὲ τὴν θέσιν οὐκ ἠπίστατο, δῆλον
<span class="lb" data-page="3.156" data-line="12" id="l3.156.12"></span>ὡς οὐδὲ τὴν ἐνέργειαν. ἀλλ’ οἵ γε δύο μύες οὗτοι κατ’
<span class="lb" data-page="3.156" data-line="13" id="l3.156.13"></span>εὐθὺ μὲν ἀκριβῶς κάμπτουσι τὸν πῆχυν ἀμφότεροι τείνοντες·
<span class="lb" data-page="3.156" data-line="14" id="l3.156.14"></span>εἰ δ’ ὁ μὲν αὐτῶν ἐνεργήσειεν, ὁ δ’ ἀργήσειε, βραχὺ
<span class="lb" data-page="3.156" data-line="15" id="l3.156.15"></span>τῆς εὐθύτητος ἐφ’ ἑκάτερα παρατρέπουσιν, ὡς εἴρηται. οὐ
<span class="lb" data-page="3.156" data-line="16" id="l3.156.16"></span>χρὴ δὲ θαυμάζειν, εἰ θάτερον τῶν ὀστῶν ἑκάτερος αὐτῶν
<span class="lb" data-page="3.156" data-line="17" id="l3.156.17"></span>ἐπισπώμενος, ὁ μὲν τὸ τοῦ πήχεως, ὁ δὲ τὸ τῆς κερκίδος,
<span class="pb" data-page="3.157" id="p3.157"></span>
<span class="lb" data-page="3.157" data-line="1" id="l3.157.1"></span>οὐδὲν ἧττον καὶ τὸ λοιπὸν συνεπισπᾶται, συνημμένων γε δὴ
<span class="lb" data-page="3.157" data-line="2" id="l3.157.2"></span>πανταχόθεν αὐτῶν ἰσχυροῖς καὶ πολλοῖς συνδέσμοις. εἰς
<span class="lb" data-page="3.157" data-line="3" id="l3.157.3"></span>μὲν γὰρ τὸ πλάγιον ἐπιστρέφειν τὴν κερκίδα μόνην δυνατὸν
<span class="lb" data-page="3.157" data-line="4" id="l3.157.4"></span>τοῖς ἐπὶ τοῦ πήχεως τεταγμένοις μυσὶν, ὅτι τε βραχεῖα
<span class="lb" data-page="3.157" data-line="5" id="l3.157.5"></span>παντελῶς ἡ κίνησις, καὶ ὅτι κατὰ πολλὰς λαβὰς ἕλκουσι.
<span class="lb" data-page="3.157" data-line="6" id="l3.157.6"></span>τῷ δὲ ἐκ τοῦ βραχίονος ὀρθῶς φερομένῳ, καὶ δι’
<span class="lb" data-page="3.157" data-line="7" id="l3.157.7"></span>ἑνὸς τένοντος ἐπισπωμένῳ, καὶ μεγάλην οὕτως ἐργαζομένῳ
<span class="lb" data-page="3.157" data-line="8" id="l3.157.8"></span>τὴν ὅλην τοῦ μέλους κίνησιν, ὡς τοὺς δακτύλους ἐπὶ ὦμον
<span class="lb" data-page="3.157" data-line="9" id="l3.157.9"></span>ἀνιέναι, θαυμαστὸν οὐδὲν οὐδ’ ἀδύνατον τῷ κινουμένῳ
<span class="lb" data-page="3.157" data-line="10" id="l3.157.10"></span>τῶν ὀστῶν συγκινῆσαι καὶ τὸ λοιπὸν, καὶ μάλισθ’ ὅτι
<span class="lb" data-page="3.157" data-line="11" id="l3.157.11"></span>τῆς ἀπονευρώσεως αὐτοῦ καταφύεταί τις μοῖρα τοῖς κοινοῖς
<span class="lb" data-page="3.157" data-line="12" id="l3.157.12"></span>ἀμφοτέρων τῶν ὀστῶν συνδέσμοις. ταῦτ’ οὖν οὕτω τεχνικῶς
<span class="lb" data-page="3.157" data-line="13" id="l3.157.13"></span>μεμηχάνηται τῇ φύσει, καὶ τῶν μυῶν ἑκάτερος, ὁ μὲν ἕτερος
<span class="lb" data-page="3.157" data-line="14" id="l3.157.14"></span>μείζων, ὁ δ’ ἕτερος ἐλάττων εὐλόγως ἐγένετο. πολλάκις
<span class="lb" data-page="3.157" data-line="15" id="l3.157.15"></span>γὰρ ἤδη καὶ πρόσθεν εἴρηται, τῶν ἐν ταῖς χερσὶ κινήσεων
<span class="lb" data-page="3.157" data-line="16" id="l3.157.16"></span>πλεονεκτεῖν τὰς ἔνδον. ἐπεὶ τοίνυν ἐφ’ ἑκάτερα τῆς
<span class="lb" data-page="3.157" data-line="17" id="l3.157.17"></span>ἀκριβοῦς εὐθύτητος ἑκάτερος αὐτῶν ἔκαμπτε τὸν πῆχυν,
<span class="lb" data-page="3.157" data-line="18" id="l3.157.18"></span>εὔλογον ἦν ἰσχυρότερον γενέσθαι τὸν ἔσω μᾶλλον ἢ τὸν
<span class="pb" data-page="3.158" id="p3.158"></span>
<span class="lb" data-page="3.158" data-line="1" id="l3.158.1"></span>ἔξω κινοῦντα, εὔλογον δὲ καὶ τῶν ἀντιτεταγμένων αὐτοῖς
<span class="lb" data-page="3.158" data-line="2" id="l3.158.2"></span>ἑκάτερον ἑκατέρῳ γενέσθαι παραπλήσιον, ὡς, εἴ γε τῷ μὲν
<span class="lb" data-page="3.158" data-line="3" id="l3.158.3"></span>μείζονι τῶν ἐντὸς τὸν ἐλάττονα τῶν ἔξωθεν ἀντέταξε, τῷ
<span class="lb" data-page="3.158" data-line="4" id="l3.158.4"></span>δ’ ἐλάττονι τὸν μείζονα, δεόντως ἂν ἀτεχνίας ἐνεκαλεῖτο.
<span class="lb" data-page="3.158" data-line="5" id="l3.158.5"></span>ἀλλ’ οὔτ’ ἐνταῦθα τοιοῦτον οὐδὲν, οὔτ’ ἐν ἄλλῳ τινὶ μορίῳ
<span class="lb" data-page="3.158" data-line="6" id="l3.158.6"></span>φαίνεται γεγονός· ἀλλ’ εἴ περ τις καὶ ἄλλος ποτὲ δημιουργὸς
<span class="lb" data-page="3.158" data-line="7" id="l3.158.7"></span>ἰσότητός τε καὶ ἀναλογίας πολλὴν ἐποιήσατο πρόνοιαν,
<span class="lb" data-page="3.158" data-line="8" id="l3.158.8"></span>καὶ ἡ τὰ σώματα τῶν ζώων διαπλάττουσα φύσις· ὅθεν ὁ
<span class="lb" data-page="3.158" data-line="9" id="l3.158.9"></span>Ἱπποκράτης ὀρθότατα δικαίαν ὀνομάζει. πῶς γὰρ οὐ ταῦτα
<span class="lb" data-page="3.158" data-line="10" id="l3.158.10"></span>δίκαια, καὶ τὸ μείζονας εἶναι τοὺς ἐπὶ τοῦ βραχίονος μῦς
<span class="lb" data-page="3.158" data-line="11" id="l3.158.11"></span>τῶν ἐπὶ τοῦ πήχεως; οἱ μὲν γὰρ τὸν πῆχυν, οἱ δὲ τὸν
<span class="lb" data-page="3.158" data-line="12" id="l3.158.12"></span>καρπὸν καὶ <span class="milestone ed2page" data-n="4.336" data-unit="ed2page" id="ed2page.4.336"></span>τοὺς δακτύλους κινοῦσιν· ὥσθ’, ὅσῳ τὰ
<span class="lb" data-page="3.158" data-line="13" id="l3.158.13"></span>κινηθησόμενα μόρια διαφέρει μεγέθει, τοσούτῳ καὶ οἱ κινοῦντες
<span class="lb" data-page="3.158" data-line="14" id="l3.158.14"></span>αὐτὰ μύες. ἀνάλογον δὲ τοῖς μυσὶν ἀναγκαῖον ἔχειν
<span class="lb" data-page="3.158" data-line="15" id="l3.158.15"></span>καὶ τοὺς ὄγκους τῶν ὑποκειμένων αὐτοῖς ὀστῶν, ὥστε καὶ
<span class="lb" data-page="3.158" data-line="16" id="l3.158.16"></span>βραχίων τοῦ πήχεως διὰ ταῦτα μείζων ἐγένετο, διὰ ταὐτὰ
<span class="lb" data-page="3.158" data-line="17" id="l3.158.17"></span>δὲ ταῦτα καὶ ὁ μηρὸς τῆς κνήμης. ἀλλ’ εἰ πρὸς τοῖς μεγέθεσιν
<span class="lb" data-page="3.158" data-line="18" id="l3.158.18"></span>ἀκοίλιά τε καὶ ἀμύελα καὶ σκληρὰ καὶ πυκνὰ
<span class="pb" data-page="3.159" id="p3.159"></span>
<span class="lb" data-page="3.159" data-line="1" id="l3.159.1"></span>τελέως ἐγεγόνει, βάρος ἂν ἦν τοῖς κώλοις μέγιστον. ταῦτ’
<span class="lb" data-page="3.159" data-line="2" id="l3.159.2"></span>ἄρα χαυνότερά τε καὶ σηραγγωδέστερα καὶ κοιλότερα γέγονεν
<span class="lb" data-page="3.159" data-line="3" id="l3.159.3"></span>ἁπάντων τῶν μικροτέρων ὀστῶν τὰ μείζω. <span class="milestone ed1page" data-n="1.391" data-unit="ed1page" id="ed1page.1.391"></span>καταχρῆται
<span class="lb" data-page="3.159" data-line="4" id="l3.159.4"></span>δὲ κᾀνταῦθα τῇ κοιλότητι καλῶς ἡ φύσις· ἐναποτίθεται
<span class="lb" data-page="3.159" data-line="5" id="l3.159.5"></span>γὰρ αὐτῇ τὴν οἰκείαν ὀστοῦ τροφὴν, ἥνπερ δὴ μυελὸν
<span class="lb" data-page="3.159" data-line="6" id="l3.159.6"></span>ὀνομάζομεν. ἀλλὰ περὶ μὲν δὴ τούτου καὶ αὖθις
<span class="lb" data-page="3.159" data-line="7" id="l3.159.7"></span>εἰρήσεται.
</p>
          </article>

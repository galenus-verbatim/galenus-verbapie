<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:2.17">
<span class="pb page1" data-page="3.159" id="p3.159"></span>
<span class="milestone ed1page page1" data-n="1.391" data-unit="ed1page" id="ed1page.1.391"></span>
<span class="milestone ed2page page1" data-n="4.336" data-unit="ed2page" id="ed2page.4.336"></span>
            <p>
<span class="lb" data-page="3.159" data-line="8" id="l3.159.8"></span>Διὰ τί δὲ ἓν μὲν ὀστοῦν ἐν τῷ βραχίονι,
<span class="lb" data-page="3.159" data-line="9" id="l3.159.9"></span>δύο δ’ ἐν τῷ πήχει κατεσκευάσατο, λέγειν ἑπόμενον ἂν εἴη.
<span class="lb" data-page="3.159" data-line="10" id="l3.159.10"></span>προηγεῖται δὲ τούτου κοινός τις λόγος ὑπὲρ ἁπασῶν διαρθρώσεων.
<span class="lb" data-page="3.159" data-line="11" id="l3.159.11"></span>εἴρηται μὲν οὖν καὶ πρόσθεν, ὡς οὐ μόνον, ἧς
<span class="lb" data-page="3.159" data-line="12" id="l3.159.12"></span>ἕνεκα γέγονεν ἐνεργείας ἕκαστον τῶν ὀργάνων, ἐπιτηδείους
<span class="lb" data-page="3.159" data-line="13" id="l3.159.13"></span>ἐκείνῃ τὰς ἰδέας ἀπεργάζεται τῶν ἐν αὐτοῖς μορίων ἡ φύσις,
<span class="lb" data-page="3.159" data-line="14" id="l3.159.14"></span>ἀλλὰ καὶ τῆς δυσπαθείας οὐδὲν ἧττον προνοεῖται· δειχθήσεται
<span class="lb" data-page="3.159" data-line="15" id="l3.159.15"></span>δὲ καὶ νῦν ταὐτὸ τοῦτο ἐπὶ τῶν διαρθρώσεων. ἔνθα
<span class="lb" data-page="3.159" data-line="16" id="l3.159.16"></span>μὲν γὰρ ἡ κίνησις αὐτῶν ἰσχυραῖς καὶ πολλαῖς ἐνεργείαις
<span class="lb" data-page="3.159" data-line="17" id="l3.159.17"></span>ὑπηρετήσειν ἔμελλε, καὶ δέος ἦν ὑπὸ βίας αὐτῶν ἐξάρθρωσίν
<span class="lb" data-page="3.159" data-line="18" id="l3.159.18"></span>τινα γενέσθαι, πανταχόθεν ἡ τοιαύτη διάρθρωσις
<span class="pb" data-page="3.160" id="p3.160"></span>
<span class="lb" data-page="3.160" data-line="1" id="l3.160.1"></span>ἔσφιγκταί τε καὶ συνέχεται, πολλοῖς μὲν ἔξωθεν συνδέσμοις
<span class="lb" data-page="3.160" data-line="2" id="l3.160.2"></span>παχέσιν, οὐχ ὑμενώδεσι μόνον, ἀλλὰ καὶ στρογγύλοις, καὶ
<span class="lb" data-page="3.160" data-line="3" id="l3.160.3"></span>χονδρώδεσιν ἐστεφανωμένη, τὰς δ’ ἐξοχὰς τὰς ἐμβαινούσας
<span class="lb" data-page="3.160" data-line="4" id="l3.160.4"></span>ταῖς κοιλότησιν ἅμα μὲν ἴσας αὐταῖς, ὡς μηδαμόθεν χαλαρὸν
<span class="lb" data-page="3.160" data-line="5" id="l3.160.5"></span>εἶναι μηδὲν, ἅμα δ’ ἔξωθεν ἄμβωσί τισι καὶ οἷον
<span class="lb" data-page="3.160" data-line="6" id="l3.160.6"></span>ὀφρύσιν ἀκριβῶς ἔχουσα κρατουμένας. ἔνθα δ’ ὀλίγων μὲν
<span class="lb" data-page="3.160" data-line="7" id="l3.160.7"></span>καὶ ἀβιάστων ἐνεργειῶν ἕνεκα γέγονεν ἡ διάρθρωσις, ἐνταῦθ’
<span class="lb" data-page="3.160" data-line="8" id="l3.160.8"></span>ἡ φύσις, ὡς ἂν μηδὲν ἔτι δεδοικυῖα, λεπτοὺς μὲν
<span class="lb" data-page="3.160" data-line="9" id="l3.160.9"></span>καὶ ὑμενώδεις τοὺς συνδέσμους, χαλαρὰν δὲ πάντη τὴν ὅλην
<span class="lb" data-page="3.160" data-line="10" id="l3.160.10"></span>τῶν ὀστῶν ἀπεργάζεται σύνταξιν. ὅτι μὲν οὖν ἔχουσι τοιοῦτον
<span class="lb" data-page="3.160" data-line="11" id="l3.160.11"></span>τὸν τρόπον ἅπασαι αἱ καθ’ ὅλον τὸ σῶμα διαρθρώσεις,
<span class="lb" data-page="3.160" data-line="12" id="l3.160.12"></span>ὑπομνήσει προϊὼν ὁ λόγος ἐφ’ ἑκάστου τῶν μελῶν·
<span class="lb" data-page="3.160" data-line="13" id="l3.160.13"></span>ὅτι δ’ αἱ κατὰ τὰς χεῖρας, ὑπὲρ ὧν πρόκειται λέγειν, ἤδη
<span class="lb" data-page="3.160" data-line="14" id="l3.160.14"></span>πάρεστι σκοπεῖν. ἰσχυροτάτας μὲν γὰρ καὶ πλείστας ἐνεργείας
<span class="lb" data-page="3.160" data-line="15" id="l3.160.15"></span>ἐνεργοῦμεν, τήν τε κατὰ τὸν καρπὸν καὶ τὴν κατὰ
<span class="lb" data-page="3.160" data-line="16" id="l3.160.16"></span>τὸν ἀγκῶνα κινοῦντες διάρθρωσιν· ὅθεν ἀσφαλεῖς ἐγένοντο
<span class="lb" data-page="3.160" data-line="17" id="l3.160.17"></span>κατά τε τὰς συντάξεις αὐτὰς τῶν ὀστῶν καὶ κατὰ τοὺς
<span class="pb" data-page="3.161" id="p3.161"></span>
<span class="lb" data-page="3.161" data-line="1" id="l3.161.1"></span>ἔξωθεν αὐτὰς συνάπτοντας συνδέσμους, οὐ παχεῖς μόνον,
<span class="lb" data-page="3.161" data-line="2" id="l3.161.2"></span>ἀλλὰ καὶ σκληροὺς πανταχόθεν γενομένους. ἡ δὲ κατὰ τὸν
<span class="lb" data-page="3.161" data-line="3" id="l3.161.3"></span>ὦμον διάρθρωσις, ὡς ἂν ὀλιγάκις μὲν εἰς ἰσχυρὰς ἐνεργείας
<span class="lb" data-page="3.161" data-line="4" id="l3.161.4"></span>ἀγομένη, τὰ πολλὰ δ’ ἤτοι τελέως ἀργοῦσα, ἢ ἀβιάστως
<span class="lb" data-page="3.161" data-line="5" id="l3.161.5"></span>κινουμένη, χαλαρὰν μὲν καὶ αὐτῶν τῶν ὀστῶν ἔχει τὴν σύνθεσιν,ὔ
<span class="lb" data-page="3.161" data-line="6" id="l3.161.6"></span>ἔτι δὲ μᾶλλον τῶν ἀμφ’ αὐτὰ ὑμένων· οὔτε γὰρ χονδρώδεις
<span class="lb" data-page="3.161" data-line="7" id="l3.161.7"></span>αὐτοὺς, οὔτε παχεῖς, οὔθ’ ὅλως σκληροὺς, ἀλλ’
<span class="lb" data-page="3.161" data-line="8" id="l3.161.8"></span>ἱκανῶς λεπτούς τε καὶ μαλακοὺς καὶ ῥᾳδίως ἐπὶ πλεῖστον
<span class="lb" data-page="3.161" data-line="9" id="l3.161.9"></span>ἐκτείνεσθαι δυναμένους ἡ φύσις ἀπειργάσατο. ἐν δὲ ταῖς
<span class="lb" data-page="3.161" data-line="10" id="l3.161.10"></span>κατὰ τὸν ἀγκῶνα καὶ τὸν καρπὸν διαρθρώσεσιν οὐ παχεῖς
<span class="lb" data-page="3.161" data-line="11" id="l3.161.11"></span>μόνον, ἀλλὰ καὶ σκληροί τινες ἐγένοντο σύνδεσμοι, πανταχόθεν
<span class="lb" data-page="3.161" data-line="12" id="l3.161.12"></span>ἀντισπῶντές τε καὶ κωλύοντες ἐπὶ πλεῖστον ἀλλήλων
<span class="lb" data-page="3.161" data-line="13" id="l3.161.13"></span>ἀπάγεσθαι καὶ διΐστασθαι τὰ κατὰ τὰς διαρθρώσεις ὀστᾶ.
<span class="lb" data-page="3.161" data-line="14" id="l3.161.14"></span>διὸ, καίτοι πολλάκις ἀναγκαζόμενα <span class="milestone ed2page" data-n="4.337" data-unit="ed2page" id="ed2page.4.337"></span>βιαίως ἐνεργεῖν,
<span class="lb" data-page="3.161" data-line="15" id="l3.161.15"></span>ὅμως ἧττον ἐξαρθρώσεσιν ἁλίσκεται τοῦ κατὰ τὸν ὦμον
<span class="lb" data-page="3.161" data-line="16" id="l3.161.16"></span>ἄρθρου. οὔτε γὰρ οἷόν τε παραλλάξαι τι τῶν ὀστῶν ἄνευ
<span class="lb" data-page="3.161" data-line="17" id="l3.161.17"></span>τοῦ διαστῆναι μέχρι πλείστου, τὸ διΐστασθαι δ’ ἐπὶ πλεῖστον
<span class="lb" data-page="3.161" data-line="18" id="l3.161.18"></span>ἔκ τε τῆς τῶν συνδέσμων ἀσθενείας καὶ χαλαρότητος
<span class="pb" data-page="3.162" id="p3.162"></span>
<span class="lb" data-page="3.162" data-line="1" id="l3.162.1"></span>γίνεται, καὶ ἐξ αὐτῆς τῶν ὀστῶν τῆς συνθέσεως, ὅταν αἱ
<span class="lb" data-page="3.162" data-line="2" id="l3.162.2"></span>τῶν κοτυλῶν ἴτυες ὕπτιαι κατασκευασθῶσι, μηδεμίαν ὀφρὺν
<span class="lb" data-page="3.162" data-line="3" id="l3.162.3"></span>λαβοῦσαι μηδαμόθεν. καὶ μὲν δὴ καὶ τῶν ἐχουσῶν ἄμβωνάς
<span class="lb" data-page="3.162" data-line="4" id="l3.162.4"></span>τινας κοτυλῶν ἐν βιαίαις κινήσεσι περιθραυσθεῖσαι
<span class="lb" data-page="3.162" data-line="5" id="l3.162.5"></span>πολλάκις αἱ τῶν ὀφρύων ἴτυες οὐκ ἐν τῷ παραυτίκα μόνον
<span class="lb" data-page="3.162" data-line="6" id="l3.162.6"></span>ἐκπεσεῖν τοῖς ἄρθροις, ἀλλὰ καὶ τοῦ λοιποῦ χρόνου παντὸς
<span class="lb" data-page="3.162" data-line="7" id="l3.162.7"></span>συνεχῶς τοῦτο πάσχειν ἐπιτρέπουσιν. ᾧ δῆλον, ὡς εἰς τὸ μὴ
<span class="lb" data-page="3.162" data-line="8" id="l3.162.8"></span>ῥᾳδίως ἐξαρθρεῖν οὐ μικρὰν ἔχει μοῖραν ἡ τῆς διαρθρώσεως
<span class="lb" data-page="3.162" data-line="9" id="l3.162.9"></span>ἀκρίβεια. τί ποτ’ οὖν οὐ πάσας τὰς διαρθρώσεις ἡ φύσις
<span class="lb" data-page="3.162" data-line="10" id="l3.162.10"></span>ἀσφαλεῖς κατεσκεύασεν; ὅτι μάχην εἶχεν ἀναγκαίαν ἡ ποικιλία
<span class="lb" data-page="3.162" data-line="11" id="l3.162.11"></span>τῶν κινήσεων τῇ τῆς κατασκευῆς ἀσφαλείᾳ, καὶ οὐχ οἷόν
<span class="lb" data-page="3.162" data-line="12" id="l3.162.12"></span>τ’ ἦν εἰς ταὐτὸν ἀμφοτέρας ἅμα συνελθεῖν· ἕπεται γὰρ ἡ
<span class="lb" data-page="3.162" data-line="13" id="l3.162.13"></span>μὲν τῷ χαλαρῷ τῆς διαρθρώσεως, ἡ δὲ τῷ συντόνῳ τε καὶ
<span class="lb" data-page="3.162" data-line="14" id="l3.162.14"></span>πανταχόθεν ἐσφιγμένῳ. ἔνθα μὲν οὖν ἀκίνδυνός ἐστιν ἡ
<span class="lb" data-page="3.162" data-line="15" id="l3.162.15"></span>ποικιλία, περιττὸν ἐνταῦθα καὶ μάταιον ἦν ἐπιτεχνάσασθαί
<span class="lb" data-page="3.162" data-line="16" id="l3.162.16"></span>τι πρὸς ἀσφάλειαν· ἔνθα δ’ ἐπικίνδυνός τε καὶ σφαλερὰ,
<span class="lb" data-page="3.162" data-line="17" id="l3.162.17"></span>τὴν δυσπάθειαν ταύτης προείλετο. καὶ τοίνυν ἐν τοῖς κατὰ
<span class="pb" data-page="3.163" id="p3.163"></span>
<span class="lb" data-page="3.163" data-line="1" id="l3.163.1"></span>τὸν ἀγκῶνά τε καὶ τὸν καρπὸν ἄρθροις τῆς δυσπαθείας
<span class="lb" data-page="3.163" data-line="2" id="l3.163.2"></span>πλέον ἢ τῆς ποικιλίας προνοησαμένη, καὶ κινδυνεύσασα
<span class="lb" data-page="3.163" data-line="3" id="l3.163.3"></span>διὰ τὸ μονοειδὲς τῆς κινήσεως κυλλῷ παραπλήσιον ἀποφῇναι
<span class="lb" data-page="3.163" data-line="4" id="l3.163.4"></span>τὸ κῶλον, ἑκατέρῳ τῶν ἄρθρων προσπαρέθηκε
<span class="lb" data-page="3.163" data-line="5" id="l3.163.5"></span>διάρθρωσιν ὑπηρετήσουσαν ταῖς εἰς τὰ πλάγια κινήσεσιν.
<span class="lb" data-page="3.163" data-line="6" id="l3.163.6"></span>ἐν μὲν γὰρ τῇ κατὰ τὸν ὦμον οὐ μόνον ἐκτείνειν καὶ
<span class="lb" data-page="3.163" data-line="7" id="l3.163.7"></span>κάμπτειν, ἀλλὰ καὶ πανταχόσε κυκλοτερῶς περιάγειν ἐγχωρεῖ
<span class="lb" data-page="3.163" data-line="8" id="l3.163.8"></span>τὸν βραχίονα· καὶ γὰρ καὶ ἡ κεφαλὴ περιφερὴς αὐτοῦ,
<span class="lb" data-page="3.163" data-line="9" id="l3.163.9"></span>καὶ οἱ σύνδεσμοι χαλαροὶ, καὶ ἡ τοῦ τῆς ὠμοπλάτης αὐχένος
<span class="lb" data-page="3.163" data-line="10" id="l3.163.10"></span>κοιλότης ὑπτία τε καὶ πανταχόθεν ὁμοία παραπλησίως
<span class="lb" data-page="3.163" data-line="11" id="l3.163.11"></span>τῇ κεφαλῇ· τὰ δὲ κατὰ τὸν ἀγκῶνα καὶ τὸν καρπὸν ἄρθρα,
<span class="lb" data-page="3.163" data-line="12" id="l3.163.12"></span>πανταχόθεν ἐσφιγμένα, ποικίλως κινεῖν καὶ πάντη περιφέρειν
<span class="lb" data-page="3.163" data-line="13" id="l3.163.13"></span>ἀδύνατον ἦν. ὅθεν, ἐπειδὴ τοῦτο μὲν ἀδύνατον, οὐκ ἐχρῆν
<span class="lb" data-page="3.163" data-line="14" id="l3.163.14"></span>δὲ οὐδὲ τῆς ποικιλίας τῶν κινήσεων ἀμελῆσαι παντάπασιν,
<span class="lb" data-page="3.163" data-line="15" id="l3.163.15"></span>διττὴν εἰργάσατο κατ’ ἀμφότερα τὴν διάρθρωσιν, ἵν’ ὅπερ
<span class="lb" data-page="3.163" data-line="16" id="l3.163.16"></span>ἑκατέρᾳ κατὰ μόνας ἐνδεῖ, τοῦθ’ ὑπὸ τῆς ἑτέρας προϊούσης
<span class="lb" data-page="3.163" data-line="17" id="l3.163.17"></span>ἀναπληρῶται. τὰς γὰρ εἰς τὰ πλάγια περιφορὰς τῶν μελῶν
<span class="lb" data-page="3.163" data-line="18" id="l3.163.18"></span>ἄνω μὲν ἡ τῆς κερκίδος πρὸς τὸν βραχίονα διάρθρωσις
<span class="lb" data-page="3.163" data-line="19" id="l3.163.19"></span>ἐργάζεται, κάτω δ’ ἡ τοῦ καρποῦ πρὸς τὴν λεπτὴν
<span class="pb" data-page="3.164" id="p3.164"></span>
<span class="lb" data-page="3.164" data-line="1" id="l3.164.1"></span>ἀπόφυσιν τοῦ πήχεως. ἡ μέντοι καθ’ ἕκαστον τῶν ἐν τοῖς
<span class="lb" data-page="3.164" data-line="2" id="l3.164.2"></span>δακτύλοις ὀστῶν διάρθρωσις ἔχει μὲν καὶ αὐτὴ τὰς εἰς τὸ
<span class="lb" data-page="3.164" data-line="3" id="l3.164.3"></span>πλάγιον κινήσεις, ὥσπερ ἡ κατ’ ὦμον, οὐ μὴν ὁμοίως γε
<span class="lb" data-page="3.164" data-line="4" id="l3.164.4"></span>ἐπὶ πολὺ περιαγούσας, καίτοι τῶν περικειμένων αὐτοῖς
<span class="lb" data-page="3.164" data-line="5" id="l3.164.5"></span>συνδέσμων ὑμενωδῶν τε καὶ λεπτῶν ὑπαρχόντων· ἀλλ’ ἡ τῶν
<span class="lb" data-page="3.164" data-line="6" id="l3.164.6"></span>ὀστῶν διάπλασις ἑτεροία τῆς κατ’ ὦμον. οὔτε γὰρ ὅμοιαι
<span class="lb" data-page="3.164" data-line="7" id="l3.164.7"></span>πανταχόθεν αἱ κεφαλαὶ, διότι μηδ’ ἀκριβῶς στρογγύλαι,
<span class="lb" data-page="3.164" data-line="8" id="l3.164.8"></span>καὶ αἱ τῶν ὑποδεχομένων αὐτὰς κοιλοτήτων ὀφρύες, εἰς
<span class="lb" data-page="3.164" data-line="9" id="l3.164.9"></span>λεπτοὺς ἄμβωνας τελευτῶσαι, σφίγγουσιν ἔξωθεν ἀσφαλῶς
<span class="lb" data-page="3.164" data-line="10" id="l3.164.10"></span>πανταχόθεν, καὶ τῶν καλουμένων σησαμοειδῶν ὀστῶν ἐπιφύσεις
<span class="lb" data-page="3.164" data-line="11" id="l3.164.11"></span>λαμβάνουσαι, ὥστε μέσως πως ἔχειν κατασκευῆς
<span class="lb" data-page="3.164" data-line="12" id="l3.164.12"></span>ἑκάστην τῶν κατὰ τοὺς δακτύλους διαρθρώσεων· ὅσον γὰρ
<span class="lb" data-page="3.164" data-line="13" id="l3.164.13"></span>ἀπολείπονται τῆς κατὰ τὸν καρπόν τε καὶ τὸν ἀγκῶνα πρὸς
<span class="lb" data-page="3.164" data-line="14" id="l3.164.14"></span>ἀσφάλειαν, τοσοῦτον πλεονεκτοῦσι τῆς κατὰ τὸν ὦμον,
<span class="lb" data-page="3.164" data-line="15" id="l3.164.15"></span>εὐλόγως τῆς φύσεως τοῦτο ἐργασαμένης. εἰ γὰρ καὶ ὅτι
<span class="lb" data-page="3.164" data-line="16" id="l3.164.16"></span>μάλιστα μικρὰ σώματα περιλαμβάνουσι, ὅταν ἐνεργῶσι μόναι,
<span class="lb" data-page="3.164" data-line="17" id="l3.164.17"></span>ἀλλά τοι κᾀν ταῖς τῶν μειζόνων λαβαῖς ταῖς κατὰ
<span class="lb" data-page="3.164" data-line="18" id="l3.164.18"></span>τὸν ἀγκῶνα καὶ τὸν καρπὸν οὐ μικρὰ συνεργάζονται. καὶ
<span class="pb" data-page="3.165" id="p3.165"></span>
<span class="lb" data-page="3.165" data-line="1" id="l3.165.1"></span>μέντοι καὶ πολὺ πλείοσιν ἐνεργείαις ὑπηρετοῦσαι τῶν ἄλλων
<span class="lb" data-page="3.165" data-line="2" id="l3.165.2"></span>διαρθρώσεων, γυμναὶ πανταχόθεν εἰσίν· οὐχ ὥσπερ αἱ
<span class="lb" data-page="3.165" data-line="3" id="l3.165.3"></span>κατὰ <span class="milestone ed2page" data-n="4.338" data-unit="ed2page" id="ed2page.4.338"></span>τὸν ὦμον ἐν κύκλῳ μεγίστους περιβέβληνται μῦς,
<span class="lb" data-page="3.165" data-line="4" id="l3.165.4"></span>οὐδὲν μὲν εἰς τὰς κινήσεις ἐμποδίζοντας, ἀσφάλειαν δὲ οὐκ
<span class="lb" data-page="3.165" data-line="5" id="l3.165.5"></span>ὀλίγην αὐτῷ παρεχομένους. ὥστε, διττῆς αἰτίας ἀσφάλειαν
<span class="lb" data-page="3.165" data-line="6" id="l3.165.6"></span>ἐν ἄρθροις ἐργαζομένης, ἰσχύος συνδέσμων, ἀκριβείας συνθέσεως,
<span class="lb" data-page="3.165" data-line="7" id="l3.165.7"></span>ἀμφοτέρας μὲν ἐπ’ ἀγκῶνός τε καὶ καρπῶν, τὴν δ’
<span class="lb" data-page="3.165" data-line="8" id="l3.165.8"></span>ἑτέραν ἐπὶ τῶν δακτύλων, ἐπ’ ὤμου δὲ μηδ’ ἑτέραν ἀκριβῶς
<span class="lb" data-page="3.165" data-line="9" id="l3.165.9"></span>ὑπάρχειν, καὶ διὰ τοῦτ’ εὐλόγως τὴν φύσιν, ἐπειδὴ
<span class="lb" data-page="3.165" data-line="10" id="l3.165.10"></span>ταῖς ἀσφαλείαις τε καὶ πανταχόθεν<span class="milestone ed1page" data-n="1.392" data-unit="ed1page" id="ed1page.1.392"></span> ἐσφιγμέναις κατασκευαῖς
<span class="lb" data-page="3.165" data-line="11" id="l3.165.11"></span>οὐχ οἷόν τέ ἐστι κινεῖσθαι πολυειδῶς, προσθεῖναι
<span class="lb" data-page="3.165" data-line="12" id="l3.165.12"></span>τῷ πήχει τὴν κερκίδα διττῆς διαρθρώσεως ἕνεκα.
</p>
          </article>

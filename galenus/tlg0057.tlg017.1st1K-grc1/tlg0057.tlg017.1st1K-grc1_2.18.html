<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:2.18">
<span class="pb page1" data-page="3.165" id="p3.165"></span>
<span class="milestone ed1page page1" data-n="1.392" data-unit="ed1page" id="ed1page.1.392"></span>
<span class="milestone ed2page page1" data-n="4.338" data-unit="ed2page" id="ed2page.4.338"></span>
            <p>
<span class="lb" data-page="3.165" data-line="13" id="l3.165.13"></span>Δεῖται δ’ οὐ μακρῶν ἔτι λόγων οὐδὲ διὰ
<span class="lb" data-page="3.165" data-line="14" id="l3.165.14"></span>τί μὲν κατὰ τὸν καρπὸν ἐλάχισται παντελῶς εἰσιν αἱ λοξαὶ
<span class="lb" data-page="3.165" data-line="15" id="l3.165.15"></span>κινήσεις, ἄνω δὲ πρὸς τῷ βραχίονι μέγισται. κάτω μὲν γὰρ
<span class="lb" data-page="3.165" data-line="16" id="l3.165.16"></span>ἀκριβῶς τά τε κατὰ τὸν καρπὸν ὀστᾶ καὶ μέντοι καὶ τὸ
<span class="lb" data-page="3.165" data-line="17" id="l3.165.17"></span>τῆς κερκίδος ἔζευκται τῷ τοῦ πήχεως, ὥστε τοῖς πολλοῖς
<span class="lb" data-page="3.165" data-line="18" id="l3.165.18"></span>τῶν ἰατρῶν ἔδοξεν οὐδὲ κινεῖσθαί τινα ἑκάτερον αὐτῶν
<span class="pb" data-page="3.166" id="p3.166"></span>
<span class="lb" data-page="3.166" data-line="1" id="l3.166.1"></span>ἰδίαν κίνησιν, ἀλλ’, ὡς ἑνὶ διαρθρούμενα, μίαν ἔχειν μόνην
<span class="lb" data-page="3.166" data-line="2" id="l3.166.2"></span>τὴν ἁπάντων κοινήν· ἄνω μέντοι πρὸς τῷ βραχίονι διέστηκεν
<span class="lb" data-page="3.166" data-line="3" id="l3.166.3"></span>ἡ κερκὶς ἀπὸ τοῦ πήχεως ἱκανὸν, ὥστε ἐνταῦθα μὲν
<span class="lb" data-page="3.166" data-line="4" id="l3.166.4"></span>ἐγχωρεῖν μόνην αὐτὴν ἐπὶ πολὺ κινεῖσθαι χωρὶς τοῦ πήχεως,
<span class="lb" data-page="3.166" data-line="5" id="l3.166.5"></span>κάτω δὲ οὐκέτι. καὶ μὲν δὴ καὶ ἡ τῆς λεπτῆς τοῦ πήχεως
<span class="lb" data-page="3.166" data-line="6" id="l3.166.6"></span>ἀποφύσεως, ἣν στυλοειδῆ καλοῦσι, πρὸς τὸ κατὰ τὸν μικρὸν
<span class="lb" data-page="3.166" data-line="7" id="l3.166.7"></span>δάκτυλον ὀστοῦν τοῦ καρποῦ διάρθρωσις αὐτή τε μικρὰ
<span class="lb" data-page="3.166" data-line="8" id="l3.166.8"></span>παντελῶς ἐστιν, ὅτι καὶ τὸ κατὰ τὸν καρπὸν ὀστοῦν ἐξ
<span class="lb" data-page="3.166" data-line="9" id="l3.166.9"></span>ἀνάγκης μικρὸν ἦν, ἐλαχίστην τε τὴν κίνησιν ἔχει, καὶ διὰ
<span class="lb" data-page="3.166" data-line="10" id="l3.166.10"></span>τὴν μικρότητα μὲν, ἀλλὰ καὶ διὰ τὸ συνῆφθαι κατὰ ταῦτα
<span class="lb" data-page="3.166" data-line="11" id="l3.166.11"></span>τὸν μὲν πῆχυν τῆ κερκίδι, τὸ δὲ μικρὸν ὀστοῦν τοῖς ἄλλοις
<span class="lb" data-page="3.166" data-line="12" id="l3.166.12"></span>ἅπασι τοῖς τοῦ καρποῦ· μόνον δ’ ἂν ἀξιόλογος ἡ κίνησις
<span class="lb" data-page="3.166" data-line="13" id="l3.166.13"></span>ἐγένετο, διεστώτων ἱκανῶς ἀπ’ ἀλλήλων ἁπάντων τῶν εἰρημένων
<span class="lb" data-page="3.166" data-line="14" id="l3.166.14"></span>ὀστῶν.
</p>
          </article>

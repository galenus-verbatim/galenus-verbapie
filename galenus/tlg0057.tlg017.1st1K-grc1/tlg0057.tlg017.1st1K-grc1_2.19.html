<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:2.19">
<span class="pb page1" data-page="3.166" id="p3.166"></span>
<span class="milestone ed1page page1" data-n="1.392" data-unit="ed1page" id="ed1page.1.392"></span>
<span class="milestone ed2page page1" data-n="4.338" data-unit="ed2page" id="ed2page.4.338"></span>
            <p>
<span class="lb" data-page="3.166" data-line="15" id="l3.166.15"></span>Εἴρηταί μοι σχεδὸν περὶ πάντων τῶν ἐν
<span class="lb" data-page="3.166" data-line="16" id="l3.166.16"></span>ταῖς χερσὶ μορίων. ἀρτηρίαι γὰρ καὶ φλέβες καὶ νεῦρα
<span class="lb" data-page="3.166" data-line="17" id="l3.166.17"></span>κοινὰ παντός ἐστι τοῦ σώματος ὄργανα, καὶ διὰ τοῦθ’, ὡς
<span class="lb" data-page="3.166" data-line="18" id="l3.166.18"></span>καὶ πρόσθεν ἔφαμεν, ὅταν ὁ περὶ τῶν μορίων ἁπάντων
<span class="lb" data-page="3.166" data-line="19" id="l3.166.19"></span>συμπληρωθῇ λόγος, ἐπ’ ἐκεῖνα μεταβησόμεθα. καὶ μέντοι
<span class="pb" data-page="3.167" id="p3.167"></span>
<span class="lb" data-page="3.167" data-line="1" id="l3.167.1"></span>καὶ περὶ τοῦ μεγέθους τε καὶ τῆς θέσεως ὅλων τῶν χειρῶν ἐπὶ
<span class="lb" data-page="3.167" data-line="2" id="l3.167.2"></span>τελευτῆς εἰρήσεται μετὰ καὶ τῶν ἄλλων ἁπάντων· ἀλλήλοις
<span class="lb" data-page="3.167" data-line="3" id="l3.167.3"></span>γὰρ αὐτὰ χρὴ παραβάλλοντα καὶ τοῖς μεγέθεσι δεικνύναι
<span class="lb" data-page="3.167" data-line="4" id="l3.167.4"></span>καὶ ταῖς συντάξεσιν εὖ διακείμενα. καταπαύσαντες
<span class="lb" data-page="3.167" data-line="5" id="l3.167.5"></span>οὖν ἐνταῦθα τὸν περὶ τῶν χειρῶν λόγον, ἐπὶ τὰ σκέλη μεταβησόμεθα
<span class="lb" data-page="3.167" data-line="6" id="l3.167.6"></span>διὰ τὴν τῆς κατασκευῆς ὁμοιότητα· τὴν γὰρ
<span class="lb" data-page="3.167" data-line="7" id="l3.167.7"></span>τῶν κινούντων τὸ κατ’ ὦμον ἄρθρον μυῶν ἐξήγησιν ἐν τῷ
<span class="lb" data-page="3.167" data-line="8" id="l3.167.8"></span>τρισκαιδεκάτῳ τῶνδε τῶν ὑπομνημάτων ποιησόμεθα σὺν τῷ
<span class="lb" data-page="3.167" data-line="9" id="l3.167.9"></span>λοιπῷ περὶ αὐτοῦ τε καὶ τῶν ὠμοπλατῶν λόγῳ παντί.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:2.3">
<span class="pb page1" data-page="3.93" id="p3.93"></span>
<span class="milestone ed1page page1" data-n="1.381" data-unit="ed1page" id="ed1page.1.381"></span>
<span class="milestone ed2page page1" data-n="4.314" data-unit="ed2page" id="ed2page.4.314"></span>
            <p>
<span class="lb" data-page="3.93" data-line="1" id="l3.93.1"></span><span class="milestone ed2page" data-n="4.315" data-unit="ed2page" id="ed2page.4.315"></span>Τῶν μὲν δὴ κατὰ τὴν ἄκραν χεῖρα μυῶν
<span class="lb" data-page="3.93" data-line="2" id="l3.93.2"></span>εὐσύνοπτος ὁ ἀριθμός. ἑκάστου μὲν γὰρ τῶν δακτύλων εἷς
<span class="lb" data-page="3.93" data-line="3" id="l3.93.3"></span>ἐστιν ἴδιος μικρὸς, ὥσπερ καὶ πρόσθεν εἴρηται, δύο δ’ οἱ
<span class="lb" data-page="3.93" data-line="4" id="l3.93.4"></span>τὰ θέναρα καλούμενα γεννῶντες ἐξ ἐπιμέτρου προσέρχονται
<span class="lb" data-page="3.93" data-line="5" id="l3.93.5"></span>μέγιστοι τῶν ταύτῃ μυῶν, δι’ οὓς τό τε σαρκῶδες τῆς χειρὸς
<span class="lb" data-page="3.93" data-line="6" id="l3.93.6"></span>ὑψηλὸν καὶ τὸ μέσον κοῖλον γίγνεται, καὶ τῶν δακτύλων
<span class="lb" data-page="3.93" data-line="7" id="l3.93.7"></span>ἑκάτερος, ὅ τε μέγιστος καὶ ὁ σμικρότατος, ἐπὶ πλεῖστον
<span class="lb" data-page="3.93" data-line="8" id="l3.93.8"></span>τῶν ἄλλων ἀπάγονται. συνεχρήσατο γὰρ οὖν καὶ τούτοις
<span class="lb" data-page="3.93" data-line="9" id="l3.93.9"></span>εἰς δέον ἡ φύσις, ἕνεκα μὲν τοῦ σαρκώδη τε καὶ ὑψηλότερα
<span class="lb" data-page="3.93" data-line="10" id="l3.93.10"></span>γενέσθαι τοῦ μέσου τὰ θέναρα τῶν χειρῶν ἐργασαμένη
<span class="lb" data-page="3.93" data-line="11" id="l3.93.11"></span>τοὺς μῦς τούτους, ἐπεὶ δὲ ἅπαξ ἐγένοντο, μὴ ἀνασχομένη
<span class="lb" data-page="3.93" data-line="12" id="l3.93.12"></span>σάρκας αὐτὰς μόνον ἀργὰς καὶ ἀκινήτους ὑπάρχειν,
<span class="lb" data-page="3.93" data-line="13" id="l3.93.13"></span>ἀλλὰ τοῖς παρακειμένοις δακτύλοις κινήσεις τινὰς δι’
<span class="lb" data-page="3.93" data-line="14" id="l3.93.14"></span>αὐτῶν ἐκπορισαμένη. καὶ μὴν καὶ ὁ μεταξὺ τοῦ μεγάλου
<span class="lb" data-page="3.93" data-line="15" id="l3.93.15"></span>καὶ τοῦ λιχανοῦ μῦς ἕνεκα μὲν τοῦ σαρκῶδες ἐργάσασθαι
<span class="lb" data-page="3.93" data-line="16" id="l3.93.16"></span>τὸ ταύτῃ μέρος τῆς χειρὸς ἐγένετο· συνεχρήσατο δ’ ἡ φύσις
<span class="lb" data-page="3.93" data-line="17" id="l3.93.17"></span>καὶ τούτῳ πρὸς τὴν τοῦ μεγάλου δακτύλου κίνησιν,
<span class="lb" data-page="3.93" data-line="18" id="l3.93.18"></span>ἣν ἐν τῷ προσάγεσθαι τῷ λιχανῷ ποιεῖται γνοῦσα μέντοι,
<span class="pb" data-page="3.94" id="p3.94"></span>
<span class="lb" data-page="3.94" data-line="1" id="l3.94.1"></span>σφοδροτέρων δεῖσθαι τῶν εἰς τὰ πλάγια κινήσεων τὸν μέγαν
<span class="lb" data-page="3.94" data-line="2" id="l3.94.2"></span>δάκτυλον, οὐκ ἐπέτρεψεν αὐτὰς μόνοις τοῖς εἰρημένοις
<span class="lb" data-page="3.94" data-line="3" id="l3.94.3"></span>μυσὶν, ἀλλ’ ἰσχυροτέρους τένοντας ἀπὸ τῶν κατὰ τὸν πῆχυν
<span class="lb" data-page="3.94" data-line="4" id="l3.94.4"></span>μυῶν ἀγαγοῦσα καθῆψεν εἰς αὐτόν. οὕτω δὲ καὶ τοῦ μικροῦ
<span class="lb" data-page="3.94" data-line="5" id="l3.94.5"></span>δακτύλου τῶν λοξῶν κινήσεων τὴν ἀπάγουσαν αὐτὸν
<span class="lb" data-page="3.94" data-line="6" id="l3.94.6"></span>ἀπὸ τῶν ἄλλων οὐκ ἐπέτρεψε τῷ προειρημένῳ μυῒ μόνῳ,
<span class="lb" data-page="3.94" data-line="7" id="l3.94.7"></span>τὴν μέντοι προσάγουσαν τῷ μετ’ αὐτὸν τεταγμένῳ. καὶ
<span class="lb" data-page="3.94" data-line="8" id="l3.94.8"></span>τῶν ἄλλων δὲ τῶν τριῶν τὰς ἀνάλογον αὐτοῖς μόνοις τοῖς
<span class="lb" data-page="3.94" data-line="9" id="l3.94.9"></span>κατὰ τὴν χεῖρα μυσὶν ἀνέθηκεν, οὐδέν γε σφοδρὸν ἔχειν
<span class="lb" data-page="3.94" data-line="10" id="l3.94.10"></span>δεομένας, ὡς ὃ πρόσθεν ἐδήλωσεν λόγος. ὥστ’, ἐπεὶ τέτταρες
<span class="lb" data-page="3.94" data-line="11" id="l3.94.11"></span>μὲν οὗτοι, δύο δὲ οἱ περὶ τὸν μέγαν, ἄλλος δ’ εἷς
<span class="lb" data-page="3.94" data-line="12" id="l3.94.12"></span>ὁ κατὰ τὸν μικρὸν δάκτυλον, εὐλόγως οἱ πάντες ἐν ἄκρᾳ
<span class="lb" data-page="3.94" data-line="13" id="l3.94.13"></span>τῇ χειρὶ γεγόνασι μύες ἑπτὰ, εὐλόγως δὲ καθ’ ἕκαστον αὐτῶν
<span class="lb" data-page="3.94" data-line="14" id="l3.94.14"></span>εἷς τένων. οὔτε γὰρ εἰς πλείους ἠδύναντο μερίζεσθαι
<span class="lb" data-page="3.94" data-line="15" id="l3.94.15"></span>μικροὶ παντάπασιν ὄντες, οὔτ’, εἰ καὶ μείζους ἦσαν, οὕτως
<span class="lb" data-page="3.94" data-line="16" id="l3.94.16"></span>εἶχον ἢ θέσεως ἢ χρείας, ὡς εἰς μίαν ἀνάγεσθαι κορυφὴν
<span class="lb" data-page="3.94" data-line="17" id="l3.94.17"></span>πλειόνων κινήσεων ἀρχάς. ἐπὶ μέντοι τῶν ἐκτεινόντων τε
<span class="lb" data-page="3.94" data-line="18" id="l3.94.18"></span>καὶ καμπτόντων τοὺς δακτύλους μυῶν, καὶ προσέτι τῶν
<span class="pb" data-page="3.95" id="p3.95"></span>
<span class="lb" data-page="3.95" data-line="1" id="l3.95.1"></span>ἀπαγόντων τοῦ μεγάλου δυνατόν τε ἅμα καὶ χρήσιμον
<span class="lb" data-page="3.95" data-line="2" id="l3.95.2"></span>εἶναι τὸ τοιοῦτον ἔδειξεν ὁ ἔμπροσθεν λόγος. ἐπεὶ δ’, ὡς
<span class="lb" data-page="3.95" data-line="3" id="l3.95.3"></span>καὶ τοῦτο δέδεικται, πρὸς μὲν τὴν ἔκτασιν εἷς ἑκάστῳ
<span class="lb" data-page="3.95" data-line="4" id="l3.95.4"></span>δακτύλῳ τένων ἐξαρκεῖ, πρὸς δὲ τὴν κάμψιν ἑτέρου μὲν
<span class="lb" data-page="3.95" data-line="5" id="l3.95.5"></span>ἐδεήθησαν τοῦ τὸ πρῶτόν τε καὶ τρίτον ἄρθρον κινοῦντος,
<span class="lb" data-page="3.95" data-line="6" id="l3.95.6"></span>ἑτέρου δὲ τοῦ τὸ δεύτερον, εἷς μὲν ὁ ἔξωθεν ἐκτείνων
<span class="lb" data-page="3.95" data-line="7" id="l3.95.7"></span>ἅπαντας ἐδημιουργήθη μῦς, οὐχ εἷς δὲ ὁ κάμπτων ἅπαντας,
<span class="lb" data-page="3.95" data-line="8" id="l3.95.8"></span>ἀλλ’, ὥσπερ οἱ τένοντες ἐγένοντο διττοὶ, οὕτω κα οἱ προτεταγμένοι
<span class="lb" data-page="3.95" data-line="9" id="l3.95.9"></span>μύες αὐτῶν εἰσι δύο, μέγιστοι μὲν οὗτοι, διότι
<span class="lb" data-page="3.95" data-line="10" id="l3.95.10"></span>καὶ οἱ τένοντες μέγιστοι, πολὺ δ’ ἥττων ὁ ἐκτὸς, ὅτι καὶ
<span class="lb" data-page="3.95" data-line="11" id="l3.95.11"></span>οἱ τούτου τένοντες ἐλάττους πολλῷ. δέδεικται δ’ ἐν τῷ
<span class="lb" data-page="3.95" data-line="12" id="l3.95.12"></span>πρόσθεν λόγῳ περὶ τῆς κατὰ τοὺς τένοντας χρείας. εὐλόγως
<span class="lb" data-page="3.95" data-line="13" id="l3.95.13"></span>ἄρα καὶ αὐτῶν τῶν ἔνδον ὁ μὲν τῶν τὸ πρῶτόν τε καὶ
<span class="lb" data-page="3.95" data-line="14" id="l3.95.14"></span>τρίτον ἄρθρον κινούντων τενόντων μῦς μείζων ἐστὶ, ὁ δὲ
<span class="lb" data-page="3.95" data-line="15" id="l3.95.15"></span>τῶν τὸ δεύτερον ἐλάττων πολλῷ· καὶ γὰρ κᾀνταῦθα τοῖς
<span class="lb" data-page="3.95" data-line="16" id="l3.95.16"></span>ὄγκοις τῶν τενόντων ἀνάλογόν ἐστι τὸ μέγεθος τῶν μυῶν.
<span class="lb" data-page="3.95" data-line="17" id="l3.95.17"></span>ἀλλὰ καὶ ὑπόκειται μὲν ὁ τοὺς μείζους τε καὶ τὴν διττὴν
<span class="lb" data-page="3.95" data-line="18" id="l3.95.18"></span>κίνησιν ἐργαζομένους ἀποφύων τένοντας, <span class="milestone ed2page" data-n="4.316" data-unit="ed2page" id="ed2page.4.316"></span>ἐπίκειται δ’.
<span class="pb" data-page="3.96" id="p3.96"></span>
<span class="lb" data-page="3.96" data-line="1" id="l3.96.1"></span>ὁ ἕτερος, ἀεὶ ταῖς πλείοσιν ἐνεργείαις ἢ χρησιμωτέραις τὰ
<span class="lb" data-page="3.96" data-line="2" id="l3.96.2"></span>ὑπηρετήσοντα μόρια φρουρούσης ἀσφαλέστερον τῆς φύσεως.
<span class="lb" data-page="3.96" data-line="3" id="l3.96.3"></span>οὗτοι μὲν οὖν οἱ δύο μύες ἀκριβῶς τὴν μέσην κατειλήφασι
<span class="lb" data-page="3.96" data-line="4" id="l3.96.4"></span>χώραν, ἐπειδὴ καὶ τὰς κεφαλὰς τῶν καμπτόντων τοὺς δακτύλους
<span class="lb" data-page="3.96" data-line="5" id="l3.96.5"></span>τενόντων, ὡς ἐδείκνυμεν ἔμπροσθεν, εἰς τὴν μέσην
<span class="lb" data-page="3.96" data-line="6" id="l3.96.6"></span>χώραν ἀνήκειν ἦν ἄμεινον. ἑκατέρωθεν δ’ εἷς ἐστι, κάμπτων
<span class="lb" data-page="3.96" data-line="7" id="l3.96.7"></span>τὸν καρπόν· ὑπὲρ ὧν τῆς χρείας ἐροῦμεν, ἐπειδὰν ἐξηγώμεθα
<span class="lb" data-page="3.96" data-line="8" id="l3.96.8"></span>τὰς κινήσεις τοῦ καρποῦ. λοιπὸς δ’ εἷς ὁ πέμπτος
<span class="lb" data-page="3.96" data-line="9" id="l3.96.9"></span>ἐστὶ τῶν κατὰ τὸ μῆκος ἐκτεταμένων μυῶν ἔνδον τοῦ πήχεως,
<span class="lb" data-page="3.96" data-line="10" id="l3.96.10"></span>ἐπιπολῆς θ’ ἅμα καὶ ἰσχνότατος ἁπάντων τῶν προειρημένων
<span class="lb" data-page="3.96" data-line="11" id="l3.96.11"></span>μυῶν, ὑπὲρ οὗ πάντες ἥμαρτον οἱ πρὸ ἡμῶν ἀνατομικοὶ,
<span class="lb" data-page="3.96" data-line="12" id="l3.96.12"></span>νομίζοντες ὑπ’ αὐτοῦ κάμπτεσθαι τοὺς δακτύλους.
<span class="lb" data-page="3.96" data-line="13" id="l3.96.13"></span>οὐ μόνον δ’ ἐν τούτοις ἡμαρτήκασιν, ἀλλὰ καὶ τοὺς μικροὺς
<span class="lb" data-page="3.96" data-line="14" id="l3.96.14"></span>μῦς, ὑφ’ ὧν καὶ αὐτῶν ἡ πρώτη διάρθρωσις ἑκάστου δακτύλου
<span class="lb" data-page="3.96" data-line="15" id="l3.96.15"></span>κάμπτεται, τελέως ἠγνόησαν, ὥσπερ καὶ ἡμεῖς αὐτοὶ μέχρι
<span class="lb" data-page="3.96" data-line="16" id="l3.96.16"></span>πολλοῦ. γεγραμμένοι δ’ εἰσὶ σαφῶς ἔν τε τῇ μυῶν ἀνατομῇ
<span class="lb" data-page="3.96" data-line="17" id="l3.96.17"></span>καὶ ταῖς ἀνατομικαῖς ἐγχειρήσεσιν. ἐβουλόμην μὲν οὖν
<span class="lb" data-page="3.96" data-line="18" id="l3.96.18"></span>μοι τὸν ἐνεστῶτα λόγον ἰδίᾳ περαίνεσθαι χωρὶς τοῦ μεμνῆσθαι
<span class="pb" data-page="3.97" id="p3.97"></span>
<span class="lb" data-page="3.97" data-line="1" id="l3.97.1"></span>τῶν σφαλέντων, καὶ οὕτως ἐξ ἀρχῆς προὐθέμην, ἀλλ’ ἐν
<span class="lb" data-page="3.97" data-line="2" id="l3.97.2"></span>αὐτῷ τῷ διεξέρχεσθαι ταῦτα παρέστη μοι τῶν ἀναγνωσομένων
<span class="lb" data-page="3.97" data-line="3" id="l3.97.3"></span>ὑποψία τις ἐσομένη περὶ ὧν τοῖς ἔμπροσθεν ἀνατομικοῖς
<span class="lb" data-page="3.97" data-line="4" id="l3.97.4"></span>διαφέρομεν, ὡς ἡμῶν ἐσφαλμένων, οὐκ ἐκείνων· εὔλογον γὰρ
<span class="lb" data-page="3.97" data-line="5" id="l3.97.5"></span>οἶμαι, τὸν ἕνα νομίζειν ἀγνοῆσαι μᾶλλον, ἢ πάντας τοὺς
<span class="lb" data-page="3.97" data-line="6" id="l3.97.6"></span>ἄλλους. ἔτι δὲ μᾶλλον ἀνάγκη συμβῆναι τὴν ὑπόνοιαν
<span class="lb" data-page="3.97" data-line="7" id="l3.97.7"></span>ταύτην ἐκείνοις τοῖς ἀνδράσιν, ὅσοι ταῖς ἄλλαις ἡμῶν ἀνατομικαῖς
<span class="lb" data-page="3.97" data-line="8" id="l3.97.8"></span>ἐγχειρήσεσιν οὐχ ὡμίλησαν, ἐν αἷς οὐ μόνον ἐπεδείξαμεν,
<span class="lb" data-page="3.97" data-line="9" id="l3.97.9"></span>ὅσα κατὰ τὰς ἀνατομὰς ἐσφάλησαν οἱ πρόσθεν,
<span class="lb" data-page="3.97" data-line="10" id="l3.97.10"></span>ἀλλὰ καὶ τὰς αἰτίας τῶν σφαλμάτων ἐγράψαμεν, ἃς εἰ μή
<span class="lb" data-page="3.97" data-line="11" id="l3.97.11"></span>τις φυλάξαιτο καὶ νῦν ἀνατέμνειν βουληθεὶς, ὁμοίως ἐκείνοις
<span class="lb" data-page="3.97" data-line="12" id="l3.97.12"></span>σφαλήσεται. καὶ ὅσοι γε θεωροῦσιν ἀνατεμνόντων
<span class="lb" data-page="3.97" data-line="13" id="l3.97.13"></span>ἡμῶν τὰ φαινόμενα, μὴ ὅτι τένοντας ἢ κινήσεις τινὰς
<span class="lb" data-page="3.97" data-line="14" id="l3.97.14"></span>ἠγνοημένας αὐτοῖς, ἀλλὰ καὶ μῦς ὅλους παραλελειμμένους,
<span class="lb" data-page="3.97" data-line="15" id="l3.97.15"></span>ἐκπλήττονταί τε καὶ τυφλοὺς ἀποκαλοῦσι τοὺς ἐσφαλμένους
<span class="lb" data-page="3.97" data-line="16" id="l3.97.16"></span>τὰ τηλικαῦτα. φέρε γὰρ, ἵνα τἄλλα παραλείπω τὰ κατὰ
<span class="lb" data-page="3.97" data-line="17" id="l3.97.17"></span>τὴν τῆς χειρὸς ἀνατομὴν αὐτοῖς ἀγνοηθέντα, τίς οὐχ
<span class="lb" data-page="3.97" data-line="18" id="l3.97.18"></span>ὁρᾷ τῶν ὀφθαλμοὺς ἐχόντων οὐ μόνον ἐκτεινόμενον καὶ
<span class="pb" data-page="3.98" id="p3.98"></span>
<span class="lb" data-page="3.98" data-line="1" id="l3.98.1"></span>καμπτόμενον ἕκαστον τῶν δακτύλων, ἀλλὰ καὶ πρὸς τὰ
<span class="lb" data-page="3.98" data-line="2" id="l3.98.2"></span>πλάγια παραγιγνόμενον; ἀλλ’ ὅμως ἐκεῖνοι τῶν κινούντων
<span class="lb" data-page="3.98" data-line="3" id="l3.98.3"></span>αὐτοὺς μνημονεύοντες τενόντων τοὺς ὑφ’ ὧν ἐκτείνονται
<span class="lb" data-page="3.98" data-line="4" id="l3.98.4"></span>καὶ κάμπτονται λέγουσιν, οὐκ ἐννοήσαντες, ὅτι καὶ τῆς εἰς
<span class="lb" data-page="3.98" data-line="5" id="l3.98.5"></span>τὰ πλάγια παραγωγῆς ἀναγκαῖον εἶναί τινας ἀρχὰς κινήσεως.
<span class="lb" data-page="3.98" data-line="6" id="l3.98.6"></span>ἆρ’ ἔτι θαυμάζεις ἢ ἀπιστεῖς, ἠγνοῆσθαί τι τῶν
<span class="lb" data-page="3.98" data-line="7" id="l3.98.7"></span>ἀδηλοτέρων ἐν ταῖς ἀνατομαῖς, οἷς μηδὲ τὰ πρὸ τῆς ἀνατομῆς
<span class="lb" data-page="3.98" data-line="8" id="l3.98.8"></span>φαινόμενα γινώσκεται; οὗτος μὲν δή μοι λόγος κοινὸς
<span class="lb" data-page="3.98" data-line="9" id="l3.98.9"></span>ἅπαξ εἰρήσθω νῦν ὑπὲρ ὅλης τῆς πραγματείας, ἵνα
<span class="lb" data-page="3.98" data-line="10" id="l3.98.10"></span>μὴ πολλάκις ἀναγκάζωμαι λέγειν τὰ αὐτά. τὴν γὰρ τῶν
<span class="lb" data-page="3.98" data-line="11" id="l3.98.11"></span>ὄντως φαινομένων ἐν ταῖς ἀνατομαῖς ἐξήγησιν ἡμεῖς ποιούμεθα
<span class="lb" data-page="3.98" data-line="12" id="l3.98.12"></span>νῦν, οὐδενὸς τῶν ἔμπροσθεν ἀκριβώσαντος αὐτήν.
<span class="lb" data-page="3.98" data-line="13" id="l3.98.13"></span>ὅστις οὖν βούλεται τῶν τῆς φύσεως ἔργων γενέσθαι θεατὴς,
<span class="lb" data-page="3.98" data-line="14" id="l3.98.14"></span>οὐ χρὴ τοῦτον ἀνατομικαῖς βίβλοις πιστεύειν, ἀλλὰ
<span class="lb" data-page="3.98" data-line="15" id="l3.98.15"></span>τοῖς ἰδίοις ὄμμασιν, ἤτοι πρὸς ἡμᾶς ἀφικόμενον, ἤ τινι
<span class="lb" data-page="3.98" data-line="16" id="l3.98.16"></span>τῶν ἡμῖν ὁμιλησάντων συγγινόμενον, ἢ αὐτὸν ἐφ’ ἑαυτοῦ
<span class="lb" data-page="3.98" data-line="17" id="l3.98.17"></span>φιλοπόνως γυμναζόμενον ἐν ταῖς ἀνατομικαῖς ἐγχειρήσεσιν·
<span class="pb" data-page="3.99" id="p3.99"></span>
<span class="lb" data-page="3.99" data-line="1" id="l3.99.1"></span>ἔστ’ ἂν δ’ ἀναγινώσκῃ μόνον, ἅπασι τοῖς ἔμπροσθεν ἀνατομικοῖς
<span class="lb" data-page="3.99" data-line="2" id="l3.99.2"></span>ἡμῶν πιστεύσει μᾶλλον, ὅσῳ καὶ πλείους εἰσίν.
</p>
          </article>

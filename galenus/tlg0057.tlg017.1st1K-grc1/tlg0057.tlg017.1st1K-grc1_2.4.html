<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:2.4">
<span class="pb page1" data-page="3.99" id="p3.99"></span>
<span class="milestone ed1page page1" data-n="1.381" data-unit="ed1page" id="ed1page.1.381"></span>
<span class="milestone ed2page page1" data-n="4.316" data-unit="ed2page" id="ed2page.4.316"></span>
            <p>
<span class="lb" data-page="3.99" data-line="3" id="l3.99.3"></span><span class="milestone ed2page" data-n="4.317" data-unit="ed2page" id="ed2page.4.317"></span>Ἀλλ’ ὅθεν γε ὁ λόγος ἀπετράπετο,
<span class="lb" data-page="3.99" data-line="4" id="l3.99.4"></span>περὶ τοῦ κατὰ τὸ δέρμα τῆς χειρὸς ἐντὸς ἐπιπολῆς φαινομένου
<span class="lb" data-page="3.99" data-line="5" id="l3.99.5"></span><span class="milestone ed1page" data-n="1.382" data-unit="ed1page" id="ed1page.1.382"></span>μυὸς ἀναλαβόντες εἴπωμεν, ὃν οὐδεὶς ἔγνω
<span class="lb" data-page="3.99" data-line="6" id="l3.99.6"></span>τῶν ἀνατομικῶν, παντὶ τῷ ψιλῷ καὶ ἀτρίχῳ κατὰ τὸ ἔνδον
<span class="lb" data-page="3.99" data-line="7" id="l3.99.7"></span>ὑποπεφυκότα χρειῶν οὐ φαύλων ἕνεκεν, ἃς ὀλίγον ὕστερον
<span class="lb" data-page="3.99" data-line="8" id="l3.99.8"></span>ἐρῶ, τὸν περὶ τῶν τοὺς δακτύλους κινούντων ἁπάντων μυῶν
<span class="lb" data-page="3.99" data-line="9" id="l3.99.9"></span>συμπερανάμενος λόγον. ἔσωθεν μὲν γὰρ, ὡς εἴρηται, δύο
<span class="lb" data-page="3.99" data-line="10" id="l3.99.10"></span>εἰσὶ μόνοι, τέτταρες δ’ ἔξωθεν, ὁ μὲν ἐκτείνων τοὺς τέτταρας
<span class="lb" data-page="3.99" data-line="11" id="l3.99.11"></span>δακτύλους, ἁπάντων μέσος εὐλόγως γενόμενος, ὡς
<span class="lb" data-page="3.99" data-line="12" id="l3.99.12"></span>ἀπεδείξαμεν· ἄλλοι δ’ ἑκατέρωθεν αὐτοῦ δύο μύες· ὑποκείμενος
<span class="lb" data-page="3.99" data-line="13" id="l3.99.13"></span>μὲν αὐτοῖς κάτωθεν ὁ τῶν δύο τῶν μικροτάτων
<span class="lb" data-page="3.99" data-line="14" id="l3.99.14"></span>τῆς εἰς τὸ πλάγιον ἐξηγούμενος κινήσεως, ἁπτόμενοι δὲ
<span class="lb" data-page="3.99" data-line="15" id="l3.99.15"></span>τούτου δύο ἕτεροι συμφυεῖς ἀλλήλοις κατά τι καὶ διὰ
<span class="lb" data-page="3.99" data-line="16" id="l3.99.16"></span>τοῦτο τοῖς ἀνατομικοῖς εἷς εἶναι νομισθέντες. ἐκφύονται δ’
<span class="lb" data-page="3.99" data-line="17" id="l3.99.17"></span>ἐκ μὲν θατέρου δύο τένοντες, ἐπὶ δύο δακτύλους ἰόντες,
<span class="pb" data-page="3.100" id="p3.100"></span>
<span class="lb" data-page="3.100" data-line="1" id="l3.100.1"></span>εἷς ἐφ’ ἑκάτερον, ὁ μὲν ἐπὶ τὸν μακρότατόν τε τῷ μήκει
<span class="lb" data-page="3.100" data-line="2" id="l3.100.2"></span>καὶ τῇ τάξει μέσον, ὁ δ’ ἐπὶ τὸν λιχανόν· ἐκ δὲ θατέρου
<span class="lb" data-page="3.100" data-line="3" id="l3.100.3"></span>πρὸς τὸν μέγιστον δάκτυλον, ὃν δὴ καὶ ἀντίχειρα προσαγορεύουσιν,
<span class="lb" data-page="3.100" data-line="4" id="l3.100.4"></span>εἷς ἐκφυόμενος ἐμβάλλει τένων. οὗτοι πάντες
<span class="lb" data-page="3.100" data-line="5" id="l3.100.5"></span>οἱ μύες εἰς τὸ πλάγιον ἀπάγουσι τοὺς δακτύλους, εὐλογώτατα
<span class="lb" data-page="3.100" data-line="6" id="l3.100.6"></span>ταχθέντες ἐπὶ τοῦ πήχεως. ὥσπερ γὰρ ὁ τῆς εὐθείας
<span class="lb" data-page="3.100" data-line="7" id="l3.100.7"></span>ἡγούμενος τοῖς τέτταρσιν ἐκτάσεως ἐν τῷ μέσῳ χωρίῳ
<span class="lb" data-page="3.100" data-line="8" id="l3.100.8"></span>τέτακται, κατὰ τὸν αὐτὸν λόγον οἱ τὴν λοξὴν κίνησιν
<span class="lb" data-page="3.100" data-line="9" id="l3.100.9"></span>κινοῦντες ἐν ἐκείνοις τοῖς μέρεσίν εἰσιν, εἰς ἃ μέλλουσιν
<span class="lb" data-page="3.100" data-line="10" id="l3.100.10"></span>ἄξειν αὐτούς· ὅπερ, οἶμαι, καὶ μέγιστόν ἐστι τεκμήριον ἀκριβοῦς
<span class="lb" data-page="3.100" data-line="11" id="l3.100.11"></span>τέχνης. οὐ γὰρ ἐκ τῶν πλησίων, ἀργοῦ δίκην δημιουργοῦ,
<span class="lb" data-page="3.100" data-line="12" id="l3.100.12"></span>τὴν ἀρχὴν τῆς κινήσεως ἡ φύσις ἐποιήσατο
<span class="lb" data-page="3.100" data-line="13" id="l3.100.13"></span>ταῖς εἰς τὸ πλάγιον ἐπιστροφαῖς τῶν δακτύλων, ἀλλ’ ἐκ
<span class="lb" data-page="3.100" data-line="14" id="l3.100.14"></span>τῶν ποῤῥωτέρω μὲν, ἐπιτηδειοτέρων δ’ εἰς τὴν ἐνέργειαν.
<span class="lb" data-page="3.100" data-line="15" id="l3.100.15"></span>ἡ γοῦν ἀρχὴ τοῦ μεγάλου δακτύλου πλησίον ἐστὶ τῆς κερκίδος,
<span class="lb" data-page="3.100" data-line="16" id="l3.100.16"></span>ὡς ἅπτεσθαι σχεδὸν, ἀλλ’ ὅμως ὁ κινῶν αὐτὸν μῦς
<span class="lb" data-page="3.100" data-line="17" id="l3.100.17"></span>ἐκ τοῦ πήχεως ἐκπέφυκεν. ὡσαύτως δὲ καὶ ὁ τοὺς ἐφεξῆς
<span class="lb" data-page="3.100" data-line="18" id="l3.100.18"></span>αὐτῶν δύο δακτύλους ἐπιστρέφων εἰς τὸ πλάγιον, τοὔμπαλιν
<span class="pb" data-page="3.101" id="p3.101"></span>
<span class="lb" data-page="3.101" data-line="1" id="l3.101.1"></span>τῷ τὸν καρπὸν ὅλον ἀναστρέφοντι· τὴν ἀρχὴν γὰρ
<span class="lb" data-page="3.101" data-line="2" id="l3.101.2"></span>ἐκεῖνος ἀπὸ τοῦ τῆς κερκίδος ὀστοῦ ποιησάμενος, εἰς τὴν
<span class="lb" data-page="3.101" data-line="3" id="l3.101.3"></span>πρὸ τοῦ λιχανοῦ τε καὶ μέσου χώραν ἐμβέβληκε μικρῷ τένοντι.
<span class="lb" data-page="3.101" data-line="4" id="l3.101.4"></span>καί σοι πάρεστι θεάσασθαι τῷ Χ γράμματι παραπλησίαν
<span class="lb" data-page="3.101" data-line="5" id="l3.101.5"></span>ἀποτελουμένην τὴν θέσιν αὐτῶν. οἵαν γὰρ ἔμελλεν
<span class="lb" data-page="3.101" data-line="6" id="l3.101.6"></span>ἐργάζεσθαι κίνησιν ἑκάτερος, τοιαύτην ἐξ ἀρχῆς ἔσχε
<span class="lb" data-page="3.101" data-line="7" id="l3.101.7"></span>τὴν θέσιν. ἔτι δ’ ἀκριβέστερον ὑπὲρ τοῦ λεγομένου πεισθήσῃ
<span class="lb" data-page="3.101" data-line="8" id="l3.101.8"></span>τοὺς τὸν καρπὸν κινοῦντας ἅπαντας θεασάμενος
<span class="lb" data-page="3.101" data-line="9" id="l3.101.9"></span>μῦς, ὑπὲρ ὧν ἑξῆς δίειμι, τὸν ὑπόλοιπον ἔτι τένοντα τοῦ
<span class="lb" data-page="3.101" data-line="10" id="l3.101.10"></span>μεγάλου δακτύλου προσθεὶς, ὡς μηδὲν ὑπολείπεσθαι τῶν
<span class="lb" data-page="3.101" data-line="11" id="l3.101.11"></span>κατ’ αὐτούς. ὅτι μὲν οὖν ἄμεινον ἦν τῷ μεγάλῳ, τὴν
<span class="lb" data-page="3.101" data-line="12" id="l3.101.12"></span>ἀκριβῶς μέσην ἔκτασιν ὑφ’ ἑνὸς ἀποτελουμένην τένοντος μὴ
<span class="lb" data-page="3.101" data-line="13" id="l3.101.13"></span>λαβεῖν, ἀλλ’ ἐκ δυοῖν λοξῶν γενομένην, ἔμπροσθεν εἴρηται.
<span class="lb" data-page="3.101" data-line="14" id="l3.101.14"></span>λέλεκται δ’ ἄρτι καὶ ὁ πρὸς τὸν λιχανὸν ἐπιστρέφων αὐτὸν
<span class="lb" data-page="3.101" data-line="15" id="l3.101.15"></span>ὁποῖός ἐστι τένων τε καὶ μῦς. ὁ δ’ ὑπόλοιπος, ὁ ἀπάγων
<span class="lb" data-page="3.101" data-line="16" id="l3.101.16"></span>αὐτὸν ἀπὸ τοῦ λιχανοῦ, κοινὴν μὲν ἔχει τὴν κεφαλὴν
<span class="lb" data-page="3.101" data-line="17" id="l3.101.17"></span>τῷ τὸν καρπὸν ὅλον ἐπὶ τὸ ὕπτιον ἀναστρέφοντι τένοντι·
<span class="lb" data-page="3.101" data-line="18" id="l3.101.18"></span>στρογγύλος δ’ ἐπιπέφυκεν, ὥσπερ τις τόνος ἅπαντι τῷ
<span class="pb" data-page="3.102" id="p3.102"></span>
<span class="lb" data-page="3.102" data-line="1" id="l3.102.1"></span>δακτύλῳ μέχρι τῆς ἐσχάτης φάλαγγος ἐκτεταμένος. ὁ δὲ τῆς
<span class="lb" data-page="3.102" data-line="2" id="l3.102.2"></span>μὲν αὐτῆς αὐτῷ κεφαλῆς ἐκπεφυκὼς, εἰς δὲ τὸ πρὸ τοῦ
<span class="lb" data-page="3.102" data-line="3" id="l3.102.3"></span>μεγάλου δακτύλου μέρος τοῦ καρποῦ πλατὺς ἐμφυόμενος,
<span class="lb" data-page="3.102" data-line="4" id="l3.102.4"></span>ἀναστρέφει πρὸς τὸ ὕπτιον ἄκραν τὴν χεῖρα. <span class="milestone ed2page" data-n="4.318" data-unit="ed2page" id="ed2page.4.318"></span>τῶν
<span class="lb" data-page="3.102" data-line="5" id="l3.102.5"></span>γὰρ τοῦ καρποῦ κινήσεων τεττάρων οὐσῶν, ἐκτάσεώς τε καὶ
<span class="lb" data-page="3.102" data-line="6" id="l3.102.6"></span>κάμψεως, τῆς ἐπὶ τὸ πρηνὲς περιαγωγῆς, τῆς ἐπὶ τὸ
<span class="lb" data-page="3.102" data-line="7" id="l3.102.7"></span>ὕπτιον, δύο μὲν ἐξηγοῦνται τένοντές τε καὶ μύες τῆς κάμψεως,
<span class="lb" data-page="3.102" data-line="8" id="l3.102.8"></span>δύο δ’ ἄλλοι τῆς ἐκτάσεως· οἱ δ’ αὐτοὶ οὗτοι καὶ
<span class="lb" data-page="3.102" data-line="9" id="l3.102.9"></span>τὰς εἰς τὸ πλάγιον ἐπιστροφὰς ῥυθμίζουσι, συνεπιλαμβάνοντός
<span class="lb" data-page="3.102" data-line="10" id="l3.102.10"></span>τι τῷ πρανεῖ σχήματι πέμπτου μυὸς, ἔξωθεν μὲν
<span class="lb" data-page="3.102" data-line="11" id="l3.102.11"></span>τοῦ πήχεως τεταγμένου, τελευτῶντος δ’ εἰς μέσον μάλιστα
<span class="lb" data-page="3.102" data-line="12" id="l3.102.12"></span>τὸ μετακάρπιον διπλῷ τένοντι. τῶν μὲν οὖν καμπτόντων
<span class="lb" data-page="3.102" data-line="13" id="l3.102.13"></span>τὸν καρπὸν τενόντων, ἔνδοθεν δηλονότι τοῦ πήχεως τεταγμένων,
<span class="lb" data-page="3.102" data-line="14" id="l3.102.14"></span>ὁ μὲν ἕτερος εἰς τὴν ὑπὲρ τὸν μικρὸν δάκτυλον, ὁ δ’
<span class="lb" data-page="3.102" data-line="15" id="l3.102.15"></span>ἕτερος εἰς τὴν ὑπὲρ τὸν μέγαν χώραν ἐμβάλλει. καὶ τῶν
<span class="lb" data-page="3.102" data-line="16" id="l3.102.16"></span>ἐκτεινόντων δ’ ἑκάτερος ὡσαύτως, ἔξωθεν δηλονότι τοῦ
<span class="lb" data-page="3.102" data-line="17" id="l3.102.17"></span>πήχεως τεταγμένος, ὁ μὲν ὑπὲρ τὸν μικρὸν, ὁ δὲ ὑπὲρ τὸν
<span class="lb" data-page="3.102" data-line="18" id="l3.102.18"></span>μέγαν δάκτυλον ἐμφύεται. εἰ μὲν δὴ ἀμφότεροι ταθεῖεν,
<span class="pb" data-page="3.103" id="p3.103"></span>
<span class="lb" data-page="3.103" data-line="1" id="l3.103.1"></span>κάμπτουσι μὲν οἱ ἐντὸς, ἐκτείνουσι δὲ οἱ ἐκτὸς ἄκραν τὴν
<span class="lb" data-page="3.103" data-line="2" id="l3.103.2"></span>χεῖρα. θατέρου δ’ αὐτῶν τεινομένου, τοῦ μὲν κατὰ τὸν
<span class="lb" data-page="3.103" data-line="3" id="l3.103.3"></span>μέγαν δάκτυλον ἐντὸς, ἢ τοῦ κατὰ τὸν μικρὸν ἐκτὸς, ἐπὶ
<span class="lb" data-page="3.103" data-line="4" id="l3.103.4"></span>πρανὲς ἀτρέμα πως ἡ χεὶρ περιάγεται· τοῦ δὲ κατὰ τὸν
<span class="lb" data-page="3.103" data-line="5" id="l3.103.5"></span>μικρὸν ἐντὸς, ἢ τοῦ κατὰ τὸν μέγαν ἐκτὸς, ἐπὶ τὸ ὕπτιον.
<span class="lb" data-page="3.103" data-line="6" id="l3.103.6"></span>εἰ δ’ ἅμα ταθεῖεν, ὅ τε κατὰ τὸν μέγαν ἐντὸς καὶ ὁ κατὰ
<span class="lb" data-page="3.103" data-line="7" id="l3.103.7"></span>τὸν μικρὸν ἐκτὸς, οὐκέτ’ ἀτρέμα, ἀλλ’ ἐπὶ πλεῖστον οὕτως
<span class="lb" data-page="3.103" data-line="8" id="l3.103.8"></span>ἐπὶ τὸ πρανὲς ἡ χεὶρ περιάγεται· κατὰ ταὐτὰ δὲ καὶ τοῦ
<span class="lb" data-page="3.103" data-line="9" id="l3.103.9"></span>κατὰ τὸν μικρὸν δάκτυλον ἐντὸς ἅμα τῷ κατὰ τὸν μέγαν
<span class="lb" data-page="3.103" data-line="10" id="l3.103.10"></span>ἔξωθεν ταθέντος, ἱκανῶς ἡ χεὶρ ὑπτία γίνεται. ἐπεὶ δ’
<span class="lb" data-page="3.103" data-line="11" id="l3.103.11"></span>εἰς τὰς κατὰ τὸν βίον ἐνεργείας χρησιμώτατόν ἐστι μακρῷ
<span class="lb" data-page="3.103" data-line="12" id="l3.103.12"></span>τὸ πρανὲς σχῆμα μιχθὲν τῇ κατὰ τὸν καρπὸν ἐκτάσει, καὶ
<span class="lb" data-page="3.103" data-line="13" id="l3.103.13"></span>διὰ τοῦτο δεῖ πλεονεκτεῖν αὐτὸ τοῦ ὑπτίου, τὸν πέμπτον
<span class="lb" data-page="3.103" data-line="14" id="l3.103.14"></span>τένοντα τὸν διπλοῦν, τῆς εἰς τοῦτο περιστροφῆς ἡγησόμενον,
<span class="lb" data-page="3.103" data-line="15" id="l3.103.15"></span>ἡ φύσις προσέθηκεν, ἀρχόμενον μὲν ἀπὸ τοῦ κατὰ τὴν
<span class="lb" data-page="3.103" data-line="16" id="l3.103.16"></span>κερκίδα μυὸς, ἐμφυόμενον δὲ εἰς τὴν ὑπὲρ τὸν μέσον τε
<span class="pb" data-page="3.104" id="p3.104"></span>
<span class="lb" data-page="3.104" data-line="1" id="l3.104.1"></span>καὶ τὸν λιχανὸν δάκτυλον χώραν τοῦ μετακαρπίου. τί δή
<span class="lb" data-page="3.104" data-line="2" id="l3.104.2"></span>ποτ’ οὖν οὐχ ἑνὶ τένοντί τε καὶ μυὶ τὴν ἔκτασιν ἢ τὴν
<span class="lb" data-page="3.104" data-line="3" id="l3.104.3"></span>κάμψιν ἐπέτρεψε τῆς χειρός; ἔτι γὰρ τοῦτ’ ἐνδεῖν οἶμαι τῷ
<span class="lb" data-page="3.104" data-line="4" id="l3.104.4"></span>παρόντι λόγῳ. ὅτι πρῶτον μὲν οὔτ’ ἂν ἀκριβῆ τῆς διαρθρώσεως
<span class="lb" data-page="3.104" data-line="5" id="l3.104.5"></span>ὅλης, οὐθ’ ἑδραίαν εἰς ὢν ἐποιεῖτο τὴν κάμψιν,
<span class="lb" data-page="3.104" data-line="6" id="l3.104.6"></span>ἀλλ’ εὐπερίτρεπτόν τε καὶ χαλαράν· ὡς δὲ νῦν ἔχει τῇ
<span class="lb" data-page="3.104" data-line="7" id="l3.104.7"></span>χειρὶ, τελέως ἑδραία τε καὶ ἀσφαλής ἐστι. ἔπειτα δὲ οὐδὲ
<span class="lb" data-page="3.104" data-line="8" id="l3.104.8"></span>σχολάζουσαν ἂν ἔτι εἶχε τὴν μέσην χώραν, ἐν ᾗ πάντως ἕνα γε
<span class="lb" data-page="3.104" data-line="9" id="l3.104.9"></span>αὐτὸν ὄντα τετάχθαι ἐχρῆν· ἔφθανε γὰρ ἔνδοθεν μὲν ὑπὸ
<span class="lb" data-page="3.104" data-line="10" id="l3.104.10"></span>τῶν καμπτόντων τοὺς δακτύλους, ἔξωθεν δὲ ὑπὸ τῶν ἐκτεινόντων
<span class="lb" data-page="3.104" data-line="11" id="l3.104.11"></span>αὐτὴν κατειλῆφθαι. καὶ τρίτον ἐπὶ τοῖς εἰρημένοις
<span class="lb" data-page="3.104" data-line="12" id="l3.104.12"></span>ἑτέρων ἂν ἐδέησεν αὐτῇ τενόντων, τῶν τὰς εἰς τὰ
<span class="lb" data-page="3.104" data-line="13" id="l3.104.13"></span>πλάγια περιστροφὰς ἐργασομένων. ἀλλὰ νῦν γε, διττῶν γενομένων
<span class="lb" data-page="3.104" data-line="14" id="l3.104.14"></span>τῶν ἐκτεινόντων καὶ καμπτόντων, εὐθὺς μὲν καὶ
<span class="lb" data-page="3.104" data-line="15" id="l3.104.15"></span>τὰς ἄλλας κινήσεις δι’ αὐτῶν τῆς χειρὸς ἔχομεν, οὐκ ἀποροῦμεν
<span class="lb" data-page="3.104" data-line="16" id="l3.104.16"></span>δ’ οὐδὲ τῆς θέσεως τῶν ἐργαζομένων αὐτὰς μυῶν,
<span class="lb" data-page="3.104" data-line="17" id="l3.104.17"></span>ἐνεργοῦμέν τε πολλῷ μᾶλλον οὕτως, ἰσχυρότερόν θ’ ἅμα
<span class="lb" data-page="3.104" data-line="18" id="l3.104.18"></span>καὶ ἀσφαλέστερον, ἢ εἰ ἐκείνως ἐγεγόνεισαν· ὧν ἁπάντων
<span class="pb" data-page="3.105" id="p3.105"></span>
<span class="lb" data-page="3.105" data-line="1" id="l3.105.1"></span>ἔδει. χρὴ δὲ προσέχειν ἐνταῦθα τὸν νοῦν τῷ λόγῳ καὶ
<span class="lb" data-page="3.105" data-line="2" id="l3.105.2"></span>διορίζειν τὰς τοῦ καρποῦ κινήσεις τῶν ὅλου τοῦ πήχεως.
<span class="lb" data-page="3.105" data-line="3" id="l3.105.3"></span>εἰσὶ γὰρ δὴ κᾀκείνῳ τέσσαρες κινήσεις, ἀνάλογον ἔχουσαι
<span class="lb" data-page="3.105" data-line="4" id="l3.105.4"></span>ταῖς κατὰ τὸν καρπὸν, ὑπὲρ ὧν ἐπὶ πλέον μὲν ἑξῆς
<span class="lb" data-page="3.105" data-line="5" id="l3.105.5"></span>εἰρήσεται. τὸ δὲ νῦν εἶναι, τοσοῦτον χρὴ γινώσκειν ὑπὲρ
<span class="lb" data-page="3.105" data-line="6" id="l3.105.6"></span>αὐτῶν, ὡς, εἰ καὶ τελέως ἀκίνητον φυλάττοι τις ἄκραν τὴν
<span class="lb" data-page="3.105" data-line="7" id="l3.105.7"></span>χεῖρα, σαφῶς ὄψεται τὰς τέσσαρας τοῦ πήχεως κινήσεις
<span class="lb" data-page="3.105" data-line="8" id="l3.105.8"></span>ὑπὸ τῶν πρὸς τὸν βραχίονα διαρθρώσεων ἐπιτελουμένας.
<span class="lb" data-page="3.105" data-line="9" id="l3.105.9"></span>καὶ γὰρ ἐκτεινόμενον καὶ καμπτόμενον<span class="milestone ed2page" data-n="4.319" data-unit="ed2page" id="ed2page.4.319"></span> καὶ περιαγόμενον
<span class="lb" data-page="3.105" data-line="10" id="l3.105.10"></span>ἐπί τε τὸ πρανὲς καὶ τὸ ὕπτιον ἴδοις ἂν αὐτὸν
<span class="lb" data-page="3.105" data-line="11" id="l3.105.11"></span>ὅλον, ἀτρεμούσης ἄκρας τῆς χειρός. ἀλλὰ τὴν μὲν ἔκτασίν
<span class="lb" data-page="3.105" data-line="12" id="l3.105.12"></span>τε καὶ κάμψιν ἡ τοῦ πήχεως πρὸς τὰ μέσα τοῦ βραχίονος
<span class="lb" data-page="3.105" data-line="13" id="l3.105.13"></span>ἐργάζεται διάρθρωσις, τὴν δ’ εἰς τὰ πλάγια περιαγωγὴν
<span class="lb" data-page="3.105" data-line="14" id="l3.105.14"></span>ἡ τῆς κερκίδος πρὸς τὴν ἐκτὸς αὐτοῦ κεφαλήν. οἱ δ’ ἐπιτεταμένοι
<span class="lb" data-page="3.105" data-line="15" id="l3.105.15"></span>ταῖς διαρθρώσεσιν ἑκατέραις μύες οἷοι μὲν καὶ
<span class="lb" data-page="3.105" data-line="16" id="l3.105.16"></span>ὅσοι εἰσὶ καὶ πηλίκοι, προϊὼν ὁ λόγος ἐξηγήσεται κατὰ τὸν
<span class="lb" data-page="3.105" data-line="17" id="l3.105.17"></span>οἰκεῖον καιρόν. ἐν δὲ τῷ παρόντι τό γε τοσοῦτον χρὴ
<span class="lb" data-page="3.105" data-line="18" id="l3.105.18"></span><span class="milestone ed1page" data-n="1.383" data-unit="ed1page" id="ed1page.1.383"></span>γινώσκειν, ὡς οἱ μὲν ἐκτείνοντές τε καὶ κάμπτοντες
<span class="pb" data-page="3.106" id="p3.106"></span>
<span class="lb" data-page="3.106" data-line="1" id="l3.106.1"></span>τὸν πῆχυν ἐπὶ τοῦ βραχίονός εἰσιν, οἱ δὲ περιστρέφοντες
<span class="lb" data-page="3.106" data-line="2" id="l3.106.2"></span>ἐπ’ αὐτοῦ τοῦ πήχεως, λοξοὶ μὲν, ὅτι καὶ ἡ κίνησις, ἣν
<span class="lb" data-page="3.106" data-line="3" id="l3.106.3"></span>δημιουργοῦσι, λοξὴ, καθήκοντες δ’ εἰς τὸ τῆς κερκίδος
<span class="lb" data-page="3.106" data-line="4" id="l3.106.4"></span>ὀστοῦν, ὅτι τῆς τούτου πρὸς τὸν βραχίονα διαρθρώσεως
<span class="lb" data-page="3.106" data-line="5" id="l3.106.5"></span>ἡ τοιαύτη κίνησις ἔργον ἐστί. εἰρήσεται μὲν καὶ περὶ τούτων
<span class="lb" data-page="3.106" data-line="6" id="l3.106.6"></span>ἑξῆς· ἐμνημονεύσαμεν δὲ αὐτῶν καὶ νῦν, ὅτι μοι
<span class="lb" data-page="3.106" data-line="7" id="l3.106.7"></span>προὔκειτο τοὺς κατὰ τὸν πῆχυν ἅπαντας ἐξαριθμήσασθαι
<span class="lb" data-page="3.106" data-line="8" id="l3.106.8"></span>μῦς. καὶ δὴ φαίνονται προσηκόντως ἐννέα μὲν ἔξωθεν,
<span class="lb" data-page="3.106" data-line="9" id="l3.106.9"></span>ἑπτὰ δ’ ἔνδοθεν γεγονότες, ἑκατέροις αὐτῶν προσιόντων
<span class="lb" data-page="3.106" data-line="10" id="l3.106.10"></span>διττῶν τούτων μυῶν, ὑπὲρ ὧν νῦν δὴ πέπαυμαι λέγων.
<span class="lb" data-page="3.106" data-line="11" id="l3.106.11"></span>ὥσθ’ οἱ λοιποὶ μύες οἱ κατὰ τὸν πῆχυν, οἱ τῆς ἄκρας χειρὸς
<span class="lb" data-page="3.106" data-line="12" id="l3.106.12"></span>ἕνεκα γεγονότες, ἑπτὰ μὲν ἔξωθέν εἰσι, πέντε δ’ ἔνδοθεν·
<span class="lb" data-page="3.106" data-line="13" id="l3.106.13"></span>οὓς καὶ διὰ βραχέων αὖθις ἐν κεφαλαίῳ ἐπελθεῖν
<span class="lb" data-page="3.106" data-line="14" id="l3.106.14"></span>ἄμεινον, ἵν’ εὐμνημόνευτος ὁ περὶ τῆς χρείας αὐτῶν γένηται
<span class="lb" data-page="3.106" data-line="15" id="l3.106.15"></span>λόγος.
</p>
          </article>

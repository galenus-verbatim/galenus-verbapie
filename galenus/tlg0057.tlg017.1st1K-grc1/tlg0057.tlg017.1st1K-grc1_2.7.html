<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:2.7">
<span class="pb page1" data-page="3.111" id="p3.111"></span>
<span class="milestone ed1page page1" data-n="1.383" data-unit="ed1page" id="ed1page.1.383"></span>
<span class="milestone ed2page page1" data-n="4.320" data-unit="ed2page" id="ed2page.4.320"></span>
            <p>
<span class="lb" data-page="3.111" data-line="9" id="l3.111.9"></span><span class="milestone ed2page" data-n="4.321" data-unit="ed2page" id="ed2page.4.321"></span>Καιρὸς δ’ ἂν εἴη μεταβαίνειν ἐπὶ
<span class="lb" data-page="3.111" data-line="10" id="l3.111.10"></span>τὰ τοῦ πήχεώς τε καὶ τῆς κερκίδος ὑπόλοιπα. τὰ μὲν γὰρ
<span class="lb" data-page="3.111" data-line="11" id="l3.111.11"></span>πλεῖστα καὶ τούτων εἴρηται· λείπεται δὲ ἄλλα τινὰ παντελῶς
<span class="lb" data-page="3.111" data-line="12" id="l3.111.12"></span>ὀλίγα καὶ περὶ τῶν λοξῶν ἐν αὐτοῖς μυῶν τῶν κινούντων
<span class="lb" data-page="3.111" data-line="13" id="l3.111.13"></span>τὴν κερκίδα διορίσασθαι. τί δή ποτε δύο μὲν ἐπὶ τὸ
<span class="lb" data-page="3.111" data-line="14" id="l3.111.14"></span>πρανὲς αὐτὴν περιάγουσι, δύο δ’ ἐπὶ τὸ ὕπτιον ἀναστρέφουσι,
<span class="lb" data-page="3.111" data-line="15" id="l3.111.15"></span>καὶ τί δή ποτε χωρὶς τῶν τενόντων; ὡς οὖν ἐπὶ
<span class="lb" data-page="3.111" data-line="16" id="l3.111.16"></span>τῶν ἐκτεινόντων καὶ καμπτόντων τὸν καρπὸν ἐδείκνυτο
<span class="lb" data-page="3.111" data-line="17" id="l3.111.17"></span>μυῶν, ἄμεινον εἶναι δύο γενομένους αὐτοὺς εἰς τὰ πέρατα
<span class="lb" data-page="3.111" data-line="18" id="l3.111.18"></span>τῶν κινηθησομένων ὀστῶν ἐμφύεσθαι, τὸν αὐτὸν ἔχει τρόπον
<span class="pb" data-page="3.112" id="p3.112"></span>
<span class="lb" data-page="3.112" data-line="1" id="l3.112.1"></span>κᾀπὶ τῶν τὴν κερκίδα κινούντων μυῶν. οὐδὲ γὰρ οὐδ’
<span class="lb" data-page="3.112" data-line="2" id="l3.112.2"></span>ἐνταῦθα βέλτιον ἦν ἕνα μῦν εἰς τὸ μέσον αὐτῆς ἐμβαλόντα
<span class="lb" data-page="3.112" data-line="3" id="l3.112.3"></span>πεπιστεῦθαι τὴν ὅλην κίνησιν, ἢ δύο γενομένων τὸν μὲν
<span class="lb" data-page="3.112" data-line="4" id="l3.112.4"></span>ἐν τοῖς ἄνω μέρεσι τοῖς ἐγγὺς τοῦ βραχίονος, τὸν δ’ ἐν τοῖς
<span class="lb" data-page="3.112" data-line="5" id="l3.112.5"></span>κάτω τοῖς πρὸς τῷ καρπῷ καταφύεσθαι. παρήκουσι δ’
<span class="lb" data-page="3.112" data-line="6" id="l3.112.6"></span>ἐπὶ πλέον ἑκάτερος, καὶ οὐκ εἰς αὐτὰ μόνον ἐμβάλλουσι τὰ
<span class="lb" data-page="3.112" data-line="7" id="l3.112.7"></span>πέρατα, διὰ τὸ τοῖς σαρκώδεσι μέρεσι καταφύεσθαι, πρὶν
<span class="lb" data-page="3.112" data-line="8" id="l3.112.8"></span>εἰς τένοντας τελευτῆσαι. ἀσθενεῖς γὰρ αἱ τούτων ἀντιλήψεις
<span class="lb" data-page="3.112" data-line="9" id="l3.112.9"></span>ὑπάρχουσαι πλέονας ἐπιλαμβάνειν δέονται τόπους,
<span class="lb" data-page="3.112" data-line="10" id="l3.112.10"></span>ἵν’, ὅπερ τοῖς τένουσι διὰ τὴν ἰσχὺν ἐκ μιᾶς ὑπάρχει λαβῆς,
<span class="lb" data-page="3.112" data-line="11" id="l3.112.11"></span>τοῦτο τοῖς σαρκώδεσι διὰ τὴν ἀσθένειαν τούτων ἐκ πλεόνων
<span class="lb" data-page="3.112" data-line="12" id="l3.112.12"></span>ἀθροίζηται. ὅτι δ’ οὔτ’ ἄμεινον ἦν, οὔτε δυνατὸν ἐκφῦναι
<span class="lb" data-page="3.112" data-line="13" id="l3.112.13"></span>τῶν μυῶν τούτων τένοντας, εἰ μέν τις μέμνηται τῶν
<span class="lb" data-page="3.112" data-line="14" id="l3.112.14"></span>ἔμπροσθεν εἰρημένων, <span class="milestone ed1page" data-n="1.384" data-unit="ed1page" id="ed1page.1.384"></span>οἶδεν ἤδη τὴν αἰτίαν, εἰ δὲ
<span class="lb" data-page="3.112" data-line="15" id="l3.112.15"></span>μὴ, ἀλλ’ ἐγὼ καὶ ταύτην ἀναμνήσω διὰ βραχέων. οὐ
<span class="lb" data-page="3.112" data-line="16" id="l3.112.16"></span>δέχεται κατάφυσιν ὀστοῦν μυὸς, ἢ ὅτι σκληρόν ἐστιν,
<span class="lb" data-page="3.112" data-line="17" id="l3.112.17"></span>ἢ ὅτι σμικρὸν, ἢ ὅτι βέλτιον ἦν ἀσάρκῳ φυλάττεσθαι
<span class="lb" data-page="3.112" data-line="18" id="l3.112.18"></span>καὶ κούφῳ τῷ μέλει. τούτων δ’ οὐδέν ἐστιν εἰπεῖν ἐπὶ
<span class="pb" data-page="3.113" id="p3.113"></span>
<span class="lb" data-page="3.113" data-line="1" id="l3.113.1"></span>τοῦ τῆς κερκίδος, οὔτε γὰρ σκληρόν ἐστιν, οὔτε σμικρὸν,
<span class="lb" data-page="3.113" data-line="2" id="l3.113.2"></span>ἀλλ’ οὐδὲ κοῦφον εἶναι μᾶλλον ἤπερ σαρκῶδες ἐθέλει.
<span class="lb" data-page="3.113" data-line="3" id="l3.113.3"></span>πρὸς δὲ καὶ ἀδύνατον τῶν οὕτω πλησίον ἀλλήλοις κειμένων
<span class="lb" data-page="3.113" data-line="4" id="l3.113.4"></span>ὀστῶν τὸν ἀρχόμενον ἀπὸ τοῦ πήχεως μῦν ἀπονευρούμενον
<span class="lb" data-page="3.113" data-line="5" id="l3.113.5"></span>ἐμφύεσθαι τῇ κερκίδι. κατὰ βραχὺ γὰρ εἰς ταὐτὸν
<span class="lb" data-page="3.113" data-line="6" id="l3.113.6"></span>ἀθροιζομένων τῶν εἰς τὰς σάρκας τοῦ μυὸς διεσπαρμένων
<span class="lb" data-page="3.113" data-line="7" id="l3.113.7"></span>νεύρων τε καὶ συνδέσμων ἡ γένεσις τοῖς τένουσι. τὸ δὲ
<span class="lb" data-page="3.113" data-line="8" id="l3.113.8"></span>κατὰ βραχὺ τοῦτο μακροτέρας ὁδοῦ δεῖται, καὶ μάλισθ’
<span class="lb" data-page="3.113" data-line="9" id="l3.113.9"></span>ὅταν ἐκ μεγάλου μυὸς ἀθροίζηται. ὅτι δ’ ἀληθές ἐστι τὸ
<span class="lb" data-page="3.113" data-line="10" id="l3.113.10"></span>λεγόμενον, ὁ κατὰ τῆς κερκίδος ἄνωθεν ἐπιβεβλημένος ἐνδείκνυται
<span class="lb" data-page="3.113" data-line="11" id="l3.113.11"></span>μῦς, ᾧ μόνῳ τῶν τεττάρων τούτων μυῶν, ὑπὲρ
<span class="lb" data-page="3.113" data-line="12" id="l3.113.12"></span>ὧν ὁ λόγος οὗτος ἐνέστηκεν, ὑμενώδης κατὰ τὸ πέρας ἐκπέφυκε
<span class="lb" data-page="3.113" data-line="13" id="l3.113.13"></span>τένων, ἐκφυόμενος ἐκ τῶν ἔνδον μερῶν τῇ κερκίδι
<span class="lb" data-page="3.113" data-line="14" id="l3.113.14"></span>πλησίον τοῦ καρποῦ. καὶ γὰρ καὶ μόνος ἐλαχίσταις τε λαβαῖς
<span class="lb" data-page="3.113" data-line="15" id="l3.113.15"></span>ἔμελλεν κινήσειν αὐτὴν, μακρότατός τέ ἐστιν, οὐ μόνον
<span class="lb" data-page="3.113" data-line="16" id="l3.113.16"></span>τῶν τὴν κερκίδα κινούντων, ἀλλὰ καὶ τῶν ἄλλων ἁπάντων
<span class="lb" data-page="3.113" data-line="17" id="l3.113.17"></span>κατὰ τὸν πῆχυν. διὰ ταῦτα μὲν δὴ τέτταρες γεγόνασιν
<span class="pb" data-page="3.114" id="p3.114"></span>
<span class="lb" data-page="3.114" data-line="1" id="l3.114.1"></span>οἱ μύες οἵδε, καὶ λοξοὶ τὴν θέσιν ὅλοι τε σαρκοειδεῖς εἰσι,
<span class="lb" data-page="3.114" data-line="2" id="l3.114.2"></span>πλὴν ὅσα γε τοῦ νῦν εἰρημένου, τοῦ τετάρτου· βραχύτατος
<span class="lb" data-page="3.114" data-line="3" id="l3.114.3"></span>γάρ τις, ὡς εἴπομεν, ἐκπέφυκεν ὑμενώδης τένων. ἔθηκε δ’
<span class="lb" data-page="3.114" data-line="4" id="l3.114.4"></span>ἕκαστον αὐτῶν ἡ φύσις ἐν ἐπιτηδειοτάτῃ χώρᾳ, τοὺς μὲν
<span class="lb" data-page="3.114" data-line="5" id="l3.114.5"></span>ἐπὶ τὸ πρανὲς σχῆμα περιάγοντας τὸ κῶλον ἐκ τῶν ἔνδοθεν
<span class="lb" data-page="3.114" data-line="6" id="l3.114.6"></span>μερῶν ἁπάντων πρώτους κατὰ βάθος ἀσφαλείας ἕνεκα.
<span class="lb" data-page="3.114" data-line="7" id="l3.114.7"></span>δέδεικται γὰρ ἐν τῷ πρόσθεν λόγῳ τὰς πλείστας τε καὶ
<span class="lb" data-page="3.114" data-line="8" id="l3.114.8"></span>ἀναγκαιοτάτας καὶ σφοδροτάτας ἐνεργείας ἡ χεὶρ ἐν τούτῳ
<span class="lb" data-page="3.114" data-line="9" id="l3.114.9"></span>τῷ σχήματι διαπονουμένη. τοὺς δ’ ἐπὶ τὸ ὕπτιον ἀπάγοντας
<span class="lb" data-page="3.114" data-line="10" id="l3.114.10"></span>ἐκτὸς μὲν δή που πάντως ἐχρῆν καταθεῖναι. <span class="milestone ed2page" data-n="4.322" data-unit="ed2page" id="ed2page.4.322"></span>τὴν
<span class="lb" data-page="3.114" data-line="11" id="l3.114.11"></span>θέσιν δ’ ἀμφοτέρων ἀνάλογον τοῖς ἔνδον οὐχ οἷόν τ’ ἦν
<span class="lb" data-page="3.114" data-line="12" id="l3.114.12"></span>ποιήσασθαι καθ’ ἑκάτερα τῆς κερκίδος τὰ πέρατα· τὸ γὰρ
<span class="lb" data-page="3.114" data-line="13" id="l3.114.13"></span>πρὸς τῷ καρπῷ, κοῦφόν θ’ ἅμα καὶ ὀλιγόσαρκον εἶναι
<span class="lb" data-page="3.114" data-line="14" id="l3.114.14"></span>δεόμενον, ἔτι τε ταῖς κεφαλαῖς ἀνακείμενον τῶν τενόντων
<span class="lb" data-page="3.114" data-line="15" id="l3.114.15"></span>ἁπάντων, ὅσοι κινοῦσιν ἄκραν τὴν χεῖρα, δύο λοξοὺς μῦς
<span class="lb" data-page="3.114" data-line="16" id="l3.114.16"></span>οὐχ οἷόν τ’ ἦν ὑποδέξασθαι. ταῦτ’ ἄρα τὸν μὲν ἕτερον αὐτῶν,
<span class="lb" data-page="3.114" data-line="17" id="l3.114.17"></span>ὅλον σαρκώδη ποιήσασα, κατέκρυψεν ἐν τῇ μεταξὺ
<span class="lb" data-page="3.114" data-line="18" id="l3.114.18"></span>χώρᾳ πήχεώς τε καὶ κερκίδος, ἐκ μὲν τοῦ πήχεως ἐκφύσασα,
<span class="pb" data-page="3.115" id="p3.115"></span>
<span class="lb" data-page="3.115" data-line="1" id="l3.115.1"></span>καταφύσασα δ’ εἰς τὴν κερκίδα· τὸν δ’ ἕτερον, ἐπειδὴ μήτ’
<span class="lb" data-page="3.115" data-line="2" id="l3.115.2"></span>ἐν ταύτῃ τῇ χώρᾳ δυνατὸν ἦν καταθεῖναι, ἀγαπητῶς ὑποδεξαμένη
<span class="lb" data-page="3.115" data-line="3" id="l3.115.3"></span>κᾂν τὸν ἕνα, μήτε ἄλλην τινὰ εἶχε σχολάζουσαν,
<span class="lb" data-page="3.115" data-line="4" id="l3.115.4"></span>ἐπέθηκεν ἄνωθεν αὐτῇ τῇ κερκίδι, μακρότερον ἐργασαμένη
<span class="lb" data-page="3.115" data-line="5" id="l3.115.5"></span>τῶν περὶ τὸ κῶλον τοῦτο συμπάντων μυῶν. ἀνήκει γοῦν
<span class="lb" data-page="3.115" data-line="6" id="l3.115.6"></span>αὐτοῦ τὸ ἄνω πέρας ἐπὶ τὸ τοῦ βραχίονος ἐκτὸς, αἰωρούμενον
<span class="lb" data-page="3.115" data-line="7" id="l3.115.7"></span>μὲν ἄχρι τινὸς ἐπὶ τῶν ταύτῃ μυῶν, ἐγκαταβαῖνον
<span class="lb" data-page="3.115" data-line="8" id="l3.115.8"></span>δ’ αὐτοῖς, ἵνα λεπτότατον ἑαυτοῦ γίγνεται. τοῦτο μὲν οὖν
<span class="lb" data-page="3.115" data-line="9" id="l3.115.9"></span>αὐτοῦ τὸ πέρας οἷον κεφαλή τίς ἐστι. τὸ δ’ ἕτερον τὸ
<span class="lb" data-page="3.115" data-line="10" id="l3.115.10"></span>κάτω, δι’ οὗ κινεῖ τὴν κερκίδα, τελευτῆσαν εἰς ὑμενώδη
<span class="lb" data-page="3.115" data-line="11" id="l3.115.11"></span>τένοντα, καταφύεται τοῖς ἔνδον αὐτῆς μέρεσι πλησίον τῆς
<span class="lb" data-page="3.115" data-line="12" id="l3.115.12"></span>κατὰ τὸν καρπὸν διαρθρώσεως. ἐσφαλμένοι δέ εἰσι μεγάλως
<span class="lb" data-page="3.115" data-line="13" id="l3.115.13"></span>καὶ περὶ τὴν τοῦδε τοῦ μυὸς ἐξήγησιν οἱ πρὸ ἡμῶν
<span class="lb" data-page="3.115" data-line="14" id="l3.115.14"></span>ἀνατομικοὶ διὰ πολλὰς αἰτίας, ἃς ἐν ταῖς ἀνατομικαῖς ἐγχειρήσεσι
<span class="lb" data-page="3.115" data-line="15" id="l3.115.15"></span>λέγομεν. ἀλλ’ ὅ γε νῦν λόγος αὐτάρκως ἐπιδεδειχέναι
<span class="lb" data-page="3.115" data-line="16" id="l3.115.16"></span>μοι δοκεῖ καὶ τὴν περὶ τοῦδε τοῦ μυὸς ἀκριβῆ
<span class="lb" data-page="3.115" data-line="17" id="l3.115.17"></span>τέχνην τῆς φύσεως, κατακρυψάσης μὲν ἐν βάθει τοὺς ἔνδον
<span class="pb" data-page="3.116" id="p3.116"></span>
<span class="lb" data-page="3.116" data-line="1" id="l3.116.1"></span>ἀσφαλείας ἕνεκα, τῶν δ’ ἐκτὸς τὸν ἕτερον μόνον,
<span class="lb" data-page="3.116" data-line="2" id="l3.116.2"></span>ὅτι μήτε δυνατὸν ἦν ἀμφοτέρους, μήτε μέγα τι βλάπτεται
<span class="lb" data-page="3.116" data-line="3" id="l3.116.3"></span>πρὸς τὰς ἐνεργείας ἡ χεὶρ, παθόντος τοῦ κατὰ τὴν κερκίδα
<span class="lb" data-page="3.116" data-line="4" id="l3.116.4"></span>ἄνωθεν ἐπιβεβλημένου μυός. εἰ δέ γε ὁ ἔνδον τι πάθῃ,
<span class="lb" data-page="3.116" data-line="5" id="l3.116.5"></span>τὰς κυριωτάτας ἐνεργείας ὅλης τῆς χειρὸς ἀπολέσθαι συμβήσεται.
<span class="lb" data-page="3.116" data-line="6" id="l3.116.6"></span>οὐ μὴν οὐδὲ πάθοι ποτ’ ἂν ὑπό γε τῶν ἔξωθεν
<span class="lb" data-page="3.116" data-line="7" id="l3.116.7"></span>οὐδὲν, εἰ μὴ πρότερόν τι διακοπῇ τελέως, ἢ συντριβῇ
<span class="lb" data-page="3.116" data-line="8" id="l3.116.8"></span>τὰ κατὰ τήνδε τὴν χώραν ὀστᾶ. τοσαύτην ἡ φύσις ἀσφαλείας
<span class="lb" data-page="3.116" data-line="9" id="l3.116.9"></span>πρόνοιαν ἀεὶ ποιεῖται τῶν κυριωτέρων μορίων. οὕτω
<span class="lb" data-page="3.116" data-line="10" id="l3.116.10"></span>χοῦν καὶ τῶν ὀλίγον ἔμπροσθεν εἰρημένων τενόντων ὅσοι
<span class="lb" data-page="3.116" data-line="11" id="l3.116.11"></span>τούς τε δακτύλους κινοῦσι καὶ τὸν καρπὸν, ἐπιπολῆς μὲν
<span class="lb" data-page="3.116" data-line="12" id="l3.116.12"></span>οἱ ἀκυρώτεροι, διὰ βάθους δ’ εἰσὶν οἱ κυριώτεροι. ἐπεὶ δ’,
<span class="lb" data-page="3.116" data-line="13" id="l3.116.13"></span>ὡς ἐλέγομεν, ἡ φύσις ἠναγκάσθη κατὰ τῆς κερκίδος ἄνωθεν
<span class="lb" data-page="3.116" data-line="14" id="l3.116.14"></span>ἐπιθεῖναι τὸν ἀκυρώτερον μῦν, εὐλόγως αὐτὸν ἐπὶ τὰ
<span class="lb" data-page="3.116" data-line="15" id="l3.116.15"></span>τοῦ βραχίονος ἐκτὸς ἀνήγαγε· μόνως γὰρ οὕτως ἐγένετο ἂν
<span class="lb" data-page="3.116" data-line="16" id="l3.116.16"></span>λοξὸς, ὅπερ ἀναγκαῖον ἦν αὐτῷ λοξῆς κινήσεως ἡγήσασθαι
<span class="lb" data-page="3.116" data-line="17" id="l3.116.17"></span>μέλλοντι. δῆλον οὖν ἤδη τῷ μὴ παντάπασιν ἀργῶς ἀκηκοότι
<span class="lb" data-page="3.116" data-line="18" id="l3.116.18"></span>τῶν εἰρημένων, ὡς οὐ μόνον ἡ φύσις ἐποίησε τοὺς
<span class="pb" data-page="3.117" id="p3.117"></span>
<span class="lb" data-page="3.117" data-line="1" id="l3.117.1"></span>μῦς τοσούτους εὐλόγως, ἀλλὰ καὶ τηλικοῦτον ἕκαστον, οἷον
<span class="lb" data-page="3.117" data-line="2" id="l3.117.2"></span>νῦν ἐστι, καὶ ὡδί πως κείμενον, καὶ εἰς τοσούτους δὴ μεριζόμενον
<span class="lb" data-page="3.117" data-line="3" id="l3.117.3"></span>τοὺς τένοντας. εἰ γάρ τι καὶ παραλέλειπται κατὰ
<span class="lb" data-page="3.117" data-line="4" id="l3.117.4"></span>τὸν λόγον ἀνεξήγητον, τὸ μέν τι τοῖς ἤδη λεγομένοις ἀνάλογον
<span class="lb" data-page="3.117" data-line="5" id="l3.117.5"></span>ἔχον, τὸ δὲ καὶ τοῖς εἰρησομένοις ὁμοίως διακείμενον,
<span class="lb" data-page="3.117" data-line="6" id="l3.117.6"></span>οὐ χαλεπὸν ἀνευρίσκειν, εἰληφότας ἤδη τοσαύτας ἀφορμὰς
<span class="lb" data-page="3.117" data-line="7" id="l3.117.7"></span>τῆς εὑρέσεως, ἓν μόνον ἐν ἅπασι διαφυλάττοντας, ὥσπερ τι
<span class="lb" data-page="3.117" data-line="8" id="l3.117.8"></span>φῶς λαμπρὸν, ἄγον τε ὑμᾶς ᾗ χρὴ καὶ ποδηγοῦν ἑτοίμως
<span class="lb" data-page="3.117" data-line="9" id="l3.117.9"></span>ἐπὶ τὴν τῶν ζητουμένων εὕρεσιν, ὅ καὶ κατ’ ἀρχὰς εὐθέως
<span class="lb" data-page="3.117" data-line="10" id="l3.117.10"></span>ἐλέχθη τοῦδε τοῦ λόγου. τί δὲ τοῦτ’ ἔστι; τὴν ἐνέργειαν·
<span class="lb" data-page="3.117" data-line="11" id="l3.117.11"></span>ἑκάστου τῶν μορίων, καὶ πρὸ ταύτης δηλονότι τὴν κατασκευὴν
<span class="lb" data-page="3.117" data-line="12" id="l3.117.12"></span>ἅπασαν ἀκριβῶς δεῖν ἐπίστασθαι τῶν ἐν ταῖς διαιρέσεσι
<span class="lb" data-page="3.117" data-line="13" id="l3.117.13"></span>φαινομένων αὐτόπτην γενόμενον ἐπιμελῶς. ὡς νῦν γε
<span class="lb" data-page="3.117" data-line="14" id="l3.117.14"></span>μεστὰ τὰ βιβλία <span class="milestone ed2page" data-n="4.323" data-unit="ed2page" id="ed2page.4.323"></span>τῶν ἀνατομικοὺς ἑαυτοὺς καλεσάντων
<span class="lb" data-page="3.117" data-line="15" id="l3.117.15"></span>μυρίων ἁμαρτημάτων, ὑπὲρ ὧν ἐν ἑτέρᾳ πραγματείᾳ
<span class="lb" data-page="3.117" data-line="16" id="l3.117.16"></span>λόγον ποιούμεθα, δεικνύντες οὐχ ἁπλῶς μόνον αὐτὰ
<span class="lb" data-page="3.117" data-line="17" id="l3.117.17"></span>τὰ σφάλματα καθ’ ἕκαστον, ἀλλὰ καὶ τὰς αἰτίας αὐτῶν
<span class="pb" data-page="3.118" id="p3.118"></span>
<span class="lb" data-page="3.118" data-line="1" id="l3.118.1"></span>ἐξηγούμενοι. καὶ τοίνυν καὶ τὰς χρείας τῶν μορίων οὐ χαλεπῶς
<span class="lb" data-page="3.118" data-line="2" id="l3.118.2"></span>ἂν ἐξευρίσκοις, ὑπ’ αὐτῆς διδασκόμενος τῆς φύσεως,
<span class="lb" data-page="3.118" data-line="3" id="l3.118.3"></span>εἰ μόνον εἰδῇς ἀκριβῶς τὴν κατασκευήν. αὐτίκα τῶν ἐπικειμένων
<span class="lb" data-page="3.118" data-line="4" id="l3.118.4"></span>τενόντων τοῖς κατὰ τὸν καρπὸν πέρασι πήχεώς
<span class="lb" data-page="3.118" data-line="5" id="l3.118.5"></span>τε καὶ κερκίδος, ἀσάρκοις τε καὶ γυμνοῖς οὖσι καὶ σφαλεροῖς
<span class="lb" data-page="3.118" data-line="6" id="l3.118.6"></span>διὰ τὴν κυρτότητα, τίνα τρόπον τῆς ἀσφαλείας ἡ φύσις
<span class="lb" data-page="3.118" data-line="7" id="l3.118.7"></span>προὐνοήσατο, θεάσασθαι χρὴ μόνον ἐν ταῖς ἀνατομαῖς·
<span class="lb" data-page="3.118" data-line="8" id="l3.118.8"></span>ὡς οὐδείς γε οὕτως ἀναίσθητός ἐστιν, ὃς θεασάμενος ἐγγεγλυμμένον
<span class="lb" data-page="3.118" data-line="9" id="l3.118.9"></span>ὀστοῦν χώραν ἴσην τῷ μέλλοντι διεξέρχεσθαι
<span class="lb" data-page="3.118" data-line="10" id="l3.118.10"></span>τένοντι ζητεῖ ἔτι καὶ ἀμφιβάλλει καὶ ἀπορεῖ, εἰ τῆς
<span class="lb" data-page="3.118" data-line="11" id="l3.118.11"></span>ἀσφαλείας τῶν μορίων ἡ φύσις προνοεῖται· ἀλλ’ εἰ καὶ
<span class="lb" data-page="3.118" data-line="12" id="l3.118.12"></span>βραδὺς εἴη καὶ τελέως ἀμβλὺς τὴν διάνοιαν, ἐπὶ μὲν ἑνὸς
<span class="lb" data-page="3.118" data-line="13" id="l3.118.13"></span>ἢ δυοῖν ἢ τριῶν ἴσως ὀστῶν αὐτὸ θεασάμενος ἔτι ἂν
<span class="lb" data-page="3.118" data-line="14" id="l3.118.14"></span>ἀποροίη, πανταχοῦ δ’ ὁρῶν, ὅταν ὑπερβῆναι δέῃ κυρτότητα
<span class="lb" data-page="3.118" data-line="15" id="l3.118.15"></span>μεγάλην ὀστοῦ νεῦρον ἤ τινα τένοντα, τῶν τριῶν
<span class="lb" data-page="3.118" data-line="16" id="l3.118.16"></span>τούτων ἕν τι γιγνόμενον, ἢ κοιλαινόμενον τὸ μόριον, ἢ διατετρημένον,
<span class="lb" data-page="3.118" data-line="17" id="l3.118.17"></span>ἢ πάντως γε περὶ τὴν βάσιν αὐτοῦ τὸ νεῦρον
<span class="lb" data-page="3.118" data-line="18" id="l3.118.18"></span>ἑλιττόμενον, οὐδαμοῦ δὲ γυμνὸν οὐδ’ ἀφρούρητον ἐποχούμενον
<span class="pb" data-page="3.119" id="p3.119"></span>
<span class="lb" data-page="3.119" data-line="1" id="l3.119.1"></span>τῇ κυρτότητι, συνήσει πάντως τότε, πόσην η φύσις
<span class="lb" data-page="3.119" data-line="2" id="l3.119.2"></span>ἀσφαλείας ἐν ἑκάστῳ τῶν μορίων ἐνδείκνυται τὴν τέχνην.
<span class="lb" data-page="3.119" data-line="3" id="l3.119.3"></span>εἰ δ’, ὅτι καὶ τοῖς στηριζομένοις ταῖς κοιλότησι τῶν ὀστῶν
<span class="lb" data-page="3.119" data-line="4" id="l3.119.4"></span>ἀγγείοις ἅπασιν, οὐ μόνον νεύροις τε καὶ τένουσιν, ὑμένες
<span class="lb" data-page="3.119" data-line="5" id="l3.119.5"></span>ἰσχυροὶ περιβάλλονται ἄνωθεν καὶ κάτωθεν ὑποστρώννυνται,
<span class="lb" data-page="3.119" data-line="6" id="l3.119.6"></span>θεάσαιτό τις, ἔτι καὶ μᾶλλον οἶμαι συνήσειν αὐτὸν;
<span class="lb" data-page="3.119" data-line="7" id="l3.119.7"></span>ἕνεκα δυσπαθείας ἅπαντα τὰ τοιαῦτα μεμηχανῆσθαι τὴν
<span class="lb" data-page="3.119" data-line="8" id="l3.119.8"></span>φύσιν. ἐν ἅπαντι οὖν τῷ <span class="milestone ed1page" data-n="1.385" data-unit="ed1page" id="ed1page.1.385"></span>σώματι ταῦθ’ οὕτως ἔχει,
<span class="lb" data-page="3.119" data-line="9" id="l3.119.9"></span>κᾀν ταῖς κατὰ τὸν καρπὸν ἐξοχαῖς τῶν ὀστῶν οὐχ ἥκιστα.
<span class="lb" data-page="3.119" data-line="10" id="l3.119.10"></span>τῶν γὰρ τριῶν μυῶν τῶν ἔξωθεν τῆς χειρὸς τῶν τὸν
<span class="lb" data-page="3.119" data-line="11" id="l3.119.11"></span>καρπὸν κινούντων τοὺς τένοντας αἱ τῆς κερκίδος τε καὶ
<span class="lb" data-page="3.119" data-line="12" id="l3.119.12"></span>τοῦ πήχεως ἐπιφύσεις ὑποδέχονται κοιλαινόμεναι. εὐθὺς
<span class="lb" data-page="3.119" data-line="13" id="l3.119.13"></span>δὲ καὶ πλατέσι συνδέσμοις, ἰσχυροῖς τε καὶ σκληροῖς,
<span class="lb" data-page="3.119" data-line="14" id="l3.119.14"></span>ἐξ αὐτῶν τῶν ὑποδεχομένων ὀστῶν ἐκφυομένοις, ἀμφιέννυνται
<span class="lb" data-page="3.119" data-line="15" id="l3.119.15"></span>πανταχόθεν οἱ τῇδε τένοντες ἅπαντες, ὡς μήτε
<span class="lb" data-page="3.119" data-line="16" id="l3.119.16"></span>ὑπὸ τῆς ἔξωθεν προσπιπτόντων ἑτοίμως τι πάσχειν, μήθ’
<span class="lb" data-page="3.119" data-line="17" id="l3.119.17"></span>ὑπὸ τῆς σκληρότητος τῶν ὀστῶν πονεῖν. ὥσπερ οὖν, ὅτι
<span class="lb" data-page="3.119" data-line="18" id="l3.119.18"></span>τῆς ἀσφαλείας τῶν μορίων ἡ φύσις προενοήσατο, θεάσασθαι
<span class="lb" data-page="3.119" data-line="19" id="l3.119.19"></span>χρὴ μόνον ἀκριβῶς τὰ διὰ τῆς ἀνατομῆς φαινόμενα,
<span class="pb" data-page="3.120" id="p3.120"></span>
<span class="lb" data-page="3.120" data-line="1" id="l3.120.1"></span>κατὰ τὸν αὐτὸν τρόπον, ὅτι μέγεθος ἑκάστω μυῒ καὶ τένοντι
<span class="lb" data-page="3.120" data-line="2" id="l3.120.2"></span>ταῖς ἐνεργείαις ἀνάλογον ἔδωκεν, ὡς καὶ ἐν τῷ πρώτῳ
<span class="lb" data-page="3.120" data-line="3" id="l3.120.3"></span>δέδεικται γράμματι, τὰς μὲν ἀσθενεστέρας μικροῖς ἐπιτρέψασα
<span class="lb" data-page="3.120" data-line="4" id="l3.120.4"></span>τένουσι καὶ μυσὶ, πρὸς δὲ τὰς σφοδροτέρας οὐ
<span class="lb" data-page="3.120" data-line="5" id="l3.120.5"></span>μείζους μόνον, ἀλλὰ καὶ διττοὺς ποιήσασα. καὶ μὴν ὅτι
<span class="lb" data-page="3.120" data-line="6" id="l3.120.6"></span>καὶ τὸν ἀριθμὸν αὐτῶν ἅπαντα καὶ τὴν θέσιν ἄκρᾳ τῇ
<span class="lb" data-page="3.120" data-line="7" id="l3.120.7"></span>τέχνῃ παρεσκεύασεν, ἤδη μοι δέδεικται, καὶ οὐδὲν ἔτι λείπεται
<span class="lb" data-page="3.120" data-line="8" id="l3.120.8"></span>τῶν κατ’ αὐτούς.
</p>
          </article>

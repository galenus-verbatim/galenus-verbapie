<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:2.8">
<span class="pb page1" data-page="3.120" id="p3.120"></span>
<span class="milestone ed1page page1" data-n="1.385" data-unit="ed1page" id="ed1page.1.385"></span>
<span class="milestone ed2page page1" data-n="4.323" data-unit="ed2page" id="ed2page.4.323"></span>
            <p>
<span class="lb" data-page="3.120" data-line="9" id="l3.120.9"></span>Ἀλλ’ ὥρα μεταβαίνειν ἐπὶ τὸν περὶ τῶν
<span class="lb" data-page="3.120" data-line="10" id="l3.120.10"></span>ὀστῶν λόγον, ἀπ’ ἄκρας τῆς χειρὸς ἀρξαμένους, ἐπειδὴ καὶ
<span class="lb" data-page="3.120" data-line="11" id="l3.120.11"></span>πάμπολλα τὰ κατ’ αὐτήν ἐστιν ὀστᾶ. τῶν μὲν οὖν δακτύλων
<span class="lb" data-page="3.120" data-line="12" id="l3.120.12"></span>ἐδείχθη πρόσθεν ὡς ἐχρῆν εἶναι καθ’ ἕκαστον τρία,
<span class="lb" data-page="3.120" data-line="13" id="l3.120.13"></span>τοιαύτην ἔχοντα τὴν ἰδέαν τε καὶ τὴν θέσιν καὶ τὸ μέγεθος,
<span class="lb" data-page="3.120" data-line="14" id="l3.120.14"></span>οἷα νῦν ἐστι. διὰ τί δ’ ἐξ ὀκτὼ μὲν ὀστῶν τὸν καρπὸν,
<span class="lb" data-page="3.120" data-line="15" id="l3.120.15"></span>ἐκ τεττάρων δὲ τὸ μετακάρπιον ἐποίησε πολυειδῶν
<span class="lb" data-page="3.120" data-line="16" id="l3.120.16"></span>τοῖς σχήμασι, καὶ διὰ τί μὲν κατὰ δύο στοίχους <span class="milestone ed2page" data-n="4.324" data-unit="ed2page" id="ed2page.4.324"></span>ὁ
<span class="lb" data-page="3.120" data-line="17" id="l3.120.17"></span>καρπὸς σύγκειται, καθ’ ἕνα δὲ τὸ μετακάρπιον, ἔτι τε
<span class="lb" data-page="3.120" data-line="18" id="l3.120.18"></span>περὶ τοῦ σχήματος αὐτῶν, καὶ τῆς σκληρότητος, καὶ τῆς
<span class="pb" data-page="3.121" id="p3.121"></span>
<span class="lb" data-page="3.121" data-line="1" id="l3.121.1"></span>θέσεως, οὔπω μὲν λέλεκται πρόσθεν· ἀρκτέον δ’ ἤδη τῆς
<span class="lb" data-page="3.121" data-line="2" id="l3.121.2"></span>ἐξηγήσεως ἀπὸ τοῦ πλήθους αὐτῶν. ἄτοπος γὰρ ἂν εἶναι
<span class="lb" data-page="3.121" data-line="3" id="l3.121.3"></span>δόξειεν ἡμῖν ὁ δημιουργὸς, ἐξ ἑνὸς μὲν ὀστοῦ μηρὸν καὶ
<span class="lb" data-page="3.121" data-line="4" id="l3.121.4"></span>βραχίονα, τὰ μέγιστα τῶν κώλων, ἐργασάμενος, ἐξ ὀκτὼ δ’
<span class="lb" data-page="3.121" data-line="5" id="l3.121.5"></span>οὕτω βραχὺ μόριον τὸν καρπὸν, ἢ ἐκ τεττάρων τὸ μετακάρπιον.
<span class="lb" data-page="3.121" data-line="6" id="l3.121.6"></span>ἐπὶ μὲν γὰρ τῶν δακτύλων ἡ ποικιλία τῶν ἐν
<span class="lb" data-page="3.121" data-line="7" id="l3.121.7"></span>ταῖς κινήσεσι σχημάτων ἐνδεικτικὴ τῆς χρείας τοῦ πλήθους
<span class="lb" data-page="3.121" data-line="8" id="l3.121.8"></span>αὐτῶν ἐστι, κατὰ δὲ τὸν καρπὸν ἢ τὸ μετακάρπιον οὐδὲν
<span class="lb" data-page="3.121" data-line="9" id="l3.121.9"></span>τοιοῦτον φαίνεται. καὶ μὴν, ἀντιτιμωρητέον γάρ τοι ἐναντίῳ
<span class="lb" data-page="3.121" data-line="10" id="l3.121.10"></span>λόγῳ, φησί που Ἱπποκράτης, οὕτω σύγκειται τεχνικῶς,
<span class="lb" data-page="3.121" data-line="11" id="l3.121.11"></span>ὡς μηδεμίαν ἀπολείπειν ἀκριβείας ὑπερβολήν. αὐτίκα γέ
<span class="lb" data-page="3.121" data-line="12" id="l3.121.12"></span>τοι τῶν ὀκτὼ τῶν κατὰ τὸν καρπὸν οὐδὲν οὐδενὶ παραπλήσιον
<span class="lb" data-page="3.121" data-line="13" id="l3.121.13"></span>ὑπάρχον τὴν ἰδέαν ἢ τὸ μέγεθος ἴσον, ὅμως εἰς
<span class="lb" data-page="3.121" data-line="14" id="l3.121.14"></span>τοσαύτην ἁρμονίαν ἥκει συνθέσεως, ὡς δυσφώρατον αὐτῶν
<span class="lb" data-page="3.121" data-line="15" id="l3.121.15"></span>εἶναι τὸν ἀριθμόν· εἰ μὴ γὰρ ἀκριβῶς ἀποξέσῃς μὲν τοὺς
<span class="lb" data-page="3.121" data-line="16" id="l3.121.16"></span>συνδέσμους, γυμνώσῃς δὲ τοὺς σκέποντας ὑμένας, εἶναί σοι
<span class="lb" data-page="3.121" data-line="17" id="l3.121.17"></span>ἓν τὰ πάντα δόξει. τὸ δ’ ἐξ οὕτω πολλῶν τε καὶ πολυειδῶν
<span class="lb" data-page="3.121" data-line="18" id="l3.121.18"></span>συγκείμενον τὸν καρπὸν ἔσωθεν μὲν κοῖλον, εἰς ὅσον
<span class="pb" data-page="3.122" id="p3.122"></span>
<span class="lb" data-page="3.122" data-line="1" id="l3.122.1"></span>τῇ χειρὶ πρέπει, γίνεσθαι, κυρτὸν δ’ ἔξωθεν, εἰς ὅσον καὶ
<span class="lb" data-page="3.122" data-line="2" id="l3.122.2"></span>τοῦτο συμφέρει, πῶς οὐχ ἅμα μὲν τέχνην θαυμαστὴν, ἅμα
<span class="lb" data-page="3.122" data-line="3" id="l3.122.3"></span>δὲ πρόνοιαν ἐνδείκνυται; τὸ δὲ καὶ κυρτότητα σχεῖν ἐν τοῖς
<span class="lb" data-page="3.122" data-line="4" id="l3.122.4"></span>ἄνω μέρεσι τοῖς πρὸς τὸν πῆχυν τοιαύτην τε καὶ τηλικαύτην,
<span class="lb" data-page="3.122" data-line="5" id="l3.122.5"></span>οἵα καὶ ὅση μάλιστα ἔμελλεν ἐπιτήδειος εἰς διάρθρωσιν
<span class="lb" data-page="3.122" data-line="6" id="l3.122.6"></span>ἔσεσθαι τῶν προτεταγμένων ὀστῶν, ἆρ’ οὐ καὶ
<span class="lb" data-page="3.122" data-line="7" id="l3.122.7"></span>αὐτὸ τῆς τε τοῦ βελτίστου προνοίας ἔχεται καὶ τέχνης
<span class="lb" data-page="3.122" data-line="8" id="l3.122.8"></span>ἀκρίβειαν ἐνδείκνυται; μὴ τοίνυν ταύτην μόνον θαυμάσῃς
<span class="lb" data-page="3.122" data-line="9" id="l3.122.9"></span>αὐτοῦ τὴν κατασκευὴν, ἀλλὰ καὶ τὸ κάτω πέρας ἐπίσκεψαι.
<span class="lb" data-page="3.122" data-line="10" id="l3.122.10"></span>τέτταρας γὰρ ἐν ἐκείνῳ τῷ μέρει θεάσῃ κοιλότητας ἑξῆς
<span class="lb" data-page="3.122" data-line="11" id="l3.122.11"></span>ἀλλήλων μικρὰς, αἳ συναρθροῦνται τοῖς ὀστοῖς τοῦ μετακαρπίου.
<span class="lb" data-page="3.122" data-line="12" id="l3.122.12"></span>χόνδρος δ’ οὐ ταύτας μόνον, ἀλλὰ καὶ τὰς ἐν
<span class="lb" data-page="3.122" data-line="13" id="l3.122.13"></span>αὐτῷ τῷ καρπῷ συντάξεις τῶν ὀστῶν ἁπάσας ἐπαλείφει,
<span class="lb" data-page="3.122" data-line="14" id="l3.122.14"></span>καὶ σφίγγουσιν ὑμένες ἔξωθεν αὐτὰς ἰσχυροὶ, σύνδεσμοί τε
<span class="lb" data-page="3.122" data-line="15" id="l3.122.15"></span>ἅμα τοῖς ἄρθροις καὶ σκέπασμα τοῖς ὅλοις ὀστοῖς περιβεβλημένοι.
<span class="lb" data-page="3.122" data-line="16" id="l3.122.16"></span>τὰ δὲ τοῦ μετακαρπίου τέτταρα παράλληλα μὲν
<span class="lb" data-page="3.122" data-line="17" id="l3.122.17"></span>ἄχρι τῶν δακτύλων φέρεται, διέστηκε δ’ ἀπ’ ἀλλήλων, καὶ
<span class="pb" data-page="3.123" id="p3.123"></span>
<span class="lb" data-page="3.123" data-line="1" id="l3.123.1"></span>οὐχ, ὥσπερ τὰ τοῦ καρποῦ, πάντη συνῆπται. ταυτὶ μὲν ἐπὶ
<span class="lb" data-page="3.123" data-line="2" id="l3.123.2"></span>πλεῖστον ἀλλήλων διεστῶσιν ὀργάνοις τοῖς δακτύλοις ἔμελλε
<span class="lb" data-page="3.123" data-line="3" id="l3.123.3"></span>διαρθρώσασθαι, τὰ δ’ ἄνω τοῦ καρποῦ τοῖς πήχεώς τε
<span class="lb" data-page="3.123" data-line="4" id="l3.123.4"></span>καὶ κερκίδος πέρασι συνημμένοις. ἀλλὰ καὶ τὸ σχῆμα κυρτὰ
<span class="lb" data-page="3.123" data-line="5" id="l3.123.5"></span>μὲν ἔξωθεν ἀτρέμας, ἔνδοθεν δὲ σιμότερα γέγονεν· ἔδει
<span class="lb" data-page="3.123" data-line="6" id="l3.123.6"></span>γὰρ αὐτὰ, ἑξῆς τῶν τοῦ καρποῦ τεταγμένα, τὴν ἐκείνων ἰδέαν
<span class="lb" data-page="3.123" data-line="7" id="l3.123.7"></span>μιμεῖσθαι. καὶ τοίνυν εἰς τοσοῦτον αὐτοῖς ὡμοίωται, ὥστε
<span class="lb" data-page="3.123" data-line="8" id="l3.123.8"></span>τὴν ἐξ ἁπάντων σύνταξιν διττὰς ἐπιφανείας ὁμαλὰς ἐργάζεσθαι,
<span class="lb" data-page="3.123" data-line="9" id="l3.123.9"></span>σιμὴν μὲν τὴν ἐντὸς, κυρτὴν δὲ τὴν ἐκτός. ὅταν
<span class="lb" data-page="3.123" data-line="10" id="l3.123.10"></span>οὖν ἐκτεῖναι δεηθῶμεν ἀκριβῶς ἄκραν τὴν χεῖρα, τείνουσι
<span class="lb" data-page="3.123" data-line="11" id="l3.123.11"></span>μὲν οἱ ἔξωθεν τένοντες ἅπαντας τοὺς δακτύλους, ὥσπερ
<span class="lb" data-page="3.123" data-line="12" id="l3.123.12"></span>ἀνακλῶντες, ἐκτείνεται δὲ ὁμοίως καὶ τὸ κατὰ τὸν καρπὸν
<span class="lb" data-page="3.123" data-line="13" id="l3.123.13"></span>ἄρθρον. ὐπ’ ἀμφοτέρων δ’ αὐτῶν ὅ τε καρπὸς καὶ τὸ μετακάρπιον,
<span class="lb" data-page="3.123" data-line="14" id="l3.123.14"></span>στενοχωρούμενά τε καὶ οἷον μοχλευόμενα βιαίως,
<span class="lb" data-page="3.123" data-line="15" id="l3.123.15"></span>ἐξίστασθαι μὲν τῆς ἀρχαίας ἕδρας ἀναγκάζεται, φέρεσθαι
<span class="lb" data-page="3.123" data-line="16" id="l3.123.16"></span>δ’ ἔξωθεν μὴ δυνάμενα διὰ τὴν τῶν ἐνταῦθα τενόντων
<span class="lb" data-page="3.123" data-line="17" id="l3.123.17"></span>τάσιν λοιπὴν ἔτι τὴν ἔσω μετάστασιν ἕξει, κᾂν ἐπὶ πλεῖστον
<span class="lb" data-page="3.123" data-line="18" id="l3.123.18"></span>ἐχώρησεν ἔσω πανταχόθεν ὠθούμενα, χαλαροὺς εἴπερ
<span class="pb" data-page="3.124" id="p3.124"></span>
<span class="lb" data-page="3.124" data-line="1" id="l3.124.1"></span>ἐκέκτητο καὶ λεπτοὺς τοὺς συνδέσμους· νυνὶ δ’ ἡ τούτων
<span class="lb" data-page="3.124" data-line="2" id="l3.124.2"></span>ῥώμη βοηθὸς αὐτοῖς ὑπῆρξεν, ὡς μὴ παντάπασιν ἐξάρθροις
<span class="lb" data-page="3.124" data-line="3" id="l3.124.3"></span>γενέσθαι. ὅμως δ’ οὖν, ἑκάστου τῶν ἄρθρων βραχύ τι μετακινουμένου,
<span class="lb" data-page="3.124" data-line="4" id="l3.124.4"></span>μέγα καὶ ἀξιόλογον ἐξ ἁπάντων ἀθροίζεται.
<span class="lb" data-page="3.124" data-line="5" id="l3.124.5"></span><span class="milestone ed2page" data-n="4.325" data-unit="ed2page" id="ed2page.4.325"></span>πλείστην δ’ εἰς τὴν τοιαύτην μετάστασιν οἱ ἐκτὸς
<span class="lb" data-page="3.124" data-line="6" id="l3.124.6"></span>τένοντες εἰσφέρονται δύναμιν· ἐμπίπτοντες γὰρ τοῖς κυρτοῖς
<span class="lb" data-page="3.124" data-line="7" id="l3.124.7"></span>τῶν ὀστῶν εἴσω σύμπαντα πιλοῦσι. διττὸν δὲ ἐντεῦθεν
<span class="lb" data-page="3.124" data-line="8" id="l3.124.8"></span>τὸ πρὸς τὴν αἴσθησιν ἐπίδηλον γίνεται τῆς ἐκτάσεως, τῆς
<span class="lb" data-page="3.124" data-line="9" id="l3.124.9"></span>μὲν τέως κενῆς χώρας τῆς ἐντὸς καταλαμβανομένης ὑπὸ
<span class="lb" data-page="3.124" data-line="10" id="l3.124.10"></span>τῶν μεθισταμένων εἰς αὐτὴν ὀστῶν, τῆς δ’ ἔμπροσθεν
<span class="lb" data-page="3.124" data-line="11" id="l3.124.11"></span>κυρτότητος τῆς ἐκτὸς καταλειπομένης. οὐ μόνον τοίνυν τῷ
<span class="lb" data-page="3.124" data-line="12" id="l3.124.12"></span>τὸ κοῖλον ἀναπληροῦσθαι τῆς χειρὸς, ἀλλὰ καὶ τῷ τὸ κυρτὸν
<span class="lb" data-page="3.124" data-line="13" id="l3.124.13"></span>εὐθύνεσθαι τοῖς κατὰ τὸν καρπόν τε καὶ τὸ μετακάρπιον
<span class="lb" data-page="3.124" data-line="14" id="l3.124.14"></span>ὀργάνοις ἐκτείνεσθαι συμβαίνει. κοίλην δ’ ὅταν ἀκριβῶς
<span class="lb" data-page="3.124" data-line="15" id="l3.124.15"></span>βουληθῶμεν ἐργάσασθαι τὴν χεῖρα, πάντα τἀναντία δρῶμεν,
<span class="lb" data-page="3.124" data-line="16" id="l3.124.16"></span>ἐκλύοντες μὲν τῆς τάσεως τοὺς ἐκτὸς τένοντας, τείνοντες δὲ
<span class="lb" data-page="3.124" data-line="17" id="l3.124.17"></span>τοὺς ἐντὸς, κάμπτοντες δὲ τοὺς δακτύλους· ἐξ ὧν ἁπάντων
<span class="lb" data-page="3.124" data-line="18" id="l3.124.18"></span>πάλιν ἑτοίμως εἰς τὸν ἐκτὸς τόπον ἐπανέρχεται τῶν ὀστῶν
<span class="lb" data-page="3.124" data-line="19" id="l3.124.19"></span>ἕκαστον. ἀλλ’ οὐκ ἂν οὐδέτερον τούτων ἐγένετο, μηδαμῆ
<span class="pb" data-page="3.125" id="p3.125"></span>
<span class="lb" data-page="3.125" data-line="1" id="l3.125.1"></span>δυναμένων εἴκειν αὐτῶν· οὐκ ἂν δ’ εἶξαν, εἴπερ ἦν ἓν
<span class="lb" data-page="3.125" data-line="2" id="l3.125.2"></span>ἀσύνθετον ἅπαντα. ὥστ’ ἐκ τοῦ πολλὰ γενέσθαι τὸ μεθίστασθαι
<span class="lb" data-page="3.125" data-line="3" id="l3.125.3"></span>κτησάμενα καὶ κοίλην ἐπὶ πλεῖστον, καὶ πάλιν
<span class="lb" data-page="3.125" data-line="4" id="l3.125.4"></span>εὐθεῖαν ἐργάζεται τὴν χεῖρα διὰ τὴν ἀμφοῖν ἡμῖν ἐν μέρει
<span class="lb" data-page="3.125" data-line="5" id="l3.125.5"></span>χρείαν· καὶ πάντως ἂν ἡ ἑτέρα κατάστασις ἀπώλετο, μὴ
<span class="lb" data-page="3.125" data-line="6" id="l3.125.6"></span>γενομένων αὐτῶν πλειόνων. οὐ μόνον δὲ τὴν ἐνέργειαν τῆς
<span class="lb" data-page="3.125" data-line="7" id="l3.125.7"></span>χειρὸς, ἀλλὰ καὶ τὴν ἀσφάλειαν ὠφέλησεν ἡ τοιαύτη κατασκευή.
<span class="lb" data-page="3.125" data-line="8" id="l3.125.8"></span>μεταξὺ γὰρ τῶν δακτύλων τε καὶ τοῦ πήχεως εἴπερ
<span class="lb" data-page="3.125" data-line="9" id="l3.125.9"></span>ἓν ἁπλοῦν ὀστοῦν ἐτέτακτο, κοῖλον μὲν τἄνδον, κυρτὸν δὲ
<span class="lb" data-page="3.125" data-line="10" id="l3.125.10"></span>τἀκτὸς, οὕτω γυμνὸν, ὡς τούτοις πρέπει εἶναι γυμνοῖς, (τοῦτο
<span class="lb" data-page="3.125" data-line="11" id="l3.125.11"></span>γὰρ ὁ πρόσθεν λόγος ἔδειξεν,) ὑπὸ παντὸς ἂν αὐτὸ πλήξαντος
<span class="lb" data-page="3.125" data-line="12" id="l3.125.12"></span>σκληροῦ ῥᾳδίως ἐῤῥήγνυτο, ῥαγὲν δ’ εὐθὺς ὅλον ἂν
<span class="lb" data-page="3.125" data-line="13" id="l3.125.13"></span>παρὰ φύσιν εἶχεν ἓν ὄν· νυνὶ δ’, ἐπειδὴ δυοκαίδεκα γέγονε,
<span class="lb" data-page="3.125" data-line="14" id="l3.125.14"></span>τὸ δωδέκατον τῆς ὅλης κατασκευῆς διαφθείρεται, παθόντος
<span class="lb" data-page="3.125" data-line="15" id="l3.125.15"></span>ἑνός. ἀλλὰ καὶ πρὸς τὸ μηδ’ ὅλως παθεῖν ἄμεινον ἐκ
<span class="lb" data-page="3.125" data-line="16" id="l3.125.16"></span>πολλῶν συγκεῖσθαι, καὶ μᾶλλον οὕτω σκληρῶν· εἴκοντα γὰρ
<span class="lb" data-page="3.125" data-line="17" id="l3.125.17"></span>τοῖς ἐμπίπτουσι κατὰ τὰς διαρθρώσεις ἐκλύει τὴν βίαν αὐτῶν.
<span class="pb" data-page="3.126" id="p3.126"></span>
<span class="lb" data-page="3.126" data-line="1" id="l3.126.1"></span>οὕτω τοι καὶ βέλος καὶ δόρυ καὶ πᾶν ὁτιοῦν ἄλλο
<span class="lb" data-page="3.126" data-line="2" id="l3.126.2"></span><span class="milestone ed1page" data-n="1.386" data-unit="ed1page" id="ed1page.1.386"></span>τοιοῦτον ῥᾷον διεξέρχεται τῶν τεταμένων δερμάτων,
<span class="lb" data-page="3.126" data-line="3" id="l3.126.3"></span>ἤπερ τῶν χαλαρῶν, τῷ τὰ μὲν ἀνθίστασθαι, τὰ δ’ εἴκοντα
<span class="lb" data-page="3.126" data-line="4" id="l3.126.4"></span>κατὰ βραχὺ τὴν βίαν ἐκλύειν τῶν ἐμπιπτόντων. ἄμφω τοίνυν
<span class="lb" data-page="3.126" data-line="5" id="l3.126.5"></span>ἐκτήσατο τῶν ὀστῶν τούτων σύνθεσις, καὶ τὴν ἐν κοινῷ
<span class="lb" data-page="3.126" data-line="6" id="l3.126.6"></span>πάντων δυσπάθειαν, καὶ τὴν ἑκάστου κατὰ μόνας, τὴν
<span class="lb" data-page="3.126" data-line="7" id="l3.126.7"></span>μὲν ἐκ τοῦ πλήθους αὐτῶν, τὴν δ’ ἐκ τῆς σκληρότητος
<span class="lb" data-page="3.126" data-line="8" id="l3.126.8"></span>λαβοῦσα. καὶ μὲν δὴ καὶ τὸ πολυειδὲς τῶν σχημάτων εἰς
<span class="lb" data-page="3.126" data-line="9" id="l3.126.9"></span>τὴν τοῦ κοινοῦ δυσπάθειαν ἀμηχάνως συντελεῖ, πολυειδῶς
<span class="lb" data-page="3.126" data-line="10" id="l3.126.10"></span>γὰρ εἴκει καὶ τοῖς ἐκ πάντων τόπων προσπίπτουσιν· εἰ δέ
<span class="lb" data-page="3.126" data-line="11" id="l3.126.11"></span>γε μονοειδὴς ἡ σύνθεσις αὐτῶν ἐγεγόνει, δυσπαθὴς οὐκ ἂν
<span class="lb" data-page="3.126" data-line="12" id="l3.126.12"></span>εἴη, ὅτι μηδ’ εἴκειν παντοίως ἠδύνατο. διὰ τοῦτο μὲν δὴ
<span class="lb" data-page="3.126" data-line="13" id="l3.126.13"></span>πολλὰ καὶ ᾧδέ πως συγκείμενα.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:3.1">
<span class="pb page1" data-page="3.168" id="p3.168"></span>
<span class="milestone ed1page page1" data-n="1.392" data-unit="ed1page" id="ed1page.1.392"></span>
<span class="milestone ed2page page1" data-n="4.338" data-unit="ed2page" id="ed2page.4.338"></span>
            <h2>ΓΑΛΗΝΟΥ ΠΕΡΙ ΧΡΕΙΑΣ ΤΩΝ ΕΝ
<br></br>ΑΝΘΡΩΠΟΥ ΣΩΜΑΤΙ ΜΟΡΙΩΝ
<br></br>ΛΟΓΟΣ Γ.
</h2>
            <p>
<span class="lb" data-page="3.168" data-line="1" id="l3.168.1"></span>Χεῖρας μὲν δὴ μόνος ἁπάντων ζώων ἄνθρωπος
<span class="lb" data-page="3.168" data-line="2" id="l3.168.2"></span>ἔσχεν, ὄργανα πρέποντα ζώῳ σοφῷ· δίπουν δ’
<span class="lb" data-page="3.168" data-line="3" id="l3.168.3"></span>αὐτὸ μόνον ἐν τοῖς πεζοῖς ἐγένετο καὶ ὀρθὸν, ὅτι χεῖρας
<span class="lb" data-page="3.168" data-line="4" id="l3.168.4"></span>ἔσχεν. τοῦ γὰρ ἀναγκαίου πρὸς τὴν ζωὴν σώματος ἐκ τῶν
<span class="lb" data-page="3.168" data-line="5" id="l3.168.5"></span>κατὰ τὸν θώρακά τε καὶ τὴν κοιλίαν μορίων συμπληρουμένου
<span class="lb" data-page="3.168" data-line="6" id="l3.168.6"></span>καὶ δεομένου κώλων εἰς βάδισιν, ἐπὶ μὲν ἐλάφων τε καὶ κυνῶν
<span class="lb" data-page="3.168" data-line="7" id="l3.168.7"></span>καὶ ἵππων καὶ τῶν ἄλλων παραπλησίων τὰ πρόσθια κῶλα
<span class="pb" data-page="3.169" id="p3.169"></span>
<span class="lb" data-page="3.169" data-line="1" id="l3.169.1"></span>τοῖς ὄπισθεν ὁμοιοσκελῆ γέγονε, καὶ τοῦτ’ αὐτοῖς εἰς τάχος
<span class="lb" data-page="3.169" data-line="2" id="l3.169.2"></span>συντελεῖ· ἀνθρώπῳ δὲ (οὔτε γὰρ οἰκείου τάχους ἔδει, μέλλοντί
<span class="lb" data-page="3.169" data-line="3" id="l3.169.3"></span>γε δαμάσασθαι σοφίᾳ τε καὶ χερσὶν ἵππον, ἄμεινόν
<span class="lb" data-page="3.169" data-line="4" id="l3.169.4"></span>τ’ ἦν μακρῷ πρὸ τῆς ὠκύτητος ὄργανα σχεῖν εἰς
<span class="lb" data-page="3.169" data-line="5" id="l3.169.5"></span>ἁπάσας τέχνας ἀναγκαῖα) τὰ πρόσθια κῶλα χεῖρες ἐγένοντο.
<span class="lb" data-page="3.169" data-line="6" id="l3.169.6"></span>τί δὴ οὖν οὐ καὶ τέτταρα σκέλη καὶ χεῖρας ἐπ’
<span class="lb" data-page="3.169" data-line="7" id="l3.169.7"></span>αὐτοῖς ἔσχεν, ὥσπερ οἱ Κένταυροι; ὅτι πρῶτον μὲν ἀδύνατος
<span class="lb" data-page="3.169" data-line="8" id="l3.169.8"></span>τῇ φύσει τῶν τοσούτῳ διαφερόντων σωμάτων ἡ μίξις.
<span class="lb" data-page="3.169" data-line="9" id="l3.169.9"></span>οὐ γὰρ δὴ, ὥσπερ οἱ πλάσται καὶ οἱ γραφεῖς, χρώματά τε
<span class="lb" data-page="3.169" data-line="10" id="l3.169.10"></span>καὶ σχήματα μόνον αὐτῶν ἔμελλε συνθήσειν, ἀλλὰ καὶ τὰς
<span class="lb" data-page="3.169" data-line="11" id="l3.169.11"></span>οὐσίας ὅλας κεράσειν, ἀμίκτους τε καὶ ἀκράτους ὑπαρχούσας.
<span class="lb" data-page="3.169" data-line="12" id="l3.169.12"></span>οὐ γὰρ οὖν, εἰ συνουσία τις ἀφροδίσιος ἀνθρώπῳ πρὸς
<span class="lb" data-page="3.169" data-line="13" id="l3.169.13"></span>ἵππον γένοιτο, τελειώσουσιν αἱ μῆτραι τὸ σπέρμα. Πίνδαρος
<span class="lb" data-page="3.169" data-line="14" id="l3.169.14"></span>δ’ εἰ μὲν ὡς ποιητὴς προσίεται τὸ τῶν Κενταύρων
<span class="lb" data-page="3.169" data-line="15" id="l3.169.15"></span>μυθολόγημα, συγχωρητέον αὐτῷ· εἰ δ’ ὡς σοφὸς ἀνὴρ
<span class="lb" data-page="3.169" data-line="16" id="l3.169.16"></span>καί τι περιττότερον τῶν πολλῶν ἐπίστασθαι προσποιούμενος
<span class="lb" data-page="3.169" data-line="17" id="l3.169.17"></span>ἐτόλμα γράφειν,
</p>
            <span class="pb" data-page="3.170" id="p3.170"></span>
            <div class="lg">
              <div class="l"><span class="lb" data-page="3.170" data-line="1" id="l3.170.1"></span>
                <span class="milestone ed2page" data-n="4.340" data-unit="ed2page" id="ed2page.4.340"></span>— — — — — — — —, ὃς</div>
              <div class="l"><span class="lb" data-page="3.170" data-line="2" id="l3.170.2"></span>ἵπποισι Μαγνητίδεσσιν</div>
              <div class="l"><span class="lb" data-page="3.170" data-line="3" id="l3.170.3"></span>ἐμίγνυτ’ ἐν Παλίου</div>
              <div class="l"><span class="lb" data-page="3.170" data-line="4" id="l3.170.4"></span>σφυροῖς. ἐκ δ’ ἐγένοντο στρατὸς</div>
              <div class="l"><span class="lb" data-page="3.170" data-line="5" id="l3.170.5"></span>θαυμαστὸς ἀμφοτέροις</div>
              <div class="l"><span class="lb" data-page="3.170" data-line="6" id="l3.170.6"></span>ὅμοιοι τοκεῦσι, τὰ ματρόθεν μὲν</div>
              <div class="l"><span class="lb" data-page="3.170" data-line="7" id="l3.170.7"></span>κάτω, τὰ δ’ ὕπερθε πατρός.</div>
            </div>
            <p>
<span class="lb" data-page="3.170" data-line="8" id="l3.170.8"></span>ἐπιτιμητέον αὐτῷ τῇ προσποιήσει τῆς σοφίας. ἵππος μὲν
<span class="lb" data-page="3.170" data-line="9" id="l3.170.9"></span>γὰρ ὄνου, καὶ ὄνος ἵππου δύναιτ’ ἂν καὶ δέξασθαι τὸ
<span class="lb" data-page="3.170" data-line="10" id="l3.170.10"></span>σπέρμα, καὶ διασώσασθαι, καὶ τελεσφορῆσαι πρὸς ζώου
<span class="lb" data-page="3.170" data-line="11" id="l3.170.11"></span>μικτοῦ γένεσιν· οὕτω δὲ καὶ λύκος κυνὸς, καὶ κύων οὐ λύκου
<span class="lb" data-page="3.170" data-line="12" id="l3.170.12"></span>μόνον, ἀλλὰ καὶ ἀλώπεκος, ὥσπερ οὖν καὶ ἀλώπηξ
<span class="lb" data-page="3.170" data-line="13" id="l3.170.13"></span>κυνός. ἵππος δ’ ἀνθρώπου τάχα μὲν οὐδ’ ἂν ὑποδέξαιτο
<span class="lb" data-page="3.170" data-line="14" id="l3.170.14"></span>τοῖς κόλποις τῆς ὑστέρας τὸ σπέρμα, μακροτέρου γὰρ αἰδοίου
<span class="lb" data-page="3.170" data-line="15" id="l3.170.15"></span>δεῖ, εἰ δ’ οὖν καὶ δέξαιτό ποτε, διαφθείρειεν ἂν
<span class="lb" data-page="3.170" data-line="16" id="l3.170.16"></span>ἢ εὐθὺς ἢ οὐκ εἰς μακράν. ἀλλ’, ὦ Πίνδαρε, σοὶ μὲν
<span class="lb" data-page="3.170" data-line="17" id="l3.170.17"></span>ᾄδειν τε καὶ μυθολογεῖν ἐπιτρέπομεν, εἰδότες τὴν ποιητικὴν
<span class="lb" data-page="3.170" data-line="18" id="l3.170.18"></span>μοῦσαν οὐχ ἥκιστα τῶν ἄλλων τῶν οἰκείων κόσμων
<span class="pb" data-page="3.171" id="p3.171"></span>
<span class="lb" data-page="3.171" data-line="1" id="l3.171.1"></span>καὶ τοῦ θαύματος δεομένην· ἐκπλῆξαι γὰρ οἶμαι καὶ κηλῆσαι
<span class="lb" data-page="3.171" data-line="2" id="l3.171.2"></span>τοὺς ἀκροατὰς, οὐ διδάξαι βούλεσθαι. ἡμεῖς δ’, οἷς
<span class="lb" data-page="3.171" data-line="3" id="l3.171.3"></span>ἀληθείας, οὐ μυθολογίας, μέλει, σαφῶς ἴσμεν οὐσίαν ἀνθρώπου
<span class="lb" data-page="3.171" data-line="4" id="l3.171.4"></span>τε καὶ ἵππου παντάπασιν ἄμικτον ὑπάρχουσαν. εἰ δὲ
<span class="lb" data-page="3.171" data-line="5" id="l3.171.5"></span>καὶ συγχωρήσαιμεν, ἐν γοῦν τῇ κυήσει καὶ μίγνυσθαι καὶ
<span class="lb" data-page="3.171" data-line="6" id="l3.171.6"></span>τελειοῦσθαι τὸ ζῶον τοῦτο ἄτοπόν τε καὶ ἀλλόκοτον, ἀλλὰ
<span class="lb" data-page="3.171" data-line="7" id="l3.171.7"></span>τίσι τροφαῖς θρέψεται τὸ γεννηθὲν, οὐκ ἂν εὕροιμεν. ἢ
<span class="lb" data-page="3.171" data-line="8" id="l3.171.8"></span>πόαις μέν τισι καὶ κριθαῖς ὠμαῖς τὰ κάτω τὰ ἵππεια,
<span class="lb" data-page="3.171" data-line="9" id="l3.171.9"></span>τοῖς δ’ ἑφθοῖς καὶ τοῖς ἀνθρωπείοις ἐδέσμασι τὰ ἄνω;
<span class="lb" data-page="3.171" data-line="10" id="l3.171.10"></span>ἄμεινον μέντ’ ἂν ἦν οὕτως αὐτῷ καὶ δύο στόματα γεγονέναι,
<span class="lb" data-page="3.171" data-line="11" id="l3.171.11"></span>τὸ μὲν ἀνθρώπειον, τὸ δ’ ἵππειον. κινδυνεύσει
<span class="lb" data-page="3.171" data-line="12" id="l3.171.12"></span>γὰρ οὖν καὶ δύο καρδίας ἔχειν, εἴ τι δεῖ τοῖς στέρνοις
<span class="lb" data-page="3.171" data-line="13" id="l3.171.13"></span>τεκμαίρεσθαι. ἀλλ’ εἰ καὶ ταῦτά τις ὑπερβαίνοι πάντα τὰ
<span class="lb" data-page="3.171" data-line="14" id="l3.171.14"></span>ἄτοπα, καὶ συγχωρήσειε καὶ γεννᾶσθαι δύνασθαι καὶ διαζῇν
<span class="lb" data-page="3.171" data-line="15" id="l3.171.15"></span>τὸν ἱπποσκελῆ τοῦτον ἄνθρωπον, οὐδὲν αὐτῷ πλέον ἐκ
<span class="lb" data-page="3.171" data-line="16" id="l3.171.16"></span>τῆς τοιαύτης κατασκευῆς, ὅτι μὴ τὸ τάχος· οὐδὲ τοῦτο
<span class="lb" data-page="3.171" data-line="17" id="l3.171.17"></span>αὐτὸ ἁπλῶς οὐδ’ ἐν ἅπασι χωρίοις, ἀλλ’ ἐν τοῖς ὁμαλοῖς
<span class="pb" data-page="3.172" id="p3.172"></span>
<span class="lb" data-page="3.172" data-line="1" id="l3.172.1"></span>καὶ λείοις πεδίοις μόνοις. εἰ δέ που δέοι πρὸς ὄρθιον
<span class="lb" data-page="3.172" data-line="2" id="l3.172.2"></span>δραμεῖν, ἢ κάταντες, ἢ λοξὸν, ἢ ἀνώμαλον, ἡ νῦν οὖσα
<span class="lb" data-page="3.172" data-line="3" id="l3.172.3"></span>κατασκευὴ τῶν ἀνθρωπείων σκελῶν ἀμείνων μακρῷ. οὕτω
<span class="lb" data-page="3.172" data-line="4" id="l3.172.4"></span>δὲ καὶ ὑπερπηδῆσαι, καὶ πέτρας ὀξείας τε καὶ ὀρθίους
<span class="lb" data-page="3.172" data-line="5" id="l3.172.5"></span>ὑπερβῆναι, καὶ ὅλως ἁπάσας τὰς δυσχωρίας διελθεῖν ἀμείνων
<span class="lb" data-page="3.172" data-line="6" id="l3.172.6"></span>ὁ ἄνθρωπος τοῦ τερατώδους ἐκείνου Κενταύρου. ἐβουλόμην
<span class="lb" data-page="3.172" data-line="7" id="l3.172.7"></span>δ’ ἂν ἰδεῖν ἢ οἰκοδομούμενον, ἢ ναυπηγούμενον, ἢ
<span class="lb" data-page="3.172" data-line="8" id="l3.172.8"></span>διὰ τῶν ἱστῶν ἐπὶ τὰς κεραίας τῶν πλοίων ἀναῤῥιχώμενον,
<span class="lb" data-page="3.172" data-line="9" id="l3.172.9"></span>ἢ ὅλως τῶν ναυτικῶν ἔργων τι μεταχειριζόμενον, ὡς ἄτοπός
<span class="lb" data-page="3.172" data-line="10" id="l3.172.10"></span>τε δεινῶς ἐν ἅπασιν ἂν ἦν, καὶ πολλαχῆ τελέως ἀδύνατος.
<span class="lb" data-page="3.172" data-line="11" id="l3.172.11"></span>πῶς γὰρ ἐν τοῖς οἰκοδομήμασι διὰ λεπτῶν καὶ μακρῶν
<span class="lb" data-page="3.172" data-line="12" id="l3.172.12"></span>κλιμάκων ἐπὶ τοίχους ὑψηλοτάτους ἂν ἀνῄει; πῶς δὲ ἐπὶ
<span class="lb" data-page="3.172" data-line="13" id="l3.172.13"></span>τὰς τῶν πλοίων κεραίας; πῶς δ’ ἂν ἐρέσσων ἦν, ᾧ γε
<span class="lb" data-page="3.172" data-line="14" id="l3.172.14"></span>μηδὲ καθέζεσθαι καλῶς ἐνεχώρει; κᾂν εἰ τοῦτό γε αὐτῷ
<span class="lb" data-page="3.172" data-line="15" id="l3.172.15"></span>ὑπῆρχεν, τὰ πρόσθια σκέλη τὰς τῶν χειρῶν ἐνεργείας ἐκώλυεν.
<span class="lb" data-page="3.172" data-line="16" id="l3.172.16"></span>ἀλλ’ ἴσως μὲν ναύτης ἄχρηστος, γεωργὸς δ’ ἂν εἴη
<span class="lb" data-page="3.172" data-line="17" id="l3.172.17"></span>χρήσιμος. ἀλλ’ ἐνταυθοῖ καὶ <span class="milestone ed1page" data-n="1.393" data-unit="ed1page" id="ed1page.1.393"></span>πλέον ἀχρηστότερος, ﻿
<span class="pb" data-page="3.173" id="p3.173"></span>
<span class="lb" data-page="3.173" data-line="1" id="l3.173.1"></span>καὶ μάλιστα εἰ πρᾶξαί τι δέοι τοῖς δένδροις ἐπαναβαίνοντα,
<span class="lb" data-page="3.173" data-line="2" id="l3.173.2"></span>καί τινας τῶν καρπῶν δρέπεσθαι. μὴ τοίνυν ταύτην μόνην
<span class="lb" data-page="3.173" data-line="3" id="l3.173.3"></span>αὐτοῦ θεώρει τὴν ἀτοπίαν, ἀλλ’ ἐπὶ τὰς τέχνας ἁπάσας
<span class="lb" data-page="3.173" data-line="4" id="l3.173.4"></span>ἴθι, καὶ σκόπει χαλκεύοντα, καὶ σκυτοτομοῦντα, καὶ ὑφαίνοντα,
<span class="lb" data-page="3.173" data-line="5" id="l3.173.5"></span>καὶ γράμματα γράφοντα, πῶς μὲν καθεδεῖται,
<span class="lb" data-page="3.173" data-line="6" id="l3.173.6"></span>ποίοις δὲ μηροῖς ἐπιθήσει τὸ βιβλίον, <span class="milestone ed2page" data-n="4.341" data-unit="ed2page" id="ed2page.4.341"></span>ἢ τῶν ἄλλων
<span class="lb" data-page="3.173" data-line="7" id="l3.173.7"></span>ὀργάνων ἕκαστον ὅπως μεταχειριεῖται. πρὸς γὰρ αὖ τοῖς
<span class="lb" data-page="3.173" data-line="8" id="l3.173.8"></span>ἄλλοις ἅπασιν οἷς ἄνθρωπος ἐξαιρέτως ἔχει, καὶ τὸ καθέζεσθαι
<span class="lb" data-page="3.173" data-line="9" id="l3.173.9"></span>χρησίμως ἐπὶ τῶν ἰσχίων μόνῳ τούτῳ πάντων ζώων
<span class="lb" data-page="3.173" data-line="10" id="l3.173.10"></span>ὑπάρχει. λέληθε δὲ καὶ τοῦτο τοὺς πολλοὺς, καὶ νομίζουσιν,
<span class="lb" data-page="3.173" data-line="11" id="l3.173.11"></span>ὀρθὸν μόνον ἑστάναι τὸν ἄνθρωπον, οὐκ εἰδότες, ὅτι καὶ τὸ
<span class="lb" data-page="3.173" data-line="12" id="l3.173.12"></span>καθέζεσθαι μόνος ἔχει. ὁ γοῦν Κένταυρος ἐκεῖνος ὁ τῶν
<span class="lb" data-page="3.173" data-line="13" id="l3.173.13"></span>ποιητῶν, ὃν οὐκ ἄνθρωπον, ἀλλ’ ἱππάνθρωπόν τινα μᾶλλον
<span class="lb" data-page="3.173" data-line="14" id="l3.173.14"></span>ἐν δίκῃ καλέσειας ἂν, οὔτε στηρίζεσθαι δυνατὸς ἦν
<span class="lb" data-page="3.173" data-line="15" id="l3.173.15"></span>ἀσφαλῶς ἐπὶ τῶν ἰσχίων, οὔτ’, εἰ καὶ τοῦθ’ ὑπῆρχεν αὐτῷ,
<span class="lb" data-page="3.173" data-line="16" id="l3.173.16"></span>ταῖς χερσὶν ἐχρῆτ’ ἂν δεξιῶς, ἐμποδιζόντων αὐτῷ τῶν προσθίων
<span class="lb" data-page="3.173" data-line="17" id="l3.173.17"></span>σκελῶν εἰς ἁπάσας τὰς ἐνεργείας, ὥσπερ εἰ καὶ ἡμῶν
<span class="lb" data-page="3.173" data-line="18" id="l3.173.18"></span>ἑκάστῳ δύο τις τῷ στέρνῳ προσδήσειε προμήκη ξύλα. καὶ
<span class="pb" data-page="3.174" id="p3.174"></span>
<span class="lb" data-page="3.174" data-line="1" id="l3.174.1"></span>γὰρ οὖν καὶ εἰ κατακλίνῃ τις οὕτως ἡμᾶς σκευάσας ἐν σκιμποδίῳ,
<span class="lb" data-page="3.174" data-line="2" id="l3.174.2"></span>θαυμαστή τις ἡ συνουσία δηλονότι φανεῖται, καὶ
<span class="lb" data-page="3.174" data-line="3" id="l3.174.3"></span>πολὺ μᾶλλον ἔτι δεηθέντων ὕπνου. θαῦμα γὰρ ἂν καὶ
<span class="lb" data-page="3.174" data-line="4" id="l3.174.4"></span>τοῦτο τῶν Κενταύρων ἐκείνων, οὐ τῷ σκίμποδι χρῆσθαι δυναμένων
<span class="lb" data-page="3.174" data-line="5" id="l3.174.5"></span>ὅλῳ, οὔτ’ ἐπὶ τῆς γῆς ἀναπαύεσθαι· δεῖται γὰρ
<span class="lb" data-page="3.174" data-line="6" id="l3.174.6"></span>τῶν ἐν αὐτοῖς μορίων ἡ κατασκευὴ τοῦ σώματος ἑκατέρα
<span class="lb" data-page="3.174" data-line="7" id="l3.174.7"></span>θατέρου, ἡ μὲν ἀνθρώπειος σκίμποδος, ἡ δὲ ἵππειος
<span class="lb" data-page="3.174" data-line="8" id="l3.174.8"></span>γῆς. ἀλλ’ ἴσως οὐχ ἱππείοις τέτταρσι σκέλεσιν, ἀλλ’
<span class="lb" data-page="3.174" data-line="9" id="l3.174.9"></span>ἀνθρωπείοις ἄμεινον κεχρῆσθαι ἡμᾶς. οὕτω μέν γε πρὸς
<span class="lb" data-page="3.174" data-line="10" id="l3.174.10"></span>τῷ μηδὲν ἔχειν πλέον εἰς μηδεμίαν ἐνέργειαν ἔτι καὶ τὸ
<span class="lb" data-page="3.174" data-line="11" id="l3.174.11"></span>τάχος ἀνθρώποις ἀπώλετ’ ἄν. καὶ μὴν εἰ μήθ’ ἱππείοις,
<span class="lb" data-page="3.174" data-line="12" id="l3.174.12"></span>μήτ’ ἀνθρωπείοις, οὐδ’ ἄλλου τινὸς ἂν ζώου· τὰ μὲν
<span class="lb" data-page="3.174" data-line="13" id="l3.174.13"></span>γὰρ τοῖς τῶν ἵππων μᾶλλον, τὰ δὲ τοῖς τῶν ἀνθρώπων
<span class="lb" data-page="3.174" data-line="14" id="l3.174.14"></span>ἔοικεν. ὁπότ’ οὖν τῶν τεττάρων οἱ δύο περισσοὶ, πρόδηλον,
<span class="lb" data-page="3.174" data-line="15" id="l3.174.15"></span>ὡς, εἴπερ ἓξ εἴχομεν πόδας ἢ καὶ πλείονας, ἔτι πλέον
<span class="lb" data-page="3.174" data-line="16" id="l3.174.16"></span>οὕτως ἂν ἦσαν ἡμῖν μάταιοι. καθόλου γὰρ, εἴ τι μέλλει
<span class="lb" data-page="3.174" data-line="17" id="l3.174.17"></span>χερσὶ καλῶς χρήσασθαι ζῶον, οὐδὲν τούτου χρὴ προκεῖσθαι
<span class="pb" data-page="3.175" id="p3.175"></span>
<span class="lb" data-page="3.175" data-line="1" id="l3.175.1"></span>τοῦ στέρνου ἐμπόδισμα, μὴ ὅτι σύμφυτον, ἀλλ’
<span class="lb" data-page="3.175" data-line="2" id="l3.175.2"></span>οὐδὲ ἐπίκτητον.
</p>
          </article>

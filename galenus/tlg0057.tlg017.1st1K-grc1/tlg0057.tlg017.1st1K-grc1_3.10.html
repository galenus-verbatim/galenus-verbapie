<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:3.10">
<span class="pb page1" data-page="3.217" id="p3.217"></span>
<span class="milestone ed1page page1" data-n="1.399" data-unit="ed1page" id="ed1page.1.399"></span>
<span class="milestone ed2page page1" data-n="4.354" data-unit="ed2page" id="ed2page.4.354"></span>
            <p>
<span class="lb" data-page="3.217" data-line="1" id="l3.217.1"></span>Ἀλλὰ τό γε κινεῖσθαι τοῖς σκέλεσι τοιαύταις
<span class="lb" data-page="3.217" data-line="2" id="l3.217.2"></span>τε καὶ τοσαύτας κινήσεις, ὅσας καὶ οἵας φαίνεται κινουμένας,
<span class="lb" data-page="3.217" data-line="3" id="l3.217.3"></span>καὶ ὡς οὔτε πλείους, οὔτ’ ἐλάττους, οὔτ’ ἄλλως
<span class="lb" data-page="3.217" data-line="4" id="l3.217.4"></span>διατεταγμένας ἄμεινον ἦν αὐτὰς γεγονέναι, νῦν ἂν εἴη ῥητὸν,
<span class="lb" data-page="3.217" data-line="5" id="l3.217.5"></span>ἀναμιμνήσκοντας ἅμα καὶ τῶν ἐν χερσὶ κινήσεων, ὅτι
<span class="lb" data-page="3.217" data-line="6" id="l3.217.6"></span>τε διττὸς ἦν ὁ σκοπὸς τῇ φύσει τῆς κατασκευῆς τῶν σκελῶν,
<span class="lb" data-page="3.217" data-line="7" id="l3.217.7"></span>οὐκ εἰς τάχος μόνον, ὥσπερ τοῖς ἵπποις, ἀλλὰ καὶ εἰς
<span class="lb" data-page="3.217" data-line="8" id="l3.217.8"></span>ἀσφάλειαν ἕδρας παρασκευαζούσῃ αὐτὰ, καὶ διὰ τοῦτο καὶ ἀντιληπτικά
<span class="lb" data-page="3.217" data-line="9" id="l3.217.9"></span>πως ἐργασαμένῃ, ὥσπερ καὶ τὰς χεῖρας. οὕτω τε
<span class="lb" data-page="3.217" data-line="10" id="l3.217.10"></span>θᾶττιν ἂν ἡμῖν ὁ σύμπας περαίνοιτο λόγος, εἰ τὸ μὲν κοινὸν
<span class="lb" data-page="3.217" data-line="11" id="l3.217.11"></span>ὠτῶν τῆς πρὸς τὰς χεῖρας κατασκευῆς ἐπισημαινόμενοι
<span class="lb" data-page="3.217" data-line="12" id="l3.217.12"></span>μόνον ἐν τάχει παρατρέχοιμεν, ἐνδιατρίβοιμεν δὲ τοῖς ἰδίοις.
<span class="lb" data-page="3.217" data-line="13" id="l3.217.13"></span>οὕτω δ’ ἂν καὶ ἡ τέχνη τῆς φύσεως ἐναργέστερον ὀφθείη,
<span class="lb" data-page="3.217" data-line="14" id="l3.217.14"></span>τὴν ἀναλογίαν τῆς κατασκευῆς τῶν κώλων ἅπασαν ἡμῶν
<span class="lb" data-page="3.217" data-line="15" id="l3.217.15"></span>ἐπεξεργαζομένων τῷ λόγῳ, καὶ δεικνύντων οὔτε λεῖπον οὐδὲν
<span class="lb" data-page="3.217" data-line="16" id="l3.217.16"></span>οὔτε πλεονάζον αὐτῶν οὐδετέρῳ. <span class="milestone ed2page" data-n="4.355" data-unit="ed2page" id="ed2page.4.355"></span>καίτοι περὶ
<span class="lb" data-page="3.217" data-line="17" id="l3.217.17"></span>μὲν χειρὸς ὁ πρόσθεν λόγος ἱκανῶς ἐξηγήσατο· καὶ ὅστις
<span class="lb" data-page="3.217" data-line="18" id="l3.217.18"></span>οὐκ ἐθαύμασε τὴν τέχνην τῆς φύσεως, ἢ ἀξύνετός ἐστιν, ﻿
<span class="pb" data-page="3.218" id="p3.218"></span>
<span class="lb" data-page="3.218" data-line="1" id="l3.218.1"></span>ἢ ἰδίᾳ τι αὐτῷ διαφέρει· καιρὸς γὰρ ἂν εἴη μοι τῇ τοῦ
<span class="lb" data-page="3.218" data-line="2" id="l3.218.2"></span>Θουκυδίδου χρήσασθαι λέξει. ἀξύνετος μὲν οὖν ἐστιν, εἰς
<span class="lb" data-page="3.218" data-line="3" id="l3.218.3"></span>ἂν τὰς ἐνεργείας, ὅσας ἄμεινον ἦν ὑπάρχειν ταῖς χερσὶν, ἢ
<span class="lb" data-page="3.218" data-line="4" id="l3.218.4"></span>οὐκ ἐνόησεν, ἢ ἐξ ἄλλης κατασκευῆς ἀμείνους ἔσεσθαι
<span class="lb" data-page="3.218" data-line="5" id="l3.218.5"></span>προσεδόκησεν· ἰδίᾳ δ’ αὐτῷ διαφέρει φθάνοντι μοχθηρᾶς
<span class="lb" data-page="3.218" data-line="6" id="l3.218.6"></span>ἐντετράφθαι δόγμασιν, οἷς οὐχ ἕπεται τεχνικῶς ἅπαντα τὴν
<span class="lb" data-page="3.218" data-line="7" id="l3.218.7"></span>φύσιν ἀπεργάσασθαι. τούτους μὲν ἐλεεῖσθαι χρὴ δυστυχήσαντας
<span class="lb" data-page="3.218" data-line="8" id="l3.218.8"></span>ἐξ ἀρχῆς περὶ τὰ μέγιστα, διδάσκεσθαι δὲ τοὺς
<span class="lb" data-page="3.218" data-line="9" id="l3.218.9"></span>συνετοὺς ἅμα καὶ ἀληθείας ἐραστὰς, οὓς καὶ νῦν ἀναμνήσαντες,
<span class="lb" data-page="3.218" data-line="10" id="l3.218.10"></span>ὡς ἐν τῇ τῶν χειρῶν κατασκευῇ τέτταρας ἐδιδάξαμεν
<span class="lb" data-page="3.218" data-line="11" id="l3.218.11"></span>ἑκάστῳ τῶν δακτύλων ὑπάρχειν χρῆναι κινήσεις ὑπὸ
<span class="lb" data-page="3.218" data-line="12" id="l3.218.12"></span>διττῶν μὲν καὶ μεγίστων τενόντων καμπτομένων, ὑφ’ ἑτέρων
<span class="lb" data-page="3.218" data-line="13" id="l3.218.13"></span>δ’ ἁπλῶν ἡττόνων ἢ κατὰ τοὺς μεγάλους ἐκτεινομένων,
<span class="lb" data-page="3.218" data-line="14" id="l3.218.14"></span>ὑπ’ ἄλλων δὲ ἔτι μικροτέρων ἔξω τε καὶ ὡς ἐπὶ
<span class="lb" data-page="3.218" data-line="15" id="l3.218.15"></span>τὸν μικρὸν δάκτυλον ἀπαγομένων, καὶ πρὸς τῶν μικροτάτων,
<span class="lb" data-page="3.218" data-line="16" id="l3.218.16"></span>οὓς ἀπὸ τῶν κατὰ τὰς χεῖρας μυῶν ἔφαμεν γεννᾶσθαι, τὴν
<span class="lb" data-page="3.218" data-line="17" id="l3.218.17"></span>λοιπὴν κίνησιν τὴν ἐντὸς ὡς ἐπὶ τὸν μέγαν δάκτυλον
<span class="pb" data-page="3.219" id="p3.219"></span>
<span class="lb" data-page="3.219" data-line="1" id="l3.219.1"></span>ἐπιστρεφομένων, ἑξῆς ἐπιδείξομεν, ὡς ἐν τοῖς ποσὶν εὐλόγως
<span class="lb" data-page="3.219" data-line="2" id="l3.219.2"></span>μέν εἰσιν αἱ τέτταρες αὗται κινήσεις ἑκάστῳ τῶν δακτύλων,
<span class="lb" data-page="3.219" data-line="3" id="l3.219.3"></span>ὑπὸ μεγίστων μὲν τενόντων καμπτομένων, ὑπ’ ἐλαχίστων δ’
<span class="lb" data-page="3.219" data-line="4" id="l3.219.4"></span>ἐντὸς ἐπιστρεφομένων, μεταξὺ δ’ ἀμφοῖν τὸ μέγεθος τοῖς
<span class="lb" data-page="3.219" data-line="5" id="l3.219.5"></span>ἐκτείνουσί τε καὶ τοῖς ἔξω περιάγουσιν· οὐ μὴν μεγάλοι
<span class="lb" data-page="3.219" data-line="6" id="l3.219.6"></span>εἰσὶν οἱ κάμπτοντες, ὥσπερ ἐν ταῖς χερσὶν, ὅτι <span class="milestone ed1page" data-n="1.400" data-unit="ed1page" id="ed1page.1.400"></span>μηδ’
<span class="lb" data-page="3.219" data-line="7" id="l3.219.7"></span>ὁμοίως ἐκείναις ἀντιληπτικὸν ὄργανον ἐχρῆν ἀποδειχθῆναι
<span class="lb" data-page="3.219" data-line="8" id="l3.219.8"></span>τὸν πόδα· καὶ μέν γε καὶ ὡς τὰς χώρας τῆς ἐμφύσεως αὐτοῖς
<span class="lb" data-page="3.219" data-line="9" id="l3.219.9"></span>τὰς αὐτὰς φυλάξασα, δι’ ἃς ἐπὶ τῶν χειρῶν ἐδηλώσαμεν
<span class="lb" data-page="3.219" data-line="10" id="l3.219.10"></span>αἰτίας, ἐκώλυσε τὸ μέγεθος. οὐ γὰρ, ὅσον μείζους οἱ πόδες
<span class="lb" data-page="3.219" data-line="11" id="l3.219.11"></span>ὑπάρχουσιν ἄκρων τῶν χειρῶν, τοσοῦτον καὶ οἱ τένοντες
<span class="lb" data-page="3.219" data-line="12" id="l3.219.12"></span>αὐτῶν ὑπερέχουσιν, ἀλλ’ ἔλαττον πολλῷ· μείζων γὰρ ἡ
<span class="lb" data-page="3.219" data-line="13" id="l3.219.13"></span>χρεία καὶ συνεχεστέρας καὶ σφοδροτέρας ἐνεργείας δεομένη
<span class="lb" data-page="3.219" data-line="14" id="l3.219.14"></span>ἡ τῶν ἐν ταῖς χερσὶ δακτύλων. εὐλόγως οὖν ἔμπαλιν ἔχουσι
<span class="lb" data-page="3.219" data-line="15" id="l3.219.15"></span>μέγεθος οὐχ οἱ δάκτυλοι μόνον, ἀλλὰ καὶ οἱ κατὰ τούτους
<span class="lb" data-page="3.219" data-line="16" id="l3.219.16"></span>τένοντες ἐν ποσί τε καὶ χερσίν· ὅσῳ γὰρ ὁ ποὺς ἄκρας
<span class="lb" data-page="3.219" data-line="17" id="l3.219.17"></span>χειρὸς μείζων ὅλος ὅλης, τοσούτῳ καὶ οἱ δάκτυλοι τῶν
<span class="lb" data-page="3.219" data-line="18" id="l3.219.18"></span>δακτύλων καὶ οἱ τένοντες τῶν τενόντων ἐλάττους εἰσί.
<span class="pb" data-page="3.220" id="p3.220"></span>
<span class="lb" data-page="3.220" data-line="1" id="l3.220.1"></span>ταῖς μὲν γὰρ χερσὶ τὸ κῦρος τῆς ἐνεργείας ἐν τοῖς δακτύλοις
<span class="lb" data-page="3.220" data-line="2" id="l3.220.2"></span>ἐστὶν, ἀντιληπτικοῖς ὀργάνοις γενομένοις· τοῖς δὲ ποσὶν, οὐκ
<span class="lb" data-page="3.220" data-line="3" id="l3.220.3"></span>εἰς ἀντίληψιν τὸ σύμπαν, ἀλλ’ εἰς ἕδραν ἀσφαλῆ παρεσκευασμένοις
<span class="lb" data-page="3.220" data-line="4" id="l3.220.4"></span>καὶ μέλλουσιν ὅλον ἐφ’ ἑαυτῶν ὀχήσειν τὸ
<span class="lb" data-page="3.220" data-line="5" id="l3.220.5"></span>ζῶον, αὐτοῖς μὲν πολὺ μείζοσιν ἢ κατὰ τὰς χεῖρας
<span class="lb" data-page="3.220" data-line="6" id="l3.220.6"></span>γίγνεσθαι, μικροὺς δ’ ἔχειν ἄμεινον ἦν τοὺς δακτύλους.
<span class="lb" data-page="3.220" data-line="7" id="l3.220.7"></span>ὥστε καὶ τοὺς τένοντας αὐτῶν μικροτέρους πολλῷ τῶν ἐν
<span class="lb" data-page="3.220" data-line="8" id="l3.220.8"></span>ταῖς χερσὶ βέλτιον ἦν γενέσθαι τενόντων, ὅσον ὄργανά τε
<span class="lb" data-page="3.220" data-line="9" id="l3.220.9"></span>σμικρότερα καὶ πρὸς ἐλάττους τε καὶ ἀσθενεστέρας ἐνεργείας
<span class="lb" data-page="3.220" data-line="10" id="l3.220.10"></span>παρεσκευασμένα κινήσειν ἔμελλον. οὐκ οὖν τέτταρα
<span class="lb" data-page="3.220" data-line="11" id="l3.220.11"></span>εὔλογον ἦν γένη τῶν κινούντων τοὺς δακτύλους τενόντων
<span class="lb" data-page="3.220" data-line="12" id="l3.220.12"></span>ἀπὸ τῶν ἐν τῇ κνήμῃ γεννῆσαι μυῶν, ὥσπερ ἐπὶ τῆς χειρὸς
<span class="lb" data-page="3.220" data-line="13" id="l3.220.13"></span>ἀπὸ τῶν ἐπὶ τοῦ πήχεως, ἀλλὰ δύο μόνα, τό τε τὴν ἔκτασιν
<span class="lb" data-page="3.220" data-line="14" id="l3.220.14"></span>ἐργαζόμενον αὐτῶν καὶ τὸ τὴν κάμψιν τοῦ πρώτου τε
<span class="lb" data-page="3.220" data-line="15" id="l3.220.15"></span>καὶ τρίτου τῶν ἐν τοῖς τέτρασι δακτύλοις ἄρθρων. καὶ μάλιστά
<span class="lb" data-page="3.220" data-line="16" id="l3.220.16"></span>γ’ ἐν τούτοις ἐστὶ θαυμάζειν τῆς φύσεως τὴν τέχνην,
<span class="lb" data-page="3.220" data-line="17" id="l3.220.17"></span>ἐν οἷς ὁμοιότητος ἅμα καὶ ἀνομοιότητος οὔσης, ἀνάλογον
<span class="lb" data-page="3.220" data-line="18" id="l3.220.18"></span>μὲν ἐκόσμησεν ἀλλήλαις τὰς ὁμοιότητας, οὐκ ἀνάλογον δὲ
<span class="pb" data-page="3.221" id="p3.221"></span>
<span class="lb" data-page="3.221" data-line="1" id="l3.221.1"></span>τὰς ἑτερότητας. ὅτι μὲν γὰρ εἰς τέτταρας ἄγεσθαι κινήσεις
<span class="lb" data-page="3.221" data-line="2" id="l3.221.2"></span>ἕκαστον τῶν δακτύλων καθ’ ἕκαστον τῶν ἄρθρων χρὴ, καὶ
<span class="lb" data-page="3.221" data-line="3" id="l3.221.3"></span>ὡς πλεονεκτεῖν ἀεὶ τὰς ἔσω, καὶ διὰ τοῦτό γε καὶ διττὰς
<span class="lb" data-page="3.221" data-line="4" id="l3.221.4"></span>ἔχειν τὰς ἀρχὰς, <span class="milestone ed2page" data-n="4.356" data-unit="ed2page" id="ed2page.4.356"></span>ὁμοιότης ἂν εἴη κατὰ τοῦτο ποσί
<span class="lb" data-page="3.221" data-line="5" id="l3.221.5"></span>τε καὶ χερσίν· ὅτι δὲ μικροτέρων ἁπάντων δέονται τῶν τενόντων
<span class="lb" data-page="3.221" data-line="6" id="l3.221.6"></span>οἱ ἐν τοῖς ποσὶ δάκτυλοι, καὶ ὅτι τὰ μόρια μείζω
<span class="lb" data-page="3.221" data-line="7" id="l3.221.7"></span>τε καὶ πλείω τοῦ ποδὸς, ἀνομοιότης κατὰ τοῦτο ἂν τοῖς
<span class="lb" data-page="3.221" data-line="8" id="l3.221.8"></span>μέλεσίν ἐστι. πῶς οὖν αὐτὰ δικαίως ἡ φύσις ἐκόσμησε,
<span class="lb" data-page="3.221" data-line="9" id="l3.221.9"></span>λεκτέον ἂν εἴη. τὰς μὲν κινήσεις ἑκάστῳ τῶν ἄρθρων ἐργασαμένη
<span class="lb" data-page="3.221" data-line="10" id="l3.221.10"></span>τέτταρας, καὶ τὰς ἀρχὰς αὐτῶν πέντε ποιήσασα,
<span class="lb" data-page="3.221" data-line="11" id="l3.221.11"></span>καθάπερ ἐπὶ τῆς χειρὸς, οὐ μὴν ἔκ γε τῶν ἀναλόγων ἁπάσας
<span class="lb" data-page="3.221" data-line="12" id="l3.221.12"></span>ὁρμωμένας χωρίων. ἐν μὲν γὰρ ταῖς χερσὶν, ὡς ἐπεδείκνυμεν,
<span class="lb" data-page="3.221" data-line="13" id="l3.221.13"></span>ἀπὸ τῶν ἐν αὐταῖς μυῶν τῶν μικρῶν οἱ τῆς λοξῆς
<span class="lb" data-page="3.221" data-line="14" id="l3.221.14"></span>ἔσω κινήσεως ἐξηγούμενοι τένοντες ἀπέφυσαν μόνοι, τῶν
<span class="lb" data-page="3.221" data-line="15" id="l3.221.15"></span>ἄλλων ἁπάντων ἀπὸ τοῦ πήχεως καταφερομένων. ἐν δ’ αὖ
<span class="lb" data-page="3.221" data-line="16" id="l3.221.16"></span>τοῖς ποσὶν οὐχ οὕτως, ἀλλ’ αἱ τρεῖς μὲν ἐξ αὐτῶν τῶν ποδῶν
<span class="lb" data-page="3.221" data-line="17" id="l3.221.17"></span>ἄρχονται, δύο δ’ ἐκ τῆς κνήμης καταφέρονται. ἐπὶ μὲν
<span class="lb" data-page="3.221" data-line="18" id="l3.221.18"></span>γὰρ τῆς ἄκρας χειρὸς οὐκ ἦν ἑτέρα χώρα σχολάζουσα· τοῦ
<span class="pb" data-page="3.222" id="p3.222"></span>
<span class="lb" data-page="3.222" data-line="1" id="l3.222.1"></span>δέ γε ποδὸς, ὡς ἂν ἐπιμήκους ὑπάρχοντος, ἐν μὲν τῷ κατὰ
<span class="lb" data-page="3.222" data-line="2" id="l3.222.2"></span>τὸ πεδίον χωρίῳ τοὺς τῆς λοξῆς ἔσω κινήσεως ἐξηγουμένους
<span class="lb" data-page="3.222" data-line="3" id="l3.222.3"></span>μῦς κατέθετο, κατὰ δὲ τὸ λοιπὸν αὐτοῦ πᾶν τὸ μέχρι τῆς
<span class="lb" data-page="3.222" data-line="4" id="l3.222.4"></span>πτέρνης τοὺς τὸ δεύτερον ἄρθρον ἑκάστου τῶν τεττάρων
<span class="lb" data-page="3.222" data-line="5" id="l3.222.5"></span>δακτύλων κάμπτοντας· οὕτω κᾀκ τῶν ἄνω μερῶν τοῦ ποδὸς
<span class="lb" data-page="3.222" data-line="6" id="l3.222.6"></span>ἄλλους ἐπέθηκε μῦς, τῆς λοξῆς τῆς ἐκτὸς ἡγησομένους κινήσεως.
<span class="lb" data-page="3.222" data-line="7" id="l3.222.7"></span>ἐπὶ δὲ τῆς χειρὸς, ὅτι καὶ μείζους ἐχρῆν εἶναι
<span class="lb" data-page="3.222" data-line="8" id="l3.222.8"></span>τοὺς ἀνάλογον αὐτῶν μῦς, καὶ αὐτὸ τὸ μέλος τοῦ μέλους
<span class="lb" data-page="3.222" data-line="9" id="l3.222.9"></span>μικρότερον ἦν, ἀδύνατον ἐγένετο ταῦτα τὰ δύο γένη περιθεῖναι
<span class="lb" data-page="3.222" data-line="10" id="l3.222.10"></span>τῶν μυῶν, ἀλλὰ τὸ πρῶτον εἰρημένον ἐστὶ μόνον.
<span class="lb" data-page="3.222" data-line="11" id="l3.222.11"></span>διὰ τοῦτ’ οὖν ἑπτὰ μὲν ἄκρᾳ τῇ χειρὶ γεγόνασιν οἱ σύμπαντες
<span class="lb" data-page="3.222" data-line="12" id="l3.222.12"></span>μύες, ὡς ἂν τοῖς πέντε τοῖς ἔσω περιάγουσι δυοῖν
<span class="lb" data-page="3.222" data-line="13" id="l3.222.13"></span>προστεθέντων, τοῦ τε κατὰ τὸν μικρὸν δάκτυλον ἔξωθεν
<span class="lb" data-page="3.222" data-line="14" id="l3.222.14"></span>καὶ τοῦ προσάγοντος τῷ λιχανῷ τὸν μέγαν. ἐπὶ δ’ οὖν τοῦ
<span class="lb" data-page="3.222" data-line="15" id="l3.222.15"></span>ποδὸς οὐχ οὗτοι μόνον, ἀλλ’ οἵ τε περιάγοντες αὐτοὺς ἐκτὸς
<span class="lb" data-page="3.222" data-line="16" id="l3.222.16"></span>οἵ τε τὸ δεύτερον ἄρθρον ἑκάστου τῶν δακτύλων τῶν
<span class="lb" data-page="3.222" data-line="17" id="l3.222.17"></span>τεττάρων κάμπτοντες. ὁ γὰρ δὴ μέγας ἐν αὐτοῖς μόνος ἁπάντων
<span class="lb" data-page="3.222" data-line="18" id="l3.222.18"></span>μειζόνων τενόντων ἀποβλάστημα καταφυόμενον εἴς τε τὸ ﻿
<span class="pb" data-page="3.223" id="p3.223"></span>
<span class="lb" data-page="3.223" data-line="1" id="l3.223.1"></span>δεύτερον ἄρθρον ἐπ’ αὐτοῦ καὶ τὸ τρίτον ἔχει παραπλησίως
<span class="lb" data-page="3.223" data-line="2" id="l3.223.2"></span>τῷ κατὰ τὰς χεῖρας. ταῦτ’ οὖν ὁμοίως θ’ ἅμα καὶ
<span class="lb" data-page="3.223" data-line="3" id="l3.223.3"></span>διαφερόντως ἔχουσιν οἱ ἐν τοῖς ποσὶ τένοντες τοῖς ἐν ταῖς
<span class="lb" data-page="3.223" data-line="4" id="l3.223.4"></span>χερσίν· ὁμοίως μὲν, ὅτι πέντε αὐτῶν εἰσι γένη καὶ τέτταρας
<span class="lb" data-page="3.223" data-line="5" id="l3.223.5"></span>ἑκάστῳ δακτύλῳ κινήσεις ἐκπορίζοντα, διαφερόντως δὲ
<span class="lb" data-page="3.223" data-line="6" id="l3.223.6"></span>κατὰ τὰς ἀρχάς. ἐν μὲν γὰρ ταῖς χερσὶ μόνη τῶν λοξῶν
<span class="lb" data-page="3.223" data-line="7" id="l3.223.7"></span>κινήσεων ἡ ἔσω τὴν ἀρχὴν ἐκ τῶν κατ’ αὐτὰς ἔχει μυῶν,
<span class="lb" data-page="3.223" data-line="8" id="l3.223.8"></span>αἱ δ’ ἄλλαι τέτταρες ἀπὸ τῶν ἀνωτέρω τε καὶ κατὰ τὸν
<span class="lb" data-page="3.223" data-line="9" id="l3.223.9"></span>πῆχυν· ἐπὶ δ’ αὖ τῶν ποδῶν ἄνωθεν μὲν ἐκ τῆς κνήμης αἱ
<span class="lb" data-page="3.223" data-line="10" id="l3.223.10"></span>δύο καθήκουσι, κάτωθεν δ’ ἐξ αὐτῶν τῶν ποδῶν αἱ τρεῖς
<span class="lb" data-page="3.223" data-line="11" id="l3.223.11"></span>ὥρμηνται. καὶ ἡ αἰτία λέλεκται· ὅτι τε γὰρ μικρῶν αὐταῖς
<span class="lb" data-page="3.223" data-line="12" id="l3.223.12"></span>ἔδει τενόντων, καὶ διὰ τοῦτο καὶ τῶν μυῶν, καὶ ὅτι κατ’
<span class="lb" data-page="3.223" data-line="13" id="l3.223.13"></span>αὐτοὺς τοὺς πόδας ἦν χώρα σχολάζουσα, διὰ τοῦτ’ ἐνταῦθα
<span class="lb" data-page="3.223" data-line="14" id="l3.223.14"></span>ἐτάχθησαν. ἀλλὰ μὲν δὴ καὶ ταύτῃ γε ἀνομοίως ἔχει τῶν
<span class="lb" data-page="3.223" data-line="15" id="l3.223.15"></span>τενόντων ἡ διανομὴ κατά τε τοὺς πόδας καὶ τὰς χεῖρας,
<span class="lb" data-page="3.223" data-line="16" id="l3.223.16"></span>ὅτι τοῖς μὲν ἐν ταῖς χερσὶν τὸ πρῶτόν τε καὶ τρίτον ἄρθρον
<span class="lb" data-page="3.223" data-line="17" id="l3.223.17"></span>ἑκάστου τῶν δακτύλων κάμπτουσιν οὐδεὶς ἕτερος ἀφ’
<span class="lb" data-page="3.223" data-line="18" id="l3.223.18"></span>ἑτέρου μυὸς ἀρχόμενος ἐπιμίγνυται τένων, οἱ δ’ ἐν τοῖς
<span class="pb" data-page="3.224" id="p3.224"></span>
<span class="lb" data-page="3.224" data-line="1" id="l3.224.1"></span>ποσὶν, οἱ ἀνάλογον αὐτοῖς, οὐκ ἐξ ἑνὸς ἄρχονται μυὸς, ἀλλ’
<span class="lb" data-page="3.224" data-line="2" id="l3.224.2"></span>ὁμοιότατοι τοῖς εἰς ὅλας τὰς χεῖρας ἀπὸ τοῦ κατὰ τὸν
<span class="lb" data-page="3.224" data-line="3" id="l3.224.3"></span>τράχηλον νωτιαίου νεύροις ἐκφυομένοις ἐπιπλέκονταί τε καὶ
<span class="lb" data-page="3.224" data-line="4" id="l3.224.4"></span>ἀναμίγνυνται πρὸς ἀλλήλους. οὕτω δέ πως ἔχει καὶ ἡ εἰς
<span class="lb" data-page="3.224" data-line="5" id="l3.224.5"></span>τὰ σκέλη τῶν νεύρων ἔκφυσις ἀπὸ τοῦ κατὰ τὴν ὀσφὺν
<span class="lb" data-page="3.224" data-line="6" id="l3.224.6"></span>νωτιαίου. καὶ γίγνεται τοῦτο ὑπὸ τῆς φύσεως, ἵν’ ἑκάστου
<span class="lb" data-page="3.224" data-line="7" id="l3.224.7"></span>τῶν οὕτως κινουμένων ὀργάνων οἷον διπλῆ τις ἀρχὴ κινήσεως
<span class="lb" data-page="3.224" data-line="8" id="l3.224.8"></span>ὑπάρχῃ πρὸς τὸ, κᾂν ἡ ἑτέρα ποτὲ πάθῃ, τὴν γοῦν
<span class="lb" data-page="3.224" data-line="9" id="l3.224.9"></span>λοιπὴν αὐτοῖς ὑπηρετεῖν. <span class="milestone ed2page" data-n="4.357" data-unit="ed2page" id="ed2page.4.357"></span>καὶ διὰ τοῦτο, ἔνθα ἤτοι μῆκος
<span class="lb" data-page="3.224" data-line="10" id="l3.224.10"></span>ἱκανὸν ἀποστάσεως, ἢ τὸ χωρίον ᾖ σφαλερὸν, ἐνταῦθα τὴν
<span class="lb" data-page="3.224" data-line="11" id="l3.224.11"></span>τοιαύτην ἐπιτεχνᾶται μίξιν. ἐπὶ μὲν οὖν τῶν χειρῶν τε καὶ
<span class="lb" data-page="3.224" data-line="12" id="l3.224.12"></span>σκελῶν ἀξιόλογον τὸ ἐν μέσῳ διάστημα τῆς ἀρχῆς τῶν
<span class="lb" data-page="3.224" data-line="13" id="l3.224.13"></span>νεύρων καὶ τῆς τελευτῆς· ἐπὶ δὲ τῶν κάτω τοῦ ποδὸς
<span class="lb" data-page="3.224" data-line="14" id="l3.224.14"></span>ἐπικίνδυνον τὸ χωρίον· ἀεὶ γὰρ ἐπὶ τούτου ποδὸς βέβηκε
<span class="lb" data-page="3.224" data-line="15" id="l3.224.15"></span>τὸ ζῶον, ὥστε καὶ τέμνεσθαι, καὶ θλᾶσθαι, καὶ παντοίως
<span class="lb" data-page="3.224" data-line="16" id="l3.224.16"></span>πονεῖν ἑτοιμότερον τοῖς ταύτῃ τένουσι τῶν ἀνάλογον
<span class="lb" data-page="3.224" data-line="17" id="l3.224.17"></span>αὐτοῖς ἐχόντων ἐν χερσί· καὶ διὰ τοῦτο ἡ προειρημένη
<span class="lb" data-page="3.224" data-line="18" id="l3.224.18"></span>τῶν ἐνταῦθα τενόντων ἐπιμιξία γέγονεν. οἱ μέντοι πάνυ
<span class="pb" data-page="3.225" id="p3.225"></span>
<span class="lb" data-page="3.225" data-line="1" id="l3.225.1"></span>σμικροὶ μύες, οἱ παροφθέντες τοῖς ἀνατομικοῖς, ὥσπερ κᾀμοὶ
<span class="lb" data-page="3.225" data-line="2" id="l3.225.2"></span>μέχρι πολλοῦ, τὸ πρῶτον ἄρθρον ἑκάστου δακτύλου
<span class="lb" data-page="3.225" data-line="3" id="l3.225.3"></span>κάμπτουσιν ὡσαύτως ἐν χερσί τε καὶ ποσί. τούτου οὖν
<span class="lb" data-page="3.225" data-line="4" id="l3.225.4"></span>ἕνεκα θαυμάζειν χρὴ τὴν φύσιν· καὶ τούτων δ’ οὐχ ἧττον,
<span class="lb" data-page="3.225" data-line="5" id="l3.225.5"></span>ὅτι μηδένα μῦν λοξὸν ἐκ τῆς κνήμης ἐνέφυσεν εἰς τὴν περόνην
<span class="lb" data-page="3.225" data-line="6" id="l3.225.6"></span>ἀνάλογον τοῖς ἐν χειρὶ τὸν πῆχυν τῇ κερκίδι συνάπτουσιν.
<span class="lb" data-page="3.225" data-line="7" id="l3.225.7"></span>ἐπὶ μὲν γὰρ τῆς χειρὸς ὅτι μὴ μόνον ἐκτείνειν
<span class="lb" data-page="3.225" data-line="8" id="l3.225.8"></span>τε καὶ κάμπτειν ὅλον τὸ κῶλον, ἀλλὰ καὶ περιάγειν ἐφ’
<span class="lb" data-page="3.225" data-line="9" id="l3.225.9"></span>ἑκάτερα βέλτιον ἦν, ἀποδέδεικται πρόσθεν. ἐπὶ δὲ τοῦ σκέλους,
<span class="lb" data-page="3.225" data-line="10" id="l3.225.10"></span>σκοπὸν ἐχούσης τῆς κατασκευῆς οὐ τὸ πολυειδὲς τῆς
<span class="lb" data-page="3.225" data-line="11" id="l3.225.11"></span>ἀντιλήψεως, ἀλλὰ τὸ τῆς βάσεως ἑδραῖον, οὐ μόνον οὐδὲν
<span class="lb" data-page="3.225" data-line="12" id="l3.225.12"></span>ἔμελλεν ἐκ τῶν τοιούτων κινήσεων ἔσεσθαι πλέον, ἀλλὰ καὶ
<span class="lb" data-page="3.225" data-line="13" id="l3.225.13"></span>προσαπόλλυσθαί τι τῆς ἀσφαλείας. ἐλαττόνων<span class="milestone ed1page" data-n="1.401" data-unit="ed1page" id="ed1page.1.401"></span> τε γὰρ
<span class="lb" data-page="3.225" data-line="14" id="l3.225.14"></span>ἄρθρων καὶ ἁπλουστέρων τῶν κινήσεων ἔδει τῷ μηδαμόσε
<span class="lb" data-page="3.225" data-line="15" id="l3.225.15"></span>μέλλοντι ἐπιτραπήσασθαι κατὰ μηδεμίαν ἐνέργειαν σφοδράν.
<span class="lb" data-page="3.225" data-line="16" id="l3.225.16"></span>οὔκουν οὔτε κατὰ γόνυ διττὴν διάρθρωσιν ἐποιήσατο πρὸς μηρὸν
<span class="lb" data-page="3.225" data-line="17" id="l3.225.17"></span>ἑκατέρου τῶν ὀστῶν, ἰδίαν μὲν κνήμης, ἰδίαν δὲ περόνης,
<span class="pb" data-page="3.226" id="p3.226"></span>
<span class="lb" data-page="3.226" data-line="1" id="l3.226.1"></span>ὡς ἐν χειρὶ πρὸς βραχίονα πήχεως μὲν ἑτέραν, κερκίδος
<span class="lb" data-page="3.226" data-line="2" id="l3.226.2"></span>δ’ ἑτέραν, οὔτε διέστησεν ἀπ’ ἀλλήλων ἄμφω τὰ πέρατα
<span class="lb" data-page="3.226" data-line="3" id="l3.226.3"></span>κνήμης καὶ περόνης, ἀλλ’ ἑκατέρωθεν συνέφυσε. περιττὸν
<span class="lb" data-page="3.226" data-line="4" id="l3.226.4"></span>γὰρ ἦν, ὧν οὐκ ἔχρῃζε τὸ κῶλον κινήσεων, ἢ διαρθρώσεις
<span class="lb" data-page="3.226" data-line="5" id="l3.226.5"></span>ταύταις, ἢ μῦς παρασκευάζειν, ὥσπερ γε καὶ ῥᾴθυμον, ὧν
<span class="lb" data-page="3.226" data-line="6" id="l3.226.6"></span>ἐδεῖτο παραλείπειν ἡντιναοῦν. ἀλλ’ οὔτε παραλέλειπταί τι
<span class="lb" data-page="3.226" data-line="7" id="l3.226.7"></span>τῇ φύσει κατ’ οὐδέτερον τῶν κώλων, οὔτε εἰς πλῆθος ἀργὸν
<span class="lb" data-page="3.226" data-line="8" id="l3.226.8"></span>καὶ μάταιον ἐκτέταται, σύμπαντα δὲ τὰ ἄλλα καὶ ὁ
<span class="lb" data-page="3.226" data-line="9" id="l3.226.9"></span>τῶν μυῶν ἀριθμὸς εἰς ἄκραν ἥκει τοῦ ζώου πρόνοιαν. περὶ
<span class="lb" data-page="3.226" data-line="10" id="l3.226.10"></span>μὲν οὖν τῶν κατὰ τὸν πῆχυν εἴρηται πρόσθεν, ὡς οὔτ’
<span class="lb" data-page="3.226" data-line="11" id="l3.226.11"></span>ἐλάττους, οὔτε πλείους, ὥς τε οὐδὲ μικροτέρους ἢ μείζους,
<span class="lb" data-page="3.226" data-line="12" id="l3.226.12"></span>ἢ ἄλλην τινὰ θέσιν ἔχοντας ἐχρῆν αὐτοὺς γενέσθαι. κατὰ
<span class="lb" data-page="3.226" data-line="13" id="l3.226.13"></span>δὲ τὴν κνήμην τρισκαίδεκα τενόντων εἰσὶ κεφαλαὶ, ὄπισθεν
<span class="lb" data-page="3.226" data-line="14" id="l3.226.14"></span>μὲν ἓξ, ἔμπροσθεν δὲ ἑπτὰ, καὶ κινοῦσι τὸν πόδα τὰς
<span class="lb" data-page="3.226" data-line="15" id="l3.226.15"></span>προσηκούσας ἁπάσας κινήσεις. προσήκουσι δὲ ὅλῳ μὲν
<span class="lb" data-page="3.226" data-line="16" id="l3.226.16"></span>αὐτῷ χωρὶς τῶν δακτύλων τέτταρες, ὥσπερ καὶ τῷ καρπῷ·
<span class="lb" data-page="3.226" data-line="17" id="l3.226.17"></span>καὶ χρὴ τῶν ἐπ’ ἐκείνου λελεγμένων ἀναμνησθέντας, ὑπὲρ
<span class="pb" data-page="3.227" id="p3.227"></span>
<span class="lb" data-page="3.227" data-line="1" id="l3.227.1"></span>τοῦ μὴ μακρὸν γενέσθαι τὸν λόγον, ἀκοῦσαι τῆς ἀναλογίας
<span class="lb" data-page="3.227" data-line="2" id="l3.227.2"></span>αὐτῶν. ὡς γὰρ ἐπ’ ἐκείνου δύο μὲν ἀπονευρώσεις μυῶν
<span class="lb" data-page="3.227" data-line="3" id="l3.227.3"></span>ἔσωθεν ἐνεφύοντο, δύο δ’ ἔξωθεν, τὰς τέτταρας κινοῦσαι
<span class="lb" data-page="3.227" data-line="4" id="l3.227.4"></span>τὸν καρπὸν κινήσεις, οὕτω κᾀνταῦθα τοῦ μὲν ἐπιτεταμένου
<span class="lb" data-page="3.227" data-line="5" id="l3.227.5"></span>τῇ κνήμῃ μυὸς ἔμπροσθεν ἀποφυόμενός τις τένων εὔρωστος
<span class="lb" data-page="3.227" data-line="6" id="l3.227.6"></span>ἱκανῶς δίχα σχισθεὶς ἐμφύεται τοῖς πρὸ τοῦ μεγάλου δακτύλου
<span class="lb" data-page="3.227" data-line="7" id="l3.227.7"></span>μέρεσι τοῦ ποδὸς, τοῦ δὲ περιτεταμένου τῇ περόνῃ
<span class="lb" data-page="3.227" data-line="8" id="l3.227.8"></span>τοῖς πρὸ τοῦ μικροῦ. καὶ εἰ μὲν ἀμφοτέρως ταθεῖεν, ἀναρτῶσί
<span class="lb" data-page="3.227" data-line="9" id="l3.227.9"></span>τε καὶ σιμοῦσιν ἅπαντα τὸν πόδα, καθάπερ οἱ ἐπὶ
<span class="lb" data-page="3.227" data-line="10" id="l3.227.10"></span>τῆς χειρὸς ἀνάλογον αὐτοῖς ἔχοντες ἐκτείνειν τὸν καρπὸν
<span class="lb" data-page="3.227" data-line="11" id="l3.227.11"></span>ἐλέγοντο· θατέρου δὲ ἐνεργήσαντος, αἱ ἐπὶ τὰ πλάγια κινήσεις
<span class="lb" data-page="3.227" data-line="12" id="l3.227.12"></span>ὡσαύτως ταῖς ἐν καρπῷ γίνονται. <span class="milestone ed2page" data-n="4.358" data-unit="ed2page" id="ed2page.4.358"></span>καὶ μέν τοι
<span class="lb" data-page="3.227" data-line="13" id="l3.227.13"></span>κᾀκ τῶν ὄπισθεν ἀνάλογον τοῖς ἐν χερσὶν ἀντέταξεν ἡ
<span class="lb" data-page="3.227" data-line="14" id="l3.227.14"></span>φύσις ἀποβλαστήματα δύο μυῶν, τὰς ἐναντίας ταῖς εἰρημέναις
<span class="lb" data-page="3.227" data-line="15" id="l3.227.15"></span>ἐργασόμενα κινήσεις τοῦ ποδός. ὧν τὸ μὲν ἔλαττον,
<span class="lb" data-page="3.227" data-line="16" id="l3.227.16"></span>ἀπὸ τοῦ διὰ βάθους φερομένου μυὸς ἀρχόμενον, εἰς
<span class="lb" data-page="3.227" data-line="17" id="l3.227.17"></span>τὴν πρὸ τοῦ μεγάλου δακτύλου χώραν ἐμφύεται κάτωθεν· ﻿
<span class="pb" data-page="3.228" id="p3.228"></span>
<span class="lb" data-page="3.228" data-line="1" id="l3.228.1"></span>τὸ δ’ ἕτερον τὸ μεῖζον ὁ ἐπιφανὴς οὗτός ἐστι τένων, ὁ εἰς
<span class="lb" data-page="3.228" data-line="2" id="l3.228.2"></span>τὴν πτέρναν ὄπισθεν ἀναφυόμενος, ἱκανῶς εὔρωστός τε καὶ
<span class="lb" data-page="3.228" data-line="3" id="l3.228.3"></span>μέγιστος, ὃς εἰ καὶ μόνος ποτὲ πάθῃ, χωλεύειν ἀνάγκη τῷ
<span class="lb" data-page="3.228" data-line="4" id="l3.228.4"></span>ποδί. τὸ γὰρ ὑποτεταγμένον ὅλῳ τῷ σκέλει κατ’ εὐθεῖαν
<span class="lb" data-page="3.228" data-line="5" id="l3.228.5"></span>ὀστοῦν, ὃ δὴ καλεῖται πτέρνα, μέγιστον καὶ ἰσχυρότατον
<span class="lb" data-page="3.228" data-line="6" id="l3.228.6"></span>ὑπάρχον ἁπάντων τῶν ἐν τοῖς ποσὶν ὀστῶν, ὁ τένων οὗτος
<span class="lb" data-page="3.228" data-line="7" id="l3.228.7"></span>ἐφ’ ἑαυτὸν ἕλκων, ἑδράζει σύμπαν οὕτω τὸ κῶλον, ὥστε
<span class="lb" data-page="3.228" data-line="8" id="l3.228.8"></span>καὶ εἰ κατὰ θάτερον τῶν ποδῶν ἵστασθαί ποτε ἐθελήσαις
<span class="lb" data-page="3.228" data-line="9" id="l3.228.9"></span>ὑψώσας τὸν ἕτερον, οὐκ ἂν περιτραπείης, οὐδὲ καταπέσοις,
<span class="lb" data-page="3.228" data-line="10" id="l3.228.10"></span>οὐδ’ εἰ τῶν ἄλλων τις πεπόνθοι τενόντων· οὕτω μεγάλην
<span class="lb" data-page="3.228" data-line="11" id="l3.228.11"></span>τε καὶ ἀντίῤῥοπον ἅπασι τοῖς ἄλλοις ἔχει τὴν δύναμιν. πῶς
<span class="lb" data-page="3.228" data-line="12" id="l3.228.12"></span>δ’ οὐκ ἔμελλεν, εἰς τὸ πρῶτον καὶ κυριώτατον ὄργανον τῆς
<span class="lb" data-page="3.228" data-line="13" id="l3.228.13"></span>βαδίσεως ἐμφυόμενος, τὴν πτέρναν, καὶ συνάπτων αὐτὴν τῇ
<span class="lb" data-page="3.228" data-line="14" id="l3.228.14"></span>κνήμῃ μόνος; ἄχρι μὲν δὴ τῆς θέσεώς τε καὶ τῆς ἐνεργείας,
<span class="lb" data-page="3.228" data-line="15" id="l3.228.15"></span>ἧς πεπίστευται, τῷ πρὸ τοῦ μικροῦ δακτύλου τῆς χειρὸς
<span class="lb" data-page="3.228" data-line="16" id="l3.228.16"></span>ἔσωθεν ἐμφυομένῳ τένοντι κατὰ πᾶν ἀνάλογον ἔχει· τὸ
<span class="lb" data-page="3.228" data-line="17" id="l3.228.17"></span>δὲ πρὸς ἐξαίρετον εἰς ἀξίωμα χρείας αὑτῷ παρὰ τοῦ τῆς
<span class="pb" data-page="3.229" id="p3.229"></span>
<span class="lb" data-page="3.229" data-line="1" id="l3.229.1"></span>πτέρνης ὀστοῦ προσεκτήσατο, οὐδὲν οὔτ’ ἀνάλογον ἐν τῇ
<span class="lb" data-page="3.229" data-line="2" id="l3.229.2"></span>χειρὶ μόριον ἔχοντος, ὡς καὶ πρόσθεν εἴρηται, καὶ μόνου
<span class="lb" data-page="3.229" data-line="3" id="l3.229.3"></span>πᾶν ὀχοῦντος τὸ σῶμα. ταῦτ’ οὖν ἡ φύσις γιγνώσκουσα
<span class="lb" data-page="3.229" data-line="4" id="l3.229.4"></span>τρίτην αὐτοῦ τὴν ἀρχὴν τῆς κινήσεως ἐποιήσατο. διὸ καὶ
<span class="lb" data-page="3.229" data-line="5" id="l3.229.5"></span>θαυμάζειν οἶμαί σε μάλιστα τὴν τέχνην αὐτῆς, εἰ προσέχοις
<span class="lb" data-page="3.229" data-line="6" id="l3.229.6"></span>τὸν νοῦν τοῖς ἐν ταῖς ἀνατομαῖς φαινομένοις, καὶ θεάσῃ
<span class="lb" data-page="3.229" data-line="7" id="l3.229.7"></span>τὸν μὲν ἐκτείνοντα τοὺς δακτύλους μῦν ἕνα πολλοῖς ὑπηρετοῦντα
<span class="lb" data-page="3.229" data-line="8" id="l3.229.8"></span>μορίοις, ὡσαύτως δὲ καὶ τῶν ἄλλων ἕκαστον τῶν
<span class="lb" data-page="3.229" data-line="9" id="l3.229.9"></span>κατὰ τὸν πόδα καὶ τὴν κνήμην ὅλως εἰς πλείους τελευτῶντα
<span class="lb" data-page="3.229" data-line="10" id="l3.229.10"></span>τένοντας, ἢ, εἰ μικρὸς ᾖ, πάντως γε εἰς ἕνα, καθάπερ
<span class="lb" data-page="3.229" data-line="11" id="l3.229.11"></span>γε καὶ οἱ ἐν τοῖς ποσὶ, μόνον δὲ τὸν εἰς τὴν πτέρναν
<span class="lb" data-page="3.229" data-line="12" id="l3.229.12"></span>καθήκοντα τριῶν εἰς αὐτὸν ἐλθόντων μεγάλων μυῶν ἐκφυόμενον,
<span class="lb" data-page="3.229" data-line="13" id="l3.229.13"></span>ἵν’, εἰ καί ποτε ἐξ αὐτῶν εἷς τις ἢ καὶ δύο πάθοιεν,
<span class="lb" data-page="3.229" data-line="14" id="l3.229.14"></span>οἱ λοιποὶ γοῦν ἢ ὁ λοιπὸς ὑπηρετοῖ. καὶ πολλαχόθεν
<span class="lb" data-page="3.229" data-line="15" id="l3.229.15"></span>μὲν οὖν καὶ ἄλλοθεν τοῦ σώματος ἡ φύσις ἀπεδείξατο
<span class="lb" data-page="3.229" data-line="16" id="l3.229.16"></span>τὴν τοιαύτην πρόνοιαν, ἔνθα κίνησίς ἐστιν εἰς μέγα διαφέρουσα
<span class="lb" data-page="3.229" data-line="17" id="l3.229.17"></span>τῷ ζώῳ, πολλὰς αὐτῇ ἐνεργασαμένη τὰς ἀρχάς·
<span class="lb" data-page="3.229" data-line="18" id="l3.229.18"></span>ἀτὰρ οὖν κᾀνταῦθα κατὰ τὸν ἐκ τῶν δύο μυῶν τῶν μεγάλων,
<span class="pb" data-page="3.230" id="p3.230"></span>
<span class="lb" data-page="3.230" data-line="1" id="l3.230.1"></span>τῶν ὄπισθεν τῆς κνήμης τεταγμένων, ἐκφυόμενον τένοντα
<span class="lb" data-page="3.230" data-line="2" id="l3.230.2"></span>εἰς τὴν πτέρναν καθήκοντα διάδηλός ἐστι τὸ τῆς
<span class="lb" data-page="3.230" data-line="3" id="l3.230.3"></span>χρείας ἀξίωμα προϊδομένη τε καὶ ὡς ἔνι μάλιστα τῆς δυσπαθείας
<span class="lb" data-page="3.230" data-line="4" id="l3.230.4"></span>αὐτῆς προνοησαμένη. νομίζουσι μὲν οὖν οἱ πρὸ
<span class="lb" data-page="3.230" data-line="5" id="l3.230.5"></span>ἐμοῦ πάντες ἀνατομικοὶ, τοὺς τὴν γαστροκνημίαν ἐργαζομένους
<span class="lb" data-page="3.230" data-line="6" id="l3.230.6"></span>τρεῖς μῦς εἰς τὴν πτέρναν ἐμβάλλειν· ἔχει δ’ οὐχ
<span class="lb" data-page="3.230" data-line="7" id="l3.230.7"></span>οὕτω τἀληθές. ἑνὸς γὰρ αὐτῶν οὐ σμικρὰ μοῖρα τοῦ τένοντος
<span class="lb" data-page="3.230" data-line="8" id="l3.230.8"></span>ὑπερβαίνουσα τὴν πτέρναν ὑποφύεται παντὶ τῷ
<span class="lb" data-page="3.230" data-line="9" id="l3.230.9"></span>κάτω τοῦ ποδὸς, ὃν ἄμεινον ἴσως οὐ μέρος τίθεσθαι τοῦ
<span class="lb" data-page="3.230" data-line="10" id="l3.230.10"></span>τρίτου μυὸς, ἀλλ’ αὐτὸν καθ’ αὑτὸν ἰδίᾳ τέταρτον μῦν.
<span class="lb" data-page="3.230" data-line="11" id="l3.230.11"></span>ἀλλ’, ὡς εἴρηταί μοι καὶ πρόσθεν, ἁπάντων ὧν ἠγνόησαν
<span class="lb" data-page="3.230" data-line="12" id="l3.230.12"></span>ἐν ταῖς ἀνατομικαῖς ἐγχειρήσεσι λέγομεν τὰς αἰτίας. οὔτε
<span class="lb" data-page="3.230" data-line="13" id="l3.230.13"></span>γὰρ οὐδ’ ὅτι τῶν ὄντως ἐμφυομένων τῇ πτέρνῃ μυῶν ὁ μὲν
<span class="lb" data-page="3.230" data-line="14" id="l3.230.14"></span>ἐκ τοῦ τῆς περόνης ὀστοῦ πεφυκὼς ὑψηλοτέρως ἐμβάλλει,
<span class="lb" data-page="3.230" data-line="15" id="l3.230.15"></span>σαρκοειδὴς διαμένων, οἱ δ’ ἐκ τῶν μηροῦ κεφαλῶν, εἰς εὔρωστον
<span class="lb" data-page="3.230" data-line="16" id="l3.230.16"></span>τένοντα τελευτῶντες, ἐφεξῆς τῷ προειρημένῳ καταπεφύκασιν
<span class="lb" data-page="3.230" data-line="17" id="l3.230.17"></span>εἰς ἄκραν τὴν πτέρναν, ἔγνωστο τοῖς ἔμπροσθεν.
<span class="lb" data-page="3.230" data-line="18" id="l3.230.18"></span>ἀλλὰ περὶ μὲν τῆς τῶν μυῶν ἀκριβοῦς ἀνατομῆς οὐκ ἐν
<span class="pb" data-page="3.231" id="p3.231"></span>
<span class="lb" data-page="3.231" data-line="1" id="l3.231.1"></span>ταῖς ἀνατομικαῖς ἐγχειρήσεσι μόνον, <span class="milestone ed2page" data-n="4.359" data-unit="ed2page" id="ed2page.4.359"></span>ἀλλὰ καὶ καθ’
<span class="lb" data-page="3.231" data-line="2" id="l3.231.2"></span>ἓν ἰδίᾳ γράψεται βιβλίον· ἐξ ὧν τῷ βουλομένῳ ῥᾷστον,
<span class="lb" data-page="3.231" data-line="3" id="l3.231.3"></span>ὅθεν ἐκφύονται καὶ οὗ καταφύονται, μανθάνοντι γιγνώσκειν,
<span class="lb" data-page="3.231" data-line="4" id="l3.231.4"></span>ὡς τὸ ῥηθὲν ἐν τῷ πρὸ τούτου γράμματι παντὸς μᾶλλον
<span class="lb" data-page="3.231" data-line="5" id="l3.231.5"></span>ἀληθές ἐστιν, ὅτι λοξοὺς μὲν ἐπὶ τῶν κώλων ἡ φύσις
<span class="lb" data-page="3.231" data-line="6" id="l3.231.6"></span>ἔθηκε τοὺς τῶν λοξῶν κινήσεων ἐξηγησομένους, εὐθεῖς δ’
<span class="lb" data-page="3.231" data-line="7" id="l3.231.7"></span>ἐξέτεινε κατὰ τὸ μῆκος, οἷς ἀκριβῆ κάμψιν ἢ ἔκτασιν ἐπέτρεψε.
<span class="lb" data-page="3.231" data-line="8" id="l3.231.8"></span>καὶ τοίνυν ἤδη τῆς θέσεως ἁπάντων τῶν περὶ τὴν
<span class="lb" data-page="3.231" data-line="9" id="l3.231.9"></span>κνήμην μυῶν, καὶ τοῦ μεγέθους αὐτῶν ἑκάστου, καὶ τοῦ
<span class="lb" data-page="3.231" data-line="10" id="l3.231.10"></span>πλήθους οὐ χαλεπὸν ἐξευρεῖν τὴν αἰτίαν. εἴπερ γὰρ οἱ
<span class="lb" data-page="3.231" data-line="11" id="l3.231.11"></span>μὲν τρεῖς οὗτοι τὴν πτέρναν τε κινοῦσι καὶ τὸ ἄτριχον ἐργάζονται
<span class="lb" data-page="3.231" data-line="12" id="l3.231.12"></span>τοῦ ποδὸς, ἐπ’ αὐτοῖς δ’ ἕτεροι τρεῖς τούς τε
<span class="lb" data-page="3.231" data-line="13" id="l3.231.13"></span>δακτύλους κάμπτουσι καὶ τὴν ἀνάλογον ἐργάζονται τῷ ποδὶ
<span class="lb" data-page="3.231" data-line="14" id="l3.231.14"></span>κίνησιν, ἣν ἐν τῇ χειρὶ τὸν τένοντα τὸν πρὸ τοῦ μεγάλου δακτύλου
<span class="lb" data-page="3.231" data-line="15" id="l3.231.15"></span>καταφυόμενον ἐδείξαμεν ἔχειν, εὐλόγως οἱ πάντες ὄπισθεν
<span class="lb" data-page="3.231" data-line="16" id="l3.231.16"></span>τῆς κνήμης ἓξ ὑπάρχουσι, κατ’ εὐθὺ κείμενος ἕκαστος
<span class="lb" data-page="3.231" data-line="17" id="l3.231.17"></span>οὗ κινήσειν ἔμελλε μορίου. δύνανται δὲ οἱ ς΄ οὗτοι μύες οὐχ
<span class="pb" data-page="3.232" id="p3.232"></span>
<span class="lb" data-page="3.232" data-line="1" id="l3.232.1"></span>ἓξ, ἀλλὰ πέντε νομίζεσθαι, καθάπερ ἔδοξε τοῖς πρὸ ἡμῶν
<span class="lb" data-page="3.232" data-line="2" id="l3.232.2"></span>ἀνατομικοῖς, τοὺς ὑστάτους δύο μῦς ἕνα θεμένοις ἐκ τοῦ
<span class="lb" data-page="3.232" data-line="3" id="l3.232.3"></span>συμφυεῖς εἶναι κατὰ τὰ πλεῖστα. καὶ μὲν δὴ καὶ οἱ πρόσθιοι
<span class="lb" data-page="3.232" data-line="4" id="l3.232.4"></span>τῆς κνήμης ἔδοξαν αὐτοῖς τρεῖς εἶναι διὰ τὴν αὐτὴν
<span class="lb" data-page="3.232" data-line="5" id="l3.232.5"></span>αἰτίαν, καίτοι γε ἓξ ἢ ἑπτὰ κάλλιον ἂν ῥηθέντες. ὁ μὲν
<span class="lb" data-page="3.232" data-line="6" id="l3.232.6"></span>οὖν ἐκτείνων τοὺς τέτταρας δακτύλους εἷς αὐτοῖς εἶναι δοκεῖ,
<span class="lb" data-page="3.232" data-line="7" id="l3.232.7"></span>καθάπερ <span class="milestone ed1page" data-n="1.402" data-unit="ed1page" id="ed1page.1.402"></span>καὶ ἔστιν εἷς. ἑκατέρωθεν δὲ αὐτοῦ
<span class="lb" data-page="3.232" data-line="8" id="l3.232.8"></span>πάλιν ἕτερος εἷς, εἰς τριττὰς τενόντων κεφαλὰς τελευτῶν.
<span class="lb" data-page="3.232" data-line="9" id="l3.232.9"></span>αἷς εἴ τις αὐταῖς τε καὶ ταῖς χρείαις αὐτῶν προσέχοι τὸν
<span class="lb" data-page="3.232" data-line="10" id="l3.232.10"></span>νοῦν, ἓξ ἢ ἑπτὰ τοὺς πάντας θήσεται, καθάπερ ἐν ταῖς
<span class="lb" data-page="3.232" data-line="11" id="l3.232.11"></span>ἀνατομικαῖς ἐγχειρήσεσι δείκνυται. προΐτω δ’ ὁ λόγος ἐν
<span class="lb" data-page="3.232" data-line="12" id="l3.232.12"></span>τῷ παρόντι, τρεῖς ὀνομαζόντων ἡμῶν αὐτούς. δύο μὲν οὖν
<span class="lb" data-page="3.232" data-line="13" id="l3.232.13"></span>εἰσιν οἱ προλελεγμένοι σιμοῦν τὸν πόδα, καθήκοντες ὁ μὲν
<span class="lb" data-page="3.232" data-line="14" id="l3.232.14"></span>εἰς τὴν ὑπὲρ τὸν μέγαν, ὁ δ’ εἰς τὴν ὑπὲρ τὸν μικρὸν
<span class="lb" data-page="3.232" data-line="15" id="l3.232.15"></span>δάκτυλον χώραν αὐτοῦ, ὁ δὲ λοιπὸς καὶ τρίτος, ὁ μέσος
<span class="lb" data-page="3.232" data-line="16" id="l3.232.16"></span>ἀμφοῖν κείμενος, ὁ τοὺς δακτύλους ἐκτείνων. ἔστι δὲ δή
<span class="lb" data-page="3.232" data-line="17" id="l3.232.17"></span>που καὶ μικρότερος οὗτος, ὡς ἂν καὶ μικρότερα κινῶν ﻿
<span class="pb" data-page="3.233" id="p3.233"></span>
<span class="lb" data-page="3.233" data-line="1" id="l3.233.1"></span>ὄργανα, καὶ διὰ μέσης τῆς κνήμης εὐθὺ τῶν δακτύλων ἔρχεται,
<span class="lb" data-page="3.233" data-line="2" id="l3.233.2"></span>τούτους γὰρ κινήσειν ἔμελλεν. ἑκάστου δὲ τῶν μυῶν
<span class="lb" data-page="3.233" data-line="3" id="l3.233.3"></span>ἀρίστη ἡ θέσις ἡ κατ’ εὐθὺ τῶν κινησομένων ἐστὶ μορίων.
<span class="lb" data-page="3.233" data-line="4" id="l3.233.4"></span>οὔκουν ἔτι ζητήσεις οὐδὲ διὰ τί τῷ μὲν τῆς περόνης ὀστῷ
<span class="lb" data-page="3.233" data-line="5" id="l3.233.5"></span>παρατεταμένος ὁ τὴν ἔξω τοῦ ποδὸς ὅλου κίνησιν ἐργαζόμενος
<span class="lb" data-page="3.233" data-line="6" id="l3.233.6"></span>μῦς καταφέρεται, τῷ δὲ τῆς κνήμης ἕτερος ὁ τὴν
<span class="lb" data-page="3.233" data-line="7" id="l3.233.7"></span>λοιπὴν τὴν ἔσω· κατ’ εὐθὺ γὰρ ἐχρῆν εἶναι καὶ τούτους
<span class="lb" data-page="3.233" data-line="8" id="l3.233.8"></span>ὧν δημιουργοῦσι κινήσεων· οὐδὲ διὰ τί μικρὸς μὲν ὁ ἔξωθεν,
<span class="lb" data-page="3.233" data-line="9" id="l3.233.9"></span>πολὺ δὲ αὐτοῦ μείζων ὁ ἔσωθεν ὁ τῇ κνήμῃ παραφυόμενος·
<span class="lb" data-page="3.233" data-line="10" id="l3.233.10"></span>ἐμέτρησε γὰρ καὶ τούτων τὸ μέγεθος ἡ πάντη
<span class="lb" data-page="3.233" data-line="11" id="l3.233.11"></span>δικαία φύσις τῇ χρείᾳ τῆς ἐνεργείας, ἣν ἑκάτερος ἐνεργήσειν
<span class="lb" data-page="3.233" data-line="12" id="l3.233.12"></span>ἔμελλε. διὰ τί δὲ τοῦ μὲν παρὰ τὴν περόνην μυὸς
<span class="lb" data-page="3.233" data-line="13" id="l3.233.13"></span>ἀποβλάστημά τι τοῖς ἔξωθεν ἐμφύεται μέρεσι τοῦ μικροῦ
<span class="lb" data-page="3.233" data-line="14" id="l3.233.14"></span>δακτύλου, τοῦ δὲ παρὰ τὴν κνήμην εἰς τὸν μέγαν ἕτερόν
<span class="lb" data-page="3.233" data-line="15" id="l3.233.15"></span>τι τούτου μεῖζον καὶ διπλοῦν; ἡ μὲν γὰρ πρόχειρος φαντασία
<span class="lb" data-page="3.233" data-line="16" id="l3.233.16"></span>τάχ’ ἄν τινα συναρπάσειεν, ὡς ἴδιόν τι τοῦτ’ εἴη
<span class="lb" data-page="3.233" data-line="17" id="l3.233.17"></span>τοῖς ποσὶ καὶ παντοίως ἐναντίον τοῖς κατὰ τὰς χεῖρας.
<span class="pb" data-page="3.234" id="p3.234"></span>
<span class="lb" data-page="3.234" data-line="1" id="l3.234.1"></span>εἰ δ’ ἐπιστήσειε καὶ προσέχοι τὸν νοῦν τῷ πράγματι,
<span class="lb" data-page="3.234" data-line="2" id="l3.234.2"></span>παντὸς μᾶλλον ἀνάλογον αὐτῷ δόξουσιν ἔχειν καὶ ταύτῃ οἱ
<span class="lb" data-page="3.234" data-line="3" id="l3.234.3"></span>πόδες ταῖς χερσί. πλεονεκτεῖν γὰρ ἐν ἐκείναις τῶν ἄλλων
<span class="lb" data-page="3.234" data-line="4" id="l3.234.4"></span>δακτύλων ὅ τε μικρὸς ἐλέγετο μιᾷ κινήσει καὶ ὁ μέγας· καὶ
<span class="lb" data-page="3.234" data-line="5" id="l3.234.5"></span>τοίνυν κᾀν τοῖς ποσὶ ταὐτὸν τοῦθ’ ὑπάρχειν αὐτοῖς ἐχρῆν.
<span class="lb" data-page="3.234" data-line="6" id="l3.234.6"></span>καὶ μὴν εἰ μὴ πάνυ προστεθεῖεν αἱ εἰρημέναι νῦν, οὐκ ἂν
<span class="lb" data-page="3.234" data-line="7" id="l3.234.7"></span>ἔτι πλεονεκτοῖεν, <span class="milestone ed2page" data-n="4.360" data-unit="ed2page" id="ed2page.4.360"></span>ἀλλ’ εἰς τέτταρας ὁμοίας τοῖς ἄλλοις
<span class="lb" data-page="3.234" data-line="8" id="l3.234.8"></span>ἄγοιντο κινήσεις, καὶ οὕτως οὔτ’ ἂν ἐπὶ πλεῖστον ἀπάγοιντο
<span class="lb" data-page="3.234" data-line="9" id="l3.234.9"></span>τῶν ἄλλων, ὃ μόνοις αὐτοῖς ἐξαίρετον ὑπῆρχεν, οὔτ’
<span class="lb" data-page="3.234" data-line="10" id="l3.234.10"></span>ἂν ὁ μέγας τὰς ἄνωθεν ἐκέκτητο δύο τὰς λοξὰς ἀντὶ τῆς
<span class="lb" data-page="3.234" data-line="11" id="l3.234.11"></span>μιᾶς τῆς τοὺς ἄλλους ἐκτεινούσης. ὥστε καὶ κατὰ τοῦτο
<span class="lb" data-page="3.234" data-line="12" id="l3.234.12"></span>τῶν ἐν τοῖς ποσὶ δακτύλων ἡ ἀναλογία πᾶσα σώζεται πρὸς
<span class="lb" data-page="3.234" data-line="13" id="l3.234.13"></span>τοὺς ἐν ταῖς χερσίν. ὅτι δὲ καὶ κατὰ τοὺς ὄνυχας ἀνάλογον
<span class="lb" data-page="3.234" data-line="14" id="l3.234.14"></span>ἔχουσιν, οὐδὲν δεῖ λόγου, καὶ ὅτι τοῦθ’ ὡς ἀντιληπτικοῖς
<span class="lb" data-page="3.234" data-line="15" id="l3.234.15"></span>ὑπάρχει μορίοις αὐτοῖς. ἆρ’ οὖν ἐν τούτοις μόνοις οἷς
<span class="lb" data-page="3.234" data-line="16" id="l3.234.16"></span>εἰρήκαμεν, ὅσα μὲν ἐχρῆν ἀνάλογον εἶναι τῷ ποδὶ πρὸς τὴν
<span class="lb" data-page="3.234" data-line="17" id="l3.234.17"></span>χεῖρα, καὶ ὅσα διαφέροντα, δικαίως ἡ φύσις ἅπαντα
<span class="lb" data-page="3.234" data-line="18" id="l3.234.18"></span>διέταξεν, ὠλιγώρησε δὲ τῆς περὶ τὸ δέρμα κατασκευῆς,
<span class="pb" data-page="3.235" id="p3.235"></span>
<span class="lb" data-page="3.235" data-line="1" id="l3.235.1"></span>ἢ δυσαίσθητον, ἢ χαλαρὸν, ἢ μαλακὸν ὑποτείνασα τῷ
<span class="lb" data-page="3.235" data-line="2" id="l3.235.2"></span>ποδί; καὶ μὴν εἰ καὶ τούτῳ γε προσέχοις τὸν νοῦν, ἐπ’
<span class="lb" data-page="3.235" data-line="3" id="l3.235.3"></span>αὐτῆς τῆς ἀνατομῆς οἶμαί σε, κᾂν εἴ τις τῶν ἀτεχνίαν τῆς
<span class="lb" data-page="3.235" data-line="4" id="l3.235.4"></span>φύσεως εἴης κατεγνωκότων ἀγνοίᾳ τῶν ἔργων αὐτῆς, αἰδεσθήσεσθαί
<span class="lb" data-page="3.235" data-line="5" id="l3.235.5"></span>τε καὶ μεταγνώσεσθαι, καὶ πρὸς τὰ βελτίω μεταθήσεσθαι,
<span class="lb" data-page="3.235" data-line="6" id="l3.235.6"></span>τό γε δόξαν Ἱπποκράτει πεισθέντα, διὰ παντὸς
<span class="lb" data-page="3.235" data-line="7" id="l3.235.7"></span>ὑμνοῦντι τὴν δικαιοσύνην αὐτῆς καὶ τὴν εἰς τὰ ζῶα πρόνοιαν.
<span class="lb" data-page="3.235" data-line="8" id="l3.235.8"></span>ἢ μάτην οἴει συμφῦναι τό τε τῆς χειρὸς ἐντὸς δέρμα
<span class="lb" data-page="3.235" data-line="9" id="l3.235.9"></span>τοῖς ὑποκειμένοις καὶ τὸ κάτω τοῦ ποδὸς, ἢ τὴν ἀρχὴν
<span class="lb" data-page="3.235" data-line="10" id="l3.235.10"></span>οὐδὲ γιγνώσκεις οὕτως ἀκριβῶς ἡνωμένον τοῖς ὑποκειμένοις
<span class="lb" data-page="3.235" data-line="11" id="l3.235.11"></span>αὐτῷ τένουσι, ὡς μηδ’ ἀποδαρῆναι δύνασθαι, καθάπερ τὸ
<span class="lb" data-page="3.235" data-line="12" id="l3.235.12"></span>λοιπὸν πᾶν δέρμα τὸ καθ’ ὅλον τὸ ζῶον; ἢ τοῦτο μὲν
<span class="lb" data-page="3.235" data-line="13" id="l3.235.13"></span>γινώσκεις, ἄμεινον δὲ εἶναι νομίζεις χαλαρὸν ὑποβεβλῆσθαι
<span class="lb" data-page="3.235" data-line="14" id="l3.235.14"></span>τῷ ποδὶ τὸ δέρμα καὶ ῥᾳδίως περιτρέπεσθαι δυνάμενον;
<span class="lb" data-page="3.235" data-line="15" id="l3.235.15"></span>εἰ γὰρ δὴ τὸ τοιοῦτον βέλτιον εἶναι φήσειας, οἶμαί σε καὶ
<span class="lb" data-page="3.235" data-line="16" id="l3.235.16"></span>τῶν ὑποδημάτων αἱρήσεσθαι πρὸ τοῦ πάντοθεν ἐσφιγμένου
<span class="lb" data-page="3.235" data-line="17" id="l3.235.17"></span>τε καὶ ἀκριβῶς περιτεταμένου τὸ χαλαρόν τε καὶ πάντη
<span class="lb" data-page="3.235" data-line="18" id="l3.235.18"></span>περιῤῥέον, ἵν’ εἰς ἅπαντα τὴν σοφίαν ἐκτείνων ὑπερφθέγγεσθαι
<span class="pb" data-page="3.236" id="p3.236"></span>
<span class="lb" data-page="3.236" data-line="1" id="l3.236.1"></span>μηκέτ’ ὀκνῇς μηδὲ τὰ πᾶσιν ἀνθρώποις ἐναργῶς
<span class="lb" data-page="3.236" data-line="2" id="l3.236.2"></span>γινωσκόμενα. ἢ δηλαδὴ τὸ μὲν ἔξωθεν ὑπόδημα περισκευαζόμενον
<span class="lb" data-page="3.236" data-line="3" id="l3.236.3"></span>τῷ ποδὶ πανταχόθεν ἐσφίγχθαι χρῆναι συγχωρήσεις,
<span class="lb" data-page="3.236" data-line="4" id="l3.236.4"></span>εἰ μέλλει τὴν αὑτοῦ χρείαν ἐκπληρώσειν καλῶς, αὐτὸ
<span class="lb" data-page="3.236" data-line="5" id="l3.236.5"></span>δὲ τὸ συμφυὲς οὐ πολὺ μᾶλλον σφίγγεσθαί τε καὶ συνέχεσθαι
<span class="lb" data-page="3.236" data-line="6" id="l3.236.6"></span>βεβαίως, ἡνωμένον ἀκριβῶς οἷς ὑποτέτακται; Κόροιβος ὄντως
<span class="lb" data-page="3.236" data-line="7" id="l3.236.7"></span>ἂν εἴη τις ὁ πρὸς τῷ μὴ θαυμάζειν τὰ τοιαῦτα τῆς
<span class="lb" data-page="3.236" data-line="8" id="l3.236.8"></span>φύσεως ἔργα καὶ μέμφεσθαι τολμῶν. ὥρα δὲ καὶ σοὶ, τοῖςδε
<span class="lb" data-page="3.236" data-line="9" id="l3.236.9"></span>τοῖς γράμμασιν ὁμιλοῦντι, σκοπήσειν, ποτέρου μεθέξεις
<span class="lb" data-page="3.236" data-line="10" id="l3.236.10"></span>χοροῦ, πότερον τοῦ περὶ Πλάτωνά τε καὶ Ἱπποκράτην καὶ
<span class="lb" data-page="3.236" data-line="11" id="l3.236.11"></span>τοὺς ἄλλους ἄνδρας, οἳ τὰ τῆς φύσεως ἔργα θαυμάζουσιν, ἢ
<span class="lb" data-page="3.236" data-line="12" id="l3.236.12"></span>τοῦ τῶν μεμφομένων, ὅτι μὴ διὰ τῶν ποδῶν ἐποίησεν ἐκρεῖν
<span class="lb" data-page="3.236" data-line="13" id="l3.236.13"></span>τὰ περιττώματα. διετέθρυπτο γὰρ ὑπὸ τρυφῆς εἰς τοσοῦτον
<span class="lb" data-page="3.236" data-line="14" id="l3.236.14"></span>ὁ ταῦτα πρός με τολμήσας εἰπεῖν, ὥστε δεινὸν
<span class="lb" data-page="3.236" data-line="15" id="l3.236.15"></span>εἶναι νομίζειν ἀνίστασθαι τῆς κλίνης ἀποπατήσοντα· βέλτιον
<span class="lb" data-page="3.236" data-line="16" id="l3.236.16"></span>γὰρ ἂν οὕτω κατεσκευάσθαι τὸν ἄνθρωπον, εἰ μόνον
<span class="lb" data-page="3.236" data-line="17" id="l3.236.17"></span>τὸν πόδα προτείνων ἐξέκρινε δι’ αὐτοῦ τὰ περιττώματα.
<span class="pb" data-page="3.237" id="p3.237"></span>
<span class="lb" data-page="3.237" data-line="1" id="l3.237.1"></span>τί δὴ τὸν τοιοῦτον οἴει πάσχειν, ἢ δρᾷν κατὰ μόνας, ἢ
<span class="lb" data-page="3.237" data-line="2" id="l3.237.2"></span>πῶς ἐξυβρίζειν εἰς πάντας τοῦ σώματος τοὺς πόρους, ἢ πῶς
<span class="lb" data-page="3.237" data-line="3" id="l3.237.3"></span>λελωβῆσθαί τε καὶ διεφθάρθαι τὰ κάλλιστα τῆς ψυχῆς,
<span class="lb" data-page="3.237" data-line="4" id="l3.237.4"></span>ἀνάπηρον μὲν αὐτὴν καὶ τυφλὴν τὴν θείαν ἀπεργασάμενον
<span class="lb" data-page="3.237" data-line="5" id="l3.237.5"></span>δύναμιν, ἧ μόνη πέφυκεν ἄνθρωπος ἀλήθειαν θεάσασθαι,
<span class="lb" data-page="3.237" data-line="6" id="l3.237.6"></span>μεγάλην δὲ καὶ ἰσχυρὰν καὶ ἄπληστον ἡδονὴν παρὰ νόμον
<span class="lb" data-page="3.237" data-line="7" id="l3.237.7"></span>καὶ τυραννοῦσαν ἀδίκως τὴν χειρίστην καὶ θηριωδεστάτην
<span class="lb" data-page="3.237" data-line="8" id="l3.237.8"></span>ἔχουσαν δύναμιν; ἀλλὰ γὰρ ἴσως εἰ ἐπὶ πλέον τοιούτων
<span class="lb" data-page="3.237" data-line="9" id="l3.237.9"></span>μνημονεύοιμι βοσκημάτων, οἱ σωφρονοῦντες ὀρθῶς ἄν μοι
<span class="lb" data-page="3.237" data-line="10" id="l3.237.10"></span>μέμφοιντο καὶ μιαίνειν φαῖεν ἱερὸν λόγον, ὃν ἐγὼ τοῦ δημιουργήσαντος
<span class="lb" data-page="3.237" data-line="11" id="l3.237.11"></span>ἡμᾶς <span class="milestone ed2page" data-n="4.361" data-unit="ed2page" id="ed2page.4.361"></span>ὕμνον ἀληθινὸν συντίθημι, καὶ
<span class="lb" data-page="3.237" data-line="12" id="l3.237.12"></span>νομίζω τοῦτ’ εἶναι τὴν ὄντως εὐσέβειαν, οὐχὶ εἰ ταύρων ἑκατόμβας
<span class="lb" data-page="3.237" data-line="13" id="l3.237.13"></span>αὐτοῦ παμπόλλας καταθύσαιμι, καὶ τὰ ἄλλα μυρία
<span class="lb" data-page="3.237" data-line="14" id="l3.237.14"></span>μύρα θυμιάσαιμι καὶ κασίας, ἀλλ’ εἰ γνοίην μὲν αὐτὸς
<span class="lb" data-page="3.237" data-line="15" id="l3.237.15"></span>πρῶτος, ἔπειτα δὲ καὶ τοῖς ἄλλοις ἐξηγησαίμην, οἷος μέν
<span class="lb" data-page="3.237" data-line="16" id="l3.237.16"></span>ἐστι τὴν σοφίαν, οἷος δὲ τὴν δύναμιν, ὁποῖος δὲ τὴν χρηστότητα.
<span class="lb" data-page="3.237" data-line="17" id="l3.237.17"></span>τὸ μὲν γὰρ ἐθέλειν κοσμεῖν ἅπαντα τὸν ἐνδεχόμενον ﻿
<span class="pb" data-page="3.238" id="p3.238"></span>
<span class="lb" data-page="3.238" data-line="1" id="l3.238.1"></span>κόσμον, καὶ μηδενὶ φθονεῖν τῶν ἀγαθῶν, τῆς τελεωτάτης
<span class="lb" data-page="3.238" data-line="2" id="l3.238.2"></span>χρηστότητος ἐγὼ δεῖγμα τίθεμαι, καὶ ταύτῃ μὲν ὡς
<span class="lb" data-page="3.238" data-line="3" id="l3.238.3"></span>ἀγαθὸς ἡμῖν ὑμνείσθω· τὸ δ’, ὡς ἂν μάλιστα κοσμηθείη,
<span class="lb" data-page="3.238" data-line="4" id="l3.238.4"></span>πᾶν ἐξευρεῖν ἄκρας σοφίας· τὸ δὲ καὶ δρᾶσαι πάνθ’, ὅσα
<span class="lb" data-page="3.238" data-line="5" id="l3.238.5"></span>προείλετο, δυνάμεως ἀηττήτου. μὴ τοίνυν, ὅτι καλῶς ἥλιός
<span class="lb" data-page="3.238" data-line="6" id="l3.238.6"></span>τε καὶ σελήνη καὶ τῶν ἄστρων ὁ χορὸς ἅπας διατέτακται,
<span class="lb" data-page="3.238" data-line="7" id="l3.238.7"></span>θαυμάσῃς, μηδ’ ἐκπλήξῃ σε τὸ μέγεθος αὐτῶν, ἢ τὸ κάλλος,
<span class="lb" data-page="3.238" data-line="8" id="l3.238.8"></span>ἢ τὸ τῆς κινήσεως ἀκατάπαυστον, ἢ τῶν περιόδων αἱ
<span class="lb" data-page="3.238" data-line="9" id="l3.238.9"></span>τάξεις, ὥστε τὰ τῇδε παραβάλλοντα μικρὰ δοκεῖν εἶναι καὶ
<span class="lb" data-page="3.238" data-line="10" id="l3.238.10"></span>ἀκόσμητα· καὶ γὰρ σοφίαν καὶ δύναμιν καὶ πρόνοιαν
<span class="lb" data-page="3.238" data-line="11" id="l3.238.11"></span>ὁμοίαν εὑρήσεις ἐνταῦθα. σκόπει γάρ μοι τὴν ὕλην, ἐξ ἧς
<span class="lb" data-page="3.238" data-line="12" id="l3.238.12"></span>ἕκαστον ἐγένετο, καὶ μὴ μάτην ἐλπίσῃς, ἐκ καταμηνίου καὶ
<span class="lb" data-page="3.238" data-line="13" id="l3.238.13"></span>σπέρματος ἀθάνατον δύνασθαι συστῆναι ζῶον, ἢ ἀπαθὲς,
<span class="lb" data-page="3.238" data-line="14" id="l3.238.14"></span>ἢ ἀεικίνητον, ἢ λαμπρὸν οὕτω καὶ καλὸν, ὡς ἥλιον, ἀλλ’,
<span class="lb" data-page="3.238" data-line="15" id="l3.238.15"></span>ὡς τὴν Φειδίου κρίνεις τέχνην, οὕτω καὶ τὴν τοῦ τούτων ἁπάντων
<span class="lb" data-page="3.238" data-line="16" id="l3.238.16"></span>ἐξέταζε δημιουργοῦ. σὲ μὲν οὖν ἴσως ἐκπλήττει τοῦ
<span class="pb" data-page="3.239" id="p3.239"></span>
<span class="lb" data-page="3.239" data-line="1" id="l3.239.1"></span>κατὰ τὴν Ὀλυμπίαν Διὸς ὁ πέριξ κόσμος, ἐλέφας στιλπνὸς
<span class="lb" data-page="3.239" data-line="2" id="l3.239.2"></span>καὶ χρυσὸς πολὺς, ἢ τὸ μέγεθος <span class="milestone ed1page" data-n="1.403" data-unit="ed1page" id="ed1page.1.403"></span>τοῦ παντὸς
<span class="lb" data-page="3.239" data-line="3" id="l3.239.3"></span>ἀγάλματος· εἰ δ’ ἐκ πηλοῦ τὸ τοιοῦτο θεάσαιο, καταφρονήσας
<span class="lb" data-page="3.239" data-line="4" id="l3.239.4"></span>ἂν ἴσως παρέλθοις. ἀλλ’ οὐχ ὅ γε τεχνίτης καὶ γνωρίζειν
<span class="lb" data-page="3.239" data-line="5" id="l3.239.5"></span>εἰδὼς ἐν ἔργοις τὴν τέχνην, ἀλλ’ ἐπαινεῖ τὸν Φειδίαν
<span class="lb" data-page="3.239" data-line="6" id="l3.239.6"></span>ὡσαύτως, κᾂν ξύλον εὐτελὲς, κᾂν λίθον τὸν ἐπιτυχόντα
<span class="lb" data-page="3.239" data-line="7" id="l3.239.7"></span>καὶ κηρὸν ὁμοίως καὶ πηλὸν ἴδῃ κεκοσμημένον· ἐκπλήττει
<span class="lb" data-page="3.239" data-line="8" id="l3.239.8"></span>γὰρ ἰδιώτην μὲν τὸ τῆς ὕλης κάλλος, τεχνίτην δὲ τὸ τῆς
<span class="lb" data-page="3.239" data-line="9" id="l3.239.9"></span>τέχνης αὐτοῦ. ἄγε δή μοι καὶ σὺ περὶ φύσιν γίνου δεινὸς,
<span class="lb" data-page="3.239" data-line="10" id="l3.239.10"></span>ἵνα σε μηκέτι ἰδιώτην, ἀλλὰ φυσικὸν ὀνομάζωμεν. ἀπόστηθι
<span class="lb" data-page="3.239" data-line="11" id="l3.239.11"></span>τῆς ἐν ταῖς ὕλαις διαφορᾶς, αὐτὴν δὲ ψιλὴν ὅρα τὴν
<span class="lb" data-page="3.239" data-line="12" id="l3.239.12"></span>τέχνην, ὅταν ὀφθαλμοῦ κατασκευὴν ἐπισκοπῇς, ὄργανον
<span class="lb" data-page="3.239" data-line="13" id="l3.239.13"></span>ὀπτικὸν ἐν νῷ τιθέμενος, ὅταν δὲ ποδὸς, ὄργανον βαδιστικόν.
<span class="lb" data-page="3.239" data-line="14" id="l3.239.14"></span>εἰ δ’ ἐκ τῆς ἡλιακῆς οὐσίας ὀφθαλμοὺς ἀξιοῖς
<span class="lb" data-page="3.239" data-line="15" id="l3.239.15"></span>ἔχειν, καὶ χρυσὸν ἀκήρατον ἐν τοῖν ποδοῖν, οὐκ ὀστᾶ καὶ
<span class="lb" data-page="3.239" data-line="16" id="l3.239.16"></span>δέρμα, τῆς ὕλης, ἐξ ἧς γέγονεν, ἐπιλέλησαι. ἀναμνησθεὶς
<span class="lb" data-page="3.239" data-line="17" id="l3.239.17"></span>οὖν ἐπίσκεψαι, πότερον φῶς ἐστιν οὐράνιον ἢ γήϊνος βόρβορος·
<span class="lb" data-page="3.239" data-line="18" id="l3.239.18"></span>ἐπιτρέψεις γάρ μοι καλέσαι τὸ τῆς μητρὸς οὕτως
<span class="pb" data-page="3.240" id="p3.240"></span>
<span class="lb" data-page="3.240" data-line="1" id="l3.240.1"></span>αἷμα τὸ εἰς τὴν ὑστέραν ἰόν. ὡς οὖν οὐκ ἄν ποτε, δοὺς τῷ
<span class="lb" data-page="3.240" data-line="2" id="l3.240.2"></span>Φειδίᾳ πηλὸν, ἐλεφάντινον ᾔτησας ἄγαλμα, τὸν αὐτὸν
<span class="lb" data-page="3.240" data-line="3" id="l3.240.3"></span>τρόπον, αἷμα δοὺς, οὐκ ἄν ποτε λάβοις ἥλιον ἢ σελήνην,
<span class="lb" data-page="3.240" data-line="4" id="l3.240.4"></span>ἢ τὸ λαμπρὸν τοῦτο καὶ καλὸν σῶμα. θεῖα μὲν γὰρ ἐκεῖνα
<span class="lb" data-page="3.240" data-line="5" id="l3.240.5"></span>καὶ οὐράνια, γήϊνα δὲ ἡμεῖς ἀγάλματα· τέχνη δ’ ἐν ἀμφοῖν
<span class="lb" data-page="3.240" data-line="6" id="l3.240.6"></span>ἴση τοῦ δημιουργοῦ. μικρὸν καὶ ἄτιμον ὁ ποὺς μέρος
<span class="lb" data-page="3.240" data-line="7" id="l3.240.7"></span>τοῦ ζώου, τίς δ’ οὐ φήσει; μέγα δὲ καὶ κάλλιστον ἁπάντων
<span class="lb" data-page="3.240" data-line="8" id="l3.240.8"></span>κατὰ τὸν κόσμον ὁ ἥλιος, οὐδὲ τοῦτο ἀγνοοῦμεν.
<span class="lb" data-page="3.240" data-line="9" id="l3.240.9"></span>ἀλλ’ ἐκεῖνο σκόπει, ποῦ μὲν ἐχρῆν τετάχθαι τὸν ἥλιον ἐν
<span class="lb" data-page="3.240" data-line="10" id="l3.240.10"></span>ἅπαντι τῷ κόσμῳ, ποῦ δ’ ἐν τῷ ζώῳ τὸν πόδα. μέσον
<span class="lb" data-page="3.240" data-line="11" id="l3.240.11"></span>μὲν ἐκεῖνον εἶναι τῶν πλανωμένων ἀστέρων ἐν τῷ κόσμῳ,
<span class="lb" data-page="3.240" data-line="12" id="l3.240.12"></span>κατωτάτω δ’ ἐν τῷ ζώῳ τὸν πόδα. πόθεν τοῦτο δῆλον;
<span class="lb" data-page="3.240" data-line="13" id="l3.240.13"></span>ἄλλην αὐτὸς θέσιν τῷ λόγῳ δοὺς, σκέψαι τὸ συμβαῖνον.
<span class="lb" data-page="3.240" data-line="14" id="l3.240.14"></span>εἰ μὲν κατωτέρω θείης τὸν ἥλιον, ἵνα νῦν ἐστιν ἡ σελήνη,
<span class="lb" data-page="3.240" data-line="15" id="l3.240.15"></span>καταφλέξεις τὰ τῇδε σύμπαντα· εἰ δ’ ἀνωτέρω
<span class="lb" data-page="3.240" data-line="16" id="l3.240.16"></span>κατὰ μὲν τοῦ Πυρόεντος ἢ τὴν τοῦ Φαέθοντος χώραν,
<span class="lb" data-page="3.240" data-line="17" id="l3.240.17"></span>οὐδὲν ἕξεις <span class="milestone ed2page" data-n="4.362" data-unit="ed2page" id="ed2page.4.362"></span>οἰκούμενον μέρος τῆς γῆς διὰ ψυχρότητα.
<span class="pb" data-page="3.241" id="p3.241"></span>
<span class="lb" data-page="3.241" data-line="1" id="l3.241.1"></span>τὸ μὲν οὖν τηλικούτῳ τε καὶ τοιούτῳ τῷ ἡλίῳ, οἷός πέρ
<span class="lb" data-page="3.241" data-line="2" id="l3.241.2"></span>ἐστι καὶ ἡλίκος, οἴκοθεν ὑπάρχει καὶ παρ’ ἑαυτοῦ· τὸ δ’
<span class="lb" data-page="3.241" data-line="3" id="l3.241.3"></span>ἐν τῷδε τῷ κόσμῳ τετάχθαι τοῦ διακοσμοῦντος ἔργον.
<span class="lb" data-page="3.241" data-line="4" id="l3.241.4"></span>τηλικούτῳ γὰρ ὄντι καὶ τοιούτῳ χώραν οὐκ ἂν αὐτοῦ βελτίονα
<span class="lb" data-page="3.241" data-line="5" id="l3.241.5"></span>καθ’ ὅλον ἐξεύροις τὸν κόσμον. ἀτὰρ οὖν οὐδὲ τῷ
<span class="lb" data-page="3.241" data-line="6" id="l3.241.6"></span>ποδὶ χώραν οὐκ ἂν εὕροις ἐν ζώου σώματι τῆς νῦν οὔσης
<span class="lb" data-page="3.241" data-line="7" id="l3.241.7"></span>βελτίω. τὴν ἴσην ἐν ἀμφοῖν ὅρα τῆς θέσεως τέχνην· οὐ
<span class="lb" data-page="3.241" data-line="8" id="l3.241.8"></span>γὰρ δὴ μάτην παραβάλλω τὸ τιμιώτατον ἄστρον τῷ πάντων
<span class="lb" data-page="3.241" data-line="9" id="l3.241.9"></span>ἀτιμοτάτῳ τοῦ χώου μορίῳ. τί φαυλότερον πτέρνης; οὐδέν·
<span class="lb" data-page="3.241" data-line="10" id="l3.241.10"></span>ἀλλ’ οὐκ ἂν ἑτέρωθι βέλτιον κέοιτο. τί δὲ ἡλίου τιμιώτερον;
<span class="lb" data-page="3.241" data-line="11" id="l3.241.11"></span>οὐδέν· ἀλλ’ οὐδ’ ἂν οὗτος ἐν τῷ παντὶ κόσμῳ τεθείη
<span class="lb" data-page="3.241" data-line="12" id="l3.241.12"></span>βέλτιον. μέγιστον καὶ κάλλιστον τῶν ὄντων ὁ κόσμος· τίς
<span class="lb" data-page="3.241" data-line="13" id="l3.241.13"></span>δ’ οὔ φησιν; ἀλλὰ καὶ τὸ ζῶον οἷον μικρόν τινα κόσμον
<span class="lb" data-page="3.241" data-line="14" id="l3.241.14"></span>εἶναί φασιν ἄνδρες παλαιοὶ περὶ φύσεως ἱκανοί. τὴν αὐτὴν
<span class="lb" data-page="3.241" data-line="15" id="l3.241.15"></span>ἀμφοῖν εὑρήσεις σοφίαν τοῦ δημιουργοῦ. δεῖξον οὖν μοι,
<span class="lb" data-page="3.241" data-line="16" id="l3.241.16"></span>φησὶν, ἥλιον ἐν ζώου σώματι. τί τοῦτο λέγεις; οὐκ ἐξ αἱματικῆς
<span class="lb" data-page="3.241" data-line="17" id="l3.241.17"></span>οὐσίας οὕτως εὐσήπτου τε καὶ βορβορώδους ἥλιον
<span class="pb" data-page="3.242" id="p3.242"></span>
<span class="lb" data-page="3.242" data-line="1" id="l3.242.1"></span>βούλει γεννηθῆναι; μαίνῃ, ὦ ταλαίπωρε. τοῦτό ἐστιν ὄντως
<span class="lb" data-page="3.242" data-line="2" id="l3.242.2"></span>ἀσεβεῖν, οὐ τὸ μὴ θύειν τε καὶ μὴ θυμιᾷν. ἥλιον μὲν
<span class="lb" data-page="3.242" data-line="3" id="l3.242.3"></span>οὐκ ἄν σοι δείξαιμι κατὰ τὸ ζώου σῶμα, δείξαιμι δ’ ἂν
<span class="lb" data-page="3.242" data-line="4" id="l3.242.4"></span>ὀφθαλμὸν, ὄργανον αὐγοειδέστατόν τε καὶ ἡλιοειδέστατον, ὡς
<span class="lb" data-page="3.242" data-line="5" id="l3.242.5"></span>ἐν ζώου μορίῳ. διηγήσομαι δὲ καὶ θέσιν αὐτοῦ, καὶ μέγεθος,
<span class="lb" data-page="3.242" data-line="6" id="l3.242.6"></span>καὶ σχῆμα, καὶ τἄλλα σύμπαντα, καὶ δείξω πάνθ’ οὕτως
<span class="lb" data-page="3.242" data-line="7" id="l3.242.7"></span>ἔχοντα καλῶς, ὡς οὐκ ἂν ἐνεδέχετο ἔχειν ἄλλως βέλτιον.
<span class="lb" data-page="3.242" data-line="8" id="l3.242.8"></span>ἀλλὰ ταῦτα μὲν ὕστερον.
</p>
          </article>

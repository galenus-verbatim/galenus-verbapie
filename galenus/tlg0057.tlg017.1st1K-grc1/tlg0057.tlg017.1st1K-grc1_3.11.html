<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:3.11">
<span class="pb page1" data-page="3.242" id="p3.242"></span>
<span class="milestone ed1page page1" data-n="1.403" data-unit="ed1page" id="ed1page.1.403"></span>
<span class="milestone ed2page page1" data-n="4.362" data-unit="ed2page" id="ed2page.4.362"></span>
            <p>
<span class="lb" data-page="3.242" data-line="9" id="l3.242.9"></span>Ὁ δὲ ποὺς, ὑπὲρ οὗ νῦν πρόκειται λέγειν,
<span class="lb" data-page="3.242" data-line="10" id="l3.242.10"></span>οὔτ’ ὀφθαλμοῦ χεῖρον, οὔτ’ ἐγκεφάλου κατεσκεύασται. πάντα
<span class="lb" data-page="3.242" data-line="11" id="l3.242.11"></span>γὰρ ἄριστα διάκειται τὰ κατ’ αὐτὸν μόρια πρὸς τοὖργον,
<span class="lb" data-page="3.242" data-line="12" id="l3.242.12"></span>οὗ χάριν ἐγένετο· τὸ δ’ ἄμεινόν τε καὶ βέλτιον ἐν τοῖς
<span class="lb" data-page="3.242" data-line="13" id="l3.242.13"></span>ἀπολειπομένοις κατά τι τῆς ἀκροτάτης, οὐκ ἐν τοῖς ἀμέμπτοις
<span class="lb" data-page="3.242" data-line="14" id="l3.242.14"></span>πάντη ζητητέον. αἰσθήσεως ἀρχὴ καὶ νεύρων ἁπάντων
<span class="lb" data-page="3.242" data-line="15" id="l3.242.15"></span>ἐν ἐγκεφάλῳ. τί οὖν τοῦτο πρὸς τὸ βέλτιον αὐτὸν κατεσκευάσθαι
<span class="lb" data-page="3.242" data-line="16" id="l3.242.16"></span>ποδὸς, εἰ πρὸς τὴν ἐνέργειαν ἑκάτερον, ἧς
<span class="lb" data-page="3.242" data-line="17" id="l3.242.17"></span>ἕνεκα πρότερον γέγονεν, ἄριστα διάκειται; οὔτ’ ἐγκέφαλος ﻿
<span class="pb" data-page="3.243" id="p3.243"></span>
<span class="lb" data-page="3.243" data-line="1" id="l3.243.1"></span>ἄνευ ποδὸς ἦν ἄν ποτε καλὸς μόνος, οὔτε ποὺς ἐγκεφάλου
<span class="lb" data-page="3.243" data-line="2" id="l3.243.2"></span>χωρίς. δεῖ γὰρ, οἶμαι, τῷ μὲν ὀχήματός τινος, τῷ δ’ αἰσθήσεως.
<span class="lb" data-page="3.243" data-line="3" id="l3.243.3"></span>ὄχημα μὲν οὖν ἐγκεφάλου τό τ’ ἄλλο πᾶν σῶμα
<span class="lb" data-page="3.243" data-line="4" id="l3.243.4"></span>καὶ οἱ πόδες, αἴσθησιν δ’ αὐτοῖς ἐγκέφαλος χορηγεῖ. καί
<span class="lb" data-page="3.243" data-line="5" id="l3.243.5"></span>μοι πάλιν ἤδη πρόσεχε τὸν νοῦν ἐπὶ τὸν ἐξ ἀρχῆς προκείμενον
<span class="lb" data-page="3.243" data-line="6" id="l3.243.6"></span>λόγον. ἐπεὶ γὰρ ἐχρῆν αἰσθήσεως μετεῖναι τῷ τοῦ
<span class="lb" data-page="3.243" data-line="7" id="l3.243.7"></span>ποδὸς δέρματι, μέλλοντι πολλάκις ἐπιβήσεσθαι σκληροῖς
<span class="lb" data-page="3.243" data-line="8" id="l3.243.8"></span>τισι καὶ ὀξέσιν, ὑφ’ ὧν θλώμενον ἂν καὶ τιτρωσκόμενον
<span class="lb" data-page="3.243" data-line="9" id="l3.243.9"></span>διεφθείρετο πολυειδῶς, εἰ μὴ ῥᾳδίως αὐτὸν αἰσθανόμενον
<span class="lb" data-page="3.243" data-line="10" id="l3.243.10"></span>ἀποφεύγειν ὑπεμίμνησκε τὸ ζῶον, διὰ τοῦτο τοῦ μὲν εἰς
<span class="lb" data-page="3.243" data-line="11" id="l3.243.11"></span>τὴν πτέρναν ἐμβάλλοντος τένοντος, ὃν ἐκ τριῶν ἐλέγομεν
<span class="lb" data-page="3.243" data-line="12" id="l3.243.12"></span>γεννᾶσθαι μυῶν, ἡ ἐπιπολῆς μοῖρα πρὸς τὸ κάτω τοῦ ποδὸς
<span class="lb" data-page="3.243" data-line="13" id="l3.243.13"></span>ὑπερβαίνουσα τῷ κατὰ τὸ ἴχνος ἔνδοθεν ὑποφύεται
<span class="lb" data-page="3.243" data-line="14" id="l3.243.14"></span>δέρματι· τῷ βάθει δ’ αὐτῷ τοῦ ποδὸς τῷ μετὰ τὸ δέρμα,
<span class="lb" data-page="3.243" data-line="15" id="l3.243.15"></span>καθ’ ὃ καὶ οἱ μικροὶ δύο μύες εἰσὶν, ἀποβλαστήματα διανέμεται
<span class="lb" data-page="3.243" data-line="16" id="l3.243.16"></span>τῶν ἀπὸ νωτιαίου νεύρων σμικρά. τούτων δ’ ἔτι
<span class="lb" data-page="3.243" data-line="17" id="l3.243.17"></span>πολὺ μείζω τὰ τῆς ἄκρας χειρὸς εἰσὶ νεῦρα, πλέον ἢ κατὰ
<span class="lb" data-page="3.243" data-line="18" id="l3.243.18"></span>τὸν πόδα χρῃζούσης ἀκριβοῦς αἰσθήσεως, ὡς οὐκ ἀντιλήψεως
<span class="pb" data-page="3.244" id="p3.244"></span>
<span class="lb" data-page="3.244" data-line="1" id="l3.244.1"></span>μόνης, <span class="milestone ed2page" data-n="4.363" data-unit="ed2page" id="ed2page.4.363"></span>ἀλλὰ καὶ ἁφῆς ὀργάνου γεγενημένης. ἀλλ’
<span class="lb" data-page="3.244" data-line="2" id="l3.244.2"></span>ὅ γε ποὺς, (οὐ γὰρ κοινὸν ἔμελλεν ἔσεσθαι παντὸς τοῦ σώματος
<span class="lb" data-page="3.244" data-line="3" id="l3.244.3"></span>ὄργανον ἁφῆς, ἀλλὰ βαδίσεως μόνης,) ὅσης εἰς τὸ
<span class="lb" data-page="3.244" data-line="4" id="l3.244.4"></span>μηδὲν ἑτοίμως πάσχειν αἰσθήσεως ἔχρῃζε, ταύτην ἐκτήσατο.
<span class="lb" data-page="3.244" data-line="5" id="l3.244.5"></span>τὴν δ’ ἀπὸ τῆς ἀρχῆς ὁδὸν ἅπασαν τῶν νεύρων μέχρι τοῦ
<span class="lb" data-page="3.244" data-line="6" id="l3.244.6"></span>ποδὸς εἴ σοι διεξίοιμι καὶ διδάσκοιμι, πόσην τῆς ἀσφαλείας
<span class="lb" data-page="3.244" data-line="7" id="l3.244.7"></span>αὐτοῦ πρόνοιαν ἡ φύσις ἐποιήσατο, διὰ τὸ μῆκος τῆς ἀποστάσεως
<span class="lb" data-page="3.244" data-line="8" id="l3.244.8"></span>εὐλαβουμένη, μή τι πάθῃ μαλακώτερα ὑπάρχοντα,
<span class="lb" data-page="3.244" data-line="9" id="l3.244.9"></span>ἢ ὥστε τοσαύτῃ διαρκεῖν ὁδοιπορίᾳ, σὲ μὲν οἶδ’ ὅτι μειζόνως
<span class="lb" data-page="3.244" data-line="10" id="l3.244.10"></span>θαυμάζειν ἀναγκάσω τὴν τέχνην τῆς φύσεως, ἐμοὶ δ’
<span class="lb" data-page="3.244" data-line="11" id="l3.244.11"></span>ἂν εἰς ἄμετρον μέγεθος ἡ ἐξήγησις ἀφίκοιτο τοῦ ποδός.
<span class="lb" data-page="3.244" data-line="12" id="l3.244.12"></span>ἀλλὰ περὶ μὲν τῶν νεύρων αὖθις ἰδίᾳ λελέξεται.
</p>
          </article>

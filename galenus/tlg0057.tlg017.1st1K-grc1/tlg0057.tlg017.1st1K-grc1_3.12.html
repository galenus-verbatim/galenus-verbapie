<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:3.12">
<span class="pb page1" data-page="3.244" id="p3.244"></span>
<span class="milestone ed1page page1" data-n="1.403" data-unit="ed1page" id="ed1page.1.403"></span>
<span class="milestone ed2page page1" data-n="4.363" data-unit="ed2page" id="ed2page.4.363"></span>
            <p>
<span class="lb" data-page="3.244" data-line="13" id="l3.244.13"></span>Τὸ δὲ τοῦ ποδὸς δέρμα συμφυὲς μὲν ἀκριβῶς
<span class="lb" data-page="3.244" data-line="14" id="l3.244.14"></span>ἐγένετο τοῖς ὑποκειμένοις ἅπασι μορίοις ὑπὲρ τοῦ μηδαμόσε
<span class="lb" data-page="3.244" data-line="15" id="l3.244.15"></span>περιτρέπεσθαι ῥᾳδίως, ἀποβλάστημα δ’ εἰς ὅλον αὐτὸ διέσπαρται
<span class="lb" data-page="3.244" data-line="16" id="l3.244.16"></span>τοῦ κατὰ τὴν πτέρναν τένοντος, αὐτοῦ τε τοῦ μὴ περιτρέπεσθαι
<span class="lb" data-page="3.244" data-line="17" id="l3.244.17"></span>ῥᾳδίως χάριν, καὶ ὅπως ἱκανῆς αἰσθήσεως μεταλαμβάνοι.
<span class="lb" data-page="3.244" data-line="18" id="l3.244.18"></span>ἔχει δὲ συμμέτρως μαλακότητά τε καὶ σκληρότητα, ἀποχωρῆσαν
<span class="pb" data-page="3.245" id="p3.245"></span>
<span class="lb" data-page="3.245" data-line="1" id="l3.245.1"></span>ἑκατέρας ὑπερβολῆς, εἰς ὅσον ἐχρῆν αὐτὸ μήτ’ ἄγαν
<span class="lb" data-page="3.245" data-line="2" id="l3.245.2"></span>εὐπαθὲς, μήτ’ ἄγαν δυσαίσθητον γενέσθαι. τὸ μὲν γὰρ ἐσχάτως
<span class="lb" data-page="3.245" data-line="3" id="l3.245.3"></span>σκληρὸν ἐγγὺς ἥκειν ἀναισθησίας ἀνάγκη, καθάπερ ὁπλαὶ, καὶ
<span class="lb" data-page="3.245" data-line="4" id="l3.245.4"></span>χηλαὶ, καὶ τὰ τῶν καρκίνων τε καὶ καράβων καὶ φαλαινῶν
<span class="lb" data-page="3.245" data-line="5" id="l3.245.5"></span>καὶ ἐλεφάντων δέρματα· τὸ δ’ ἐσχάτως μαλακὸν, εἰς ὅσον
<span class="lb" data-page="3.245" data-line="6" id="l3.245.6"></span>εὐαισθησίας, εἰς τοσοῦτον καὶ τῆς εὐπαθείας μετέχειν ἀναγκαῖον.
<span class="lb" data-page="3.245" data-line="7" id="l3.245.7"></span>ἵν’ οὖν μήτ’ ἄγαν ἀναίσθητον ᾖ, μήθ’ ἑτοίμως τι
<span class="lb" data-page="3.245" data-line="8" id="l3.245.8"></span>πάσχῃ, τὰς ὑπερβολὰς ἑκατέρας ἡ φύσις ἐφυλάξατο, καὶ
<span class="lb" data-page="3.245" data-line="9" id="l3.245.9"></span>μέσον ἀκριβῶς ἐδημιούργησεν αὐτὸ μαλακοῦ τε καὶ σκληροῦ.
<span class="lb" data-page="3.245" data-line="10" id="l3.245.10"></span>καὶ οὕτως ἤδη σύμπαν ἡμῖν ὁ ποὺς ἀπείργασται
<span class="lb" data-page="3.245" data-line="11" id="l3.245.11"></span>τοιοῦτος, οἷος μάλιστα πρέπει ζώῳ λογικῷ.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:3.14">
<span class="pb page1" data-page="3.250" id="p3.250"></span>
<span class="milestone ed1page page1" data-n="1.404" data-unit="ed1page" id="ed1page.1.404"></span>
<span class="milestone ed2page page1" data-n="4.364" data-unit="ed2page" id="ed2page.4.364"></span>
            <p>
<span class="lb" data-page="3.250" data-line="3" id="l3.250.3"></span><span class="milestone ed2page" data-n="4.365" data-unit="ed2page" id="ed2page.4.365"></span>Ὅτι μὲν οὖν τά τ’ ἔμπροσθεν εἰρημένα
<span class="lb" data-page="3.250" data-line="4" id="l3.250.4"></span>κατὰ ταύτην ἡμῖν ἠκρίβωται τὴν μέθοδον, ἔν τε τοῖς ἑξῆς
<span class="lb" data-page="3.250" data-line="5" id="l3.250.5"></span>ὁμοίως αὐτὴν διαφυλάξομεν, οὐδεὶς ἂν προσέχων τὸν. νοῦν
<span class="lb" data-page="3.250" data-line="6" id="l3.250.6"></span>τοῖς προγεγραμμένοις ἀγνοήσειεν. ὅτι δὲ καὶ τὸ τῆς κνήμης
<span class="lb" data-page="3.250" data-line="7" id="l3.250.7"></span>μέγεθος εἰς ἀκριβῆ συμμετρίαν ἥκει πρός τε τοῦ μηροῦ
<span class="lb" data-page="3.250" data-line="8" id="l3.250.8"></span>καὶ τοῦ ποδὸς, ὡς εἴς τε τὸ τάχος τῆς κινήσεως ἄριστα
<span class="lb" data-page="3.250" data-line="9" id="l3.250.9"></span>κατεσκευάσθαι καὶ μηδὲν παραβλάπτειν εἰς τὸ τῆς
<span class="lb" data-page="3.250" data-line="10" id="l3.250.10"></span>ἕδρας ἀσφαλὲς, ἔκ τε τῶν διὰ κιρσοὺς ἤ τινα σκιῤῥὸν παχυνθέντων
<span class="lb" data-page="3.250" data-line="11" id="l3.250.11"></span>κᾀκ τῶν ἐναντίως τούτοις δι’ ἕτερόν τι σύμπτωμα
<span class="lb" data-page="3.250" data-line="12" id="l3.250.12"></span>καταλεπτυνθέντων ἐναργῶς ἐστι μαθεῖν. οἷς μὲν
<span class="lb" data-page="3.250" data-line="13" id="l3.250.13"></span>γὰρ παχυτέρα τοῦ δέοντος ἐγένετο, διὰ τὸ περιττὸν βάρος
<span class="lb" data-page="3.250" data-line="14" id="l3.250.14"></span>ἐμποδίζεται καὶ διαφθείρει τὸ τάχος τῆς βαδίσεως· οἷς
<span class="lb" data-page="3.250" data-line="15" id="l3.250.15"></span>δ’ ἐπὶ πλέον ἐστὶν ἰσχνὴ, ῥᾳδίως οὗτοι περιτρέπονταί τε
<span class="lb" data-page="3.250" data-line="16" id="l3.250.16"></span>καὶ καταπίπτουσιν, μάλιστ’ εἰ καὶ θᾶττον κινεῖσθαι προέλοιντο.
<span class="lb" data-page="3.250" data-line="17" id="l3.250.17"></span>δεόμεθα γὰρ, ὡς καὶ πρόσθεν εἴρηται, πρὸς τὸ
<span class="lb" data-page="3.250" data-line="18" id="l3.250.18"></span>βαδίζειν καλῶς ἐπὶ μὲν θατέρου σκέλους ἀσφαλῶς ὀχεῖσθαι
<span class="pb" data-page="3.251" id="p3.251"></span>
<span class="lb" data-page="3.251" data-line="1" id="l3.251.1"></span>τὸ σύμπαν σῶμα, περιφέρειν δ’ ὠκέως θάτερον. ἄμφω δ’
<span class="lb" data-page="3.251" data-line="2" id="l3.251.2"></span>ἔχει τὰ τοιαῦτα τὸ κατὰ φύσιν τῆς κνήμης μέγεθος· καὶ
<span class="lb" data-page="3.251" data-line="3" id="l3.251.3"></span>γὰρ βαστάζειν ἱκανόν ἐστι τὰ ὑπερκείμενα, καὶ μεταφέρεσθαι
<span class="lb" data-page="3.251" data-line="4" id="l3.251.4"></span>πρὸς αὐτῶν ῥᾳδίως. καὶ οὕτως ἤδη δῆλον, ὅτι μείζονα
<span class="lb" data-page="3.251" data-line="5" id="l3.251.5"></span>τῆς νῦν οὔσης οὐκ ἐχρῆν γίνεσθαι τὴν κνήμην, ὅτι
<span class="lb" data-page="3.251" data-line="6" id="l3.251.6"></span>τε, τηλικαύτης οὔσης αὐτῆς, οὐ σμικρὰν ἀσφάλειαν ἡ περόνη
<span class="lb" data-page="3.251" data-line="7" id="l3.251.7"></span>παρέχεται, τῷ τε κατὰ τὸν ἀστράγαλον ἄρθρῳ καὶ τῶν
<span class="lb" data-page="3.251" data-line="8" id="l3.251.8"></span>ἔξωθεν οἷον πρόβλημά τι παρατεταμένη, καὶ πρὸς τούτοις
<span class="lb" data-page="3.251" data-line="9" id="l3.251.9"></span>ἔτι τῇ τῆς κνήμης ὑπερηρεισμένη κεφαλῇ. δῆλον οὖν ἐκ
<span class="lb" data-page="3.251" data-line="10" id="l3.251.10"></span>τῶν εἰρημένων, ὅτι τε πλεῖστον ἀφέστηκεν ἡ τῆς περόνης
<span class="lb" data-page="3.251" data-line="11" id="l3.251.11"></span>κατασκευὴ τῆς κερκίδος, ὅτι τε καλῶς ἡ φύσις, ἔνθα μηδὲ
<span class="lb" data-page="3.251" data-line="12" id="l3.251.12"></span>πλέον ἔσεσθαι ἔμελλε τοῖς βαδιστικοῖς ὀργάνοις ἐκ τοῦ
<span class="lb" data-page="3.251" data-line="13" id="l3.251.13"></span>πλήθους τῶν ἄρθρων, ἐνταῦθα τὰς συνθέσεις τῶν ὀστῶν
<span class="lb" data-page="3.251" data-line="14" id="l3.251.14"></span>ἀκινήτους ἀπειργάσατο παντάπασιν. ἡ μὲν γὰρ ἑτοιμότης
<span class="lb" data-page="3.251" data-line="15" id="l3.251.15"></span>τε καὶ ποικιλία τῶν κινήσεων τοῖς ἀντιληπτικοῖς ὀργάνοις,
<span class="lb" data-page="3.251" data-line="16" id="l3.251.16"></span>ἡ δὲ τῆς ἕδρας ἀσφάλεια τοῖς βαδιστικοῖς ἐστιν ὠφελιμωτέρα.
<span class="lb" data-page="3.251" data-line="17" id="l3.251.17"></span>ταῦτ’ ἄρα καὶ, τῆς κερκίδος ἄνω τε καὶ κάτω διηρθρωμένης,
<span class="lb" data-page="3.251" data-line="18" id="l3.251.18"></span>ἡ περόνη κατ’ ἄμφω τὰ μέρη συναρθροῦται
<span class="pb" data-page="3.252" id="p3.252"></span>
<span class="lb" data-page="3.252" data-line="1" id="l3.252.1"></span>τῇ κνήμῃ. ὡς γὰρ, εἴπερ ἁπλοῦν ὅλον ἦν τὸ σκέλος, οὐδαμόθεν
<span class="lb" data-page="3.252" data-line="2" id="l3.252.2"></span>διαλαμβανόμενον ἄρθροις, ἀσφαλέστερον ἂν ὑπ’
<span class="lb" data-page="3.252" data-line="3" id="l3.252.3"></span>αὐτοῦ πᾶν ἐβαστάζετο τὸ ζῶον, οὕτω νῦν ἐκ τοῦ τὰς.
<span class="lb" data-page="3.252" data-line="4" id="l3.252.4"></span>πλείστας τῶν διαρθρώσεων ἀποθέσθαι πλησίον ἥκει τῆς
<span class="lb" data-page="3.252" data-line="5" id="l3.252.5"></span>παντελοῦς ἀσφαλείας. ἀδιάρθρωτον μὲν γὰρ εἴπερ ἐγένετο
<span class="lb" data-page="3.252" data-line="6" id="l3.252.6"></span>τελέως, οὔτ’ ἂν ἐκτείνεσθαι δυνατὸν ἦν, οὔτε κάμπτεσθαι,
<span class="lb" data-page="3.252" data-line="7" id="l3.252.7"></span>καὶ οὕτως ἂν ἅπασαν ἀπώλεσε τὴν χρείαν, ἧς ἕνεκα γέγονεν
<span class="lb" data-page="3.252" data-line="8" id="l3.252.8"></span>εἰς παμπόλλους διαρθρώσεις διῃρημένον, εὐόλισθόν τε
<span class="lb" data-page="3.252" data-line="9" id="l3.252.9"></span>καὶ σφαλερὸν ἦν ἂν εἰς τοσοῦτον, ὡς μηδέποτε <span class="milestone ed1page" data-n="1.405" data-unit="ed1page" id="ed1page.1.405"></span>ἐγκρατῶς
<span class="lb" data-page="3.252" data-line="10" id="l3.252.10"></span>ἐφ’ ἑνὸς ἡμᾶς ἵστασθαι σκέλους, ἀλλ’ εὐθὺ περιτρέπεσθαί
<span class="lb" data-page="3.252" data-line="11" id="l3.252.11"></span>τε καὶ καταπίπτειν. ὥστε κᾀνταῦθα θαυμάζειν
<span class="lb" data-page="3.252" data-line="12" id="l3.252.12"></span>χρὴ τὴν φύσιν, ἐκ τῶν ἐναντίων τε καὶ διαφθειρόντων ἄλληλα
<span class="lb" data-page="3.252" data-line="13" id="l3.252.13"></span>καὶ μαχομένων, ἀναγκαίων δ’ ὑπαρχόντων ἀμφοτέρων
<span class="lb" data-page="3.252" data-line="14" id="l3.252.14"></span>τῷ σκέλει, τοσοῦτον ἑκατέρων λαβοῦσαν, ὅσον μήτε τὸ τῆς
<span class="lb" data-page="3.252" data-line="15" id="l3.252.15"></span>κινήσεως εὐμαρὲς, μήτε τὸ τῆς ἕδρας ἀσφαλὲς διαφθείρειν
<span class="lb" data-page="3.252" data-line="16" id="l3.252.16"></span>ἔμελλεν.
</p>
          </article>

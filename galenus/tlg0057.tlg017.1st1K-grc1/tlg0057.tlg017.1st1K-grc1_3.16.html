<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:3.16">
<span class="pb page1" data-page="3.257" id="p3.257"></span>
<span class="milestone ed1page page1" data-n="1.405" data-unit="ed1page" id="ed1page.1.405"></span>
<span class="milestone ed2page page1" data-n="4.367" data-unit="ed2page" id="ed2page.4.367"></span>
            <p>
<span class="lb" data-page="3.257" data-line="5" id="l3.257.5"></span>Διὰ τί δὲ οἱ σύμπαντες μύες ἐγένοντο κατὰ
<span class="lb" data-page="3.257" data-line="6" id="l3.257.6"></span>τὸν μηρὸν ἐννέα τὸν ἀριθμὸν, ἐφεξῆς ἂν εἴη ῥητέον. διδάσκει
<span class="lb" data-page="3.257" data-line="7" id="l3.257.7"></span>δὲ κᾀνταῦθα τὴν αἰτίαν τῆς γενέσεως αὐτῶν ἡ
<span class="lb" data-page="3.257" data-line="8" id="l3.257.8"></span>ἐνέργεια. τρεῖς μὲν γὰρ οἱ κατὰ τὰ πρόσω τοῦ μηροῦ μέγιστοι
<span class="lb" data-page="3.257" data-line="9" id="l3.257.9"></span>τῶν ταύτῃ μυῶν εὐθὺ τοῦ γόνατος φέρονται, καὶ
<span class="lb" data-page="3.257" data-line="10" id="l3.257.10"></span>τούτων εἷς μὲν ἐμφύεται τῇ μύλῃ σαρκώδεσι λαβαῖς, δύο
<span class="lb" data-page="3.257" data-line="11" id="l3.257.11"></span>δ’ οἱ λοιποὶ μέγιστον ἕνα γεννῶσι τένοντα. πλατυνόμενος
<span class="lb" data-page="3.257" data-line="12" id="l3.257.12"></span>δ’ οὗτος ἐπιφύεται πάσῃ τῇ μύλῃ, σφίγγων αὐτὴν ἀκριβῶς
<span class="lb" data-page="3.257" data-line="13" id="l3.257.13"></span>καὶ συνέχων τοῖς ὑποκειμένοις· εἶθ’ ὑπερβαίνων τὸ ἄρθρον
<span class="lb" data-page="3.257" data-line="14" id="l3.257.14"></span>ἐμφύεται τοῖς πρόσω μέρεσι τῆς κνήμης, ἀνατείνων τε ταύτην,
<span class="lb" data-page="3.257" data-line="15" id="l3.257.15"></span>εἰ ταθείη, καὶ πᾶσαν ἐκτείνων τὴν κατὰ γόνυ διάρθρωσιν.
<span class="lb" data-page="3.257" data-line="16" id="l3.257.16"></span>ἕτεροι δὲ δύο μύες ἑκατέρωθεν τῶν εἰρημένων
<span class="lb" data-page="3.257" data-line="17" id="l3.257.17"></span>τριῶν, ὁ μὲν ἔξωθεν, ὁ δὲ ἔσωθεν εἰς τὰ πλάγια μέρη ﻿
<span class="pb" data-page="3.258" id="p3.258"></span>
<span class="lb" data-page="3.258" data-line="1" id="l3.258.1"></span>τῆς κνήμης ἐμφύονται, λοξῆς ἑκάτερος ἐξηγούμενος κινήσεως·
<span class="lb" data-page="3.258" data-line="2" id="l3.258.2"></span>ὁ μὲν γὰρ ἔξωθεν ἔσω προσάγει τὸ σκέλος, ὁ δ’ ἕτερος
<span class="lb" data-page="3.258" data-line="3" id="l3.258.3"></span>ἐκτὸς ἀπάγει. τὴν δ’ ἔκφυσιν ὁ μὲν ἐκ τῆς συμβολῆς ἔχει
<span class="lb" data-page="3.258" data-line="4" id="l3.258.4"></span>τῶν τῆς ἥβης ὀστῶν, ὁ δὲ τῶν ἐξωτάτω μερῶν τοῦ ἰσχίου·
<span class="lb" data-page="3.258" data-line="5" id="l3.258.5"></span>κάλλιστα γὰρ οὕτως ἔμελλεν εἰς λοξὰς κινήσεις ἀπάξειν τὸ
<span class="lb" data-page="3.258" data-line="6" id="l3.258.6"></span>σκέλος. ἐν τῷ μεταξὺ δ’ αὐτῶν ἄλλαι τρεῖς εἰσι μυῶν ἐκφύσεις
<span class="lb" data-page="3.258" data-line="7" id="l3.258.7"></span>κατὰ στίχον κείμεναι, μικρὰς κινήσεις κινούντων τὸ γόνυ
<span class="lb" data-page="3.258" data-line="8" id="l3.258.8"></span>κάμπτει μὲν γὰρ τὸ γόνυ καὶ πρὸς τἀντὸς ἀπάγει τὴν
<span class="lb" data-page="3.258" data-line="9" id="l3.258.9"></span>κνήμην ὁ συνεχὴς τῷ ἔνδον· ἀπάγει δ’ ἐκτὸς ἅμα τῷ
<span class="lb" data-page="3.258" data-line="10" id="l3.258.10"></span>κάμπτειν ὥσπερ ἐξελίττων αὐτὴν ὁ ψαύων τοῦ ἔξωθεν.
<span class="lb" data-page="3.258" data-line="11" id="l3.258.11"></span>ὁ δ’ ὑπόλοιπος, ὅσπερ καὶ μέσος ἁπάντων ἐστὶν, εἰς τὴν
<span class="lb" data-page="3.258" data-line="12" id="l3.258.12"></span>ἔνδον ἐμφυόμενος τοῦ μηροῦ κεφαλὴν, κάμπτει μὲν καὶ ὅλον
<span class="lb" data-page="3.258" data-line="13" id="l3.258.13"></span>τὸν μηρὸν, συνεπισπᾶται δὲ καὶ τὴν κνήμην, ἐπιβάλλων αὐτοῖς
<span class="lb" data-page="3.258" data-line="14" id="l3.258.14"></span>τοῖς περὶ τὴν διάρθρωσιν ἄχρι θατέρου τῶν κατὰ τὴν
<span class="lb" data-page="3.258" data-line="15" id="l3.258.15"></span>κνήμην μεγίστων μυῶν, ᾧ συνεπισπᾶται καὶ αὐτὴν ὅλην
<span class="lb" data-page="3.258" data-line="16" id="l3.258.16"></span>τὴν τοῦ σκέλους κνήμην. ὁ δ’ ὑπόλοιπος τῶν κινούντων
<span class="lb" data-page="3.258" data-line="17" id="l3.258.17"></span>τὴν κατὰ γόνυ διάρθρωσιν ἔννατος μυῶν, ὁ στενὸς καὶ μακρὸς,
<span class="lb" data-page="3.258" data-line="18" id="l3.258.18"></span>ἐκ τοῦ τῆς λαγόνος ὀστοῦ φυόμενος, ἀνατείνει μὲν
<span class="pb" data-page="3.259" id="p3.259"></span>
<span class="lb" data-page="3.259" data-line="1" id="l3.259.1"></span>κνήμην ἄνω, εἰς ἐκεῖνο μάλιστα τὸ σχῆμα καθιστὰς σκέλος
<span class="lb" data-page="3.259" data-line="2" id="l3.259.2"></span>ὅλον, ἐν ᾧ μαλάττοντες ἄνω φέρομεν τὸν πόδα πρὸς τὸν
<span class="lb" data-page="3.259" data-line="3" id="l3.259.3"></span>βουβῶνα θατέρου σκέλους.<span class="milestone ed2page" data-n="4.368" data-unit="ed2page" id="ed2page.4.368"></span> ἐπὶ τούτοις δ’ ἅπασιν ὁ
<span class="lb" data-page="3.259" data-line="4" id="l3.259.4"></span>κατὰ τὴν ἰγνύην ἐστὶ μικρὸς μῦς ὁ κάμπτων τὸ γόνυ,
<span class="lb" data-page="3.259" data-line="5" id="l3.259.5"></span>θαυμαστῶς κᾀνταῦθα προνοησαμένης τῆς φύσεως τοῦ τε
<span class="lb" data-page="3.259" data-line="6" id="l3.259.6"></span>πλήθους <span class="milestone ed1page" data-n="1.406" data-unit="ed1page" id="ed1page.1.406"></span>αὐτῶν καὶ τοῦ μεγέθους καὶ τῆς θέσεως
<span class="lb" data-page="3.259" data-line="7" id="l3.259.7"></span>καὶ τῆς ἐμφύσεως, ὡς μηδὲν ἐνδεῖν ἔτι πρὸς τὴν
<span class="lb" data-page="3.259" data-line="8" id="l3.259.8"></span>κίνησιν τῷ γόνατι, τούτων οὕτω διατεταγμένων, εἰ δ’
<span class="lb" data-page="3.259" data-line="9" id="l3.259.9"></span>ὑπαλλαγείη τι τῶν εἰρημένων κᾂν ἓν, ἢ βλάπτεσθαί
<span class="lb" data-page="3.259" data-line="10" id="l3.259.10"></span>τινα κίνησιν, ἢ τελέως διαφθείρεσθαι. τὸ μὲν δὴ τρεῖς
<span class="lb" data-page="3.259" data-line="11" id="l3.259.11"></span>γενέσθαι τοὺς μεγάλους τοὺς ἐκτείνοντάς τε τὸ σκέλος καὶ
<span class="lb" data-page="3.259" data-line="12" id="l3.259.12"></span>κατὰ γόνυ πιλοῦντάς τε καὶ ἀνατείνοντας τὴν μύλην, ἐναργῶς
<span class="lb" data-page="3.259" data-line="13" id="l3.259.13"></span>οἶμαι φαίνεσθαι τοῖς τῶν εἰρημένων μεμνημένοις, εἰς
<span class="lb" data-page="3.259" data-line="14" id="l3.259.14"></span>ὅσον ἥκει προνοίας· ἁπάσης γὰρ σχεδὸν τῆς κατὰ γόνυ κινήσεως
<span class="lb" data-page="3.259" data-line="15" id="l3.259.15"></span>ἐν τούτοις τοῖς μυσὶ τὸ κράτος ἔμελλε γενήσεσθαι.
<span class="lb" data-page="3.259" data-line="16" id="l3.259.16"></span>τηνικαῦτα γὰρ ἰσχυροτάτου τε καὶ ἀκριβῶς τεταμένου δεόμεθα
<span class="lb" data-page="3.259" data-line="17" id="l3.259.17"></span>τοῦ σκέλους παντὸς, ὅταν ἐν τῷ βαδίζειν ὑψηλὸν μὲν
<span class="lb" data-page="3.259" data-line="18" id="l3.259.18"></span>περιφέρηται θάτερον, ὅλον δ’ ὀχῆται τὸ τοῦ σώματος βάρος
<span class="pb" data-page="3.260" id="p3.260"></span>
<span class="lb" data-page="3.260" data-line="1" id="l3.260.1"></span>ἐπὶ τοῦ μένοντός τε καὶ κατὰ γῆς ἐστηριγμένου. ἀλλ’ ἐν
<span class="lb" data-page="3.260" data-line="2" id="l3.260.2"></span>τούτῳ τῶν ἐκτεινόντων κατὰ γόνυ μυῶν, οἵ πέρ εἰσιν οἱ
<span class="lb" data-page="3.260" data-line="3" id="l3.260.3"></span>προειρημένοι τρεῖς, ἐνεργούντων τε καὶ τεταμένων ἀκριβῶς
<span class="lb" data-page="3.260" data-line="4" id="l3.260.4"></span>δεόμεθα· τὸ μὲν γὰρ κάμπτεσθαι τῇ κατὰ γόνυ
<span class="lb" data-page="3.260" data-line="5" id="l3.260.5"></span>διαρθρώσει διὰ τῶν ὄπισθεν ὑπάρχει μυῶν, τὸ δ’ ἐκτείνεσθαι
<span class="lb" data-page="3.260" data-line="6" id="l3.260.6"></span>διὰ τῶν ἔμπροσθεν. εἴπερ οὖν, ὁπότε μάλιστα τεταμένου
<span class="lb" data-page="3.260" data-line="7" id="l3.260.7"></span>τοῦ σκέλους δεόμεθα, τηνικαῦτα τοῖς τρισὶ τούτοις
<span class="lb" data-page="3.260" data-line="8" id="l3.260.8"></span>μυσὶ μόνοις ἐπιτρέπομεν τὸ γόνυ φυλάττειν τ’ ἀκριβῶς
<span class="lb" data-page="3.260" data-line="9" id="l3.260.9"></span>ἀκλινὲς, ὀπίσω τ’ εἰλεῖν καὶ προσάγειν, καὶ σφίγγειν τὴν
<span class="lb" data-page="3.260" data-line="10" id="l3.260.10"></span>μύλην, ὡς καὶ διὰ ταύτης ἡ ὀρθότης αὐτῶν φυλάττοιτο,
<span class="lb" data-page="3.260" data-line="11" id="l3.260.11"></span>δῆλον ὡς τὸ πᾶν κῦρος τῆς ἐνεργείας τῶν σκελῶν ἐν τούτοις
<span class="lb" data-page="3.260" data-line="12" id="l3.260.12"></span>ἐστίν. ἡ γὰρ εἰς τὰ πλάγια κίνησις αὐτῶν ἐκ περιουσίας
<span class="lb" data-page="3.260" data-line="13" id="l3.260.13"></span>ἐστὶ, πανταχοῦ τῆς φύσεως ἅπαντα τὰ μελῶν κοσμούσης
<span class="lb" data-page="3.260" data-line="14" id="l3.260.14"></span>πλέον, ἢ κατὰ τὴν ἀναγκαίαν ἐνέργειαν. αὐτὸ δὲ τὸ
<span class="lb" data-page="3.260" data-line="15" id="l3.260.15"></span>πρῶτον ἔργον τῶν σκελῶν, οὗ χάριν ἐγένετο, βάδισίς ἐστιν,
<span class="lb" data-page="3.260" data-line="16" id="l3.260.16"></span>εἰς ἣν ἔτι τῶν ἐκτεινόντων τὸ γόνυ μυῶν μάλιστα δεόμεθα
<span class="lb" data-page="3.260" data-line="17" id="l3.260.17"></span>πρὸς τὴν κατὰ τοῦτο τὸ ἄρθρον ἐνέργειαν. ὥσπερ οὖν ἐπὶ
<span class="lb" data-page="3.260" data-line="18" id="l3.260.18"></span>ποδὸς εἰς τὴν πτέρναν εὐλόγως ἐδείκνυντο δύο μύες ὄπισθεν.
<span class="pb" data-page="3.261" id="p3.261"></span>
<span class="lb" data-page="3.261" data-line="1" id="l3.261.1"></span>ἐμφυόμενοι διὰ μεγίστου τένοντος, οὕτως ἐπὶ τοῦ γόνατος
<span class="lb" data-page="3.261" data-line="2" id="l3.261.2"></span>εἰς τὴν κεφαλὴν τῆς κνήμης ἔμπροσθεν ἢν αὐτοὺς ἐμφῦναι
<span class="lb" data-page="3.261" data-line="3" id="l3.261.3"></span>κάλλιον. τῷ μὲν γὰρ ποδὶ τὴν ἀσφάλειαν τῆς ἕδρας ἅπαντες
<span class="lb" data-page="3.261" data-line="4" id="l3.261.4"></span>οἱ μύες ἐκεῖνοι, τῷ δ’ ὅλῳ σκέλει τὸ τῆς ἐκτάσεως
<span class="lb" data-page="3.261" data-line="5" id="l3.261.5"></span>ἀκλινὲς οὗτοι παρέχονται. τρισὶ δ’ οὖσιν αὐτοῖς τρεῖς
<span class="lb" data-page="3.261" data-line="6" id="l3.261.6"></span>ἀντέταξεν ὄπισθεν, οὐχ ὁμοίως εὐρώστους, οὔθ’ ἕνα γεννῶντας
<span class="lb" data-page="3.261" data-line="7" id="l3.261.7"></span>τένοντα, διὰ τὸ χρῆναι μὲν πάντως, ὡς ἐν τοῖς
<span class="lb" data-page="3.261" data-line="8" id="l3.261.8"></span>περὶ μυῶν κινήσεως ἀποδέδεικται λόγοις, ἀντιτετάχθαι παντὶ
<span class="lb" data-page="3.261" data-line="9" id="l3.261.9"></span>μυῒ μῦν ἕτερον, ἐναντίας κινήσεως δημιουργὸν, εἶναι δ’
<span class="lb" data-page="3.261" data-line="10" id="l3.261.10"></span>οὐκ ἴσην ἀξίαν τῆς ἐκτεινούσης τὸ γόνυ κινήσεως καὶ τῆς
<span class="lb" data-page="3.261" data-line="11" id="l3.261.11"></span>καμπτούσης. ὥστ’ ἀντιταχθησομένους τε μόνον αὐτοὺς καὶ
<span class="lb" data-page="3.261" data-line="12" id="l3.261.12"></span>τῆς ἐναντίας ἐξηγησομένους κινήσεως τοὺς τρεῖς μὲν ἐποίησεν
<span class="lb" data-page="3.261" data-line="13" id="l3.261.13"></span>ὡσαύτως, οὐ μὴν οὔτ’ αὐτοὺς ὁμοίως ἰσχυροὺς, οὔτ’ εἰς
<span class="lb" data-page="3.261" data-line="14" id="l3.261.14"></span>τένοντας ὁμοίως ἐκείνοις εὐρώστους τελευτῶντας. ἔδωκε δὲ
<span class="lb" data-page="3.261" data-line="15" id="l3.261.15"></span>τοῖς ἑκατέρωθεν τοῦ μέσου καὶ λοξήν τινα κίνησιν, οὐ
<span class="lb" data-page="3.261" data-line="16" id="l3.261.16"></span>βραχεῖαν. ὅπως δὲ πανταχόσε περιφέρηται τὸ ἄρθρον,
<span class="lb" data-page="3.261" data-line="17" id="l3.261.17"></span>ἑκατέρωθεν ἕνα μῦν αὐτῷ παρέτεινε, τὸν μὲν τοῖς ἔμπροσθεν
<span class="pb" data-page="3.262" id="p3.262"></span>
<span class="lb" data-page="3.262" data-line="1" id="l3.262.1"></span>μυσὶ, τὸν δὲ τοῖς ὄπισθεν παραβεβλημένον. καὶ
<span class="lb" data-page="3.262" data-line="2" id="l3.262.2"></span>μὴν ὅτι τὰ μὲν μείζω τῶν ἄρθρων διὰ μεγάλων μυῶν, ἢ
<span class="lb" data-page="3.262" data-line="3" id="l3.262.3"></span>διὰ πολλῶν, ἢ διὰ εὐρώστων τενόντων κινεῖται, τὰ δ’
<span class="lb" data-page="3.262" data-line="4" id="l3.262.4"></span>ἐλάττω δι’ ἐλαττόνων, ἢ μικροτέρων, ἢ ἀῤῥωστοτέρων,
<span class="lb" data-page="3.262" data-line="5" id="l3.262.5"></span>οὐκ οἶδ’ ὅπως οὐχὶ κᾀνταῦθα χρὴ θαυμάζειν αὐτῆς τὴν
<span class="lb" data-page="3.262" data-line="6" id="l3.262.6"></span>τέχνην, εἰ μὴ ἄρα δικαιότερον εἶναι φήσειέ τις, ὀλίγους μὲν
<span class="lb" data-page="3.262" data-line="7" id="l3.262.7"></span>καὶ μικροὺς καὶ ἀῤῥώστους μῦς τοῖς μεγάλοις τε καὶ κυρίοις
<span class="lb" data-page="3.262" data-line="8" id="l3.262.8"></span>ἄρθροις ἐπιτετάχθαι, ἰσχυροὺς δὲ καὶ μεγάλους καὶ
<span class="lb" data-page="3.262" data-line="9" id="l3.262.9"></span>πολλοὺς τοῖς μικροῖς. οὕτω γὰρ ἂν ὁ τοιοῦτος καὶ λοξοὺς
<span class="lb" data-page="3.262" data-line="10" id="l3.262.10"></span>μὲν ταῖς κατ’ εὐθὺ κινήσεσιν, ὀρθοὺς δὲ ταῖς λοξαῖς ἐφεστάναι
<span class="lb" data-page="3.262" data-line="11" id="l3.262.11"></span>βουληθείη. μέγεθος μὲν δὴ <span class="milestone ed2page" data-n="4.369" data-unit="ed2page" id="ed2page.4.369"></span>τῶν κατὰ τὸν
<span class="lb" data-page="3.262" data-line="12" id="l3.262.12"></span>μηρὸν μυῶν, καὶ πλῆθος, καὶ θέσις εἰς τοσόνδε προνοίας
<span class="lb" data-page="3.262" data-line="13" id="l3.262.13"></span>ἥκει τῇ φύσει. καταφύονται δὲ πάντες εἰς τὴν κεφαλὴν τῆς
<span class="lb" data-page="3.262" data-line="14" id="l3.262.14"></span>κνήμης ὑπερβαίνοντες τὴν διάρθρωσιν, οὐ σμικρὰν οὐδ’ ἐνταῦθα
<span class="lb" data-page="3.262" data-line="15" id="l3.262.15"></span>τέχνην ἐπιδεικνυμένης αὐτῆς. ὡς γὰρ καὶ ὅσοι διά
<span class="lb" data-page="3.262" data-line="16" id="l3.262.16"></span>τινων μηρίνθων τὰ ξύλινα τῶν εἰδώλων κινοῦσιν, ἐπέκεινα
<span class="lb" data-page="3.262" data-line="17" id="l3.262.17"></span>τῶν ἄρθρων εἰς τὴν κεφαλὴν τοῦ μέλλοντος κώλου κινηθήσεσθαι ﻿
<span class="pb" data-page="3.263" id="p3.263"></span>
<span class="lb" data-page="3.263" data-line="1" id="l3.263.1"></span>καθάπτουσιν αὐτὰς, οὕτως ἡ φύσις πολὺ προτέρα
<span class="lb" data-page="3.263" data-line="2" id="l3.263.2"></span>καθέκαστον τῶν ἄρθρων ἐτεχνήσατο· ὡς, εἰ τὰ μὲν ἄλλα
<span class="lb" data-page="3.263" data-line="3" id="l3.263.3"></span>σύμπαντα τοσαῦτά τε καὶ τοιαῦτα περὶ τὴν τῆς κνήμης κίνησιν
<span class="lb" data-page="3.263" data-line="4" id="l3.263.4"></span>ἀπειργάσατο, μόνης δὲ τῆς ἐπικαίρου τῶν τενόντων
<span class="lb" data-page="3.263" data-line="5" id="l3.263.5"></span>ἐκφύσεως ἠμέλησεν, οὐδὲν ἂν οὐδ’ ἐκείνων ὄφελος ἦν. ὅτι
<span class="lb" data-page="3.263" data-line="6" id="l3.263.6"></span>μὲν οὖν, εἰ, πρὶν διαβῆναι τὸ ἄρθρον, οἱ τένοντες ἐφύοντο
<span class="lb" data-page="3.263" data-line="7" id="l3.263.7"></span>κατὰ τὴν ἀρχὴν, οὐδ’ ἂν ἐκίνουν τὴν κνήμην, ἐναργῶς φαίνεται·
<span class="lb" data-page="3.263" data-line="8" id="l3.263.8"></span>ὅτι δ’, εἰ καὶ μετὰ τὸ διαβῆναι, καθ’ ὃ νῦν εἰσβάλλουσιν,
<span class="lb" data-page="3.263" data-line="9" id="l3.263.9"></span>ἀλλ’ ἤτοι κατ’ αὐτὴν εὐθέως τὴν ἀρχὴν τῆς κνήμης,
<span class="lb" data-page="3.263" data-line="10" id="l3.263.10"></span>ἢ μέχρι πλείστου προϊόντες, οὐδ’ αὐτὸ παντάπασιν
<span class="lb" data-page="3.263" data-line="11" id="l3.263.11"></span>ἄδηλον. ἡ μὲν γὰρ εἰς τὴν ἀρχὴν αὐτῶν μόνη κατάφυσις
<span class="lb" data-page="3.263" data-line="12" id="l3.263.12"></span>οὐκ ἂν ἦν ὁμοίως ἀσφαλὴς οὐδ’ εὔρωστος, ὀλίγαις λαβαῖς
<span class="lb" data-page="3.263" data-line="13" id="l3.263.13"></span>ἐξ ἄκρου τοῦ κώλου τὸ πᾶν ὀστοῦν ἐπιχειρούντων κινεῖν·
<span class="lb" data-page="3.263" data-line="14" id="l3.263.14"></span>ἡ δ’ εἰς τὰ ποῤῥωτέρω τε καὶ περὶ μέσην τὴν κνήμην, ὡς
<span class="lb" data-page="3.263" data-line="15" id="l3.263.15"></span>ἐπὶ τῶν πιθήκων ἔχει, τελέως ἐκτείνεσθαι τοῖς κώλοις οὐκ
<span class="lb" data-page="3.263" data-line="16" id="l3.263.16"></span>ἂν ἐπέτρεπε, μέσην ἄλλην ἀνύων συνδεδεμένων καὶ ἀπηρτημένων
<span class="lb" data-page="3.263" data-line="17" id="l3.263.17"></span>πρὸς τοὐπίσω, καθάπερ καὶ νῦν τοῖς πιθήκοις
<span class="pb" data-page="3.264" id="p3.264"></span>
<span class="lb" data-page="3.264" data-line="1" id="l3.264.1"></span>ἐστίν. οἱ γὰρ ἐκ τῶν ὀπίσω μερῶν ἥκοντες μύες, εἰς μέσην
<span class="lb" data-page="3.264" data-line="2" id="l3.264.2"></span>σχεδόν τι τὴν κνήμην, βραχὺ πρὸ αὐτῆς ἐν τούτοις τοῖς ζώοις
<span class="lb" data-page="3.264" data-line="3" id="l3.264.3"></span>ἐμφυόμενοι, τοῖς ἔμπροσθεν μυσὶ τοῖς ἐκτείνουσι τὸ κῶλον
<span class="lb" data-page="3.264" data-line="4" id="l3.264.4"></span>ἀντιπράττοντές τε καὶ ἀντισπῶντες ὀπίσω τὸ σκέλος, οὐκ
<span class="lb" data-page="3.264" data-line="5" id="l3.264.5"></span>ἐπιτρέπουσιν ἐκτείνειν ἀκριβῶς τὸ γόνυ. καί σοι κᾀνταῦθα
<span class="lb" data-page="3.264" data-line="6" id="l3.264.6"></span>βασανίζειν ἔξεστι τὸ κατὰ τὴν ἀρχὴν τοῦ λόγου παντὸς
<span class="lb" data-page="3.264" data-line="7" id="l3.264.7"></span>εἰρημένον, ὡς ἡ φύσις ἐπιτήδεια τοῖς τῆς ψυχῆς ἤθεσί τε
<span class="lb" data-page="3.264" data-line="8" id="l3.264.8"></span>καὶ δυνάμεσι τὰ τοῦ σώματος ἅπασι τοῖς ζώοις κατασκευάζει
<span class="lb" data-page="3.264" data-line="9" id="l3.264.9"></span>μόρια. καὶ γάρ τοι καὶ τῷ πιθήκῳ, καθότι καὶ πρόσθεν
<span class="lb" data-page="3.264" data-line="10" id="l3.264.10"></span>εἴρηται, γελοίῳ τὴν ψυχὴν ὑπάρχοντι ζώῳ μιμηλῷ,
<span class="lb" data-page="3.264" data-line="11" id="l3.264.11"></span>πρὸς τὸ χεῖρον οὕτως ἔχον καὶ τὸ σῶμα περιέθηκεν. ἅπασαν
<span class="lb" data-page="3.264" data-line="12" id="l3.264.12"></span>γὰρ τὴν ἐν τοῖς σκέλεσι τῶν ὀστῶν σύνταξιν τοιαύτην
<span class="lb" data-page="3.264" data-line="13" id="l3.264.13"></span>ἔχων, οἵαν ἵστασθαι καλῶς ὀρθῶς, οὐ συγχωρεῖν αὐτῷ γελοιοτάτους
<span class="lb" data-page="3.264" data-line="14" id="l3.264.14"></span>ὄπισθεν μῦς ἐναντιουμένους τῇ κατασκευῇ κέκτηται,
<span class="lb" data-page="3.264" data-line="15" id="l3.264.15"></span>καὶ ἐν τῇ παιδιακῇ τὸ μυουροῦν, οὔτ’ ἀκριβῶς, οὔτ’ ἀσφαλῶς
<span class="lb" data-page="3.264" data-line="16" id="l3.264.16"></span>ὀρθὸς ἵστασθαι πέφυκεν, ἀλλ’ ὡς ἄν τις καὶ ἄνθρωπος γελωτοποιῶν
<span class="lb" data-page="3.264" data-line="17" id="l3.264.17"></span>τε καὶ σκώπτων ἕτερον ἄνθρωπον χωλὸν ἵσταταί τε
<span class="lb" data-page="3.264" data-line="18" id="l3.264.18"></span>καὶ βαδίζει καὶ διατρέχει χωλεύων, οὕτω καὶ πίθηκος χρῆται
<span class="pb" data-page="3.265" id="p3.265"></span>
<span class="lb" data-page="3.265" data-line="1" id="l3.265.1"></span>τοῖς σκέλεσιν. εἴρηταί μοι σχεδὸν ἅπαντα τὰ περὶ τῆς τῶν
<span class="lb" data-page="3.265" data-line="2" id="l3.265.2"></span>σκελῶν κατασκευῆς· ὑπὲρ γὰρ τῶν κινούντων τὸ κατ’ ἰσχίον
<span class="lb" data-page="3.265" data-line="3" id="l3.265.3"></span>ἄρθρον μυῶν, ἐπειδὰν τῶν κατ’ ἐκεῖνα τὰ χωρία μορίων ἡ
<span class="lb" data-page="3.265" data-line="4" id="l3.265.4"></span>ἐξήγησις γίνηται, τηνικαῦτα διαλέξομαι.
</p>
          </article>

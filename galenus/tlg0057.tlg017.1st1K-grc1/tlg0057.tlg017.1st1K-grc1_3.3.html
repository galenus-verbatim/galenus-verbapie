<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:3.3">
<span class="pb page1" data-page="3.179" id="p3.179"></span>
<span class="milestone ed1page page1" data-n="1.393" data-unit="ed1page" id="ed1page.1.393"></span>
<span class="milestone ed2page page1" data-n="4.342" data-unit="ed2page" id="ed2page.4.342"></span>
            <p>
<span class="lb" data-page="3.179" data-line="15" id="l3.179.15"></span><span class="milestone ed2page" data-n="4.343" data-unit="ed2page" id="ed2page.4.343"></span>Πῶς οὖν μὴ καθέζεσθαι <span class="milestone ed1page" data-n="1.394" data-unit="ed1page" id="ed1page.1.394"></span>δύναται,
<span class="lb" data-page="3.179" data-line="16" id="l3.179.16"></span>καθάπερ ἄνθρωπος, ἐπὶ τῶν ἰσχίων ἑδραζόμενα; τοῦτο
<span class="lb" data-page="3.179" data-line="17" id="l3.179.17"></span>γὰρ ἔτι λείπειν ἔοικε τῷ λόγῳ. ὅτι δεῖ κάμπτεσθαι τὰ τοῖς
<span class="pb" data-page="3.180" id="p3.180"></span>
<span class="lb" data-page="3.180" data-line="1" id="l3.180.1"></span>ἰσχίοις συνημμένα κῶλα κατὰ τὴν τοῦ μηροῦ πρὸς τὴν
<span class="lb" data-page="3.180" data-line="2" id="l3.180.2"></span>κνήμην διάρθρωσιν εἰς τοὐπίσω. αὐτὴ μὲν ἡ ῥάχις πρὸς
<span class="lb" data-page="3.180" data-line="3" id="l3.180.3"></span>τὸν μηρὸν ἐν τῷ καθέζεσθαι γωνίαν ὀρθὴν ἐργάζεται, ὁ
<span class="lb" data-page="3.180" data-line="4" id="l3.180.4"></span>μηρὸς δ’ αὖ πάλιν εἰ μὴ πρὸς τὴν κνήμην ἑτέραν τοιαύτην
<span class="lb" data-page="3.180" data-line="5" id="l3.180.5"></span>ἐργάσαιτο, οὐκ ἂν ὀρθή ποτε πρὸς τοὔδαφος ἡ κνήμη γένοιτο,
<span class="lb" data-page="3.180" data-line="6" id="l3.180.6"></span>καὶ τούτῳ τὸ ἀσφαλὲς τῆς ἕδρας διαφθαρήσεται.
<span class="lb" data-page="3.180" data-line="7" id="l3.180.7"></span>εἴπερ ἐν τῷ κάμπτεσθαι κατὰ γόνυ τὰ τοῖς ἰσχίοις συνημμένα
<span class="lb" data-page="3.180" data-line="8" id="l3.180.8"></span>κῶλα τὸ καθέζεσθαι γίγνεται, δῆλον ὡς οὐδενὶ δύναται
<span class="lb" data-page="3.180" data-line="9" id="l3.180.9"></span>τῶν τετραπόδων ὑπάρξαι· πάντα γὰρ εἰς τὰ πρόσω τὰς
<span class="lb" data-page="3.180" data-line="10" id="l3.180.10"></span>καμπὰς ἔχει τῶν ὀπισθίων σκελῶν. τὰ μὲν γὰρ πρόσθια
<span class="lb" data-page="3.180" data-line="11" id="l3.180.11"></span>ταῖς ὠμοπλάταις αὐτῶν συνῆπται, καθάπερ τοῖς ἀνθρώποις,
<span class="lb" data-page="3.180" data-line="12" id="l3.180.12"></span>τὰ δ’ ὀπίσθια τοῖς ἰσχίοις· αἱ καμπαὶ δ’ ἀμφοτέρων ἔμπαλιν
<span class="lb" data-page="3.180" data-line="13" id="l3.180.13"></span>τοῖς ἀνθρώποις τῶν μὲν προσθίων εἰς τοὐπίσω, τῶν δ’
<span class="lb" data-page="3.180" data-line="14" id="l3.180.14"></span>ὀπισθίων εἰς τὰ πρόσω. τετρασκελέσι γὰρ οὖσιν αὐτοῖς
<span class="lb" data-page="3.180" data-line="15" id="l3.180.15"></span>ἄμεινον ἦν εἰς ἀλλήλας ἐστράφθαι τὰς καμπὰς, ἀνθρώπῳ
<span class="lb" data-page="3.180" data-line="16" id="l3.180.16"></span>δὲ τὰ μὲν ταῖς ὠμοπλάταις συνημμένα κῶλα, χεῖρες γενόμενα,
<span class="lb" data-page="3.180" data-line="17" id="l3.180.17"></span>χρησίμως εἰς τοὔμπροσθεν κατ’ ἀγκῶνος κάμπτονται·
<span class="lb" data-page="3.180" data-line="18" id="l3.180.18"></span>δέδεικται γὰρ ἐν τῷ πρόσθεν λόγῳ, βέλτιον εἶναι πρὸς
<span class="pb" data-page="3.181" id="p3.181"></span>
<span class="lb" data-page="3.181" data-line="1" id="l3.181.1"></span>ἀλλήλας ἐστράφθαι τὰς χεῖρας· εὐλόγως δὲ καὶ τὰ σκέλη
<span class="lb" data-page="3.181" data-line="2" id="l3.181.2"></span>τὴν κατὰ τὸ γόνυ καμπὴν εἰς τοὐπίσω κέκτηται, μόνως
<span class="lb" data-page="3.181" data-line="3" id="l3.181.3"></span>γὰρ οὕτως οἷόν τ’ ἦν καθέζεσθαι καλῶς, ὡς καὶ τοῦτ’
<span class="lb" data-page="3.181" data-line="4" id="l3.181.4"></span>ὀλίγον ἔμπροσθεν ἀποδέδεικται. ὥσθ’ ὅταν μὲν ἐπὶ μιᾶς
<span class="lb" data-page="3.181" data-line="5" id="l3.181.5"></span>εὐθείας ἡ ῥάχις ᾖ τοῖς σκέλεσιν, εἰς τρεῖς διαφορὰς σχημάτων
<span class="lb" data-page="3.181" data-line="6" id="l3.181.6"></span>ἄγεσθαι τὸ ζῶον δύναται, εἰ μὲν αὐτὴν τὴν ῥάχιν ἐπὶ
<span class="lb" data-page="3.181" data-line="7" id="l3.181.7"></span>τῆς γῆς κατακλίνειε, ὕπτιον ἀκριβῶς γιγνόμενον, εἰ δὲ τὴν
<span class="lb" data-page="3.181" data-line="8" id="l3.181.8"></span>γαστέρα, πρανὲς, εἴ τ’ αὐτοῖς τοῖς ποσὶ στηριχθείη, τηνικαῦτα
<span class="lb" data-page="3.181" data-line="9" id="l3.181.9"></span>ἀκριβῶς ὀρθὸν ἱστάμενον, εἰ δέ τινα γωνίαν ποιήσαιτο
<span class="lb" data-page="3.181" data-line="10" id="l3.181.10"></span>πρὸς τὴν ῥάχιν τὰ σκέλη, δῆλον ὅτι οὐδὲν ἔτ’ ἐκείνων
<span class="lb" data-page="3.181" data-line="11" id="l3.181.11"></span>τῶν σχημάτων ἀκριβῶς ἐστιν ὀρθόν. ὥστ’ εὐλόγως εἴπομεν,
<span class="lb" data-page="3.181" data-line="12" id="l3.181.12"></span>ἄνθρωπον ὀρθὸν μόνον ἵστασθαι. τὰ γὰρ ἄλλα ζῶα,
<span class="lb" data-page="3.181" data-line="13" id="l3.181.13"></span>τὰ μὲν μᾶλλον, τὰ δ’ ἧττον, ἅπαντα δ’ οὖν ἐστι πρανῆ,
<span class="lb" data-page="3.181" data-line="14" id="l3.181.14"></span>τρόπον ὁμοιότατον βαδίζοντα τοῖς ἐπὶ τῶν χειρῶν ἕρπουσι
<span class="lb" data-page="3.181" data-line="15" id="l3.181.15"></span>βρέφεσιν. ἀσκαλαβῶται μὲν, καὶ πάνθ’ ὅσα βραχυσκελῆ
<span class="lb" data-page="3.181" data-line="16" id="l3.181.16"></span>ζῶα, τελέως εἰσὶ πρανῆ, ψαύει γὰρ αὐτῶν ἡ γαστὴρ τῆς
<span class="lb" data-page="3.181" data-line="17" id="l3.181.17"></span>γῆς ἀεὶ, καὶ τούτων ἔτ’ ἀκριβέστερον οἱ ὄφεις. ἵππος δὲ
<span class="lb" data-page="3.181" data-line="18" id="l3.181.18"></span>καὶ κύων, καὶ βοῦς, καὶ λέων, καὶ πάντα τὰ τετράποδα
<span class="pb" data-page="3.182" id="p3.182"></span>
<span class="lb" data-page="3.182" data-line="1" id="l3.182.1"></span>μεταξὺ τῶν τ’ ἀκριβῶς ἐστι πρανῶν καὶ τῶν τελέως ὀρθῶν.
<span class="lb" data-page="3.182" data-line="2" id="l3.182.2"></span>οὕτω δὲ καὶ οἱ ὄρνιθες ἅπαντες, εἰ καὶ δίποδές εἰσιν· οὐ
<span class="lb" data-page="3.182" data-line="3" id="l3.182.3"></span>γὰρ ἐπὶ μιᾶς εὐθείας οὐδ’ οὗτοι τῇ ῥάχει τὰ τῆς βαδίσεως
<span class="lb" data-page="3.182" data-line="4" id="l3.182.4"></span>ἔχουσιν ὄργανα. ὥστε μόνων ἁπάντων ζώων ὁ ἄνθρωπος ὀρθὸς
<span class="lb" data-page="3.182" data-line="5" id="l3.182.5"></span>ἕστηκεν, ὥσπερ οὖν καὶ καθέζεσθαι μόνος ἁπάντων
<span class="lb" data-page="3.182" data-line="6" id="l3.182.6"></span>ἐδείκνυτο. καὶ γὰρ οὖν καὶ τῶν χειρῶν αἱ κατὰ τὰς τέχνας
<span class="lb" data-page="3.182" data-line="7" id="l3.182.7"></span>ἐνέργειαι πᾶσαι δυοῖν τούτοιν δέονται σχημάτων. τὰ μὲν
<span class="lb" data-page="3.182" data-line="8" id="l3.182.8"></span>γὰρ ὀρθοὶ, τὰ δὲ καθήμενοι χειρουργοῦμεν· οὐδὲν δ’ οὔθ’
<span class="lb" data-page="3.182" data-line="9" id="l3.182.9"></span>ὕπτιος οὐδεὶς, οὔτε πρανὴς ἐργάζεται. καὶ δεόντως οὐδὲν
<span class="lb" data-page="3.182" data-line="10" id="l3.182.10"></span>τῶν ἄλλων ζώων οὔθ’ ἵστασθαι δυνατὸν οὔτε καθέζεσθαι
<span class="lb" data-page="3.182" data-line="11" id="l3.182.11"></span>κατεσκεύασεν ἡ φύσις, ὅτι οὐδὲ χειρουργήσειν ἔμελλέ τι.
<span class="lb" data-page="3.182" data-line="12" id="l3.182.12"></span>τὸ δ’ οἴεσθαι, διὰ τοῦτο ὀρθῶς ἑστάναι τὸν ἄνθρωπον,
<span class="lb" data-page="3.182" data-line="13" id="l3.182.13"></span>ἵν’ εἰς τὸν οὐρανὸν ἑτοίμως ἀναβλέπῃ, καὶ λέγειν ἔχῃ,
<span class="lb" data-page="3.182" data-line="14" id="l3.182.14"></span>Ἀνταυγέω πρὸς Ὄλυμπον ἀταρβήτοισι προσώποις, ἀνθρώπων
<span class="lb" data-page="3.182" data-line="15" id="l3.182.15"></span>μέν ἐστιν οὐχ ἑωρακότων οὐδεπώποτε τὸν καλούμενον οὐρανοσκόπον
<span class="lb" data-page="3.182" data-line="16" id="l3.182.16"></span>ἰχθύν· ὡς οὗτός γε, κᾂν εἰ μὴ βούλοιτο,
<span class="lb" data-page="3.182" data-line="17" id="l3.182.17"></span>πρὸς τὸν οὐρανὸν ἀεὶ βλέπει, ἄνθρωπος δὲ, εἰ μὴ τὸν
<span class="lb" data-page="3.182" data-line="18" id="l3.182.18"></span>τράχηλον ἀνακλάσειε εἰς τοὐπίσω, τὸν οὐρανὸν οὐκ ἄν ποτε ﻿
<span class="pb" data-page="3.183" id="p3.183"></span>
<span class="lb" data-page="3.183" data-line="1" id="l3.183.1"></span>
<span class="lb" data-page="3.183" data-line="2" id="l3.183.2"></span>θεάσαιτο. τουτὶ δὲ τὸ ἀνακλᾷν οὐ μόνῳ δήπουθεν ὑπάρχει
<span class="lb" data-page="3.183" data-line="3" id="l3.183.3"></span>τούτῳ τῷ ζώῳ, <span class="milestone ed2page" data-n="4.344" data-unit="ed2page" id="ed2page.4.344"></span>ἀλλ’ οὐδὲν ἧττον καὶ τοῖς ὄνοις,
<span class="lb" data-page="3.183" data-line="4" id="l3.183.4"></span>ἵνα παραλείπω τοὺς μακροτραχήλους ὄρνιθας, οἷς οὐ μόνον
<span class="lb" data-page="3.183" data-line="5" id="l3.183.5"></span>ἄνω ῥᾳδίως, εἰ βουληθεῖεν, βλέπειν, ἀλλὰ καὶ πανταχόσε
<span class="lb" data-page="3.183" data-line="6" id="l3.183.6"></span>περιφέρειν ἑτοίμως ὑπάρχει τοὺς ὀφθαλμούς. τὸ δὲ μηδὲ
<span class="lb" data-page="3.183" data-line="7" id="l3.183.7"></span>Πλάτωνος αὐτοὺς ἀκηκοέναι λέγοντος, ὡς οὐ τοῦτ’ ἔστι τὸ
<span class="lb" data-page="3.183" data-line="8" id="l3.183.8"></span>ἄνω βλέπειν, ὅταν τις ὕπτιον αὐτὸν ἀνακλίνειε χασμώμενος,
<span class="lb" data-page="3.183" data-line="9" id="l3.183.9"></span>ἀλλ’ ὅταν, οἶμαι, τῷ νῷ τὴν τῶν ὄντων φύσιν ἐπισκοπῆται,
<span class="lb" data-page="3.183" data-line="10" id="l3.183.10"></span>δεινῶς ὀλίγωρον. ἀλλ’, ὅ περ κατ’ ἀρχὰς εἴπομεν, ὀλίγοι
<span class="lb" data-page="3.183" data-line="11" id="l3.183.11"></span>τῶν ἔμπροσθεν ὀρθῶς ἐγνώκασι περὶ χρείας μορίων. καὶ
<span class="lb" data-page="3.183" data-line="12" id="l3.183.12"></span>αὐτὸ δὴ τοῦτο πολὺ μᾶλλον ἐπιστατέον ἡμᾶς αὐτοὺς
<span class="lb" data-page="3.183" data-line="13" id="l3.183.13"></span>καὶ σπουδαστέον ἐπεξελθεῖν ἁπάσῃ τῇ πραγματείᾳ, μηδὲν
<span class="lb" data-page="3.183" data-line="14" id="l3.183.14"></span>ὅλως ἑκάστου μορίου παραλείποντας, ὡς καὶ πρόσθεν
<span class="lb" data-page="3.183" data-line="15" id="l3.183.15"></span>ἐῤῥέθη, μὴ θέσιν, μὴ μέγεθος, μὴ πλοκὴν, μὴ σχῆμα,
<span class="lb" data-page="3.183" data-line="16" id="l3.183.16"></span>μὴ τὴν ἄλλην ἅπασαν διάπλασιν, ἀλλὰ μηδὲ μαλακότητα,
<span class="lb" data-page="3.183" data-line="17" id="l3.183.17"></span>μηδὲ σκληρότητα, μηδὲ τἄλλα τὰ ταῖς κράσεσιν
<span class="lb" data-page="3.183" data-line="18" id="l3.183.18"></span>ἑπόμενα, μηδ’ εἰ πρὸς ἄλληλα κοινωνίας ἔχει τὰ μόρια
<span class="pb" data-page="3.184" id="p3.184"></span>
<span class="lb" data-page="3.184" data-line="1" id="l3.184.1"></span>κατὰ σύμφυσιν, ἢ προσάρτησιν, ἢ παράθεσιν, ἢ τὴν εἰς
<span class="lb" data-page="3.184" data-line="2" id="l3.184.2"></span>ἀσφάλειαν παρασκευήν.
</p>
          </article>

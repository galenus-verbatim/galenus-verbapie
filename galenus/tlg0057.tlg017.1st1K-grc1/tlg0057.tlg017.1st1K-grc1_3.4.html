<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:3.4">
<span class="pb page1" data-page="3.184" id="p3.184"></span>
<span class="milestone ed1page page1" data-n="1.394" data-unit="ed1page" id="ed1page.1.394"></span>
<span class="milestone ed2page page1" data-n="4.344" data-unit="ed2page" id="ed2page.4.344"></span>
            <p>
<span class="lb" data-page="3.184" data-line="3" id="l3.184.3"></span>Ἀρξώμεθα οὖν αὖθις ἀπὸ τῶν σκελῶν, καὶ
<span class="lb" data-page="3.184" data-line="4" id="l3.184.4"></span>δείξωμεν ἕκαστον τῶν ἐν αὐτοῖς μορίων οὕτω τεχνικῶς κατεσκευασμένον,
<span class="lb" data-page="3.184" data-line="5" id="l3.184.5"></span>ὡς μηδ’ ἐπινοηθῆναι δύνασθαι βελτίονα κατασκευὴν
<span class="lb" data-page="3.184" data-line="6" id="l3.184.6"></span>ἑτέραν. ἡ δὲ ὁδὸς κᾀνταῦθα τῷ λόγῳ καὶ ἡ
<span class="lb" data-page="3.184" data-line="7" id="l3.184.7"></span>καθ’ ἕκαστον τῶν προβαλλομένων εὕρεσίς τε καὶ ἀπόδειξις
<span class="lb" data-page="3.184" data-line="8" id="l3.184.8"></span>κατὰ τὴν ἐν ἀρχῇ ῥηθεῖσαν ἔσται μέθοδον. ἐπεὶ τοίνυν,
<span class="lb" data-page="3.184" data-line="9" id="l3.184.9"></span>ὥσπερ ἡ χεὶρ ἀντιληπτικὸν ὄργανον, οὕτω τὸ σκέλος βαδιστικὸν
<span class="lb" data-page="3.184" data-line="10" id="l3.184.10"></span>ἐγένετο, καὶ οὐχ ἁπλῶς γε βαδιστικὸν, ἀλλ’ ὡς ἂν
<span class="lb" data-page="3.184" data-line="11" id="l3.184.11"></span>μάλιστα πρέποι ζώῳ σοφῷ, (πρὸς τοῦτο γοῦν αὐτὸ βλέποντες
<span class="lb" data-page="3.184" data-line="12" id="l3.184.12"></span>ἐν τῷ νῦν τελευτηθέντι λόγῳ περὶ τοῦ τῶν σκελῶν
<span class="lb" data-page="3.184" data-line="13" id="l3.184.13"></span>ἀριθμοῦ διελέχθημην,) ἑπόμενον ἂν εἴη δεικνύειν ἕκαστον
<span class="lb" data-page="3.184" data-line="14" id="l3.184.14"></span>τῶν ἐν αὐτοῖς μορίων οὕτω κατεσκευασμένον, ὡς ἂν μάλιστα
<span class="lb" data-page="3.184" data-line="15" id="l3.184.15"></span>χρηστὸν ἔσοιτο δίποδι ζώῳ λογικῷ. πότερον οὖν ἦν ἄμεινον
<span class="lb" data-page="3.184" data-line="16" id="l3.184.16"></span>αὐτῷ στρογγύλους καὶ σκληροὺς γενέσθαι τοὺς πόδας,
<span class="lb" data-page="3.184" data-line="17" id="l3.184.17"></span>ὥσπερ τοῖς ἵπποις, ἢ προμήκεις τε καὶ πλατεῖς καὶ μαλακοὺς
<span class="lb" data-page="3.184" data-line="18" id="l3.184.18"></span>καὶ πολυσχιδεῖς, οἷοί περ νῦν εἰσι; τῇ μὲν γὰρ προτέρᾳ
<span class="pb" data-page="3.185" id="p3.185"></span>
<span class="lb" data-page="3.185" data-line="1" id="l3.185.1"></span>ῥηθείσῃ κατασκευῇ τάχος τε καὶ δυσπάθεια τάχ’ ἂν ἕπεσθαι
<span class="lb" data-page="3.185" data-line="2" id="l3.185.2"></span>δόξειε· τῇ δὲ δευτέρᾳ τούτων μὲν οὐδέτερον οἰκεῖον, ἐναργῶς
<span class="lb" data-page="3.185" data-line="3" id="l3.185.3"></span>μέντοι φαίνεται πρός τε τὰς δυσχωρίας ἁπάσας ἐπιτήδειος
<span class="lb" data-page="3.185" data-line="4" id="l3.185.4"></span>ἡ τοιαύτη κατασκευὴ, κᾂν εἴ που δεηθείημεν ὑψηλοῖς
<span class="lb" data-page="3.185" data-line="5" id="l3.185.5"></span>ἐπανιέναι τοίχοις, ἢ δένδροις, ἢ πέτραις. εἰ τοίνυν
<span class="lb" data-page="3.185" data-line="6" id="l3.185.6"></span>ἀμφότερα μὲν οὐχ οἷόν τ’ ἦν ἔχειν τὰ πλεονεκτήματα κατασκευὴν
<span class="lb" data-page="3.185" data-line="7" id="l3.185.7"></span>οὐδετέραν, ἔδει δ’ ἑλέσθαι πάντως θάτερον, δῆλον,
<span class="lb" data-page="3.185" data-line="8" id="l3.185.8"></span>ὡς ἵπποις μὲν τὰ πρότερα, τὰ δεύτερα δ’ ἀνθρώποις εἶναι
<span class="lb" data-page="3.185" data-line="9" id="l3.185.9"></span>αἱρετώτερα. τοῖς μὲν γὰρ, ὅτι τετράποδές εἰσιν, ἀσφαλῶς
<span class="lb" data-page="3.185" data-line="10" id="l3.185.10"></span>ἐπὶ τῶν τεττάρων ὑπάρχει βεβηκέναι στρογγύλων γενομένων·
<span class="lb" data-page="3.185" data-line="11" id="l3.185.11"></span>δίποδι δὲ ζώῳ σφαλερὰ παντελῶς ἡ τοιαύτη κατασκευὴ,
<span class="lb" data-page="3.185" data-line="12" id="l3.185.12"></span>πλὴν εἰ μὴ μόνον στρογγύλας, ἀλλὰ καὶ πάνυ μεγάλας τε
<span class="lb" data-page="3.185" data-line="13" id="l3.185.13"></span>καὶ πλατείας ὑποθείης αὐτοῖς τῷ λόγῳ τὰς ὁπλάς. ἀλλ’
<span class="lb" data-page="3.185" data-line="14" id="l3.185.14"></span>οὕτω γ’ ἂν ἄχθος τε περιττὸν γένοιτο, καὶ πᾶν τοὐναντίον
<span class="lb" data-page="3.185" data-line="15" id="l3.185.15"></span>μᾶλλον ἢ ὠκύτητος ὄργανα. χρὴ τοίνυν, εἰ τάχους ἕνεκα
<span class="lb" data-page="3.185" data-line="16" id="l3.185.16"></span>περιφερεῖς κατασκευάζοιντο πόδες, μὴ τοιούτους μόνον, ἀλλὰ
<span class="lb" data-page="3.185" data-line="17" id="l3.185.17"></span>καὶ μικροὺς ὑπάρχειν αὐτοὺς, οἷοι τοῖς ἵπποις εἰσίν. οὕτω
<span class="pb" data-page="3.186" id="p3.186"></span>
<span class="lb" data-page="3.186" data-line="1" id="l3.186.1"></span>δὲ καὶ ἡ σκληρότης ἵπποις μὲν εἰς δυσπάθειαν ἐπιτήδειος,
<span class="lb" data-page="3.186" data-line="2" id="l3.186.2"></span>ἀνθρώποις δὲ οὐ μόνον οὐδὲν πλέον, ὑποδήματα κατασκευάσασθαι
<span class="lb" data-page="3.186" data-line="3" id="l3.186.3"></span>δυναμένοις, ἀλλὰ καὶ πρὸς κακοῦ πολλάκις
<span class="lb" data-page="3.186" data-line="4" id="l3.186.4"></span>ἂν ἐγένετο. νῦν μέν γε, τοῦ προτέρου παθόντος ὑποδήματος,
<span class="lb" data-page="3.186" data-line="5" id="l3.186.5"></span>ἕτερον ἡμῖν καινὸν ἀντ’ ἐκείνου περιθέσθαι ῥᾷστον·
<span class="lb" data-page="3.186" data-line="6" id="l3.186.6"></span>εἰ δ’ εἶχόν τι <span class="milestone ed2page" data-n="4.345" data-unit="ed2page" id="ed2page.4.345"></span>τοιοῦτον οἱ πόδες ὑπόδημα σύμφυτον,
<span class="lb" data-page="3.186" data-line="7" id="l3.186.7"></span>οἷον ἵπποι μὲν ὁπλὰς, βόες δὲ χηλὰς, εὐθὺς ἂν ἅμα τῷ
<span class="lb" data-page="3.186" data-line="8" id="l3.186.8"></span>παθεῖν αὐτὸ χωλεύειν ἀναγκαῖον ἦν. ἐκείνοις μὲν οὖν τοῖς
<span class="lb" data-page="3.186" data-line="9" id="l3.186.9"></span>ζώοις, ὡς ἂν μήτε τὰς χεῖρας ἔχουσι, μήτε τέχνας, ἄμεινον
<span class="lb" data-page="3.186" data-line="10" id="l3.186.10"></span><span class="milestone ed1page" data-n="1.395" data-unit="ed1page" id="ed1page.1.395"></span>ἦν τὸ ὁπωσοῦν εἰς δυσπάθειαν παρασκευάσαι
<span class="lb" data-page="3.186" data-line="11" id="l3.186.11"></span>τοὺς πόδας· ἀνθρώπῳ δὲ, καθ’ ἑκάστην πραγμάτων περίστασιν
<span class="lb" data-page="3.186" data-line="12" id="l3.186.12"></span>ἐπιτήδειον ἐξευρίσκειν ὑπόδημα δυναμένῳ, πολλαχόθι
<span class="lb" data-page="3.186" data-line="13" id="l3.186.13"></span>δὲ καὶ γυμνοῖς τοῖς ποσὶ χρῆσθαι δεομένῳ, βέλτιον
<span class="lb" data-page="3.186" data-line="14" id="l3.186.14"></span>ἦν ἀσκεπάστους εἶναι παντάπασιν αὐτούς.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:3.5">
<span class="pb page1" data-page="3.186" id="p3.186"></span>
<span class="milestone ed1page page1" data-n="1.395" data-unit="ed1page" id="ed1page.1.395"></span>
<span class="milestone ed2page page1" data-n="4.345" data-unit="ed2page" id="ed2page.4.345"></span>
            <p>
<span class="lb" data-page="3.186" data-line="15" id="l3.186.15"></span>Ἀλλ’ ὅτι μὲν ἄμεινόν ἐστιν, οὐ προμήκεις
<span class="lb" data-page="3.186" data-line="16" id="l3.186.16"></span>μόνον, ἀλλὰ καὶ μαλακοὺς εἶναι τοὺς πόδας, ἱκανῶς ἀποδέδεικται.
<span class="lb" data-page="3.186" data-line="17" id="l3.186.17"></span>διὰ τί δ’ εἰς τοσοῦτον προμήκεις ἐγένοντο, εἰς
<span class="pb" data-page="3.187" id="p3.187"></span>
<span class="lb" data-page="3.187" data-line="1" id="l3.187.1"></span>ὅσον νῦν εἰσι, καὶ πλατεῖς εἰς τοσοῦτον, καὶ κοῖλοι μὲν
<span class="lb" data-page="3.187" data-line="2" id="l3.187.2"></span>ἠρέμα κάτωθεν, ἄνωθεν δὲ κυρτοὶ, καὶ διὰ τί πολυσχιδεῖς,
<span class="lb" data-page="3.187" data-line="3" id="l3.187.3"></span>ἑξῆς ἂν εἴη δεικτέον. ἐπεὶ τοίνυν βαδιστικὸν ὄργανον ἐλέγομεν
<span class="lb" data-page="3.187" data-line="4" id="l3.187.4"></span>εἶναι τὸ ἀνθρώπειον σκέλος οὐχ ἁπλῶς, ἀλλ’ ὡς ἂν
<span class="lb" data-page="3.187" data-line="5" id="l3.187.5"></span>μάλιστα πρέποι ζώῳ σοφῷ, σύνθετον δηλονότι καὶ οὐ παντάπασιν
<span class="lb" data-page="3.187" data-line="6" id="l3.187.6"></span>ἁπλῆν φυλάξομεν αὐτοῦ τὴν ἔννοιαν. ὥστε ἡμῖν
<span class="lb" data-page="3.187" data-line="7" id="l3.187.7"></span>ῥητέον ἐστὶ, πρότερον μὲν, ὅπως γίνεται ἡ βάδισις, ἔπειτα δὲ,
<span class="lb" data-page="3.187" data-line="8" id="l3.187.8"></span>τίνος αὐτῇ προσιόντος ἡ ἀνθρώπῳ πρέπουσα γίνεται βάδισις.
<span class="lb" data-page="3.187" data-line="9" id="l3.187.9"></span>γίνεται δ’ ἡ βάδισις, τοῦ μὲν ἑτέρου τῶν σκελῶν
<span class="lb" data-page="3.187" data-line="10" id="l3.187.10"></span>ἐπὶ τῆς γῆς ἐρηρεισμένου, θατέρου δὲ περιφερομένου. ἀλλὰ
<span class="lb" data-page="3.187" data-line="11" id="l3.187.11"></span>τὸ μὲν ἐστηρίχθαι διὰ τοῦ ποδὸς γίνεται, τὸ δὲ περιφέρεσθαι
<span class="lb" data-page="3.187" data-line="12" id="l3.187.12"></span>τοῦ παντὸς σκέλους ἐστὶν ἔργον· ὥστε, δι’ ἀντερείσεως
<span class="lb" data-page="3.187" data-line="13" id="l3.187.13"></span>καὶ κινήσεως ἐπιτελουμένου τοῦ βαδίζειν, τῆς μὲν οἱ
<span class="lb" data-page="3.187" data-line="14" id="l3.187.14"></span>πόδες εἰσὶν ὄργανα, τῆς δὲ ὅλα τὰ σκέλη. τοῦτο δὲ κᾀπὶ
<span class="lb" data-page="3.187" data-line="15" id="l3.187.15"></span>τῶν ἑστώτων ἀκινήτων πρόδηλον γίνεται, τὴν γὰρ ἕδραν,
<span class="lb" data-page="3.187" data-line="16" id="l3.187.16"></span>ἧς ἕνεκα γεγόνασιν οἱ πόδες, οὐδὲν ἧττον καὶ τότε παρέχονται.
<span class="lb" data-page="3.187" data-line="17" id="l3.187.17"></span>καὶ μέν τοι καὶ βαδιζόντων τε καὶ θεόντων, ὁ μὲν
<span class="lb" data-page="3.187" data-line="18" id="l3.187.18"></span>ἕτερος τῶν ποδῶν ἑδραῖός ἐστιν ἐπὶ τῆς γῆς, ὁ δ’ ἕτερος
<span class="pb" data-page="3.188" id="p3.188"></span>
<span class="lb" data-page="3.188" data-line="1" id="l3.188.1"></span>ἅμα τῷ παντὶ σκέλει φέρεται. καὶ τὸ μὲν ἀμείβειν τὰ χωρία
<span class="lb" data-page="3.188" data-line="2" id="l3.188.2"></span>διὰ τὸ κινούμενον ἡμῖν ὑπάρχει σκέλος· τοῦτο γάρ ἐστι
<span class="lb" data-page="3.188" data-line="3" id="l3.188.3"></span>τὸ τοὺς τόπους ὑπαλλάττον· τὸ δὲ μὴ καταπίπτειν διὰ
<span class="lb" data-page="3.188" data-line="4" id="l3.188.4"></span>τὸν ἐπὶ τῆς ἐστηριγμένον γίνεται πόδα. πῶς δ’ ἂν δύναιτο
<span class="lb" data-page="3.188" data-line="5" id="l3.188.5"></span>μεταφέρειν οὗτος τὸ ζῶον, ὅς γε μηδ’ αὐτὸς κινεῖται;
<span class="lb" data-page="3.188" data-line="6" id="l3.188.6"></span>πεῖραν δ’ ἱκανὴν τοῦ λεγομένου δύο περιστάσεις πραγμάτων
<span class="lb" data-page="3.188" data-line="7" id="l3.188.7"></span>ἔναγχος γεγενημένων παρέσχηνται, ὅ τε λοιμὸς ὁ πολὺς
<span class="lb" data-page="3.188" data-line="8" id="l3.188.8"></span>κατασκήψας εἰς ἄκρους τοὺς πόδας, καὶ ἡ τοῦ περὶ τὸ
<span class="lb" data-page="3.188" data-line="9" id="l3.188.9"></span>Κορακήσιον τῆς Παμφυλίας ὠμότης λῃστοῦ. ὁ μὲν γὰρ
<span class="lb" data-page="3.188" data-line="10" id="l3.188.10"></span>λοιμὸς ἀπέσηπεν, ὁ δὲ λῃστὴς ἀπέτεμεν ἄκρους τοὺς πόδας·
<span class="lb" data-page="3.188" data-line="11" id="l3.188.11"></span>ὥστε χωρὶς κοντῶν ἀδυνατεῖν βαδίζειν τοὺς οὕτω δυστυχήσαντας,
<span class="lb" data-page="3.188" data-line="12" id="l3.188.12"></span>οὐ δήπου πρὸς τὴν κίνησιν τῶν σκελῶν ὠφελουμένους
<span class="lb" data-page="3.188" data-line="13" id="l3.188.13"></span>ὑπὸ τῶν ξύλων, ἀλλὰ δηλονότι τὴν ἕδραν, ἣν
<span class="lb" data-page="3.188" data-line="14" id="l3.188.14"></span>τέως εἶχον ἐκ τῶν ποδῶν. ἵστασθαι μὲν οὖν ἠδύναντο δύο
<span class="lb" data-page="3.188" data-line="15" id="l3.188.15"></span>πηροῖς ἐπερειδόμενοι ποσὶ, βαδίζειν δὲ οὐκ ἠδύναντο, μέλλοντές
<span class="lb" data-page="3.188" data-line="16" id="l3.188.16"></span>γε τὸν ὅλον ὄγκον τοῦ σώματος ἐπιτρέπειν ἑνὶ πεπηρωμένῳ.
<span class="lb" data-page="3.188" data-line="17" id="l3.188.17"></span>εἶδον δὲ καὶ ἄλλους τινὰς, ὧν οἱ δάκτυλοι μόνοι
<span class="lb" data-page="3.188" data-line="18" id="l3.188.18"></span>νεκρωθέντες ὑπὸ χιόνος ἀπέπεσον. ἀλλ’ οὗτοι μὲν, οὔθ’
<span class="pb" data-page="3.189" id="p3.189"></span>
<span class="lb" data-page="3.189" data-line="1" id="l3.189.1"></span>ἑστῶτες, οὔτε βαδίζοντες, οὔτε θέοντες, ἐν γοῦν τοῖς ὁμαλοῖς
<span class="lb" data-page="3.189" data-line="2" id="l3.189.2"></span>καὶ λείοις ἀπελείποντο τῶν ὑγιεινῶν· εἰ δέ που δέοι
<span class="lb" data-page="3.189" data-line="3" id="l3.189.3"></span>τινὰ διελθεῖν δυσχωρίαν, καὶ μάλιστ’ εἰ κρημνῶδες εἴη τὸ
<span class="lb" data-page="3.189" data-line="4" id="l3.189.4"></span>χωρίον, οὐκ ἀπελείποντο μόνον, ἀλλὰ καὶ παντάπασιν ἦσαν
<span class="lb" data-page="3.189" data-line="5" id="l3.189.5"></span>ἄχρηστοί τε καὶ ἀδύνατοι πρὸς αὐτούς. ὧν οὐδ’ οἱ δάκτυλοι
<span class="lb" data-page="3.189" data-line="6" id="l3.189.6"></span>μόνον, ἀλλὰ καὶ τὸ πρὸ αὐτῶν μέλος τοῦ ποδὸς, ὃ
<span class="lb" data-page="3.189" data-line="7" id="l3.189.7"></span>καλεῖται <span class="milestone ed2page" data-n="4.346" data-unit="ed2page" id="ed2page.4.346"></span>πεδίον, ἀπεσάπη, σφαλερὰ τούτοις ἡ βάδισις,
<span class="lb" data-page="3.189" data-line="8" id="l3.189.8"></span>οὐκ ἐν ταῖς δυσχωρίαις μόνον, ἀλλὰ κᾀν τοῖς ὁμαλοῖς πεδίοις.
<span class="lb" data-page="3.189" data-line="9" id="l3.189.9"></span>εἰ δὲ τὸ πρὸ τούτου διαφθαρῇ μέλος, ὃ δὴ ταρσὸν
<span class="lb" data-page="3.189" data-line="10" id="l3.189.10"></span>ὀνομάζουσιν, οὐ μόνον οὐ δύνανται βαδίζειν ἀσφαλῶς οὗτοί
<span class="lb" data-page="3.189" data-line="11" id="l3.189.11"></span>γε, ἀλλ’ οὐδ’ ἑστάναι βεβαίως. ἐξ ὧν ἁπάντων δῆλον, ὡς
<span class="lb" data-page="3.189" data-line="12" id="l3.189.12"></span>εἰς ἀσφάλειαν ἕδρας οἱ πλατεῖς καὶ προμήκεις πόδες ἐπιτήδειοι,
<span class="lb" data-page="3.189" data-line="13" id="l3.189.13"></span>καὶ διὰ τοῦτ’ ἀνθρώποις ἐγένοντο, πλέον ἢ κατὰ τὰ
<span class="lb" data-page="3.189" data-line="14" id="l3.189.14"></span>τετράποδα ζῶα βαδίσεως ἑδραίας δεομένοις. τοῦτο μὲν οὖν
<span class="lb" data-page="3.189" data-line="15" id="l3.189.15"></span>ὡς δίποσιν αὐτοῖς ὑπάρχει μόνον, οὐ μὴν ἤδη γε καὶ ὡς
<span class="lb" data-page="3.189" data-line="16" id="l3.189.16"></span>σοφοῖς. ὡς γὰρ τοιούτοις ἡ ποικιλία τῆς ἕδρας οἰκεία,
<span class="lb" data-page="3.189" data-line="17" id="l3.189.17"></span>βαδίζειν δεομένοις ἐν ἁπάσαις ταῖς δυσχωρίαις· ὅπερ οὐκ
<span class="pb" data-page="3.190" id="p3.190"></span>
<span class="lb" data-page="3.190" data-line="1" id="l3.190.1"></span>ἂν ἐγένετο, μὴ πολυειδῶς τῶν ποδῶν διαρθρωθέντων. ὡς
<span class="lb" data-page="3.190" data-line="2" id="l3.190.2"></span>γὰρ ἐπὶ χειρῶν ἔμπροσθεν ἀπεδείξαμεν ἐκ τῆς τῶν ἐν αὐταῖς
<span class="lb" data-page="3.190" data-line="3" id="l3.190.3"></span>ἄρθρων ποικιλίας καὶ τῆς ἔνδον κοιλότητος, ἐπιτηδείους
<span class="lb" data-page="3.190" data-line="4" id="l3.190.4"></span>αὐτὰς γεγονέναι παντὶ σώματος σχήματι περιπτύσσεσθαι,
<span class="lb" data-page="3.190" data-line="5" id="l3.190.5"></span>οὕτω καὶ οἱ πόδες, ὡς ἂν μάλιστα δυνατὸν ἦν
<span class="lb" data-page="3.190" data-line="6" id="l3.190.6"></span>χεῖρας μιμησάμενοι, καὶ πολυειδεῖς μὲν ταῖς διαρθρώσεσι
<span class="lb" data-page="3.190" data-line="7" id="l3.190.7"></span>γενόμενοι, κοῖλοι δὲ κατ’ ἐκεῖνα, καθ’ ἃ περιβήσεσθαι τοῖς
<span class="lb" data-page="3.190" data-line="8" id="l3.190.8"></span>κυρτοῖς ἐδάφεσιν ἔμελλον, ἐν παντὶ χωρίῳ καλῶς στηρίζεσθαι
<span class="lb" data-page="3.190" data-line="9" id="l3.190.9"></span>δύνανται. τοῦτ’ οὖν αὐτὸ τὸ περιττόν ἐστι τῆς τῶν
<span class="lb" data-page="3.190" data-line="10" id="l3.190.10"></span>ἀνθρωπείων σκελῶν κατασκευῆς, ὃ πρόσθεν εὑρεῖν ἐποθοῦμεν,
<span class="lb" data-page="3.190" data-line="11" id="l3.190.11"></span>ἡνίκα ἐλέγομεν, οὐχ ὡς βαδιστικῷ μόνον, ἀλλ’ ὡς καὶ
<span class="lb" data-page="3.190" data-line="12" id="l3.190.12"></span>λογικῷ ζώῳ πρέποντας ὑπὸ τῆς φύσεως αὐτῷ δοθῆναι τοὺς
<span class="lb" data-page="3.190" data-line="13" id="l3.190.13"></span>πόδας. ἑνὶ δὲ λόγῳ καὶ συντόμῳ μάλιστα ἄν τις αὐτὸ περιλαβὼν
<span class="lb" data-page="3.190" data-line="14" id="l3.190.14"></span>εἴποι τὸ πολυσχιδὲς ἅμα τῇ κατὰ τὸ μέσον κοιλότητι.
<span class="lb" data-page="3.190" data-line="15" id="l3.190.15"></span>πόσον γὰρ αὐτὴ δύναται πρὸς ἀσφάλειαν ἐν τοῖς
<span class="lb" data-page="3.190" data-line="16" id="l3.190.16"></span>κυρτοῖς ἐδάφεσιν, οὐκ ἂν ἄλλως ἐναργέστερον μάθοις, εἰ
<span class="lb" data-page="3.190" data-line="17" id="l3.190.17"></span>μὴ θεάσαιό ποτε διὰ μακρῶν καὶ λεπτῶν κλιμάκων τὸν
<span class="pb" data-page="3.191" id="p3.191"></span>
<span class="lb" data-page="3.191" data-line="1" id="l3.191.1"></span>ἄνθρωπον ἀνιόντα. περιλαμβάνων γὰρ ἐνταῦθα τῆ κοιλότητι
<span class="lb" data-page="3.191" data-line="2" id="l3.191.2"></span>τοῦ ποδὸς τὴν κυρτότητα τὴν τῶν ἐν τῇ κλίμακι ξύλων,
<span class="lb" data-page="3.191" data-line="3" id="l3.191.3"></span>εἶθ’ ἑκατέρωθεν ἐπιπτύσσων κατὰ τοὺς δακτύλους τε
<span class="lb" data-page="3.191" data-line="4" id="l3.191.4"></span>καὶ τὴν πτέρναν, ὡς οἷόν τε μάλιστα, τὴν βάσιν ἀπεργάζεται
<span class="lb" data-page="3.191" data-line="5" id="l3.191.5"></span>περιφερῆ, δίκην χειρὸς περιλαμβάνουσαν τὸ ὑποκείμενον
<span class="lb" data-page="3.191" data-line="6" id="l3.191.6"></span>σῶμα. καθ’ ἕτερον οὖν τρόπον λόγων καὶ νῦν μοι
<span class="lb" data-page="3.191" data-line="7" id="l3.191.7"></span>δοκοῦμεν ἐνδεδεῖχθαι ταῦτα ταὐτὸν τῷ κατ’ ἀρχήν. ὅτι
<span class="lb" data-page="3.191" data-line="8" id="l3.191.8"></span>γὰρ ἕδρας ἕνεκα ἀσφαλοῦς οἱ πόδες ἐγένοντο, μικρῷ πρόσθεν
<span class="lb" data-page="3.191" data-line="9" id="l3.191.9"></span>ἀπεδέδεικτο, καὶ ὡς ἄριστοι πρὸς τὴν τοιαύτην ἕδραν
<span class="lb" data-page="3.191" data-line="10" id="l3.191.10"></span>οἱ προμήκεις τε καὶ μαλακοὶ καὶ πλατεῖς· ὁ δὲ νῦν λόγος,
<span class="lb" data-page="3.191" data-line="11" id="l3.191.11"></span>ἐν ἅπασι τοῖς χωρίοις καλῶς στηρίζεσθαι δυνάμενον ἐπιδείξας
<span class="lb" data-page="3.191" data-line="12" id="l3.191.12"></span>τὸν ἀνθρώπειον πόδα καὶ τὴν ἐκ τῆς κατασκευῆς
<span class="lb" data-page="3.191" data-line="13" id="l3.191.13"></span>ἀνάγκην προσθεὶς, οὐχ ἕτερόν τι κεφάλαιον, ἀλλ’ ὅπερ ἐξ
<span class="lb" data-page="3.191" data-line="14" id="l3.191.14"></span>ἀρχῆς ἐλέγομεν ἐβεβαιώσατο. τί δὴ οὖν ἔτι λείπει τῷ λόγῳ;
<span class="lb" data-page="3.191" data-line="15" id="l3.191.15"></span>τὸ τῆς κατασκευῆς αὐτῶν, ὡς ἂν ἐκ τοῦ νῦν λόγου δόξειεν
<span class="lb" data-page="3.191" data-line="16" id="l3.191.16"></span>εἶναι, τὸ διπλοῦν, ἑνὶ περιλαβεῖν κεφαλαίῳ. πολυσχιδῆ γὰρ
<span class="lb" data-page="3.191" data-line="17" id="l3.191.17"></span>ἔφαμεν εὐλόγως γεγονέναι τὸν ἀνθρώπειον πόδα, καὶ κοῖλον
<span class="lb" data-page="3.191" data-line="18" id="l3.191.18"></span>τὰ μέσα, χάριν τοῦ διὰ πάντων χωρίων βαδίζειν δύνασθαι,
<span class="pb" data-page="3.192" id="p3.192"></span>
<span class="lb" data-page="3.192" data-line="1" id="l3.192.1"></span>τοῖς μὲν κοίλοις τε καὶ μέσοις, ὥσπερ δὴ νῦν λέλεκται,
<span class="lb" data-page="3.192" data-line="2" id="l3.192.2"></span>περιβαίνοντα τῶν ὑποκειμένων ὅσα κυρτὰ, τοῖς δακτύλοις
<span class="lb" data-page="3.192" data-line="3" id="l3.192.3"></span>δὲ, (καὶ γὰρ καὶ τοῦτο προσθετέον,) ἐν τοῖς ὀρθοῖς τε καὶ
<span class="lb" data-page="3.192" data-line="4" id="l3.192.4"></span>λοξοῖς καὶ πρανέσι μάλιστα χρώμενον. τί ποτ’ οὖν ἐστι
<span class="lb" data-page="3.192" data-line="5" id="l3.192.5"></span>τούτων ἁπάντων αἴτιον ἑνὶ περιληφθῆναι κεφαλαίῳ δεόμενον;
<span class="lb" data-page="3.192" data-line="6" id="l3.192.6"></span>οὗ μικρῷ πρόσθεν ὁ λόγος ὑπ’ αὐτῆς τοῦ πράγματος
<span class="lb" data-page="3.192" data-line="7" id="l3.192.7"></span>τῆς φύσεως ἀναγκασθεὶς ἐμνημόνευσεν, ἡνίκα ἐλέγομεν, ὡς
<span class="lb" data-page="3.192" data-line="8" id="l3.192.8"></span>οἷόν τ’ ἦν μάλιστα τὸν ἀνθρώπειον πόδα μιμήσασθαι
<span class="lb" data-page="3.192" data-line="9" id="l3.192.9"></span>χεῖρα. καὶ μὴν, εἴπερ τοῦτ’ ἀληθές ἐστιν, ἀντιληπτικὸν δ’
<span class="lb" data-page="3.192" data-line="10" id="l3.192.10"></span>ἦν ὄργανον ἡ χεὶρ, εἴη ἂν ὁ ποὺς εἰ καὶ ποσὸς ἄλλως
<span class="lb" data-page="3.192" data-line="11" id="l3.192.11"></span>ἁμωσγέπως δηλονότι τοιοῦτος. ἀλλ’ οὐχ ὅ γε τῶν ἵππων,
<span class="lb" data-page="3.192" data-line="12" id="l3.192.12"></span>ἀλλ’ ὅλως ἐστέρηται πάσης ἀντιλήψεως· οὐ γὰρ εἰς ποικιλίαν
<span class="lb" data-page="3.192" data-line="13" id="l3.192.13"></span>κινήσεως ὅδ’, ὡς τῷ λογικῷ ζώῳ, ἀλλ’ εἰς <span class="milestone ed2page" data-n="4.347" data-unit="ed2page" id="ed2page.4.347"></span>κουφότητα
<span class="lb" data-page="3.192" data-line="14" id="l3.192.14"></span>καὶ εὐκολίαν ὠκὺς παρεσκεύασται. λύκων δὲ καὶ
<span class="lb" data-page="3.192" data-line="15" id="l3.192.15"></span>λεόντων καὶ κυνῶν πόδες. ἐν τῷ μεταξὺ τούτων εἰσὶν,
<span class="lb" data-page="3.192" data-line="16" id="l3.192.16"></span>οὔθ’ ἁπλοῖ τελέως, ὥσπερ οἱ τῶν ἵππων, οὔτε πολυειδῶς
<span class="lb" data-page="3.192" data-line="17" id="l3.192.17"></span>διηρθρωμένοι, καθάπερ οἱ τῶν ἀνθρώπων· εἰς μὲν γὰρ
<span class="lb" data-page="3.192" data-line="18" id="l3.192.18"></span>τὴν θήραν αὐτοῖς καὶ τὴν ἐδωδὴν ὥσπερ χερσὶ χρῶνται, ﻿
<span class="pb" data-page="3.193" id="p3.193"></span>
<span class="lb" data-page="3.193" data-line="1" id="l3.193.1"></span>πρὸς δὲ τὸ λοιπὸν πλῆθος τῶν ἐνεργειῶν ὧν ἄνθρωπος
<span class="lb" data-page="3.193" data-line="2" id="l3.193.2"></span>ἐνεργεῖ <span class="milestone ed1page" data-n="1.396" data-unit="ed1page" id="ed1page.1.396"></span>τελέως εἰσὶν ἀργοί.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:3.6">
<span class="pb page1" data-page="3.193" id="p3.193"></span>
<span class="milestone ed1page page1" data-n="1.396" data-unit="ed1page" id="ed1page.1.396"></span>
<span class="milestone ed2page page1" data-n="4.347" data-unit="ed2page" id="ed2page.4.347"></span>
            <p>
<span class="lb" data-page="3.193" data-line="3" id="l3.193.3"></span>Πάλιν δὲ κᾀνταῦθα ὁ λόγος ὑπ’ αὐτῶν τῶν
<span class="lb" data-page="3.193" data-line="4" id="l3.193.4"></span>πραγμάτων ἠναγκάσθη χερσὶν ὁμοιῶσαι τοὺς πολυσχιδεῖς
<span class="lb" data-page="3.193" data-line="5" id="l3.193.5"></span>πόδας. καὶ ἡμῖν αὖθις ἀρχὴ καὶ οἷον στοιχεῖόν τι τῶν
<span class="lb" data-page="3.193" data-line="6" id="l3.193.6"></span>ἑξῆς μελλόντων ῥηθήσεσθαι πάντων τοῦτο γιγνέσθω, τὸ
<span class="lb" data-page="3.193" data-line="7" id="l3.193.7"></span>χρῆναι μὲν πάντως τὸν ἀνθρώπειον πόδα μὴ ψιλῆς μόνον
<span class="lb" data-page="3.193" data-line="8" id="l3.193.8"></span>ἔδρας, ὥσπερ τὸν ἵππειον, ἀλλὰ καὶ ἀντιλήψεως ἕνεκα γενέσθαι,
<span class="lb" data-page="3.193" data-line="9" id="l3.193.9"></span>μὴ δύνασθαι δ’ εἰς τὸ αὐτὸ ἐλθεῖν ἑκατέρου τὴν
<span class="lb" data-page="3.193" data-line="10" id="l3.193.10"></span>ἄκραν ἀρετήν· γενέσθαι γὰρ ἂν οὕτως αὐτῷ ἢ χεῖρας ἢ
<span class="lb" data-page="3.193" data-line="11" id="l3.193.11"></span>ἱππείους πόδας. ἀλλ’ εἰ μὲν χεῖρες ἐγένοντο, τὸν μέγαν
<span class="lb" data-page="3.193" data-line="12" id="l3.193.12"></span>ἐχρῆν ἀντιταχθῆναι δάκτυλον τοῖς ἄλλοις, ὁ προελθὼν
<span class="lb" data-page="3.193" data-line="13" id="l3.193.13"></span>λόγος ἀπέδειξε, καὶ οὕτως ἂν ἀπώλετο τελέως ἡ ἕδρα· εἰ
<span class="lb" data-page="3.193" data-line="14" id="l3.193.14"></span>δέ γε μικροὶ καὶ στρογγύλοι καὶ σκληροὶ καὶ κοῦφοι τελέως
<span class="lb" data-page="3.193" data-line="15" id="l3.193.15"></span>ἐγεγόνεισαν, ὥσπερ οἱ τῶν ἵππων, διεφθείρετο ἂν
<span class="lb" data-page="3.193" data-line="16" id="l3.193.16"></span>οὕτω παντάπασιν ἡ ἀντίληψις. ὡς οὖν μόνον ἐνδεχόμενον,
<span class="lb" data-page="3.193" data-line="17" id="l3.193.17"></span>ἑλέσθαι μὲν ἑκατέραν τὴν ὠφέλειαν, φυλάξασθαι δὲ τὴν
<span class="lb" data-page="3.193" data-line="18" id="l3.193.18"></span>βλάβην, οὕτως ἡ φύσις ἐδημιούργησεν τοὺς ἀνθρωπείους
<span class="pb" data-page="3.194" id="p3.194"></span>
<span class="lb" data-page="3.194" data-line="1" id="l3.194.1"></span>πόδας, ὁμοίως μὲν ταῖς χερσὶ πολυσχιδεῖς τε καὶ πολυάρθρους,
<span class="lb" data-page="3.194" data-line="2" id="l3.194.2"></span>οὐ μὴν ἀντιτεταγμένον γε τὸν μέγαν δάκτυλον τοῖς
<span class="lb" data-page="3.194" data-line="3" id="l3.194.3"></span>ἄλλοις δακτύλοις ἔχοντας, ἀλλ’ ἐφ’ ἑνὸς ἐφεξῆς ἔχοντας
<span class="lb" data-page="3.194" data-line="4" id="l3.194.4"></span>ἅπαντας στοίχου. ἆρ’ οὖν ταύτῃ μόνον ἐχωρίσθησαν τῆς
<span class="lb" data-page="3.194" data-line="5" id="l3.194.5"></span>τῶν χειρῶν κατασκευῆς; ἢ καί τι πρόσεστιν αὐτοῖς ἕτερον
<span class="lb" data-page="3.194" data-line="6" id="l3.194.6"></span>περιττότερον ὡς βάσεως ὀργάνοις; οὐ σμικρόν γε τοῦτο
<span class="lb" data-page="3.194" data-line="7" id="l3.194.7"></span>οὐδὲ τὸ τυχὸν, ἀλλ’ ὅπερ μάλιστα κοινόν ἐστιν ἁπάντων
<span class="lb" data-page="3.194" data-line="8" id="l3.194.8"></span>ποδῶν· ἐπὶ μέντοι τῶν ἵππων γενόμενον μόνον, ὅτι μηδαμῆ
<span class="lb" data-page="3.194" data-line="9" id="l3.194.9"></span>χεῖρας οἱ τούτων ἐμιμήσαντο πόδες, ἐπὶ δὲ τῶν ἄλλων
<span class="lb" data-page="3.194" data-line="10" id="l3.194.10"></span>ζώων οὐκ ἴσον μὲν, πάντων δέ τι τῆς χειρὸς κατασκευῆς
<span class="lb" data-page="3.194" data-line="11" id="l3.194.11"></span>προσειληφότων. ἐπὶ δέ γε τῶν ἀνθρώπων οὐδὲν ὅλως περιλέλειπται,
<span class="lb" data-page="3.194" data-line="12" id="l3.194.12"></span>ἀλλὰ καὶ τὸ τῷ καρπῷ παραπλήσιον ἔσχον, ὃ
<span class="lb" data-page="3.194" data-line="13" id="l3.194.13"></span>καλεῖται ταρσὸς, καὶ τὸ τῷ μετακαρπίῳ, τοῦτο δὴ τὸ πρὸς
<span class="lb" data-page="3.194" data-line="14" id="l3.194.14"></span>τῶν νεωτέρων ἰατρῶν πεδίον ὀνομασθὲν, καὶ αὐτοὺς δὴ
<span class="lb" data-page="3.194" data-line="15" id="l3.194.15"></span>τοὺς δακτύλους, τοῖς δακτύλοις ἐοικότας ἱκανῶς. τὰ μὲν
<span class="lb" data-page="3.194" data-line="16" id="l3.194.16"></span>οὖν τρία μέρη ταυτὶ τοῦ ποδὸς οἷά περ τὰ τῆς χειρός
<span class="lb" data-page="3.194" data-line="17" id="l3.194.17"></span>ἐστιν, οἱ δάκτυλοι, τὸ πεδίον, καὶ ὁ ταρσὸς, ὧν οὐδὲν
<span class="lb" data-page="3.194" data-line="18" id="l3.194.18"></span>τοῖς ἵπποις ὑπάρχει. τὸ δ’ ὑποκείμενον τῇ κνήμῃ μέρος
<span class="pb" data-page="3.195" id="p3.195"></span>
<span class="lb" data-page="3.195" data-line="1" id="l3.195.1"></span>τοῦ ποδὸς, ᾧ τὸ σκέλος ὅλον ἐπίκειται κατ’ εὐθὺ, τὸ
<span class="lb" data-page="3.195" data-line="2" id="l3.195.2"></span>κοινὸν ἁπάντων ποδῶν, ἓν μὲν ὄνομα τοιοῦτον, οἷον καὶ
<span class="lb" data-page="3.195" data-line="3" id="l3.195.3"></span>ταρσὸς καὶ πεδίον, οὐκ ἔχει. σύγκειται δ’ ἐκ τριῶν ὀστῶν
<span class="lb" data-page="3.195" data-line="4" id="l3.195.4"></span>ὀνόματα κεκτημένων, ἀστραγάλου μὲν καὶ πτέρνης συνήθως
<span class="lb" data-page="3.195" data-line="5" id="l3.195.5"></span>τοῖς πολλοῖς, τρίτου δὲ τοῦ σκαφοειδοῦς, ὑπὸ τῶν
<span class="lb" data-page="3.195" data-line="6" id="l3.195.6"></span>ἀνατομικῶν ἰατρῶν οὕτω τεθέντος. τούτοις μὲν μόνοις οὐδὲν
<span class="lb" data-page="3.195" data-line="7" id="l3.195.7"></span>ἀνάλογον ἐν χειρὶ μόριον, ἀλλ’ ἔστιν ἀκριβῶς βάσεως
<span class="lb" data-page="3.195" data-line="8" id="l3.195.8"></span>μόνης ὄργανα. τὰ δ’ ἄλλα πάντα βάσεώς θ’ ἅμα καὶ
<span class="lb" data-page="3.195" data-line="9" id="l3.195.9"></span>ἀντιλήψεως. οὐδὲ γὰρ οὖν οὔθ’ ὁ ταρσὸς, οὔτε τὸ πεδίον
<span class="lb" data-page="3.195" data-line="10" id="l3.195.10"></span>ἑκάτερον ἕν ἐστιν ἁπλοῦν μόριον, ἀλλ’, ὥσπερ καρπός τε καὶ
<span class="lb" data-page="3.195" data-line="11" id="l3.195.11"></span>μετακάρπιον, ἐκ πολλῶν ὀστῶν μικρῶν τε καὶ σκληρῶν
<span class="lb" data-page="3.195" data-line="12" id="l3.195.12"></span>σύγκειται.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:3.7">
<span class="pb page1" data-page="3.195" id="p3.195"></span>
<span class="milestone ed1page page1" data-n="1.396" data-unit="ed1page" id="ed1page.1.396"></span>
<span class="milestone ed2page page1" data-n="4.347" data-unit="ed2page" id="ed2page.4.347"></span>
            <p>
<span class="lb" data-page="3.195" data-line="13" id="l3.195.13"></span><span class="milestone ed2page" data-n="4.348" data-unit="ed2page" id="ed2page.4.348"></span>Λέγωμεν ἤδη, καθάπερ ἐπὶ χειρὸς ἐποιήσαμεν,
<span class="lb" data-page="3.195" data-line="14" id="l3.195.14"></span>πηλίκον ἕκαστόν ἐστι τῶν ἁπλῶν ἐν τῷ ποδὶ μορίων,
<span class="lb" data-page="3.195" data-line="15" id="l3.195.15"></span>καὶ τί τὸ σχῆμα κέκτηται, καὶ τίνα τὴν θέσιν, ὅπως τε
<span class="lb" data-page="3.195" data-line="16" id="l3.195.16"></span>τῆς πρὸς ἄλληλα συντάξεως ἔχει τὰ σύμπαντα, καὶ ὅστις
<span class="lb" data-page="3.195" data-line="17" id="l3.195.17"></span>ἀριθμός ἐστιν αὐτῶν· ἀλλὰ καὶ μαλακότητος, ἢ σκληρότητος,
<span class="pb" data-page="3.196" id="p3.196"></span>
<span class="lb" data-page="3.196" data-line="1" id="l3.196.1"></span>ἢ μανότητος, ἢ πυκνότητος, ἢ ὅσα τοῖς σώμασιν
<span class="lb" data-page="3.196" data-line="2" id="l3.196.2"></span>ὑπάρχει, διέλθωμεν ὅπως ἔχει, πανταχοῦ τὴν χρείαν ἐξηγούμενοι,
<span class="lb" data-page="3.196" data-line="3" id="l3.196.3"></span>καὶ δεικνύντες, ὡς οὐκ ἐνεδέχετο βέλτιον ἑτέρως
<span class="lb" data-page="3.196" data-line="4" id="l3.196.4"></span>αὐτὰ κατασκευάσαι. μακρὸς μὲν οὐδὲν ἧττον ὁ λόγος ἐστὶ
<span class="lb" data-page="3.196" data-line="5" id="l3.196.5"></span>τοῦ περὶ τῆς χειρὸς, ἀλλ’ ἡ τῆς κατασκευῆς ὁμοιότης αὐτὸν
<span class="lb" data-page="3.196" data-line="6" id="l3.196.6"></span>ἐπιτέμνεται· ὅσα γὰρ ὡς ἀντιληπτικὸν ὄργανον ὁ ποὺς
<span class="lb" data-page="3.196" data-line="7" id="l3.196.7"></span>ὡσαύτως ἔχει τῇ χειρὶ γεγονότα, ταῦτα εἰς τὸν ὑπὲρ ἐκείνης
<span class="lb" data-page="3.196" data-line="8" id="l3.196.8"></span>εἰρημένον ἀναπέμπειν χρὴ λόγον, ὅσα δ’ ὡς βαδιστικὸν,
<span class="lb" data-page="3.196" data-line="9" id="l3.196.9"></span>ἐνταυθοῖ διεξιέναι. τὸ μὲν οὖν ἐκ πολλῶν τε καὶ πολυειδῶν
<span class="lb" data-page="3.196" data-line="10" id="l3.196.10"></span>ὀστῶν συντεθεῖναι, διαρθρουμένων μὲν πρὸς ἄλληλα
<span class="lb" data-page="3.196" data-line="11" id="l3.196.11"></span>ποικίλαις διαρθρώσεσι, συναπτομένων δὲ συνδέσμοις ὑμενώδεσι,
<span class="lb" data-page="3.196" data-line="12" id="l3.196.12"></span>ὡς ἀντιληπτικοῖς ὀργάνοις ὑπάρχει τοῖς ποσί· διὰ
<span class="lb" data-page="3.196" data-line="13" id="l3.196.13"></span>τοῦτο δὲ καὶ τὸ πλῆθος τῶν πέντε δακτύλων, καὶ ὁ καθ’
<span class="lb" data-page="3.196" data-line="14" id="l3.196.14"></span>ἕκαστον τῶν ἐν αὐτοῖς ἄρθρων ἀριθμὸς, οὐ μὴν τό γε ἐφ’
<span class="lb" data-page="3.196" data-line="15" id="l3.196.15"></span>ἑνὸς στοίχου ταχθῆναι πάντας, ἀλλὰ τοῦτ’ ἴδιόν ἐστι ποδῶν
<span class="lb" data-page="3.196" data-line="16" id="l3.196.16"></span>ὡς ἕδρας ὀργάνων. ὁμοίως δὲ καὶ τὸ μικροτέρους
<span class="lb" data-page="3.196" data-line="17" id="l3.196.17"></span>γενέσθαι τῶν ἐν χερσί· τῷ μὲν γὰρ ἀντιληπτικῷ μόνον
<span class="pb" data-page="3.197" id="p3.197"></span>
<span class="lb" data-page="3.197" data-line="1" id="l3.197.1"></span>ὀργάνῳ τὸ μέγεθος αὐτῶν ἔπρεπε, τῷ δὲ, ἵνα βαδιστικὸν
<span class="lb" data-page="3.197" data-line="2" id="l3.197.2"></span>ᾖ πανταχοῦ, διὰ τοῦτο ἀντιληπτικῷ γενομένῳ καὶ τὸ τηλικοῦτον
<span class="lb" data-page="3.197" data-line="3" id="l3.197.3"></span>μῆκος, ἡλίκον ἔχουσι νῦν, ἱκανόν ἐστιν, ἀλλὰ καὶ
<span class="lb" data-page="3.197" data-line="4" id="l3.197.4"></span>τὰ μὲν ἔνδον αὐτῶν ὑψηλότερα, τὰ δ’ ἐκτὸς ταπεινότερα
<span class="lb" data-page="3.197" data-line="5" id="l3.197.5"></span>γέγονεν, ἅμα μὲν ὡς ἀντιληπτικῶν μορίων, ἵνα περιλαμβάνοιτό
<span class="lb" data-page="3.197" data-line="6" id="l3.197.6"></span>τε καὶ περιπτύσσοιτο τοῖς κυρτοῖς ἐδάφεσιν, ἅμα δὲ
<span class="lb" data-page="3.197" data-line="7" id="l3.197.7"></span>καὶ ὡς ἔδρας ὀργάνων. ἐπεὶ γὰρ ἐν τῷ βαδίζειν τὸ μὲν
<span class="lb" data-page="3.197" data-line="8" id="l3.197.8"></span>ἕτερον τῶν σκελῶν κινεῖται, τὸ δ’ ἕτερον ἐπὶ τῆς γῆς ὅλον
<span class="lb" data-page="3.197" data-line="9" id="l3.197.9"></span>ἐστηριγμένον ὀχεῖ τοῦ σώματος ἡμῶν τὸν ὄγκον, ὑψηλοτέραν
<span class="lb" data-page="3.197" data-line="10" id="l3.197.10"></span>εὐλόγως αὐτῷ τὴν ἐντὸς ἕδραν ἡ φύσις ἀπειργάσατο. εἰ
<span class="lb" data-page="3.197" data-line="11" id="l3.197.11"></span>γὰρ ἐξ ἀμφοτέρων τῶν μερῶν ἴσος ἀκριβῶς ἦν ὁ ποὺς, ἐπὶ
<span class="lb" data-page="3.197" data-line="12" id="l3.197.12"></span>τὸ τοῦ μετεωρουμένου σκέλος ἔῤῥεπεν ἂν αὐτὸς πρῶτός τε
<span class="lb" data-page="3.197" data-line="13" id="l3.197.13"></span>καὶ μάλιστα, καὶ σὺν αὐτῷ τὸ σκέλος ὅλον· εἰ δὲ τοῦτο,
<span class="lb" data-page="3.197" data-line="14" id="l3.197.14"></span>δῆλον ὡς κατεπίπτομεν ἂν ῥᾳδίως βαδίζοντες· ὥστ’ ἀσφαλεστέρας
<span class="lb" data-page="3.197" data-line="15" id="l3.197.15"></span>ἕνεκα βαδίσεως ὑψηλότερα τὰ τῶν ποδῶν ἔνδον.
<span class="lb" data-page="3.197" data-line="16" id="l3.197.16"></span>οἷς οὖν οὐκ ἔστιν ὑψηλότερα, ῥᾳδίως οὗτοι διαπαλαίοντες
<span class="lb" data-page="3.197" data-line="17" id="l3.197.17"></span>καὶ θέοντες ἐνίοτε καὶ βαδίζοντες ἐν τοῖς ἀνωμάλοις χωρίοις ﻿
<span class="pb" data-page="3.198" id="p3.198"></span>
<span class="lb" data-page="3.198" data-line="1" id="l3.198.1"></span>ἀνατρέπονται. τούτου μὲν οὖν τοῦ λόγου ἐναργεστέραν
<span class="lb" data-page="3.198" data-line="2" id="l3.198.2"></span>ἂν ἔτι πίστιν ἐπὶ προήκοντι λάβοις τῷ γράμματι·
<span class="lb" data-page="3.198" data-line="3" id="l3.198.3"></span>πρὸς δὲ τὸ παρὸν ἀπέχρη καὶ ταῦτα. φαίνεται γὰρ ὁ
<span class="lb" data-page="3.198" data-line="4" id="l3.198.4"></span>ποὺς εὐλόγως ἐκ τῶν ἔνδον μερῶν ὑψηλός θ’ ἅμα καὶ κοῖλος
<span class="lb" data-page="3.198" data-line="5" id="l3.198.5"></span>γεγονέναι διά τε τὴν ἀσφάλειαν τῆς ἕδρας καὶ τὴν
<span class="lb" data-page="3.198" data-line="6" id="l3.198.6"></span>τῆς ἀντιλήψεως ἀκρίβειαν. οὔκουν ἔτι ζητήσεις οὐδὲ διὰ
<span class="lb" data-page="3.198" data-line="7" id="l3.198.7"></span>τί τοῦ τῆς πτέρνης ὀστοῦ τὸ πρόσω λεπτότερόν τ’ ἐστὶ
<span class="lb" data-page="3.198" data-line="8" id="l3.198.8"></span>καὶ στενότερον, οὐδὲ διὰ τί πρὸς τὸν μικρὸν δάκτυλον
<span class="lb" data-page="3.198" data-line="9" id="l3.198.9"></span>ἀποχωρεῖν φαίνεται μᾶλλον. εἰ γὰρ ἦν πρόσω, ὥσπερ ἦν
<span class="lb" data-page="3.198" data-line="10" id="l3.198.10"></span>ὀπίσω, παχύ τε καὶ πλατὺ, καὶ τοιοῦτον μένον εἰς τὸ
<span class="lb" data-page="3.198" data-line="11" id="l3.198.11"></span>πρόσω τοῦ ποδὸς ἐξετείνετο, πῶς ἂν ἐγένετο τὸ ἔνδον
<span class="lb" data-page="3.198" data-line="12" id="l3.198.12"></span>αὐτοῦ μέρος κοῖλον; εὐλόγως οὖν ἐνταῦθα πολὺ τοῦ
<span class="lb" data-page="3.198" data-line="13" id="l3.198.13"></span>τε πάχους αὐτοῦ καὶ τοῦ πλάτους ἡ φύσις ἐκ τῶν ἐντὸς
<span class="lb" data-page="3.198" data-line="14" id="l3.198.14"></span>ἀφεῖλε, καὶ διὰ τοῦθ’ ὡς ἐπὶ τὸν΄ μικρὸν ἐκτετάσθαι
<span class="lb" data-page="3.198" data-line="15" id="l3.198.15"></span>φαίνεται δάκτυλον. διὰ ταῦτα δὲ πάλιν ὁ ἀστράγαλος
<span class="lb" data-page="3.198" data-line="16" id="l3.198.16"></span>ἔσω μᾶλλον ἐπιστρέφεσθαι δοκεῖ, καίτοι τὰ ὄπισθεν αὐτοῦ
<span class="lb" data-page="3.198" data-line="17" id="l3.198.17"></span>κατὰ μέσης ἐστήρικτο τῆς πτέρνης. ἀλλὰ τῷ στενότατον
<span class="lb" data-page="3.198" data-line="18" id="l3.198.18"></span><span class="milestone ed2page" data-n="4.349" data-unit="ed2page" id="ed2page.4.349"></span>ἀεὶ καὶ μᾶλλον ἐν τῷ πρόσω γίγνεσθαι τὸ
<span class="pb" data-page="3.199" id="p3.199"></span>
<span class="lb" data-page="3.199" data-line="1" id="l3.199.1"></span>τῆς πτέρνης ὀστοῦν, καὶ τῶν ἔνδον ἀποχωροῦν φαίνεσθαι
<span class="lb" data-page="3.199" data-line="2" id="l3.199.2"></span>πρὸς τὰ ἐκτὸς, εὐλόγως ὁ ἀστράγαλος ἔσωθέν τε τῆς
<span class="lb" data-page="3.199" data-line="3" id="l3.199.3"></span>πτέρνης ἐνταῦθα καὶ οἷον κρεμάμενος φαίνεται. πῶς δ’
<span class="lb" data-page="3.199" data-line="4" id="l3.199.4"></span>ἂν ἄλλως κάλλιον ἡ ἐντὸς τοῦ ποδὸς ἀπειργάσθη κοιλότης,
<span class="lb" data-page="3.199" data-line="5" id="l3.199.5"></span>ἢ εἰ τὸ μὲν ὑποκείμενον ὀστοῦν ἔλαττον καὶ στενότερον
<span class="lb" data-page="3.199" data-line="6" id="l3.199.6"></span>ἐπὶ τῶν ἔνδον μερῶν ἐγένετο, τὸ δ’ ἐπικείμενον, οἷον ἐξ ἀρχῆς
<span class="lb" data-page="3.199" data-line="7" id="l3.199.7"></span>ἦν, ἐφυλάττετο; τὴν μὲν γὰρ πτέρναν ὡς ἂν ὑποκειμένην
<span class="lb" data-page="3.199" data-line="8" id="l3.199.8"></span>τῷ παντὶ κώλῳ διὰ παντὸς ἑδραίαν ἐχρῆν ἐπὶ τῆς γῆς
<span class="lb" data-page="3.199" data-line="9" id="l3.199.9"></span>ἐρηρεῖσθαι, τὸ δ’ ἐπικείμενον ὀστοῦν αὐτῇ μετέωρον ᾐωρῆσθαι.
<span class="lb" data-page="3.199" data-line="10" id="l3.199.10"></span>διὰ ταῦτ’ οὖν καὶ τὰ συνταττόμενα τούτοις ὀστᾶ,
<span class="lb" data-page="3.199" data-line="11" id="l3.199.11"></span>τὸ μὲν τῇ πτέρνῃ, τὸ κυβοειδὲς ὀνομαζόμενον, ἐκ τῶν ἔξω
<span class="lb" data-page="3.199" data-line="12" id="l3.199.12"></span>μερῶν ἐστι τοῦ ποδὸς, ἑδραῖον ἐπὶ τῆς γῆς τιθέμενον· τὸ
<span class="lb" data-page="3.199" data-line="13" id="l3.199.13"></span>δὲ τῷ ἀστραγάλῳ, τὸ σκαφοειδὲς καλούμενον, ὁμοίως αὐτῷ
<span class="lb" data-page="3.199" data-line="14" id="l3.199.14"></span>τῷ ἀστραγάλῳ μετέωρόν ἐστι καὶ ὑψηλὸν ἀπὸ τῆς γῆς, ἔν
<span class="lb" data-page="3.199" data-line="15" id="l3.199.15"></span>τε τοῖς ἔνδον μέρεσι τέτακται τοῦ <span class="milestone ed1page" data-n="1.397" data-unit="ed1page" id="ed1page.1.397"></span>ποδός. οὕτω δὲ
<span class="lb" data-page="3.199" data-line="16" id="l3.199.16"></span>καὶ τὰ τρία τούτῳ συνταττόμενα, τὰ τοῦ ταρσοῦ, κατὰ
<span class="lb" data-page="3.199" data-line="17" id="l3.199.17"></span>τὸν αὐτὸν τρόπον καὶ αὐτὰ μετέωρά τε φαίνεται κᾀκ τῶν
<span class="lb" data-page="3.199" data-line="18" id="l3.199.18"></span>ἐντὸς κεῖται μερῶν τοῦ ποδός· ἔξωθεν γὰρ αὐτῶν ἑδραῖόν
<span class="pb" data-page="3.200" id="p3.200"></span>
<span class="lb" data-page="3.200" data-line="1" id="l3.200.1"></span>τε καὶ ταπεινὸν ὀστοῦν παρατέταται, τὸ κυβοειδὲς, ὃ πρὸς
<span class="lb" data-page="3.200" data-line="2" id="l3.200.2"></span>αὐτὴν τὴν πτέρναν ἐλέγετο διαρθροῦσθαι. καὶ οὕτως ἤδη
<span class="lb" data-page="3.200" data-line="3" id="l3.200.3"></span>τῶν πρώτων ὀστῶν ἑπτὰ τοῦ ποδὸς ἡ χρεία πρόδηλος.
</p>
          </article>

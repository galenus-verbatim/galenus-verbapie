<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:3.9">
<span class="pb page1" data-page="3.210" id="p3.210"></span>
<span class="milestone ed1page page1" data-n="1.398" data-unit="ed1page" id="ed1page.1.398"></span>
<span class="milestone ed2page page1" data-n="4.352" data-unit="ed2page" id="ed2page.4.352"></span>
            <p>
<span class="lb" data-page="3.210" data-line="4" id="l3.210.4"></span>Περὶ μὲν οὖν τῶν ἐν τοῖς ποσὶν ὀστῶν ὀστῶν
<span class="lb" data-page="3.210" data-line="5" id="l3.210.5"></span>αὐτάρκως εἴρηται· περὶ δὲ τενόντων καὶ μυῶν ὀλίγον ὕστερον
<span class="lb" data-page="3.210" data-line="6" id="l3.210.6"></span>εἰρήσεται. πρότερον μὲν γὰρ δὴ περὶ τῶν ὑπολοίπων
<span class="lb" data-page="3.210" data-line="7" id="l3.210.7"></span>ἐν ὅλοις τοῖς σκέλεσιν ὀστῶν διελθεῖν ἔγνωκα, συντελούντων
<span class="lb" data-page="3.210" data-line="8" id="l3.210.8"></span>τι καὶ αὐτῶν τοῖς προειρημένοις. ἔστιν οὖν ἓν μὲν τῷ
<span class="lb" data-page="3.210" data-line="9" id="l3.210.9"></span>μηρῷ, καθάπερ ἐν τῷ βραχίονι, δύο δ’ ἐν τῇ κνήμῃ, παραπλήσια
<span class="lb" data-page="3.210" data-line="10" id="l3.210.10"></span>τοῖς ἐν τῷ πήχει. καλεῖται δὲ τὸ μὲν μεῖζον ὁμωνύμως
<span class="lb" data-page="3.210" data-line="11" id="l3.210.11"></span>τῷ μέλει παντὶ κνήμη, τὸ δ’ ἔλαττον περόνη. μέγιστος
<span class="lb" data-page="3.210" data-line="12" id="l3.210.12"></span>οὖν ὁ μηρὸς ἁπάντων τῶν κατὰ τὸ σῶμα γέγονεν
<span class="lb" data-page="3.210" data-line="13" id="l3.210.13"></span>ὀστῶν εὐλόγως. πρῶτος γὰρ οὗτος ὑπερήρεισται τῇ κοτύλῃ,
<span class="lb" data-page="3.210" data-line="14" id="l3.210.14"></span>καὶ πρῶτος ἅπαντα τὸν ὑπερκείμενον ὄγκον τοῦ σώματος
<span class="lb" data-page="3.210" data-line="15" id="l3.210.15"></span>ὀχεῖ. καλλίστην δ’ ἕδραν αὐτοῦ παρεσκευακυίας τῇ κεφαλῇ
<span class="lb" data-page="3.210" data-line="16" id="l3.210.16"></span>τῆς φύσεως τὴν κατὰ τὸ καλούμενον ἰσχίον κοτύλην, οὐ
<span class="lb" data-page="3.210" data-line="17" id="l3.210.17"></span>κατ’ εὐθὺ ταύτης ἐκτεταμένος φαίνεται, ἀλλ’, ὡς ἂν δόξειεν
<span class="pb" data-page="3.211" id="p3.211"></span>
<span class="lb" data-page="3.211" data-line="1" id="l3.211.1"></span>οὐκ ἀκριβῶς ἐξετάζοντι, πεπλημμέληται τὰ τοῦ σχήματος
<span class="lb" data-page="3.211" data-line="2" id="l3.211.2"></span>ἱκανῶς τῷ μηρῷ, κυρτῷ μὲν εἴς τε τὰ πρόσω καὶ τὰ ἔξω,
<span class="lb" data-page="3.211" data-line="3" id="l3.211.3"></span>σιμῷ δὲ εἰς τἀναντία τούτων γενηθέντι. ταύτην αὐτοῦ τὴν
<span class="lb" data-page="3.211" data-line="4" id="l3.211.4"></span>ἰδέαν καὶ Ἱπποκράτης οἶδε, καὶ συμβουλεύει καταγέντος
<span class="lb" data-page="3.211" data-line="5" id="l3.211.5"></span>φυλάττειν, καὶ μὴ διαστρέφειν εὐθύς. καὶ ὅσοις ἂν φύσει
<span class="lb" data-page="3.211" data-line="6" id="l3.211.6"></span>μηρὸς εὐθύτερος τοῦ δέοντος γένηται, βλαισοῦνται πάντως
<span class="lb" data-page="3.211" data-line="7" id="l3.211.7"></span>κατὰ τὸ γόνυ. τοῦτο δὲ ἡλίκον ἐστὶ κακὸν, οὐκ εἰς δρόμον
<span class="lb" data-page="3.211" data-line="8" id="l3.211.8"></span>μόνον, ἀλλὰ καὶ εἰς βάδισίν τε καὶ στάσιν ἀσφαλῆ,
<span class="lb" data-page="3.211" data-line="9" id="l3.211.9"></span>λέγει μέν που κἀκεῖνος, ἀλλὰ καὶ τοὺς ἐπιτυχόντας οἴομαι
<span class="lb" data-page="3.211" data-line="10" id="l3.211.10"></span>θεωροῦντας ὁσημέραι γινώσκειν αὐτό. καὶ μὴν εἴπερ ὁ
<span class="lb" data-page="3.211" data-line="11" id="l3.211.11"></span>αὐχὴν αὐτοῦ μὴ παραχρῆμα τῆς κοτύλης λοξὸς εἰς τἀκτὸς
<span class="lb" data-page="3.211" data-line="12" id="l3.211.12"></span>ἀποχωρήσειε, <span class="milestone ed2page" data-n="4.353" data-unit="ed2page" id="ed2page.4.353"></span>πλησίον ἂν οὕτως εἴη τῷ κατὰ τὸν ἕτερον
<span class="lb" data-page="3.211" data-line="13" id="l3.211.13"></span>μηρὸν αὐχένι. τοῦτο δ’ εἰ γένοιτο, τίς μὲν ἂν ἔτι χώρα
<span class="lb" data-page="3.211" data-line="14" id="l3.211.14"></span>λείποιτο τοῖς ἔνδον τοῦ μηροῦ μυσὶ, μεγίστοις ἐξ ἀνάγκης ὀφείλουσιν
<span class="lb" data-page="3.211" data-line="15" id="l3.211.15"></span>εἶναι; τίς δὲ τοῖς ἀπὸ νωτιαίου μυελοῦ νεύροις τοῖς εἰς
<span class="lb" data-page="3.211" data-line="16" id="l3.211.16"></span>ὅλα μεριζομένοις τὰ σκέλη; τίς δὲ ταῖς φλεψί; τίς δὲ ταῖς ἀρτηρίαις;
<span class="lb" data-page="3.211" data-line="17" id="l3.211.17"></span>τίς δὲ τοῖς ἀδέσι τοῖς τὰς χώρας αὐτῶν ἀναπληροῦσι; οὐ
<span class="lb" data-page="3.211" data-line="18" id="l3.211.18"></span>γὰρ ἂν ἔξωθεν τοῦ μηροῦ ταῦτα φαίημεν χρῆναι κατέρχεσθαι,
<span class="pb" data-page="3.212" id="p3.212"></span>
<span class="lb" data-page="3.212" data-line="1" id="l3.212.1"></span>πᾶσι τοῖς ὁπωσοῦν ἐμπίπτουσιν εἰς ἑτοίμην ἐκκείμενα βλάβην.
<span class="lb" data-page="3.212" data-line="2" id="l3.212.2"></span>τάχα δ’ ἂν οὐδ’ ἡμᾶς τοῦτό γε, μὴ ὅτι τὴν φύσιν
<span class="lb" data-page="3.212" data-line="3" id="l3.212.3"></span>ἔλαθεν, ἐπιτηδείοις εἰς βλάβην χωρίοις ἐπιθεῖναι φλέβας
<span class="lb" data-page="3.212" data-line="4" id="l3.212.4"></span>οὕτω μεγάλας, ὧν εἴ τις τρωθείη, χαλεπῶς ἂν περιγένοιτο
<span class="lb" data-page="3.212" data-line="5" id="l3.212.5"></span>τὸ ζῶον· ἀρτηρίας μὲν γὰρ τρωθείσης ἀξιολόγου τῶν τῇδε
<span class="lb" data-page="3.212" data-line="6" id="l3.212.6"></span>τεταγμένων, οὐκ ἂν σωθείη τὸ παράπαν. εἴπερ οὖν καὶ
<span class="lb" data-page="3.212" data-line="7" id="l3.212.7"></span>νεύροις, καὶ φλεψὶ, καὶ ἀρτηρίαις, καὶ ἀδέσι, καὶ μυσὶ,
<span class="lb" data-page="3.212" data-line="8" id="l3.212.8"></span>πολλοῖς καὶ μεγάλοις οὖσιν, ἔδει παρασκευάσασθαι τὴν ἐνταυθοῖ
<span class="lb" data-page="3.212" data-line="9" id="l3.212.9"></span>χώραν, ἐκτὸς ἀποχωρῆσαι τῆς κοτύλης ἀναγκαῖον ἦν
<span class="lb" data-page="3.212" data-line="10" id="l3.212.10"></span>τὸν μηρόν. καὶ τοίνυν ἀποχωρεῖ, καὶ φαίνεται τἀκτὸς αὐτοῦ
<span class="lb" data-page="3.212" data-line="11" id="l3.212.11"></span>μέρη τὴν εὐθυωρίαν ὅλην ὑπεραίροντα τῶν ἔξω τοῦ
<span class="lb" data-page="3.212" data-line="12" id="l3.212.12"></span>σώματος μερῶν. εἰ δέ τινων ἐλάττων εἰς τἀκτὸς ἀπεβλάστησεν
<span class="lb" data-page="3.212" data-line="13" id="l3.212.13"></span>αὐχὴν κεφαλῆς τοῦ μηροῦ, στενὰ τούτων τὰ κατὰ τοὺς
<span class="lb" data-page="3.212" data-line="14" id="l3.212.14"></span>βουβῶνάς ἐστι, καὶ τεθλιμμένα πρὸς ἄλληλα, καὶ ῥέπειν
<span class="lb" data-page="3.212" data-line="15" id="l3.212.15"></span>ἔξω διὰ τοῦτο τόν τε μηρὸν ὅλον ἀναγκάζονται καὶ τὸ
<span class="lb" data-page="3.212" data-line="16" id="l3.212.16"></span>γόνυ. τί δὴ <span class="milestone ed1page" data-n="1.399" data-unit="ed1page" id="ed1page.1.399"></span>οὖν οὐκ ἐξωτέρω τὰς κοτύλας ἡ φύσις
<span class="lb" data-page="3.212" data-line="17" id="l3.212.17"></span>ἔθηκεν, ἵνα περ νῦν ἐστι τὰ κυρτὰ τῶν μηρῶν; οὕτω γὰρ
<span class="lb" data-page="3.212" data-line="18" id="l3.212.18"></span>ἂν τούς τ’ αὐχένας αὐταῖς ὑπέθηκεν εὐθὺ τῶν κεφαλῶν, ﻿
<span class="pb" data-page="3.213" id="p3.213"></span>
<span class="lb" data-page="3.213" data-line="1" id="l3.213.1"></span>τούς τε μηροὺς εὐθεῖς ἐδημιούργησεν. ὅτι τὸ βάρος τοῦ
<span class="lb" data-page="3.213" data-line="2" id="l3.213.2"></span>σώματος ἐχρῆν ἐν εὐθείᾳ γραμμῇ κατὰ κάθετον πρός τε
<span class="lb" data-page="3.213" data-line="3" id="l3.213.3"></span>τὴν κοτύλην εἶναι καὶ τοῦ μηροῦ τὴν κεφαλὴν, καὶ μάλιστ’
<span class="lb" data-page="3.213" data-line="4" id="l3.213.4"></span>ἐπειδὰν βαδίζοντες ἢ τρέχοντες τὸ μὲν ἕτερον τῶν
<span class="lb" data-page="3.213" data-line="5" id="l3.213.5"></span>σκελῶν ὑψηλὸν περιφέρωμεν, τὸ δ’ ἕτερον ἐπὶ τῆς γῆς
<span class="lb" data-page="3.213" data-line="6" id="l3.213.6"></span>ἑδραῖον ἔχωμεν. τοῦτο δ’ ἐκ. τοῦ κατὰ μέσον ὑπερηρεῖσθαι
<span class="lb" data-page="3.213" data-line="7" id="l3.213.7"></span>τὸ βαστάζον αὐτὸ μάλιστ’ ἂν γίγνοιτο. εἰ δ’ ἡ τοιαύτη
<span class="lb" data-page="3.213" data-line="8" id="l3.213.8"></span>θέσις τοῦ σκέλους ἀσφαλεστάτη τοῖς βαδίζουσιν, ἡ ἐναντία
<span class="lb" data-page="3.213" data-line="9" id="l3.213.9"></span>δηλονότι σφαλερωτάτη. διὰ ταῦτα μὲν δὴ πρὸς τἀκτὸς
<span class="lb" data-page="3.213" data-line="10" id="l3.213.10"></span>μέρη τῶν ἰσχίων τάς τε κοτύλας ἀπαγαγεῖν καὶ σὺν αὐταῖς
<span class="lb" data-page="3.213" data-line="11" id="l3.213.11"></span>τὰς κεφαλὰς τῶν μηρῶν οὐκ ἦν ἀσφαλὲς, ἀλλ’ ἀρίστη
<span class="lb" data-page="3.213" data-line="12" id="l3.213.12"></span>θέσις αὐτῶν ἐστιν ἡ νῦν οὖσα. στενοχωρίας δ’ αὖ πάλιν
<span class="lb" data-page="3.213" data-line="13" id="l3.213.13"></span>ἐκ τούτου γιγνομένης, ἓν λοιπὸν ἦν ἐπανόρθωμα, μὴ κατ’
<span class="lb" data-page="3.213" data-line="14" id="l3.213.14"></span>εὐθὺ ταῖς κεφαλαῖς ἐκτεταμένους ἐργάσασθαι τοὺς μηροὺς,
<span class="lb" data-page="3.213" data-line="15" id="l3.213.15"></span>ἀλλ’, ὥσπερ νῦν εἰσιν, ἐπὶ τὰ ἔξω ῥέποντας. εἰ δ’ αὖ πάλιν
<span class="lb" data-page="3.213" data-line="16" id="l3.213.16"></span>ἄχρι τοῦ γόνατος εἰς τἀκτὸς ἀποχωροῦντες ἐφυλάττοντο,
<span class="lb" data-page="3.213" data-line="17" id="l3.213.17"></span>καὶ μηδεμίαν ἐπιστροφὴν ἐποιοῦντο πρὸς τἀντὸς, ἕτερος ἂν
<span class="lb" data-page="3.213" data-line="18" id="l3.213.18"></span>οὗτος ἦν βλαισώσεως τρόπος αὐτοῖς. ὥστ’ εὐλόγως ὁ μὲν
<span class="pb" data-page="3.214" id="p3.214"></span>
<span class="lb" data-page="3.214" data-line="1" id="l3.214.1"></span>αὐχὴν πρῶτός τε καὶ μάλιστα τῆς κεφαλῆς ἀπονεύει πρὸς
<span class="lb" data-page="3.214" data-line="2" id="l3.214.2"></span>τἀκτὸς, ἐπ’ αὐτῷ δὲ καὶ τὸ συνεχὲς ἥμισυ τοῦ μηροῦ παντός·
<span class="lb" data-page="3.214" data-line="3" id="l3.214.3"></span>μετὰ ταῦτα δ’ εἴσω πάλιν ἐπιστρέφεται πρὸς τὸ γόνυ.
<span class="lb" data-page="3.214" data-line="4" id="l3.214.4"></span>καὶ διὰ ταῦτα τὸ σύμπαν σχῆμα τοῦ μηροῦ κυρτὸν μὲν
<span class="lb" data-page="3.214" data-line="5" id="l3.214.5"></span>ἔξωθεν, ἔσωθεν δὲ γίγνεται σιμόν· ὡσαύτως δὲ καὶ σιμότερον
<span class="lb" data-page="3.214" data-line="6" id="l3.214.6"></span>μὲν ὄπισθεν, ἔμπροσθεν δὲ κυρτότερον, εἰς τὰς καθίσεις
<span class="lb" data-page="3.214" data-line="7" id="l3.214.7"></span>ἐπιτήδειον καὶ πρὸς πολλὰ τῶν ἔργων, ὅσα δρῶμεν καθήμενοι,
<span class="lb" data-page="3.214" data-line="8" id="l3.214.8"></span>καθάπερ καὶ τὸ γράφειν, ἐκτείναντες κατὰ τοῦ μηροῦ τὸ βιβλίον.
<span class="lb" data-page="3.214" data-line="9" id="l3.214.9"></span>οὕτω δὲ καὶ πᾶν ὁτιοῦν ἄλλο κατὰ τῆς κυρτότητος
<span class="lb" data-page="3.214" data-line="10" id="l3.214.10"></span>αὐτῶν ἐκτείνοιτ’ ἂν ῥᾷον, ἢ εἰ ἑτέρως ἔχοντες ἐγεγόνεισαν.
<span class="lb" data-page="3.214" data-line="11" id="l3.214.11"></span>καὶ μὲν δὴ κᾀν τῷ καθ’ ἑνὸς ἑδράζεσθαι σκέλους τὸ σῶμα
<span class="lb" data-page="3.214" data-line="12" id="l3.214.12"></span>(πολλάκις δ’ ἴσμεν ἡμῖν τούτου χρείαν οὖσαν ἔν τε τῷ βίῳ
<span class="lb" data-page="3.214" data-line="13" id="l3.214.13"></span>παντὶ καὶ κατὰ τὰς τέχνας) ἄμεινον τὸ ῥαιβὸν σχῆμα τοῦ
<span class="lb" data-page="3.214" data-line="14" id="l3.214.14"></span>εὐθέος. ὥσπερ γὰρ, εἰ τὸ πλάτος ἴσον ἦν τοῖς τ’ ὀχοῦσι
<span class="lb" data-page="3.214" data-line="15" id="l3.214.15"></span>κώλοις καὶ τοῖς ὀχουμένοις μέρεσι τοῦ σώματος, ἀσφαλὴς
<span class="lb" data-page="3.214" data-line="16" id="l3.214.16"></span>ἂν οὕτω μάλιστα καὶ δυσπερίτρεπτος ἡ ἐφ’ ἑνὸς αὐτῶν
<span class="lb" data-page="3.214" data-line="17" id="l3.214.17"></span>ὑπῆρχεν ἕδρα, ἔχοντος ἑκάστου τῶν ὑπερκειμένων ἐν τῷ
<span class="lb" data-page="3.214" data-line="18" id="l3.214.18"></span>σώματι μερῶν <span class="milestone ed2page" data-n="4.354" data-unit="ed2page" id="ed2page.4.354"></span>ὑπερηρεισμένον ἐν ἑαυτῷ τι κατὰ κάθετον,
<span class="lb" data-page="3.214" data-line="19" id="l3.214.19"></span>οὕτω καὶ νῦν ἐκ τοῦ ῥαιβὸν γενέσθαι τὸν μηρὸν, τῶν
<span class="pb" data-page="3.215" id="p3.215"></span>
<span class="lb" data-page="3.215" data-line="1" id="l3.215.1"></span>μερῶν αὐτοῦ τῶν μὲν ἔξω, τῶν δ’ ἔσω μᾶλλον, τῶν δ’ ἐν
<span class="lb" data-page="3.215" data-line="2" id="l3.215.2"></span>τῷ μέσῳ ταχθέντων, οὐδὲν ἀπορεῖ τῶν ἄνω τοῦ κατ’ εὐθύ.
<span class="lb" data-page="3.215" data-line="3" id="l3.215.3"></span>καὶ διὰ ταύτην ἄρα τὴν χρείαν οὐ τοῦτο μόνον, ἀλλὰ καὶ
<span class="lb" data-page="3.215" data-line="4" id="l3.215.4"></span>τὴν κνήμην κυρτοτέραν εἰς τἀκτὸς ἡ φύσις ἀπειργάσατο.
<span class="lb" data-page="3.215" data-line="5" id="l3.215.5"></span>μεγίστη δὲ πίστις τοῦ λόγου τὸ τοὺς ἐπὶ πλέον ἤδη ῥαιβωθέντας
<span class="lb" data-page="3.215" data-line="6" id="l3.215.6"></span>τὰ σκέλη, τοὺς μὲν ἔτι κυουμένους, τοὺς δὲ
<span class="lb" data-page="3.215" data-line="7" id="l3.215.7"></span>κατὰ τὴν πρώτην τροφὴν, εἴτ’ ἐπὶ τοῖν δυοῖν ποδοῖν,
<span class="lb" data-page="3.215" data-line="8" id="l3.215.8"></span>εἴτ’ ἐπὶ θατέρου ἑστάναι δέοιντο, βεβαιοτέραν πολὺ καὶ
<span class="lb" data-page="3.215" data-line="9" id="l3.215.9"></span>δυσπεριτρεπτοτέραν τῶν ὀρθὰ τὰ κῶλα κεκτημένων ἔχειν
<span class="lb" data-page="3.215" data-line="10" id="l3.215.10"></span>τὴν ἕδραν. ἀλλὰ γὰρ οὐκ ἀσφαλοῦς ἕδρας μόνον ἡ φύσις ἐν
<span class="lb" data-page="3.215" data-line="11" id="l3.215.11"></span>τῇ τῶν σκελῶν κατασκευῇ στοχαζομένη, προνοουμένη δ’ οὐδὲν
<span class="lb" data-page="3.215" data-line="12" id="l3.215.12"></span>ἧττον καὶ τοῦ δύνασθαι θέειν ἡμᾶς ὠκέως, εἴ ποτ’
<span class="lb" data-page="3.215" data-line="13" id="l3.215.13"></span>ἄρα δεήσειε, τὸ μὲν ἐπὶ πλέον αὐτὰ διαστρέφειν ἐφυλάξατο,
<span class="lb" data-page="3.215" data-line="14" id="l3.215.14"></span>ῥαιβὰ δ’ εἰς τοσοῦτον ἀπέδειξεν, ὡς καὶ τὴν
<span class="lb" data-page="3.215" data-line="15" id="l3.215.15"></span>ἀσφάλειαν ἔχειν τῆς ἕδρας, καὶ τὴν ὠκύτητα τοῦ δρόμου
<span class="lb" data-page="3.215" data-line="16" id="l3.215.16"></span>παραβλάπτειν μηδέν. ἐπεὶ δ’ εὔλογον ἦν, ὡς νῦν δέδεικται,
<span class="lb" data-page="3.215" data-line="17" id="l3.215.17"></span>τῶν τῆς κνήμης μερῶν τὰ μὲν ἄνω τὰ μετὰ γόνυ
<span class="pb" data-page="3.216" id="p3.216"></span>
<span class="lb" data-page="3.216" data-line="1" id="l3.216.1"></span>πρὸς τοὐκτὸς ἀποχωρεῖν ἀτρέμα, τὰ δὲ κάτω τὰ πρὸς τοῖς
<span class="lb" data-page="3.216" data-line="2" id="l3.216.2"></span>σφυροῖς τὴν ἐπιστροφὴν εἴσω ποιεῖσθαι, καλῶς εἶχεν καὶ
<span class="lb" data-page="3.216" data-line="3" id="l3.216.3"></span>διὰ τοῦτο τῶν τοῦ ποδὸς μορίων ὑψηλότερα γενέσθαι τὰ
<span class="lb" data-page="3.216" data-line="4" id="l3.216.4"></span>ἔνδον, ἵν’ ἀντιστηρίζῃ δηλονότι τὴν ἔσω τῶν ταύτῃ μερῶν
<span class="lb" data-page="3.216" data-line="5" id="l3.216.5"></span>τῆς κνήμης ῥοπήν. καὶ τοῦτ’ ἦν ὃ, κατὰ τὸν ἔμπροσθεν
<span class="lb" data-page="3.216" data-line="6" id="l3.216.6"></span>λόγον ἐρεῖν ἀνεβαλόμεθα, τὴν χρείαν τῶν ἐντὸς μερῶν ἐξηγούμενοι
<span class="lb" data-page="3.216" data-line="7" id="l3.216.7"></span>τοῦ ποδός. οὔκουν ἔτι παραλείπεται τῶν ἐν τοῖς
<span class="lb" data-page="3.216" data-line="8" id="l3.216.8"></span>σκέλεσιν ὀστῶν οὐδενὸς ἀκόσμητον οὐδὲν, ἀλλὰ καὶ μέγεθος
<span class="lb" data-page="3.216" data-line="9" id="l3.216.9"></span>ἑκάστου, καὶ μικρότης, καὶ θέσις, καὶ σχῆμα, καὶ σύνθεσις,
<span class="lb" data-page="3.216" data-line="10" id="l3.216.10"></span>καὶ ἡ κατὰ τὴν σκληρότητα διαφορὰ, καὶ οἱ πρὸς
<span class="lb" data-page="3.216" data-line="11" id="l3.216.11"></span>ἄλληλα σύνδεσμοι στρογγύλοι καὶ περιφερεῖς εἰς ἄκρον
<span class="lb" data-page="3.216" data-line="12" id="l3.216.12"></span>ἥκουσι προνοίας τε καὶ τέχνης τῇ φύσει. λείποι δ’ ἂν ἔτι
<span class="lb" data-page="3.216" data-line="13" id="l3.216.13"></span>περί τε μυῶν καὶ τενόντων εἰπεῖν. ἀρτηριῶν μὲν γάρ τε
<span class="lb" data-page="3.216" data-line="14" id="l3.216.14"></span>καὶ φλεβῶν ἐπὶ προήκοντι παντὶ τῷ λόγῳ τὴν ἐξήγησιν ἔφαμεν
<span class="lb" data-page="3.216" data-line="15" id="l3.216.15"></span>ποιήσεσθαι, κοινῶν ὄντων ὀργάνων ἅπαντος τοῦ σώματος,
<span class="lb" data-page="3.216" data-line="16" id="l3.216.16"></span>ὅτι καὶ χρείας ἐπιστεύθησαν κοινὰς, εἴ γε δὴ καὶ
<span class="lb" data-page="3.216" data-line="17" id="l3.216.17"></span>ἀναψύχεσθαι, καὶ τρέφεσθαι, καὶ ψυχικῆς μεταλαμβάνειν
<span class="lb" data-page="3.216" data-line="18" id="l3.216.18"></span>δυνάμεως ἅπασι τοῖς μέλεσι χρηστὸν ἦν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:4.11">
<span class="pb page1" data-page="3.294" id="p3.294"></span>
<span class="milestone ed1page page1" data-n="1.411" data-unit="ed1page" id="ed1page.1.411"></span>
<span class="milestone ed2page page1" data-n="4.379" data-unit="ed2page" id="ed2page.4.379"></span>
            <p>
<span class="lb" data-page="3.294" data-line="7" id="l3.294.7"></span>Καὶ μέν γε καὶ πρὸς τὴν τοῦ ἐπιπλόου
<span class="lb" data-page="3.294" data-line="8" id="l3.294.8"></span>γένεσιν, ὅθεν περ ὁ λόγος ὡρμήθη, τοῦτον τὸν χιτῶνα
<span class="lb" data-page="3.294" data-line="9" id="l3.294.9"></span>παρεσκεύασεν ἡ φύσις, ὡς ἂν μάλιστα χρηστότατόν τε καὶ
<span class="lb" data-page="3.294" data-line="10" id="l3.294.10"></span>δυσπαθέστατον ἔσοιτο. συντυχόντων γὰρ ἀλλήλοις τῶν ἀπὸ
<span class="lb" data-page="3.294" data-line="11" id="l3.294.11"></span>τῆς ῥάχεως ἑκατέρωθεν ἀνιόντων μερῶν τοῦ περιτοναίου
<span class="lb" data-page="3.294" data-line="12" id="l3.294.12"></span>κατὰ τὸ κυρτότατόν τε καὶ ὑψηλότατον τῆς γαστρὸς, κᾀνταῦθα
<span class="lb" data-page="3.294" data-line="13" id="l3.294.13"></span>μεγάλην ἀρτηρίαν τε καὶ φλέβα κατὰ τὸ μῆκος αὐτῆς
<span class="lb" data-page="3.294" data-line="14" id="l3.294.14"></span>ἐκτεταμένην εὑρόντων, ὁ τόπος οὗτος ἅπας ἀρχὴ τῆς
<span class="lb" data-page="3.294" data-line="15" id="l3.294.15"></span>τοῦ ἐπιπλόου γενέσεώς ἐστιν, ὡς ἂν ἤδη πάντ’ ἔχων, ὧν
<span class="lb" data-page="3.294" data-line="16" id="l3.294.16"></span>ἐδεῖτο. καὶ γὰρ ἀρτηρία καὶ φλὲψ αὐτόθι μεγάλαι, καὶ
<span class="lb" data-page="3.294" data-line="17" id="l3.294.17"></span>δύο μοῖραι τοῦ περιτοναίου, καὶ τὸ μέρος τῆς γαστρὸς
<span class="lb" data-page="3.294" data-line="18" id="l3.294.18"></span>τὸ θάλπεσθαι δεόμενον. ἀποφύσασα δὲ φλέβας τε καὶ
<span class="pb" data-page="3.295" id="p3.295"></span>
<span class="lb" data-page="3.295" data-line="1" id="l3.295.1"></span>ἀρτηρίας ἐντεῦθεν ἡ φύσις παμπόλλας ἀφ’ ἑκατέρου τῶν
<span class="lb" data-page="3.295" data-line="2" id="l3.295.2"></span>μεγάλων ἀγγείων, συναπέφυσεν αὐταῖς ἑκάτερον τῶν τοῦ
<span class="lb" data-page="3.295" data-line="3" id="l3.295.3"></span>περιτοναίου μορίων, τὸ καθ’ ἑαυτὸ μέρος ἀμφιεννύν τε καὶ
<span class="lb" data-page="3.295" data-line="4" id="l3.295.4"></span>ξυνδοῦν τῶν ἀγγείων ἑκάστου. τὴν δὲ μεταξὺ χώραν αὐτῶν
<span class="lb" data-page="3.295" data-line="5" id="l3.295.5"></span>συνυφαίνουσιν ἀλλήλαις ἐπιβαίνουσαι, καθάπερ τινὲς πτύχες,
<span class="lb" data-page="3.295" data-line="6" id="l3.295.6"></span>αἱ τοῦ περιτοναίου μοῖραι, καὶ τὸ πλεῖστον τῆς πιμελῆς ἐνταῦθα
<span class="lb" data-page="3.295" data-line="7" id="l3.295.7"></span>συνιστῶσαι, θάλπον θ’ ἅμα τὴν γαστέρα, καὶ λιπαῖνον
<span class="lb" data-page="3.295" data-line="8" id="l3.295.8"></span>τοὺς ὑμένας, <span class="milestone ed2page" data-n="4.380" data-unit="ed2page" id="ed2page.4.380"></span>καὶ τροφὴ τῆς ἐμφύτου θερμασίας
<span class="lb" data-page="3.295" data-line="9" id="l3.295.9"></span>ἐν ταῖς ἀσιτίαις γιγνόμενον. ἐπικεῖσθαι μὲν οὖν τῇ
<span class="lb" data-page="3.295" data-line="10" id="l3.295.10"></span>γαστρὶ καὶ οἷον ἐποχεῖσθαι τοὐπίπλοον (ὅθεν περ καὶ τοὔνομα
<span class="lb" data-page="3.295" data-line="11" id="l3.295.11"></span>κέκτηται) καλῶς εἶχε διὰ τὰς εἰρημένας αἰτίας, οὐ μὴν
<span class="lb" data-page="3.295" data-line="12" id="l3.295.12"></span>παντάπασί γε τῶν ἄλλων μορίων ἀπολελυμένον αἰωρεῖσθαι·
<span class="lb" data-page="3.295" data-line="13" id="l3.295.13"></span>ῥᾳδίως γὰρ ἂν ὑπεδιπλοῦτο, καὶ περὶ ἑαυτὸ πολλάκις εἱλίττετο,
<span class="lb" data-page="3.295" data-line="14" id="l3.295.14"></span>καὶ συνεστρέφετο, καὶ πολλὰ τῶν σκέπεσθαι δεομένων
<span class="lb" data-page="3.295" data-line="15" id="l3.295.15"></span>ἀπελίμπανεν. ὅθεν, οἶμαι, πρός τε τὸν σπλῆνα συνέφυσεν
<span class="lb" data-page="3.295" data-line="16" id="l3.295.16"></span>αὐτὸ καὶ πάγκρεας ὀνομαζόμενον· ὡσαύτως δὲ καὶ
<span class="lb" data-page="3.295" data-line="17" id="l3.295.17"></span>πρὸς τὴν εἰς τὸ λεπτὸν ἔντερον ἔκφυσιν, καὶ τὸ μεσεντέριόν
<span class="lb" data-page="3.295" data-line="18" id="l3.295.18"></span>γε, καὶ τὸ κῶλον, καὶ τῆς γαστρὸς αὐτῆς πρὸς ﻿
<span class="pb" data-page="3.296" id="p3.296"></span>
<span class="lb" data-page="3.296" data-line="1" id="l3.296.1"></span>τὰ σιμά. ἀλλ’ εἰ μὲν συνδεῖσθαι μόνον ἑκάστῳ τῶν εἰρημένων
<span class="lb" data-page="3.296" data-line="2" id="l3.296.2"></span>ἡ φύσις ἠβουλήθη τὸ ἐπίπλοον, ἐξήρκει τὸ ὑμενῶδες
<span class="lb" data-page="3.296" data-line="3" id="l3.296.3"></span>αὐτοῦ καταφῦσαι χωρὶς τῶν ἀγγείων· ἐπεὶ δ’ ἕτερόν τι μεῖζον
<span class="lb" data-page="3.296" data-line="4" id="l3.296.4"></span>προὐνοεῖτο, τὴν διὰ τῶν ἀγγείων κοινωνίαν τοῖς εἰρημένοις
<span class="lb" data-page="3.296" data-line="5" id="l3.296.5"></span>ὀργάνοις προπαρεσκεύασεν, ἧς τὴν χρείαν ἐξηγήσεται
<span class="lb" data-page="3.296" data-line="6" id="l3.296.6"></span>προϊὼν ὁ λόγος ἐν τῷ προσήκοντι καιρῷ.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:4.12">
<span class="pb page1" data-page="3.296" id="p3.296"></span>
<span class="milestone ed1page page1" data-n="1.411" data-unit="ed1page" id="ed1page.1.411"></span>
<span class="milestone ed2page page1" data-n="4.380" data-unit="ed2page" id="ed2page.4.380"></span>
            <p>
<span class="lb" data-page="3.296" data-line="7" id="l3.296.7"></span>Νυνὶ δ’ ἤδη καλῶς ἂν ἔχοι μεταβαίνειν
<span class="lb" data-page="3.296" data-line="8" id="l3.296.8"></span>ἐπὶ τὸ ἧπαρ, εὐθύς τε κατ’ ἀρχὰς τοῦ λόγου τῶν ἐν τοῖς
<span class="lb" data-page="3.296" data-line="9" id="l3.296.9"></span>ἑτέροις ἀποδεδειγμένων ὑπομνῆσαι· χρήσιμα γάρ ἐστιν, οὐκ
<span class="lb" data-page="3.296" data-line="10" id="l3.296.10"></span>εἰς τὰ παρόντα μόνον, ἀλλὰ καὶ πάσῃ τῇ μελλούσῃ περανθήσεσθαι
<span class="lb" data-page="3.296" data-line="11" id="l3.296.11"></span>διεξόδῳ. χρῆναι γὰρ δή φαμεν ἐν τοῖς συνθέτοις
<span class="lb" data-page="3.296" data-line="12" id="l3.296.12"></span>τοῦ σώματος μορίοις, τοῖς ἐνέργειάν τινα πεπιστευμένοις,
<span class="lb" data-page="3.296" data-line="13" id="l3.296.13"></span>ἃ δὴ καὶ ὄργανα καλοῦμεν, ἐπισκοπεῖσθαί τι διὰ τῶν
<span class="lb" data-page="3.296" data-line="14" id="l3.296.14"></span>ἀνατομῶν τοιοῦτο μόριον, οἷον μηδαμόθι τοῦ σώματός ἐστιν
<span class="lb" data-page="3.296" data-line="15" id="l3.296.15"></span>ἑτέρωθι· καὶ τοῦτο μὲν τῆς ἰδίας κατὰ τὸ πᾶν ὄργανον
<span class="lb" data-page="3.296" data-line="16" id="l3.296.16"></span>ἐνεργείας αἴτιον εἶναι νομίζειν· τὰ δ’ ἄλλα τῶν κοινῶν,
<span class="lb" data-page="3.296" data-line="17" id="l3.296.17"></span>οἷον καὶ νῦν ἐπὶ τοῦ ἥπατος ὑποκείμεθα φλεβῶν ἀρχὴν
<span class="pb" data-page="3.297" id="p3.297"></span>
<span class="lb" data-page="3.297" data-line="1" id="l3.297.1"></span>εἶναι, καὶ τὸ πρῶτον τῆς αἱματώσεως ὄργανον· ταῦτα γὰρ
<span class="lb" data-page="3.297" data-line="2" id="l3.297.2"></span>ἡμῖν ἐν ἑτέροις ἀποδέδεικται· καὶ ζητητέον, ὅ τί ποτέ ἐστιν
<span class="lb" data-page="3.297" data-line="3" id="l3.297.3"></span>αὐτὸ τοῦτο τὸ μόριον, ὃ τῶν φλεβῶν ἐστιν ἀρχὴ, καὶ τῆς
<span class="lb" data-page="3.297" data-line="4" id="l3.297.4"></span>τοῦ αἵματος γενέσεως αἴτιον. οὔτε γὰρ τὰς ἀρτηρίας, οὔτε
<span class="lb" data-page="3.297" data-line="5" id="l3.297.5"></span>τὰς φλέβας, οὔτε τὰ νεῦρα δυνατὸν αἰτιάσασθαι, (κοινὰ
<span class="lb" data-page="3.297" data-line="6" id="l3.297.6"></span>γὰρ ταῦτα τοῦ παντὸς σώματος) ἀλλ’ οὐδὲ τὸν ὑμένα τὸν
<span class="lb" data-page="3.297" data-line="7" id="l3.297.7"></span>ἔξωθεν τῷ σπλάγχνῳ περικείμενον, ὃν ἀπὸ τοῦ περιτοναίου
<span class="lb" data-page="3.297" data-line="8" id="l3.297.8"></span>μικρῷ πρόσθεν ἔλεγον πεφυκέναι. καὶ μὴν εἰ μὴ ταῦτα,
<span class="lb" data-page="3.297" data-line="9" id="l3.297.9"></span>λοιπὸν ἂν ἔτι τὰ τὴν χολὴν ὑποδεχόμενα μόρια, καὶ τὴν
<span class="lb" data-page="3.297" data-line="10" id="l3.297.10"></span>οἷον σάρκα τοῦ ἥπατος ἐπισκεπτέον. ἢ γὰρ τὸ ἕτερον αὐτῶν,
<span class="lb" data-page="3.297" data-line="11" id="l3.297.11"></span>ἢ ἀμφότερα τῆς ἐξαιρέτου κατὰ τὸ πᾶν ὄργανον ἐνεργείας
<span class="lb" data-page="3.297" data-line="12" id="l3.297.12"></span>ἐστὶν αἴτια. τοὺς μὲν δὴ τὴν χολὴν περιέχοντας πόρους,
<span class="lb" data-page="3.297" data-line="13" id="l3.297.13"></span>μὴ καὶ γελοῖον ᾖ, τὸ τῆς αἱματώσεως ὄργανον ὑπολαμβάνειν,
<span class="lb" data-page="3.297" data-line="14" id="l3.297.14"></span>ἢ φλεβῶν ἀρχὴν εἶναι νομίζειν. ἀπό τε γὰρ
<span class="lb" data-page="3.297" data-line="15" id="l3.297.15"></span>τῆς ἐπὶ τῷ ἥπατι κύστεως, τῆς χοληδόχου καλουμένης, οὗτοι
<span class="lb" data-page="3.297" data-line="16" id="l3.297.16"></span>πεφύκασι, καὶ τὴν αὐτὴν ἐκείνῃ τοῦ σώματος ἐνδείκνυνται
<span class="lb" data-page="3.297" data-line="17" id="l3.297.17"></span>φύσιν, καὶ χολὴν, οὐχ αἷμα, περιέχουσιν, καὶ οὐδὲ κατὰ τὸ
<span class="lb" data-page="3.297" data-line="18" id="l3.297.18"></span>ἧπάρ εἰσι μόνον, ἀλλὰ καὶ ἔξω τοῦ ἥπατος, ὥσπερ ὅ τε
<span class="pb" data-page="3.298" id="p3.298"></span>
<span class="lb" data-page="3.298" data-line="1" id="l3.298.1"></span>καθήκων εἰς τὸ ἔντερον, καὶ οἱ εἰς αὐτὴν τὴν κύστιν ἐμβάλλοντες,
<span class="lb" data-page="3.298" data-line="2" id="l3.298.2"></span>οὖσαν οὐδ’ αὐτὴν δήπου μέρος τοῦ ἥπατος. ἐπὶ δέ
<span class="lb" data-page="3.298" data-line="3" id="l3.298.3"></span>τινων ζώων οὐδ’ ὅλως ἐστὶ κύστις, ἀλλ’ οἱ πόροι μόνοι
<span class="lb" data-page="3.298" data-line="4" id="l3.298.4"></span>οἷον τὴν χολὴν ἐξοχετεύουσι, καὶ ἐκ τοῦ ἥπατος, εἰς τὸ
<span class="lb" data-page="3.298" data-line="5" id="l3.298.5"></span>λεπτὸν ἔντερον. ἀπολείπεται τοίνυν ἡ οἷον σὰρξ τοῦ ἥπατος,
<span class="lb" data-page="3.298" data-line="6" id="l3.298.6"></span>ἥπερ δὴ καὶ ἴδιός ἐστιν οὐσία τοῦ σπλάγχνου, τό τε
<span class="lb" data-page="3.298" data-line="7" id="l3.298.7"></span>πρῶτον εἶναι τῆς αἱματώσεως ὄργανον καὶ ἀρχὴν τῶν φλεβῶν.
<span class="lb" data-page="3.298" data-line="8" id="l3.298.8"></span>καὶ μέντοι καὶ σαφῶς εἴ τις αὐτῆς κατασκέψαιτο τὴν
<span class="lb" data-page="3.298" data-line="9" id="l3.298.9"></span>φύσιν, ἐγγυτάτω φανεῖται τοῦ αἵματος. εἰ γὰρ ἐννοήσεις
<span class="lb" data-page="3.298" data-line="10" id="l3.298.10"></span>ὑπὸ θερμότητος ἐξατμιζόμενον αἷμα καὶ παχυνόμενον,
<span class="lb" data-page="3.298" data-line="11" id="l3.298.11"></span><span class="milestone ed2page" data-n="4.381" data-unit="ed2page" id="ed2page.4.381"></span>οὐδὲν ἄλλο εὑρήσεις γιγνόμενον, ἢ τὴν τοῦ ἥπατος
<span class="lb" data-page="3.298" data-line="12" id="l3.298.12"></span>σάρκα. καὶ μὲν δὴ καὶ μαρτυρεῖται πρὸς τοῦ φαινομένου
<span class="lb" data-page="3.298" data-line="13" id="l3.298.13"></span>τὸ πολλάκις ἡμῖν ἐν ἑτέροις ἀποδεδειγμένον, ὡς ἕκαστον
<span class="lb" data-page="3.298" data-line="14" id="l3.298.14"></span>τῶν ἀλλοιούντων μορίων τὴν τροφὴν οἷον σκοπόν τινα ἔχει
<span class="lb" data-page="3.298" data-line="15" id="l3.298.15"></span>καὶ τέλος, ἑαυτῷ συνεξομοιῶσαι τὸ ἀλλοιούμενον. εἰ δ’ ἐννοήσεις
<span class="lb" data-page="3.298" data-line="16" id="l3.298.16"></span>τὸν ἐκ τῆς κοιλίας ἀναλαμβανόμενον χυλὸν, ἀλλοιούμενον
<span class="lb" data-page="3.298" data-line="17" id="l3.298.17"></span>ὑπὸ τῆς σαρκὸς τοῦ ἥπατος, καὶ κατὰ βραχὺ μεθιστάμενον
<span class="pb" data-page="3.299" id="p3.299"></span>
<span class="lb" data-page="3.299" data-line="1" id="l3.299.1"></span>εἰς τὴν ἐκείνου φύσιν, παχύτερος ἑαυτοῦ καὶ ἐρυθρότερος
<span class="lb" data-page="3.299" data-line="2" id="l3.299.2"></span>ἐξ ἀνάγκης ἔσται, πρὶν ὁμοιωθῆναι τελέως ἐκείνῃ.
<span class="lb" data-page="3.299" data-line="3" id="l3.299.3"></span>δέδεικται γὰρ καὶ τοῦθ’, ὡς οὐκ ἐνδέχεται τὰς ἐναντίας, ἢ
<span class="lb" data-page="3.299" data-line="4" id="l3.299.4"></span>ὅλως τὰς πολὺ διαφερούσας ποιότητας δέξασθαί τι, μὴ διὰ
<span class="lb" data-page="3.299" data-line="5" id="l3.299.5"></span>τῶν ἐν τῷ μεταξὺ πρότερον ὁδοιπορῆσαν. ὥστ’, εἴπερ τέλος
<span class="lb" data-page="3.299" data-line="6" id="l3.299.6"></span>μέν ἐστι τῇ σαρκὶ τοῦ ἥπατος ὁμοιῶσαι τὴν τροφὴν ἑαυτῇ,
<span class="lb" data-page="3.299" data-line="7" id="l3.299.7"></span>τοῦτο δ’ ἀθρόως οὐκ ἐνδέχεται γενέσθαι, τὸ μέσον ἀμφοῖν
<span class="lb" data-page="3.299" data-line="8" id="l3.299.8"></span>ἔσται τὸ αἷμα, τοσούτῳ τῆς σαρκὸς τοῦ ἥπατος ἀπολειπόμενον,
<span class="lb" data-page="3.299" data-line="9" id="l3.299.9"></span>ὅσῳ πλεονεκτεῖ τοῦ κατὰ τὴν γαστέρα πεπεμμένου χυμοῦ.
<span class="lb" data-page="3.299" data-line="10" id="l3.299.10"></span>περὶ μὲν δὴ τούτων ἐπὶ πλέον ἐν ἑτέροις ἀποδέδεικται.
<span class="lb" data-page="3.299" data-line="11" id="l3.299.11"></span>νυνὶ δ’ ἀρκεῖ καὶ τὰ τοσαῦτα πρός γε τὴν περὶ τῆς χρείας
<span class="lb" data-page="3.299" data-line="12" id="l3.299.12"></span>τῶν μορίων διδασκαλίαν. ἡ μὲν γὰρ σὰρξ τοῦ ἥπατος, αὐτὸ
<span class="lb" data-page="3.299" data-line="13" id="l3.299.13"></span>δὴ τὸ ἴδιον αὐτοῦ σῶμα, τὸ πρῶτον τῆς αἱματώσεως ὄργανόν
<span class="lb" data-page="3.299" data-line="14" id="l3.299.14"></span>ἐστι καὶ ἀρχὴ τῶν φλεβῶν. διὸ καὶ ταῖς εἰς τὴν γαστέρα
<span class="lb" data-page="3.299" data-line="15" id="l3.299.15"></span>καὶ σύμπαντα τὰ ἔντερα καθηκούσαις φλεψὶν ὑπάρχει
<span class="lb" data-page="3.299" data-line="16" id="l3.299.16"></span>δύναμίς τις αἵματος ποιητικὴ, καθ’ ἣν καὶ πρὶν εἰς
<span class="lb" data-page="3.299" data-line="17" id="l3.299.17"></span>ἧπαρ ἀφικέσθαι τὸν ἐκ τῶν σιτίων ἀναδιδόμενον χυμὸν αἱματοῦν
<span class="lb" data-page="3.299" data-line="18" id="l3.299.18"></span>αὐτὸν αἱ φλέβες πεφύκασιν. οἱ δὲ ἀπὸ τῆς χοληδόχου
<span class="pb" data-page="3.300" id="p3.300"></span>
<span class="lb" data-page="3.300" data-line="1" id="l3.300.1"></span>κύστεως πόροι, δῆλον ὡς τοῦ διακρίνεσθαι τὴν χολὴν
<span class="lb" data-page="3.300" data-line="2" id="l3.300.2"></span>ἕνεκα γεγόνασιν. ὁ δὲ ἔξωθεν ὑμὴν οἷον δέρμα τι
<span class="lb" data-page="3.300" data-line="3" id="l3.300.3"></span>τοῦ ἥπατός ἐστι. τὸ δ’ εἰς αὐτὸ ἐμφυόμενον νεῦρον, ἵνα
<span class="lb" data-page="3.300" data-line="4" id="l3.300.4"></span>μὴ παντάπασιν ἀναίσθητον ᾖ τὸ σπλάγχνον, ὥσπερ γε καὶ
<span class="lb" data-page="3.300" data-line="5" id="l3.300.5"></span>ἀρτηρία τοῦ φυλάττεσθαι τὴν συμμετρίαν αὐτῷ τῆς ἐμφύτου
<span class="lb" data-page="3.300" data-line="6" id="l3.300.6"></span>θερμότητος, ὡς ἐν τῷ περὶ χρείας σφυγμῶν ἀποδέδεικται
<span class="lb" data-page="3.300" data-line="7" id="l3.300.7"></span>γράμματι. ἆρ’ οὖν ἤδη πάντα τὰ μόρια τοῦ ἥπατος διεληλύθαμεν,
<span class="lb" data-page="3.300" data-line="8" id="l3.300.8"></span>ἢ λείπεταί τι δεόμενον <span class="milestone ed1page" data-n="1.412" data-unit="ed1page" id="ed1page.1.412"></span>ἐξηγήσεως; μόριον
<span class="lb" data-page="3.300" data-line="9" id="l3.300.9"></span>μὲν οὐδὲν ἔτι λείπεται. τὰ γὰρ σύμπαντα ταῦτά ἐστιν, ὅσα
<span class="lb" data-page="3.300" data-line="10" id="l3.300.10"></span>περ εἴρηται, φλέβες καὶ ἀρτηρίαι, καὶ νεῦρα, καὶ ἡ ἴδιος
<span class="lb" data-page="3.300" data-line="11" id="l3.300.11"></span>οὐσία τοῦ ἥπατος, καὶ τὰ τῆς χολῆς ἀγγεῖα, καὶ ὁ ἐπὶ
<span class="lb" data-page="3.300" data-line="12" id="l3.300.12"></span>τούτοις ἅπασι χιτών.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:4.13">
<span class="pb page1" data-page="3.300" id="p3.300"></span>
<span class="milestone ed1page page1" data-n="1.412" data-unit="ed1page" id="ed1page.1.412"></span>
<span class="milestone ed2page page1" data-n="4.381" data-unit="ed2page" id="ed2page.4.381"></span>
            <p>
<span class="lb" data-page="3.300" data-line="13" id="l3.300.13"></span>Ἀπολείπεται δὲ περί τε θέσεως αὐτῶν εἰπεῖν,
<span class="lb" data-page="3.300" data-line="14" id="l3.300.14"></span>καὶ ἀριθμοῦ, καὶ μεγέθους, καὶ πλοκῆς, καὶ διαπλάσεως,
<span class="lb" data-page="3.300" data-line="15" id="l3.300.15"></span>καὶ συμφύσεως, καὶ τῆς πρὸς ἄλληλα κοινωνίας ξυμπάσης.
<span class="lb" data-page="3.300" data-line="16" id="l3.300.16"></span>οὕτω γὰρ ἂν ἐναργῶς ἡ τέχνη δειχθείη τῆς φύσεως, εἰ μὴ
<span class="lb" data-page="3.300" data-line="17" id="l3.300.17"></span>τὰς οὐσίας μόνον τῶν μορίων ἕνεκά του φαίνοιτο κατασκευάζειν,
<span class="lb" data-page="3.300" data-line="18" id="l3.300.18"></span>ἀλλὰ καὶ τὰ συμβεβηκότα δρᾷν ταύταις ὁμοίως. ﻿
<span class="pb" data-page="3.301" id="p3.301"></span>
<span class="lb" data-page="3.301" data-line="1" id="l3.301.1"></span>εὐθὺς γὰρ, εἰ μὴ μάθοις, τί δή ποτε μίαν οὐκ εἰργάσατο
<span class="lb" data-page="3.301" data-line="2" id="l3.301.2"></span>μεγάλην κοιλίαν ἐν τῷ ἥπατι τοιαύτην, οἵας περ ἐν τῇ
<span class="lb" data-page="3.301" data-line="3" id="l3.301.3"></span>καρδίᾳ τὰς δύο, θαυμαστήν τινα πρόνοιαν ἀγνοήσεις αὐτῆς.
<span class="lb" data-page="3.301" data-line="4" id="l3.301.4"></span>οὕτω δὲ καὶ διὰ τί μὲν εἰς τὸν χιτῶνα τοῦ ἥπατος ἐνέφυ
<span class="lb" data-page="3.301" data-line="5" id="l3.301.5"></span>τὸ νεῦρον, εἴσω δὲ οὐκέτι προῆλθεν ἐναργῶς, ἡ δ’ ἀρτηρία
<span class="lb" data-page="3.301" data-line="6" id="l3.301.6"></span>συγκατασχίζεται σαφῶς ταῖς φλεψὶν ἄχρι παντός. καὶ διὰ
<span class="lb" data-page="3.301" data-line="7" id="l3.301.7"></span>τί κατὰ μὲν τὰ σιμὰ μέρη τοῦ ἥπατος πρὸς τὰς πύλας
<span class="lb" data-page="3.301" data-line="8" id="l3.301.8"></span>αὐτοῦ φλέβες ἅμα ταῖς ἀρτηρίαις ἐτάχθησαν ἁπασῶν πρῶται,
<span class="lb" data-page="3.301" data-line="9" id="l3.301.9"></span>δεύτεροι δ’ ἐπ’ αὐταῖς οἱ χοληδόχοι πόροι, καὶ πασῶν ὕσταται
<span class="lb" data-page="3.301" data-line="10" id="l3.301.10"></span>αἱ κατὰ τὰ κυρτὰ τοῦ ἥπατος αἱ τῇ κοίλῃ συνεχεῖς
<span class="lb" data-page="3.301" data-line="11" id="l3.301.11"></span>φλέβες. καὶ διὰ τί μὲν παντάπασι μικρὰ ἡ ἀρτηρία, μικρότερον
<span class="lb" data-page="3.301" data-line="12" id="l3.301.12"></span>δ’ αὐτῆς ἐστι τὸ νεῦρον, <span class="milestone ed2page" data-n="4.382" data-unit="ed2page" id="ed2page.4.382"></span>μείζους δ’ ἀμφοῖν
<span class="lb" data-page="3.301" data-line="13" id="l3.301.13"></span>οἱ χοληδόχοι πόροι, καὶ μέγισται πασῶν αἱ φλέβες. ἀλλὰ
<span class="lb" data-page="3.301" data-line="14" id="l3.301.14"></span>καὶ διὰ τί ταῖς ἐν τοῖς σιμοῖς φλεψὶν αἱ ἐν τοῖς κυρτοῖς οὐ
<span class="lb" data-page="3.301" data-line="15" id="l3.301.15"></span>συνάπτονται. καὶ διὰ τί λεπτόταται τοῖς χιτῶσιν αἱ κατὰ
<span class="lb" data-page="3.301" data-line="16" id="l3.301.16"></span>τὸ ἧπαρ ἅπασαι φλέβες εἰσί· καὶ διὰ τί ταῖς φρεσὶ συνέφυ
<span class="lb" data-page="3.301" data-line="17" id="l3.301.17"></span>τὸ ἧπαρ· καὶ διὰ τί κατὰ τὴν κοίλην φλέβα· καὶ περὶ τῆς
<span class="pb" data-page="3.302" id="p3.302"></span>
<span class="lb" data-page="3.302" data-line="1" id="l3.302.1"></span>πρὸς τὰ παρακείμενα πάντα κοινωνίας αὐτοῦ. ταῦτ’ εἰ μὴ
<span class="lb" data-page="3.302" data-line="2" id="l3.302.2"></span>μάθοις σύμπαντα, ἐγὼ μὲν οὐδ’ ἄν σέ τι γιγνώσκειν χρηστὸν
<span class="lb" data-page="3.302" data-line="3" id="l3.302.3"></span>εἴποιμι περὶ χρείας μορίων, ἀλλ’ ἄμεινον εἶναί σοι,
<span class="lb" data-page="3.302" data-line="4" id="l3.302.4"></span>μηδ’ ἧφθαι τὴν ἀρχὴν, ἢ ἐλλιπῶς μεταχειρίσασθαι τὸν
<span class="lb" data-page="3.302" data-line="5" id="l3.302.5"></span>λόγον, ὁμοίως τοῖς πολλοῖς, ὧν τοῖς μὲν ἀπέχρησεν ὑπὲρ
<span class="lb" data-page="3.302" data-line="6" id="l3.302.6"></span>ἑκάστου μορίου τῆς γενέσεως εἰπεῖν μόνης, οὐκέτι δὲ καὶ
<span class="lb" data-page="3.302" data-line="7" id="l3.302.7"></span>θέσιν αὐτοῦ, καὶ μέγεθος, καὶ πλοκὴν, καὶ διάπλασιν,
<span class="lb" data-page="3.302" data-line="8" id="l3.302.8"></span>καὶ τἄλλα, ὅσα τοιαῦτα, διασκέψασθαι. τοῖς δὲ οὐ περὶ
<span class="lb" data-page="3.302" data-line="9" id="l3.302.9"></span>τούτων ἁπάντων εἰπεῖν ἐπῆλθε, καὶ ἔνιοι αὐτῶν τὰ μείζω
<span class="lb" data-page="3.302" data-line="10" id="l3.302.10"></span>τε καὶ πλείω παρέλιπον. καίτοι θαυμάζειν ἀμφοτέρων δίκαιον.
<span class="lb" data-page="3.302" data-line="11" id="l3.302.11"></span>εἰ μὲν γὰρ ἄμεινον ἐπίστασθαι τὰς χρείας τῶν μορίων,
<span class="lb" data-page="3.302" data-line="12" id="l3.302.12"></span>οὐκ οἶδ’ ὅπως οὐχ ἁπάντων ἄμεινον. εἰ δὲ περίεργόν
<span class="lb" data-page="3.302" data-line="13" id="l3.302.13"></span>τε καὶ μάταιον, οὐκ οἶδα δ’ αὖ πάλιν, ὅπως οὐχὶ καὶ
<span class="lb" data-page="3.302" data-line="14" id="l3.302.14"></span>τὸ ὀλίγον τις ἐκ περιττοῦ μνημονεύσειεν. ῥᾷστον γὰρ εἰπεῖν,
<span class="lb" data-page="3.302" data-line="15" id="l3.302.15"></span>ὡς καὶ νῦν δὴ λέλεκται, τὰς μὲν ἐν τοῖς σιμοῖς τοῦ
<span class="lb" data-page="3.302" data-line="16" id="l3.302.16"></span>ἥπατος φλέβας ἀναφέρειν ἐκ τῶν κατὰ τὴν γαστέρα μορίων
<span class="lb" data-page="3.302" data-line="17" id="l3.302.17"></span>τὴν τροφὴν, τὰς δ’ ἐν τοῖς κυρτοῖς μεταλαμβάνειν, τοὺς
<span class="pb" data-page="3.303" id="p3.303"></span>
<span class="lb" data-page="3.303" data-line="1" id="l3.303.1"></span>δ’ ἀπὸ τῆς κύστεως πόρους ἐκκαθαίρειν τὸ περίττωμα,
<span class="lb" data-page="3.303" data-line="2" id="l3.303.2"></span>τὸ δὲ νεῦρον αἰσθήσεως χορηγὸν, τὰς δ’ ἀρτηρίας τὴν
<span class="lb" data-page="3.303" data-line="3" id="l3.303.3"></span>συμμετρίαν τῷ παντὶ σπλάγχνῳ φυλάττειν τῆς ἐμφύτου θερμασίας,
<span class="lb" data-page="3.303" data-line="4" id="l3.303.4"></span>τὸν δὲ χιτῶνα σκέπασμα καὶ ἀμφίεσμα περιβεβλῆσθαι,
<span class="lb" data-page="3.303" data-line="5" id="l3.303.5"></span>καὶ αὐτὸ δὴ τοῦτο χιτῶνα, τὴν δὲ σάρκα τοῦ ἥπατος
<span class="lb" data-page="3.303" data-line="6" id="l3.303.6"></span>τὴν ἀρχὴν εἶναι τῶν φλεβῶν καὶ τὸ πρῶτον τῆς αἱματώσεως
<span class="lb" data-page="3.303" data-line="7" id="l3.303.7"></span>ὄργανον. ἀλλ’ εἰ μὴ προστεθείη τῶν ἄλλων ἕκαστον,
<span class="lb" data-page="3.303" data-line="8" id="l3.303.8"></span>ἃ δὴ νῦν προὔτεινα, πλέον ἂν ἀγνοοῖτο τῆς χρείας
<span class="lb" data-page="3.303" data-line="9" id="l3.303.9"></span>τῶν ἐν ἥπατι μορίων ἢ γινώσκοιτο. τί δήποτε γὰρ, ἵν’ ἀπὸ
<span class="lb" data-page="3.303" data-line="10" id="l3.303.10"></span>τοῦ πρώτου τῶν προβληθέντων ἀρξώμεθα, τὰς πολλὰς
<span class="lb" data-page="3.303" data-line="11" id="l3.303.11"></span>φλέβας ἐκείνας, τὰς ἐκ τῆς κοιλίας τε καὶ τῶν ἐντέρων
<span class="lb" data-page="3.303" data-line="12" id="l3.303.12"></span>ἁπάντων ἀναφερούσας τὴν τροφὴν, εἰς τὸ ἧπαρ ἑνώσασα
<span class="lb" data-page="3.303" data-line="13" id="l3.303.13"></span>κατὰ τὰς πύλας ἡ φύσις, αὖθις εἰς παμπόλλας κατέτεμεν;
<span class="lb" data-page="3.303" data-line="14" id="l3.303.14"></span>ἥνωσε μὲν γὰρ αὐτὰς, ὡς μιᾶς δεομένη, ἔσχισε δ’ εὐθὺς,
<span class="lb" data-page="3.303" data-line="15" id="l3.303.15"></span>ὡς μάτην ἑνώσασα, ἐνόν γε αὐτῇ, μίαν ἐργασαμένῃ μεγάλην
<span class="lb" data-page="3.303" data-line="16" id="l3.303.16"></span>ἐν τῷ σπλάγχνῳ κοιλίαν αἱματικὴν, ἐμφῦσαι ταύτῃ,
<span class="lb" data-page="3.303" data-line="17" id="l3.303.17"></span>κάτωθεν μὲν τὴν ἀναφέρουσαν τὸ αἷμα φλέβα τὴν ἐκ τῶν
<span class="lb" data-page="3.303" data-line="18" id="l3.303.18"></span>πυλῶν, ἄνωθεν δὲ τὴν διαδεξομένην τε καὶ παντὶ τῷ
<span class="pb" data-page="3.304" id="p3.304"></span>
<span class="lb" data-page="3.304" data-line="1" id="l3.304.1"></span>σώματι διακομίσουσαν. τὰ μὲν οὖν ὑπὸ Ἐρασιστράτου λεγόμενα
<span class="lb" data-page="3.304" data-line="2" id="l3.304.2"></span>διακρίσεως ἕνεκα τῆς ξανθῆς χολῆς ἐνδείκνυται τὴν
<span class="lb" data-page="3.304" data-line="3" id="l3.304.3"></span>σχίσιν τῶν ἐν ἥπατι φλεβῶν γεγονέναι. φανείη δ’ ἂν, εἴ τις
<span class="lb" data-page="3.304" data-line="4" id="l3.304.4"></span>ἀκριβέστερον αὐτὰ διασκέπτοιτο, κακῶς εἰρημένα, δυναμένης
<span class="lb" data-page="3.304" data-line="5" id="l3.304.5"></span>γε τῆς φύσεως, καὶ χωρὶς τοσαύτης τε καὶ τοιαύτης
<span class="lb" data-page="3.304" data-line="6" id="l3.304.6"></span>πλοκῆς, διακρίνειν τὰ περιττώματα, καθότι σαφῶς ἐπὶ τῶν
<span class="lb" data-page="3.304" data-line="7" id="l3.304.7"></span>νεφρῶν ἐνεδείξατο. πάμπολλοι γοῦν τῶν κωθωνιζομένων
<span class="lb" data-page="3.304" data-line="8" id="l3.304.8"></span>ἀμφορέας ὅλους ἐκπίνοντες, ἀνάλογόν τε τῷ πλήθει τοῦ
<span class="lb" data-page="3.304" data-line="9" id="l3.304.9"></span>πόματος οὐροῦντες, οὐκ ἐμποδίζονται περὶ τὴν διάκρισιν,
<span class="lb" data-page="3.304" data-line="10" id="l3.304.10"></span>ἀλλ’ ἑτοιμότατα καὶ ῥᾷστα τὸ παραγενόμενον εἰς τὴν κοίλην
<span class="lb" data-page="3.304" data-line="11" id="l3.304.11"></span>αἷμα καθαίρεται πρὸς τῶν νεφρῶν ἅπαν, οὐδὲ ψαυόντων
<span class="lb" data-page="3.304" data-line="12" id="l3.304.12"></span>τῆς φλεβός. καὶ θαυμάζειν ἄξιον Ἐρασιστράτου, πῶς
<span class="lb" data-page="3.304" data-line="13" id="l3.304.13"></span>μὲν ἡ ξανθὴ χολὴ διακρίνεται τοῦ αἵματος, ἐπὶ πλεῖστον
<span class="lb" data-page="3.304" data-line="14" id="l3.304.14"></span>ἡμῖν διαλεχθέντος, πῶς δὲ τὸ οὖρον, οὐδ’ ὅλως ἐπισκεψαμένου,
<span class="lb" data-page="3.304" data-line="15" id="l3.304.15"></span>ἐχρῆν γὰρ ἢ περὶ μηδετέρου μηδὲν εἰπεῖν, ἢ ἀμφοτέρων
<span class="lb" data-page="3.304" data-line="16" id="l3.304.16"></span>ὁμοίως μνημονεῦσαι. ἀλλὰ καὶ περὶ τούτων καὶ τῶν
<span class="lb" data-page="3.304" data-line="17" id="l3.304.17"></span>ἄλλων ἁπασῶν δυνάμεων τῶν φυσικῶν ἰδίᾳ γέγραπται,
<span class="pb" data-page="3.305" id="p3.305"></span>
<span class="lb" data-page="3.305" data-line="1" id="l3.305.1"></span>καὶ δέδεικται τῶν μορίων ἑκάστῳ τοῦ σώματος <span class="milestone ed2page" data-n="4.383" data-unit="ed2page" id="ed2page.4.383"></span>ἑλκτικὴ
<span class="lb" data-page="3.305" data-line="2" id="l3.305.2"></span>ποιότητος οἰκείας ὑπάρχειν δύναμις· καὶ οὕτω μὲν οἱ χοληδόχοι
<span class="lb" data-page="3.305" data-line="3" id="l3.305.3"></span>πόροι τὴν χολὴν, οὕτω δὲ καὶ οἱ νεφροὶ τὸ οὖρον
<span class="lb" data-page="3.305" data-line="4" id="l3.305.4"></span>ἐπισπῶνται. οὔκουν διακρίσεως ἕνεκεν ἡ φύσις ἐποίησε τὴν
<span class="lb" data-page="3.305" data-line="5" id="l3.305.5"></span>τοσαύτην πλοκὴν τῶν κατὰ τὸ ἧπαρ ἀγγείων, ἀλλ’ ὑπὲρ
<span class="lb" data-page="3.305" data-line="6" id="l3.305.6"></span>τοῦ χρονίζουσαν ἐν τῷ σπλάγχνῳ τὴν τροφὴν αἱματοῦσθαι
<span class="lb" data-page="3.305" data-line="7" id="l3.305.7"></span>τελέως. εἰ γὰρ, ὡς ἐπὶ τῆς καρδίας, μίαν εἰργάσατο μεγάλην
<span class="lb" data-page="3.305" data-line="8" id="l3.305.8"></span>κοιλίαν, οἷον δεξαμενήν τινα, κᾄπειτ’ εἰς αὐτὴν διὰ
<span class="lb" data-page="3.305" data-line="9" id="l3.305.9"></span>μιᾶς μὲν φλεβὸς εἰσῆγε τὸ αἷμα, δι’ ἑτέρας δ’ ἐξῆγεν,
<span class="lb" data-page="3.305" data-line="10" id="l3.305.10"></span>οὐκ ἂν ἀκαρῆ χρόνον κατὰ τὸ ἧπαρ ἔμενεν ὁ ἐκ τῆς γαστρὸς
<span class="lb" data-page="3.305" data-line="11" id="l3.305.11"></span>ἀναφερόμενος χυμὸς, ἀλλὰ διεξήρχετ’ ἂν ἑτοίμως δι’
<span class="lb" data-page="3.305" data-line="12" id="l3.305.12"></span>ὅλου τοῦ σπλάγχνου τῇ τῆς ἀναδόσεως ῥύμῃ φερόμενος.
<span class="lb" data-page="3.305" data-line="13" id="l3.305.13"></span>ἕνεκα δὲ τοῦ μένειν ἐπὶ πλέον καὶ ἀλλοιοῦσθαι τὴν τροφὴν
<span class="lb" data-page="3.305" data-line="14" id="l3.305.14"></span>τελέως αἱ τῶν διεξόδων στενότητες ἐγένοντο, ὥσπερ ἐπὶ
<span class="lb" data-page="3.305" data-line="15" id="l3.305.15"></span>μὲν τῆς γαστρὸς ὁ πυλωρὸς, ἐπὶ δὲ τῶν ἐντέρων αἱ ἕλικες.
<span class="lb" data-page="3.305" data-line="16" id="l3.305.16"></span>οὕτω δὲ καὶ οἱ πρὸ τῶν ὄρχεων ἑλιττόμεναι πολυειδῶς ἀρτηρίαι
<span class="lb" data-page="3.305" data-line="17" id="l3.305.17"></span>καὶ φλέβες ἐγένοντο, καὶ τὸ κατὰ τὴν κεφαλὴν ὑπό
<span class="lb" data-page="3.305" data-line="18" id="l3.305.18"></span>τῇ σκληρᾷ μήνιγγι πλέγμα τῶν ἀρτηριῶν, τὸ δικτυοειδὲς ﻿
<span class="pb" data-page="3.306" id="p3.306"></span>
<span class="lb" data-page="3.306" data-line="1" id="l3.306.1"></span>ὀνομαζόμενον. ἔνθα γὰρ ἂν ἐπὶ πλέον ἐθέλῃ μένειν ἡ φύσις
<span class="lb" data-page="3.306" data-line="2" id="l3.306.2"></span>τὰς ὕλας, ἐνταῦθα δύσπορον αὐταῖς ἀπεργάζεται τὸ
<span class="lb" data-page="3.306" data-line="3" id="l3.306.3"></span>πρόσω. γενομένης δὲ μιᾶς μεγάλης κοιλίας, οὔτ’ ἐπὶ πλέον
<span class="lb" data-page="3.306" data-line="4" id="l3.306.4"></span>ἂν ἔμενε τῷ ἥπατι τὸ αἷμα, καὶ μέρος ἐλάχιστον αὐτοῦ τῆς
<span class="lb" data-page="3.306" data-line="5" id="l3.306.5"></span>σαρκὸς ἔψαυσεν ἂν τοῦ σπλάγχνου, ὥστε καὶ κατὰ τοῦτο
<span class="lb" data-page="3.306" data-line="6" id="l3.306.6"></span>χείρονα γίνεσθαι τὴν αἱμάτωσιν· εἰ γὰρ δὴ τὸ ἴδιον σῶμα
<span class="lb" data-page="3.306" data-line="7" id="l3.306.7"></span>τοῦ ἥπατος τὸ πρῶτόν ἐστι τῆς αἱματώσεως ὄργανον, ἡ
<span class="lb" data-page="3.306" data-line="8" id="l3.306.8"></span>μᾶλλον ὁμιλήσασα τούτῳ τροφὴ θᾶττόν τε καὶ βέλτιον
<span class="lb" data-page="3.306" data-line="9" id="l3.306.9"></span>ἔμελλε δέξασθαι τὸ εἶδος τοῦ αἵματος. ταῦτ’ ἄρα καὶ αὐτὰς
<span class="lb" data-page="3.306" data-line="10" id="l3.306.10"></span>τὰς φλέβας τὰς κατὰ τὸ ἧπαρ ἁπασῶν ἰσχνοτάτας τῶν
<span class="lb" data-page="3.306" data-line="11" id="l3.306.11"></span>καθ’ ὅλον τὸ σῶμα φλεβῶν ἐδημιούργησεν. ἐκείνας μὲν γὰρ,
<span class="lb" data-page="3.306" data-line="12" id="l3.306.12"></span>ὡς ἂν μήτε γειτνιώσας τῇ τῆς αἱματώσεως ἀρχῇ καὶ δυσπαθείας
<span class="lb" data-page="3.306" data-line="13" id="l3.306.13"></span>δεομένας, εὐλόγως ἰσχυρὰς ἀπειργάσατο· καὶ τούτου
<span class="lb" data-page="3.306" data-line="14" id="l3.306.14"></span>τεκμήριον οὐ σμικρότατόν ἐστι τὸ τὰς μὲν μᾶλλον, τὰς
<span class="lb" data-page="3.306" data-line="15" id="l3.306.15"></span>δ’ ἧττον γενέσθαι παχείας, ἀνάλογον τῇ χρείᾳ τῆς δυσπαθείας,
<span class="lb" data-page="3.306" data-line="16" id="l3.306.16"></span>ὡς προϊόντος τοῦ λόγου δειχθήσεται· τὰς δὲ κατὰ
<span class="lb" data-page="3.306" data-line="17" id="l3.306.17"></span>τὸ ἧπαρ ἰσχνοτάτας, ὡς ἂν μήτε παθεῖν τι κινδυνευσούσας,
<span class="pb" data-page="3.307" id="p3.307"></span>
<span class="lb" data-page="3.307" data-line="1" id="l3.307.1"></span>(ἡδρασμέναι γὰρ ἀκριβῶς εἰσιν ἐν τῷ σπλάγχνῳ) καὶ κάλλιον
<span class="lb" data-page="3.307" data-line="2" id="l3.307.2"></span>ἂν οὕτω τὴν αἱμάτωσιν ἐργασομένας. ὅτι δὲ βέλτιον ἦν
<span class="lb" data-page="3.307" data-line="3" id="l3.307.3"></span>ἐπὶ ταῖς ἀναφερούσαις τὴν ἐκ τῆς κοιλίας τροφὴν φλεψὶ,
<span class="lb" data-page="3.307" data-line="4" id="l3.307.4"></span>προτέρους τῶν διαδεξαμένων φλεβῶν τοὺς ἕλκοντας τὴν ξανθὴν
<span class="lb" data-page="3.307" data-line="5" id="l3.307.5"></span><span class="milestone ed1page" data-n="1.413" data-unit="ed1page" id="ed1page.1.413"></span>χολὴν τετάχθαι πόρους, ἐμοὶ μὲν καὶ τοῦτο πρόδηλον
<span class="lb" data-page="3.307" data-line="6" id="l3.307.6"></span>δοκεῖ εἶναι· κεκαθαρμένον γὰρ ἤδη καλῶς τὸ αἷμα
<span class="lb" data-page="3.307" data-line="7" id="l3.307.7"></span>τῇ τῶν ἀγγείων τούτων ἐπικαίρῳ θέσει διαδέχοιτ’ ἂν ἡ
<span class="lb" data-page="3.307" data-line="8" id="l3.307.8"></span>κοίλη φλέψ. διὰ δὲ ταῦτα καὶ τὴν τῶν ἀρτηριῶν θέσιν
<span class="lb" data-page="3.307" data-line="9" id="l3.307.9"></span>ἐπαινεῖν χρή· οὐ γὰρ μέσας αὐτὰς ἔταξε τῶν ἄνωθεν καὶ
<span class="lb" data-page="3.307" data-line="10" id="l3.307.10"></span>τῶν κάτωθεν φλεβῶν, ἵνα μὴ ἀμφοτέρας ὁμοίως διαψύχωσιν,
<span class="lb" data-page="3.307" data-line="11" id="l3.307.11"></span>ἀλλὰ ταῖς ἐν τοῖς σιμοῖς ὑπέτεινε μόναις, ἐπισταμένη
<span class="lb" data-page="3.307" data-line="12" id="l3.307.12"></span>τοῖς κυρτοῖς τοῦ ἥπατος ἐνδελεχῆ κίνησιν ὑπάρχουσαν ἐκ
<span class="lb" data-page="3.307" data-line="13" id="l3.307.13"></span>τῆς τῶν φρενῶν γειτνιάσεως. εὐλόγως δὲ καὶ μικραὶ πάνυ
<span class="lb" data-page="3.307" data-line="14" id="l3.307.14"></span>γεγόνασιν, ὡς ἂν εἰς ἔμψυξιν μόνον ὑπηρετοῦσαι τῷ σιμῷ
<span class="lb" data-page="3.307" data-line="15" id="l3.307.15"></span>τοῦ σπλάγχνου, μήτε δ’ αἵματος δεόμεναι μεταλαμβάνειν,
<span class="lb" data-page="3.307" data-line="16" id="l3.307.16"></span>(οὐδέπω γὰρ ἀποτέθειται τὰ περιττώματα,) μήτε τὸ ζωτικὸν
<span class="lb" data-page="3.307" data-line="17" id="l3.307.17"></span>πνεῦμα πολὺ παρέχειν τῷ ἥπατι, καθάπερ ἄλλοις τισὶν ὀργάνοις,
<span class="lb" data-page="3.307" data-line="18" id="l3.307.18"></span>ἀλλ’ οὐδὲ τρέφειν αὐτοῦ τὴν σάρκα λεπτῇ καὶ
<span class="pb" data-page="3.308" id="p3.308"></span>
<span class="lb" data-page="3.308" data-line="1" id="l3.308.1"></span>ἀτμώδει τροφῇ. λεχθήσεται δὲ περὶ τούτου σαφέστερον
<span class="lb" data-page="3.308" data-line="2" id="l3.308.2"></span>ἐφεξῆς. ἐλαχίστου δὲ νεύρου μετέδωκεν ἡ φύσις τῷ ἥπατι,
<span class="lb" data-page="3.308" data-line="3" id="l3.308.3"></span>ὡς ἂν μήτ’ εἰς κίνησίν τινα τῷ ζώῳ, μήτ’ εἰς αἴσθησιν
<span class="lb" data-page="3.308" data-line="4" id="l3.308.4"></span>προπαρασκευάζουσα· τοιαύτης γάρ ἐστιν ἀρχὴ δυνάμεως,
<span class="lb" data-page="3.308" data-line="5" id="l3.308.5"></span>καὶ τοιαύτας <span class="milestone ed2page" data-n="4.384" data-unit="ed2page" id="ed2page.4.384"></span>ἐνεργείας αὐτό τε καὶ αἱ ἀπ’ αὐτοῦ
<span class="lb" data-page="3.308" data-line="6" id="l3.308.6"></span>φλέβες ἐπιστεύθησαν, οἶαι κᾀν τοῖς φυτοῖς εἰσι. δέδεικται
<span class="lb" data-page="3.308" data-line="7" id="l3.308.7"></span>δὲ καὶ περὶ τούτων ἐπιπλέον ἑτέρωθι, καὶ χρὴ μεμνῆσθαι
<span class="lb" data-page="3.308" data-line="8" id="l3.308.8"></span>τῶν κατ’ ἀρχὰς εὐθὺς εἰρημένων τε καὶ ἀποδεδειγμένων, ὡς
<span class="lb" data-page="3.308" data-line="9" id="l3.308.9"></span>οὔτ’ ἐνδέχεται καλῶς εὑρεῖν χρείαν οὐδεμίαν οὐδενὸς μορίου,
<span class="lb" data-page="3.308" data-line="10" id="l3.308.10"></span>πρὶν τοῦ παντὸς ὀργάνου γνῶναι τὴν ἐνέργειαν, οὔτ’ ἐροῦμέν
<span class="lb" data-page="3.308" data-line="11" id="l3.308.11"></span>τι νῦν εἰς ἀπόδειξιν ἐνεργείας οὐδεμιᾶς, ἀλλὰ τῶν ἀποδεδειγμένων
<span class="lb" data-page="3.308" data-line="12" id="l3.308.12"></span>μόνον ἀναμνήσαντες, οὕτως ἑκάστοτε τὸν περὶ
<span class="lb" data-page="3.308" data-line="13" id="l3.308.13"></span>τῶν χρειῶν λόγον αὐτοῖς ὑποτάξομεν. οὔκουν ἔτ’ ἀπορήσεις
<span class="lb" data-page="3.308" data-line="14" id="l3.308.14"></span>περὶ τῆς τοῦ νεύρου μικρότητος, εἰ μνημονεύεις τῶν ἀποδεδειγμένων,
<span class="lb" data-page="3.308" data-line="15" id="l3.308.15"></span>ἀλλὰ μᾶλλον ἴσως ζητήσεις, ἕνεκα τίνος ὅλως
<span class="lb" data-page="3.308" data-line="16" id="l3.308.16"></span>μετέδωκεν ἡ φύσις τῷ ἥπατι τοῦ σμικροῦ τούτου νεύρου.
<span class="lb" data-page="3.308" data-line="17" id="l3.308.17"></span>ὅσον γὰρ ἐπὶ τῷ τῆς θρεπτικῆς φύσεως ἀρχὴν εἶναι τὸ
<span class="pb" data-page="3.309" id="p3.309"></span>
<span class="lb" data-page="3.309" data-line="1" id="l3.309.1"></span>σπλάγχνον, οἵα κᾀν τοῖς φυτοῖς ἐστιν, οὐδ’ ὅλως φαίνεται
<span class="lb" data-page="3.309" data-line="2" id="l3.309.2"></span>νεύρου δεόμενον. εἴτε δὲ φύσιν, εἴτε θρεπτικὴν ψυχὴν ὀνομάζειν
<span class="lb" data-page="3.309" data-line="3" id="l3.309.3"></span>χρὴ, παρίημι ζητεῖν τοῖς ἐν ὀνόμασιν μόνον δεινοῖς,
<span class="lb" data-page="3.309" data-line="4" id="l3.309.4"></span>καὶ κατατρίβουσιν ὅλον εἰς τοῦτο τὸν ἑαυτῶν βίον, ὥσπερ
<span class="lb" data-page="3.309" data-line="5" id="l3.309.5"></span>οὐ χρησιμώτερα πάμπολλα ζητεῖν ἔχοντες, οὐχ ἱκανῶς τοῦ
<span class="lb" data-page="3.309" data-line="6" id="l3.309.6"></span>πράγματος δι’ ἑκατέρας δηλουμένου τῆς λέξεως. ἀλλὰ τοῦτο
<span class="lb" data-page="3.309" data-line="7" id="l3.309.7"></span>μὲν ἐν ὅλῳ χρὴ φυλάττειν τῷ λόγῳ, τῆς Πλατωνικῆς παραινέσεως
<span class="lb" data-page="3.309" data-line="8" id="l3.309.8"></span>ἀεὶ μεμνημένους, ὡς, ἂν παραμελῶμεν ὀνομάτων,
<span class="lb" data-page="3.309" data-line="9" id="l3.309.9"></span>πλουσιώτεροι φρονήσεως εἰς τὸ γῆρας ἀφιξόμεθα. τὸ δὲ
<span class="lb" data-page="3.309" data-line="10" id="l3.309.10"></span>ἧπαρ ὅτι μὲν ἀρχὴ τῆς τοιαύτης ἐστὶ δυνάμεως, οἵα καὶ
<span class="lb" data-page="3.309" data-line="11" id="l3.309.11"></span>τὰ φυτὰ διοικεῖ, δέδεικται δι’ ἑτέρων· ἀλλὰ καὶ ὡς συνῆφθαι
<span class="lb" data-page="3.309" data-line="12" id="l3.309.12"></span>ἐχρῆν αὐτὸ ταῖς ἄλλαις δύο, καὶ μὴ παντάπασιν ἀπεσχίσθαι,
<span class="lb" data-page="3.309" data-line="13" id="l3.309.13"></span>καθάπερ οὐδ’ ἀλλήλων ἐκεῖναι. τὸ μὲν γὰρ οἷόν
<span class="lb" data-page="3.309" data-line="14" id="l3.309.14"></span>τι θρέμμα ἄγριόν ἐστιν, ᾗ φησιν ὁ Πλάτων, τρέφειν δὲ
<span class="lb" data-page="3.309" data-line="15" id="l3.309.15"></span>ξυνημμένον ἀναγκαῖον, εἴπερ τι μέλλει ποτὲ θνητὸν ἔσεσθαι
<span class="lb" data-page="3.309" data-line="16" id="l3.309.16"></span>γένος· τὸ δὲ λογιζόμενον, ὅ ἐστιν ἄνθρωπος, ἐν ἐγκεφάλῳ
<span class="lb" data-page="3.309" data-line="17" id="l3.309.17"></span>καθιδρυμένον, ὑπηρέτην τέ τινα καὶ βοηθὸν ἔχον τὸν θυμὸν,
<span class="pb" data-page="3.310" id="p3.310"></span>
<span class="lb" data-page="3.310" data-line="1" id="l3.310.1"></span>ἐπίκουρον ἑαυτοῦ κατὰ τοῦδε τοῦ θρέμματος· ὅθεν
<span class="lb" data-page="3.310" data-line="2" id="l3.310.2"></span>αὐτὰ διὰ τῶν ἀποφύσεων ὁ δημιουργὸς ἡμῶν συνάψας ἐπαΐειν
<span class="lb" data-page="3.310" data-line="3" id="l3.310.3"></span>ἀλλήλων ἐτεχνήσατο. ἀλλ’ οὗτοι μὲν μείζονές τε καὶ θειότεροι
<span class="lb" data-page="3.310" data-line="4" id="l3.310.4"></span>λόγοι, κᾀν τοῖς περὶ τῶν Ἱπποκράτους καὶ Πλάτωνος
<span class="lb" data-page="3.310" data-line="5" id="l3.310.5"></span>δογμάτων ἐπιπλέον αὐτοὺς διέξιμεν. εἰς δὲ τὰ παρόντα,
<span class="lb" data-page="3.310" data-line="6" id="l3.310.6"></span>κᾂν εἰ οὕτως λέγοις, ὡς ὀλίγῳ πρόσθεν εἶπον, ἵνα μὲν ἡ
<span class="lb" data-page="3.310" data-line="7" id="l3.310.7"></span>συμμετρία τῆς θερμασίας φυλάττοιτο τῷ σπλάγχνῳ, τὰς
<span class="lb" data-page="3.310" data-line="8" id="l3.310.8"></span>ἀρτηρίας ἀπὸ καρδίας εἰς αὐτὸ παραγενέσθαι, τοῦ δὲ μὴ
<span class="lb" data-page="3.310" data-line="9" id="l3.310.9"></span>παντάπασιν ἀναίσθητον μεῖναι, τὸ νεῦρον ἐμφῦναι τῷ περιέχοντι
<span class="lb" data-page="3.310" data-line="10" id="l3.310.10"></span>χιτῶνι, πιθανώτερός τ’ ἂν εἴης καὶ σαφέστερος
<span class="lb" data-page="3.310" data-line="11" id="l3.310.11"></span>τοῖς πολλοῖς. εἰ γὰρ μήτε φλεγμονῆς ἐμέλλησεν αὐτὸ, μήτ’
<span class="lb" data-page="3.310" data-line="12" id="l3.310.12"></span>ἐμπυήματος, μήτε ἄλλου τινὸς πάθους ἕξειν αἴσθησιν,
<span class="lb" data-page="3.310" data-line="13" id="l3.310.13"></span>οὐδὲν ἂν οὕτω γε διήνεγκε φυτοῦ· καὶ διὰ τοῦτό γε ἀμυδρῶς
<span class="lb" data-page="3.310" data-line="14" id="l3.310.14"></span>αἰσθάνεται πάντων τῶν τοιούτων παθημάτων, οὐχ
<span class="lb" data-page="3.310" data-line="15" id="l3.310.15"></span>ὥσπερ ἕτερα μόρια τοῦ σώματος ἐναργῶς, ὅτι τὸ νεῦρον
<span class="lb" data-page="3.310" data-line="16" id="l3.310.16"></span>σμικρὸν ὂν, εἰς τὸν περιέχοντα χιτῶνα διανεμηθὲν, ἢ οὐδ’
<span class="lb" data-page="3.310" data-line="17" id="l3.310.17"></span>ὅλως εἰς τὸ σπλάγχνον ἐνέφυ, ἢ οὐκ εἰς ὅλον γε διέφυ.
<span class="lb" data-page="3.310" data-line="18" id="l3.310.18"></span>δέδεικται δὲ καὶ τοῦθ’ ἡμῖν, ὡς εἰς τὰ συνεχῆ μόρια μέχρι ﻿
<span class="pb" data-page="3.311" id="p3.311"></span>
<span class="lb" data-page="3.311" data-line="1" id="l3.311.1"></span>τινὸς αἱ δυνάμεις διαδίδονται. καὶ διὰ τοῦτο περιττὸν ἦν
<span class="lb" data-page="3.311" data-line="2" id="l3.311.2"></span>εἰς ὅλον διανέμεσθαι τὸ σπλάγχνον τὸ νεῦρον· τὴν μὲν
<span class="lb" data-page="3.311" data-line="3" id="l3.311.3"></span>γὰρ ἀμυδρὰν αἴσθησιν αὐτῷ καὶ κατὰ διάδοσιν ἔμελλε
<span class="lb" data-page="3.311" data-line="4" id="l3.311.4"></span>παρέξειν.
</p>
          </article>

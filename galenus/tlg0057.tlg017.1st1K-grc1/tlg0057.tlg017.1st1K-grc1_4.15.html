<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:4.15">
<span class="pb page1" data-page="3.315" id="p3.315"></span>
<span class="milestone ed1page page1" data-n="1.414" data-unit="ed1page" id="ed1page.1.414"></span>
<span class="milestone ed2page page1" data-n="4.386" data-unit="ed2page" id="ed2page.4.386"></span>
            <p>
<span class="lb" data-page="3.315" data-line="11" id="l3.315.11"></span>Λοιπὸς δ’ ἂν εἴη τῶν ἐξ ἀρχῆς προτεθέντων
<span class="lb" data-page="3.315" data-line="12" id="l3.315.12"></span>ὁ σπλὴν, Ἐρασιστράτῳ μὲν ἀπὸ περιττῆς δή τινος σοφίας
<span class="lb" data-page="3.315" data-line="13" id="l3.315.13"></span>οὐδενὸς ἕνεκα γεγονώς. εἶτ’ οὐκ αἰδεῖται τηλικοῦτον
<span class="lb" data-page="3.315" data-line="14" id="l3.315.14"></span>σπλάγχνον ὑπὸ τῆς μηδὲν ἀλόγως ἐργαζομένης φύσεως, (αὐτὸς
<span class="lb" data-page="3.315" data-line="15" id="l3.315.15"></span>γὰρ λέγει ταῦτα,) μάτην φάσκων γεγονέναι. φοβηθεῖσα
<span class="lb" data-page="3.315" data-line="16" id="l3.315.16"></span>γὰρ δηλαδὴ, μή πως. ἐπιλάθηται τῆς τέχνης, ἡνίκα, ἔτι
<span class="lb" data-page="3.315" data-line="17" id="l3.315.17"></span>κυουμένου τοῦ ζώου, τὸ ἧπαρ ἐν τοῖς δεξιοῖς ἀνέπλαττεν, ﻿
<span class="pb" data-page="3.316" id="p3.316"></span>
<span class="lb" data-page="3.316" data-line="1" id="l3.316.1"></span>ἀντέθηκεν ἐκ τῶν ἀριστερῶν αὐτῷ τὸν σπλῆνα, βουλομένη
<span class="lb" data-page="3.316" data-line="2" id="l3.316.2"></span>τι καὶ κατὰ τοῦτο τὸ μέρος ἐνεργεῖν, ὥς γε οὐκ ἐνὸν ἐπὶ
<span class="lb" data-page="3.316" data-line="3" id="l3.316.3"></span>βραχὺ προαγαγοῦσαν ἐπὶ ταῦτα τὴν γαστέρα μηδὲν δεῖσθαι
<span class="lb" data-page="3.316" data-line="4" id="l3.316.4"></span>ματαίας δημιουργίας δυνάμεως. εἶτα πρὸς μὲν τὰς εὐηθεστάτας
<span class="lb" data-page="3.316" data-line="5" id="l3.316.5"></span>δόξας ἀντιλέγει διὰ μακρῶν, ὡς ἐν τοῖς περὶ καταπόσεως
<span class="lb" data-page="3.316" data-line="6" id="l3.316.6"></span>καὶ ἀναδόσεως καὶ πέψεως αὐτῷ γεγραμμένοις ἐστὶν εὑρεῖν,
<span class="lb" data-page="3.316" data-line="7" id="l3.316.7"></span>πρὸς τὰς ἰσχυροτάτας καὶ διασημοτάτας οὐδὲ τὸ σμικρότατον
<span class="lb" data-page="3.316" data-line="8" id="l3.316.8"></span>ἀντειπὼν, ἀλλ’ ἐνίοτε μὲν ἐπιμνησθεὶς μόνον, ἔστι δ’
<span class="lb" data-page="3.316" data-line="9" id="l3.316.9"></span>ὅτε οὐδὲ τοῦτο ποιήσας, ὑπερβαίνει τε καὶ παρατρέχει καθάπερ
<span class="lb" data-page="3.316" data-line="10" id="l3.316.10"></span>οὐδενὸς ἀξίας. καίτοι γε εἰ καὶ δι’ ἄλλο μηδὲν,
<span class="lb" data-page="3.316" data-line="11" id="l3.316.11"></span>διὰ γοῦν τοὺς ἀποφῃναμένους οὐκ ἐχρῆν, ἐπιφανεῖς παρ’
<span class="lb" data-page="3.316" data-line="12" id="l3.316.12"></span>Ἕλλησι γενομένους, οὕτω καταφρονεῖν, ἀλλ’ ἀντειπεῖν καὶ
<span class="lb" data-page="3.316" data-line="13" id="l3.316.13"></span>καταβαλεῖν ἰσχυραῖς ἀποδείξεσιν ἐξελέγξαντα. δέδεικται δὲ
<span class="lb" data-page="3.316" data-line="14" id="l3.316.14"></span>καὶ περὶ τούτου πρὸς ἡμῶν ἐν τοῖς περὶ τῶν φυσικῶν δυνάμεων,
<span class="lb" data-page="3.316" data-line="15" id="l3.316.15"></span>ὡς ἔστιν ὁ σπλὴν ὄργανόν τι καθαρτικὸν τῶν ἐν
<span class="lb" data-page="3.316" data-line="16" id="l3.316.16"></span>ἥπατι γεννωμένων ἰλυωδῶν καὶ παχέων καὶ μελαγχολικῶν
<span class="lb" data-page="3.316" data-line="17" id="l3.316.17"></span>χυμῶν. ἕλκει μὲν οὖν τούτους, ὡς καὶ πρόσθεν ἐῤῥέθη,
<span class="pb" data-page="3.317" id="p3.317"></span>
<span class="lb" data-page="3.317" data-line="1" id="l3.317.1"></span>δι’ ἀγγείου φλεβώδους, οἷον στομάχου τινός· ἑλκύσας δ’
<span class="lb" data-page="3.317" data-line="2" id="l3.317.2"></span>οὐκ εὐθὺς εἰς τὴν κοιλίαν ἀποκρίνει, ἀλλ’ αὐτὸς πρότερον
<span class="lb" data-page="3.317" data-line="3" id="l3.317.3"></span>κατεργάζεται καὶ μεταβάλλει κατὰ πολλὴν σχολὴν σχολὴν, χρώμενος
<span class="lb" data-page="3.317" data-line="4" id="l3.317.4"></span>εἰς τὴν ἐνέργειαν ταύτην μάλιστα ταῖς ἀρτηρίαις, αἳ δὴ
<span class="lb" data-page="3.317" data-line="5" id="l3.317.5"></span>πολλαὶ καὶ μεγάλαι καθ’ ὅλον εἰσὶ τὸ σπλάγχνον, οὐκ ἀργῶς
<span class="lb" data-page="3.317" data-line="6" id="l3.317.6"></span>οὐδ’ ὡς ἔτυχεν ὑπὸ τῆς φύσεως αὐτῷ δοθεῖσαι, ἀλλ’
<span class="lb" data-page="3.317" data-line="7" id="l3.317.7"></span>ὅτι γε τῷ διηνεκεῖ τῆς κινήσεως καὶ τῇ τῆς ἐμφύτου θερμασίας
<span class="lb" data-page="3.317" data-line="8" id="l3.317.8"></span>ἰσχύϊ τῆς παρὰ τῆς καρδίας αὐταῖς ἐπιῤῥεούσης
<span class="lb" data-page="3.317" data-line="9" id="l3.317.9"></span>κατεργάζεσθαι καὶ καταθραύειν καὶ μεταβάλλειν καὶ ἀλλοιοῦν
<span class="lb" data-page="3.317" data-line="10" id="l3.317.10"></span>δύναται τὸ πάχος τῶν ἐξ ἥπατος εἰς σπλῆνα μεταβαλλομένων
<span class="lb" data-page="3.317" data-line="11" id="l3.317.11"></span>χυμῶν. ὅσον μὲν ἂν οὖν εἰς τὸν οἰκειότατον τῷ
<span class="lb" data-page="3.317" data-line="12" id="l3.317.12"></span>σπλάγχνῳ χυμὸν μετακομισθῇ, τροφὴ τῷ σπληνὶ γίνεται·
<span class="lb" data-page="3.317" data-line="13" id="l3.317.13"></span>ὁπόσον δ’ ἄν τι καὶ τὴν ἐν τούτῳ διαφύγῃ κατεργασίαν,
<span class="lb" data-page="3.317" data-line="14" id="l3.317.14"></span><span class="milestone ed2page" data-n="4.387" data-unit="ed2page" id="ed2page.4.387"></span>καὶ μὴ δυνηθῇ εἰς αἵματος ἰδέαν λεπτοῦ καὶ χρηστοῦ
<span class="lb" data-page="3.317" data-line="15" id="l3.317.15"></span>κατεργασθῆναι, καὶ παντάπασιν ἄχρηστον ᾖ πρὸς
<span class="lb" data-page="3.317" data-line="16" id="l3.317.16"></span>θρέψιν, εἰς τὴν γαστέρα τοῦτο διά τινος ἑτέρου φλεβώδους
<span class="lb" data-page="3.317" data-line="17" id="l3.317.17"></span>ὁ σπλὴν ἐξερεύγεται στομάχου, χρείαν τινὰ καὶ αὐτὸ
<span class="lb" data-page="3.317" data-line="18" id="l3.317.18"></span>παρέξον οὐ σμικρὰν, ἣν ἐν τῇ τῶν περιττωμάτων ἐξηγήσει
<span class="pb" data-page="3.318" id="p3.318"></span>
<span class="lb" data-page="3.318" data-line="1" id="l3.318.1"></span>δηλώσω. ἀλλὰ νῦν γε τὰ ὑπόλοιπα τῆς κατασκευῆς τοῦ
<span class="lb" data-page="3.318" data-line="2" id="l3.318.2"></span>σπληνὸς ἐπισκεψώμεθα, καὶ πρῶτον τὸ ἴδιον αὐτοῦ σῶμα
<span class="lb" data-page="3.318" data-line="3" id="l3.318.3"></span>τὸ καλούμενον ὑπό τινων παρέγχυμα. τοῦτ’ οὖν ἐστιν αὐτὸ,
<span class="lb" data-page="3.318" data-line="4" id="l3.318.4"></span>καθ’ ὃ τοὺς μελαγχολικοὺς ἕλκειν εἰς ἑαυτὸν ὁ σπλὴν δύναμιν
<span class="lb" data-page="3.318" data-line="5" id="l3.318.5"></span>ἔχει χυμοὺς, ἀραιὸν ἱκανῶς καὶ χαῦνον ὑπάρχον,
<span class="lb" data-page="3.318" data-line="6" id="l3.318.6"></span>ὥσπερ τις σπογγία, πρὸς τὸ ῥᾳδίως ἕλκειν τε καὶ παραδέχεσθαι
<span class="lb" data-page="3.318" data-line="7" id="l3.318.7"></span>τὸ πάχος αὐτῶν. ἵνα δὲ καὶ τοιαύτη διὰ παντὸς ἡ
<span class="lb" data-page="3.318" data-line="8" id="l3.318.8"></span>σὰρξ φυλάττηται τοῦ σπληνὸς, αἱ πάντη διεσπαρμέναι καθ’
<span class="lb" data-page="3.318" data-line="9" id="l3.318.9"></span>ὅλον τὸ σπλάγχνον ἀρτηρίαι χρήσιμοι, γεγενημέναι μὲν καὶ
<span class="lb" data-page="3.318" data-line="10" id="l3.318.10"></span>δι’ ἕτερόν τι τὸ μικρῷ πρόσθεν εἰρημένον οὐ σμικρὸν
<span class="lb" data-page="3.318" data-line="11" id="l3.318.11"></span>ἀγαθόν. εἰς γὰρ τὴν κατεργασίαν τῶν ἐξ ἥπατος εἰς
<span class="lb" data-page="3.318" data-line="12" id="l3.318.12"></span>σπλῆνα φερομένων χυμῶν ἐλέχθησαν διαφέρειν. ἀλλὰ καὶ
<span class="lb" data-page="3.318" data-line="13" id="l3.318.13"></span>τὴν σάρκα τοῦ σπλάγχνου μανὴν αὗται ἀεὶ φυλάττουσι,
<span class="lb" data-page="3.318" data-line="14" id="l3.318.14"></span>ὥσπερ καὶ τὴν τοῦ πνεύμονος. εἰ γὰρ δὴ ὀρθῶς ἀποδέδεικται
<span class="lb" data-page="3.318" data-line="15" id="l3.318.15"></span>διὰ τοῦ περὶ τῶν φυσικῶν δυνάμεων λόγου, τῶν
<span class="lb" data-page="3.318" data-line="16" id="l3.318.16"></span>τρεφομένων ἕκαστον ἕλκειν εἰς αὑτὸ τὴν τροφὴν ἐκ τῶν
<span class="lb" data-page="3.318" data-line="17" id="l3.318.17"></span>παρακειμένων ἀγγείων, ἐκ μὲν τῶν ἀρτηριῶν εὔλογον ἕλκεσθαι
<span class="lb" data-page="3.318" data-line="18" id="l3.318.18"></span>λεπτοτέραν, ἐκ δὲ τῶν φλεβῶν παχυτέραν. ὅ τε γὰρ
<span class="pb" data-page="3.319" id="p3.319"></span>
<span class="lb" data-page="3.319" data-line="1" id="l3.319.1"></span>χιτὼν τοῖ χιτῶνος στεγανώτερος, αὐτό τε τὸ περιεχόμενον
<span class="lb" data-page="3.319" data-line="2" id="l3.319.2"></span>ἐν ταῖς ἀρτηρίαις αἷμα λεπτότερον καὶ ἀτμωδέστερον. ἐκ
<span class="lb" data-page="3.319" data-line="3" id="l3.319.3"></span>δὲ τοιούτου βέλτιόν ἐστι τρέφεσθαι χαύνῃ σαρκὶ, καθάπερ
<span class="lb" data-page="3.319" data-line="4" id="l3.319.4"></span>ἐκ παχυτέρου τῇ πυκνῇ. τὸ δὲ οὕτω λεπτὸν ἐν ταῖς κατὰ
<span class="lb" data-page="3.319" data-line="5" id="l3.319.5"></span>τοῦτο τὸ σπλάγχνον ἀρτηρίαις αἷμα τὴν γένεσιν ἐκ τοῦ
<span class="lb" data-page="3.319" data-line="6" id="l3.319.6"></span>παχέος ἐκείνου καὶ μελαγχολικοῦ περιττώματος ἔχει. διὰ
<span class="lb" data-page="3.319" data-line="7" id="l3.319.7"></span>τοῦτο καὶ ἡ σὰρξ τοῦ σπληνὸς, εἰ καὶ χαύνη τίς ἐστιν,
<span class="lb" data-page="3.319" data-line="8" id="l3.319.8"></span>ἀλλὰ τῆς γε τοῦ πνεύμονος ἀπολείπεται πάμπολυ. χαυνοτάτη
<span class="lb" data-page="3.319" data-line="9" id="l3.319.9"></span>τε γὰρ ἐκείνη καὶ κουφοτάτη καὶ μικροῦ δεῖν λευκὴ,
<span class="lb" data-page="3.319" data-line="10" id="l3.319.10"></span>καθάπερ ἐξ ἀφροῦ πεπηγυῖα. τρέφεται γὰρ ἐξ αἵματος
<span class="lb" data-page="3.319" data-line="11" id="l3.319.11"></span>ἀκριβῶς καθαροῦ καὶ ξανθοῦ καὶ λεπτοῦ καὶ πνευμωτάδους·
<span class="lb" data-page="3.319" data-line="12" id="l3.319.12"></span>ἅπαντα γὰρ ἔχει ταῦτα τὰ πλεονεκτήματα τὸ παρὰ
<span class="lb" data-page="3.319" data-line="13" id="l3.319.13"></span>τῆς καρδίας ἐπιπεμπόμενον αὐτῷ. ἀλλὰ περὶ μὲν τῆς ἐκείνου
<span class="lb" data-page="3.319" data-line="14" id="l3.319.14"></span>τοῦ σπλάγχνου φύσεως ἰδίᾳ λελέξεται. τὸ δὲ τοῦ σπληνὸς
<span class="lb" data-page="3.319" data-line="15" id="l3.319.15"></span>σῶμα, τοσούτῳ μανώτερον ἥπατος ὑπάρχον, ὅσῳ παχυμερέστερόν
<span class="lb" data-page="3.319" data-line="16" id="l3.319.16"></span>ἐστι πνεύμονος, εὐλόγως ἐκ λεπτομεροῦς τὴν τροφὴν
<span class="lb" data-page="3.319" data-line="17" id="l3.319.17"></span>αἵματος ἔχει. τὸ μὲν γὰρ ἑλκόμενον εἰς τὸν σπλῆνα
<span class="lb" data-page="3.319" data-line="18" id="l3.319.18"></span>παχύτερόν ἐστι τοῦ κατὰ τὸ ἧπαρ. ἀλλ’ ἐπεὶ κατεργασθὲν
<span class="pb" data-page="3.320" id="p3.320"></span>
<span class="lb" data-page="3.320" data-line="1" id="l3.320.1"></span>ὑπὸ τῶν ἀρτηριῶν τῶν ἐνταῦθα σὺν ἅμα καὶ ταῖς φλεψὶ,
<span class="lb" data-page="3.320" data-line="2" id="l3.320.2"></span>πολλῷ στεγανώτερον ἐχούσαις τὸν χιτῶνα τῶν ἐν τῷ ἥπατι
<span class="lb" data-page="3.320" data-line="3" id="l3.320.3"></span>φλεβῶν, οὐχ ὁλοσχερὲς καὶ παχὺ τῇ σαρκὶ τοῦ σπληνὸς,
<span class="lb" data-page="3.320" data-line="4" id="l3.320.4"></span>ἀλλὰ λεπτόν τε καὶ κατὰ βραχὺ διαπέμπεται, διὰ τοῦτο
<span class="lb" data-page="3.320" data-line="5" id="l3.320.5"></span>καὶ ἡ σὰρξ τοῦδε τοῦ σπλάγχνου μανωτέρα μέν ἐστι καὶ
<span class="lb" data-page="3.320" data-line="6" id="l3.320.6"></span>κουφοτέρα τῆς κατὰ τὸ ἧπαρ, οὐ μὴν ἐρυθροτέρα γε ἢ
<span class="lb" data-page="3.320" data-line="7" id="l3.320.7"></span>ξανθοτέρα. μελαγχολικὸς γὰρ ἦν, ὃν ἐκάθῃρεν, ὁ χυμὸς, ἐξ
<span class="lb" data-page="3.320" data-line="8" id="l3.320.8"></span>οὗ κατεργασθέντος ἐτράφη. τὸ δὲ ἧπαρ ὑπὸ χρηστοῦ τε
<span class="lb" data-page="3.320" data-line="9" id="l3.320.9"></span>ἅμα τοῦ αἵματος καὶ παχέος τρέφεται διά τε τὴν λεπτότητα
<span class="lb" data-page="3.320" data-line="10" id="l3.320.10"></span>τοῦ χιτῶνος τῶν ἐν αὐτῷ φλεβῶν καὶ τὸ μέγεθος τῶν
<span class="lb" data-page="3.320" data-line="11" id="l3.320.11"></span>κατατρήσεων. ἑνὶ δὲ λόγῳ τὸ περὶ τῶν τριῶν σπλάγχνων
<span class="lb" data-page="3.320" data-line="12" id="l3.320.12"></span>τῆς τροφῆς ᾧδ’ ἔχει. τὸ μὲν ἧπαρ ἐξ ἐρυθροῦ καὶ παχέος
<span class="lb" data-page="3.320" data-line="13" id="l3.320.13"></span><span class="milestone ed1page" data-n="1.415" data-unit="ed1page" id="ed1page.1.415"></span>αἵματος, ὁ δὲ σπλὴν ἐκ λεπτοῦ μὲν, ἀλλὰ
<span class="lb" data-page="3.320" data-line="14" id="l3.320.14"></span>μέλανος, ὁ δὲ πνεύμων ἐξ ἀκριβῶς κατειργασμένου καὶ
<span class="lb" data-page="3.320" data-line="15" id="l3.320.15"></span>ξανθοῦ καὶ λεπτοῦ καὶ πνευματώδους καὶ καθαροῦ τὴν
<span class="lb" data-page="3.320" data-line="16" id="l3.320.16"></span>θρέψιν λαμβάνει. καὶ τοίνυν καὶ αἱ τῆς σαρκὸς αὐτῶν
<span class="lb" data-page="3.320" data-line="17" id="l3.320.17"></span>ἰδέαι κατὰ τὸ τοῦ τρέφοντός εἰσιν εἶδος χυμοῦ· μᾶλλον δ’,
<span class="lb" data-page="3.320" data-line="18" id="l3.320.18"></span>ὅτι τοιαύτας ἐχρῆν αὐτὰς ὑπάρχειν, οἰκείαν αὐτοῖς ἡ φύσις ﻿
<span class="pb" data-page="3.321" id="p3.321"></span>
<span class="lb" data-page="3.321" data-line="1" id="l3.321.1"></span>καὶ τροφὴν παρεσκεύασεν. αὗται μὲν οὖν αἱ προειρημέναι
<span class="lb" data-page="3.321" data-line="2" id="l3.321.2"></span>δύο χρεῖαι τοῦ πλήθους τῶν κατὰ τὸν σπλῆνα πεφυκυιῶν
<span class="lb" data-page="3.321" data-line="3" id="l3.321.3"></span>ἀρτηριῶν. καί τις ἐπ’ αὐταῖς ἄλλη τρίτη κατὰ τὴν ἰδίαν
<span class="lb" data-page="3.321" data-line="4" id="l3.321.4"></span>αὐτῶν ἐνέργειάν τε καὶ χρείαν. δέδεικται <span class="milestone ed2page" data-n="4.388" data-unit="ed2page" id="ed2page.4.388"></span>γὰρ, ὡς ἡ
<span class="lb" data-page="3.321" data-line="5" id="l3.321.5"></span>κίνησις αὐτῶν ἕνεκα φυλακῆς μάλιστα τῆς ἐν ἑκάστῳ μέρει
<span class="lb" data-page="3.321" data-line="6" id="l3.321.6"></span>ἐμφύτου θερμασίας γέγονεν, ἐμψύχουσα μὲν ταῖς διαστολαῖς
<span class="lb" data-page="3.321" data-line="7" id="l3.321.7"></span>τῷ ψυχρὰν ἐπισπᾶσθαι ποιότητα, καθαίρουσα δ’ ἐξ αὐτῶν
<span class="lb" data-page="3.321" data-line="8" id="l3.321.8"></span>ταῖς συστολαῖς τὸ λιγνυῶδες περίττωμα. καὶ τοίνυν καὶ τῷ
<span class="lb" data-page="3.321" data-line="9" id="l3.321.9"></span>σπληνὶ πλείστας τοῦ τοιούτου μέλλοντος ἔσεσθαι, διὰ τὴν
<span class="lb" data-page="3.321" data-line="10" id="l3.321.10"></span>μοχθηρίαν τε καὶ τὸ πάχος τῶν ἐν αὐτῷ κατεργαζομένων
<span class="lb" data-page="3.321" data-line="11" id="l3.321.11"></span>χυμῶν, εὔλογον ἦν ἀρτηρίας καὶ πολλὰς καὶ μεγάλας γενέσθαι.
<span class="lb" data-page="3.321" data-line="12" id="l3.321.12"></span>δεῖται γὰρ, ὥσπερ ὁ πνεύμων ἐμψύξεως ἰσχυρᾶς,
<span class="lb" data-page="3.321" data-line="13" id="l3.321.13"></span>οὕτως ὁ σπλὴν καθάρσεως ἱκανῆς. τὸ δ’ ἧπαρ, οὔτε τῆς
<span class="lb" data-page="3.321" data-line="14" id="l3.321.14"></span>τοιαύτης χρῇζον καθάρσεως, ἔχει γὰρ ἄλλας τρεῖς μεγίστας,
<span class="lb" data-page="3.321" data-line="15" id="l3.321.15"></span>οὔτ’ ἐμψύξεως ἰσχυρᾶς, ὥσπερ ἡ καρδία καὶ διὰ ταύτην
<span class="lb" data-page="3.321" data-line="16" id="l3.321.16"></span>ὁ πνεύμων, εὐλόγως μικρῶν ἐδεήθη τῶν ἀρτηριῶν. διὰ
<span class="lb" data-page="3.321" data-line="17" id="l3.321.17"></span>ταῦτα μὲν δὴ μανὸν καὶ κοῦφόν ἐστι καὶ ἀρτηριῶδες τὸ
<span class="lb" data-page="3.321" data-line="18" id="l3.321.18"></span>τοῦ σπληνὸς σῶμα.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:4.18">
<span class="pb page1" data-page="3.332" id="p3.332"></span>
<span class="milestone ed1page page1" data-n="1.416" data-unit="ed1page" id="ed1page.1.416"></span>
<span class="milestone ed2page page1" data-n="4.391" data-unit="ed2page" id="ed2page.4.391"></span>
            <p>
<span class="lb" data-page="3.332" data-line="5" id="l3.332.5"></span>Περὶ δὲ τῶν παχέων ᾧδ’ ἔχει. καθάπερ
<span class="lb" data-page="3.332" data-line="6" id="l3.332.6"></span>τὸ λεπτὸν ἀναδόσει παρεσκεύασται, καὶ ταύτης ἕνεκεν ἐγεγόνει,
<span class="lb" data-page="3.332" data-line="7" id="l3.332.7"></span>καίτοι καὶ πέττον τὴν τροφὴν, καὶ προωθοῦν, οὕτω
<span class="lb" data-page="3.332" data-line="8" id="l3.332.8"></span>καὶ τὸ παχὺ πᾶν ἔντερον οὐκ ἀθρόας χάριν ἐκκρίσεως ἐγένετο.
<span class="lb" data-page="3.332" data-line="9" id="l3.332.9"></span>καίτοι πολλοῖς γε τῶν πολυβόρων ζώων, οἷς ἐστιν
<span class="lb" data-page="3.332" data-line="10" id="l3.332.10"></span>εὐθὺ τὸ ἔντερον, οὐδὲ εἰς εὐρύτητα παραλλάττον αὐτοῦ τὸ
<span class="lb" data-page="3.332" data-line="11" id="l3.332.11"></span>κάτω πέρας ἰδεῖν ἐστιν· ἀλλὰ ταῦθ’, ὥσπερ ἀεὶ νέμεται,
<span class="lb" data-page="3.332" data-line="12" id="l3.332.12"></span>καὶ ἀποπατεῖ συνεχῶς, ἄμουσόν τινα καὶ ἀφιλόσοφον ὄντως,
<span class="lb" data-page="3.332" data-line="13" id="l3.332.13"></span>ὥσπερ καὶ Πλάτων ἔλεγε, διαζῶντα ζωήν. ὅσα δὲ
<span class="lb" data-page="3.332" data-line="14" id="l3.332.14"></span>τελεώτατά τε καὶ βελτίω τῶν ζώων, οὔτ’ ἐσθίει διὰ παντὸς,
<span class="lb" data-page="3.332" data-line="15" id="l3.332.15"></span>οὔτ’ ἀποπατεῖ. τοῦ μὲν δὴ μὴ δεῖσθαι συνεχοῦς τῆς
<span class="lb" data-page="3.332" data-line="16" id="l3.332.16"></span>ἔξωθεν τροφῆς αἱ τῶν ἐντέρων ἕλικες ἐδείχθησαν αἰτίαι.
<span class="lb" data-page="3.332" data-line="17" id="l3.332.17"></span>τοῦ δὲ μηδ’ ἀποπατεῖν ἑτοίμως, ἀλλ’ ἐκ μακροτέρων διαστημάτων,
<span class="pb" data-page="3.333" id="p3.333"></span>
<span class="lb" data-page="3.333" data-line="1" id="l3.333.1"></span>στημάτων, ἡ τοῦ παχέος εὐρύτης ἐντέρου τὴν αἰτίαν ἔχει,
<span class="lb" data-page="3.333" data-line="2" id="l3.333.2"></span>δευτέρα δὲ τρόπον τινὰ γαστὴρ αὐτοῖς ὑποβεβλημένη, καθάπερ
<span class="lb" data-page="3.333" data-line="3" id="l3.333.3"></span>ἡ κύστις τοῖς οὔροις. ἵνα γὰρ μήτ’ ἀποπατῇ συνεχῶς
<span class="lb" data-page="3.333" data-line="4" id="l3.333.4"></span>μήτ’ οὐρῇ τὰ ζῶα, τοῖς μὲν ὑγροῖς περιττώμασιν ἡ
<span class="lb" data-page="3.333" data-line="5" id="l3.333.5"></span>κύστις ὑπόκειται, τοῖς δὲ ξηροῖς τὸ παχὺ καλούμενον ἔντερον,
<span class="lb" data-page="3.333" data-line="6" id="l3.333.6"></span>ὃ καὶ τὴν κάτω γαστέρα ἔνιοι καλοῦσιν. ἡ ἀρχὴ δ’
<span class="lb" data-page="3.333" data-line="7" id="l3.333.7"></span>αὐτῆς τὸ τυφλὸν ἔντερον· οὗ γὰρ δὴ τελευτᾷ τὸ λεπτὸν,
<span class="lb" data-page="3.333" data-line="8" id="l3.333.8"></span>ἐντεῦθεν εἰς μὲν τὰ δεξιὰ τὸ τυφλὸν, εἰς ἀριστερὰ δὲ τὸ
<span class="lb" data-page="3.333" data-line="9" id="l3.333.9"></span>κῶλον ἀποφύεται, διὰ τῆς δεξιᾶς πρότερον ἀνενεχθὲν λαγόνος.
<span class="lb" data-page="3.333" data-line="10" id="l3.333.10"></span>τὸ μὲν δὴ τυφλὸν ἄντικρυς οἷον γαστήρ τίς ἐστι
<span class="lb" data-page="3.333" data-line="11" id="l3.333.11"></span>παχεῖα, εἰς ὑποδοχὴν περιττωμάτων ἐπιτήδειος, ἀνάλογον
<span class="lb" data-page="3.333" data-line="12" id="l3.333.12"></span>δ’ αὐτῷ καὶ τὸ κῶλον. καὶ τοῖς γε πλείστοις τῶν ὀρνίθων
<span class="lb" data-page="3.333" data-line="13" id="l3.333.13"></span>διὰ τὸ σφοδρὸν τῆς ἐνεργείας τὸ τυφλὸν ἔντερον διττόν
<span class="lb" data-page="3.333" data-line="14" id="l3.333.14"></span>ἐστι· καὶ γὰρ οὖν, καὶ εἴ τι διέλαθεν τὴν ἀνάδοσιν ἐν
<span class="lb" data-page="3.333" data-line="15" id="l3.333.15"></span>τῇ κατὰ τὸ λεπτὸν ἔντερον διόδῳ, <span class="milestone ed2page" data-n="4.392" data-unit="ed2page" id="ed2page.4.392"></span>τοῦτ’ ἐν τῇ κατὰ
<span class="lb" data-page="3.333" data-line="16" id="l3.333.16"></span>τὸ τυφλὸν ἐπιπλέον μονῇ πᾶν ἀκριβῶς ἐξικμάζεται. καὶ
<span class="lb" data-page="3.333" data-line="17" id="l3.333.17"></span>τοῖς ὄρνισι σχεδὸν ἅπασιν, ἰσχυρὰς τῶν κατὰ τὴν γαστέρα
<span class="lb" data-page="3.333" data-line="18" id="l3.333.18"></span>καὶ τὰ ἔντερα μορίων τὰς ἐνεργείας ἔχουσιν, ἀποθέσεις τῶν
<span class="pb" data-page="3.334" id="p3.334"></span>
<span class="lb" data-page="3.334" data-line="1" id="l3.334.1"></span>περιττωμάτων ἐγένοντο διτταὶ πρὸς τὸ μήτε ταχέως διεξιούσης
<span class="lb" data-page="3.334" data-line="2" id="l3.334.2"></span>τῆς τροφῆς ἀνίκμαστόν τι καταλείπεσθαι καὶ τὴν
<span class="lb" data-page="3.334" data-line="3" id="l3.334.3"></span>ἀποπάτησιν ἀθρόαν εἰσάπαξ, οὐ συνεχῶς καὶ κατὰ βραχὺ
<span class="lb" data-page="3.334" data-line="4" id="l3.334.4"></span>γίγνεσθαι. ἀλλ’ ἀνθρώπῳ τε καὶ τοῖς πεζοῖς ζώοις ἅπασιν
<span class="lb" data-page="3.334" data-line="5" id="l3.334.5"></span>ἓν τὸ τυφλὸν ἔντερον ἡ φύσις ἐργασαμένη κατὰ τὴν δεξιὰν
<span class="lb" data-page="3.334" data-line="6" id="l3.334.6"></span>λαγόνα κατέθετο· διότι χώραν ἐνταῦθ’ ἐπιτηδείαν εἶχε σχολάζουσαν,
<span class="lb" data-page="3.334" data-line="7" id="l3.334.7"></span>ὑψηλοτέρου τοῦ δεξιοῦ νεφροῦ <span class="milestone ed1page" data-n="1.417" data-unit="ed1page" id="ed1page.1.417"></span>κειμένου
<span class="lb" data-page="3.334" data-line="8" id="l3.334.8"></span>διὰ τὴν ἐν τοῖς ἐφεξῆς εἰρησομένην αἰτίαν.
</p>
          </article>

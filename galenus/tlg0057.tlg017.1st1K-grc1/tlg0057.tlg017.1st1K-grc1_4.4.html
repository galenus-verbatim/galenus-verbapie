<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:4.4">
<span class="pb page1" data-page="3.270" id="p3.270"></span>
<span class="milestone ed1page page1" data-n="1.406" data-unit="ed1page" id="ed1page.1.406"></span>
<span class="milestone ed2page page1" data-n="4.372" data-unit="ed2page" id="ed2page.4.372"></span>
            <p>
<span class="lb" data-page="3.270" data-line="18" id="l3.270.18"></span>Τούτοις οὖν εὐλόγως ὄργανα παρεσκεύασται, ﻿
<span class="pb" data-page="3.271" id="p3.271"></span>
<span class="lb" data-page="3.271" data-line="1" id="l3.271.1"></span>κοῖλα μὲν, ὥστε ὑποδέχεσθαι ῥᾳδίως, προμήκεις δ’ αὐχένας,
<span class="lb" data-page="3.271" data-line="2" id="l3.271.2"></span>οἷον στομάχους τινὰς, ἑκατέρωθεν τῆς κοιλότητος ἔχοντα,
<span class="lb" data-page="3.271" data-line="3" id="l3.271.3"></span>ἕλκειν μὲν τὸν ἕτερον αὐτῶν τὸ περίττωμα, τὸν ἕτερον
<span class="lb" data-page="3.271" data-line="4" id="l3.271.4"></span>δ’ ἐκπέμπειν ἐπιτήδειον. ἀλλὰ καὶ τὴν θέσιν οἰκείαν ἐχρῆν
<span class="lb" data-page="3.271" data-line="5" id="l3.271.5"></span>εἶναι τῇ ῥοπῇ τοῦ περιττώματος, καὶ τῶν στομάχων τὰς εἰς
<span class="lb" data-page="3.271" data-line="6" id="l3.271.6"></span>ἧπαρ ἐμφύσεις ἀνάλογον ταῖς θέσεσι. ἀτὰρ οὖν καὶ φαίνεται
<span class="lb" data-page="3.271" data-line="7" id="l3.271.7"></span>ταῦθ’ ᾧδε διακεκοσμημένα. τὴν μὲν γὰρ τὸ κοῦφόν τε
<span class="lb" data-page="3.271" data-line="8" id="l3.271.8"></span>καὶ ξανθὸν περίττωμα δεξαμένην κύστιν ἡ φύσις ἐπέθηκε
<span class="lb" data-page="3.271" data-line="9" id="l3.271.9"></span>τῷ ἥπατι· τὸν δὲ τὸ παχὺ καὶ ἰλυῶδες ἕλκοντα σπλῆνα
<span class="lb" data-page="3.271" data-line="10" id="l3.271.10"></span>μάλιστα μὲν ἐβούλετο κατὰ ταύτας ὑποθεῖναι τὰς πύλας,
<span class="lb" data-page="3.271" data-line="11" id="l3.271.11"></span>οἷ δὴ καὶ ῥέπειν ἔμελλεν ἐξ αὐτοῦ τῷ βάρει καταφερόμενον
<span class="lb" data-page="3.271" data-line="12" id="l3.271.12"></span>τὸ μελαγχολικὸν ἐκεῖνο περίττωμα. ἀλλὰ γὰρ οὐκ ἐνῆν ἐνταῦθα
<span class="lb" data-page="3.271" data-line="13" id="l3.271.13"></span>χώρα σχολάζουσα, τῆς γαστρὸς φθανούσης ἅπασαν
<span class="lb" data-page="3.271" data-line="14" id="l3.271.14"></span>αὐτὴν κατειληφέναι. μεγάλης οὖν εὐρυχωρίας ἐν τοῖς ἀριστεροῖς
<span class="lb" data-page="3.271" data-line="15" id="l3.271.15"></span>μέρεσιν ὑπολειπομένης, ἐν ταύτῃ τὸν σπλῆνα κατέθετο,
<span class="lb" data-page="3.271" data-line="16" id="l3.271.16"></span>καί τινα οἷον στόμαχον ἐκ τῶν σιμῶν αὐτοῦ μερῶν
<span class="lb" data-page="3.271" data-line="17" id="l3.271.17"></span>ἀποφύσασα, φλεβῶδες ἀγγεῖον ἐπὶ τὰς πύλας ἐξέτεινεν,
<span class="lb" data-page="3.271" data-line="18" id="l3.271.18"></span>ὥστε μηδὲν μεῖον εἶναι πρός γε τὴν τοῦ ἥπατος κάθαρσιν,
<span class="pb" data-page="3.272" id="p3.272"></span>
<span class="lb" data-page="3.272" data-line="1" id="l3.272.1"></span>ἢ εἰ καὶ πλησίον αὐτοῦ τεταγμένος ὁ σπλὴν ἦν, καὶ μὴ
<span class="lb" data-page="3.272" data-line="2" id="l3.272.2"></span>μακρῷ, καθάπερ νῦν, ἀλλὰ βραχεῖ τινι στομάχῳ τὴν ὁλκὴν
<span class="lb" data-page="3.272" data-line="3" id="l3.272.3"></span>ἐποιεῖτο τοῦ περιττώματος. ἀποθέμενος οὖν ὁ παρασκευαζόμενος
<span class="lb" data-page="3.272" data-line="4" id="l3.272.4"></span>ἐν ἥπατι χυμὸς εἰς τροφὴν τῷ ζώῳ τὰ προειρημένα
<span class="lb" data-page="3.272" data-line="5" id="l3.272.5"></span>δύο περιττώματα, καὶ τὴν ἐκ τῆς ἐμφύτου θερμασίας
<span class="lb" data-page="3.272" data-line="6" id="l3.272.6"></span>πέψιν ἀκριβῆ κτησάμενος, ἐρυθρὸς ἤδη καὶ καθαρὸς, ἐπὶ
<span class="lb" data-page="3.272" data-line="7" id="l3.272.7"></span>τὰ κυρτὰ μόρια τοῦ ἥπατος ἀνέρχεται, τῆς τοῦ θείου πυρὸς
<span class="lb" data-page="3.272" data-line="8" id="l3.272.8"></span>ἐν ὑγρῷ νομῆς τε καὶ ἐξομοιώσεως ἐνδεικνύμενος τὴν
<span class="lb" data-page="3.272" data-line="9" id="l3.272.9"></span>χρόαν, ὥσπερ καὶ Πλάτων ἔλεγεν.
</p>
          </article>

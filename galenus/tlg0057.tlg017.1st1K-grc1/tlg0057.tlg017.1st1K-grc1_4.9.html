<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:4.9">
<span class="pb page1" data-page="3.285" id="p3.285"></span>
<span class="milestone ed1page page1" data-n="1.409" data-unit="ed1page" id="ed1page.1.409"></span>
<span class="milestone ed2page page1" data-n="4.376" data-unit="ed2page" id="ed2page.4.376"></span>
            <p>
<span class="lb" data-page="3.285" data-line="6" id="l3.285.6"></span>Λοιπὸν δὲ τὸ πρόσω μέρος αὐτῆς οὐδὲν
<span class="lb" data-page="3.285" data-line="7" id="l3.285.7"></span>εἶχεν ἰδίας ἕνεκα χρείας γεγονὸς ἐνταυθοῖ τεταγμένον, ᾧ
<span class="lb" data-page="3.285" data-line="8" id="l3.285.8"></span>πρὸς τοῦτο καταχρήσεται. ὅθεν οὐκ ὤκνησεν ἐπ’ αὐτῷ τούτῳ
<span class="lb" data-page="3.285" data-line="9" id="l3.285.9"></span>τῷ θερμαίνεσθαι τὴν γαστέρα καὶ κατὰ τὸ πρόσω γεννῆσαί
<span class="lb" data-page="3.285" data-line="10" id="l3.285.10"></span>τέ τι σῶμα καὶ καταπετάσαι καθ’ ὅλης αὐτῆς,
<span class="lb" data-page="3.285" data-line="11" id="l3.285.11"></span>πυκνὸν ἅμα καὶ κοῦφον καὶ θερμόν· πυκνὸν μὲν, ἵν’
<span class="lb" data-page="3.285" data-line="12" id="l3.285.12"></span>ἔνδον ἀποστέγῃ τὴν σύμφυτον θερμασίαν, κοῦφον δ’, ἵν’
<span class="lb" data-page="3.285" data-line="13" id="l3.285.13"></span>ἀλύπως καὶ ἀθλίπτως θερμαίνῃ, θερμὸν δὲ, (τοῦτο μὲν
<span class="lb" data-page="3.285" data-line="14" id="l3.285.14"></span>οὐδὲ λόγου δεῖται,) διότι τοιοῦτον ἐχρῆν εἶναι τὸ τοῦ θερμαίνειν
<span class="lb" data-page="3.285" data-line="15" id="l3.285.15"></span>ἕνεκα γεγενημένον. ἀλλ’ εἰ μὲν κοῦφόν τε ἅμα καὶ
<span class="lb" data-page="3.285" data-line="16" id="l3.285.16"></span>πυκνὸν, ὑμενῶδες ἐχρῆν ὑπάρχειν αὐτό· (τί γὰρ ἂν τοῦ
<span class="lb" data-page="3.285" data-line="17" id="l3.285.17"></span>τοιούτου σώματος ἐν ζώῳ κουφότερον ἄλλο καὶ πυκνότερον ﻿
<span class="pb" data-page="3.286" id="p3.286"></span>
<span class="lb" data-page="3.286" data-line="1" id="l3.286.1"></span>εὑρεθείη μόριον;) <span class="milestone ed2page" data-n="4.377" data-unit="ed2page" id="ed2page.4.377"></span>εἰ δὲ θερμὸν, ἀγγεῖά τ’ ἔχειν πάμπολλα,
<span class="lb" data-page="3.286" data-line="2" id="l3.286.2"></span>φλέβας καὶ ἀρτηρίας, καί τινα πιμελὴν δαψιλῆ περικεχυμένην,
<span class="lb" data-page="3.286" data-line="3" id="l3.286.3"></span>ἥ γ’ ὅτι θερμὸν χρῆμά ἐστι, γνωρίζει μὲν
<span class="lb" data-page="3.286" data-line="4" id="l3.286.4"></span>καὶ ἡ αἴσθησις τῶν χρωμένων αὐτῇ καθάπερ ἐλαίῳ, τεκμηριοῖ
<span class="lb" data-page="3.286" data-line="5" id="l3.286.5"></span>δ’ οὐχ ἥκιστα καὶ τὸ ῥᾳδίως εἰς φλόγα μεταβάλλειν,
<span class="lb" data-page="3.286" data-line="6" id="l3.286.6"></span>ὡς ἂν ἐγγυτάτω τῆς φύσεως ὑπάρχουσαν αὐτήν. ψυχρὸν μὲν
<span class="lb" data-page="3.286" data-line="7" id="l3.286.7"></span>οὐδὲν ἑτοίμως καίεται. καί σοι γέγονε φανερὸν ἤδη τῷ
<span class="lb" data-page="3.286" data-line="8" id="l3.286.8"></span>λόγῳ τὸ καλούμενον ἐπίπλοον, ἐκ δυοῖν μὲν χιτώνων πυκνῶν
<span class="lb" data-page="3.286" data-line="9" id="l3.286.9"></span>καὶ λεπτῶν ἀλλήλοις ἐπικειμένων, παμπόλλων δ’
<span class="lb" data-page="3.286" data-line="10" id="l3.286.10"></span>ἀρτηριῶν καὶ φλεβῶν καί πιμελῆς οὐκ ὀλίγης συνεστηκός.
<span class="lb" data-page="3.286" data-line="11" id="l3.286.11"></span>ὅτι δὲ τοῦ θερμαίνειν ἕνεκα γέγονεν, ἐναργῶς ἐστι μαθεῖν,
<span class="lb" data-page="3.286" data-line="12" id="l3.286.12"></span>ἐφ’ ὧν τρωθέντων κατ’ ἐπιγάστριον ἐκπεσὸν διὰ τοῦ
<span class="lb" data-page="3.286" data-line="13" id="l3.286.13"></span>τραύματος, ἔπειτα πελιδνὸν γενόμενον, εἰς ἀνάγκην ἀφαιρέσεως
<span class="lb" data-page="3.286" data-line="14" id="l3.286.14"></span>τοῦ βεβλαμμένου μέρους κατέστησε τοὺς ἰατρούς.
<span class="lb" data-page="3.286" data-line="15" id="l3.286.15"></span>ἅπαντες γὰρ οὗτοι ψυχροτέρας αἰσθάνονται τῆς γαστρὸς,
<span class="lb" data-page="3.286" data-line="16" id="l3.286.16"></span>καὶ ἧττον πέπτουσι, καὶ πλεόνων τῶν ἔξωθεν ἐπιβλημάτων
<span class="lb" data-page="3.286" data-line="17" id="l3.286.17"></span>δέονται, καὶ μάλισθ’ ὅταν ἀξιόλογον ᾖ τῷ μεγέθει τὸ
<span class="pb" data-page="3.287" id="p3.287"></span>
<span class="lb" data-page="3.287" data-line="1" id="l3.287.1"></span>ἀποτμηθὲν, ὥσπερ δὴ καὶ ἡμεῖς <span class="milestone ed1page" data-n="1.410" data-unit="ed1page" id="ed1page.1.410"></span>ὀλίγου δεῖν ὅλον
<span class="lb" data-page="3.287" data-line="2" id="l3.287.2"></span>ἀπεκόψαμεν αὐτὸ, μονομάχου τινὸς οὕτω τρωθέντος. ὁ δ’
<span class="lb" data-page="3.287" data-line="3" id="l3.287.3"></span>ἄνθρωπος ὑγιὴς μὲν ἐγένετο διὰ ταχέως, ἀλλ’ εἰς τοσοῦτον
<span class="lb" data-page="3.287" data-line="4" id="l3.287.4"></span>ἦν εὐπαθὴς καὶ ῥᾳδίως ὑπὸ τῆς ἔξωθεν ἐβλάπτετο ψύξεως,
<span class="lb" data-page="3.287" data-line="5" id="l3.287.5"></span>ὥστ’ οὐχ ὑπέμεινεν ἀσκέπαστον ἔχειν τὴν κοιλίαν, ἀλλ’
<span class="lb" data-page="3.287" data-line="6" id="l3.287.6"></span>ἐρίοις διὰ παντὸς καθείλικτο, λεπτότερος δ’ ἦν ἐξ ἀρχῆς
<span class="lb" data-page="3.287" data-line="7" id="l3.287.7"></span>τά τε ἄλλα καὶ τὰ κατὰ τὴν γαστέρα, καί μοι δοκεῖ διὰ
<span class="lb" data-page="3.287" data-line="8" id="l3.287.8"></span>τοῦτο ταχέως κατεψύχετο. διὰ τί δ’ ἀνθρώπῳ τοῦτο τὸ
<span class="lb" data-page="3.287" data-line="9" id="l3.287.9"></span>μόριον ἕως πλείστου παρήκει, κατὰ πάντων ἐκτεταμένον
<span class="lb" data-page="3.287" data-line="10" id="l3.287.10"></span>τῶν ἐντέρων; ἢ ὅτι καὶ αἱ πέψεις ἀσθενέσταται τούτων,
<span class="lb" data-page="3.287" data-line="11" id="l3.287.11"></span>καὶ τὸ δέρμα μαλακώτατον, καὶ ψιλὸν τριχῶν, καὶ παντοίως
<span class="lb" data-page="3.287" data-line="12" id="l3.287.12"></span>εὐπαθές; οὐ μὴν οὐδὲ τοῖς ἄλλοις ζώοις κατὰ τῆς
<span class="lb" data-page="3.287" data-line="13" id="l3.287.13"></span>γαστρὸς ἐπίκειται μόνης, ἀλλὰ τοῖς μὲν μᾶλλον, τοῖς δ’
<span class="lb" data-page="3.287" data-line="14" id="l3.287.14"></span>ἧττον ἐκτέταται κατὰ τῶν ἐντέρων, ὡς ἂν καὶ φύσεως ἕκαστον
<span class="lb" data-page="3.287" data-line="15" id="l3.287.15"></span>αὐτῶν ἔχῃ. εἴρηται σχεδὸν ἅπαντα τὰ περὶ τῆς γαστρὸς
<span class="lb" data-page="3.287" data-line="16" id="l3.287.16"></span>ἤδη μοι, εἰ δύο ταῦτ’ ἔτι προστεθείη, τίνες οἱ δεσμοὶ
<span class="lb" data-page="3.287" data-line="17" id="l3.287.17"></span>πρὸς τὴν ῥάχιν αὐτῇ, καὶ πόθεν ἡ γένεσις τῷ ἐπιπλόῳ.
<span class="lb" data-page="3.287" data-line="18" id="l3.287.18"></span>καὶ γὰρ δὴ καὶ ταύτην ἐχρῆν ἐστηρίχθαι, κᾀκεῖνο μὴ ὅθεν
<span class="pb" data-page="3.288" id="p3.288"></span>
<span class="lb" data-page="3.288" data-line="1" id="l3.288.1"></span>ἔτυχε ποιήσασθαι τὴν ἀρχὴν τῆς γενέσεως. εἰς ἄμφω δὴ
<span class="lb" data-page="3.288" data-line="2" id="l3.288.2"></span>ταῦτα τῷ περιτοναίῳ θαυμαστῶς ἡ φύσις φαίνεται χρωμένη.
<span class="lb" data-page="3.288" data-line="3" id="l3.288.3"></span>πρότερον δ’ εἰπεῖν ἀναγκαῖον, ὁποίῳ τινὶ τὴν οὐσίαν ὄντι
<span class="lb" data-page="3.288" data-line="4" id="l3.288.4"></span>τῷ περιτοναίῳ τούτῳ καὶ τίνα τὴν χρείαν τοῖς ζώοις παρέχοντι
<span class="lb" data-page="3.288" data-line="5" id="l3.288.5"></span>δεόντως ἡ φύσις εἰς τὰ προειρημένα συνεχρήσατο.
<span class="lb" data-page="3.288" data-line="6" id="l3.288.6"></span>τὴν μὲν δὴ τοῦ σώματος οὐσίαν ὑμήν ἐστι τὸ περιτόναιον,
<span class="lb" data-page="3.288" data-line="7" id="l3.288.7"></span>χρεῖαι δ’ αὐτοῦ πλείους τοῖς ζώοις· μία μὲν ὡς σκεπάσματος
<span class="lb" data-page="3.288" data-line="8" id="l3.288.8"></span>ἁπάντων τῶν ὑποκειμένων μορίων κατά τε τὴν γαστέρα καὶ τὰ
<span class="lb" data-page="3.288" data-line="9" id="l3.288.9"></span>ἔντερα καὶ τὰ κάτω τῶν φρενῶν σπλάγχνα· δευτέρα δὲ ὡς
<span class="lb" data-page="3.288" data-line="10" id="l3.288.10"></span>διαφράγματος αὐτῶν τούτων πρὸς τοὺς ἔξωθεν ἐπικειμένους
<span class="lb" data-page="3.288" data-line="11" id="l3.288.11"></span>μῦς· τρίτη δ’ ὡς πρὸς τὸ θᾶττον ὑπιέναι τὰ περιττώματα
<span class="lb" data-page="3.288" data-line="12" id="l3.288.12"></span>τῆς ξηρᾶς τροφῆς· καὶ τετάρτη πρὸς τὸ μὴ ῥᾳδίως
<span class="lb" data-page="3.288" data-line="13" id="l3.288.13"></span>πνευματοῦσθαι τά τ’ ἔντερα καὶ τὴν γαστέρα· καὶ πέμπτη
<span class="lb" data-page="3.288" data-line="14" id="l3.288.14"></span>πρὸς τὸ πάντα τὰ κάτω φρενῶν συνδεῖσθαί τε ὑπ’ αὐτοῦ
<span class="lb" data-page="3.288" data-line="15" id="l3.288.15"></span>καὶ ὡς ὑπὸ δέρματός τινος ἕκαστον ἰδίᾳ ἐσκεπάσθαι. ἡ μὲν
<span class="lb" data-page="3.288" data-line="16" id="l3.288.16"></span>δὴ πρώτη χρεία μικρὰ, δυναμένων γε δὴ φρουρεῖσθαι καλῶς
<span class="lb" data-page="3.288" data-line="17" id="l3.288.17"></span>τῶν ἐντὸς τοῦ περιτοναίου καὶ πρὸς τῶν ἔξωθεν
<span class="pb" data-page="3.289" id="p3.289"></span>
<span class="lb" data-page="3.289" data-line="1" id="l3.289.1"></span>ἐπικειμένων αὐτοῖς σωμάτων· οἵ τε γὰρ μύες οἱ ταύτῃ μεγάλοι,
<span class="lb" data-page="3.289" data-line="2" id="l3.289.2"></span>καὶ ἡ κατ’ αὐτοὺς πιμελὴ δαψιλὴς, καὶ τὸ δέρμα
<span class="lb" data-page="3.289" data-line="3" id="l3.289.3"></span>παχύ. αἱ δὲ λοιπαὶ χρεῖαι πᾶσαι μὲν ἀξιόλογοι, τινὲς
<span class="lb" data-page="3.289" data-line="4" id="l3.289.4"></span>δ’ ἐξ αὐτῶν καὶ πάνυ μεγάλαι, καὶ εἰς μέγα διαφέρουσαι τοῖς
<span class="lb" data-page="3.289" data-line="5" id="l3.289.5"></span>ζώοις. ἡ μὲν οὖν ὡς διαφράγματος αὐτοῦ χρεία τοιάδε.
<span class="lb" data-page="3.289" data-line="6" id="l3.289.6"></span>πολλῶν καὶ μεγάλων μυῶν κατὰ τὸ ἐπιγάστριον τεταγμένων
<span class="lb" data-page="3.289" data-line="7" id="l3.289.7"></span><span class="milestone ed2page" data-n="4.378" data-unit="ed2page" id="ed2page.4.378"></span>ἕνεκεν ἐκφυσήσεως καὶ φωνῆς καὶ ἀποπατήσεως καὶ
<span class="lb" data-page="3.289" data-line="8" id="l3.289.8"></span>οὐρήσεως, ὡς ἑτέρωθι δέδεικται καὶ ἐν τοῖς ἐφεξῆς εἰρήσεται,
<span class="lb" data-page="3.289" data-line="9" id="l3.289.9"></span>παρενέπιπτεν ἂν εἰς τὰς μεταξὺ χώρας αὐτῶν ἐνίοτε
<span class="lb" data-page="3.289" data-line="10" id="l3.289.10"></span>τῶν λεπτῶν ἐντέρων ἔνια καὶ θλίβοντά τε καὶ θλιβόμενα,
<span class="lb" data-page="3.289" data-line="11" id="l3.289.11"></span>καὶ στενοχωροῦντα καὶ στενοχωρούμενα, καὶ ὀδυνῶντα
<span class="lb" data-page="3.289" data-line="12" id="l3.289.12"></span>καὶ ὀδυνώμενα ταῖς τε κινήσεσιν ἐμποδὼν ἵστατο καὶ
<span class="lb" data-page="3.289" data-line="13" id="l3.289.13"></span>αὐτὰ δυσχερέστατον ἂν προὔπεμψε κάτω τὰ περιττώματα.
<span class="lb" data-page="3.289" data-line="14" id="l3.289.14"></span>μαθεῖν δ’ ἔστιν ἐκ τῶν τρωθέντων μὲν τὸ περιτόναιον, οὐ
<span class="lb" data-page="3.289" data-line="15" id="l3.289.15"></span>καλῶς δὲ θεραπευθέντων, ὡς ἅπαντες ἐνέχονται τοῖς εἰρημένοις
<span class="lb" data-page="3.289" data-line="16" id="l3.289.16"></span>παθήμασιν. ἀλλὰ νῦν γε περικειμένου τοῦ περιτοναίου, τά τε
<span class="lb" data-page="3.289" data-line="17" id="l3.289.17"></span>τῶν κινήσεων ἀπαρεμπόδιστα, καὶ τὰ τῆς θέσεως ἑκατέροις
<span class="lb" data-page="3.289" data-line="18" id="l3.289.18"></span>ἄθλιπτα τοῖς ἐκτὸς ἐπικειμένοις μυσὶ καὶ τοῖς ἐντὸς ἅπασιν.
<span class="pb" data-page="3.290" id="p3.290"></span>
<span class="lb" data-page="3.290" data-line="1" id="l3.290.1"></span>οὐκ ἐντέροις μόνον, ἀλλὰ καὶ τοῖς σπλάγχνοις. ἄλλη δὲ
<span class="lb" data-page="3.290" data-line="2" id="l3.290.2"></span>χρεία τοῦ περιτοναίου τούτου σκεπάσματος. ἀκριβῶς γὰρ
<span class="lb" data-page="3.290" data-line="3" id="l3.290.3"></span>ἅπασι τοῖς ἐντὸς περιτεταμένον, ὅθεν περ καὶ τοὔνομα
<span class="lb" data-page="3.290" data-line="4" id="l3.290.4"></span>αὐτῷ, καὶ τοῖς ἄνω πέρασι τοῖς κατὰ τὸ στέρνον, καὶ ταῖς
<span class="lb" data-page="3.290" data-line="5" id="l3.290.5"></span>νόθαις πλευραῖς εἰς ταὐτὸν ἧκον ταῖς φρεσὶ λοξαῖς ὑποτεταμέναις,
<span class="lb" data-page="3.290" data-line="6" id="l3.290.6"></span>ἐπιβοηθεῖ τι τῇ περισταλτικῇ κινήσει τῆς γαστρὸς
<span class="lb" data-page="3.290" data-line="7" id="l3.290.7"></span>καὶ τῶν ἐντέρων, καθ’ ἣν ὑπιέναι τὰ περιττώματα
<span class="lb" data-page="3.290" data-line="8" id="l3.290.8"></span>τῆς τροφῆς ἐλέγομεν. οἷον γὰρ ὑπὸ δυοῖν τινων χειρῶν,
<span class="lb" data-page="3.290" data-line="9" id="l3.290.9"></span>τοῦ τε περιτοναίου καὶ τῶν φρενῶν, ἄνω μὲν ἡνωμένων,
<span class="lb" data-page="3.290" data-line="10" id="l3.290.10"></span>κάτω δὲ διεστηκότων, σφιγγόμενα τὰ μεταξὺ θλίβει τε καὶ
<span class="lb" data-page="3.290" data-line="11" id="l3.290.11"></span>ὠθεῖ τὰ τῆς τροφῆς περιττώματα κάτω· ὡς, εἴπερ ἐκ μὲν
<span class="lb" data-page="3.290" data-line="12" id="l3.290.12"></span>τῶν κάτω μερῶν τὸ περιτόναιον ἥνωτο πρός τι παραπλήσιον
<span class="lb" data-page="3.290" data-line="13" id="l3.290.13"></span>ἕτερον ταῖς φρεσὶ, διΐστατο δ’ ἄνω, τὴν περισταλτικὴν
<span class="lb" data-page="3.290" data-line="14" id="l3.290.14"></span>ἂν οὕτω κίνησιν, ὑπὸ τῶν ἐγκαρσίων ἐκείνων ἰνῶν ὧν
<span class="lb" data-page="3.290" data-line="15" id="l3.290.15"></span>ἔμπροσθεν εἶπον ἐπιτελουμένην, οὐδὲν μᾶλλον ἂν εἰς τὰ κάτω
<span class="lb" data-page="3.290" data-line="16" id="l3.290.16"></span>τὴν τροφὴν ὠθεῖν ἢ εἰς τὰ ἄνω συνέβαινεν. οὐ σμικρὸν οὖν
<span class="lb" data-page="3.290" data-line="17" id="l3.290.17"></span>οὐδὲ τοῦτ’ ἔργον τοῦ περιτοναίου χιτῶνος, ἢ ὑμένος, ἢ σκεπάσματος, ﻿
<span class="pb" data-page="3.291" id="p3.291"></span>
<span class="lb" data-page="3.291" data-line="1" id="l3.291.1"></span>ἢ ὅ τι καὶ βούλεταί τις ὀνομάζειν αὐτὸ τῶν κατατριβόντων
<span class="lb" data-page="3.291" data-line="2" id="l3.291.2"></span>τὸν βίον ὅλον εἰς τὴν περὶ τῶν ὀνομάτων ἔριν. οἱ
<span class="lb" data-page="3.291" data-line="3" id="l3.291.3"></span>μὲν γὰρ τὰ σύνθετα μόνα καλύμματα χιτῶνας ὀνομάζειν
<span class="lb" data-page="3.291" data-line="4" id="l3.291.4"></span>ἀξιοῦσιν, οἱ δὲ τὰ παχέα· τινὲς δ’, εἰ μὴ σύνθετά τε ἅμα
<span class="lb" data-page="3.291" data-line="5" id="l3.291.5"></span>καὶ παχέα τὴν φύσιν ὑπάρχει, τῆς προσηγορίας οὐδέπω
<span class="lb" data-page="3.291" data-line="6" id="l3.291.6"></span>μεταδιδόασιν. ὡσαύτως δὲ καὶ περὶ τῶν ὑμένων ἐρίζουσι.
<span class="lb" data-page="3.291" data-line="7" id="l3.291.7"></span>τοῖς μὲν γὰρ ἡ ἁπλότης ἀρκεῖ, τοῖς δ’ ἡ λεπτότης, τοῖς δ’
<span class="lb" data-page="3.291" data-line="8" id="l3.291.8"></span>ἀμφοῖν δεῖσθαι δοκοῦσιν, ἵν’ οὕτως ὀνομάζωνται, καὶ εἰ
<span class="lb" data-page="3.291" data-line="9" id="l3.291.9"></span>μὴ λεπτόν τε ἅμα καὶ ἁπλοῦν εἴη τὸ σκέπασμα, τοῦτ’
<span class="lb" data-page="3.291" data-line="10" id="l3.291.10"></span>οὐδέπω καλεῖν ἀξιοῦσιν ὑμένα. ἀλλ’ οἵ γε παλαιοὶ καὶ
<span class="lb" data-page="3.291" data-line="11" id="l3.291.11"></span>χιτῶνας καὶ ὑμένας καὶ μήνιγγάς γε πρὸς τούτοις ἅπαντα
<span class="lb" data-page="3.291" data-line="12" id="l3.291.12"></span>τὰ τοιαῦτα καλοῦσιν, οἷς καὶ ἡμεῖς ἑπόμενοι, τῆς μὲν
<span class="lb" data-page="3.291" data-line="13" id="l3.291.13"></span>ἐν τοῖς ὀνόμασι τερθρείας ἀποστησόμεθα, τοῦ προκειμένου
<span class="lb" data-page="3.291" data-line="14" id="l3.291.14"></span>δ’ ἑξόμεθα. τετάρτη δὲ χρεία τοῦ περιτοναίου τούτου σκεπάσματος,
<span class="lb" data-page="3.291" data-line="15" id="l3.291.15"></span>ἀκριβῶς περιτεταμένου καὶ σφίγγοντος ἅπαντα,
<span class="lb" data-page="3.291" data-line="16" id="l3.291.16"></span>πρὸς τὸ μηδ’ ἐμπνευματώσεσιν ἁλίσκεσθαι ῥᾳδίως τὰ κατὰ
<span class="lb" data-page="3.291" data-line="17" id="l3.291.17"></span>τὴν γάστερα. χρήσιμος μὲν γὰρ εἰς τοῦτο αὐτοῖς καὶ ἡ
<span class="lb" data-page="3.291" data-line="18" id="l3.291.18"></span>οἰκεία δύναμις, ᾗ χρώμενα, καθάπερ δέδεικται δι’ ἑτέρων, ἀεὶ
<span class="pb" data-page="3.292" id="p3.292"></span>
<span class="lb" data-page="3.292" data-line="1" id="l3.292.1"></span>τοῖς ἐντὸς ἑαυτῶν περιστέλλεται καὶ σφίγγει πανταχόθεν αὐτά.
<span class="lb" data-page="3.292" data-line="2" id="l3.292.2"></span>οὐ σμικρὰ δ’ οὐδ’ ἡ τοῦ περιτοναίου βοήθεια, καὶ ἡνίκα ἄν γε
<span class="lb" data-page="3.292" data-line="3" id="l3.292.3"></span>ἀῤῥωστότερα ταῦτα καὶ ἀδυνατώτερα γένηται περιστέλλεσθαι
<span class="lb" data-page="3.292" data-line="4" id="l3.292.4"></span>ῥᾳδίως ἐπὶ τοῖς τυχοῦσιν ἐδέσμασιν, ἀτμώδους τε καὶ φυσώδους
<span class="lb" data-page="3.292" data-line="5" id="l3.292.5"></span>πνεύματος ὑποπίμπλαται τὰ κατὰ τὴν γαστέρα, καὶ δῆλον
<span class="lb" data-page="3.292" data-line="6" id="l3.292.6"></span>ὡς ἀπεπτεῖσθαί τε τὴν τροφὴν ἀναγκαῖον ἐν τούτῳ, καὶ
<span class="lb" data-page="3.292" data-line="7" id="l3.292.7"></span>βραδύνειν τὴν ἀνάδοσιν. ἐῤῥωμένων δὲ συμπάντων, καὶ
<span class="lb" data-page="3.292" data-line="8" id="l3.292.8"></span>περιστελλομένων τῆς τε γαστρὸς καὶ τῶν ἐντέρων καὶ τοῦ
<span class="lb" data-page="3.292" data-line="9" id="l3.292.9"></span>περιτοναίου, καὶ εἰ πάνυ πνευματώδη τὰ ἐδηδεσμένα τύχῃ,
<span class="lb" data-page="3.292" data-line="10" id="l3.292.10"></span>καὶ πέπτεται, καὶ ἀναδίδοται ῥᾳδίως. τὸ μὲν γάρ τι τῆς
<span class="lb" data-page="3.292" data-line="11" id="l3.292.11"></span>φύσης αἱ ἐρυγαὶ κενοῦσι, <span class="milestone ed2page" data-n="4.379" data-unit="ed2page" id="ed2page.4.379"></span>τὸ δέ τι κάτω διεξέρχεται,
<span class="lb" data-page="3.292" data-line="12" id="l3.292.12"></span>ὅσον δ’ ἀτμῶδες ἅμα καὶ χρηστὸν, εἰς τὰς φλέβας ἀναλαμβάνεται.
<span class="lb" data-page="3.292" data-line="13" id="l3.292.13"></span>καὶ πρὸς ταῦτ’ οὖν ἅπαντα χρήσιμόν ἐστι τὸ περιτόναιον.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:5.10">
<span class="pb page1" data-page="3.380" id="p3.380"></span>
<span class="milestone ed1page page1" data-n="1.423" data-unit="ed1page" id="ed1page.1.423"></span>
<span class="milestone ed2page page1" data-n="4.407" data-unit="ed2page" id="ed2page.4.407"></span>
            <p>
<span class="lb" data-page="3.380" data-line="7" id="l3.380.7"></span>Περὶ δὲ τῶν τῆς τροφῆς ὀργάνων χρὴ
<span class="lb" data-page="3.380" data-line="8" id="l3.380.8"></span>διελθεῖν ἐν τῷδε, καὶ δεῖξαι τὴν ἐν αὐτοῖς δικαιοσύνην τῆς
<span class="lb" data-page="3.380" data-line="9" id="l3.380.9"></span>φύσεως. ἐπεὶ γὰρ οὔτ’ αἰσθητήριον τούτων οὐδέν ἐστιν,
<span class="lb" data-page="3.380" data-line="10" id="l3.380.10"></span>οὔτε κινήσεως ὄργανον, ἐχρῆν δήπου σμικρὰ πᾶσιν αὐτοῖς
<span class="lb" data-page="3.380" data-line="11" id="l3.380.11"></span>δοθῆναι τὰ νεῦρα κατὰ μόνην ἔτι τὴν τρίτην χρείαν, ἵν’
<span class="lb" data-page="3.380" data-line="12" id="l3.380.12"></span>ἦν διαγνωστικὰ τῶν λυπησόντων. εἰ γὰρ μηδὲ τοῦθ’ ὑπῆρχεν
<span class="lb" data-page="3.380" data-line="13" id="l3.380.13"></span>αὐτοῖς, ἀλλ’ ἦν ἀναίσθητα τῶν ἐν αὑτοῖς παθημάτων,
<span class="lb" data-page="3.380" data-line="14" id="l3.380.14"></span>οὐδὲν ἂν ἐκώλυεν ἐλαχίστῳ χρόνῳ διαφθείρεσθαι τὰ ζῶα.
<span class="lb" data-page="3.380" data-line="15" id="l3.380.15"></span>νῦν μὲν γὰρ δήξεώς τινος ἐν τοῖς ἐντέροις αἰσθανόμενοι παραχρῆμα
<span class="lb" data-page="3.380" data-line="16" id="l3.380.16"></span>τὸ λυποῦν ἀποτρίψασθαι σπεύδομεν. εἰ δ’ ἦν ἀναίσθητα
<span class="lb" data-page="3.380" data-line="17" id="l3.380.17"></span>τελέως, ἡλκώθη τε ἂν, οἶμαι, ῥᾳδίως καὶ διεβρώθη πάντα
<span class="lb" data-page="3.380" data-line="18" id="l3.380.18"></span>καὶ διεσάπη πρὸς τῶν ὁσημέραι συῤῥεόντων<span class="milestone ed1page" data-n="1.424" data-unit="ed1page" id="ed1page.1.424"></span> εἰς αὐτὰ
<span class="pb" data-page="3.381" id="p3.381"></span>
<span class="lb" data-page="3.381" data-line="1" id="l3.381.1"></span>περιττωμάτων, ὅπου καὶ νῦν, οὕτως αἰσθητικὰ γενόμενα
<span class="lb" data-page="3.381" data-line="2" id="l3.381.2"></span>καὶ μηδὲ τὸν ἐλάχιστον χρόνον ἐπιτρέποντα τοῖς δριμέσι καὶ
<span class="lb" data-page="3.381" data-line="3" id="l3.381.3"></span>δακνώδεσι περιττώμασιν ἔνδον ὑπομένειν, ὅμως ἑλκοῦται
<span class="lb" data-page="3.381" data-line="4" id="l3.381.4"></span>καὶ ξύεται καὶ διαβιβρώσκεται καὶ διασήπεται κατὰ τὴν
<span class="lb" data-page="3.381" data-line="5" id="l3.381.5"></span>πάροδον αὐτὴν μόνον ἀκράτου χολῆς, ἢ ξανθῆς ἢ μελαίνης.
<span class="lb" data-page="3.381" data-line="6" id="l3.381.6"></span>ὅθεν καί πού φησιν Ἱπποκράτης, ὅτι δυσεντερίη, ἢν
<span class="lb" data-page="3.381" data-line="7" id="l3.381.7"></span>ἀπὸ μελαίνης χολῆς ἄρξηται, θανάσιμον. εἰ δ’ ἄρχεταί τις
<span class="lb" data-page="3.381" data-line="8" id="l3.381.8"></span>ἀπὸ μελαίνης χολῆς δυσεντερία, τοσαύτην αἴσθησιν ἐχόντων
<span class="lb" data-page="3.381" data-line="9" id="l3.381.9"></span>τῶν ἐντέρων, ὡς παραχρῆμα τὸ λυποῦν ἀπωθεῖσθαι, τάχ’
<span class="lb" data-page="3.381" data-line="10" id="l3.381.10"></span>ἂν ἴσως τις ἡμᾶς ἔροιτο· πρὸς ὃν ἀποκρίνασθαι δίκαιον.
<span class="lb" data-page="3.381" data-line="11" id="l3.381.11"></span>ὅτι μὲν οὖν ἄρχεται, σαφῶς φαίνεται· τὴν δ’ αἰτίαν εἰ
<span class="lb" data-page="3.381" data-line="12" id="l3.381.12"></span>βούλει τοῦ γινομένου μαθεῖν, ἀναμνήσθητί μοι τῶν ἑλίκων,
<span class="lb" data-page="3.381" data-line="13" id="l3.381.13"></span>ἃς ὑπὲρ τοῦ μὴ ταχὺ ἐξέρχεσθαι τῶν ἐντέρων τὴν τροφὴν
<span class="lb" data-page="3.381" data-line="14" id="l3.381.14"></span>ἐδείξαμεν γεγονέναι. κατὰ γὰρ τὰς τούτων ἐπιστροφάς τε
<span class="lb" data-page="3.381" data-line="15" id="l3.381.15"></span>καὶ καμπὰς ἰσχόμενον ἐνίοτε τὸ δριμὺ περίττωμα πρῶτον
<span class="lb" data-page="3.381" data-line="16" id="l3.381.16"></span>μὲν ξύει τὸ ἔντερον, ἔπειτα δὲ καὶ διαβιβρώσκει. ὁπότε καὶ
<span class="lb" data-page="3.381" data-line="17" id="l3.381.17"></span>νῦν οὐχ ἱκανὴ γέγονεν αὐτοῖς εὐαισθησία πρὸς τὸ μηδὲν
<span class="lb" data-page="3.381" data-line="18" id="l3.381.18"></span>πάσχειν, ἀλλ’ ἑλκοῦται πολλάκις ἐπὶ δριμύτητι διαβρωθέντα
<span class="pb" data-page="3.382" id="p3.382"></span>
<span class="lb" data-page="3.382" data-line="1" id="l3.382.1"></span>περιττωμάτων, ἢ πλήθεσιν ἀμέτροις οἷον κατακλυσμῷ
<span class="lb" data-page="3.382" data-line="2" id="l3.382.2"></span>τινι βιασθέντα, τί ἂν οἰόμεθα παθεῖν αὐτὰ δυσαίσθητα
<span class="lb" data-page="3.382" data-line="3" id="l3.382.3"></span>γενόμενα; διὰ ταύτην μὲν δὴ τὴν αἰτίαν ἓν εἰς
<span class="lb" data-page="3.382" data-line="4" id="l3.382.4"></span>ἑκάστην τῶν ἑλίκων διασπείρεται νεῦρον, ὥσπερ ἀρτηρία
<span class="lb" data-page="3.382" data-line="5" id="l3.382.5"></span>καὶ φλέψ. εἰς μέντοι τὸ ἧπαρ, οὕτω μέγα τε καὶ κύριον
<span class="lb" data-page="3.382" data-line="6" id="l3.382.6"></span>σπλάγχνον, ἐλάχιστον ἐνέφυ νεῦρον, ὡς ἂν μήτε κινούμενον,
<span class="lb" data-page="3.382" data-line="7" id="l3.382.7"></span>ὥσπερ οἱ μύες, μήτ’ αἰσθήσεως περιττοτέρας δεόμενον,
<span class="lb" data-page="3.382" data-line="8" id="l3.382.8"></span>ὥσπερ τὰ ἔντερα. ταῦτα μὲν γὰρ ἡ τῶν περιττωμάτων
<span class="lb" data-page="3.382" data-line="9" id="l3.382.9"></span>δίοδος ἐνοχλεῖ· τὸ δὲ ἧπαρ ὑπὸ τῶν τεττάρων ὀργάνων ἐκκαθαίρεται,
<span class="lb" data-page="3.382" data-line="10" id="l3.382.10"></span>δυοῖν μὲν νεφροῖν, τρίτου δὲ σπληνὸς, τετάρτου
<span class="lb" data-page="3.382" data-line="11" id="l3.382.11"></span>δὲ τῆς ἐπικειμένης αὐτῷ κύστεως. ὥστ’, ἐπειδὴ μηδὲν
<span class="lb" data-page="3.382" data-line="12" id="l3.382.12"></span>ἔμελλε μένειν ἐν αὐτῷ ὑγρὸν κακόηθές τε <span class="milestone ed2page" data-n="4.408" data-unit="ed2page" id="ed2page.4.408"></span>καὶ δριμὺ,
<span class="lb" data-page="3.382" data-line="13" id="l3.382.13"></span>περιττοτέρας αἰσθήσεως οὐκ ἐδεῖτο. καὶ ταῦτα δ’ αὐτὰ τὰ
<span class="lb" data-page="3.382" data-line="14" id="l3.382.14"></span>τέτταρα μόρια τὰ καθαίροντα τὸ ἧπαρ, ὅτι μηδὲν ἔμελλεν
<span class="lb" data-page="3.382" data-line="15" id="l3.382.15"></span>ὑπὸ τῶν οἰκείων βεβλάψεσθαι περιττωμάτων, οὐκ ἐδεήθη
<span class="lb" data-page="3.382" data-line="16" id="l3.382.16"></span>πλείονος αἰσθήσεως· οὐδὲ γὰρ ἂν ἕλκειν ἠδύνατο τὰ τοιαῦτα
<span class="lb" data-page="3.382" data-line="17" id="l3.382.17"></span>περιττώματα χωρὶς τοῦ κοινωνίας τινὰς αὐτοῖς εἶναι
<span class="lb" data-page="3.382" data-line="18" id="l3.382.18"></span>κατὰ τὴν ποιότητα. καὶ γὰρ δὴ καὶ τοσούτοις ἔτεσιν
<span class="pb" data-page="3.383" id="p3.383"></span>
<span class="lb" data-page="3.383" data-line="1" id="l3.383.1"></span>ἑκάστου τῶν ζώων διαρκοῦντος, ἔστιν ἰδεῖν ἐν τῇ κύστει τῇ κατὰ
<span class="lb" data-page="3.383" data-line="2" id="l3.383.2"></span>τὸ ἧπαρ περιεχόμενόν τι τῆς ξανθῆς χολῆς, ποτὲ μὲν πλέον,
<span class="lb" data-page="3.383" data-line="3" id="l3.383.3"></span>ποτὲ δὲ ἔλαττον. ἀλλὰ καὶ ἀποθανόντων αὐτῶν, ἀφαιροῦντες
<span class="lb" data-page="3.383" data-line="4" id="l3.383.4"></span>τοῦ ἥπατος τὰς κύστεις ἅμα ταῖς χολαῖς ἐπὶ πλεῖστον φυλάττομεν,
<span class="lb" data-page="3.383" data-line="5" id="l3.383.5"></span>οὐδ’ ἐν τῷ χρόνῳ πάσχοντος αὐτῶν τοῦ σώματος.
<span class="lb" data-page="3.383" data-line="6" id="l3.383.6"></span>οὕτως ἑκάστῳ τὸ σύμφυτόν τε καὶ οἰκεῖον ἄλυπόν ἐστι τελέως.
<span class="lb" data-page="3.383" data-line="7" id="l3.383.7"></span>τούτοις μὲν οὖν τοῖς ὀργάνοις εὐλόγως οὐκ ἔδωκεν
<span class="lb" data-page="3.383" data-line="8" id="l3.383.8"></span>ἡ φύσις αἴσθησιν πλείονα, μὴ μέλλουσί ποτε βεβλάψεσθαι
<span class="lb" data-page="3.383" data-line="9" id="l3.383.9"></span>πρὸς τῶν ἐν αὐτοῖς περιεχομένων περιττωμάτων. τῇ δέ γε
<span class="lb" data-page="3.383" data-line="10" id="l3.383.10"></span>μεγάλῃ κύστει, τῇ τὸ οὖρον ἐκδεχομένῃ, καὶ βλαβερὸν ἂν
<span class="lb" data-page="3.383" data-line="11" id="l3.383.11"></span>ἐγένετο πολλάκις, εἰ μὴ ταχέως ἐξεκρίνετο τὸ δριμύτερόν
<span class="lb" data-page="3.383" data-line="12" id="l3.383.12"></span>τε καὶ χολωδέστερον οὖρον. οὐ γὰρ τῇ τῆς χολῆς ποιότητι
<span class="lb" data-page="3.383" data-line="13" id="l3.383.13"></span>συγγενὴς ὑπῆρχεν ἡ τοῦ σώματος αὐτῆς οὐσία, καθάπερ τῆς
<span class="lb" data-page="3.383" data-line="14" id="l3.383.14"></span>χοληδόχου κύστεως, ἀλλὰ τῇ τῶν οὔρων μόνον, ὧν ἕνεκα
<span class="lb" data-page="3.383" data-line="15" id="l3.383.15"></span>πρὸς τῆς φύσεως ἐγεγένητο. καὶ διὰ τοῦτο; καλῶς μὲν ἁπάντων
<span class="lb" data-page="3.383" data-line="16" id="l3.383.16"></span>ἐχόντων κατὰ τὸ ζῶον, οὔτ’ ἄλλο τι πλημμελεῖται
<span class="lb" data-page="3.383" data-line="17" id="l3.383.17"></span>καθ’ ἕκαστον τῶν μορίων, οὔθ’ ἡ τῶν ὀῤῥωδῶν περιττωμάτων
<span class="lb" data-page="3.383" data-line="18" id="l3.383.18"></span>οὐσία δριμεῖα καὶ ὀδυνηρὰ τῇ κύστει καθίσταται·
<span class="pb" data-page="3.384" id="p3.384"></span>
<span class="lb" data-page="3.384" data-line="1" id="l3.384.1"></span>σφάλματος δέ τινος ἐν τοῖς πεπτικοῖς ὀργάνοις προϋπάρξαντος,
<span class="lb" data-page="3.384" data-line="2" id="l3.384.2"></span>ὡς μηκέτι χρηστὸν γενέσθαι τὸ αἷμα, τά τ’ ἄλλα περιττώματα
<span class="lb" data-page="3.384" data-line="3" id="l3.384.3"></span>καὶ τὸ οὖρον οὕτω δριμύ τε γίνεται καὶ μοχθηρὸν,
<span class="lb" data-page="3.384" data-line="4" id="l3.384.4"></span>ὡς ξύειν τε καὶ διαβιβρώσκειν τὴν κύστιν. οὔκουν
<span class="lb" data-page="3.384" data-line="5" id="l3.384.5"></span>ἀναμένει τὸ ζῶον τηνικαῦτα τὴν κατὰ φύσιν ἔτι προθεσμίαν
<span class="lb" data-page="3.384" data-line="6" id="l3.384.6"></span>τῆς οὐρήσεως, ἀλλ’ εὐθὺς ἐκκρίνειν αὐτὸ καὶ πρὸ
<span class="lb" data-page="3.384" data-line="7" id="l3.384.7"></span>τοῦ πληρωθῆναι τὴν κύστιν ἐπείγεται. καὶ ταῦτα ἡ φύσις
<span class="lb" data-page="3.384" data-line="8" id="l3.384.8"></span>προορωμένη μειζόνων καὶ πλειόνων αὐτῇ νεύρων μετέδωκεν
<span class="lb" data-page="3.384" data-line="9" id="l3.384.9"></span>εἰς αἴσθησιν ἀκριβεστέραν.
</p>
          </article>

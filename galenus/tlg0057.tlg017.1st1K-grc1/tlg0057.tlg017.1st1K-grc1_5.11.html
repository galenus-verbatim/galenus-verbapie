<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:5.11">
<span class="pb page1" data-page="3.384" id="p3.384"></span>
<span class="milestone ed1page page1" data-n="1.424" data-unit="ed1page" id="ed1page.1.424"></span>
<span class="milestone ed2page page1" data-n="4.408" data-unit="ed2page" id="ed2page.4.408"></span>
            <p>
<span class="lb" data-page="3.384" data-line="10" id="l3.384.10"></span>Εὐλόγως δὲ καὶ τὸ πάχος τῶν σκεπόντων
<span class="lb" data-page="3.384" data-line="11" id="l3.384.11"></span>ἔξωθεν ἅπαντα τὰ προειρημένα χιτώνων, οὓς ἀπὸ τοῦ περιτοναίου
<span class="lb" data-page="3.384" data-line="12" id="l3.384.12"></span>τὴν γένεσιν ἔχειν ἐλέγομεν, οὐ τοῖς ἀξιώμασι τῶν
<span class="lb" data-page="3.384" data-line="13" id="l3.384.13"></span>ὀργάνων, οὐδὲ τοῖς μεγέθεσιν, ἀλλὰ ταῖς χρείαις ἀνάλογον
<span class="lb" data-page="3.384" data-line="14" id="l3.384.14"></span>ἡ φύσις ἔνειμεν. οὐ γὰρ ὅτι κυριώτερον ἁπάντων τούτων
<span class="lb" data-page="3.384" data-line="15" id="l3.384.15"></span>τὸ ἧπαρ, οὐδ’ ὅτι μέγα, διὰ τοῦτ’ ἦν αὐτῷ δοτέον ἰσχυρότερον
<span class="lb" data-page="3.384" data-line="16" id="l3.384.16"></span>χιτῶνα τῆς κύστεως, ἀλλ’ ἐκείνῃ μᾶλλον, ὡς ἂν πολλάκις
<span class="lb" data-page="3.384" data-line="17" id="l3.384.17"></span>ἐφ’ ἑκάστῃ νυκτὶ καὶ ἡμέρᾳ πληροῦσθαί τε μελλούσῃ
<span class="lb" data-page="3.384" data-line="18" id="l3.384.18"></span>καὶ διατείνεσθαι, καὶ αὖθις ἐκκενοῦσθαί τε καὶ συστέλλεσθαι,
<span class="pb" data-page="3.385" id="p3.385"></span>
<span class="lb" data-page="3.385" data-line="1" id="l3.385.1"></span>βέλτιον ἦν δοθῆναι ῥωμαλεώτερον σκέπασμα. τὸ γὰρ εἰς
<span class="lb" data-page="3.385" data-line="2" id="l3.385.2"></span>ἐσχάτην καλῶς ἀφιξόμενον ἐν ὀλίγῳ χρόνῳ διάτασίν τε
<span class="lb" data-page="3.385" data-line="3" id="l3.385.3"></span>καὶ σύμπτωσιν ἰσχυρὸν ἐχρῆν εἶναι, καὶ φέρειν ἱκανὸν ἑκατέρας
<span class="lb" data-page="3.385" data-line="4" id="l3.385.4"></span>ἐν μέρει τὰς διαθέσεις, ἐναντίας ἀλλήλαις ὑπαρχούσας.
<span class="lb" data-page="3.385" data-line="5" id="l3.385.5"></span>ταῦτ’ οὖν δικαίως τῇ φύσει νενέμηται, καὶ πολὺ μᾶλλον
<span class="lb" data-page="3.385" data-line="6" id="l3.385.6"></span>ἔτι τὸ τῆς οὐσίας εἶδος αὐτῆς ἑκάστου τῶν χιτώνων.
<span class="lb" data-page="3.385" data-line="7" id="l3.385.7"></span>οἱ μὲν γὰρ ἔξωθεν ἅπασι τοῖς εἰρημένοις ὀργάνοις περιβεβλημένοι
<span class="lb" data-page="3.385" data-line="8" id="l3.385.8"></span>παραπλήσιοι τοῖς ἀραχνίοις εἰσὶν, ἔνιοι μὲν καὶ
<span class="lb" data-page="3.385" data-line="9" id="l3.385.9"></span>αὐτὴν τὴν λεπτότητα, σύμπαντες δὲ τὴν ἰδέαν. οὐδεὶς γὰρ
<span class="lb" data-page="3.385" data-line="10" id="l3.385.10"></span>αὐτῶν εἰς ἶνας ἀναλύεται, καθάπερ οἱ ἔνδοθεν αὐτῶν τῶν
<span class="lb" data-page="3.385" data-line="11" id="l3.385.11"></span>ὀργάνων ἴδιοι, καθ’ οὓς ἐνεργοῦσιν, ἀλλ’ εἰσὶν ἁπλοῖ
<span class="lb" data-page="3.385" data-line="12" id="l3.385.12"></span>παντάπασι, καὶ ὅμοιοι πάντη, καὶ ἀκριβῶς ὑμενώδεις.
<span class="lb" data-page="3.385" data-line="13" id="l3.385.13"></span><span class="milestone ed2page" data-n="4.409" data-unit="ed2page" id="ed2page.4.409"></span>οἱ δ’ ἐντὸς, οἱ τὰ σώματα συνιστῶντες αὐτὰ τῶν
<span class="lb" data-page="3.385" data-line="14" id="l3.385.14"></span>μορίων, ἐν μὲν τῇ κοιλίᾳ καὶ τῷ στομάχῳ, καθότι καὶ
<span class="lb" data-page="3.385" data-line="15" id="l3.385.15"></span>πρόσθεν εἴρηται, δύο περιφερεῖς μὲν τὰς ἶνας ἔξωθεν,
<span class="lb" data-page="3.385" data-line="16" id="l3.385.16"></span>εὐθείας δ’ ἔνδοθεν ἔσχον· οἱ δὲ τῶν ἐντέρων ἐγκαρσίας ἀμφοτέρας,
<span class="lb" data-page="3.385" data-line="17" id="l3.385.17"></span>εἰς κύκλον ἀκριβῆ περιηγμένας· οἱ δὲ τῶν κύστεων
<span class="pb" data-page="3.386" id="p3.386"></span>
<span class="lb" data-page="3.386" data-line="1" id="l3.386.1"></span>εὐθείας τε καὶ περιφερεῖς καὶ λοξὰς ἔχουσι τὰς ἶνας. εἷς
<span class="lb" data-page="3.386" data-line="2" id="l3.386.2"></span>γὰρ ὢν χιτὼν ἑκατέρας εἰς ἅπαν κινήσεως εἶδος ἐπιτήδειον
<span class="lb" data-page="3.386" data-line="3" id="l3.386.3"></span>ἐκτήσατο τὴν κατασκευήν. τὴν μὲν γὰρ διὰ τῶν εὐθειῶν
<span class="lb" data-page="3.386" data-line="4" id="l3.386.4"></span>ἰνῶν κίνησιν, ἵνα ἐπισπάσηταί τι, τὴν δὲ διὰ τῶν ἐγκαρσίων,
<span class="lb" data-page="3.386" data-line="5" id="l3.386.5"></span>ἵν’ ἐκκρίνῃ, τὴν δὲ διὰ τῶν λοξῶν, ἵνα κατάσχῃ περισταλέντα
<span class="lb" data-page="3.386" data-line="6" id="l3.386.6"></span>πανταχόθεν, εὔλογον ἦν ἔχειν αὐτά. μόνων μὲν
<span class="lb" data-page="3.386" data-line="7" id="l3.386.7"></span>γὰρ τῶν ἐγκαρσίων ταθεισῶν, τὸ εὖρος συστέλλεται· μόνων
<span class="lb" data-page="3.386" data-line="8" id="l3.386.8"></span>δ’ αὖ τῶν εὐθειῶν, τὸ μῆκος βραχύνεται· ἁπασῶν δ’ ἅμα,
<span class="lb" data-page="3.386" data-line="9" id="l3.386.9"></span>καὶ τῶν εὐθειῶν καὶ τῶν ἐγκαρσίων καὶ τῶν λοξῶν, εἰς
<span class="lb" data-page="3.386" data-line="10" id="l3.386.10"></span>ἑαυτὰς συναγομένων, ὅλον συστέλλεται τὸ μόριον, ὥσπερ
<span class="lb" data-page="3.386" data-line="11" id="l3.386.11"></span>γε καὶ, μακροτέρων ἁπασῶν γενηθεισῶν, ἅπαν ἐκτείνεται.
<span class="lb" data-page="3.386" data-line="12" id="l3.386.12"></span>ταῖς μὲν οὖν κύστεσιν ἑκατέραις ἕνα μελλούσαις ἕξειν χιτῶνα,
<span class="lb" data-page="3.386" data-line="13" id="l3.386.13"></span>δι’ ἣν ὀλίγον ὕστερον αἰτίαν ἐρῶ, πᾶν εἶδος ἰνῶν ἐν αὑταῖς
<span class="lb" data-page="3.386" data-line="14" id="l3.386.14"></span>ἔχειν ἦν ἄμεινον, ἵνα καὶ πᾶν εἶδος κινήσεως ἕποιτο. τοῖς
<span class="lb" data-page="3.386" data-line="15" id="l3.386.15"></span>δ’ ἐντέροις (ἐπεὶ μήθ’ ἕλκειν, μήτε κατέχειν ἦν ἔργον, ἀλλ’
<span class="lb" data-page="3.386" data-line="16" id="l3.386.16"></span>ὠθεῖν πρόσω περιστελλομένοις) ἁπλῆς μὲν ἐδεῖτο τῆς κινήσεως,
<span class="lb" data-page="3.386" data-line="17" id="l3.386.17"></span>ἁπλῆς δὲ καὶ τῆς τῶν ἰνῶν φύσεως, οὐ μὴν τῇ
<span class="pb" data-page="3.387" id="p3.387"></span>
<span class="lb" data-page="3.387" data-line="1" id="l3.387.1"></span>γαστρί· καὶ γὰρ ἕλκειν αὐτὴν καταπινόντων, καὶ κατέχειν
<span class="lb" data-page="3.387" data-line="2" id="l3.387.2"></span>πεπτόντων, καὶ πεψάντων ἐκκρίνειν ἐχρῆν. εὐλόγως οὖν
<span class="lb" data-page="3.387" data-line="3" id="l3.387.3"></span>ἁπάσας. ἔσχε τὰς ἶνας.
</p>
          </article>

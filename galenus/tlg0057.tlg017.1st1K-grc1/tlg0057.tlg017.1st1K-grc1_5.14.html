<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:5.14">
<span class="pb page1" data-page="3.391" id="p3.391"></span>
<span class="milestone ed1page page1" data-n="1.425" data-unit="ed1page" id="ed1page.1.425"></span>
<span class="milestone ed2page page1" data-n="4.410" data-unit="ed2page" id="ed2page.4.410"></span>
            <p>
<span class="lb" data-page="3.391" data-line="8" id="l3.391.8"></span>Περὶ δὲ δὴ τῶν μυῶν, ὅσοι τῶν περιττωμάτων
<span class="lb" data-page="3.391" data-line="9" id="l3.391.9"></span>ἕνεκεν ἐγένοντο, δίκαιον ἂν εἴη λέγειν ἑξῆς. εἰσὶ
<span class="lb" data-page="3.391" data-line="10" id="l3.391.10"></span>γάρ που καὶ οὗτοι τροφῆς ὄργανα. κυριώτατα μὲν γὰρ
<span class="lb" data-page="3.391" data-line="11" id="l3.391.11"></span>καὶ πρῶτα τροφῆς ὄργανα τὰ πέπτοντα καὶ τὰ παραπέμποντα
<span class="lb" data-page="3.391" data-line="12" id="l3.391.12"></span>τὴν χρηστήν· δεύτερα δὲ τὰ καθαίροντα καὶ παραπέμποντα
<span class="lb" data-page="3.391" data-line="13" id="l3.391.13"></span>καὶ τὰ ὑποδεχόμενα τὸ περίττωμα· τρίτα δ’ ἂν
<span class="lb" data-page="3.391" data-line="14" id="l3.391.14"></span>εἴη τροφῆς ὄργανα <span class="milestone ed2page" data-n="4.411" data-unit="ed2page" id="ed2page.4.411"></span>τὰ ταῖς ἐκροαῖς αὐτῶν ἀνακείμενα.
<span class="lb" data-page="3.391" data-line="15" id="l3.391.15"></span>διττὴ δὲ καὶ τούτων ἡ διαφορά. τὰ μὲν γὰρ ἀκαίρως
<span class="lb" data-page="3.391" data-line="16" id="l3.391.16"></span>ἐκρεῖν κωλύει, τὰ δ’ ἐν καιρῷ προτρέπει. ἀκαίρως μὲν
<span class="pb" data-page="3.392" id="p3.392"></span>
<span class="lb" data-page="3.392" data-line="1" id="l3.392.1"></span>οὖν ἐκρεῖν οἱ τὴν ἕδραν ἐργαζόμενοι μύες οὐκ ἐπιτρέπουσιν,
<span class="lb" data-page="3.392" data-line="2" id="l3.392.2"></span>ἐν καιρῷ δὲ προτρέπουσιν οἱ κατὰ τὸ ἐπιγάστριον
<span class="lb" data-page="3.392" data-line="3" id="l3.392.3"></span>ἅπαντες. τῶν μὲν δὴ κατὰ τὴν ἕδραν ὁ μὲν εἷς ἄζυγός
<span class="lb" data-page="3.392" data-line="4" id="l3.392.4"></span>ἐστιν, ἐγκάρσιος αὐτῇ περιβεβλημένος, ὑπὲρ τοῦ κλείειν
<span class="lb" data-page="3.392" data-line="5" id="l3.392.5"></span>ἀκριβῶς καὶ ἰσχυρῶς τὸ ἀπευθυσμένον ἔντερον. ἐπίκειται
<span class="lb" data-page="3.392" data-line="6" id="l3.392.6"></span>δ’ αὐτῷ κατὰ τὸ ἔξω πέρας ἐγκάρσιον σῶμα, μεταξὺ μυὸς
<span class="lb" data-page="3.392" data-line="7" id="l3.392.7"></span>καὶ δέρματος ὑπάρχον τὴν οὐσίαν, ὡς ἂν ἐξ ἀμφοῖν κεκραμένον,
<span class="lb" data-page="3.392" data-line="8" id="l3.392.8"></span>οἷόν τι καὶ τὸ τῶν χειλῶν ἐστι πέρας. ἡ χρεία δὲ
<span class="lb" data-page="3.392" data-line="9" id="l3.392.9"></span>καὶ τούτῳ παραπλησία τῷ μυῒ, πλὴν ὅσον ἰσχύϊ καὶ ῥώμῃ
<span class="lb" data-page="3.392" data-line="10" id="l3.392.10"></span>τῆς ἐνεργείας ἀπολιμπάνεται. δύο δ’ οἱ λοιποὶ μύες οἱ
<span class="lb" data-page="3.392" data-line="11" id="l3.392.11"></span>λοξοὶ τὴν ἕδραν ἀνατείνουσιν, εἷς ἑκατέρωθεν ἀνωτέρω τοῦ
<span class="lb" data-page="3.392" data-line="12" id="l3.392.12"></span>στρογγύλου μυὸς ἔχοντες τὴν θέσιν. ἡ χρεία δὲ καὶ τούτων,
<span class="lb" data-page="3.392" data-line="13" id="l3.392.13"></span>ὅταν ἐπιπλεῖστον ἐκστραφῆναι συμβῇ τὴν ἕδραν ἐν
<span class="lb" data-page="3.392" data-line="14" id="l3.392.14"></span>ἰσχυραῖς προθυμίαις, ἀνασπᾷν αὐτὴν αὖθις ἄνω. καὶ ὅταν
<span class="lb" data-page="3.392" data-line="15" id="l3.392.15"></span>γε παραλυθῶσιν ἢ ἀτονήσωσιν οἱ μύες οὗτοι, χαλεπῶς καὶ
<span class="lb" data-page="3.392" data-line="16" id="l3.392.16"></span>μόγις ἀνασπᾶσθαι συμβαίνει τὴν ἕδραν, ἢ καὶ παντάπασιν
<span class="lb" data-page="3.392" data-line="17" id="l3.392.17"></span>ἐκτετραμμένην διαμένειν, ὡς τῶν χειρῶν δεῖσθαι βοηθῶν.
<span class="lb" data-page="3.392" data-line="18" id="l3.392.18"></span>οἱ μὲν δὴ κατὰ τὴν ἕδραν μύες ἕνεκα τῶν εἰρημένων χρειῶν
<span class="pb" data-page="3.393" id="p3.393"></span>
<span class="lb" data-page="3.393" data-line="1" id="l3.393.1"></span>τοσοῦτοί τε καὶ τοιοῦτοι γεγόνασι. τῶν δ’ ὀκτὼ κατὰ τὸ
<span class="lb" data-page="3.393" data-line="2" id="l3.393.2"></span>ἐπιγάστριον εὐθεῖς μὲν κατὰ τὸ μῆκος τοῦ ζώου δύο πεφύκασιν,
<span class="lb" data-page="3.393" data-line="3" id="l3.393.3"></span>ἀπὸ τῶν στέρνων ἄχρι τῶν τῆς ἥβης ὀστῶν ἐκτεταμένοι,
<span class="lb" data-page="3.393" data-line="4" id="l3.393.4"></span>κατ’ αὐτὸ μάλιστα τὸ μέσον τῇς ὅλης κοιλίας·
<span class="lb" data-page="3.393" data-line="5" id="l3.393.5"></span>ἐγκάρσιοι δ’ ἕτεροι δύο κατὰ τὸ πλάτος, ὀρθὴν πρὸς τοῖς
<span class="lb" data-page="3.393" data-line="6" id="l3.393.6"></span>εἰρημένοις ἐργαζόμενοι γωνίαν, ἅπαν ἐν κύκλῳ καλύπτουσι
<span class="lb" data-page="3.393" data-line="7" id="l3.393.7"></span>τὸ περιτόναιον· ἄλλοι δὲ τέτταρες λοξοὶ, δύο μὲν ἀπὸ τῶν
<span class="lb" data-page="3.393" data-line="8" id="l3.393.8"></span>ὑποχονδρίων ὡς ἐπὶ τὰ τῶν λαγόνων ὀστᾶ τὰς ἶνας ἐκτεταμένας
<span class="lb" data-page="3.393" data-line="9" id="l3.393.9"></span>ἔχοντες, οἱ δὲ λοιποὶ δύο, τούτους τέμνοντες ἐν
<span class="lb" data-page="3.393" data-line="10" id="l3.393.10"></span>σχήματι τοῦ Χ γράμματος, ἀπὸ τῶν πλευρῶν ὡς ἐπὶ τὰ
<span class="lb" data-page="3.393" data-line="11" id="l3.393.11"></span>καθ’ ὑπογάστριον ἐκτείνονται μέρη. ἔργον μὲν οὖν ἁπάντων
<span class="lb" data-page="3.393" data-line="12" id="l3.393.12"></span>μυῶν κοινὸν, ἐπειδὰν τείνωσι τὰς ἶνας, εἰς ἑαυτοὺς συνιζάνειν.
<span class="lb" data-page="3.393" data-line="13" id="l3.393.13"></span>ἕπεται δὲ τούτῳ, κατὰ μὲν τὴν ἕδραν, κλείεσθαι εἰς
<span class="lb" data-page="3.393" data-line="14" id="l3.393.14"></span>τοὔσχατον στόμα τὸ κάτω τοῦ παχέος ἐντέρου, κατὰ δὲ τὸ
<span class="lb" data-page="3.393" data-line="15" id="l3.393.15"></span>ἐπιγάστριον, εἴσω προσστέλλεσθαι θλιβόμενα τὰ ὑποκείμενα
<span class="lb" data-page="3.393" data-line="16" id="l3.393.16"></span>σύμπαντα. ἀλλὰ τῷ μὲν ἀποκλείεσθαι τὰ κατὰ τὴν ἕδραν
<span class="lb" data-page="3.393" data-line="17" id="l3.393.17"></span>ἐξ ἀνάγκης ἕπεται μηδὲν ἐκπίπτειν ἀκαίρως περίττωμα πρὸς
<span class="lb" data-page="3.393" data-line="18" id="l3.393.18"></span>τῆς τῶν ἐντέρων ἐνεργείας ὠθούμενον, τῷ δὲ θλίβεσθαι τὸ
<span class="pb" data-page="3.394" id="p3.394"></span>
<span class="lb" data-page="3.394" data-line="1" id="l3.394.1"></span>κατὰ τὴν γαστέρα, κεχαλασμένων δηλονότι τῶν κατὰ τὴν
<span class="lb" data-page="3.394" data-line="2" id="l3.394.2"></span>ἕδραν, ἐκκρίνεσθαι τὸ περιεχόμενον ἐν τοῖς μεγάλοις ἐντέροις.
<span class="lb" data-page="3.394" data-line="3" id="l3.394.3"></span>θαυμάσαι δὲ χρὴ κᾀνταῦθα τὴν τέχνην τῆς φύσεως
<span class="lb" data-page="3.394" data-line="4" id="l3.394.4"></span>ἐφ’ ἑκατέρου τοῦ γένους τῶν μυῶν. ἔνθα μὲν γὰρ ἐχρῆν
<span class="lb" data-page="3.394" data-line="5" id="l3.394.5"></span>κλείεσθαι τὸν ἐπὶ τῷ πέρατι τοῦ παχέος ἐντέρου πόρον,
<span class="lb" data-page="3.394" data-line="6" id="l3.394.6"></span>ἐγκαρσίας ἐνταῦθα τὰς τοῦ μυὸς ἶνας ἐποίησεν· ἐλέγετο δὲ
<span class="lb" data-page="3.394" data-line="7" id="l3.394.7"></span>καὶ πρόσθεν ἐπί τε τῆς γαστρὸς καὶ τῶν ἐντέρων καὶ τῶν
<span class="lb" data-page="3.394" data-line="8" id="l3.394.8"></span>ὑστερῶν καὶ τῶν κύστεων, ὡς αἱ τοιαῦται ἶνες κλείειν ἐπιτηδειόταται
<span class="lb" data-page="3.394" data-line="9" id="l3.394.9"></span>τὰ στόματα τῶν ὀργάνων· ἔνθα δ’ ἰσχυρῶς ἀπῶσθαι
<span class="lb" data-page="3.394" data-line="10" id="l3.394.10"></span>τὰ ὑποκείμενα, καθάπερ ὑπὸ χειρῶν τινων θλιβόμενα
<span class="lb" data-page="3.394" data-line="11" id="l3.394.11"></span>τῶν ἐπικειμένων μυῶν, ἐνταῦθα τοὺς μὲν εὐθεῖς μῦς τοῖς
<span class="lb" data-page="3.394" data-line="12" id="l3.394.12"></span>ἐγκαρσίοις,<span class="milestone ed1page" data-n="1.426" data-unit="ed1page" id="ed1page.1.426"></span> τοὺς λοξοὺς δ’ ἀλλήλοις ἐπέβαλε κατ’ ὀρθὴν
<span class="lb" data-page="3.394" data-line="13" id="l3.394.13"></span>γωνίαν, ὥσπερ καὶ ἡμεῖς αὐτοὶ τὰς χεῖρας ἀλλήλαις
<span class="lb" data-page="3.394" data-line="14" id="l3.394.14"></span>ἐπιβάλλομεν ἀντιστρόφως, ὅταν ἰσχυρῶς ἀπῶσαί τι καὶ
<span class="lb" data-page="3.394" data-line="15" id="l3.394.15"></span>θλίψαι βουληθῶμεν. οὕτω δὲ καὶ ὁ ἀριθμὸς ἑκάστου τῶν
<span class="lb" data-page="3.394" data-line="16" id="l3.394.16"></span>μυῶν αὐτῇ προμηθῶς ἐξεύρηται· τῶν μὲν γὰρ κατὰ τὴν
<span class="lb" data-page="3.394" data-line="17" id="l3.394.17"></span>ἕδραν, ὡς ἤδη δέδεικται, τῶν δὲ κατὰ τὸ ἐπιγάστριον, ὡς
<span class="pb" data-page="3.395" id="p3.395"></span>
<span class="lb" data-page="3.395" data-line="1" id="l3.395.1"></span>νῦν ἐροῦμεν. εἰ γὰρ δὴ κατὰ μὲν τὰς τῶν ἰνῶν θέσεις αἱ
<span class="lb" data-page="3.395" data-line="2" id="l3.395.2"></span>τῶν ὀργάνων ἐνέργειαι γίνονται, τέτταρες δ’ εἰσὶν αἱ πασῶν
<span class="lb" data-page="3.395" data-line="3" id="l3.395.3"></span>θέσεις αὐτῶν, <span class="milestone ed2page" data-n="4.412" data-unit="ed2page" id="ed2page.4.412"></span>εὐθεῖά τε καὶ ἐγκάρσιος καὶ λοξαὶ
<span class="lb" data-page="3.395" data-line="4" id="l3.395.4"></span>διτταὶ, δῆλον ὡς ὁ πρῶτος ἀριθμὸς τῶν τεττάρων ἅπασαν
<span class="lb" data-page="3.395" data-line="5" id="l3.395.5"></span>ἰνῶν θέσιν ἐν αὑτῷ περιλαμβάνει. καὶ τοίνυν, ἐπειδὴ δίδυμόν
<span class="lb" data-page="3.395" data-line="6" id="l3.395.6"></span>ἐστιν ἀριστεροῖς καὶ δεξιοῖς τὸ σῶμα καὶ ἴσον ἀκριβῶς,
<span class="lb" data-page="3.395" data-line="7" id="l3.395.7"></span>ἑκατέρωθεν μὲν τέτταρες, οἱ σύμπαντες δ’ ὀκτὼ γεγόνασιν,
<span class="lb" data-page="3.395" data-line="8" id="l3.395.8"></span>ἴσοι μὲν τὸ μέγεθος, ἴσοι δὲ τὸ πλῆθος, ὅμοιοι
<span class="lb" data-page="3.395" data-line="9" id="l3.395.9"></span>δὲ τῶν ἰνῶν ταῖς θέσεσιν, ὡς μηδὲν μήτ’ ἀποδεῖν, μήτε
<span class="lb" data-page="3.395" data-line="10" id="l3.395.10"></span>πλεονεκτεῖν ἑτέρου τὸν ἕτερον. οἱ μὲν γὰρ ὀρθοὶ καὶ
<span class="lb" data-page="3.395" data-line="11" id="l3.395.11"></span>κατὰ τὸ μῆκος ἐκτεταμένοι, παρ’ ἑκάτερα τὰ μέρη τοῦ ξιφοειδοῦς
<span class="lb" data-page="3.395" data-line="12" id="l3.395.12"></span>χόνδρου τὴν ἄνωθεν ἔκφυσιν ἔχοντες, ἐπὶ τὰ τῆς
<span class="lb" data-page="3.395" data-line="13" id="l3.395.13"></span>ἥβης ὀστᾶ καταφέρονται, ψαύοντες ἀλλήλων, εὐθείας μὲν
<span class="lb" data-page="3.395" data-line="14" id="l3.395.14"></span>τὰς ἶνας ἄνωθεν κάτω φερομένας ὡσαύτως ἔχοντες, ἴσοι
<span class="lb" data-page="3.395" data-line="15" id="l3.395.15"></span>δ’ ἀκριβῶς οὐ τὸ μῆκος μόνον, ἀλλὰ καὶ τὸ πλάτος καὶ
<span class="lb" data-page="3.395" data-line="16" id="l3.395.16"></span>τὸ βάθος ἀλλήλοις ὑπάρχοντες. οἱ δ’ ὑπ’ αὐτοῖς ἐγκάρσιοι,
<span class="lb" data-page="3.395" data-line="17" id="l3.395.17"></span>κατειληφότες ὁ μὲν τὸ δεξιὸν ἅπαν τοῦ περιτοναίου μέρος,
<span class="lb" data-page="3.395" data-line="18" id="l3.395.18"></span>ὁ δὲ τὸ ἀριστερὸν, ἴσοι καὶ αὐτοὶ καὶ ὅμοιοι κατὰ πάνθ’
<span class="pb" data-page="3.396" id="p3.396"></span>
<span class="lb" data-page="3.396" data-line="1" id="l3.396.1"></span>ὑπάρχοντες, ὑποβεβλήκασι τοῖς μὲν εἰρημένοις δύο μυσὶ τὸ
<span class="lb" data-page="3.396" data-line="2" id="l3.396.2"></span>νευρῶδες σφῶν αὐτῶν, τοῖς δ’ ἄλλοις τὸ σαρκῶδες. ἐκεῖνοι
<span class="lb" data-page="3.396" data-line="3" id="l3.396.3"></span>δ’ αὖ πάλιν τούτοις ἐπιβαίνοντες ἐκτείνονται καὶ αὐτοὶ ταῖς
<span class="lb" data-page="3.396" data-line="4" id="l3.396.4"></span>καλουμέναις ἀπονευρώσεσιν ἐπὶ τοὺς εὐθεῖς τε καὶ μέσους
<span class="lb" data-page="3.396" data-line="5" id="l3.396.5"></span>μῦς, οὐδαμῆ παραλλάττοντες οὐδὲν οἱ δεξιοὶ τῶν ἀριστερῶν,
<span class="lb" data-page="3.396" data-line="6" id="l3.396.6"></span>ἀλλ’ ἴσοι τε καὶ ὅμοιοι πάντη τὰς ἶνας, οἱ μὲν ἀπὸ τῶν
<span class="lb" data-page="3.396" data-line="7" id="l3.396.7"></span>λαγόνων ἐπὶ τὸ ὑποχόνδριον ἑκάτερος τὸ καθ’ ἑαυτὸν ἀναφερόμενοι,
<span class="lb" data-page="3.396" data-line="8" id="l3.396.8"></span>οἱ δ’ ἀπὸ τῶν πλευρῶν εἰς τὰ πρόσω καταφερομένας
<span class="lb" data-page="3.396" data-line="9" id="l3.396.9"></span>ἔχοντες. ὥστ’, ἐπειδὴ τέτταρες αἱ πᾶσαι θέσεις εἰσὶν
<span class="lb" data-page="3.396" data-line="10" id="l3.396.10"></span>ἰνῶν, εὐλόγως καὶ οἱ μύες ἑκατέρωθεν τοσοῦτοι γεγόνασιν.
<span class="lb" data-page="3.396" data-line="11" id="l3.396.11"></span>οὐκοῦν οὐδ’ ἄχρι λόγου δυνατόν ἐστιν αὐτοῖς ἐπινοῆσαι
<span class="lb" data-page="3.396" data-line="12" id="l3.396.12"></span>προστιθέμενον ἕτερον μῦν· ἤτοι γὰρ εὐθὺς, ἢ ἐγκάρσιος,
<span class="lb" data-page="3.396" data-line="13" id="l3.396.13"></span>ἢ λοξὸς κείσεται, ὥστε καὶ ἐκ περιττοῦ προσκείσεται· οὐ
<span class="lb" data-page="3.396" data-line="14" id="l3.396.14"></span>μὴν οὐδὲ ἀφαιρούμενον ἄνευ μεγάλης ζημίας. εἰ μὲν γάρ
<span class="lb" data-page="3.396" data-line="15" id="l3.396.15"></span>τινα τῶν ἐγκαρσίων ἀφέλοις, ἡ τῶν εὐθέων μυῶν τάσις,
<span class="lb" data-page="3.396" data-line="16" id="l3.396.16"></span>οὐκ ἔχουσα τὴν ἀντιτεταγμένην, ἄνισόν τε καὶ ἄδικον ἐργάσεται
<span class="lb" data-page="3.396" data-line="17" id="l3.396.17"></span>τῶν ὑποκειμένων τὴν θλίψιν, ὡς ἐπὶ τὰς νόθους
<span class="lb" data-page="3.396" data-line="18" id="l3.396.18"></span>πλευρὰς καὶ τὰς λαγόνας ἐξωθεῖσθαι πάντα· εἰ δ’ αὖ
<span class="pb" data-page="3.397" id="p3.397"></span>
<span class="lb" data-page="3.397" data-line="1" id="l3.397.1"></span>τῶν εὐθέων ἀπολωλότα νοήσαις τινὰ, τῶν ἐγκαρσίων μενόντων,
<span class="lb" data-page="3.397" data-line="2" id="l3.397.2"></span>ἐπὶ τὰ μέσα τῆς γαστρὸς τἀκ τῶν λαγόνων ἅπαντα
<span class="lb" data-page="3.397" data-line="3" id="l3.397.3"></span>καὶ τὰ κατὰ τὰς νόθους πλευρὰς ἀπωσθήσεται, ὥσπερ γε
<span class="lb" data-page="3.397" data-line="4" id="l3.397.4"></span>καὶ τῶν λοξῶν ὁποτέρους ἂν ἐξέλῃς, ἐπὶ τὴν τῶν ἀποδεομένων
<span class="lb" data-page="3.397" data-line="5" id="l3.397.5"></span>χώραν οἱ μένοντες ἐκθλίβουσι τὰ ὑποκείμενα. χρὴ
<span class="lb" data-page="3.397" data-line="6" id="l3.397.6"></span>δ’ οὐχ οὕτως, ἀλλὰ πάντοθεν ἰσοῤῥόπως αὐτὰ θλίβεσθαι.
<span class="lb" data-page="3.397" data-line="7" id="l3.397.7"></span>κᾀν τῷδε δῆλον, ὡς οὐκ ἦν ἄμεινον ἐλάττους τὸ πλῆθος
<span class="lb" data-page="3.397" data-line="8" id="l3.397.8"></span>τῶν ὀκτὼ γενέσθαι. ἐδείχθη δ’, ὅτι μηδὲ πλείους. ὥστ’
<span class="lb" data-page="3.397" data-line="9" id="l3.397.9"></span>οὔθ’ ὑπερβάλλων, οὔτ’ ἐλλείπων τῆς χρείας ὁ ἀριθμὸς,
<span class="lb" data-page="3.397" data-line="10" id="l3.397.10"></span>ἀλλ’ ἀκριβῶς δίκαιος αὐτῶν τε τούτων τῶν κατὰ τὸ ἐπιγάστριον
<span class="lb" data-page="3.397" data-line="11" id="l3.397.11"></span>μυῶν ὀκτὼ γενομένων καὶ πρὸς τούτοις ἔτι τῶν
<span class="lb" data-page="3.397" data-line="12" id="l3.397.12"></span>κατὰ τὴν ἕδραν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:5.15">
<span class="pb page1" data-page="3.397" id="p3.397"></span>
<span class="milestone ed1page page1" data-n="1.426" data-unit="ed1page" id="ed1page.1.426"></span>
<span class="milestone ed2page page1" data-n="4.412" data-unit="ed2page" id="ed2page.4.412"></span>
            <p>
<span class="lb" data-page="3.397" data-line="13" id="l3.397.13"></span>Ἐμοὶ μὲν οὖν ἱκανὰ καὶ ταῦτα τὴν τέχνην
<span class="lb" data-page="3.397" data-line="14" id="l3.397.14"></span>τῆς φύσεως ἐνδείξασθαι· σοὶ δ’ εἴπερ οὐκ ἀρκεῖ, τάχα ἄν
<span class="lb" data-page="3.397" data-line="15" id="l3.397.15"></span>σε πείσαιμι διὰ τῶνδε. τὸ δεδειγμένον τῆς ἐνεργείας τῶν
<span class="lb" data-page="3.397" data-line="16" id="l3.397.16"></span>μυῶν ἐν ἅπασι τοῖς μέρεσι τῆς γαστρὸς ἰσόῤῥοπον ἐκ τοῦ
<span class="lb" data-page="3.397" data-line="17" id="l3.397.17"></span>θλίβειν αὐτὰ πανταχόθεν ὁμοίως ἀναγκάζει τε καὶ βιάζεται
<span class="pb" data-page="3.398" id="p3.398"></span>
<span class="lb" data-page="3.398" data-line="1" id="l3.398.1"></span>πρὸς τοὺς εἴκοντας ὑποχωρεῖν τόπους τὰ περιεχόμενα.
<span class="lb" data-page="3.398" data-line="2" id="l3.398.2"></span>δυοῖν δ’ ὄντοιν πόροιν, ἄνω μὲν τοῦ κατὰ τὸν στόμαχον,
<span class="lb" data-page="3.398" data-line="3" id="l3.398.3"></span>ἐν δὲ τοῖς κάτω τοῦ κατὰ τὸ ἀπευθυσμένον ἔντερον, ᾧ
<span class="lb" data-page="3.398" data-line="4" id="l3.398.4"></span>κατὰ τὸ πέρας ἐπικεῖσθαι τὴν ἕδραν ἐλέγομεν, ἄμεινον ἦν
<span class="lb" data-page="3.398" data-line="5" id="l3.398.5"></span>δήπου, διὰ τοῦ κάτω πόρου τὸ περίττωμα πᾶν ἐκκενοῦσθαι.
<span class="lb" data-page="3.398" data-line="6" id="l3.398.6"></span>τοῦτο δ’ οὐδέπω τῶν ὀκτὼ μυῶν ἡ κατασκευὴ παρέχειν
<span class="lb" data-page="3.398" data-line="7" id="l3.398.7"></span><span class="milestone ed2page" data-n="4.413" data-unit="ed2page" id="ed2page.4.413"></span>ἐστὶν ἱκανὴ, μηδὲν μᾶλλον εἰς τὴν ἕδραν ἢ
<span class="lb" data-page="3.398" data-line="8" id="l3.398.8"></span>τὸν στόμαχον ἐκθλίβειν δυναμένη. τὸ γὰρ ἐξ ἅπαντος μέρους
<span class="lb" data-page="3.398" data-line="9" id="l3.398.9"></span>ἰσόῤῥοπον τῆς θλίψεως εἰς ἑκατέρους πόρους ὁμοίως
<span class="lb" data-page="3.398" data-line="10" id="l3.398.10"></span>ἔμελλε προωθεῖν ἅπαντα τὰ τοῖς θλιβομένοις ὀργάνοις περιεχόμενα,
<span class="lb" data-page="3.398" data-line="11" id="l3.398.11"></span>μηδενὸς ἔξωθεν ἐπιτεχνηθέντος τῇ φύσει σοφίσματος,
<span class="lb" data-page="3.398" data-line="12" id="l3.398.12"></span>ὃ προτρέψει μὲν ἐπὶ τὴν κάτω φορὰν, ἀποτρέψει δὲ
<span class="lb" data-page="3.398" data-line="13" id="l3.398.13"></span>τῆς ἄνω. τί δὴ τοῦτ’ ἔστι τὸ σόφισμα, καὶ διὰ τίνος ὀργάνου
<span class="lb" data-page="3.398" data-line="14" id="l3.398.14"></span>γίγνεται, προσέχοντος ἀκροατοῦ δεῖται τὸν νοῦν.
<span class="lb" data-page="3.398" data-line="15" id="l3.398.15"></span>ἔστι τις μῦς μέγας στρογγύλος, ὃν ὀνομάζουσιν μὲν ἐν δίκῃ
<span class="lb" data-page="3.398" data-line="16" id="l3.398.16"></span>διάφραγμα, διαφράττοντα τῶν τῆς τροφῆς ἀγγείων τὰ τοῦ
<span class="lb" data-page="3.398" data-line="17" id="l3.398.17"></span>πνεύματος ὄργανα· τῶν μὲν γὰρ ὑπέρκειται πάντων, τοῖς
<span class="pb" data-page="3.399" id="p3.399"></span>
<span class="lb" data-page="3.399" data-line="1" id="l3.399.1"></span>δ’ ὑποβέβληται. χρεία δ’ αὐτοῦ τῇ φύσει πρὸ τοῦ διαφράττειν,
<span class="lb" data-page="3.399" data-line="2" id="l3.399.2"></span>ἑτέρα μὲν μείζων, ὡς ἀναπνοῆς ὀργάνου, δευτέρα
<span class="lb" data-page="3.399" data-line="3" id="l3.399.3"></span>δ’ ἡ νῦν εἰρησομένη. ἀπὸ τῶν κατὰ τὰ στέρνα περάτων
<span class="lb" data-page="3.399" data-line="4" id="l3.399.4"></span>τῶν κάτω τὴν ἀρχὴν τῆς ἄνωθεν ἐκφύσεως ἔχον, ἵνα περ
<span class="lb" data-page="3.399" data-line="5" id="l3.399.5"></span>καὶ αἱ τῶν εὐθέων μυῶν τῶν κατὰ τὸ ἐπιγάστριον ἀνήρτηνται
<span class="lb" data-page="3.399" data-line="6" id="l3.399.6"></span>κεφαλαὶ, κᾄπειτ’ ἐντεῦθεν ἐφ’ ἑκάτερα παρὰ τὰ τῶν
<span class="lb" data-page="3.399" data-line="7" id="l3.399.7"></span>νόθων πλευρῶν πέρατα κατερχόμενον, ὀπίσω τε ἅμα καὶ
<span class="lb" data-page="3.399" data-line="8" id="l3.399.8"></span>κάτω λοξὸν ἱκανῶς γίνεται. καὶ τοῦτό ἐστι τὸ σόφισμα
<span class="lb" data-page="3.399" data-line="9" id="l3.399.9"></span>τῶν ἱκανῶς θλιβόντων ἐκ παντὸς μέρους ὁμοίως μυῶν, οὐκ
<span class="lb" data-page="3.399" data-line="10" id="l3.399.10"></span>εἰς τὸν στόμαχον, ἀλλ’ εἰς τὴν ἕδραν ἐξωθεῖσθαι πάντα.
<span class="lb" data-page="3.399" data-line="11" id="l3.399.11"></span>νόησον γάρ μοι δύο χεῖρας ἐπιβεβλημένας ἀλλήλαις κατὰ
<span class="lb" data-page="3.399" data-line="12" id="l3.399.12"></span>τοὺς καρποὺς, διϊσταμένας δ’ ἀεὶ, καὶ μᾶλλον ἄχρι τῶν
<span class="lb" data-page="3.399" data-line="13" id="l3.399.13"></span>κατὰ τοὺς δακτύλους περάτων. ἔστω δ’ αὐτῶν ἐπὶ τῆς ὑποκειμένης
<span class="lb" data-page="3.399" data-line="14" id="l3.399.14"></span>ἤτοι σπόγγος, ἢ σταῖς τι, ἤ τι τοιοῦτον ἕτερον
<span class="lb" data-page="3.399" data-line="15" id="l3.399.15"></span>ἐπικείμενον, οἷον τῆς ὑπερκειμένης προσιούσης τε καὶ περιστελλομένης
<span class="lb" data-page="3.399" data-line="16" id="l3.399.16"></span>ἐκθλίβεσθαι ῥᾳδίως. κᾀμοὶ ταύταις ταῖς χερσὶν
<span class="lb" data-page="3.399" data-line="17" id="l3.399.17"></span>ἀνάλογον ἔχειν, τῇ μὲν ὑποκειμένῃ τὸ διάφραγμα, τῇ
<span class="lb" data-page="3.399" data-line="18" id="l3.399.18"></span>δ’ ὑπερκειμένῃ τοὺς κατὰ τὸ ἐπιγάστριον ἅπαντας ἐπινόησον
<span class="pb" data-page="3.400" id="p3.400"></span>
<span class="lb" data-page="3.400" data-line="1" id="l3.400.1"></span>
<span class="lb" data-page="3.400" data-line="2" id="l3.400.2"></span>μῦς, τῷ μὲν ὑψηλῷ καὶ μέσῳ δακτύλῳ τοὺς εὐθεῖς,
<span class="lb" data-page="3.400" data-line="3" id="l3.400.3"></span>τοῖς δ’ ἐφ’ ἑκάτερα τοὺς ἄλλους. ἔπειθ’, ὡς ἐκεῖνοι περιλαμβάνοντες
<span class="lb" data-page="3.400" data-line="4" id="l3.400.4"></span>ἐκθλίβουσι τὸ σταῖς, οὕτω τοὺς μῦς νόει θλίβοντας
<span class="lb" data-page="3.400" data-line="5" id="l3.400.5"></span>τὴν γαστέρα. τί δὴ οὖν ἐντεῦθεν εἰκὸς συμβαίνειν;
<span class="lb" data-page="3.400" data-line="6" id="l3.400.6"></span>ἆρ’ οὐκ ὠθεῖσθαι τἀντὸς κάτω, οἷον ὑπὸ δυοῖν πιεζόμενα
<span class="lb" data-page="3.400" data-line="7" id="l3.400.7"></span>χειρῶν, ἁπτομένων μὲν ἀλλήλων κατὰ τοὺς καρποὺς, διεστηκυιῶν
<span class="lb" data-page="3.400" data-line="8" id="l3.400.8"></span>δ’ ἐπὶ πλεῖστον κάτω; εἴπερ οὖν κἀν ταῖς χερσὶ
<span class="lb" data-page="3.400" data-line="9" id="l3.400.9"></span>συνιούσαις τε καὶ θλιβούσαις τὰ μεταξὺ πρὸς τὰ διεστῶτα
<span class="lb" data-page="3.400" data-line="10" id="l3.400.10"></span>αὐτῶν μέρη πάντ’ ἐκθλίβεται, δῆλον ὡς κᾀνταῦθα πάντ’
<span class="lb" data-page="3.400" data-line="11" id="l3.400.11"></span>ὠθήσεται κάτω. ταύτῃ γὰρ ἐπὶ πλεῖστον διεστήκασιν οἱ
<span class="lb" data-page="3.400" data-line="12" id="l3.400.12"></span>κατὰ τὸ ἐπιγάστριον μύες τῶν φρενῶν, (ἔστι γὰρ τοῦτ’ ὄνομα
<span class="lb" data-page="3.400" data-line="13" id="l3.400.13"></span>τοῦ διαφράγματος,) ἄνω δ’ ἐπιβεβήκασί τε καὶ ψαύουσιν,
<span class="lb" data-page="3.400" data-line="14" id="l3.400.14"></span>ἐν μὲν τοῖς κατὰ τὰ στέρνα μέρεσιν οἱ μακροὶ, τούτων δ’
<span class="lb" data-page="3.400" data-line="15" id="l3.400.15"></span>ἑκατέρωθεν οἱ λοιποὶ πάντες. ἆρ’ οὖν ταῦτα μόνα θαυμαστῶς
<span class="lb" data-page="3.400" data-line="16" id="l3.400.16"></span>τῇ φύσει παρεσκεύασται πρὸς τὴν τῶν περιττωμάτων
<span class="lb" data-page="3.400" data-line="17" id="l3.400.17"></span>ἔκκρισιν, ἠμέληται δέ που καὶ παρῶπταί τι κᾂν εἰ
<span class="lb" data-page="3.400" data-line="18" id="l3.400.18"></span>σμικρόν; ἀλλὰ τοῦτό γε καὶ πάνυ θαυμάζειν αὐτὴν δίκαιον,
<span class="pb" data-page="3.401" id="p3.401"></span>
<span class="lb" data-page="3.401" data-line="1" id="l3.401.1"></span>ὅτι πρὸς τὸ κατορθοῦν οὕτω μεγάλα καὶ τῶν ἐξ ἀνάγκης
<span class="lb" data-page="3.401" data-line="2" id="l3.401.2"></span>ἀκολουθησόντων βλαβερῶν οὐκ ἀμελεῖ τῆς ἐπανορθώσεως.
<span class="lb" data-page="3.401" data-line="3" id="l3.401.3"></span>ὥσπερ γὰρ οὐκ ἤρκεσεν αὐτῇ τοὺς κατὰ τὸ ἐπιγάστριον
<span class="lb" data-page="3.401" data-line="4" id="l3.401.4"></span>ὀκτὼ μῦς ἀκριβῶς ἅπαντα τὰ ὑποκείμενα θλίβειν τε καὶ
<span class="lb" data-page="3.401" data-line="5" id="l3.401.5"></span>πιλεῖν ἔσω δυναμένους <span class="milestone ed1page" data-n="1.427" data-unit="ed1page" id="ed1page.1.427"></span>ἀπεργάσασθαι μόνον, ἀλλὰ
<span class="lb" data-page="3.401" data-line="6" id="l3.401.6"></span>καὶ τὰς φρένας αὐτοῖς ὑπέτεινε λοξὰς ὑπὲρ τοῦ μηδὲν ἐπανέρχεσθαί
<span class="lb" data-page="3.401" data-line="7" id="l3.401.7"></span>ποτε εἰς τὸν στόμαχον, οὕτω καὶ αὐταῖς ταῖς
<span class="lb" data-page="3.401" data-line="8" id="l3.401.8"></span>φρεσὶ βοηθοὺς κατεσκεύασε τοὺς κατὰ τὰ μεσοπλεύρια
<span class="lb" data-page="3.401" data-line="9" id="l3.401.9"></span>καλουμένους μῦς. εἷς γὰρ δὴ διάφραγμα τοῦτο μῦς ὂν
<span class="lb" data-page="3.401" data-line="10" id="l3.401.10"></span>ὑπὸ τῶν ὀκτὼ τῶν κατὰ τὸ ἐπιγάστριον, μεγάλων τε καὶ
<span class="lb" data-page="3.401" data-line="11" id="l3.401.11"></span>πολλῶν ὑπαρχόντων, ἔμελλε δή που κινηθήσεσθαί ποτε
<span class="lb" data-page="3.401" data-line="12" id="l3.401.12"></span>πάνυ ῥᾳδίως, εἴς τε δὴ τὴν τοῦ θώρακος εὐρυχωρίαν ἀνατραπήσεσθαι
<span class="lb" data-page="3.401" data-line="13" id="l3.401.13"></span>κᾀν τούτῳ τῆς θλίψεως ἐκλύσειν τὴν ἰσχύν.
<span class="lb" data-page="3.401" data-line="14" id="l3.401.14"></span>ἵν’ οὖν μὴ γίγνοιτο τοῦτο, τοὺς κατὰ τὰς πλευρὰς τοῦ
<span class="lb" data-page="3.401" data-line="15" id="l3.401.15"></span>θώρακος <span class="milestone ed2page" data-n="4.414" data-unit="ed2page" id="ed2page.4.414"></span>ἅπαντας μῦς οἵους τείνεσθαί τε καὶ προστέλλειν
<span class="lb" data-page="3.401" data-line="16" id="l3.401.16"></span>ἔσω τὸν θώρακα παρεσκεύασεν, ὥστε, τῆς ἄνω πάσης
<span class="lb" data-page="3.401" data-line="17" id="l3.401.17"></span>κοιλότητος ἐκ παντὸς μέρους ἐσφιγμένης, ἀποροῦν τὸ
<span class="lb" data-page="3.401" data-line="18" id="l3.401.18"></span>διάφραγμα τῆς ὑποδεξομένης αὐτὸ χώρας ἑδραῖον φυλάττεσθαι.
<span class="pb" data-page="3.402" id="p3.402"></span>
<span class="lb" data-page="3.402" data-line="1" id="l3.402.1"></span>καὶ μὴν αὖ πάλιν, εἰ πάντας ἐντείνοιτο τὸ ζῶον
<span class="lb" data-page="3.402" data-line="2" id="l3.402.2"></span>μῦς, τούς τε κατὰ τὸν θώρακα καὶ τὸ ἐπιγάστριον,
<span class="lb" data-page="3.402" data-line="3" id="l3.402.3"></span>ἀνεῳγμένον δὲ φυλάττοι τὸν λάρυγγα, δῆλον ὡς ἐκφύσησις
<span class="lb" data-page="3.402" data-line="4" id="l3.402.4"></span>γίνοιτο ἂν ἐν τῷδε, καὶ οὕτως πάλιν ἀπολείποιτο τὸ τῆς
<span class="lb" data-page="3.402" data-line="5" id="l3.402.5"></span>ἀποπατήσεως ἔργον. ἵνα οὖν ἀπνευστὶ τηνικαῦτ’ ἔχοι τὸ
<span class="lb" data-page="3.402" data-line="6" id="l3.402.6"></span>ζῶον, οὐκ ὀλίγους μῦς περιέστησε τῷ λάρυγγι, τοὺς μὲν
<span class="lb" data-page="3.402" data-line="7" id="l3.402.7"></span>κλείειν αὐτὸν, τοὺς δ’ ἀνοιγνύναι πεφυκότας. ἀλλὰ τούτους
<span class="lb" data-page="3.402" data-line="8" id="l3.402.8"></span>μὲν ἐν τῇ τῶν κατὰ τὸν τράχηλον ἐξηγήσει μορίων
<span class="lb" data-page="3.402" data-line="9" id="l3.402.9"></span>ἐροῦμεν, οἷοί τ’ εἰσὶ καὶ ὅπως ἑκάτερον ὧν εἴπομεν ἐνεργοῦσιν·
<span class="lb" data-page="3.402" data-line="10" id="l3.402.10"></span>ὡσαύτως δὲ καὶ περὶ τῶν κατὰ τὰς πλευρὰς ἐν τῇ
<span class="lb" data-page="3.402" data-line="11" id="l3.402.11"></span>τοῦ θώρακος ἐξηγήσει λελέξεται. πρὸς δὲ τὰ παρόντα καὶ
<span class="lb" data-page="3.402" data-line="12" id="l3.402.12"></span>τοῦτ’ ἀπόχρη γινώσκεσθαι μόνον, ὡς οὐδὲν οὐδαμοῦ τῇ
<span class="lb" data-page="3.402" data-line="13" id="l3.402.13"></span>φύσει κατ’ οὐδένα τρόπον ἠμέληται, προγινωσκούσῃ καὶ
<span class="lb" data-page="3.402" data-line="14" id="l3.402.14"></span>προορωμένῃ τὰ κατ’ ἀνάγκην ἀκολουθήσοντα τοῖς ἕνεκά
<span class="lb" data-page="3.402" data-line="15" id="l3.402.15"></span>του γινομένοις, καὶ φθανούσῃ πάντων ἐπανορθώματα παρασκευάζεσθαι.
<span class="lb" data-page="3.402" data-line="16" id="l3.402.16"></span>καὶ μέν γε καὶ ταύτης τῆς παρασκευῆς ἡ
<span class="lb" data-page="3.402" data-line="17" id="l3.402.17"></span>εὐπορία θαυμαστῆς ἐστιν ἐπίδειγμα σοφίας. ὥσπερ γὰρ
<span class="pb" data-page="3.403" id="p3.403"></span>
<span class="lb" data-page="3.403" data-line="1" id="l3.403.1"></span>τὰς φρένας ἑτέρου τινὸς ἕνεκα γεγενημένας ἐκ τῆς κατὰ
<span class="lb" data-page="3.403" data-line="2" id="l3.403.2"></span>τὴν θέσιν λοξότητος εἰς τὴν τῶν περιττωμάτων ἔκκρισιν
<span class="lb" data-page="3.403" data-line="3" id="l3.403.3"></span>ὠφελίμως ἀπειργάσατο, κατὰ τὸν αὐτὸν λόγον ἑτέρων χάριν
<span class="lb" data-page="3.403" data-line="4" id="l3.403.4"></span>ἔργων μεγάλων τούς τε κατὰ τὸν λάρυγγα καὶ τὸν
<span class="lb" data-page="3.403" data-line="5" id="l3.403.5"></span>θώρακα μῦς ἐργασαμένη συνεχρήσατο αὐτοῖς καὶ πρὸς
<span class="lb" data-page="3.403" data-line="6" id="l3.403.6"></span>τοῦτο. καὶ γὰρ οὖν καὶ αὐτοὺς τοὺς κατὰ τὸ ἐπιγάστριον
<span class="lb" data-page="3.403" data-line="7" id="l3.403.7"></span>ἅμα μὲν πρόβλημά τι καὶ σκέπασμα τῶν ὑποβεβλημένων,
<span class="lb" data-page="3.403" data-line="8" id="l3.403.8"></span>ἅμα δ’ ἐκκρίσεως περιττωμάτων ὄργανα δημιουργήσασα, συγχρῆται
<span class="lb" data-page="3.403" data-line="9" id="l3.403.9"></span>καὶ τούτοις πρός τε τὴν τῆς μεγάλης ἐκφυσήσεως
<span class="lb" data-page="3.403" data-line="10" id="l3.403.10"></span>καὶ φωνῆς γένεσιν, ἤδη δὲ καὶ πρὸς τὴν τῶν ἐμβρύων
<span class="lb" data-page="3.403" data-line="11" id="l3.403.11"></span>ἀποκύησιν, καὶ πρὸς τὴν ὑπὸ Πραξαγόρου συνήθως ὀνομαζομένην
<span class="lb" data-page="3.403" data-line="12" id="l3.403.12"></span>κατάληψιν πνεύματος. ἀλλὰ ταῦτα μὲν ὅπως
<span class="lb" data-page="3.403" data-line="13" id="l3.403.13"></span>γίνεται, κατὰ τὸν οἰκεῖον ἕκαστα μηνυθήσεται καιρόν.
</p>
          </article>

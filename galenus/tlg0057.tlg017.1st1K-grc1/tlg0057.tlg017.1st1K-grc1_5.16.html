<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:5.16">
<span class="pb page1" data-page="3.403" id="p3.403"></span>
<span class="milestone ed1page page1" data-n="1.427" data-unit="ed1page" id="ed1page.1.427"></span>
<span class="milestone ed2page page1" data-n="4.414" data-unit="ed2page" id="ed2page.4.414"></span>
            <p>
<span class="lb" data-page="3.403" data-line="14" id="l3.403.14"></span>Ἡ δὲ τῶν περιττωμάτων ἔκκρισις (ἐν γὰρ
<span class="lb" data-page="3.403" data-line="15" id="l3.403.15"></span>τῷ παρόντι περὶ ταύτης προὐθέμεθα λέγειν) ἡ μὲν τῶν
<span class="lb" data-page="3.403" data-line="16" id="l3.403.16"></span>τῆς τροφῆς ὅπως γίνεται, καὶ δὴ λέλεκται· ἡ δὲ τῶν τοῦ
<span class="lb" data-page="3.403" data-line="17" id="l3.403.17"></span>πόματος, ἣν ὀνομάζουσιν οὖρον, ἑξῆς ἂν εἴη ῥητέον. δέδεικται
<span class="pb" data-page="3.404" id="p3.404"></span>
<span class="lb" data-page="3.404" data-line="1" id="l3.404.1"></span>μὲν οὖν ἐν ἑτέροις, ὅτι μὴ τὸν αὐτὸν ἅπαντα λόγον
<span class="lb" data-page="3.404" data-line="2" id="l3.404.2"></span>ὁ κατὰ τὴν ἕδραν ἐγκάρσιος ἔχει μῦς τῷ κατὰ τὸν
<span class="lb" data-page="3.404" data-line="3" id="l3.404.3"></span>τράχηλον τῆς· κύστεως. ὁ μὲν γὰρ τοῦ κλείειν τὸν πόρον
<span class="lb" data-page="3.404" data-line="4" id="l3.404.4"></span>ἕνεκα μόνου γέγονεν, ὁ δὲ προτέρου μὲν τοῦ προωθεῖν,
<span class="lb" data-page="3.404" data-line="5" id="l3.404.5"></span>περιστελλόμενος ὅ τι ἂν ἐν αὐτῷ περιέχηται, δευτέρου δὲ
<span class="lb" data-page="3.404" data-line="6" id="l3.404.6"></span>τοῦ κλείειν. νυνὶ δ’, ὅτι βέλτιον οὕτως ἔχειν αὐτὸν κατασκευῆς,
<span class="lb" data-page="3.404" data-line="7" id="l3.404.7"></span>ἐξηγήσομαι. τῇ κύστει πρὸς τῷ στενὸν ἔχειν τὸν
<span class="lb" data-page="3.404" data-line="8" id="l3.404.8"></span>πόρον ἔτι καὶ πᾶν εἶδος ἰνῶν ὑπῆρχεν, ὥσπερ καὶ τῇ
<span class="lb" data-page="3.404" data-line="9" id="l3.404.9"></span>γαστρὶ καὶ ταῖς μήτραις. ὡς οὖν ἐκείνων κλείεται τὰ στόματα
<span class="lb" data-page="3.404" data-line="10" id="l3.404.10"></span>περιστελλομένων τοῖς ἐνυπάρχουσιν, οὕτω καὶ τῆς
<span class="lb" data-page="3.404" data-line="11" id="l3.404.11"></span>κύστεως. οὐ μὴν ἐπί γε τῶν ἐντέρων ᾧδ’ ἔχει, τῶν μὲν
<span class="lb" data-page="3.404" data-line="12" id="l3.404.12"></span>ἰνῶν αὐτοῖς ἐγκαρσίων γενομένων, τοῦ πόρου δ’ ἱκανῶς
<span class="lb" data-page="3.404" data-line="13" id="l3.404.13"></span>εὐρέος ὑπάρχοντος. εὐλόγως οὖν ἐκεῖνα μὲν ἐδεήθη τοῦ
<span class="lb" data-page="3.404" data-line="14" id="l3.404.14"></span>κλείσοντος αὐτὰ μυός. ἡ δὲ κύστις εἰς μὲν τοῦτο βοηθείας
<span class="lb" data-page="3.404" data-line="15" id="l3.404.15"></span>οὐ πάνυ τι μεγάλης δεῖται, κλείεσθαί γε δυναμένη
<span class="lb" data-page="3.404" data-line="16" id="l3.404.16"></span>καὶ χωρὶς μυός. ἵνα δ’, ὅ τι ἂν ἐξ αὐτῆς ἐνθλιβούσης εἰς
<span class="pb" data-page="3.405" id="p3.405"></span>
<span class="lb" data-page="3.405" data-line="1" id="l3.405.1"></span>τὸν οὐρητικὸν ἐμπίπτῃ πόρον, ἱκανῶς λοξὸν ὑπάρχοντα,
<span class="lb" data-page="3.405" data-line="2" id="l3.405.2"></span>μὴ μένῃ τοῦτ’ ἐπὶ πλέον αὐτόθι, τὸν μῦν τοῦτον ἔξωθεν
<span class="lb" data-page="3.405" data-line="3" id="l3.405.3"></span>αὐτῷ περιέβαλε τὸν ἐκ τῶν ἐγκαρσίων ἰνῶν. εὐθὺς δ’ οὗτος
<span class="lb" data-page="3.405" data-line="4" id="l3.405.4"></span>ἔμελλεν ἄρα καὶ τῇ κλείσει τοῦ <span class="milestone ed2page" data-n="4.415" data-unit="ed2page" id="ed2page.4.415"></span>τῆς κύστεως στόματος
<span class="lb" data-page="3.405" data-line="5" id="l3.405.5"></span>ἐπίκουρος ἔσεσθαι. καὶ φαίνεται καὶ πάντα ταῦτα
<span class="lb" data-page="3.405" data-line="6" id="l3.405.6"></span>θαυμαστῶς τῇ φύσει παρεσκευασμένα. τοῦ μὲν γὰρ μηδὲν
<span class="lb" data-page="3.405" data-line="7" id="l3.405.7"></span>ἐκ τῆς κύστεως εἰς τοὺς νεφροὺς ἐπανέρχεσθαι ἡ τῶν οὐρητήρων
<span class="lb" data-page="3.405" data-line="8" id="l3.405.8"></span>λοξὴ κατάφυσις ἡ εἰς αὐτὴν αἰτία· τοῦ δὲ μὴ
<span class="lb" data-page="3.405" data-line="9" id="l3.405.9"></span>συνεχῶς ἐκκρίνεσθαι τὸ πολυειδὲς τῶν κατὰ τὴν κύστιν
<span class="lb" data-page="3.405" data-line="10" id="l3.405.10"></span>ἰνῶν καὶ μάλιστα τῶν λοξῶν αἴτιον. ἐπειδὰν γὰρ πάσας
<span class="lb" data-page="3.405" data-line="11" id="l3.405.11"></span>τείνῃ, περιστέλλεται τοῖς ἐνυπάρχουσιν, ἄχρις ἂν ἱκανῶς
<span class="lb" data-page="3.405" data-line="12" id="l3.405.12"></span>πληρωθεῖσα πονήσῃ, βοηθοῦντός τε καὶ συνεπιλαμβάνοντος
<span class="lb" data-page="3.405" data-line="13" id="l3.405.13"></span>εἰς τοῦτο τοῦ προειρημένου μυός. ἐπειδὰν δ’ ἐκκρίνειν
<span class="lb" data-page="3.405" data-line="14" id="l3.405.14"></span>ὁρμήσῃ, τὰς μὲν ἄλλας ἶνας χαλᾷ, μόνας δ’ ἐντείνει
<span class="lb" data-page="3.405" data-line="15" id="l3.405.15"></span>τὰς ἐγκαρσίας. ἐν τούτῳ δέ τι καὶ οἱ μύες αὐτῇ συνεργοῦσιν
<span class="lb" data-page="3.405" data-line="16" id="l3.405.16"></span>οὐ σμικρὸν, χαλαρὰν μὲν ὁ περὶ τὸν οὐρητικὸν πόρον
<span class="lb" data-page="3.405" data-line="17" id="l3.405.17"></span>ἐργαζόμενος τὴν ἀρχὴν ἑαυτοῦ, καθ’ ἣν τῇ κύστει συνῆπται,
<span class="lb" data-page="3.405" data-line="18" id="l3.405.18"></span>τεινόμενοι δ’ ἰσχυρῶς οἱ κατὰ τὸ ἐπιγάστριον πάντες,
<span class="pb" data-page="3.406" id="p3.406"></span>
<span class="lb" data-page="3.406" data-line="1" id="l3.406.1"></span>ὥστ’ εἴσω προστέλλειν καὶ θλίβειν τὴν κύστιν, περιστελλόμενος
<span class="lb" data-page="3.406" data-line="2" id="l3.406.2"></span>δὲ ὁ περὶ τὸν αὐχένα, καὶ θλίβων τε καὶ
<span class="lb" data-page="3.406" data-line="3" id="l3.406.3"></span>προωθῶν ἔξω τὸ παραγινόμενον οὖρον εἰς τὸν πόρον. οὐ
<span class="lb" data-page="3.406" data-line="4" id="l3.406.4"></span>γὰρ οὔτε ταχέως οὕτως, ὡς νῦν, οὔτ’ ἀκριβῶς ἂν διήρχετο
<span class="lb" data-page="3.406" data-line="5" id="l3.406.5"></span>τὸν οὐρητικὸν πόρον ἅπαν τὸ οὖρον, ὑπὸ τῆς κατὰ τὴν
<span class="lb" data-page="3.406" data-line="6" id="l3.406.6"></span>κύστιν καὶ τοὺς ἄνωθεν μῦς ὠθούμενον θλίψεως, εἰ μὴ
<span class="lb" data-page="3.406" data-line="7" id="l3.406.7"></span>καὶ τὸν μῦν τοῦτον ἔξωθεν ἅπαντι τῷ πόρῳ περιέβαλεν ἡ
<span class="lb" data-page="3.406" data-line="8" id="l3.406.8"></span>φύσις, ἱκανῶς λοξῷ γενομένῳ. καὶ ἥ γε μετὰ τὴν οὔρησιν
<span class="lb" data-page="3.406" data-line="9" id="l3.406.9"></span>ἔκθλιψις τοῦ λοιποῦ κατὰ στράγγα, καὶ μάλισθ’ ὅταν
<span class="lb" data-page="3.406" data-line="10" id="l3.406.10"></span>ὑπάρχῃ δακνῶδες, οὐδενός ἐστιν ὀργάνου τῶν ἄνωθεν,
<span class="lb" data-page="3.406" data-line="11" id="l3.406.11"></span>ἀλλὰ μόνου τούτου τοῦ μυός. ὥστε πρώτην αὐτοῦ χρείαν
<span class="lb" data-page="3.406" data-line="12" id="l3.406.12"></span>ταύτην εἶναι νομιστέον, ὑπὲρ τοῦ μηδὲν ὑπολείπεσθαι κατὰ
<span class="lb" data-page="3.406" data-line="13" id="l3.406.13"></span>τὸν οὐρητικὸν πόρον, δευτέραν δὲ τὸ βοηθεῖν καὶ κλειομένῳ
<span class="lb" data-page="3.406" data-line="14" id="l3.406.14"></span>τῷ τῆς κύστεως στόματι, καὶ τρίτην τὸ εἰς τάχος τῆς
<span class="lb" data-page="3.406" data-line="15" id="l3.406.15"></span>ἐκκρίσεως συντελεῖν. ὥσπερ γὰρ καὶ ἄλλα πολλὰ τοῖς ἕνεκά
<span class="lb" data-page="3.406" data-line="16" id="l3.406.16"></span>του γεγονόσιν ἐξ ἀνάγκης ἠκολούθησεν, οὕτω καὶ ἡ τοῦ τραχήλου
<span class="lb" data-page="3.406" data-line="17" id="l3.406.17"></span>τῆς κύστεως καὶ ξύμπαντος τοῦ πόρου λοξότης. ἐπεὶ γὰρ
<span class="pb" data-page="3.407" id="p3.407"></span>
<span class="lb" data-page="3.407" data-line="1" id="l3.407.1"></span>ὑποπεφύκει τοῖς τῆς ἥβης ὀστοῖς, ὑποκειμένων αὐτῷ κάτωθεν
<span class="lb" data-page="3.407" data-line="2" id="l3.407.2"></span>τῶν κατὰ τὸ ἀπευθυσμένον ἔντερον καὶ τὸ ἱερὸν
<span class="lb" data-page="3.407" data-line="3" id="l3.407.3"></span>ὀνομαζόμενον ὀστοῦν, ἐπὶ δὲ τῶν θηλειῶν καὶ τοῦ τῆς
<span class="lb" data-page="3.407" data-line="4" id="l3.407.4"></span>μήτρας αὐχένος, κᾀν τούτῳ παντὶ τῷ χωρίῳ κατὰ τὸ μῆκος
<span class="lb" data-page="3.407" data-line="5" id="l3.407.5"></span>τοῦ ζώου κάτω φέρεται, μέχρις ἂν ἔξω γένηται τῶν ὀστῶν.
<span class="lb" data-page="3.407" data-line="6" id="l3.407.6"></span>ἐντεῦθεν δὲ κατὰ τὸν περίναιον ἄνω φέρεται, καὶ μέχρι
<span class="lb" data-page="3.407" data-line="7" id="l3.407.7"></span>τῆς κατὰ τὸν καυλὸν ἐκφύσεως, εἶτ’ ἐντεῦθεν αὖθις κάτω
<span class="lb" data-page="3.407" data-line="8" id="l3.407.8"></span>δι’ αὐτοῦ τοῦ καυλοῦ. δῆλον δ’ ὡς ἱκανῶς λοξὸς γίνεται,
<span class="lb" data-page="3.407" data-line="9" id="l3.407.9"></span>τῷ Ῥωμαϊκῷ σίγμα S παραπλήσιος μάλιστα. τὴν τοσαύτην
<span class="lb" data-page="3.407" data-line="10" id="l3.407.10"></span>οὖν ἕλικα τοῦ πόρου ταχέως διεξέρχεσθαι τῷ οὔρῳ παντάπασιν
<span class="lb" data-page="3.407" data-line="11" id="l3.407.11"></span>ἦν ἀδύνατον, ὑπὸ μόνης τῆς ἄνωθεν ὠθουμένῳ
<span class="lb" data-page="3.407" data-line="12" id="l3.407.12"></span>θλίψεως, εἰ μή τις αὐτῷ βοήθεια κατεσκευάσθη κᾀνταῦθα.
<span class="lb" data-page="3.407" data-line="13" id="l3.407.13"></span>ταῖς μὲν οὖν γυναιξὶ μίαν καμπὴν ἔχει ὁ πόρος οὗτος, ἣν ἐν
<span class="lb" data-page="3.407" data-line="14" id="l3.407.14"></span>αὐτῷ τῷ τραχήλῳ τῆς κύστεως ἐκτήσατο· τοῖς δ’ ἀνδράσιν,
<span class="lb" data-page="3.407" data-line="15" id="l3.407.15"></span>ὡς ἂν καὶ τὸ αἰδοῖον ἔξω ἐπὶ τῷ τραχήλῳ τῆς κύστεως
<span class="lb" data-page="3.407" data-line="16" id="l3.407.16"></span>ἐπιπεφυκὸς ἔχουσιν, ἐκ περιττοῦ προσῆλθεν ἑτέρα. καὶ
<span class="lb" data-page="3.407" data-line="17" id="l3.407.17"></span>δῆλον ὡς ἐξ ἀνάγκης ἠκολούθησε, τοῖς μὲν ἀνδράσι ἐπιπλέον,
<span class="lb" data-page="3.407" data-line="18" id="l3.407.18"></span>ἔλαττον δὲ ταῖς θηλείαις λοξὸν κτήσασθαι τὸν οὐρητικὸν
<span class="pb" data-page="3.408" id="p3.408"></span>
<span class="lb" data-page="3.408" data-line="1" id="l3.408.1"></span>πόρον. ὅπως οὖν μηδὲν ἴσχοιτο κατ’ αὐτὸν, ὁ μῦς
<span class="lb" data-page="3.408" data-line="2" id="l3.408.2"></span>οὗτος ἔξωθεν ὁ τὰς ἐγκαρσίας ἔχων ἶνας αὐτῷ περιβέβληται,
<span class="lb" data-page="3.408" data-line="3" id="l3.408.3"></span>συμπαράγων ἀπὸ τῆς κύστεως ἄχρι τοῦ αἰδοίου τὸ
<span class="lb" data-page="3.408" data-line="4" id="l3.408.4"></span>οὖρον.
</p>
          </article>

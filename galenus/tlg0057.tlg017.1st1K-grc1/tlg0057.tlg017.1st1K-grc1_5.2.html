<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:5.2">
<span class="pb page1" data-page="3.341" id="p3.341"></span>
<span class="milestone ed1page page1" data-n="1.417" data-unit="ed1page" id="ed1page.1.417"></span>
<span class="milestone ed2page page1" data-n="4.393" data-unit="ed2page" id="ed2page.4.393"></span>
            <p>
<span class="lb" data-page="3.341" data-line="8" id="l3.341.8"></span>Ἀρκτέον δὲ τῆς σκέψεως ἐνθένδε· πότερον
<span class="lb" data-page="3.341" data-line="9" id="l3.341.9"></span>ἄμεινον ἦν πολλὰς ἐκφύσασαν αὐτὴν φλέβας ἐκ πολλῶν
<span class="lb" data-page="3.341" data-line="10" id="l3.341.10"></span>μερῶν τοῦ ἥπατος εἰς ἕκαστον τῶν ὑποκειμένων μορίων
<span class="lb" data-page="3.341" data-line="11" id="l3.341.11"></span>μίαν ἀπάγειν, ἢ χωρίον ἓν ἐπιτήδειον ἐκλεξαμένην<span class="milestone ed1page" data-n="1.418" data-unit="ed1page" id="ed1page.1.418"></span> τοῦ
<span class="lb" data-page="3.341" data-line="12" id="l3.341.12"></span>σπλάγχνου, μεγάλην μὲν ἐκ τούτου μίαν, ἐκ ταύτης δὲ τὰς
<span class="lb" data-page="3.341" data-line="13" id="l3.341.13"></span>ἄλλας, <span class="milestone ed2page" data-n="4.395" data-unit="ed2page" id="ed2page.4.395"></span>οἷον ἐκ πρέμνου κλάδων ἀποφύσεις. ἐμοὶ μὲν
<span class="lb" data-page="3.341" data-line="14" id="l3.341.14"></span>δοκεῖ τοῦτ’ εἶναι βέλτιον· οὐ μόνον γὰρ αὐταῖς ταῖς διὰ
<span class="lb" data-page="3.341" data-line="15" id="l3.341.15"></span>μακροῦ παραχθησομέναις φλεψὶν οὐκ ἦν ἀσφαλὲς εὐθὺς ἐξ
<span class="lb" data-page="3.341" data-line="16" id="l3.341.16"></span>ἀρχῆς εἶναι λεπταῖς, ἀλλὰ καὶ τῷ ἥπατι πολλὰς ἐκφύσεις
<span class="lb" data-page="3.341" data-line="17" id="l3.341.17"></span>τε καὶ κατατρήσεις ἔχειν οὐκ ἦν ἄμεινον, ἀλλὰ δηλονότι
<span class="pb" data-page="3.342" id="p3.342"></span>
<span class="lb" data-page="3.342" data-line="1" id="l3.342.1"></span>πανταχόθεν μὲν ἐσκεπάσθαι χιτῶνι στεγανῷ βέλτιον ἦν αὐτῷ,
<span class="lb" data-page="3.342" data-line="2" id="l3.342.2"></span>δύο δ’ ἐκφύσεις εἶναι τὰς πάσας φλεβῶν ἰσχυρῶν, ἄνω μὲν
<span class="lb" data-page="3.342" data-line="3" id="l3.342.3"></span>τῆς κοιλίας, κάτω δὲ τῆς ἐπὶ πύλαις. εἴπερ οὖν βέλτιον
<span class="lb" data-page="3.342" data-line="4" id="l3.342.4"></span>ἦν μίαν εἶναι τὴν ἐνταῦθα φλέβα, ζητῶμεν ἤδη, ποῖ προάγειν
<span class="lb" data-page="3.342" data-line="5" id="l3.342.5"></span>αὐτὴν καὶ πῶς κατασχίζειν ἄμεινον ἦν. ἐμοὶ μὲν δοκεῖ
<span class="lb" data-page="3.342" data-line="6" id="l3.342.6"></span>κᾀνταῦθα μεταξὺ τῆς γαστρὸς καὶ τῶν ἐντέρων ἀφικομένην
<span class="lb" data-page="3.342" data-line="7" id="l3.342.7"></span>οὕτω χρῆναι πρὸς ἑκάτερα διανέμεσθαι. κατωτέρω
<span class="lb" data-page="3.342" data-line="8" id="l3.342.8"></span>μὲν γὰρ εἴπερ ἀφίκετο, πολὺ τῆς κοιλίας ἀπεχώρησεν ἂν,
<span class="lb" data-page="3.342" data-line="9" id="l3.342.9"></span>ἀνωτέρω δ’ αὖ πρὸς τῷ πολὺ πάλιν ἀφίστασθαι τῶν ἐντέρων
<span class="lb" data-page="3.342" data-line="10" id="l3.342.10"></span>ἔτι καὶ σφαλερὰν τὴν ἐπίβασιν εἶχε κατὰ τῆς γαστρὸς,
<span class="lb" data-page="3.342" data-line="11" id="l3.342.11"></span>ὀργάνου συνεχῶς μεταβάλλοντος εἰς μεγίστην μὲν διάτασιν
<span class="lb" data-page="3.342" data-line="12" id="l3.342.12"></span>ἐν ταῖς τῶν σιτίων πληρώσεσι, συνίζησιν δὲ ἐν ταῖς κενώσεσιν.
<span class="lb" data-page="3.342" data-line="13" id="l3.342.13"></span>ἵν’ οὖν ἐξ ἴσου μὲν ἡ διανομὴ τῶν φλεβῶν ἅπασα
<span class="lb" data-page="3.342" data-line="14" id="l3.342.14"></span>γίνηται τοῖς ὀργάνοις τῆς τροφῆς, βεβαίαν δ’ ἕδραν αὐτὸ
<span class="lb" data-page="3.342" data-line="15" id="l3.342.15"></span>τὸ κατιὸν ἐξ ἥπατος ἀγγεῖον ἔχῃ, μεταξὺ τῆς γαστρὸς ἐχρῆν
<span class="lb" data-page="3.342" data-line="16" id="l3.342.16"></span>αὐτὸ καὶ τῶν ἐντέρων ἀχθὲν ἐπιβῆναι κατὰ τοῦτο τοῖς
<span class="lb" data-page="3.342" data-line="17" id="l3.342.17"></span>ὑποκειμένοις σπονδύλοις. ἀλλ’ οὐκ εἰς ἄλλο μέν τι χωρίον
<span class="pb" data-page="3.343" id="p3.343"></span>
<span class="lb" data-page="3.343" data-line="1" id="l3.343.1"></span>ἰέναι τῇδε τῇ φλεβὶ βέλτιον ἦν, εἰς ἕτερον δὲ τῇ μετὰ
<span class="lb" data-page="3.343" data-line="2" id="l3.343.2"></span>ταύτην μελλούσῃ σχίζεσθαι καθ’ ὅλον τὸ μεσάραιον ἀρτηρίᾳ.
<span class="lb" data-page="3.343" data-line="3" id="l3.343.3"></span>πανταχοῦ γὰρ, ὅπου μηδὲν ἄλλο μεῖζον κωλύει,
<span class="lb" data-page="3.343" data-line="4" id="l3.343.4"></span>συγκατασχίζει ταῖς φλεψὶ τὰς ἀρτηρίας ἡ φύσις, ἅμα μὲν,
<span class="lb" data-page="3.343" data-line="5" id="l3.343.5"></span>ἵνα τοὺς ὑμένας, οἷς σκέπει τε ἅμα καὶ συνδεῖ πρὸς τὰ
<span class="lb" data-page="3.343" data-line="6" id="l3.343.6"></span>παρακείμενα τὰς φλέβας, εὐθὺς καὶ ταῖς ἀρτηρίαις ἔχῃ χρησίμους,
<span class="lb" data-page="3.343" data-line="7" id="l3.343.7"></span>ἅμα δὲ, ἵνα σύμπνοιά τε καὶ μετάδοσις τῶν ὑλῶν
<span class="lb" data-page="3.343" data-line="8" id="l3.343.8"></span>τοῖς ἀγγείοις ὑπάρχῃ· καὶ γὰρ καὶ τοῦτ’ ἀποδέδεικται δι’ ἑτέρων.
<span class="lb" data-page="3.343" data-line="9" id="l3.343.9"></span>ἀλλὰ καὶ τὴν εἰς ἧπαρ ἀπόφυσιν ἀπὸ τῆς αὐτῆς ταύτης
<span class="lb" data-page="3.343" data-line="10" id="l3.343.10"></span>ἀρτηρίας ἔδει ποιήσασθαι, καὶ τὸ νεῦρον, ὃ καὶ αὐτὸ συγκατασχίζεται
<span class="lb" data-page="3.343" data-line="11" id="l3.343.11"></span>τῇ ἀρτηρίᾳ καὶ τῇ φλεβὶ καθ’ ὅλον τὸ μεσάραιον,
<span class="lb" data-page="3.343" data-line="12" id="l3.343.12"></span>εὐθέως αὐταῖς συνάρξασθαι· καὶ μέν γε καὶ ἣν εἰς
<span class="lb" data-page="3.343" data-line="13" id="l3.343.13"></span>ἧπαρ ἀπόφυσιν ἔπεμπε τοῦτο τὸ νεῦρον, οὐδ’ ἐξ ἑνὸς ἦν
<span class="lb" data-page="3.343" data-line="14" id="l3.343.14"></span>ἀσφαλέστερον ἑτέρου ποιήσασθαι χωρίου. δειχθήσεται δὲ
<span class="lb" data-page="3.343" data-line="15" id="l3.343.15"></span>ὀλίγον ὕστερον, ὡς καὶ τοὺς τὸ χολῶδες περίττωμα τῆς ἐφ’
<span class="lb" data-page="3.343" data-line="16" id="l3.343.16"></span>ἥπατι κύστεως ἐκκενώσοντας πόρους εἰς τοῦτον ἐχρῆν εἶναι
<span class="lb" data-page="3.343" data-line="17" id="l3.343.17"></span>τὸν τόπον. ὥστ’, ἐπεὶ καὶ φλέβα καὶ ἀρτηρίαν καὶ νεῦρον
<span class="lb" data-page="3.343" data-line="18" id="l3.343.18"></span>καὶ τέταρτον σὺν αὐτοῖς τὸ χοληδόχον ἀγγεῖον εἰς ἓν τοῦτ’
<span class="pb" data-page="3.344" id="p3.344"></span>
<span class="lb" data-page="3.344" data-line="1" id="l3.344.1"></span>ἐχρῆν ἀφικέσθαι χωρίον, εὔδηλον, ὡς καὶ τὰς ἀρχὰς αὐτῶν
<span class="lb" data-page="3.344" data-line="2" id="l3.344.2"></span>τῆς σχίσεως ἀναγκαῖον ἦν ἐνταυθοῖ γενέσθαι. ἀλλ’ ἔστιν
<span class="lb" data-page="3.344" data-line="3" id="l3.344.3"></span>ἕκαστον ἀγγεῖον εὐπαθέστατον, οὗ κατασχίζεται, καὶ εἰ μέλλοι
<span class="lb" data-page="3.344" data-line="4" id="l3.344.4"></span>τι διὰ βίαιον κίνησιν ὁτιοῦν αὐτῶν πείσεσθαι κακὸν,
<span class="lb" data-page="3.344" data-line="5" id="l3.344.5"></span>ἑτοιμότατον αὐτὸ παθεῖν, ὅπου σχίζεται. μεγάλης οὖν βοηθείας
<span class="lb" data-page="3.344" data-line="6" id="l3.344.6"></span>ἐδεῖτο τὸ χωρίον τοῦτο εἰς ἀσφάλειαν τῶν κατ’ αὐτὸ
<span class="lb" data-page="3.344" data-line="7" id="l3.344.7"></span>διανεμηθησομένων τε καὶ κατασχισθησομένων ἀγγείων, ἣν ἡ
<span class="lb" data-page="3.344" data-line="8" id="l3.344.8"></span>φύσις ἐπισταμένη ἀδενῶδές τι σῶμα δημιουργήσασα, τὸ
<span class="lb" data-page="3.344" data-line="9" id="l3.344.9"></span>καλούμενον πάγκρεας, ὑπεστόρεσέ τε ἅμα καὶ περιέβαλεν
<span class="lb" data-page="3.344" data-line="10" id="l3.344.10"></span>ἐν κύκλῳ πᾶσι, καὶ τὰς σχίσεις ἀνεπλήρωσεν, ὡς μηδὲν
<span class="lb" data-page="3.344" data-line="11" id="l3.344.11"></span>αὐτῶν εὔσχιστον εἶναι μηδὲ ἀστήρικτον, ἀλλ’ ἐπὶ μαλακοῦ
<span class="lb" data-page="3.344" data-line="12" id="l3.344.12"></span>καὶ μετρίως εἴκοντος ἀναπαυόμενα πάντα, καὶ ἢν κινηθῇ
<span class="lb" data-page="3.344" data-line="13" id="l3.344.13"></span>πολὺ σφοδρότερον, οὐ σκληροῖς καὶ ἀντιτόνοις ἐμπίπτοντα
<span class="lb" data-page="3.344" data-line="14" id="l3.344.14"></span>σώμασιν, ἀλλὰ πρᾴως μὲν ἐκδεχομένοις αὐτὰ, κατὰ βραχὺ
<span class="lb" data-page="3.344" data-line="15" id="l3.344.15"></span>δὲ τὸ βίαιον τῆς κινήσεως ἐκλύουσιν, ἄπληκτά τε καὶ ἄθλαστα
<span class="lb" data-page="3.344" data-line="16" id="l3.344.16"></span>καὶ ἄῤῥηκτα διὰ παντὸς φυλάττεσθαι. καὶ μέν γε καὶ
<span class="lb" data-page="3.344" data-line="17" id="l3.344.17"></span>ὑμένας ἰσχυροὺς ἰδίᾳ τε καθ’ ἕκαστον ἀγγεῖον καὶ κοινῇ
<span class="pb" data-page="3.345" id="p3.345"></span>
<span class="lb" data-page="3.345" data-line="1" id="l3.345.1"></span>πᾶσιν αὐτοῖς περιέβαλεν, ἀμφιέσαντάς τε καὶ συνάψαντας
<span class="lb" data-page="3.345" data-line="2" id="l3.345.2"></span><span class="milestone ed2page" data-n="4.396" data-unit="ed2page" id="ed2page.4.396"></span>οὐ πρὸς τὸν ἀδένα μόνον, ἀλλὰ καὶ σὺν ἐκείνῳ τοῖς
<span class="lb" data-page="3.345" data-line="3" id="l3.345.3"></span>μὲν ὑποκειμένοις τοῖς κατὰ τὴν ῥάχιν πρώτοις καὶ μάλιστα,
<span class="lb" data-page="3.345" data-line="4" id="l3.345.4"></span>μετὰ ταῦτα δὲ καὶ τοῖς ἄλλοις ἅπασι τοῖς περικειμένοις ὀργάνοις.
<span class="lb" data-page="3.345" data-line="5" id="l3.345.5"></span>ἀλλ’ οὐδὲν τούτων ἐπέπρακτο ἂν αὐτῇ καλῶς ἐν
<span class="lb" data-page="3.345" data-line="6" id="l3.345.6"></span>τῷδε τῷ χωρίῳ, μὴ προπαρασκευασαμένῃ τινὰ εὐρυχωρίαν
<span class="lb" data-page="3.345" data-line="7" id="l3.345.7"></span>αὐτοῖς. εἰ δέ γε συνῆπτο τῷ πυθμένι τῆς κοιλίας ἡ νῆστις,
<span class="lb" data-page="3.345" data-line="8" id="l3.345.8"></span>αἱ κατ’ ἐκείνην ἂν ἕλικες οὐ σμικρὰν στενοχωρίαν
<span class="lb" data-page="3.345" data-line="9" id="l3.345.9"></span>εἰργάζοντο.
</p>
          </article>

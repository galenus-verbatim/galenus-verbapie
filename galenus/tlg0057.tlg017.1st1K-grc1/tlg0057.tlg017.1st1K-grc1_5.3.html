<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:5.3">
<span class="pb page1" data-page="3.345" id="p3.345"></span>
<span class="milestone ed1page page1" data-n="1.418" data-unit="ed1page" id="ed1page.1.418"></span>
<span class="milestone ed2page page1" data-n="4.396" data-unit="ed2page" id="ed2page.4.396"></span>
            <p>
<span class="lb" data-page="3.345" data-line="10" id="l3.345.10"></span>Ταῦτα δὴ προορωμένη τὸ πρῶτον ἁπάντων
<span class="lb" data-page="3.345" data-line="11" id="l3.345.11"></span>ἔντερον τὸ τῇ γαστρὶ συνημμένον οὐκ εἰς ἕλικας εὐθέως
<span class="lb" data-page="3.345" data-line="12" id="l3.345.12"></span>ἐπέκαμψεν, ἀλλ’ εἰς τοσοῦτον προήγαγε κατὰ τῆς ῥάχεως ἐκτεταμένον,
<span class="lb" data-page="3.345" data-line="13" id="l3.345.13"></span>εἰς ὅσον ἔμελλεν ἱκανὴν εὐρυχωρίαν παρέξειν
<span class="lb" data-page="3.345" data-line="14" id="l3.345.14"></span>τοῖς προειρημένοις σώμασιν. ἐφεξῆς δ’ ἐκείνων ἑλίττεται
<span class="lb" data-page="3.345" data-line="15" id="l3.345.15"></span>καὶ κάμπτεται, καὶ καλεῖται τὸ μέρος τοῦτο τῶν ἐντέρων
<span class="lb" data-page="3.345" data-line="16" id="l3.345.16"></span>νῆστις, ὅτι διὰ παντὸς εὑρίσκεται κενὸν, οὐδὲ τοὐλάχιστον
<span class="lb" data-page="3.345" data-line="17" id="l3.345.17"></span>ἐν ἑαυτῷ τροφῆς περιέχον. ὅσον δὲ μεταξὺ ταύτης τε καὶ
<span class="lb" data-page="3.345" data-line="18" id="l3.345.18"></span>τοῦ πυθμένος τῆς κοιλίας ἀνέλικτον ἔμεινε δι’ ἣν εἴπομεν
<span class="pb" data-page="3.346" id="p3.346"></span>
<span class="lb" data-page="3.346" data-line="1" id="l3.346.1"></span>αἰτίαν, ἔθος τοῦτο τοῖς ἀνατομικοῖς ἀνδράσι τὴν εἰς τὸ
<span class="lb" data-page="3.346" data-line="2" id="l3.346.2"></span>ἔντερον ἔκφυσιν ὀνομάζειν. ὥστ’ εἶναι τὸν μετὰ τὴν γαστέρα
<span class="lb" data-page="3.346" data-line="3" id="l3.346.3"></span>κατάλογον τῶν διαδεχομένων τὴν τροφὴν ὀργάνων τοιόνδε·
<span class="lb" data-page="3.346" data-line="4" id="l3.346.4"></span>πρῶτον μὲν τὴν ἔκφυσιν, δεύτερον δὲ τὴν νῆστιν, τρίτον
<span class="lb" data-page="3.346" data-line="5" id="l3.346.5"></span>δὲ τὸ λεπτὸν ἔντερον, καὶ τέταρτον τὸ τυφλὸν, καὶ πέμπτον
<span class="lb" data-page="3.346" data-line="6" id="l3.346.6"></span>τὸ κῶλον, καὶ ἕκτον τὸ ἀπευθυσμένον, ἐφ’ ᾧ κατὰ
<span class="lb" data-page="3.346" data-line="7" id="l3.346.7"></span>πέρας οἱ σφίγγοντες καὶ κατέχοντες τὰ περιττώματα μύες
<span class="lb" data-page="3.346" data-line="8" id="l3.346.8"></span>εἰσί. καὶ ἤδη δῆλον, ὡς ἁπάντων αὐτῶν εἴρηται τῆς κατασκευῆς
<span class="lb" data-page="3.346" data-line="9" id="l3.346.9"></span>ἡ χρεία, κατὰ μὲν τὸν παρόντα λόγον τῆς ἐκφύσεως,
<span class="lb" data-page="3.346" data-line="10" id="l3.346.10"></span>ἐν δὲ τῷ προηγουμένῳ τῆς τε τοῦ λεπτοῦ καὶ παχέος ἐντέρου
<span class="lb" data-page="3.346" data-line="11" id="l3.346.11"></span>συμπάσης διαφορᾶς. εἰ δέ τι καὶ παραλελεῖφθαι
<span class="lb" data-page="3.346" data-line="12" id="l3.346.12"></span>δόξειεν, ἢ κοινὸν ἔχειν εὑρεθήσεται τοῖς εἰρημένοις τὸν λογισμὸν,
<span class="lb" data-page="3.346" data-line="13" id="l3.346.13"></span>ὡς ἄν τινα καὶ χωρὶς τοῦ παρ’ ἡμῶν ἀκοῦσαι ῥᾳδίως
<span class="lb" data-page="3.346" data-line="14" id="l3.346.14"></span>ἐξευρεῖν αὐτὸ τοῖς ἔμπροσθεν ἑπόμενον, ἢ χρείαν οὐδεμίαν
<span class="lb" data-page="3.346" data-line="15" id="l3.346.15"></span>αὐτῷ τῷ ζώῳ παρεχόμενον ἐξ ἀνάγκης ἕπεσθαι τοῖς
<span class="lb" data-page="3.346" data-line="16" id="l3.346.16"></span>ἕνεκά του γεγονόσιν, ὥσπερ καὶ ἡ νῆστις. ἀλλ’ ὅτι μὲν δι’
<span class="lb" data-page="3.346" data-line="17" id="l3.346.17"></span>οὐδεμίαν αὕτη χρείαν ἐγένετο τοιαύτη, τοῖς δὲ ἕνεκά του
<span class="pb" data-page="3.347" id="p3.347"></span>
<span class="lb" data-page="3.347" data-line="1" id="l3.347.1"></span>κατεσκευασμένοις ἠκολούθησεν, ὀλίγον ὕστερον ἐπιδείξομεν.
<span class="lb" data-page="3.347" data-line="2" id="l3.347.2"></span>ὅτι δ’, εἰ μὴ τὰ συνεπινοεῖσθαι δυνάμενα τοῖς λεγομένοις
<span class="lb" data-page="3.347" data-line="3" id="l3.347.3"></span>αὐτός τις ἕκαστος λογίζοιτο, πάντα δ’ ἀξιοῖ παρ’ ἡμῶν
<span class="lb" data-page="3.347" data-line="4" id="l3.347.4"></span>ἀκούειν, εἰς μακρὸν μῆκος ἐκπεσεῖται λόγων ἡ παροῦσα
<span class="lb" data-page="3.347" data-line="5" id="l3.347.5"></span>διέξοδος, ἐλαχίστῳ μάλιστα τῷδ’ ἄν τις τεκμηριώματι μάθοι.
<span class="lb" data-page="3.347" data-line="6" id="l3.347.6"></span>εἰρημένον γὰρ ἐν τῷ νῦν δὴ λόγῳ περὶ τῆς εἰς τὸ
<span class="lb" data-page="3.347" data-line="7" id="l3.347.7"></span>λεπτὸν ἔντερον ἐκφύσεως, ὅτι χρὴ ἐπὶ τῆς ῥάχεως αὐτὴν
<span class="lb" data-page="3.347" data-line="8" id="l3.347.8"></span>ἐκταθεῖσαν οὐκ εὐθέως ἑλίττεσθαι, πρὶν χώραν παρασχεῖν
<span class="lb" data-page="3.347" data-line="9" id="l3.347.9"></span>τοῖς ἐν τῷ μέσῳ γαστρός τε καὶ νήστεως ὀφείλουσι τετάχθαι,
<span class="lb" data-page="3.347" data-line="10" id="l3.347.10"></span>τάχ’ ἄν τις ὥσπερ παραλελειμμένον ἐπανέροιτο τὸ παρὰ
<span class="lb" data-page="3.347" data-line="11" id="l3.347.11"></span>Ἐρασιστράτῳ γεγραμμένον. ἡ δ’ εἰς τὸ ἔντερον ἔκφυσις ἐν
<span class="lb" data-page="3.347" data-line="12" id="l3.347.12"></span>δεξιᾷ κεῖται, κατεστραμμένη πρὸς τὴν ῥάχιν. τίνος δ’ ἕνεκα,
<span class="lb" data-page="3.347" data-line="13" id="l3.347.13"></span>καὶ διὰ τί κατεστραμμένη πρὸς ῥάχιν; ὧν τὸ μὲν ἐν τῷ
<span class="lb" data-page="3.347" data-line="14" id="l3.347.14"></span>πρὸ τούτου λόγῳ δέδεικται, τὸ δ’ οὐδὲ δεῖταί τινος ἀναγκαίας
<span class="lb" data-page="3.347" data-line="15" id="l3.347.15"></span>ἐξαιρέτου διδασκαλίας, εἰρημένου γε δὴ μυριάκις ἤδη
<span class="lb" data-page="3.347" data-line="16" id="l3.347.16"></span>τοῦ μηδὲν ἀπολιπεῖν τὴν φύσιν ἀστήρικτον. εἰ γὰρ τοῦτο,
<span class="lb" data-page="3.347" data-line="17" id="l3.347.17"></span>πρόδηλον, ὡς καὶ τὴν ἔκφυσιν ἐκ τοῦ πυθμένος τῆς κοιλίας
<span class="pb" data-page="3.348" id="p3.348"></span>
<span class="lb" data-page="3.348" data-line="1" id="l3.348.1"></span>γενομένην οὐκ ἂν εἴασε μετέωρον, <span class="milestone ed2page" data-n="4.397" data-unit="ed2page" id="ed2page.4.397"></span>ἀλλ’ ἐπὶ τὴν ῥάχιν
<span class="lb" data-page="3.348" data-line="2" id="l3.348.2"></span>ἀγαγοῦσα, πρῶτον μὲν ἑδραίαν ἐνταῦθα κατέθετο, μετὰ
<span class="lb" data-page="3.348" data-line="3" id="l3.348.3"></span>τοῦτο δὲ καὶ δεσμοῖς τισιν ὑμενώδεσι τοῖς ταύτῃ μέρεσι
<span class="lb" data-page="3.348" data-line="4" id="l3.348.4"></span>τοῦ ζώου ξυνῆψεν. <span class="milestone ed1page" data-n="1.419" data-unit="ed1page" id="ed1page.1.419"></span>ὅτι δὲ εἰς οὐδεμίαν χρείαν ἔνια
<span class="lb" data-page="3.348" data-line="5" id="l3.348.5"></span>γέγονεν, ἀλλ’ ἑτέροις ἐξ ἀνάγκης ἕπεται, καὶ ὡς οὐδὲ μόρια
<span class="lb" data-page="3.348" data-line="6" id="l3.348.6"></span>ταῦτ’ ἐστὶν, ἀλλά τινα συμπτώματα, μάθοις ἂν ἐπὶ τῆς
<span class="lb" data-page="3.348" data-line="7" id="l3.348.7"></span>νήστεως, ἧς ὡς ἐντέρου μὲν λεπτοῦ ἡ γένεσις εἰς ὅσον ἐστὶ
<span class="lb" data-page="3.348" data-line="8" id="l3.348.8"></span>χρήσιμος, ὁ πρὸ τούτου λόγος ἀπέδειξεν, ὡς μέντοι κενοῦ
<span class="lb" data-page="3.348" data-line="9" id="l3.348.9"></span>τροφῆς οὐδεμία χρεία τοῖς ζώοις. ἀλλ’ ἐξ ἀνάγκης τοῦτ’
<span class="lb" data-page="3.348" data-line="10" id="l3.348.10"></span>ἠκολούθησε προηγουμένοις τισὶν ἑτέροις ἕνεκά του γεγονόσιν,
<span class="lb" data-page="3.348" data-line="11" id="l3.348.11"></span>ἔστι δ’ οἷς ἀκολουθεῖ ταῦτα. πρώτη πάντων ἐντέρων
<span class="lb" data-page="3.348" data-line="12" id="l3.348.12"></span>ἡ νῆστις ὑποδέχεται τὴν ἐν τῇ γαστρὶ χυλωθεῖσάν τε καὶ
<span class="lb" data-page="3.348" data-line="13" id="l3.348.13"></span>πεφθεῖσαν τροφήν. ἡ θέσις δ’ αὐτῆς πλησίον τοῦ ἥπατος,
<span class="lb" data-page="3.348" data-line="14" id="l3.348.14"></span>ἀγγείων τε παμπόλλων ἐστὶν ἐν αὐτῇ στόματα, τό τε χολῶδες
<span class="lb" data-page="3.348" data-line="15" id="l3.348.15"></span>περίττωμα μικρὸν ἀνωτέρω κατὰ τὴν ἐκ τῆς κοιλίας ἔκφυσιν
<span class="lb" data-page="3.348" data-line="16" id="l3.348.16"></span>οἱ χολαγωγοὶ πόροι καταφέρουσι. τὸ δ’ ἧπαρ ἐκ
<span class="lb" data-page="3.348" data-line="17" id="l3.348.17"></span>ταύτης πρώτης τὴν τροφὴν ἔτι κενὸν ὑπάρχον ἀναρπάζει.
<span class="pb" data-page="3.349" id="p3.349"></span>
<span class="lb" data-page="3.349" data-line="1" id="l3.349.1"></span>τούτων δὲ τὰ μὲν εἰς τὸ θᾶττον ἀναδίδοσθαι τὴν τροφὴν,
<span class="lb" data-page="3.349" data-line="2" id="l3.349.2"></span>τὰ δ’ εἰς τὴν τῆς προωστικῆς ἐνεργείας διαφέρει σφοδρότητα.
<span class="lb" data-page="3.349" data-line="3" id="l3.349.3"></span>διὰ μὲν γὰρ τὸ πλῆθος τῶν ἀγγείων καὶ τὴν ἐγγὺς
<span class="lb" data-page="3.349" data-line="4" id="l3.349.4"></span>τοῦ ἥπατος θέσιν καὶ τὸ πρῶτον δέχεσθαι τὰ πεφθέντα
<span class="lb" data-page="3.349" data-line="5" id="l3.349.5"></span>καὶ κενῷ τῷ ἥπατι παρέχειν πλείστη τε καὶ διὰ ταχέων ἡ
<span class="lb" data-page="3.349" data-line="6" id="l3.349.6"></span>ἐξ αὐτῆς ἀνάδοσις γίνεται· διὰ δὲ τὸ πλησίον εἶναι τῆς
<span class="lb" data-page="3.349" data-line="7" id="l3.349.7"></span>πρώτης τοῦ χολώδους περιττώματος εἰς τὸ ἔντερον ἐμπτώσεως
<span class="lb" data-page="3.349" data-line="8" id="l3.349.8"></span>ἡ τῆς ἐνεργείας αὐτῆς σφοδρότης αὔξεται. θᾶττον
<span class="lb" data-page="3.349" data-line="9" id="l3.349.9"></span>μὲν γὰρ ἀναλαμβάνουσιν αἱ πολλαὶ φλέβες τῶν ὀλίγων, καὶ
<span class="lb" data-page="3.349" data-line="10" id="l3.349.10"></span>αἱ δι’ ἐλάττονος εἰς ἧπαρ ἀνιοῦσαι τῶν διὰ μακροτέρας,
<span class="lb" data-page="3.349" data-line="11" id="l3.349.11"></span>καὶ αἱ τὴν ὁλκὴν ἐκ χρηστοῦ πολλοῦ ποιούμεναι τῶν ἐκ
<span class="lb" data-page="3.349" data-line="12" id="l3.349.12"></span>μὴ τοιούτου, καὶ αἱ κενῷ τῷ ἥπατι παραφέρουσαι τὴν τροφὴν
<span class="lb" data-page="3.349" data-line="13" id="l3.349.13"></span>τῶν ἤδη πεπληρωμένῳ. σφοδρότης δ’ ἐνεργείας προσγίνεται,
<span class="lb" data-page="3.349" data-line="14" id="l3.349.14"></span>μήπω τῆς χολῆς μεμιγμένης τοῖς περιττώμασι, ἀλλ’
<span class="lb" data-page="3.349" data-line="15" id="l3.349.15"></span>ἔτι περιῤῥεούσης ἀκράτου κατ’ αὐτοὺς τοὺς χιτῶνας τῶν ἐντέρων
<span class="lb" data-page="3.349" data-line="16" id="l3.349.16"></span>καὶ δακνούσης αὐτὰ καὶ πρὸς τὴν ἔκκρισιν ἐρεθιζούσης.
<span class="lb" data-page="3.349" data-line="17" id="l3.349.17"></span>ὅταν οὖν τὸ μὲν παραπέμπον ἔντερον ἐνεργῇ σφοδρῶς,
<span class="pb" data-page="3.350" id="p3.350"></span>
<span class="lb" data-page="3.350" data-line="1" id="l3.350.1"></span>τὸ δ’ ὑποδεχόμενον σπλάγχνον ἑτοίμως ἀναλαμβάνηται,
<span class="lb" data-page="3.350" data-line="2" id="l3.350.2"></span>ταχέως ἀνάγκη διέρχεσθαι τὴν τροφὴν, ὡς μηδὲν ὑπομένειν
<span class="lb" data-page="3.350" data-line="3" id="l3.350.3"></span>μηδὲ χρονίζειν κατ’ αὐτὸ τότε, ἀλλὰ δίοδον εἶναι
<span class="lb" data-page="3.350" data-line="4" id="l3.350.4"></span>μόνην, καὶ ταύτην ὠκεῖαν. ἐπεὶ δὲ οὐχ ὁμοίως ἀεὶ κεχυλωμένην
<span class="lb" data-page="3.350" data-line="5" id="l3.350.5"></span>δέχεται τὴν τροφὴν, οὔθ’ ὁμοίως ἕλκει τὸ ἧπαρ,
<span class="lb" data-page="3.350" data-line="6" id="l3.350.6"></span>οὔθ’ ἡ συῤῥέουσα χολὴ ποσότητά τε καὶ ποιότητα τὴν
<span class="lb" data-page="3.350" data-line="7" id="l3.350.7"></span>αὐτὴν ἀεὶ διαφυλάττει, κατὰ λόγον οὐκ ἴσαι διὰ παντὸς
<span class="lb" data-page="3.350" data-line="8" id="l3.350.8"></span>αἱ κεναὶ τῶν ἐντέρων ἕλικες, ἀλλὰ τοῖς μὲν πλείους, τοῖς
<span class="lb" data-page="3.350" data-line="9" id="l3.350.9"></span>δ’ ἐλάττους εὑρίσκονται. δῆλον οὖν, ὡς αὐτὴ μὲν ἡ τῶν
<span class="lb" data-page="3.350" data-line="10" id="l3.350.10"></span>πρώτων ἑλίκων κενότης οὐδενὸς ἕνεκα γέγονεν, ἕπεται
<span class="lb" data-page="3.350" data-line="11" id="l3.350.11"></span>δ’ ἐξ ἀνάγκης τοῖς ἕνεκά του κατεσκευασμένοις. οὔκουν
<span class="lb" data-page="3.350" data-line="12" id="l3.350.12"></span>ἅπαντα χρὴ ποθεῖν ἀκούειν παρ’ ἡμῶν, ἀλλὰ τὰ μὲν αὐτῶν
<span class="lb" data-page="3.350" data-line="13" id="l3.350.13"></span>ἐκ τῶν εἰρημένων ὁρμώμενον ἐξευρίσκειν, ὡς περὶ τοῦ
<span class="lb" data-page="3.350" data-line="14" id="l3.350.14"></span>πρὸς τὴν ῥάχιν κατεστράφθαι τὴν ἐκ τῆς κοιλίας ἔκφυσιν
<span class="lb" data-page="3.350" data-line="15" id="l3.350.15"></span>ὀλίγον ἔμπροσθεν ἐλέγετο, τὰ δ’ οὐδὲ τῆς προκειμένης
<span class="lb" data-page="3.350" data-line="16" id="l3.350.16"></span>εἶναι διδασκαλίας νομίζειν. οὐ γὰρ τῶν ἐξ ἀνάγκης ἑπομένων
<span class="lb" data-page="3.350" data-line="17" id="l3.350.17"></span>τοῖς ἕνεκά του γεγονόσιν, ἀλλὰ τῶν κατὰ πρῶτον λόγον
<span class="pb" data-page="3.351" id="p3.351"></span>
<span class="lb" data-page="3.351" data-line="1" id="l3.351.1"></span>ὑπὸ τῆς φύσεως δεδημιουργημένων ἐξήγησιν ἐν τοῖσδε
<span class="lb" data-page="3.351" data-line="2" id="l3.351.2"></span>τοῖς ὑπομνήμασι ποιούμεθα.
</p>
          </article>

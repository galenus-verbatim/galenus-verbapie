<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:5.4">
<span class="pb page1" data-page="3.351" id="p3.351"></span>
<span class="milestone ed1page page1" data-n="1.419" data-unit="ed1page" id="ed1page.1.419"></span>
<span class="milestone ed2page page1" data-n="4.397" data-unit="ed2page" id="ed2page.4.397"></span>
            <p>
<span class="lb" data-page="3.351" data-line="3" id="l3.351.3"></span><span class="milestone ed2page" data-n="4.398" data-unit="ed2page" id="ed2page.4.398"></span>Μεμνημένος δή μοι διὰ παντὸς ἄκουε
<span class="lb" data-page="3.351" data-line="4" id="l3.351.4"></span>τῶν ἐφεξῆς. ἔρχομαι γὰρ δείξων, ὃ μικρῷ πρόσθεν ἀνεβαλόμην
<span class="lb" data-page="3.351" data-line="5" id="l3.351.5"></span>εἰπεῖν, ὑπὲρ τοῦ χολώδους περιττώματος, ὡς εἰς τὴν ἐκ
<span class="lb" data-page="3.351" data-line="6" id="l3.351.6"></span>τῆς γαστρὸς ἔκφυσιν ἄμεινον ἦν αὐτὸ συῤῥεῖν. ὅτι μὲν
<span class="lb" data-page="3.351" data-line="7" id="l3.351.7"></span>οὖν αὐτῷ τῷ κατάγοντι τὸ περίττωμα πόρῳ βέλτιον ἦν
<span class="lb" data-page="3.351" data-line="8" id="l3.351.8"></span>τὴν βραχυτέραν ὁδὸν ὑπάρχειν, εὐθὺς καὶ τῶν ἄλλων μέλλοντι
<span class="lb" data-page="3.351" data-line="9" id="l3.351.9"></span>κοινωνήσειν, ὧν εἰς ἀσφάλειαν τοῖς ἐνταῦθα παραγινομένοις
<span class="lb" data-page="3.351" data-line="10" id="l3.351.10"></span>ἀγγείοις ἡ φύσις παρεσκευάσατο, πρόδηλον εἶναι
<span class="lb" data-page="3.351" data-line="11" id="l3.351.11"></span>νομίζω τοῖς γε μὴ ῥᾳθύμως τῶν ἔμπροσθεν ἀκηκοόσιν. ὅτι
<span class="lb" data-page="3.351" data-line="12" id="l3.351.12"></span>δὲ καὶ τοῖς ὑποδεξομένοις ὀργάνοις ἦν ἄμεινον, ᾧδ’ ἂν μάλιστα
<span class="lb" data-page="3.351" data-line="13" id="l3.351.13"></span>μάθοις, εἰ γνοίης τὸ πλῆθος τῶν ἐξ ἀνάγκης ἐν αὐτοῖς
<span class="lb" data-page="3.351" data-line="14" id="l3.351.14"></span>γινομένων φλεγματωδῶν περιττωμάτων, ὑπὲρ ὧν τῆς
<span class="lb" data-page="3.351" data-line="15" id="l3.351.15"></span>γενέσεως ὁ μὲν ἀκριβὴς λόγος ἐν τοῖς περὶ τῶν φυσικῶν
<span class="lb" data-page="3.351" data-line="16" id="l3.351.16"></span>δυνάμεων ὑπομνήμασιν ἅμα ταῖς οἰκείαις ἀποδείξεσιν αὐτάρκως
<span class="lb" data-page="3.351" data-line="17" id="l3.351.17"></span>εἴρηται. τὸ δ’, ὅτι γίνεται πολλὰ τοιαῦτα, τοῦτο
<span class="pb" data-page="3.352" id="p3.352"></span>
<span class="lb" data-page="3.352" data-line="1" id="l3.352.1"></span>χρὴ μόνον ὑπομνήσαντας νῦν ἐξ αὐτῶν τινα πίστιν λαβεῖν
<span class="lb" data-page="3.352" data-line="2" id="l3.352.2"></span>εἰς τὴν τῶν προκειμένων ἀπόδειξιν. εἴ γέ τινι περιτετύχηκάς
<span class="lb" data-page="3.352" data-line="3" id="l3.352.3"></span>ποτε τὰς μὲν τῶν τροφίμων σιτίων προσφορὰς ἀποστρεφομένῳ,
<span class="lb" data-page="3.352" data-line="4" id="l3.352.4"></span>καὶ δεινῶς ἀποσίτῳ, καὶ, εἰ βιάζοιτο προσφέρεσθαι,
<span class="lb" data-page="3.352" data-line="5" id="l3.352.5"></span>ναυτιώδει γινομένῳ, μόνα δ’ ἄρα τὰ δριμύτερα
<span class="lb" data-page="3.352" data-line="6" id="l3.352.6"></span>προσιεμένῳ, χαίροντι δ’ οὐδ’ ἐπὶ τούτοις, ἀλλ’ ἐμφυσωμένῳ
<span class="lb" data-page="3.352" data-line="7" id="l3.352.7"></span>τε καὶ διατεινομένῳ τὴν γαστέρα, καὶ, ναυτιῶντι, καὶ βραχὺ
<span class="lb" data-page="3.352" data-line="8" id="l3.352.8"></span>ταῖς ἐρυγαῖς μόναις ἐπικουφιζομένῳ, διαφθείροντι δ’ ἔστιν
<span class="lb" data-page="3.352" data-line="9" id="l3.352.9"></span>ὅτε καὶ αὐτὰ τὰ λαμβανόμενα σιτία, καὶ μάλιστα τὴν εἰς
<span class="lb" data-page="3.352" data-line="10" id="l3.352.10"></span>ὀξύτητα διαφθορὰν, εἴ τινι τοιούτῳ περιέτυχες, εἶθ’, ὅπως
<span class="lb" data-page="3.352" data-line="11" id="l3.352.11"></span>ἐθεραπεύθη, μέμνησαι, ῥᾳδίως οἶμαί σε πεισθήσεσθαι τοῖς
<span class="lb" data-page="3.352" data-line="12" id="l3.352.12"></span>λεχθησομένοις· εἰ δὲ μὴ, ἀλλ’ ἐγὼ μὲν ἐρῶ τὸν τρόπον
<span class="lb" data-page="3.352" data-line="13" id="l3.352.13"></span>τῆς τῶν ᾧδε καμνόντων ἰάσεως. σὺ δ’, εἰ ἀληθείας ἐρᾷς,
<span class="lb" data-page="3.352" data-line="14" id="l3.352.14"></span>ἐπί γε τὴν σαυτοῦ πεῖραν ἄγαγε τοῦ λόγου τὴν βάσανον,
<span class="lb" data-page="3.352" data-line="15" id="l3.352.15"></span>ἀνάγνωθί τε τὰ τοῖς ἰατροῖς εὑρημένα τε καὶ γεγραμμένα
<span class="lb" data-page="3.352" data-line="16" id="l3.352.16"></span>βοηθήματα, κεφάλαιον ἔχοντα τῆς ἰάσεως, ἀποῤῥύψαι τῆς
<span class="lb" data-page="3.352" data-line="17" id="l3.352.17"></span>γαστρὸς τὸ φλέγμα, γλίσχρον μὲν ὂν φύσει, καὶ πολὺ δ’
<span class="pb" data-page="3.353" id="p3.353"></span>
<span class="lb" data-page="3.353" data-line="1" id="l3.353.1"></span>ἔτι γλισχρότερον ἐν ταῖς τοιαύταις διαθέσεσιν ἐκ τῆς πολυχρονίου
<span class="lb" data-page="3.353" data-line="2" id="l3.353.2"></span>μονῆς ἐν οὕτω θερμῷ χωρίῳ γινόμενον. ἐγὼ γοῦν
<span class="lb" data-page="3.353" data-line="3" id="l3.353.3"></span>οἶδά ποτέ τινα τῶν οὕτω διακειμένων ἐπὶ ταῖς δι’ ὀξυμέλιτος
<span class="lb" data-page="3.353" data-line="4" id="l3.353.4"></span>ῥαφανίσι πλῆθος μὲν ἄπιστόν τι ταχυτάτου φλέγματος
<span class="lb" data-page="3.353" data-line="5" id="l3.353.5"></span>ἐμέσαντα, παραχρῆμα δ’ ὑγιᾶ τελέως ἀποδειχθέντα,
<span class="lb" data-page="3.353" data-line="6" id="l3.353.6"></span>καίτοι τριῶν γε μηνῶν τῶν ἔμπροσθεν οὔτ’ ἄλλο τι καλῶς
<span class="lb" data-page="3.353" data-line="7" id="l3.353.7"></span>εἶχεν αὐτῷ τῶν κατὰ τὴν κοιλίαν, οὔθ’ αἱ πέψεις. ὅτι
<span class="lb" data-page="3.353" data-line="8" id="l3.353.8"></span>μὲν οὖν ἀναγκαῖόν ἐστιν ἔν τε τῇ κοιλίᾳ καὶ τοῖς ἐντέροις
<span class="lb" data-page="3.353" data-line="9" id="l3.353.9"></span>γεννᾶσθαί τι τοιοῦτον περίττωμα, δι’ ἄλλων, ὡς ἔφην;
<span class="lb" data-page="3.353" data-line="10" id="l3.353.10"></span>ἀποδέδεικται· τὸ δ’, ὅτι γεννᾶται, διά τε τῆς ἀνατομῆς
<span class="lb" data-page="3.353" data-line="11" id="l3.353.11"></span>φαίνεται καὶ τῶν ὁσημέραι καταλαμβανόντων τοὺς ἀνθρώπους
<span class="lb" data-page="3.353" data-line="12" id="l3.353.12"></span>παθημάτων ἐπὶ ταῖς τῶν τοιούτων περιττωμάτων
<span class="lb" data-page="3.353" data-line="13" id="l3.353.13"></span>πλεονεξίαις. ἓν δ’ αὐτῶν ἐστιν ἴαμα μόνον ἡ τῶν παχέα
<span class="lb" data-page="3.353" data-line="14" id="l3.353.14"></span>καὶ γλίσχρα διαιρεῖν τε καὶ τέμνειν καὶ ἀποῤῥύπτειν δυναμένων
<span class="lb" data-page="3.353" data-line="15" id="l3.353.15"></span>προσφορά. ταῦτ’ οὖν τῆς βοηθείας εὐθέως ἐξ ἀρχῆς
<span class="lb" data-page="3.353" data-line="16" id="l3.353.16"></span>ἡ φύσις αὐτοῖς προὐνοήσατο τὸν δριμὺν καὶ ῥυπτικὸν τοῦτον
<span class="lb" data-page="3.353" data-line="17" id="l3.353.17"></span>χυμὸν, ὃν ἐχρῆν πάντως ἐκκενοῦσθαι τοῦ σώματος, οὐκ
<span class="pb" data-page="3.354" id="p3.354"></span>
<span class="lb" data-page="3.354" data-line="1" id="l3.354.1"></span>ἐπὶ τὸ πλησίον τῆς ἕδρας ἔντερον, ἀλλ’ εἰς τὴν πρώτην ἔκφυσιν
<span class="lb" data-page="3.354" data-line="2" id="l3.354.2"></span>ἄγουσα πρὸς τὸ μηδὲν τῶν ἐφεξῆς ἐντέρων δεηθῆναί
<span class="lb" data-page="3.354" data-line="3" id="l3.354.3"></span>ποτε τῆς ἔξωθεν ἐπικουρίας. καὶ ἔστ’ ἄν γε καλῶς διοικῆται
<span class="lb" data-page="3.354" data-line="4" id="l3.354.4"></span>τὰ κατὰ τὸ ζῶον, ἀποῤῥύπτεται πᾶν αὐτῶν ὁσημέραι
<span class="lb" data-page="3.354" data-line="5" id="l3.354.5"></span>τὸ φλεγματῶδες περίττωμα. <span class="milestone ed2page" data-n="4.399" data-unit="ed2page" id="ed2page.4.399"></span>πλέονος δ’ ἀθροισθέντος
<span class="lb" data-page="3.354" data-line="6" id="l3.354.6"></span>ἔκ τινος κακοπραγίας τοῦ σώματος, οὐκ ἀπογινώσκουσιν
<span class="lb" data-page="3.354" data-line="7" id="l3.354.7"></span>οἱ ἄριστοι τῶν ἰατρῶν εἰλεούς τε καὶ λειεντερίας καὶ τεινεσμοὺς
<span class="lb" data-page="3.354" data-line="8" id="l3.354.8"></span>ἕπεσθαι, τὰ χαλεπώτατα τῶν κατὰ τὴν γαστέρα
<span class="lb" data-page="3.354" data-line="9" id="l3.354.9"></span>καὶ τὰ ἔντερα παθημάτων. οὔκουν σμικρὸν οὐδὲ τὸ τυχὸν
<span class="lb" data-page="3.354" data-line="10" id="l3.354.10"></span>ἡ φύσις εἰς ὑγείαν τοῖς ζώοις ἐκ τῆς ἐπικαίρου καταφύσεως
<span class="lb" data-page="3.354" data-line="11" id="l3.354.11"></span>τοῦ χοληδόχου πόρου προὐνοήσατο. τί δὴ οὖν οὐκ εἰς τὴν
<span class="lb" data-page="3.354" data-line="12" id="l3.354.12"></span>κοιλίαν αὐτοῦ τινα μοῖραν ἐνέφυσεν, οὐκ ὀλίγα γε καὶ αὐτὴν
<span class="lb" data-page="3.354" data-line="13" id="l3.354.13"></span>ἀποτίκτουσαν τὰ τοιαῦτα περιττώματα; ταύτῃ καὶ μᾶλλον
<span class="lb" data-page="3.354" data-line="14" id="l3.354.14"></span>οἶμαί σε θαυμάσειν αὐτῆς τὴν πρόνοιαν. ἡμεῖς μὲν γὰρ
<span class="lb" data-page="3.354" data-line="15" id="l3.354.15"></span>ἀπερισκεπτότερον αἱρούμεθα τὸ λυσιτελοῦν, εἰ καὶ τύχοι
<span class="lb" data-page="3.354" data-line="16" id="l3.354.16"></span>ποτὲ μειζόνως<span class="milestone ed1page" data-n="1.420" data-unit="ed1page" id="ed1page.1.420"></span> εἰς ἕτερα βλάπτειν πεφυκὸς, ἢ ὠφελεῖν
<span class="lb" data-page="3.354" data-line="17" id="l3.354.17"></span>εἰς ἃ χρῄζομεν. ἡ φύσις δ’ οὐ καθ’ ἓν τῶν αὑτῆς ἔργων
<span class="pb" data-page="3.355" id="p3.355"></span>
<span class="lb" data-page="3.355" data-line="1" id="l3.355.1"></span>ἀπερισκέπτως οὐδ’ ὑπὸ ῥᾳθυμίας ἐνίοτε μεγάλα κακὰ αἱρουμένη
<span class="lb" data-page="3.355" data-line="2" id="l3.355.2"></span>δι’ ἔλαττον ἀγαθὸν, ἀλλ’ ἀκριβεῖ μέτρῳ τὸ ποσὸν
<span class="lb" data-page="3.355" data-line="3" id="l3.355.3"></span>ἐν ἑκάστῳ κρίνουσα, πολλαπλάσιον ἀεὶ τὸ χρηστὸν ἀποτελεῖ
<span class="lb" data-page="3.355" data-line="4" id="l3.355.4"></span>τοῦ μοχθηροῦ. μάλιστα μὲν γὰρ, εἴπερ οἷόν τ’ ἦν, ἄνευ
<span class="lb" data-page="3.355" data-line="5" id="l3.355.5"></span>παντὸς κακοῦ κατεσκεύαστ’ ἂν ἅπαντα ταῦτα· νυνὶ δὲ, οὐ
<span class="lb" data-page="3.355" data-line="6" id="l3.355.6"></span>γὰρ ἐνδέχεται τῆς ὕλης φυγεῖν τὴν μοχθηρίαν οὐδεμίαν τῶν
<span class="lb" data-page="3.355" data-line="7" id="l3.355.7"></span>τεχνῶν, οὐδ’ ἀδαμάντινόν τε καὶ πάμπαν ἀπαθὲς ἐργάσασθαι
<span class="lb" data-page="3.355" data-line="8" id="l3.355.8"></span>τὸ δημιούργημα, καταλείπεται κοσμεῖν αὐτὸ τὸν ἐνδεχόμενον
<span class="lb" data-page="3.355" data-line="9" id="l3.355.9"></span>κόσμον. ἐνδέχεται δὲ ἄλλον ἄλλη τῶν ὑλῶν· οὐ γὰρ
<span class="lb" data-page="3.355" data-line="10" id="l3.355.10"></span>ἐκ τῆς αὐτῆς δήπουθεν οὐσίας τά τε ἄστρα γέγονε καὶ ἡμεῖς.
<span class="lb" data-page="3.355" data-line="11" id="l3.355.11"></span>οὔκουν οὐδὲ τὴν ἀπάθειαν τὴν αὐτὴν ἐπιζητεῖν χρὴ, καὶ
<span class="lb" data-page="3.355" data-line="12" id="l3.355.12"></span>μέμφεσθαι τῇ φύσει, σμικρὸν εἴπου τι βλαβερὸν ἴδοιμεν
<span class="lb" data-page="3.355" data-line="13" id="l3.355.13"></span>ἐπὶ μυρίοις χρηστοῖς, ἀλλ’ ἐκεῖνο δείξαντας, ὡς οἷόν τ’ ἦν
<span class="lb" data-page="3.355" data-line="14" id="l3.355.14"></span>φυγεῖν τουτὶ τὸ σμικρὸν ἄνευ τοῦ πολλὰ τῶν καλῶς γεγενημένων
<span class="lb" data-page="3.355" data-line="15" id="l3.355.15"></span>ταράξαι τε καὶ συγχέαι, τότ’ ἐγκαλεῖν αὐτῇ καὶ
<span class="lb" data-page="3.355" data-line="16" id="l3.355.16"></span>μέμφεσθαι τῆς ὀλιγωρίας. εἰ μὲν γὰρ οὐδὲν ἔμελλε μέγα
<span class="lb" data-page="3.355" data-line="17" id="l3.355.17"></span>λυπήσειν εἰς τὴν κοιλίαν ἡ ξανθὴ χολὴ καταῤῥέουσα, κακῶς
<span class="pb" data-page="3.356" id="p3.356"></span>
<span class="lb" data-page="3.356" data-line="1" id="l3.356.1"></span>ὑπερεῖδε τῆς ὠφελείας ἡ φύσις, ἣν ἐκ τοῦ ῥύπτειν ἐφ’
<span class="lb" data-page="3.356" data-line="2" id="l3.356.2"></span>ἡμέρᾳ τὸ γλίσχρον περίττωμα παρέσχεν ἂν ἡμῖν ὁ χυμὸς
<span class="lb" data-page="3.356" data-line="3" id="l3.356.3"></span>οὗτος. εἰ δὲ τοῦτο μὲν οὕτω μικρὸν, ὡς διὰ τῆς ἔξωθεν
<span class="lb" data-page="3.356" data-line="4" id="l3.356.4"></span>ἐπικουρίας ἱκανῶς ἐπανορθοῦσθαι δύνασθαι, τὰ δ’ ἑπόμενα
<span class="lb" data-page="3.356" data-line="5" id="l3.356.5"></span>τούτῳ κακὰ τηλικαῦτα τὸ μέγεθος ἦν, ὡς ἄρδην ἀνατρέπεσθαι
<span class="lb" data-page="3.356" data-line="6" id="l3.356.6"></span>τὸ τῆς γαστρὸς ἔργον, οὐκ οἶδα, πῶς ἀχαριστότερος
<span class="lb" data-page="3.356" data-line="7" id="l3.356.7"></span>οὐκ ἂν εἴη τις εἰς τὴν οὕτω προνοησαμένην ἑαυτοῦ
<span class="lb" data-page="3.356" data-line="8" id="l3.356.8"></span>φύσιν, ἢ τῶν δικαίων ἐπαίνων φθονερώτερος, εἰ, δέον
<span class="lb" data-page="3.356" data-line="9" id="l3.356.9"></span>ὑμνεῖν αὐτὴν, ὁ δὲ καὶ προσεγκαλοίη. τίς γοῦν ἀγνοεῖ τῆς
<span class="lb" data-page="3.356" data-line="10" id="l3.356.10"></span>ξανθῆς χολῆς τὴν δύναμιν ἱκανῶς δριμεῖαν ὑπάρχουσαν δάκνουσάν
<span class="lb" data-page="3.356" data-line="11" id="l3.356.11"></span>τε καὶ ῥύπτουσαν ἅπαντα; τίς δ’ ἀποκρίνας ποτὲ
<span class="lb" data-page="3.356" data-line="12" id="l3.356.12"></span>κάτω πλέονα τὸν χυμὸν τοῦτον οὐκ ᾔσθετο προηγησαμένης
<span class="lb" data-page="3.356" data-line="13" id="l3.356.13"></span>ἐν τοῖς ἐντέροις δήξεως; τίς δ’ οὐκ οἶδεν, ὡς ἐμέτου χολώδους
<span class="lb" data-page="3.356" data-line="14" id="l3.356.14"></span>ἄλλα τέ τινα παθήματα καὶ καρδιαλγία, δῆξις οὖσα
<span class="lb" data-page="3.356" data-line="15" id="l3.356.15"></span>τοῦ στόματος τῆς γαστρὸς, ἐξ ἀνάγκης προηγεῖται; βούλει
<span class="lb" data-page="3.356" data-line="16" id="l3.356.16"></span>τῶν Ἱπποκράτους συγγραμμάτων μνημονεύσωμεν ἐνταῦθα
<span class="lb" data-page="3.356" data-line="17" id="l3.356.17"></span>καὶ τηλικοῦτον ἐπικαλεσώμεθα μάρτυρα περὶ πράγματος
<span class="lb" data-page="3.356" data-line="18" id="l3.356.18"></span>ἅπασι γινωσκομένου; περιττὸν ἂν εἴη πάντως καὶ μάταιον.
<span class="pb" data-page="3.357" id="p3.357"></span>
<span class="lb" data-page="3.357" data-line="1" id="l3.357.1"></span>καὶ μὴν εἰ γινώσκεται πᾶσιν ἡ τῆς ξανθῆς χολῆς δύναμις,
<span class="lb" data-page="3.357" data-line="2" id="l3.357.2"></span>οὐ χαλεπὸν ἐξευρεῖν, ὅτι πᾶν ἀνατρέψει τὸ τῆς γαστρὸς
<span class="lb" data-page="3.357" data-line="3" id="l3.357.3"></span>ἔργον, εἴπερ εἰς αὐτὴν συῤῥέοι. καθ’ ὃν γὰρ λόγον ἄκρατος
<span class="lb" data-page="3.357" data-line="4" id="l3.357.4"></span>ἐμπίπτουσα τοῖς πρώτοις ἐντέροις ἐρεθίζει δάκνουσα
<span class="lb" data-page="3.357" data-line="5" id="l3.357.5"></span>καὶ κωλύει μένειν ἐν αὐτοῖς τὴν τροφὴν, οὕτω καὶ τὴν κοιλίαν,
<span class="lb" data-page="3.357" data-line="6" id="l3.357.6"></span>εὐαισθητοτέραν ὑπάρχουσαν τῆς νήστεως, ἠνάγκασεν
<span class="lb" data-page="3.357" data-line="7" id="l3.357.7"></span>ἂν ἀπωθεῖσθαι τὴν τροφὴν κάτω, πρὶν πεφθῆναι καλῶς.
<span class="lb" data-page="3.357" data-line="8" id="l3.357.8"></span>καὶ μέν γε καὶ φαίνεται τοῦτ’ ἐναργῶς γιγνόμενον, ὡς μηδὲν
<span class="lb" data-page="3.357" data-line="9" id="l3.357.9"></span>δεῖσθαι μακροτέρας ἀποδείξεως· ἄπεπτα γὰρ ἐκκρίνουσιν
<span class="lb" data-page="3.357" data-line="10" id="l3.357.10"></span>αἱ σφοδραὶ δήξεις τὰ σιτία. <span class="milestone ed2page" data-n="4.400" data-unit="ed2page" id="ed2page.4.400"></span>πρόδηλον οὖν, ὅτι,
<span class="lb" data-page="3.357" data-line="11" id="l3.357.11"></span>χολῆς πλέονος εἰς τὴν γαστέρα συῤῥεούσης καθ’ ἡντιναοῦν
<span class="lb" data-page="3.357" data-line="12" id="l3.357.12"></span>διάθεσιν, οὐκ ἐνδέχεται μένειν ἐν αὐτῇ τὰ σιτία. δακνομένη
<span class="lb" data-page="3.357" data-line="13" id="l3.357.13"></span>γὰρ ὑπὸ τοῦ χυμοῦ τῆς δριμύτητος ἀγανακτεῖ τε καὶ
<span class="lb" data-page="3.357" data-line="14" id="l3.357.14"></span>κεντρίζεται πρὸς αὐτοῦ ταχεῖαν ποιεῖσθαι τῶν περιεχομένων
<span class="lb" data-page="3.357" data-line="15" id="l3.357.15"></span>ἐν αὑτῇ τὴν ἔκκρισιν. εἰ μὲν οὖν ἐπιπολάσειεν ὁ χυμὸς
<span class="lb" data-page="3.357" data-line="16" id="l3.357.16"></span>οὗτος ἐπὶ τὸ στόμα τῆς γαστρὸς, ὡς ἂν αἰσθητικώτατον
<span class="lb" data-page="3.357" data-line="17" id="l3.357.17"></span>ὑπάρχον, ἀλγοῦσί τε σφοδρῶς δακνόμενοι πρὸς αὐτοῦ καὶ
<span class="lb" data-page="3.357" data-line="18" id="l3.357.18"></span>ναυτιῶσι καὶ ἐμοῦσιν. εἰ δ’ ὡς ἐπὶ τὸν πυθμένα ῥέψειεν,
<span class="pb" data-page="3.358" id="p3.358"></span>
<span class="lb" data-page="3.358" data-line="1" id="l3.358.1"></span>ὑπέρχεται κάτω διὰ ταχέων, ἀεὶ δὲ αὐτοῦ συνεκκρίνει καὶ
<span class="lb" data-page="3.358" data-line="2" id="l3.358.2"></span>τὰ σιτία. περιστελλομένης μὲν γὰρ σφοδρῶς τῆς κοιλίας,
<span class="lb" data-page="3.358" data-line="3" id="l3.358.3"></span>ἀνεῳγότος δὲ τοῦ στόματος, εἴτε τοῦ κατὰ τὸν στόμαχον,
<span class="lb" data-page="3.358" data-line="4" id="l3.358.4"></span>εἴτε τοῦ κατὰ τὸν πυθμένα, πάνθ’ ὁμοίως ἐκκρίνεται τὰ
<span class="lb" data-page="3.358" data-line="5" id="l3.358.5"></span>κατ’ αὐτὴν περιεχόμενα. κᾀν τῷδε δῆλον, ὡς, εἰ πλείων ὁ
<span class="lb" data-page="3.358" data-line="6" id="l3.358.6"></span>χυμὸς οὗτος εἰς τὴν γαστέρα συνέῤῥει, διέφθειρεν ἂν αὐτῆς
<span class="lb" data-page="3.358" data-line="7" id="l3.358.7"></span>καὶ συνέχεε τὴν οἰκείαν ἐνέργειαν, εἴ γε δὴ γαστρὸς μὲν
<span class="lb" data-page="3.358" data-line="8" id="l3.358.8"></span>ἰδία ἐνέργεια πέψις, δεῖται δὲ τὰ πεπτόμενα πλέονος χρόνου,
<span class="lb" data-page="3.358" data-line="9" id="l3.358.9"></span>ὁ δ’ οὐκ ἐπιτρέπει χρονίζειν ἐν αὐτῇ τὰ σιτία. καλῶς
<span class="lb" data-page="3.358" data-line="10" id="l3.358.10"></span>οὖν οἱ παλαιοὶ τῶν ἰατρῶν ἅμα ταῖς ἄλλαις ὑποθήκαις
<span class="lb" data-page="3.358" data-line="11" id="l3.358.11"></span>ταῖς ὑγιειναῖς καὶ τοὺς ἀπὸ τῶν σιτίων ἐφ’ ἑκάστῳ μηνὶ
<span class="lb" data-page="3.358" data-line="12" id="l3.358.12"></span>ἐμέτους ποιεῖσθαι συνεβούλευον, οἱ μὲν ἅπαξ ἀρκεῖν νομίζοντες,
<span class="lb" data-page="3.358" data-line="13" id="l3.358.13"></span>οἱ δὲ καὶ δὶς ἀξιοῦντες γίνεσθαι, ἅπαντες δ’ οὖν
<span class="lb" data-page="3.358" data-line="14" id="l3.358.14"></span>τὰς ποιότητας τῶν ἐσθιομένων τηνικαῦτα δριμείας τε καὶ
<span class="lb" data-page="3.358" data-line="15" id="l3.358.15"></span>ῥυπτικὰς ἐκλέγεσθαι συμβουλεύοντες. ὑπὲρ τοῦ καὶ πᾶν ἐκκαθῇραι
<span class="lb" data-page="3.358" data-line="16" id="l3.358.16"></span>τῆς γαστρὸς τὸ φλέγμα καὶ μηδὲν εἰς κακοχυμίαν
<span class="lb" data-page="3.358" data-line="17" id="l3.358.17"></span>βλάψαι τὸ σῶμα. ταυτὶ γὰρ τὰ δάκνοντα καὶ ῥύπτοντα
<span class="lb" data-page="3.358" data-line="18" id="l3.358.18"></span>βρώματα χολώδη τοὐπίπαν ἐστὶ καὶ κακόχομα. καλῶς οὖν
<span class="pb" data-page="3.359" id="p3.359"></span>
<span class="lb" data-page="3.359" data-line="1" id="l3.359.1"></span>ἐκείνοις διώριστο καθαίρειν τὴν γαστέρα χωρὶς τῆς τοῦ ἥπατος
<span class="lb" data-page="3.359" data-line="2" id="l3.359.2"></span>βλάβης. καὶ τῇ φύσει διέγνωσται ῥᾴστη μὲν ἡ ταύτης
<span class="lb" data-page="3.359" data-line="3" id="l3.359.3"></span>ἔσεσθαι κάθαρσις, ἡ δὲ τῶν ἐντέρων αὐτή τε χαλεπὴ καὶ
<span class="lb" data-page="3.359" data-line="4" id="l3.359.4"></span>τι καὶ προσαδικοῦσα τὸ ζῶον εἰς κακοχυμίαν. διὰ τί δὲ εἰς
<span class="lb" data-page="3.359" data-line="5" id="l3.359.5"></span>τὰς φλέβας τε καὶ τὰς ἀρτηρίας οὐκ ἐκ τῶν ἐντέρων ἀναδίδοται
<span class="lb" data-page="3.359" data-line="6" id="l3.359.6"></span>τὸ χολῶδες περίττωμα, δέδεικται δι’ ἐκείνων τῶν
<span class="lb" data-page="3.359" data-line="7" id="l3.359.7"></span>ὑπομνημάτων, ἐν οἷς καὶ τἄλλα πάντα ἐξηγησάμεθα τῆς
<span class="lb" data-page="3.359" data-line="8" id="l3.359.8"></span>φύσεως ἔργα· καὶ χρὴ τὸν βουλόμενον ἀκριβῆ πεῖραν ἔχειν
<span class="lb" data-page="3.359" data-line="9" id="l3.359.9"></span>τῆς χρείας τῶν ἀνακειμένων ὀργάνων τῇ τροφῇ πρότερον ἐν
<span class="lb" data-page="3.359" data-line="10" id="l3.359.10"></span>ἐκείνοις γεγυμνάσθαι. πολλάκις γὰρ ἤδη καὶ πρόσθεν ἡμῖν
<span class="lb" data-page="3.359" data-line="11" id="l3.359.11"></span>εἴρηται, καὶ κατ’ ἀρχὰς εὐθὺς ἀποδέδεικται τοῦ λόγου παντὸς,
<span class="lb" data-page="3.359" data-line="12" id="l3.359.12"></span>ὡς οὔθ’ εὑρεῖν οἷόν τε χρείαν οὐδεμίαν οὐδενὸς μορίου
<span class="lb" data-page="3.359" data-line="13" id="l3.359.13"></span>πρὸ τοῦ γνῶναι καλῶς παντὸς ὀργάνου τὴν ἐνέργειαν, οὔτ’
<span class="lb" data-page="3.359" data-line="14" id="l3.359.14"></span>ἐνταῦθα προσήκει τὸν περὶ τῶν χρειῶν λόγον ἀφέντας ἀποδείξεις
<span class="lb" data-page="3.359" data-line="15" id="l3.359.15"></span>ἐνεργειῶν γράφειν, ἀλλὰ τὰ δι’ ἑτέρων ἀποδεδειγμένα
<span class="lb" data-page="3.359" data-line="16" id="l3.359.16"></span>τοῖς ἐν τῇδε τῇ διεξόδῳ λεχθησομένοις ὑποθέσεις ποιησαμένους
<span class="lb" data-page="3.359" data-line="17" id="l3.359.17"></span>οὕτω περαίνειν τὸν λόγον. ἀλλ’ ὥσπερ τῶν κατὰ
<span class="pb" data-page="3.360" id="p3.360"></span>
<span class="lb" data-page="3.360" data-line="1" id="l3.360.1"></span>τὴν γαστέρα περιττωμάτων φλεγματωδῶν ὅτι μὲν ἡ γένεσις
<span class="lb" data-page="3.360" data-line="2" id="l3.360.2"></span>ἀναγκαία, δι’ ἑτέρων ἀπεδείξαμεν ὅτι δὲ φαίνεται γιγνόμενον,
<span class="lb" data-page="3.360" data-line="3" id="l3.360.3"></span>νῦν ὑπεμνήσαμεν, οὕτω καὶ περὶ τοῦ μηκέτ’ ἀναλαμβάνεσθαι
<span class="lb" data-page="3.360" data-line="4" id="l3.360.4"></span>τὴν χολὴν εἰς τὸ σῶμα ποιήσομεν. ὅτι γὰρ
<span class="lb" data-page="3.360" data-line="5" id="l3.360.5"></span>οὐκ ἀναδίδοται, μεγίστη πίστις ἡ τῶν ἀποπατημάτων ἔσται
<span class="lb" data-page="3.360" data-line="6" id="l3.360.6"></span>διαφορά. τοῖς μὲν γὰρ ἰκτεριῶσι τὴν τῶν ἐδηδεσμένων διαφυλάττει
<span class="lb" data-page="3.360" data-line="7" id="l3.360.7"></span>χροιὰν, ὡς ἂν οὐκέτ’ ἐκκαθαιρομένης κάτω τῆς
<span class="lb" data-page="3.360" data-line="8" id="l3.360.8"></span>χολῆς, ἀλλ’ εἰς ὅλον ἀναφερομένης τὸ σῶμα· τοῖς δ’ ὑγιαίνουσι
<span class="lb" data-page="3.360" data-line="9" id="l3.360.9"></span>κέχρωται ξανθῷ χρώματι, ὅτι καὶ ὁ τῆς ξανθῆς χολῆς
<span class="lb" data-page="3.360" data-line="10" id="l3.360.10"></span>χυμὸς εἰς ἔντερα τούτοις συνέῤῥει. καίτοι γε, εἴπερ
<span class="lb" data-page="3.360" data-line="11" id="l3.360.11"></span>ἐντεῦθεν πάλιν εἰς ἧπαρ ἐπαλινδρόμει, δῆλον, ὡς οὐ τὰ
<span class="lb" data-page="3.360" data-line="12" id="l3.360.12"></span>διαχωρούμενα μόνον, ἀλλὰ καὶ ἡ τοῦ παντὸς σώματος χρόα
<span class="lb" data-page="3.360" data-line="13" id="l3.360.13"></span>τῆς τῶν ἰκτεριώντων οὐδὲν ἂν διέφερε. μὴ τοίνυν ἔτι θαυμάζωμεν,
<span class="lb" data-page="3.360" data-line="14" id="l3.360.14"></span>εἰ καὶ τὸ μελαγχολικὸν περίττωμα, τὸ τὴν ἐν τῷ
<span class="lb" data-page="3.360" data-line="15" id="l3.360.15"></span>σπληνὶ μὴ δυνηθὲν ἐργασίαν τε καὶ μεταβολὴν εἰσδέξασθαι,
<span class="lb" data-page="3.360" data-line="16" id="l3.360.16"></span>τὴν ἔκκρισιν οὐκ εἰς τὰ πλησίον τῆς ἕδρας, ἀλλ’ εἰς αὐτὴν
<span class="lb" data-page="3.360" data-line="17" id="l3.360.17"></span>ἔσχε τὴν κοιλίαν. <span class="milestone ed2page" data-n="4.401" data-unit="ed2page" id="ed2page.4.401"></span>ἂν γὰρ, ὅτι μὲν ἄλυπον ἐνταῦθα
<span class="lb" data-page="3.360" data-line="18" id="l3.360.18"></span>ἔμελλεν ἔσεσθαι, δείξωμεν, εἰ δ’ ἐπὶ τὰ πλησίον τῆς ἕδρας
<span class="pb" data-page="3.361" id="p3.361"></span>
<span class="lb" data-page="3.361" data-line="1" id="l3.361.1"></span>ἔντερα τὸν ὑποδεχόμενον αὐτὸ πόρον ἡ φύσις ἐξέτεινε, στενὸν
<span class="lb" data-page="3.361" data-line="2" id="l3.361.2"></span>μὲν εἶναι δεόμενον ἀνάλογον τῇ τοῦ περιττώματος ὀλιγότητι,
<span class="lb" data-page="3.361" data-line="3" id="l3.361.3"></span>μακρὸν δ’ ἐξ ἀνάγκης ἐσόμενον ἐπὶ τῷ μήκει τοῦ
<span class="lb" data-page="3.361" data-line="4" id="l3.361.4"></span>διαστήματος, καὶ διὰ τοῦτ’ εὐπαθῆ γενησόμενον, εὔλογον
<span class="lb" data-page="3.361" data-line="5" id="l3.361.5"></span>εἶναί σοι φανεῖται διὰ βραχέος ἀγγείου συῤῥεῖν αὐτὸν εἰς
<span class="lb" data-page="3.361" data-line="6" id="l3.361.6"></span>τὴν γαστέρα πλησίον κειμένην. ὅτι δὲ οὐδὲ ἔμελλε λυπήσειν,
<span class="lb" data-page="3.361" data-line="7" id="l3.361.7"></span><span class="milestone ed1page" data-n="1.421" data-unit="ed1page" id="ed1page.1.421"></span>ὡς ἐπὶ τῆς ξανθῆς χολῆς εἴπομεν, ἀναμνησθεὶς,
<span class="lb" data-page="3.361" data-line="8" id="l3.361.8"></span>οὐκέτ’ ἄν μοι δοκοίης δεηθῆναι λόγου μακροτέρου. εἰ γὰρ
<span class="lb" data-page="3.361" data-line="9" id="l3.361.9"></span>μήτ’ αὖθις εἰς ὅλον τὸ ζῶον ἀναληφθείη, μήτ’ αὐτήν τι
<span class="lb" data-page="3.361" data-line="10" id="l3.361.10"></span>βλάψειε τὴν γαστέρα, τί ἂν ἔτι καὶ λυπήσειεν; ἀλλ’ ὅτι
<span class="lb" data-page="3.361" data-line="11" id="l3.361.11"></span>μὲν οὐκ ἀναληφθήσεται, δῆλον ἐκ τοῦ μηδὲ τὴν ξανθὴν
<span class="lb" data-page="3.361" data-line="12" id="l3.361.12"></span>χολὴν, πολὺ λεπτοτέραν ὑπάρχουσαν· ὅτι δὲ οὐκ ἀδικήσει τι
<span class="lb" data-page="3.361" data-line="13" id="l3.361.13"></span>τὴν κοιλίαν, ἡ ποιότης ἐνδείκνυται. στρυφνὴ γάρ ἐστιν ἡ
<span class="lb" data-page="3.361" data-line="14" id="l3.361.14"></span>μέλαινα καὶ ὀξεῖα, καὶ συνάγειν καὶ σφίγγειν, οὐκ ἀνατρέπειν
<span class="lb" data-page="3.361" data-line="15" id="l3.361.15"></span>αὐτὴν, ὥσπερ ἡ ξανθὴ, πεφυκυῖα. δῆλον οὖν, ὥσπερ
<span class="lb" data-page="3.361" data-line="16" id="l3.361.16"></span>ἐκείνη τῷ κωλύειν ἐπιπλέον ἐν τῇ γαστρὶ τὰ σιτία μένοντα
<span class="lb" data-page="3.361" data-line="17" id="l3.361.17"></span>πέπτεσθαι βλάπτειν ἐλέγετο, τὴν μέλαιναν οὐχ ὅπως οὐδὲν
<span class="pb" data-page="3.362" id="p3.362"></span>
<span class="lb" data-page="3.362" data-line="1" id="l3.362.1"></span>βλάπτουσαν εὕροιμεν ἂν, ἀλλὰ καὶ προσωφελοῦσαν ἔτι τὴν
<span class="lb" data-page="3.362" data-line="2" id="l3.362.2"></span>γαστρὸς ἐνέργειαν. ἐπιτείνει γὰρ αὐτὴν καὶ συνάγει πρὸς
<span class="lb" data-page="3.362" data-line="3" id="l3.362.3"></span>ἑαυτὴν, καὶ περιλαμβάνειν ἀκριβῶς ἀναγκάζει τὰ σιτία καὶ
<span class="lb" data-page="3.362" data-line="4" id="l3.362.4"></span>κατέχειν, ἄχρις ἂν ἱκανῶς ἐκπεφθῇ. οὕτω μὲν τῆς τῶν χολωδῶν
<span class="lb" data-page="3.362" data-line="5" id="l3.362.5"></span>περιττωμάτων ἐκροῆς ἡ φύσις προὐνοήσατο.
</p>
          </article>

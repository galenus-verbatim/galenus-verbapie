<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:5.5">
<span class="pb page1" data-page="3.362" id="p3.362"></span>
<span class="milestone ed1page page1" data-n="1.421" data-unit="ed1page" id="ed1page.1.421"></span>
<span class="milestone ed2page page1" data-n="4.401" data-unit="ed2page" id="ed2page.4.401"></span>
            <p>
<span class="lb" data-page="3.362" data-line="6" id="l3.362.6"></span>Λοιποῦ δὲ ὄντος ἔτι τοῦ λεπτοῦ καὶ ὑδατώδους
<span class="lb" data-page="3.362" data-line="7" id="l3.362.7"></span>περιττώματος, ὃ προσαγορεύομεν οὖρον, ὅπως μὲν
<span class="lb" data-page="3.362" data-line="8" id="l3.362.8"></span>οὖν διακρίνοιτο τοῦτο, τοὺς νεφροὺς ἐργασαμένη πλησίον
<span class="lb" data-page="3.362" data-line="9" id="l3.362.9"></span>ἔθηκε τοῦ ἥπατος· ὅπως δ’ ἐκκρίνοιτο καλῶς, ὑποδοχὴν
<span class="lb" data-page="3.362" data-line="10" id="l3.362.10"></span>μὲν πρῶτον, οἶον δεξαμενήν τινα, τὴν κύστιν, ἐπὶ τέλει δ’
<span class="lb" data-page="3.362" data-line="11" id="l3.362.11"></span>αὐτῆς μῦν ἐδημιούργησε, φύλακα τῆς ἀκαίρου τῶν περιττωμάτων
<span class="lb" data-page="3.362" data-line="12" id="l3.362.12"></span>ἐκροῆς. ἐπεὶ δὲ τὴν μὲν κύστιν κατωτάτω βέλτιον
<span class="lb" data-page="3.362" data-line="13" id="l3.362.13"></span>ἦν θεῖναι, ἵνα περ καὶ τὰ τῆς τροφῆς ἐκκενοῦται περιττώματα,
<span class="lb" data-page="3.362" data-line="14" id="l3.362.14"></span>τοὺς νεφροὺς δὲ, ὡς πρόσθεν ἐῤῥέθη, πλησίον τοῦ
<span class="lb" data-page="3.362" data-line="15" id="l3.362.15"></span>ἥπατος, ἀναγκαῖον ἦν εἰς τὴν κύστιν ἐξ αὐτῶν ἐργάσασθαί
<span class="lb" data-page="3.362" data-line="16" id="l3.362.16"></span>τινας ὁδούς. καὶ δὴ γεγόνασιν οἱ οὐρητῆρες ὀνομαζόμενοι,
<span class="lb" data-page="3.362" data-line="17" id="l3.362.17"></span>πόροι τινὲς ἐπιμήκεις, ἰσχυροὶ, τοὺς νεφροὺς τῇ κύστει
<span class="pb" data-page="3.363" id="p3.363"></span>
<span class="lb" data-page="3.363" data-line="1" id="l3.363.1"></span>συνάπτοντες. οὕτω μὲν καὶ τὰ οὖρα διακρίνεταί τε τοῦ αἵματος
<span class="lb" data-page="3.363" data-line="2" id="l3.363.2"></span>ὑπὸ τῶν νεφρῶν, κᾀντεῦθεν εἰς τὴν κύστιν διὰ τῶν
<span class="lb" data-page="3.363" data-line="3" id="l3.363.3"></span>οὐρητήρων πέμπεται, κᾀκεῖθεν ἐκπέμπεται, καθ’ ὃν ἂν ὁ
<span class="lb" data-page="3.363" data-line="4" id="l3.363.4"></span>λογισμὸς κελεύσῃ καιρόν. ἀλλ’ οὐκ ἀρκεῖ ταῦτα γινώσκειν
<span class="lb" data-page="3.363" data-line="5" id="l3.363.5"></span>εἰς τὸ θαυμάσαι τὴν τέχνην τῆς φύσεως, ἀλλὰ τῆς θέσεως
<span class="lb" data-page="3.363" data-line="6" id="l3.363.6"></span>μὲν τῶν νεφρῶν ἄξιον ἀκοῦσαι τὴν χρείαν, ἧς ἕνεκεν ὁ μὲν
<span class="lb" data-page="3.363" data-line="7" id="l3.363.7"></span>δεξιὸς ἀνωτέρω τε καὶ πολλάκις ἁπτόμενος αὐτοῦ τοῦ ἥπατος,
<span class="lb" data-page="3.363" data-line="8" id="l3.363.8"></span>ὁ δὲ ἀριστερὸς ἐφεξῆς τούτῳ. περὶ δὲ τοῦ σχήματος
<span class="lb" data-page="3.363" data-line="9" id="l3.363.9"></span>αὐτῶν, διὰ τί σιμοὶ μὲν, ἵνα περ ἡ ἀρτηρία καὶ ἡ φλὲψ
<span class="lb" data-page="3.363" data-line="10" id="l3.363.10"></span>εἰς αὐτοὺς καταφύονται, γεγόνασι, τὰ δὲ ἀντικείμενα τούτων
<span class="lb" data-page="3.363" data-line="11" id="l3.363.11"></span>ἀκριβῶς περιφερῆ· ἀλλὰ καὶ περὶ τῆς οὐσίας αὐτῶν, ὁποία
<span class="lb" data-page="3.363" data-line="12" id="l3.363.12"></span>τίς ἐστι, καὶ τῆς πλοκῆς, καὶ τῶν κοιλιῶν, καὶ τοῦ χιτῶνος,
<span class="lb" data-page="3.363" data-line="13" id="l3.363.13"></span>καὶ διὰ τί μεγίστη μὲν ἀρτηρία καὶ φλὲψ εἰς αὐτοὺς
<span class="lb" data-page="3.363" data-line="14" id="l3.363.14"></span>ἐμφύονται, παντάπασι δὲ ἀμυδρὸν καὶ δυσθεώρητον νεῦρον·
<span class="lb" data-page="3.363" data-line="15" id="l3.363.15"></span>οὕτω δὲ καὶ περὶ τῶν οὐρητήρων καὶ τῆς κύστεως, οὐ τῆς
<span class="lb" data-page="3.363" data-line="16" id="l3.363.16"></span>τὸ οὖρον ὑποδεχομένης μόνον, ἀλλὰ καὶ τῆς τὴν χολὴν, ἄμεινον
<span class="lb" data-page="3.363" data-line="17" id="l3.363.17"></span>οἶμαι γινώσκειν τὴν οὐσίαν, καὶ πλοκὴν, καὶ μέγεθος, καὶ
<span class="lb" data-page="3.363" data-line="18" id="l3.363.18"></span>σχῆμα, καὶ τἄλλα δὴ, ὅσα καθ’ ἕκαστον ὄργανον ἐξηγούμεθα.
<span class="pb" data-page="3.364" id="p3.364"></span>
<span class="lb" data-page="3.364" data-line="1" id="l3.364.1"></span><span class="milestone ed2page" data-n="4.402" data-unit="ed2page" id="ed2page.4.402"></span>τήν τε γὰρ τέχνην τῆς φύσεως μᾶλλον ἄν τις θαυμάσειεν,
<span class="lb" data-page="3.364" data-line="2" id="l3.364.2"></span>εἰ μηδὲν τούτων ἄσκεπτον παρέλθοι, καὶ τὴν τῆς
<span class="lb" data-page="3.364" data-line="3" id="l3.364.3"></span>καθ’ ἕκαστον αὐτῶν ἐνεργείας ἐπιστήμην βεβαιώσαιτο, διὰ
<span class="lb" data-page="3.364" data-line="4" id="l3.364.4"></span>τῶν κατὰ μέρος ἁπάντων μαρτυρουμένην. αὐτίκα γοῦν, ἵν’
<span class="lb" data-page="3.364" data-line="5" id="l3.364.5"></span>ἐντεῦθεν ἀρξώμεθα τοῦ λόγου, δεικνύντες, ὡς ἐξελέγχουσι
<span class="lb" data-page="3.364" data-line="6" id="l3.364.6"></span>περὶ τῶν ἐνεργειῶν τὰς μοχθηρὰς ὑπολήψεις αἱ τῆς χρείας
<span class="lb" data-page="3.364" data-line="7" id="l3.364.7"></span>τῶν μορίων ζητήσεις, οὐκ ἂν ἔχοι λέγειν οὔτ’ Ἐρασίστρατος,
<span class="lb" data-page="3.364" data-line="8" id="l3.364.8"></span>οὔτ’ ἄλλος τις, ὃς ἂν ἡγῆται πνεῦμα μόνον ἐν ἀρτηρίαις
<span class="lb" data-page="3.364" data-line="9" id="l3.364.9"></span>περιέχεσθαι, τὴν χρείαν τοῦ μεγέθους τῶν εἰς τοὺς
<span class="lb" data-page="3.364" data-line="10" id="l3.364.10"></span>νεφροὺς ἐμφυομένων ἀρτηριῶν. εἰ γὰρ δὴ τὰς φλέβας μόνον
<span class="lb" data-page="3.364" data-line="11" id="l3.364.11"></span>ἐκκαθαίρουσιν οἱ νεφροὶ, καὶ διὰ τοῦτο εἰς αὐτοὺς, καίτοι
<span class="lb" data-page="3.364" data-line="12" id="l3.364.12"></span>σμικροὺς ὄντας, μέγισται καταφύονται, τὰς ἀρτηρίας οὐκ
<span class="lb" data-page="3.364" data-line="13" id="l3.364.13"></span>ἐχρῆν ὁμοίως εἶναι ταῖς φλεψὶ μεγάλας, ἀλλὰ τάχα μὲν
<span class="lb" data-page="3.364" data-line="14" id="l3.364.14"></span>οὐδ’ ὅλως ἐμφύεσθαι τοῖς νεφροῖς, εἰ δὲ μὴ, ἀλλὰ μικροτάτας
<span class="lb" data-page="3.364" data-line="15" id="l3.364.15"></span>τε καὶ δυσθεωρήτους παντάπασιν, ὥσπερ καὶ τὰ
<span class="lb" data-page="3.364" data-line="16" id="l3.364.16"></span>νεῦρα. τοῖς μὲν οὖν περὶ τὸν Ἀσκληπιάδην ἑτοίμως, ἐν οἷς
<span class="lb" data-page="3.364" data-line="17" id="l3.364.17"></span>ἀποροῦσι, ματαιόπονον ἀποκαλεῖν τὴν φύσιν· οἱ δὲ περὶ
<span class="lb" data-page="3.364" data-line="18" id="l3.364.18"></span>τὸν Ἐρασίστρατον ἐπαινοῦσι μὲν αὐτὴν ἑκάστοτε, ὡς οὐδὲν
<span class="pb" data-page="3.365" id="p3.365"></span>
<span class="lb" data-page="3.365" data-line="1" id="l3.365.1"></span>μάτην ἐργασαμένην, ἔργῳ δ’ οὐκ ἐπεξίασιν οὐδ’ ἀποδεικνύουσι
<span class="lb" data-page="3.365" data-line="2" id="l3.365.2"></span>καθ’ ἕκαστον ὄργανον ἀληθῆ τὸν ἔπαινον, ἀλλ’
<span class="lb" data-page="3.365" data-line="3" id="l3.365.3"></span>ἑκόντες σιωπῶσι πολλὰ καὶ κατακρύπτουσι, καὶ παρέρχονται
<span class="lb" data-page="3.365" data-line="4" id="l3.365.4"></span>τῆς ἐν τοῖς μορίοις κατασκευῆς. Ὑπὲρ ὧν ἀρκείτω
<span class="lb" data-page="3.365" data-line="5" id="l3.365.5"></span>μὲν τὰ ἐν τοῖς περὶ τῶν φυσικῶν δυνάμεων ὑπομνήμασιν
<span class="lb" data-page="3.365" data-line="6" id="l3.365.6"></span>εἰρημένα. Τὸ δὲ νῦν εἶναι, τοσοῦτον μόνον ἕκαστον τῶν
<span class="lb" data-page="3.365" data-line="7" id="l3.365.7"></span>ἀναλεγομένων ταυτὶ τὰ γράμματα μεμνῆσθαι βούλομαι, τὸ
<span class="lb" data-page="3.365" data-line="8" id="l3.365.8"></span>μηδὲν ἐναργῶς παρέρχεσθαι τῶν μορίων, ἀλλ’, ὥσπερ ἡμεῖς
<span class="lb" data-page="3.365" data-line="9" id="l3.365.9"></span>ποιοῦμεν, οὕτω καὶ αὐτῶν ἐπιχειρεῖν ἐξετάζειν ἁπάντων τό
<span class="lb" data-page="3.365" data-line="10" id="l3.365.10"></span>τε τῆς οὐσίας εἶδος, καὶ τὸ τῆς διαπλάσεως, καὶ τὸ τῆς
<span class="lb" data-page="3.365" data-line="11" id="l3.365.11"></span>πλοκῆς, ἐπισκοπεῖσθαι δὲ καὶ τὰς ἀποφύσεις, καὶ τὰς ἐμφύσεις,
<span class="lb" data-page="3.365" data-line="12" id="l3.365.12"></span>καὶ τὸ καθ’ ἕκαστον αὐτῶν μέγεθος, ἢ τὴν σμικρότητα,
<span class="lb" data-page="3.365" data-line="13" id="l3.365.13"></span>καὶ τὸ πλῆθος ἁπάντων, καὶ τὴν κοινωνίαν, καὶ
<span class="lb" data-page="3.365" data-line="14" id="l3.365.14"></span>τὴν θέσιν, εἶτ’, εἰ μὲν ἐν ἅπασι τοῖς κατὰ μέρος ὁ περὶ
<span class="lb" data-page="3.365" data-line="15" id="l3.365.15"></span>τῆς ἐνεργείας λογισμὸς ὁμολογῶν ἑαυτῷ φαίνοιτο, πιστεύειν,
<span class="lb" data-page="3.365" data-line="16" id="l3.365.16"></span>εἰ δ’ ἀποροῖτό πῃ κᾂν καθ’ ἓν ὁτιοῦν τὸ σμικρότατον,
<span class="lb" data-page="3.365" data-line="17" id="l3.365.17"></span>ὑποπτεύειν ἐν τούτῳ καὶ μὴ πάνυ τι προσέχειν αὐτῷ τὸν
<span class="lb" data-page="3.365" data-line="18" id="l3.365.18"></span>νοῦν, οὕτω γὰρ καὶ ἡμεῖς, ὑπὲρ ἁπάντων ἐπισκεψάμενοι
<span class="pb" data-page="3.366" id="p3.366"></span>
<span class="lb" data-page="3.366" data-line="1" id="l3.366.1"></span>χρόνῳ πολλῷ, καὶ κρίναντες τὰ πᾶσιν εἰρημένα περὶ ἑκάστου
<span class="lb" data-page="3.366" data-line="2" id="l3.366.2"></span>τῶν ὀργάνων, ὅσα τοῖς ἐναργέσιν εὕρομεν ὁμολογοῦντα,
<span class="lb" data-page="3.366" data-line="3" id="l3.366.3"></span>πάντη πιστότερα τῶν διαφερομένων ἐνομίσαμεν. ἀλλὰ τοῦτο
<span class="lb" data-page="3.366" data-line="4" id="l3.366.4"></span>μὲν ἐν πάσῃ τῇ διεξόδῳ παρακελεύομαι ποιεῖν, οὐκ ἐν τῷ
<span class="lb" data-page="3.366" data-line="5" id="l3.366.5"></span>παρόντι μόνον. Ἐπὶ δὲ τὸ προκείμενον ἤδη τρέψομαι. Τὰς
<span class="lb" data-page="3.366" data-line="6" id="l3.366.6"></span>μὲν ἀρτηρίας, ὅτι καλῶς ἀπεδείκνυντο καὶ αὗται περιέχειν
<span class="lb" data-page="3.366" data-line="7" id="l3.366.7"></span>αἷμα, διὰ τῶν ἐμφυομένων τοῖς νεφροῖς μαρτυρεῖται. Εἴπερ
<span class="lb" data-page="3.366" data-line="8" id="l3.366.8"></span>γὰρ οὐ τοῦ καθαίρεσθαι τὸ κατ’ αὐτὰς αἷμα, τίνος ἕνεκεν
<span class="lb" data-page="3.366" data-line="9" id="l3.366.9"></span>ἑτέρου, φρασάτω μοί τις, οὕτω μὲν μεγάλας αὐτὰς ἐδημιούργησεν
<span class="lb" data-page="3.366" data-line="10" id="l3.366.10"></span>ἡ φύσις, ἄχρι δὲ τῆς κοιλίας τῶν νεφρῶν κατασχίζουσα
<span class="lb" data-page="3.366" data-line="11" id="l3.366.11"></span>προήγαγεν ὁμοίως ταῖς φλεψί; καὶ αὐτοὺς δὲ
<span class="lb" data-page="3.366" data-line="12" id="l3.366.12"></span>τοὺς νεφροὺς, ὅτι καλῶς ἐλέγοντο καθαίρειν ἅπαντα τὸν
<span class="lb" data-page="3.366" data-line="13" id="l3.366.13"></span>τοῦ αἵματος ὀῤῥὸν, ἐκ τοῦ μεγέθους ἑκατέρου τῶν ἀγγείων
<span class="lb" data-page="3.366" data-line="14" id="l3.366.14"></span>μαρτυρεῖται. εἰ γὰρ δὴ περίττωμα τῆς τῶν νεφρῶν θρέψεώς
<span class="lb" data-page="3.366" data-line="15" id="l3.366.15"></span>ἐστι τὸ οὖρον, (εἰς τοσοῦτον γὰρ ἀγνοίας ἧκεν ὁ Μακεδὼν
<span class="lb" data-page="3.366" data-line="16" id="l3.366.16"></span>Λύκος, ὡς καὶ τοῦτο προσίεσθαι,) τί δή ποθ’ οὕτω μεγάλας
<span class="lb" data-page="3.366" data-line="17" id="l3.366.17"></span>ἀρτηρίας καὶ φλέβας εἰς μικρὰ σώματα τῶν νεφρῶν
<span class="pb" data-page="3.367" id="p3.367"></span>
<span class="lb" data-page="3.367" data-line="1" id="l3.367.1"></span>ὁ μηδὲν ἐργαζόμενος εἰκῆ δημιουργὸς ἐνέφυσεν, οὐκ ἔστιν
<span class="lb" data-page="3.367" data-line="2" id="l3.367.2"></span>εἰπεῖν. ἀλλ’ ἤτοι καταγινώσκειν χρὴ τῆς φύσεως ἀτεχνίαν,
<span class="lb" data-page="3.367" data-line="3" id="l3.367.3"></span>ὅπερ οὐ βούλεαι, ἢ φανερῶς ἐξελέγχεσθαι μηδὲν ὑγιὲς ὑπὲρ
<span class="lb" data-page="3.367" data-line="4" id="l3.367.4"></span>ἐνεργειῶν γινώσκοντα.
</p>
          </article>

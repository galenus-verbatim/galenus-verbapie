<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:5.7">
<span class="pb page1" data-page="3.373" id="p3.373"></span>
<span class="milestone ed1page page1" data-n="1.422" data-unit="ed1page" id="ed1page.1.422"></span>
<span class="milestone ed2page page1" data-n="4.404" data-unit="ed2page" id="ed2page.4.404"></span>
            <p>
<span class="lb" data-page="3.373" data-line="5" id="l3.373.5"></span>Ἵν’ οὖν μὴ συνεπίπτῃ κατὰ μηδένα τῶν ἐν
<span class="lb" data-page="3.373" data-line="6" id="l3.373.6"></span>αὐτοῖς πόρων τοῖς οὔροις, ὥσπερ τὸ λεπτὸν χολῶδες, οὕτω
<span class="lb" data-page="3.373" data-line="7" id="l3.373.7"></span>καὶ τὸ αἷμα, πυκνὸν ἄμεινον ἦν αὐτῶν ἐργάσασθαι τὸ σῶμα·
<span class="lb" data-page="3.373" data-line="8" id="l3.373.8"></span>τοῦ δέ γε σπληνὸς τοὐναντίον<span class="milestone ed2page" data-n="4.405" data-unit="ed2page" id="ed2page.4.405"></span> (ὡς ἔμπροσθεν ἐδείκνυτο)
<span class="lb" data-page="3.373" data-line="9" id="l3.373.9"></span>χαῦνον ἱκανῶς καὶ μανὸν, εἰς γὰρ τὸ διὰ μακροῦ παχὺν
<span class="lb" data-page="3.373" data-line="10" id="l3.373.10"></span>ἕλκειν χυμὸν ἐπιτηδειότερον τοῦτο, καὶ φόβος οὐδεὶς ἦν
<span class="lb" data-page="3.373" data-line="11" id="l3.373.11"></span>ἀκολουθῆσαί τι καὶ τοῦ αἵματος. οὐδὲ γὰρ αὐτὸ τὸ μελαγχολικὸν
<span class="lb" data-page="3.373" data-line="12" id="l3.373.12"></span>περίττωμα παραχρῆμα, πρὶν κατεργάσασθαι καὶ
<span class="lb" data-page="3.373" data-line="13" id="l3.373.13"></span>πέψαι καὶ μεταβαλεῖν, ἀποκρίνειν ἔμελλεν, ὥσπερ οἱ νεφροὶ
<span class="lb" data-page="3.373" data-line="14" id="l3.373.14"></span>τὸ οὖρον, ἀλλ’ ἐπὶ πλεῖστον καθέξειν τε καὶ ἀλλοιώσειν
<span class="lb" data-page="3.373" data-line="15" id="l3.373.15"></span>καὶ τροφὴν ἑαυτῷ ποιήσεσθαι. καλῶς οὖν κᾀκεῖνος
<span class="lb" data-page="3.373" data-line="16" id="l3.373.16"></span>χαῦνος ἐγένετο, καὶ οἱ νεφροὶ πυκνοί. καὶ τρίτου πρὸς τὴν
<span class="lb" data-page="3.373" data-line="17" id="l3.373.17"></span>σφῶν αὐτῶν θρέψιν οὐδενὸς ἐδεήθησαν ἀγγείου παρὰ τὰ
<span class="pb" data-page="3.374" id="p3.374"></span>
<span class="lb" data-page="3.374" data-line="1" id="l3.374.1"></span>δύο τὰ μεγάλα, τοῦ τ’ ἀπὸ τῆς ἀρτηρίας τῆς ἐπὶ ῥάχει καὶ
<span class="lb" data-page="3.374" data-line="2" id="l3.374.2"></span>τῆς κοίλης φλεβός. ἡ δὲ τὴν ξανθὴν χολὴν ὑποδεχομένη
<span class="lb" data-page="3.374" data-line="3" id="l3.374.3"></span>κύστις, ὥσπερ καὶ ἡ τὸ οὖρον, ἀκέραιον ἑκάτεραι καὶ
<span class="lb" data-page="3.374" data-line="4" id="l3.374.4"></span>ἄμικτον ἕλκουσαι τὸ ἴδιον περίττωμα, κατὰ λόγον ἀγγείων
<span class="lb" data-page="3.374" data-line="5" id="l3.374.5"></span>ἑτέρων τὴν τροφὴν αὐταῖς χορηγησόντων ἐδεήθησαν. ἐπεὶ
<span class="lb" data-page="3.374" data-line="6" id="l3.374.6"></span>δὲ πολὺ πλεῖόν ἐστι τῆς ξανθῆς χολῆς ἡ ὀῤῥώδης ὑγρότης,
<span class="lb" data-page="3.374" data-line="7" id="l3.374.7"></span>μείζονα δίκαιον ἦν αὐτῆς γενέσθαι τὴν ὑποδοχήν. ἐπεὶ δὲ
<span class="lb" data-page="3.374" data-line="8" id="l3.374.8"></span>μείζων ἐγένετο, <span class="milestone ed1page" data-n="1.423" data-unit="ed1page" id="ed1page.1.423"></span>καὶ φλεβῶν καὶ ἀρτηριῶν καὶ νεύρων
<span class="lb" data-page="3.374" data-line="9" id="l3.374.9"></span>εὐλόγως ἐδεήθη μειζόνων. καὶ τοίνυν τηλικοῦτον ἕκαστον
<span class="lb" data-page="3.374" data-line="10" id="l3.374.10"></span>ἰδεῖν ἐστιν ἐν ἑκατέρᾳ τῶν κύστεων, ἡλίκον ἔπρεπε μάλιστα
<span class="lb" data-page="3.374" data-line="11" id="l3.374.11"></span>κατ’ ἀναλογίαν τῆς τε χρείας αὐταῖς ὑπάρχειν καὶ
<span class="lb" data-page="3.374" data-line="12" id="l3.374.12"></span>τοῦ μεγέθους.
</p>
          </article>

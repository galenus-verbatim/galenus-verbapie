<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:5.8">
<span class="pb page1" data-page="3.374" id="p3.374"></span>
<span class="milestone ed1page page1" data-n="1.423" data-unit="ed1page" id="ed1page.1.423"></span>
<span class="milestone ed2page page1" data-n="4.405" data-unit="ed2page" id="ed2page.4.405"></span>
            <p>
<span class="lb" data-page="3.374" data-line="13" id="l3.374.13"></span>Καὶ μέντοι γε καὶ οὐχ ὅθεν ἔτυχεν ἐφ’ ἑκατέραν
<span class="lb" data-page="3.374" data-line="14" id="l3.374.14"></span>αὐτῶν ἤγαγεν οὔτε τὸ νεῦρον, οὔτε τὴν ἀρτηρίαν,
<span class="lb" data-page="3.374" data-line="15" id="l3.374.15"></span>οὔτε τὴν φλέβα, τὸ βέλτιον δὲ κᾀν τούτοις ἑλομένη φαίνεται.
<span class="lb" data-page="3.374" data-line="16" id="l3.374.16"></span>βέλτιον δ’ ἦν τὸ μὴ διὰ μακροῦ, μηδ’ ἀφρούρητον.
<span class="lb" data-page="3.374" data-line="17" id="l3.374.17"></span>τῇ μὲν οὖν τὸ οὖρον ὑποδεχομένῃ κύστει νεῦρα μὲν
<span class="lb" data-page="3.374" data-line="18" id="l3.374.18"></span>ἀπὸ τοῦ κατὰ τὸ πλατύ τε καὶ ἱερὸν ὀστοῦν ὀνομαζόμενον
<span class="pb" data-page="3.375" id="p3.375"></span>
<span class="lb" data-page="3.375" data-line="1" id="l3.375.1"></span>ἐνέφυσε νωτιαίου, πλησιέστατα γὰρ αὐτῆς οὗτος ἐτέτακτο,
<span class="lb" data-page="3.375" data-line="2" id="l3.375.2"></span>φλέβας τε καὶ ἀρτηρίας ἀπὸ τῶν ἔγγιστα κατ’ αὐτὰς ἀγγείων,
<span class="lb" data-page="3.375" data-line="3" id="l3.375.3"></span>ἵνα πρῶτον αἱ ἐπὶ τὰ σκέλη τῶν κατὰ ῥάχεως μεγάλων
<span class="lb" data-page="3.375" data-line="4" id="l3.375.4"></span>ἐκφύσεις γίγνωνται· τῇ δ’ ἑτέρᾳ κύστει τῇ κατὰ τὸ
<span class="lb" data-page="3.375" data-line="5" id="l3.375.5"></span>ἧπαρ ἀρτηρίαν μὲν καὶ νεῦρον ἀπὸ τῶν εἰς αὐτὸ τὸ
<span class="lb" data-page="3.375" data-line="6" id="l3.375.6"></span>σπλάγχνον ἐμφυομένων ἀποσχίζουσα, μικρὸν ἑκάτερον ἱκανῶς
<span class="lb" data-page="3.375" data-line="7" id="l3.375.7"></span>καὶ δυσθεώρητον, αἰσθητὴν δὲ καὶ σαφῆ φλέβα τῆς ἐπὶ
<span class="lb" data-page="3.375" data-line="8" id="l3.375.8"></span>πύλαις ἀποφύσασα, πάντα ταῦτα τὰ τρία καθ’ ἕνα τόπον
<span class="lb" data-page="3.375" data-line="9" id="l3.375.9"></span>εἰς τὸ τῆς κύστεως ἐνέφυσε σῶμα κατὰ τὸν καλούμενον
<span class="lb" data-page="3.375" data-line="10" id="l3.375.10"></span>αὐχένα. καὶ γὰρ ἰσχυρότατος ἦν οὗτος, ὡς ἀσφαλῶς ἐπίβασιν
<span class="lb" data-page="3.375" data-line="11" id="l3.375.11"></span>λεπτῶν ἀγγείων ὑποδέξασθαι, καὶ πλησίον ἐτέτακτο τῶν
<span class="lb" data-page="3.375" data-line="12" id="l3.375.12"></span>πυλῶν. οὕτω δὲ καὶ εἰς τὴν ἑτέραν κύστιν τὴν μεγάλην
<span class="lb" data-page="3.375" data-line="13" id="l3.375.13"></span>κατ’ αὐτὸν ἐνέφυσε τὸν αὐχένα τὰ ἓξ ἀγγεῖα, τρία καθ’
<span class="lb" data-page="3.375" data-line="14" id="l3.375.14"></span>ἑκάτερον αὐτῆς μέρος. αὐτοῖς τε γὰρ τοῖς ἀγγείοις ἡ φορὰ
<span class="lb" data-page="3.375" data-line="15" id="l3.375.15"></span>δι’ ἐλαχίστου διαστήματος οὕτως ἔμελλεν ἔσεσθαι μάλιστα,
<span class="lb" data-page="3.375" data-line="16" id="l3.375.16"></span>τῇ τε κύστει βέλτιον ἦν τοῖς σαρκώδεσιν ἑαυτῆς μορίοις
<span class="lb" data-page="3.375" data-line="17" id="l3.375.17"></span>αὐτὰ καταδέξασθαι. σὺ μὲν ἴσως ἀρκεῖν τὴν εἰρημένην
<span class="lb" data-page="3.375" data-line="18" id="l3.375.18"></span>ἀσφάλειαν αὐτοῖς ὑπολαμβάνεις· ἧττον γὰρ εἶ τεχνικός τε
<span class="pb" data-page="3.376" id="p3.376"></span>
<span class="lb" data-page="3.376" data-line="1" id="l3.376.1"></span>καὶ προορατικὸς τῆς φύσεως. ἡ δὲ, καίτοι δι’ ὀλίγου μὲν
<span class="lb" data-page="3.376" data-line="2" id="l3.376.2"></span>ἀγαγοῦσα διαστήματος, ἀσφαλῶς δ’ ἐμφύσασα, τρίτον οὐκ
<span class="lb" data-page="3.376" data-line="3" id="l3.376.3"></span>ὤκνησεν αὐτοῖς ἐξευρεῖν σόφισμα δυσπαθείας ἕνεκα, λεπτούς
<span class="lb" data-page="3.376" data-line="4" id="l3.376.4"></span>τινας ὑμένας ἀνάλογον τῶν ἀγγείων τῇ σμικρότητι
<span class="lb" data-page="3.376" data-line="5" id="l3.376.5"></span>περὶ ἕκαστον αὐτῶν ἑλίττουσα καὶ κοινῇ διὰ τῶν αὐτῶν
<span class="lb" data-page="3.376" data-line="6" id="l3.376.6"></span>ἅπαντα ξυνδοῦσα. τὰ μὲν οὖν εἰς τὴν μικρὰν κύστιν ἐμφύντα,
<span class="lb" data-page="3.376" data-line="7" id="l3.376.7"></span>δι’ ὅλης αὐτῆς κατασχιζόμενα, μέχρι τοῦ πυθμένος
<span class="lb" data-page="3.376" data-line="8" id="l3.376.8"></span>ἀφίκετο. τῶν δὲ εἰς τὸν αὐχένα τῆς μεγάλης κύστεως εἰσβαλόντων
<span class="lb" data-page="3.376" data-line="9" id="l3.376.9"></span>ἀγγείων, εὐθέως κατὰ τὴν πρώτην ἐπίβασιν δίχα
<span class="lb" data-page="3.376" data-line="10" id="l3.376.10"></span>νεμηθέντων, <span class="milestone ed2page" data-n="4.406" data-unit="ed2page" id="ed2page.4.406"></span>ἡ μὲν ἑτέρα μοῖρα τὸν αὐτὸν τρόπον
<span class="lb" data-page="3.376" data-line="11" id="l3.376.11"></span>τοῖς ἐπὶ τῆς μικρᾶς εἰς ὅλην τὴν κύστιν διεσπάρη, τὸ δὲ
<span class="lb" data-page="3.376" data-line="12" id="l3.376.12"></span>λοιπὸν ἀπετρέπετο κάτω κατ’ αὐτὸν τὸν αὐχένα φέρεσθαι,
<span class="lb" data-page="3.376" data-line="13" id="l3.376.13"></span>μικρὸν μὲν ἐπὶ θηλειῶν, ὡς ἂν αὐτόθι μέλλον κατασχισθήσεσθαι
<span class="lb" data-page="3.376" data-line="14" id="l3.376.14"></span>σύμπαν, μέγα δ’ ἐπὶ τῶν ἀῤῥένων, ὅτι πλεονεκτοῦσιν
<span class="lb" data-page="3.376" data-line="15" id="l3.376.15"></span>οὗτοι περιττοτέρῳ τινὶ μορίῳ, τῷ καλουμένῳ καυλῷ,
<span class="lb" data-page="3.376" data-line="16" id="l3.376.16"></span>κατὰ τὸ πέρας ἐπικειμένῳ τοῦ τῆς κύστεως αὐχένος. τὴν
<span class="lb" data-page="3.376" data-line="17" id="l3.376.17"></span>μὲν δὴ περὶ τὰ γεννητικὰ μόρια τέχνην τῆς φύσεως αὐτὴν
<span class="lb" data-page="3.376" data-line="18" id="l3.376.18"></span>καθ’ ἑαυτὴν ἐξηγησόμεθα προϊόντος τοῦ λόγου. τὰ δὲ τῶν
<span class="pb" data-page="3.377" id="p3.377"></span>
<span class="lb" data-page="3.377" data-line="1" id="l3.377.1"></span>περιττωμάτων ὄργανα, περὶ ὧν ἡμῖν ὁ λόγος ἐνέστηκε, διότι
<span class="lb" data-page="3.377" data-line="2" id="l3.377.2"></span>τὰ μὲν αὐτοῖς τοῖς διακριτικοῖς τῶν περιττωμάτων ἀγγείοις
<span class="lb" data-page="3.377" data-line="3" id="l3.377.3"></span>τρέφεται, καθάπερ ὅ τε σπλὴν καὶ οἱ νεφροὶ, τὰ δ’ ἑτέρων
<span class="lb" data-page="3.377" data-line="4" id="l3.377.4"></span>ἐδεήθη θρεψόντων, ὥσπερ καὶ ἡ κύστις, (καὶ γὰρ ἡ σμικρότης
<span class="lb" data-page="3.377" data-line="5" id="l3.377.5"></span>ἑκάστου τῶν ἀγγείων, καὶ τὸ μέγεθος, καὶ ὁ τρόπος
<span class="lb" data-page="3.377" data-line="6" id="l3.377.6"></span>τῆς ἐμφύσεως, καὶ τὸ χωρίον, ὅθεν ἀφώρμηται, καὶ ἡ ἀσφάλεια
<span class="lb" data-page="3.377" data-line="7" id="l3.377.7"></span>τῆς ὁδοῦ, καὶ πάνθ’ ἁπλῶς τὰ κατ’ αὐτὰ φαινόμενα
<span class="lb" data-page="3.377" data-line="8" id="l3.377.8"></span>θαυμαστήν τινα ἐνδείκνυται τῆς φύσεως τὴν τέχνην,) ἤδη
<span class="lb" data-page="3.377" data-line="9" id="l3.377.9"></span>μοι δοκῶ πεπεράνθαι τῷ λόγῳ.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:5.9">
<span class="pb page1" data-page="3.377" id="p3.377"></span>
<span class="milestone ed1page page1" data-n="1.423" data-unit="ed1page" id="ed1page.1.423"></span>
<span class="milestone ed2page page1" data-n="4.406" data-unit="ed2page" id="ed2page.4.406"></span>
            <p>
<span class="lb" data-page="3.377" data-line="10" id="l3.377.10"></span>Πάλιν οὖν ὅσον ἐνδεῖ καθ’ ἕκαστον αὐτῶν
<span class="lb" data-page="3.377" data-line="11" id="l3.377.11"></span>ἐπάνιμεν. ἐνδεῖ δὲ πρῶτον μὲν ὑπὲρ τῶν νεύρων εἰπεῖν
<span class="lb" data-page="3.377" data-line="12" id="l3.377.12"></span>τι τῶν εἰς τοὺς νεφροὺς ἐμβαλλόντων· ἔπειτα δὲ περὶ τῶν
<span class="lb" data-page="3.377" data-line="13" id="l3.377.13"></span>οὐρητικῶν πόρων· καὶ τρίτον ἐπὶ τούτοις αὐτὴν τὴν οὐσίαν
<span class="lb" data-page="3.377" data-line="14" id="l3.377.14"></span>ἐξηγήσασθαι τοῦ σώματος τῶν κύστεων, ὥσπερ τοῦ τε
<span class="lb" data-page="3.377" data-line="15" id="l3.377.15"></span>τῶν νεφρῶν καὶ τοῦ σπληνὸς καὶ τῶν ἄλλων ἁπάντων,
<span class="lb" data-page="3.377" data-line="16" id="l3.377.16"></span>ὑπὲρ ὧν ἤδη τῆς ὅλης κατασκευῆς λόγον ἐποιησάμεθα.
<span class="lb" data-page="3.377" data-line="17" id="l3.377.17"></span>μέτεστι δὲ τοῖς νεφροῖς νεύρων, εἰς ὅσον καὶ
<span class="lb" data-page="3.377" data-line="18" id="l3.377.18"></span>σπληνὶ, καὶ ἥπατι, καὶ κύστει τῇ καλουμένη χοληδόχῳ.
<span class="pb" data-page="3.378" id="p3.378"></span>
<span class="lb" data-page="3.378" data-line="1" id="l3.378.1"></span>πάντα γὰρ ταῦτα μικρὰ παντελῶς δέχεται νεῦρα, τοῖς ἔξωθεν
<span class="lb" data-page="3.378" data-line="2" id="l3.378.2"></span>αὐτῶν ἐμφανιζόμενα χιτῶσι, τοσοῦτον αἰσθήσεως ἑκάστῳ
<span class="lb" data-page="3.378" data-line="3" id="l3.378.3"></span>μεταδούσης τῆς φύσεως, ὅσον ἔπρεπεν ἕνεκα τοῦ φυτῶν
<span class="lb" data-page="3.378" data-line="4" id="l3.378.4"></span>ἀποχωρισθῆναι καὶ ζώου γενέσθαι μορίοις. τρεῖς γὰρ δὴ
<span class="lb" data-page="3.378" data-line="5" id="l3.378.5"></span>σκοποὶ τῇ φύσει τῆς τῶν νεύρων εἰσὶ διανομῆς, ὁ μὲν αἰσθήσεως
<span class="lb" data-page="3.378" data-line="6" id="l3.378.6"></span>ἕνεκα τοῖς αἰσθητικοῖς ὀργάνοις, ὁ δὲ κινήσεως
<span class="lb" data-page="3.378" data-line="7" id="l3.378.7"></span>τοῖς κινητικοῖς, ὁ δ’ εἰς τὴν τῶν λυπησόντων διάγνωσιν ἅπασι
<span class="lb" data-page="3.378" data-line="8" id="l3.378.8"></span>τοῖς ἄλλοις. αἰσθήσεως μὲν οὖν ἕνεκα γλώττῃ καὶ ὀφθαλμοῖς
<span class="lb" data-page="3.378" data-line="9" id="l3.378.9"></span>καὶ ὠσὶ μέγιστα δέδοται νεῦρα, καὶ πρὸς τούτοις ἔτι τῶν χειρῶν
<span class="lb" data-page="3.378" data-line="10" id="l3.378.10"></span>τοῖς ἐντὸς καὶ τῷ στόματι τῆς κοιλίας, ἔστι γάρ πως
<span class="lb" data-page="3.378" data-line="11" id="l3.378.11"></span>καὶ ταῦτ’ αἰσθητήρια. διὰ μὲν γὰρ τῶν χειρῶν, ὡς οὐδὲ δι’
<span class="lb" data-page="3.378" data-line="12" id="l3.378.12"></span>ἑνὸς ἄλλου, καίτοι μυρίων μορίων αἰσθανομένων, ἡ τῆς
<span class="lb" data-page="3.378" data-line="13" id="l3.378.13"></span>ἁφῆς ἀκριβοῦται διάγνωσις· ἐν δὲ τῷ στόματι τῆς κοιλίας
<span class="lb" data-page="3.378" data-line="14" id="l3.378.14"></span>αἴσθησις ἐνδείας ἐστὶ τῶν θρεψόντων τὸ ζῶον, ἣν πεῖναν
<span class="lb" data-page="3.378" data-line="15" id="l3.378.15"></span>ὀνομάζομεν. ἐν μὲν δὴ τούτοις ἅπασι, ὡς ἂν αἰσθητικοῖς μορίοις,
<span class="lb" data-page="3.378" data-line="16" id="l3.378.16"></span>ἔστιν εὑρεῖν μέγιστα νεῦρα, δεύτερον δ’ ἐν τοῖς τῆς κατὰ
<span class="lb" data-page="3.378" data-line="17" id="l3.378.17"></span>προαίρεσιν κινήσεως ὀργάνοις, τοῖς μυσὶν, οἳ, διότι μὲν ὑπὲρ
<span class="pb" data-page="3.379" id="p3.379"></span>
<span class="lb" data-page="3.379" data-line="1" id="l3.379.1"></span>τοῦ κινεῖν τὰ μέλη τοῦ σώματος ἐγένοντο, μέγιστα δέχονται
<span class="lb" data-page="3.379" data-line="2" id="l3.379.2"></span>νεῦρα, διότι δ’ ἐξ ἀνάγκης αἴσθησις ὑπάρχει παντὶ νεύρῳ,
<span class="lb" data-page="3.379" data-line="3" id="l3.379.3"></span>διὰ τοῦτ’ αὐτοῖς ἠκολούθησε πλείων ἧς ἐδέοντο δυνάμεως
<span class="lb" data-page="3.379" data-line="4" id="l3.379.4"></span>εἰς τὴν τῶν ἁπτῶν διάγνωσιν. ὁ δὲ τρίτος σκοπὸς τῇ φύσει
<span class="lb" data-page="3.379" data-line="5" id="l3.379.5"></span>τῆς τῶν νεύρων διανομῆς ἡ τῶν λυπησόντων ἐστὶν αἴσθησις,
<span class="lb" data-page="3.379" data-line="6" id="l3.379.6"></span>εἰς ἣν εἴ τις ἐπιβλέψειεν ἐν ταῖς ἀνατομαῖς καὶ
<span class="lb" data-page="3.379" data-line="7" id="l3.379.7"></span>σκέψαιτο, πότερον πλημμελῶς ἢ δικαίως οὐκ ἴσα τοῖς μέρεσιν
<span class="lb" data-page="3.379" data-line="8" id="l3.379.8"></span>ἅπασι διένειμεν, ἀλλὰ τοῖς μὲν μείζω, τοῖς δ’ ἐλάττω,
<span class="lb" data-page="3.379" data-line="9" id="l3.379.9"></span>τὰς αὐτὰς Ἱπποκράτει, κᾂν εἰ μὴ βούλοιτο, πάντως φθέγξαιτο
<span class="lb" data-page="3.379" data-line="10" id="l3.379.10"></span>φωνὰς, <span class="milestone ed2page" data-n="4.407" data-unit="ed2page" id="ed2page.4.407"></span>ὡς εὐπαίδευτός τε καὶ δικαία καὶ τεχνικὴ
<span class="lb" data-page="3.379" data-line="11" id="l3.379.11"></span>καὶ προνοητικὴ τῶν ζώων ἡ φύσις ἐστίν. εἰ γὰρ δὴ τὸ κατὰ
<span class="lb" data-page="3.379" data-line="12" id="l3.379.12"></span>τὴν ἀξίαν ἑκάστῳ σκοπεῖσθαί τε καὶ διανέμειν ἔργον δικαιοσύνης
<span class="lb" data-page="3.379" data-line="13" id="l3.379.13"></span>ἐστὶν, πῶς οὐ δικαιοτάτη πάντων ἡ φύσις; ὅσα
<span class="lb" data-page="3.379" data-line="14" id="l3.379.14"></span>μὲν γὰρ τῶν ὀργάνων ὁμογενῆ, καθάπερ τά τ’ αἰσθητήρια
<span class="lb" data-page="3.379" data-line="15" id="l3.379.15"></span>τοῖς αἰσθητηρίοις καὶ οἱ μύες τοῖς μυσὶ, τούτοις μὲν, εἴς
<span class="lb" data-page="3.379" data-line="16" id="l3.379.16"></span>τε τοὺς ὄγκους τῶν σωμάτων ἀποβλέπουσα, καὶ τὰ τῶν
<span class="lb" data-page="3.379" data-line="17" id="l3.379.17"></span>ἐνεργειῶν ἀξιώματα, καὶ τὰς ἀμυδρότητας καὶ τὰς σφοδρότητας
<span class="pb" data-page="3.380" id="p3.380"></span>
<span class="lb" data-page="3.380" data-line="1" id="l3.380.1"></span>τῶν κινήσεων, ἔτι δὲ τὸ συνεχὲς τῆς χρείας ἢ διαλεῖπον,
<span class="lb" data-page="3.380" data-line="2" id="l3.380.2"></span>εἰς ὅσον ἑκάτερον ἤρκει, τὸ κατὰ τὴν ἀξίαν
<span class="lb" data-page="3.380" data-line="3" id="l3.380.3"></span>ἀκριβῶς ἐν ἑκάστῳ μετρήσασα, τῷ μὲν μεῖζον ἀπένειμε, τῷ
<span class="lb" data-page="3.380" data-line="4" id="l3.380.4"></span>δὲ ἔλαττον τῶν νεύρων, ἑκάστῳ δὲ τηλικοῦτον, ἡλίκον ἦν
<span class="lb" data-page="3.380" data-line="5" id="l3.380.5"></span>δοθῆναι δικαιότατον. ἀλλὰ ταῦτα μὲν ἄν σε καὶ προϊὼν
<span class="lb" data-page="3.380" data-line="6" id="l3.380.6"></span>ὁ λόγος ἐκδιδάξειε.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:6.1">
<span class="pb page1" data-page="3.409" id="p3.409"></span>
<span class="milestone ed1page page1" data-n="1.427" data-unit="ed1page" id="ed1page.1.427"></span>
<span class="milestone ed2page page1" data-n="4.415" data-unit="ed2page" id="ed2page.4.415"></span>
            <h2>ΓΑΛΗΝΟΥ ΠΕΡΙ ΧΡΕΙΑΣ ΤΩΝ ΕΝ
<br></br>ΑΝΘΡΩΠΟΥ ΣΩΜΑΤΙ ΜΟΡΙΩΝ
<br></br>ΛΟΓΟΣ Ζ.
</h2>
            <p>
<span class="lb" data-page="3.409" data-line="1" id="l3.409.1"></span>Τῶν περὶ τὴν οἰκονομίαν τῆς τροφῆς ὀργάνων
<span class="lb" data-page="3.409" data-line="2" id="l3.409.2"></span>τῇ φύσει παρεσκευασμένων ἐξηγούμενοι τὴν κατασκευὴν
<span class="lb" data-page="3.409" data-line="3" id="l3.409.3"></span>ἐν δυοῖν τοῖς πρὸ τούτου γράμμασιν, ἄχρι μὲν τοῦ
<span class="lb" data-page="3.409" data-line="4" id="l3.409.4"></span>διαφράγματος ἠγάγομεν τῷ λόγῳ τὴν κοίλην φλέβα· τὸ δὲ
<span class="lb" data-page="3.409" data-line="5" id="l3.409.5"></span>ἀπὸ τοῦδε τῇ τῶν ἐν θώρακι μορίων ἐξηγήσει συναναγράφειν
<span class="lb" data-page="3.409" data-line="6" id="l3.409.6"></span>ἄμεινον εἶναι νομίζοντες, εἰς τόνδε τὸν λόγον ἀνεβαλόμεθα.
<span class="lb" data-page="3.409" data-line="7" id="l3.409.7"></span>καὶ μέν γε καὶ περὶ τοῦ στομάχου τῆς κοιλίας,
<span class="lb" data-page="3.409" data-line="8" id="l3.409.8"></span>ὃν οἰσοφάγον ὀνομάζουσι, τὰ μὲν ἄλλα διεξῆλθεν ὁ
<span class="pb" data-page="3.410" id="p3.410"></span>
<span class="lb" data-page="3.410" data-line="1" id="l3.410.1"></span>πρόσθεν λόγος· οἵα δέ τις ἡ διὰ τοῦ θώρακος ὁδὸς αὐτῷ,
<span class="lb" data-page="3.410" data-line="2" id="l3.410.2"></span>καὶ ὡς οὐδ’ ἐνταῦθά τι παραλέλειπται τῇ φύσει, μὴ ὅτι
<span class="lb" data-page="3.410" data-line="3" id="l3.410.3"></span>περιττῶς ἢ ἐλλιπῶς ἢ ἀργῶς ἐργασαμένῃ περὶ αὐτὸν, ἀλλὰ
<span class="lb" data-page="3.410" data-line="4" id="l3.410.4"></span>μηδ’ ἐπίνοιαν ἀπολιπούσῃ κατασκευῆς ἑτέρας ἀμείνονος, εἰς
<span class="lb" data-page="3.410" data-line="5" id="l3.410.5"></span>ταύτην ἡμῖν καὶ αὐτὰ τὴν διέξοδον ἐδόκει χρῆναι φυλάττειν.
<span class="lb" data-page="3.410" data-line="6" id="l3.410.6"></span>οὐδὲ γὰρ οὐδὲ σαφὴς αὐτῶν ἡ ἐξήγησις ἔμελλεν ἔσεσθαι
<span class="lb" data-page="3.410" data-line="7" id="l3.410.7"></span>τοῖς ἀγνοοῦσιν ἅπαντα τοῦ θώρακος τὰ μόρια. διὰ τοῦτ’
<span class="lb" data-page="3.410" data-line="8" id="l3.410.8"></span>οὖν οὐδ’ ἐν ἀρχῇ περὶ αὐτῶν λεκτέον, ἀλλὰ περὶ τῆς κατασκευῆς
<span class="lb" data-page="3.410" data-line="9" id="l3.410.9"></span>ἐκείνου τοσοῦτον ἐξηγητέον ἐστὶ πρότερον, ὅσον
<span class="lb" data-page="3.410" data-line="10" id="l3.410.10"></span>ἀγνοούμενον μὲν ἀσαφεστέραν, εἰς γνῶσιν δ’ ἀφικόμενον
<span class="lb" data-page="3.410" data-line="11" id="l3.410.11"></span>εὐπετεστέραν ἐργάσεται τὴν διδασκαλίαν.
</p>
          </article>

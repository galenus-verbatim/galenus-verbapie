<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:6.10">
<span class="pb page1" data-page="3.444" id="p3.444"></span>
<span class="milestone ed1page page1" data-n="1.433" data-unit="ed1page" id="ed1page.1.433"></span>
<span class="milestone ed2page page1" data-n="4.427" data-unit="ed2page" id="ed2page.4.427"></span>
            <p>
<span class="lb" data-page="3.444" data-line="14" id="l3.444.14"></span>Ἀμοιβὴν γάρ τινα τῷ πνεύμονι τὴν ἐκ τοῦ
<span class="lb" data-page="3.444" data-line="15" id="l3.444.15"></span>ἥπατος θρέψιν ἔοικεν ἀντιπαρέχειν ἡ καρδία, καὶ τοῦτον
<span class="lb" data-page="3.444" data-line="16" id="l3.444.16"></span>ἀντεισφέρειν αὐτῷ τὸν ἔρανον ἀνθ’ οὗ λαμβάνει παρ’ ἐκείνου
<span class="lb" data-page="3.444" data-line="17" id="l3.444.17"></span>πνεύματος. ἔδει μὲν γὰρ δή που καὶ τῷ πνεύμονι
<span class="pb" data-page="3.445" id="p3.445"></span>
<span class="lb" data-page="3.445" data-line="1" id="l3.445.1"></span>τροφῆς· ἀλλ’ οὐκ ἦν ἄμεινον εὐθὺς ἐκ τῆς κοίλης φλεβὸς
<span class="lb" data-page="3.445" data-line="2" id="l3.445.2"></span>εἰς αὐτὸν ἰέναι τὸ αἷμα, <span class="milestone ed2page" data-n="4.428" data-unit="ed2page" id="ed2page.4.428"></span>καίτοι παρερχομένης καὶ
<span class="lb" data-page="3.445" data-line="3" id="l3.445.3"></span>ψαυούσης αὐτοῦ. διότι φύσιν τε ἐχρῆν ἑτέραν ἀγγείου κατασκευασθῆναι
<span class="lb" data-page="3.445" data-line="4" id="l3.445.4"></span>τοῦ θρέψοντος αὐτὸν οὐδὲν τῇ κοίλῃ
<span class="lb" data-page="3.445" data-line="5" id="l3.445.5"></span>προσεοικότος, ἐπίφυσίν τε σχεῖν ὑμένων, οἵαν νῦν ἔχει. καὶ
<span class="lb" data-page="3.445" data-line="6" id="l3.445.6"></span>ταῦτα οὐδὲ παρ’ ἑνὸς ἄλλου οὐδαμῶς ἦν δυνατὸν, ὅτι μὴ
<span class="lb" data-page="3.445" data-line="7" id="l3.445.7"></span>παρὰ τῆς καρδίας αὐτῷ σχεῖν. οὐ γὰρ δὴ μάτην, οὐδ’ ὡς
<span class="lb" data-page="3.445" data-line="8" id="l3.445.8"></span>ἔτυχεν ἡ πάντα σοφὴ φύσις, ὥσπερ οὐδ’ ἄλλο οὐδὲν ἐποίησεν
<span class="lb" data-page="3.445" data-line="9" id="l3.445.9"></span>ἐν ἅπασι τοῖς ζώοις, οὕτως οὐδ’ ἐπὶ τοῦ πνεύμονος.
<span class="lb" data-page="3.445" data-line="10" id="l3.445.10"></span>ἐνήλλαξε γὰρ τῶν ἀγγείων τοὺς χιτῶνας, ἀρτηριώδη μὲν ἐργασαμένη
<span class="lb" data-page="3.445" data-line="11" id="l3.445.11"></span>τὴν φλέβα, φλεβώδη δὲ τὴν ἀρτηρίαν. ἐν μὲν
<span class="lb" data-page="3.445" data-line="12" id="l3.445.12"></span>γὰρ τοῖς ἄλλοις ἅπασι μορίοις τῆς ἴσης ἀρτηρίας τῇ φλεβὶ
<span class="lb" data-page="3.445" data-line="13" id="l3.445.13"></span>τὸ πάχος τῶν χιτώνων οὐκ ἴσον, ἀλλ’ εἰς τοσοῦτον ἄρα
<span class="lb" data-page="3.445" data-line="14" id="l3.445.14"></span>διενήνοχεν, ὡς Ἡρόφιλος ὀρθῶς ἐστοχάσθαι δοκεῖ, τὴν
<span class="lb" data-page="3.445" data-line="15" id="l3.445.15"></span>ἀρτηρίαν τῆς φλεβὸς ἑξαπλασίαν ἀποφῃνάμενος εἶναι τῷ
<span class="lb" data-page="3.445" data-line="16" id="l3.445.16"></span>πάχει. κατὰ δὲ τὸν πνεύμονα μόνον ἁπάντων ὀργάνων τε
<span class="lb" data-page="3.445" data-line="17" id="l3.445.17"></span>καὶ μορίων ἡ μὲν ἀρτηρία φλεβὸς, ἡ δὲ φλὲψ ἀρτηρίας
<span class="lb" data-page="3.445" data-line="18" id="l3.445.18"></span>ἔσχε χιτῶνας. τί δὴ τοῦτό ἐστι τὸ σόφισμα τῆς φύσεως,
<span class="pb" data-page="3.446" id="p3.446"></span>
<span class="lb" data-page="3.446" data-line="1" id="l3.446.1"></span>ἐξηγήσασθαι χρὴ πρότερον, ἔπειτα περὶ τῶν ὑμένων τῆς
<span class="lb" data-page="3.446" data-line="2" id="l3.446.2"></span>ἐπιφύσεως εἰπεῖν, εἶθ’ ἑξῆς, ὡς οὐκ ἐνεδέχετο τῆς κοίλης
<span class="lb" data-page="3.446" data-line="3" id="l3.446.3"></span>φλεβὸς οὔτ’ ἀγγεῖον ἀρτηριῶδες, οὔθ’ ὑμένας ἐκφῦναι τοιούτους.
<span class="lb" data-page="3.446" data-line="4" id="l3.446.4"></span>εἰ μὴ γὰρ ταῦτά τις ἅπαντα διέλθοι πρότερον,
<span class="lb" data-page="3.446" data-line="5" id="l3.446.5"></span>οὐκ ἐνδέχεται δεῖξαι τῆς δεξιᾶς ἐν τῇ καρδίᾳ κοιλίας τὴν
<span class="lb" data-page="3.446" data-line="6" id="l3.446.6"></span>χρείαν τῆς γενέσεως. ἀρξώμεθα οὖν ἀπὸ τοῦ πρώτου πάντων,
<span class="lb" data-page="3.446" data-line="7" id="l3.446.7"></span>ἐπιδεικνύντες, ὡς ἄμεινον ἦν ἄρα τῷ πνεύμονι. φλεβώδη
<span class="lb" data-page="3.446" data-line="8" id="l3.446.8"></span>μὲν ἔχειν τὴν ἀρτηρίαν, ἀρτηριώδη δὲ τὴν φλέβα.
<span class="lb" data-page="3.446" data-line="9" id="l3.446.9"></span>διττὸν δὲ καὶ τοῦτ’ ἔοικεν εἶναι τὸ πρόβλημα καὶ οἷον
<span class="lb" data-page="3.446" data-line="10" id="l3.446.10"></span>δίδυμον. οὐ γὰρ μόνον ὅτι τῷ πνεύμονι κάλλιόν ἐστι, παχὺν
<span class="lb" data-page="3.446" data-line="11" id="l3.446.11"></span>μὲν ἱκανῶς εἶναι τῆς φλεβὸς τὸν χιτῶνα, λεπτὸν δ’
<span class="lb" data-page="3.446" data-line="12" id="l3.446.12"></span>ἐσχάτως τῆς ἀρτηρίας, ἀλλ’ ὅτι καὶ τοῖς ἄλλοις ἅπασι μορίοις
<span class="lb" data-page="3.446" data-line="13" id="l3.446.13"></span>τοῦ ζώου παχὺν μὲν τὸν τῆς ἀρτηρίας, ἰσχνὸν δὲ
<span class="lb" data-page="3.446" data-line="14" id="l3.446.14"></span>τὸν τῆς φλεβὸς ἄμεινον ὑπάρχειν, ἀποδεῖξαι προσήκει τῷ
<span class="lb" data-page="3.446" data-line="15" id="l3.446.15"></span>γε μηδεμίαν ἔτ’ ἀπορίαν ὑπολείπεσθαι προῃρημένῳ μηδ’
<span class="lb" data-page="3.446" data-line="16" id="l3.446.16"></span>ἀσαφές τι καὶ ἄγνωστον τῶν ἔργων τῆς φύσεως. ὅτι μὲν
<span class="lb" data-page="3.446" data-line="17" id="l3.446.17"></span>δὴ καθ’ ὅλον τοῦ ζώου τὸ σῶμα τὸ μὲν αἷμα λεπτῷ καὶ
<span class="pb" data-page="3.447" id="p3.447"></span>
<span class="lb" data-page="3.447" data-line="1" id="l3.447.1"></span>μανῷ περιέχεσθαι χιτῶνι, τὸ δὲ πνεῦμα παχεῖ καὶ πυκνῷ
<span class="lb" data-page="3.447" data-line="2" id="l3.447.2"></span>βέλτιον ἦν, οὐ μακρῶν οἶμαι δεήσεσθαι λόγων. ἀρκεῖ γὰρ
<span class="lb" data-page="3.447" data-line="3" id="l3.447.3"></span>ὑπομνῆσαι τῆς οὐσίας ἑκατέρου τὴν ἰδέαν, ὡς τὸ μὲν αἷμα
<span class="lb" data-page="3.447" data-line="4" id="l3.447.4"></span>παχὺ καὶ βαρὺ καὶ δυσκίνητον, τὸ δὲ πνεῦμα λεπτὸν καὶ
<span class="lb" data-page="3.447" data-line="5" id="l3.447.5"></span>κοῦφον καὶ ταχύ. καὶ κίνδυνος ἦν οἴχεσθαι διϊπτάμενον
<span class="lb" data-page="3.447" data-line="6" id="l3.447.6"></span>αὐτὸ τοῦτο ῥᾳδίως, εἰ μὴ παχέσι καὶ πυκνοῖς καὶ πάντη
<span class="lb" data-page="3.447" data-line="7" id="l3.447.7"></span>στεγανοῖς ἐφρουρήθη χιτῶσιν. ἔμπαλιν δ’ ἐπὶ τοῦ αἵματος,
<span class="lb" data-page="3.447" data-line="8" id="l3.447.8"></span>εἰ μὴ λεπτὸς καὶ μανὸς ἦν ὁ περιέχων αὐτὸ χιτὼν, οὐκ ἂν
<span class="lb" data-page="3.447" data-line="9" id="l3.447.9"></span>ῥᾳδίως τοῖς περικειμένοις διεδίδοτο, καὶ οὕτως ἂν ἡ σύμπασα
<span class="lb" data-page="3.447" data-line="10" id="l3.447.10"></span>χρεία τελέως αὐτοῦ διεφθείρετο. ταῦτ’ ἄρα προειδὼς
<span class="lb" data-page="3.447" data-line="11" id="l3.447.11"></span>ὁ δημιουργὸς ἡμῶν ἔμπαλιν ἔχοντας ἐτεχνήσατο τῶν ὑλῶν
<span class="lb" data-page="3.447" data-line="12" id="l3.447.12"></span>ταῖς φύσεσι τοὺς χιτῶνας τῶν ἀγγείων, ὡς μήτ’ ἐκκενοῖτο
<span class="lb" data-page="3.447" data-line="13" id="l3.447.13"></span>πρὸ τοῦ καιροῦ τὸ πνεῦμα, μήτε ἴσχοιτο μέχρι πλείστου τὸ
<span class="lb" data-page="3.447" data-line="14" id="l3.447.14"></span>αἷμα. τί δὴ οὖν οὐχὶ καὶ κατὰ τὸν πνεύμονα λεπτὴν μὲν
<span class="lb" data-page="3.447" data-line="15" id="l3.447.15"></span>ὡσαύτως τὴν φλέβα, παχεῖαν δὲ τὴν ἀρτηρίαν ἐδημιουργήσατο;
<span class="lb" data-page="3.447" data-line="16" id="l3.447.16"></span>πάντως που κᾀνταῦθα τὸ μὲν πνεῦμα λεπτὸν καὶ
<span class="lb" data-page="3.447" data-line="17" id="l3.447.17"></span>κοῦφον καὶ στέγεσθαι δεόμενον, τὸ δ’ αἷμα παχὺ καὶ
<span class="pb" data-page="3.448" id="p3.448"></span>
<span class="lb" data-page="3.448" data-line="1" id="l3.448.1"></span>βαρὺ καὶ διαπέμπεσθαι χρῇζον εἰς ἅπαντα τοῦ πνεύμονος
<span class="lb" data-page="3.448" data-line="2" id="l3.448.2"></span>τὰ μόρια πλέον, ἢ κατὰ τὰ ἄλλα τοῦ ζώου μόρια τρέφεσθαι
<span class="lb" data-page="3.448" data-line="3" id="l3.448.3"></span>δεόμενα, διά τε τὸ τῆς κινήσεως ἀκατάπαυστον καὶ
<span class="lb" data-page="3.448" data-line="4" id="l3.448.4"></span>τὸ πλῆθος τῆς θερμασίας, ἣν ἔκ τε τῆς πρὸς τὴν καρδίαν
<span class="lb" data-page="3.448" data-line="5" id="l3.448.5"></span>γειτνιάσεως καὶ ἐξ αὐτοῦ τοῦ διηνεκοῦς τῆς κινήσεως ὁ
<span class="lb" data-page="3.448" data-line="6" id="l3.448.6"></span>πνεύμων ἔχει. τάχα σε καὶ θαυμάσειν οἶμαι τὴν πρόνοιαν
<span class="lb" data-page="3.448" data-line="7" id="l3.448.7"></span>τοῦ δημιουργοῦ. τοῦτο γὰρ, ἐπειδὴ μόνος ὁ πνεύμων
<span class="lb" data-page="3.448" data-line="8" id="l3.448.8"></span><span class="milestone ed2page" data-n="4.429" data-unit="ed2page" id="ed2page.4.429"></span>ὄργανον ἑαυτῷ πανταχόθεν περικείμενον ἰσχυρὸν οὕτω
<span class="lb" data-page="3.448" data-line="9" id="l3.448.9"></span>καὶ σφοδρῶς κινούμενον ἐκέκτητο τὸν θώρακα, διὰ τοῦτο
<span class="lb" data-page="3.448" data-line="10" id="l3.448.10"></span>αὐτοῦ τὴν κατασκευὴν ἐξαίρετον ὑπὲρ τὰ λοιπὰ πάντα ποιῆσαι
<span class="lb" data-page="3.448" data-line="11" id="l3.448.11"></span>τοῦ ζώου μόρια, πῶς οὐ θαυμαστῆς προνοίας ἐστὶ
<span class="lb" data-page="3.448" data-line="12" id="l3.448.12"></span>δεῖγμα; δέδεικται γὰρ ἐν τοῖς περὶ κινήσεως αὐτοῦ, ὡς οὐδεμίαν
<span class="lb" data-page="3.448" data-line="13" id="l3.448.13"></span>ἐξ αὑτοῦ κίνησιν ἔχων ὁ πνεύμων ὑπὸ τοῦ θώρακος
<span class="lb" data-page="3.448" data-line="14" id="l3.448.14"></span>ἀεὶ κινοῖτο, συστελλομένου μὲν καὶ αὐτὸς συστελλόμενος
<span class="lb" data-page="3.448" data-line="15" id="l3.448.15"></span>ἐκ τοῦ θλίβεσθαι καὶ πιέζεσθαι πανταχόθεν, ὅπερ ἐκπνεόντων
<span class="lb" data-page="3.448" data-line="16" id="l3.448.16"></span>τε καὶ φωνούντων γίνεται, διαστελλομένου δ’
<span class="lb" data-page="3.448" data-line="17" id="l3.448.17"></span>αὐτοῦ πάλιν ἑπόμενός τε καὶ πάντη διϊστάμενος ὁμοίως ﻿
<span class="pb" data-page="3.449" id="p3.449"></span>
<span class="lb" data-page="3.449" data-line="1" id="l3.449.1"></span>ἐκείνῳ κατὰ τὸν εἰσπνοῆς καιρόν. ἀλλ’ οὔτε εἰσπνεόντων,
<span class="lb" data-page="3.449" data-line="2" id="l3.449.2"></span>οὔτ’ ἐκπνεόντων ἐχρῆν ὡσαύτως διαστέλλεσθαι ταῖς ἀρτηρίαις
<span class="lb" data-page="3.449" data-line="3" id="l3.449.3"></span>τὰς φλέβας, ὅτι μηδὲ τὴν αὐτὴν ὑπηρεσίαν πεπίστευνται.
<span class="lb" data-page="3.449" data-line="4" id="l3.449.4"></span>τὰς μὲν γὰρ ὑποδοχὰς τοῦ πνεύματος ἡ φύσις ἐτέμετο,
<span class="lb" data-page="3.449" data-line="5" id="l3.449.5"></span>ῥᾳδίως μὲν πληροῦσθαι δεομένας εἰσπνεόντων, ἑτοίμως δ’
<span class="lb" data-page="3.449" data-line="6" id="l3.449.6"></span>ἐκπνεόντων τε καὶ φωνούντων ἐκκενοῦσθαι· τὰς δ’ αὖ φλέβας
<span class="lb" data-page="3.449" data-line="7" id="l3.449.7"></span>οἷον ταμιεῖα τῆς τροφῆς ἐδημιούργησεν, οὔτε διαστέλλεσθαι
<span class="lb" data-page="3.449" data-line="8" id="l3.449.8"></span>δεομένας εἰσπνεόντων, οὔτ’ ἐκπνεόντων συστέλλεσθαι.
<span class="lb" data-page="3.449" data-line="9" id="l3.449.9"></span>καλῶς οὖν εἶχε, ταῖς μὲν μαλακὸν ἀπεργάσασθαι τὸ
<span class="lb" data-page="3.449" data-line="10" id="l3.449.10"></span>σῶμα, ταῖς δὲ σκληρὸν, εἴ γε ταῖς μὲν ἑτοίμως ὑπακούειν
<span class="lb" data-page="3.449" data-line="11" id="l3.449.11"></span>ἑκατέραις τοῦ θώρακος ταῖς ἐνεργείαις ἦν ἄμεινον, ταῖς δὲ
<span class="lb" data-page="3.449" data-line="12" id="l3.449.12"></span>ὅλως μηδὲν αὐτῶν ἐπαΐειν. ἀλλ’ εἴπερ ὀρθῶς ἡμῖν ἐν ἑτέροις
<span class="lb" data-page="3.449" data-line="13" id="l3.449.13"></span>ἀποδέδεικται, τρέφεσθαι τὰ σώματα δι’ αὐτοῦ τοῦ χιτῶνος
<span class="lb" data-page="3.449" data-line="14" id="l3.449.14"></span>τῶν ἀγγείων ἐπισπώμενα τὸ αἷμα, κινδυνεύει πάλιν
<span class="lb" data-page="3.449" data-line="15" id="l3.449.15"></span>ὁ πνεύμων ἀπορεῖν τοῦ θρέψοντος, ἱκανῶς στεγανοῦ γενηθέντος
<span class="lb" data-page="3.449" data-line="16" id="l3.449.16"></span>αὐτῷ τῆς φλεβὸς τοῦ χιτῶνος. ἀλλ’ ἱκανὰ ταῦτα
<span class="lb" data-page="3.449" data-line="17" id="l3.449.17"></span>πάλιν ἑτέραν οἶμαί σε θαυμαστὴν ἐξευρήσειν πρόνοιαν τῆς
<span class="pb" data-page="3.450" id="p3.450"></span>
<span class="lb" data-page="3.450" data-line="1" id="l3.450.1"></span>φύσεως, ἀναμνησθέντα τῶν ἐν ἐκείνοις ἀποδεδειγμένων, ὡς
<span class="lb" data-page="3.450" data-line="2" id="l3.450.2"></span>τῶν τοῦ ζώου μορίων ἔνια μὲν ὑπὸ παχυτέρου καὶ, ὡς ἂν
<span class="lb" data-page="3.450" data-line="3" id="l3.450.3"></span>εἴποι τις, ἰλυώδους τρέφεσθαι χρῄζει τοῦ αἵματος, ἔνια δὲ
<span class="lb" data-page="3.450" data-line="4" id="l3.450.4"></span>ἔμπαλιν ὑπὸ λεπτοτέρου καὶ ἀτμωδεστέρου, καὶ μέν γε καὶ
<span class="lb" data-page="3.450" data-line="5" id="l3.450.5"></span>ὡς πάντων πάντα μετέχει τἄλλα μόρια, καὶ ἀρτηρίαι, καὶ
<span class="lb" data-page="3.450" data-line="6" id="l3.450.6"></span>φλέβες, καὶ αἱ μὲν ὀλίγου καὶ λεπτοῦ καὶ ἀτμώδους αἵματος,
<span class="lb" data-page="3.450" data-line="7" id="l3.450.7"></span>αἱ δ’ αὖ φλέβες ἐλαχίστου καὶ αὗται πνεύματος, ὁμιχλώδους
<span class="lb" data-page="3.450" data-line="8" id="l3.450.8"></span>τε καὶ παχέος. εἴπερ οὖν ταῦθ’ οὕτως ἔχει, καθάπερ
<span class="lb" data-page="3.450" data-line="9" id="l3.450.9"></span>ἔχει, καὶ δεῖται τρέφεσθαι τὸ σῶμα τοῦ πνεύμονος
<span class="lb" data-page="3.450" data-line="10" id="l3.450.10"></span>οὐκ ἰλυώδει τινὶ καὶ παχείᾳ τροφῇ, καθάπερ <span class="milestone ed1page" data-n="1.434" data-unit="ed1page" id="ed1page.1.434"></span>τὸ τοῦ
<span class="lb" data-page="3.450" data-line="11" id="l3.450.11"></span>ἥπατος, ἀλλὰ λεπτῇ καὶ κούφῃ καὶ ἀτμώδει, πάντα φαίνεται
<span class="lb" data-page="3.450" data-line="12" id="l3.450.12"></span>θαυμαστῶς παρεσκευασμένα τῷ τῶν ζώων δημιουργῷ.
<span class="lb" data-page="3.450" data-line="13" id="l3.450.13"></span>τρέφεται μὲν γὰρ ἕκαστον ἐκ τῆς ὁμοίας ἑαυτῷ τροφῆς, ὡς
<span class="lb" data-page="3.450" data-line="14" id="l3.450.14"></span>καὶ τοῦτο ἀποδέδεικται· κοῦφον δ’ ἐστὶ καὶ μανὸν καὶ
<span class="lb" data-page="3.450" data-line="15" id="l3.450.15"></span>οἷον ἐξ ἀφροῦ τινος αἱματώδους πεπηγότος τὸ τοῦ πνεύμονος
<span class="lb" data-page="3.450" data-line="16" id="l3.450.16"></span>σῶμα, καὶ διὰ τοῦτο δεόμενον ἀτμώδους καὶ λεπτοῦ καὶ
<span class="lb" data-page="3.450" data-line="17" id="l3.450.17"></span>καθαροῦ τοῦ αἵματος, οὐχ, ὥσπερ τὸ ἧπαρ, ἰλυώδους τε καὶ
<span class="lb" data-page="3.450" data-line="18" id="l3.450.18"></span>παχέος· ὅθεν ἔμπαλιν αὐτῷ τὰ τῶν ἀγγείων ἔχει μάλιστα
<span class="pb" data-page="3.451" id="p3.451"></span>
<span class="lb" data-page="3.451" data-line="1" id="l3.451.1"></span>μὲν τοῖς καθ’ ἧπαρ, ἤδη δὲ καὶ τοῖς ἄλλοις τοῦ ζώου μορίοις.
<span class="lb" data-page="3.451" data-line="2" id="l3.451.2"></span>τοῖς μὲν γὰρ ἀραιός τε καὶ λεπτὸς ὁ χιτὼν ὑπάρχων
<span class="lb" data-page="3.451" data-line="3" id="l3.451.3"></span>τοῦ χορηγοῦντος ἀγγείου τὸ αἷμα πλεῖστον τοῦ παχέος
<span class="lb" data-page="3.451" data-line="4" id="l3.451.4"></span>ἑτοίμως τοῖς περιέχουσι διαδίδωσι· τῷ δὲ πνεύμονι παχὺς
<span class="lb" data-page="3.451" data-line="5" id="l3.451.5"></span>καὶ πυκνὸς γενόμενος οὐδὲν ὅτι μὴ τὸ λεπτότατον ἐπιτρέπει
<span class="lb" data-page="3.451" data-line="6" id="l3.451.6"></span>διεξέρχεσθαι. καὶ τοῖς μὲν ἄλλοις αἱ ἀρτηρίαι παχεῖαι
<span class="lb" data-page="3.451" data-line="7" id="l3.451.7"></span>καὶ πυκναὶ γεννηθεῖσαι παντάπασιν ὀλίγον ἀτμώδους αἵματος
<span class="lb" data-page="3.451" data-line="8" id="l3.451.8"></span>τοῖς παρακειμένοις μορίοις ἕλκειν ἐπιτρέπουσι· τῷ δὲ
<span class="lb" data-page="3.451" data-line="9" id="l3.451.9"></span>πνεύμονι μόνῳ πάμπολυ τὸ τοιοῦτον μεθιᾶσιν, ὑπὸ μανότητός
<span class="lb" data-page="3.451" data-line="10" id="l3.451.10"></span>τε καὶ λεπτότητος ἀδυνατοῦσαι στέγειν. ὥστε πάντη
<span class="lb" data-page="3.451" data-line="11" id="l3.451.11"></span>τῷ πνεύμονι τὰ περὶ τὴν τροφὴν ὑπεναντίως ἔχει τοῖς ἄλλοις
<span class="lb" data-page="3.451" data-line="12" id="l3.451.12"></span>ἅπασι τοῦ ζώου μορίοις, ὥσπερ καὶ τὰ τῆς τοῦ σώματος
<span class="lb" data-page="3.451" data-line="13" id="l3.451.13"></span>ἰδέας. οὔτε γὰρ οὕτω μανὸν καὶ κοῦφον καὶ πνευματῶδες
<span class="lb" data-page="3.451" data-line="14" id="l3.451.14"></span>εὕροις ἂν ἕτερόν τι μόριον, <span class="milestone ed2page" data-n="4.430" data-unit="ed2page" id="ed2page.4.430"></span>ἀλλ’ οὐδὲ ἐγγὺς
<span class="lb" data-page="3.451" data-line="15" id="l3.451.15"></span>οὕτως αἵματι καθαρῷ καὶ λεπτῷ καὶ ἀτμώδει τρεφόμενον.
<span class="lb" data-page="3.451" data-line="16" id="l3.451.16"></span>ὅσον οὖν ἔλαττον αἱ φλέβες αὐτῷ μεταδιδόασι τροφῆς, πυκναὶ
<span class="lb" data-page="3.451" data-line="17" id="l3.451.17"></span>καὶ παχεῖαι γενόμεναι, τοῦτο πᾶν πληροῦσιν αἱ ἀρτηρίαι,
<span class="pb" data-page="3.452" id="p3.452"></span>
<span class="lb" data-page="3.452" data-line="1" id="l3.452.1"></span>λεπτὸν καὶ καθαρὸν καὶ ἀτμῶδες αἷμα δαψιλῶς αὐτῷ
<span class="lb" data-page="3.452" data-line="2" id="l3.452.2"></span>διαπέμπουσαι. ἀλλ’ οὐδέπω τοῦθ’ ἱκανὸν οὕτω θερμῷ καὶ
<span class="lb" data-page="3.452" data-line="3" id="l3.452.3"></span>πολυκινήτῳ σπλάγχνῳ. ταῦτ’ ἄρα μεγίστας ἐν αὐτῷ τὰς
<span class="lb" data-page="3.452" data-line="4" id="l3.452.4"></span>φλέβας ἡ φύσις ἐδημιούργησεν, ἵν’, ὅσον ἀπολείπεται τοῦ
<span class="lb" data-page="3.452" data-line="5" id="l3.452.5"></span>τρέφειν αὐτάρκως διὰ τὴν τοῦ χιτῶνος πυκνότητα, τοῦτ’
<span class="lb" data-page="3.452" data-line="6" id="l3.452.6"></span>ἐκ, τοῦ μεγέθους αὐτῶν ἀναπληρῶται. καὶ μέν γε καὶ ἄλλας
<span class="lb" data-page="3.452" data-line="7" id="l3.452.7"></span>τρεῖς ἐπικουρίας τῷ πνεύμονι πρὸς εὐπορίαν τροφῆς ἡ φύσις
<span class="lb" data-page="3.452" data-line="8" id="l3.452.8"></span>ἐγίνωσκεν ἐξ ἀνάγκης ἐσομένας· μίαν μὲν τὸ πλῆθος
<span class="lb" data-page="3.452" data-line="9" id="l3.452.9"></span>τῆς ἐγχωρίου θερμότητος εἰς λεπτὰ καταθραυούσης καὶ
<span class="lb" data-page="3.452" data-line="10" id="l3.452.10"></span>διαχεούσης ἅπασαν τὴν τροφὴν, ὡς ἀτμίζειν ἑτοιμότερον,
<span class="lb" data-page="3.452" data-line="11" id="l3.452.11"></span>ἑτέραν δὲ τὴν ἐν ταῖς εἰσπνοαῖς τοῦ πνεύμονος διάστασιν,
<span class="lb" data-page="3.452" data-line="12" id="l3.452.12"></span>ἐξαρπάζουσάν τι βιαίως κᾀκ τῶν πυκνοτάτων ὀργάνων, καὶ
<span class="lb" data-page="3.452" data-line="13" id="l3.452.13"></span>τρίτην, ἣ καὶ μεγίστη πασῶν, ἀπὸ καρδίας ἐπιπεμπομένου
<span class="lb" data-page="3.452" data-line="14" id="l3.452.14"></span>μόνῳ τῷ πνεύμονι τοῦ αἵματος, ἀκριβῶς ἐν ἐκείνῃ κατειργασμένου
<span class="lb" data-page="3.452" data-line="15" id="l3.452.15"></span>τε καὶ λελεπτυσμένου. οὐ μὴν διὰ τοῦτό γε μόνον
<span class="lb" data-page="3.452" data-line="16" id="l3.452.16"></span>ἀπὸ καρδίας αὐτῷ τρέφεσθαι βέλτιον ἦν, ἀλλ’ ὡς κατ’
<span class="lb" data-page="3.452" data-line="17" id="l3.452.17"></span>ἀρχὰς ὑπεσχόμεθα δεῖξαι, ὅτι τὰς ἐν αὐτῷ φλέβας ἀρτηριώδεις
<span class="pb" data-page="3.453" id="p3.453"></span>
<span class="lb" data-page="3.453" data-line="1" id="l3.453.1"></span>ἐχρῆν γενέσθαι τοῖς χιτῶσι, καί τινων ὑμένων ἔχειν
<span class="lb" data-page="3.453" data-line="2" id="l3.453.2"></span>ἐπιφύσεις, ὧν οὐδέτερον ἐκ τῆς κοίλης φλεβὸς ἐνεχώρει γεννηθῆναι.
<span class="lb" data-page="3.453" data-line="3" id="l3.453.3"></span>καὶ δὴ καὶ δέδεικται μὲν ἤδη τῶν προτεθέντων
<span class="lb" data-page="3.453" data-line="4" id="l3.453.4"></span>τὸ πρῶτον. ἐπὶ δὲ τὸ δεύτερον ἰέναι καιρὸς, ὡς ἄμεινον
<span class="lb" data-page="3.453" data-line="5" id="l3.453.5"></span>ἦν ἐπὶ τῷ στόματι τῆς ἀρτηριώδους φλεβὸς ταύτης ὑμένας
<span class="lb" data-page="3.453" data-line="6" id="l3.453.6"></span>ἐπικεῖσθαι τοιούτους τε καὶ τοσούτους, οἷοί περ καὶ ὅσοι
<span class="lb" data-page="3.453" data-line="7" id="l3.453.7"></span>νῦν εἰσιν. εἰ γὰρ καὶ ὅτι μάλιστα παχὺ καὶ σκληρὸν ἐδημιουργήθη
<span class="lb" data-page="3.453" data-line="8" id="l3.453.8"></span>τὸ ἀγγεῖον, ὡς μήτε διαστέλλεσθαι ῥᾳδίως, μήτε
<span class="lb" data-page="3.453" data-line="9" id="l3.453.9"></span>συστέλλεσθαι, ἀλλ’ οὐκ εἰς τοσοῦτόν γε σκληρόν ἐστιν, ὡς
<span class="lb" data-page="3.453" data-line="10" id="l3.453.10"></span>μηδ’ ὅλως νικᾶσθαι πρὸς οὕτως ἰσχυροῦ καὶ μεγάλου καὶ
<span class="lb" data-page="3.453" data-line="11" id="l3.453.11"></span>σφοδρῶς ἐνεργοῦντος ὀργάνου, τοῦ θώρακος, καὶ μάλισθ’
<span class="lb" data-page="3.453" data-line="12" id="l3.453.12"></span>ὅταν ἀθρόως ἐκπνέωμεν, ἢ μέγα φωνῶμεν, ἤ πως ἄλλως
<span class="lb" data-page="3.453" data-line="13" id="l3.453.13"></span>ἔσω προσάγωμεν ἐκ παντὸς μέρους αὐτὸν, ἅπαντας ἰσχυρῶς
<span class="lb" data-page="3.453" data-line="14" id="l3.453.14"></span>ἐκτείνοντες τοὺς μῦς. οὐδὲ γὰρ οὐδὲ καθ’ ἕνα τῶν τοιούτων
<span class="lb" data-page="3.453" data-line="15" id="l3.453.15"></span>καιρῶν ἐγχωρεῖ παντάπασιν ἄθλιπτα καὶ ἀσύμπτωτα
<span class="lb" data-page="3.453" data-line="16" id="l3.453.16"></span>φυλάττεσθαι τὰ τῆς φλεβὸς ταύτης ἀποβλαστήματα. καὶ
<span class="lb" data-page="3.453" data-line="17" id="l3.453.17"></span>μὴν εἰ θλίβοιτο καὶ συστέλλοιτο, παλινδρομήσει ῥᾳδίως ἐξ
<span class="lb" data-page="3.453" data-line="18" id="l3.453.18"></span>ἁπάντων αὐτῶν ἐπὶ τὸ πρῶτον στόμα τὸ αἷμα καὶ μεταληφθήσεται ﻿
<span class="pb" data-page="3.454" id="p3.454"></span>
<span class="lb" data-page="3.454" data-line="1" id="l3.454.1"></span>πάλιν εἰς τοὐπίσω. κᾀν τούτῳ τρίτον ἤδη τὸ
<span class="lb" data-page="3.454" data-line="2" id="l3.454.2"></span>ἄτοπον, αὐτό τε τὸ αἷμα μάτην κινεῖσθαι δίαυλόν τινα
<span class="lb" data-page="3.454" data-line="3" id="l3.454.3"></span>τοῦτον ἀκατάπαυστον, ἐν μὲν ταῖς διαστολαῖς τοῦ πνεύμονος
<span class="lb" data-page="3.454" data-line="4" id="l3.454.4"></span>ἐπιῤῥέον τε καὶ πληροῦν ἁπάσας τὰς κατ’ αὐτὸν φλέβας,
<span class="lb" data-page="3.454" data-line="5" id="l3.454.5"></span>ἐν δὲ ταῖς συστολαῖς οἷον ἄμπωτίν τινα κινούμενον
<span class="lb" data-page="3.454" data-line="6" id="l3.454.6"></span>εὐρίπου δίκην, ἀεὶ τῇδε κᾀκεῖσε μεταβαλλόμενον οὐδαμῶς
<span class="lb" data-page="3.454" data-line="7" id="l3.454.7"></span>αἵματι πρέπουσαν φοράν. ἀλλὰ τοῦτο μὲν ἴσως μικρόν· τὸ
<span class="lb" data-page="3.454" data-line="8" id="l3.454.8"></span>δὲ καὶ τῆς ἀναπνοῆς αὐτῆς παραβλάπτειν τὴν χρείαν οὐκέτι
<span class="lb" data-page="3.454" data-line="9" id="l3.454.9"></span>σμικρόν. εἰ μὲν γὰρ δὴ πλεῖστον ἀέρα διὰ μιᾶς ἐνεργείας
<span class="lb" data-page="3.454" data-line="10" id="l3.454.10"></span>ἕλκεσθαι μὲν εἰσπνεόντων, ἐκπέμπεσθαι δ’ ἐκπνεόντων
<span class="lb" data-page="3.454" data-line="11" id="l3.454.11"></span>ἦν ἄμεινον, οὐκ ἐνδέχεται γίνεσθαι τοῦτο, μὴ διαστελλομένων
<span class="lb" data-page="3.454" data-line="12" id="l3.454.12"></span>καὶ συστελλομένων ἐπὶ πλεῖστον τῶν ἀρτηριῶν.
<span class="lb" data-page="3.454" data-line="13" id="l3.454.13"></span>εἰς ὅσον δ’ ἂν αἱ φλέβες ὁμοίως αὐταῖς ἐνεργῶσιν, εἰς τοσοῦτον
<span class="lb" data-page="3.454" data-line="14" id="l3.454.14"></span>παραβλάψουσί τε καὶ καθαιρήσουσι τῆς ἐκείνων κινήσεως
<span class="lb" data-page="3.454" data-line="15" id="l3.454.15"></span>τὸ μέγεθος. εὔδηλον ἤδη, πηλίκον τι βλάψει τὴν
<span class="lb" data-page="3.454" data-line="16" id="l3.454.16"></span>ὅλην ἀναπνοὴν, εἰ διαστέλλοιτο καὶ συστέλλοιτο τὰ τῆς
<span class="lb" data-page="3.454" data-line="17" id="l3.454.17"></span>τροφῆς ὄργανα. χρὴ γὰρ ἡσυχάζειν ἀκριβῶς αὐτὰ, καθάπερ
<span class="lb" data-page="3.454" data-line="18" id="l3.454.18"></span>οὐδ’ ὅλως ὄντα καὶ μηδεμίαν ὑποτεμνόμενα χώραν τοῦ
<span class="pb" data-page="3.455" id="p3.455"></span>
<span class="lb" data-page="3.455" data-line="1" id="l3.455.1"></span>θώρακος, ἐν ᾗ διαστέλλεται καὶ συστέλλεται τὰ τοῦ πνεύματος
<span class="lb" data-page="3.455" data-line="2" id="l3.455.2"></span>ὄργανα. πᾶσαν γὰρ αὐτὴν ἐκείνοις σχολάζειν προσήκει,
<span class="lb" data-page="3.455" data-line="3" id="l3.455.3"></span><span class="milestone ed2page" data-n="4.431" data-unit="ed2page" id="ed2page.4.431"></span>ἵνα ἐν μὲν ταῖς εἰσπνοαῖς ἐπὶ πλεῖστον διαστελλόμενα
<span class="lb" data-page="3.455" data-line="4" id="l3.455.4"></span>πλεῖστον ἕλκῃ τὸν ἔξωθεν ἀέρα, κατὰ δ’ αὖ τὰς
<span class="lb" data-page="3.455" data-line="5" id="l3.455.5"></span>ἐκπνοὰς ἐπὶ πλεῖστον συστελλόμενα πλεῖστον προΐηται. καὶ
<span class="lb" data-page="3.455" data-line="6" id="l3.455.6"></span>μὲν δὴ καὶ τρίτον ἄτοπον οὐ σμικρὸν ἠκολούθησεν ἂν,
<span class="lb" data-page="3.455" data-line="7" id="l3.455.7"></span>ὀπίσω χωροῦντος ἐν ταῖς ἐκπνοαῖς τοῦ αἵματος, εἰ μὴ τῶν
<span class="lb" data-page="3.455" data-line="8" id="l3.455.8"></span>ὑμένων ὁ δημιουργὸς ἡμῶν ἐτεχνήσατο τὴν ἐπίφυσιν. ἣν,
<span class="lb" data-page="3.455" data-line="9" id="l3.455.9"></span>οἵα μέν τίς ἐστι καὶ ὅπως ἀπείργει τὸ αἷμα τῆς εἰς τοὐπίσω
<span class="lb" data-page="3.455" data-line="10" id="l3.455.10"></span>φορᾶς, ὀλίγον ὕστερον ἀκούσῃ σαφῶς· ἥτις δ’ ἂν ἦν
<span class="lb" data-page="3.455" data-line="11" id="l3.455.11"></span>ἡ βλάβη τῷ ζώῳ, μὴ γενομένων αὐτῶν, ἤδη μοι λέγοντι
<span class="lb" data-page="3.455" data-line="12" id="l3.455.12"></span>πρόσεχε τὰν νοῦν, ὑπόθεσιν κᾀνταῦθα τῷ λόγῳ ποιησαμένῳ
<span class="lb" data-page="3.455" data-line="13" id="l3.455.13"></span>τὰ δι’ ἑτέρων ἀποδεδειγμένα. συνανεστόμωνται μὲν αἱ ἀρτηρίαι
<span class="lb" data-page="3.455" data-line="14" id="l3.455.14"></span>ταῖς φλεψὶ καθ’ ὅλον τὸ σῶμα, καὶ μεταλαμβάνουσιν
<span class="lb" data-page="3.455" data-line="15" id="l3.455.15"></span>ἐξ ἀλλήλων αἷμα καὶ πνεῦμα διά τινων ἀοράτων τε
<span class="lb" data-page="3.455" data-line="16" id="l3.455.16"></span>καὶ στενῶν ἀκριβῶς ὁδῶν. εἰ δ’ ἦν τὸ στόμα τὸ μέγα τῆς
<span class="lb" data-page="3.455" data-line="17" id="l3.455.17"></span>ἀρτηριώδους φλεβὸς ἀναπεπταμένον ὡσαύτως ἀεὶ, μηδὲν τῆς
<span class="pb" data-page="3.456" id="p3.456"></span>
<span class="lb" data-page="3.456" data-line="1" id="l3.456.1"></span>φύσεως ἐξευρούσης μηχάνημα, κλείειν αὐτὸ καὶ αὖθις ἀνοιγνύναι
<span class="lb" data-page="3.456" data-line="2" id="l3.456.2"></span>δυνάμενον ἐν τοῖς προσήκουσι καιροῖς, οὐκ ἄν ποτε διὰ
<span class="lb" data-page="3.456" data-line="3" id="l3.456.3"></span>τῶν ἀοράτων καὶ μικρῶν στομάτων εἰς τὰς ἀρτηρίας μετειλήφθη
<span class="lb" data-page="3.456" data-line="4" id="l3.456.4"></span>τὸ αἷμα συστελλομένου τοῦ θώρακος. οὐ γὰρ δὴ
<span class="lb" data-page="3.456" data-line="5" id="l3.456.5"></span>ὁμοίως γε πᾶν ἐκ παντὸς οὔθ’ ἕλκεσθαι πέφυκεν, οὔτ’ ἐκπέμπεσθαι,
<span class="lb" data-page="3.456" data-line="6" id="l3.456.6"></span>ἀλλ’ ὥσπερ τὸ κοῦφον τοῦ βαρυτέρου ῥᾷον
<span class="lb" data-page="3.456" data-line="7" id="l3.456.7"></span>ἕλκεται μὲν ὑπὸ τῶν διαστελλομένων ὀργάνων, ἐκθλίβεται
<span class="lb" data-page="3.456" data-line="8" id="l3.456.8"></span>δ’ ὑπὸ τῶν συστελλομένων, οὕτω καὶ τὸ δι’ εὐρείας ὁδοῦ
<span class="lb" data-page="3.456" data-line="9" id="l3.456.9"></span>τοῦ διὰ στενῆς ἑτοιμότερον ἕλκεταί τε καὶ αὖθις ἐκπέμπεται.
<span class="lb" data-page="3.456" data-line="10" id="l3.456.10"></span>συστελλομένου δὲ τοῦ θώρακος, ὠθούμεναί τε καὶ
<span class="lb" data-page="3.456" data-line="11" id="l3.456.11"></span>ἔσω πιλούμεναι πανταχόθεν ἰσχυρῶς αἱ ἐν τῷ πνεύμονι
<span class="lb" data-page="3.456" data-line="12" id="l3.456.12"></span>φλεβώδεις ἀρτηρίαι ἐκθλίβουσι μὲν αὐτίκα δὴ μάλα τὸ ἐν
<span class="lb" data-page="3.456" data-line="13" id="l3.456.13"></span>αὐταῖς πνεῦμα, μεταλαμβάνουσι δέ τι διὰ τῶν λεπτῶν ἐκείνων
<span class="lb" data-page="3.456" data-line="14" id="l3.456.14"></span>στομάτων τοῦ αἵματος, ὅπερ οὐκ ἂν μετειλήφθη ποτὲ,
<span class="lb" data-page="3.456" data-line="15" id="l3.456.15"></span>παλινδρομεῖν εἴπερ οἷόν τ’ ἦν εἰς τοὐπίσω διὰ τοῦ μεγίστου
<span class="lb" data-page="3.456" data-line="16" id="l3.456.16"></span>στόματος, ἡλίκον τῆς φλεβὸς ταύτης ἐστὶ τὸ πρὸς τῇ καρδίᾳ.
<span class="lb" data-page="3.456" data-line="17" id="l3.456.17"></span>νυνὶ δ’ ἐν τῷ θλίβεσθαι μὲν πανταχόθεν, ἀποκεκλεῖσθαι
<span class="lb" data-page="3.456" data-line="18" id="l3.456.18"></span>δὲ τῆς διὰ τοῦ μεγάλου στόματος ἐπανόδου στάζει
<span class="pb" data-page="3.457" id="p3.457"></span>
<span class="lb" data-page="3.457" data-line="1" id="l3.457.1"></span>τι διὰ τῶν λεπτῶν ἐκείνων στομάτων εἰς τὰς ἀρτηρίας.
<span class="lb" data-page="3.457" data-line="2" id="l3.457.2"></span>πηλίκον δὲ τοῦτ’ ἔστιν ἀγαθὸν τῷ πνεύμονι, τάχα μὲν
<span class="lb" data-page="3.457" data-line="3" id="l3.457.3"></span>ἤδη φαίνεται τῷ γε μεμνημένῳ τῶν ὑπὲρ τῆς θρέψεως
<span class="lb" data-page="3.457" data-line="4" id="l3.457.4"></span>αὐτοῦ λόγων· εἰ δέ γε μὴ, ἀλλ’ ἐγὼ τοῦτο δίειμι, συμπερανάμενος
<span class="lb" data-page="3.457" data-line="5" id="l3.457.5"></span>ἅπαντα πρότερον τὸν νῦν ἡμῖν ἐνεστηκότα
<span class="lb" data-page="3.457" data-line="6" id="l3.457.6"></span>λόγον.
</p>
          </article>

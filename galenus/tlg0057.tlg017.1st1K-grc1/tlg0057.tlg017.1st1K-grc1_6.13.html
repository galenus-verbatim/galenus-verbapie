<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:6.13">
<span class="pb page1" data-page="3.466" id="p3.466"></span>
<span class="milestone ed1page page1" data-n="1.436" data-unit="ed1page" id="ed1page.1.436"></span>
<span class="milestone ed2page page1" data-n="4.434" data-unit="ed2page" id="ed2page.4.434"></span>
            <p>
<span class="lb" data-page="3.466" data-line="4" id="l3.466.4"></span>Ἀσκληπιάδης δὲ ἀμφοτέρας ὑπερβὰς τὰς
<span class="lb" data-page="3.466" data-line="5" id="l3.466.5"></span>αἰτίας, τήν τ’ ἐκ προνοίας τοῦ δημιουργοῦ, τὴν πρώτην ῥηθεῖσαν,
<span class="lb" data-page="3.466" data-line="6" id="l3.466.6"></span>καὶ τὴν οἶον ὑλικὴν, τὴν δευτέραν, ἐπὶ τὸ πάντων
<span class="lb" data-page="3.466" data-line="7" id="l3.466.7"></span>ἀτιμότατον εἶδος τῆς αἰτίας ἀφικόμενος, ὃ μηδ’ ἁπλῶς
<span class="lb" data-page="3.466" data-line="8" id="l3.466.8"></span>αἰτίαν εἴποι τις ἂν, οἶμαι, διαλεκτικὸς ἀνὴρ, ἀλλ’ ἤτοι
<span class="lb" data-page="3.466" data-line="9" id="l3.466.9"></span>κατὰ συμβεβηκὸς, ἢ ἐξ ἀκολουθίας αἰτίαν, ὅλον τοῦτο,
<span class="lb" data-page="3.466" data-line="10" id="l3.466.10"></span>καθάπερ ἀδόκιμον δραχμὴν, οἴεται πιθανὸς εἶναι καὶ σοφὸς,
<span class="lb" data-page="3.466" data-line="11" id="l3.466.11"></span>οὐκ ἐννοήσας, οἶμαι, τὸν τῆς Ἀδραστείας θεσμὸν, ὡς
<span class="lb" data-page="3.466" data-line="12" id="l3.466.12"></span>οὐδεὶς οὕτω λόγος ἕτερος ἐξελέγχει τῶν δογμάτων αὐτοῦ τὴν
<span class="lb" data-page="3.466" data-line="13" id="l3.466.13"></span>ἀτοπίαν, ὡς αὐτὸς οὗτος, ὁ σοφῶς ὑπ’ αὐτοῦ δοκῶν ἐξευρῆσθαι.
<span class="lb" data-page="3.466" data-line="14" id="l3.466.14"></span>διότι γὰρ, φησὶν, ἐν τῷ πνεύμονι μόνῳ τῶν
<span class="lb" data-page="3.466" data-line="15" id="l3.466.15"></span>ἁπάντων ὀργάνων αἱ μὲν ἀρτηρίαι διπλῆν κινοῦνται κίνησιν,
<span class="lb" data-page="3.466" data-line="16" id="l3.466.16"></span>ἥν τ’ οἴκοθεν ἔχουσιν ἐκ τῆς σφετέρας αὐτῶν οὐσίας,
<span class="lb" data-page="3.466" data-line="17" id="l3.466.17"></span>σφύζουσαι δηλονότι, καὶ ἣν ἐκ τοῦ τῆς ἀναπνοῆς ἔργου,
<span class="pb" data-page="3.467" id="p3.467"></span>
<span class="lb" data-page="3.467" data-line="1" id="l3.467.1"></span>σειομένου διὰ παντὸς τοῦ πνεύμονος, ἐπικτῶνται, ἔπειθ’
<span class="lb" data-page="3.467" data-line="2" id="l3.467.2"></span>ὑπερπονοῦσαι καταλεπτύνονται, τῶν ἐν τοῖς ἄλλοις μορίοις
<span class="lb" data-page="3.467" data-line="3" id="l3.467.3"></span>ἀρτηριῶν αὐτάρκως κινουμένων τὴν οἰκείαν κίνησιν οὖσαν
<span class="lb" data-page="3.467" data-line="4" id="l3.467.4"></span>μίαν, καὶ διὰ τοῦτ’ εὐτραφῶν τε καὶ ἰσχυρῶν γινομένων.
<span class="lb" data-page="3.467" data-line="5" id="l3.467.5"></span>αἱ δ’ αὖ φλέβες, φησὶν, αἱ μὲν καθ’ ὅλον τὸ ζῶον, ἀκίνητοι
<span class="lb" data-page="3.467" data-line="6" id="l3.467.6"></span>μένουσαι, δίκην ἀνδραπόδου τινὸς ἀργοῦ καὶ ἀγυμνάστου,
<span class="lb" data-page="3.467" data-line="7" id="l3.467.7"></span>δικαίως ἀτροφοῦσιν· αἱ δὲ κατὰ τὸν πνεύμονα, τὴν
<span class="lb" data-page="3.467" data-line="8" id="l3.467.8"></span>τοῦ σπλάγχνου κίνησιν ἐπικρατησάμεναι, παχύνονται παραπλησίως
<span class="lb" data-page="3.467" data-line="9" id="l3.467.9"></span>τοῖς μέτρια γυμναζομένοις. ἀλλ’, ὦ σοφώτατε πάντων
<span class="lb" data-page="3.467" data-line="10" id="l3.467.10"></span>ἀνδρῶν Ἀσκληπιάδη, τὰ μὲν ἄλλα σου τῶν λόγων
<span class="lb" data-page="3.467" data-line="11" id="l3.467.11"></span>ἁμαρτήματα μακροτέρας οὕτως ἐξελέγχεσθαι ἔργον σχολῆς·
<span class="lb" data-page="3.467" data-line="12" id="l3.467.12"></span>ἃ δ’ ἂν οὐδὲ παῖς ἀγνοήσειε, μήτι γε οὕτως ἀλαζὼν
<span class="lb" data-page="3.467" data-line="13" id="l3.467.13"></span>ἀνὴρ, ἔστι μὲν διττὰ, γένεσις δ’ αὐτῶν ἑκατέρῳ, τῷ μὲν ἐκ
<span class="lb" data-page="3.467" data-line="14" id="l3.467.14"></span>ῥᾳθυμίας τῆς περὶ τὰς ἀνατομὰς, τῷ δὲ ἐξ ἀγνοίας λογικῆς
<span class="lb" data-page="3.467" data-line="15" id="l3.467.15"></span>θεωρίας. <span class="milestone ed2page" data-n="4.435" data-unit="ed2page" id="ed2page.4.435"></span>ἀνατομῆς μὲν γὰρ ἔμπειρος εἴπερ ἦσθα,
<span class="lb" data-page="3.467" data-line="16" id="l3.467.16"></span>τάχ’ ἂν ἡμῖν ἐγίνωσκες, ὡς οὐ πάχει μόνον, ἀλλὰ καὶ
<span class="pb" data-page="3.468" id="p3.468"></span>
<span class="lb" data-page="3.468" data-line="1" id="l3.468.1"></span>πλήθει καὶ ποιότητι χιτώνων ἀρτηρία φλεβὸς διαφέρει.
<span class="lb" data-page="3.468" data-line="2" id="l3.468.2"></span>ὁ γὰρ ἔσωθεν χιτὼν, ὁ παχὺς καὶ σκληρὸς, ὁ τὰς ἐγκαρσίας
<span class="lb" data-page="3.468" data-line="3" id="l3.468.3"></span>ἔχων ἶνας, οὐδ’ ὅλως ἐστὶ ταῖς φλεψί. σὺ δ’ αὐτὸ,
<span class="lb" data-page="3.468" data-line="4" id="l3.468.4"></span>εἴτ’ ἐστὶν, εἴτ’ οὐκ ἔστι, μὴ πολυπραγμονήσας, ὑπὲρ ὧν
<span class="lb" data-page="3.468" data-line="5" id="l3.468.5"></span>οὐδὲν οἶσθα σαφὲς, ἀποφαίνεσθαι τολμᾷς ὡς εἰδὼς, ὁ τὰς.
<span class="lb" data-page="3.468" data-line="6" id="l3.468.6"></span>Ἡροφίλου διαπτύων ἀνατομὰς, ὁ κατεγνωκὼς Ἐρασιστράτου,
<span class="lb" data-page="3.468" data-line="7" id="l3.468.7"></span>καὶ μικρὸν φροντίζων Ἱπποκράτους. ἆρ’ ἀγνοεῖς ὄντως οὐκ
<span class="lb" data-page="3.468" data-line="8" id="l3.468.8"></span>ἐχούσας τὸν ἔσωθεν χιτῶνα τὸν σκληρὸν τὰς φλέβας τοῦ
<span class="lb" data-page="3.468" data-line="9" id="l3.468.9"></span>πνεύμονος; ἢ τοῦτο μὲν γινώσκεις, οἴει δ’, ὅταν ἰσχνὸν γίγνηταί
<span class="lb" data-page="3.468" data-line="10" id="l3.468.10"></span>τι μόριον, οὐ τὸ πάχος αὐτοῦ τῶν χιτώνων, ἀλλὰ
<span class="lb" data-page="3.468" data-line="11" id="l3.468.11"></span>τὸ πλῆθος διαφθείρεσθαι; καὶ τῆς γαστρὸς ἄρα τοῖς μὲν
<span class="lb" data-page="3.468" data-line="12" id="l3.468.12"></span>ἐσχάτως ἰσχνοῖς ἔσται χιτὼν εἷς, τοῖς δὲ εὐέκταις τέτταρες.
<span class="lb" data-page="3.468" data-line="13" id="l3.468.13"></span>οὕτω δὲ καὶ τῶν ὀφθαλμῶν τρεῖς μὲν, εἰ τύχοι, τοῖς ὑπὸ
<span class="lb" data-page="3.468" data-line="14" id="l3.468.14"></span>φθόης ἐχομένοις, (ἐσχάτως γὰρ τούτοις συντετήκασι,) τέτταρες
<span class="lb" data-page="3.468" data-line="15" id="l3.468.15"></span>δὲ τοῖς ἄλλως νοσοῦσι, πέντε δ’ ἡμῖν τοῖς ὑγιαίνουσιν,
<span class="lb" data-page="3.468" data-line="16" id="l3.468.16"></span>ἓξ δ’, εἰ τύχοι, τοῖς εὐέκταις ἡμῶν, καὶ τοῖς ἀθληταῖς ﻿
<span class="pb" data-page="3.469" id="p3.469"></span>
<span class="lb" data-page="3.469" data-line="1" id="l3.469.1"></span>ἑπτὰ, καὶ τούτων ἔτι πλείους τοῖς περὶ Μίλωνα καὶ Πολυδάμαντα.
<span class="lb" data-page="3.469" data-line="2" id="l3.469.2"></span>καλὸν δ’ ἦν, εἰ καὶ τῶν χειρῶν δακτύλους ἐν
<span class="lb" data-page="3.469" data-line="3" id="l3.469.3"></span>μὲν ταῖς εὐεξίαις πλείους, ἐν δὲ ταῖς καχεξίαις ἐλάττους
<span class="lb" data-page="3.469" data-line="4" id="l3.469.4"></span>εἴχομεν. ἦν γὰρ ἂν οὕτως ἄξιον τῆς Ἀσκληπιάδου σοφίας
<span class="lb" data-page="3.469" data-line="5" id="l3.469.5"></span>τὸ θέαμα, τρεῖς μὲν, εἰ τύχοι, δακτύλους ἔχων ὁ Θερσίτης,
<span class="lb" data-page="3.469" data-line="6" id="l3.469.6"></span>ὁ δ’ Αἴας τέτταρας, καὶ πλείους τούτων ὁ Ἀχιλλεὺς, Ὠρίων
<span class="lb" data-page="3.469" data-line="7" id="l3.469.7"></span>δ’, οἶμαι, καὶ Τάλως ὑπὲρ τοὺς τῶν ἰούλων πόδας. οὐκ
<span class="lb" data-page="3.469" data-line="8" id="l3.469.8"></span>ἔστιν, ὦ γενναιότατε, μοχθηραῖς δογμάτων ὑποθέσεσι χρησάμενόν
<span class="lb" data-page="3.469" data-line="9" id="l3.469.9"></span>τινα μὴ οὐ καταγέλαστον εὑρίσκεσθαι πανταχόθεν.
<span class="lb" data-page="3.469" data-line="10" id="l3.469.10"></span>νοῦς δὲ ὁ πάντα διατάττων ταῦτα καὶ κοσμῶν, οὐκ ὄγκοι
<span class="lb" data-page="3.469" data-line="11" id="l3.469.11"></span>σωμάτων αὐτομάτως ἀλλήλοις περιπλεκόμενοι. καὶ διὰ τοῦτο
<span class="lb" data-page="3.469" data-line="12" id="l3.469.12"></span>τοῦ μὲν πνεύμονος αἱ ἀρτηρίαι φλεβώδεις, αἱ φλέβες
<span class="lb" data-page="3.469" data-line="13" id="l3.469.13"></span>δ’ ἀρτηριώδεις, ὅτι βέλτιον οὕτως· αἱ δὲ τῆς καρδίας κοιλίαι
<span class="lb" data-page="3.469" data-line="14" id="l3.469.14"></span>δύο μὲν, οἷς πνεύμων ἐστὶ, μία δ’, οἷς οὐκ ἔστι·
<span class="lb" data-page="3.469" data-line="15" id="l3.469.15"></span>καὶ γὰρ καὶ τοῦτο βέλτιον· ὑμένες δ’ ἐφ’ ἑκάστῳ τῶν στομάτων,
<span class="lb" data-page="3.469" data-line="16" id="l3.469.16"></span>ἵν’ ἡ καρδία μὴ μάτην πονῇ, καὶ ὁ πέμπτος λοβὸς
<span class="lb" data-page="3.469" data-line="17" id="l3.469.17"></span>τοῦ πνεύμονος, ἵν’ ἡ κοίλη φλὲψ στηρίζηται, καὶ τῶν
<span class="pb" data-page="3.470" id="p3.470"></span>
<span class="lb" data-page="3.470" data-line="1" id="l3.470.1"></span>ἄλλων ἕκαστον. ὧν οὐδενὸς αἰτίαν εἰπὼν τῆς γενέσεως ὁ
<span class="lb" data-page="3.470" data-line="2" id="l3.470.2"></span>σοφὸς Ἀσκληπιάδης, ὅτι μηδ’ εἶχεν, ἑνὸς ἐξ ἁπάντων ἀποδίδωσιν,
<span class="lb" data-page="3.470" data-line="3" id="l3.470.3"></span>εὐπορήσας, ὡς ᾤετο, πιθανοῦ συλλογισμοῦ. συγχωροῦμέν
<span class="lb" data-page="3.470" data-line="4" id="l3.470.4"></span>σοι καλῶς εἰρῆσθαι περὶ τῶν τοῦ πνεύμονος ἀγγείων·
<span class="lb" data-page="3.470" data-line="5" id="l3.470.5"></span>ἐπιχείρησόν τι καὶ περὶ τῶν ἄλλων εἰπεῖν τοῦ ζώου
<span class="lb" data-page="3.470" data-line="6" id="l3.470.6"></span>μορίων. ἡμεῖς μὲν γὰρ ἁπάντων οὐχ ἓν αἰτίας γένος, ἀλλὰ
<span class="lb" data-page="3.470" data-line="7" id="l3.470.7"></span>σύμπαντα λέγομεν, ἓν μὲν τὸ πρῶτόν τε καὶ τελεώτατον,
<span class="lb" data-page="3.470" data-line="8" id="l3.470.8"></span>ὅτι βέλτιον οὕτως, ἐφεξῆς δ’ αὐτῷ τὰ ἀπὸ τῶν ὀργάνων
<span class="lb" data-page="3.470" data-line="9" id="l3.470.9"></span>καὶ τῆς ὕλης, οἷς χρώμενος ὁ δημιουργὸς εἰς τὸ βέλτιστον
<span class="lb" data-page="3.470" data-line="10" id="l3.470.10"></span>εἶδος ἕκαστον τῶν γινομένων ἄγει, τὰς μὲν ἀρτηρίας τοῦ
<span class="lb" data-page="3.470" data-line="11" id="l3.470.11"></span>πνεύμονος μανὰς, τὰς δὲ φλέβας ἐργασάμενος στεγανὰς δι’
<span class="lb" data-page="3.470" data-line="12" id="l3.470.12"></span>ἣν εἴπομεν αἰτίαν· ἐπεὶ δ’ οὕτως ἦν ἐργάσασθαι βέλτιον,
<span class="lb" data-page="3.470" data-line="13" id="l3.470.13"></span>ἐκ μὲν τῶν ἀρτηριωδῶν μορίων τῆς καρδίας ἐκφύσας τὰς
<span class="lb" data-page="3.470" data-line="14" id="l3.470.14"></span>φλέβας, ἐκ δὲ τῶν φλεβωδῶν τὰς ἀρτηρίας· ἐπεὶ δὲ ὕλην
<span class="lb" data-page="3.470" data-line="15" id="l3.470.15"></span>ἑκατέραις χορηγεῖν ἐχρῆν ἐπιτήδειον, εἰς πνεύματος μὲν κοιλίαν
<span class="lb" data-page="3.470" data-line="16" id="l3.470.16"></span>ἀριστερὰν τὰς ἀρτηρίας, εἰς δὲ τὴν ἑτέραν τὰς φλέβας
<span class="lb" data-page="3.470" data-line="17" id="l3.470.17"></span>ἀναστομώσας· ἐπεὶ δὲ ἦν ἄμεινον τὸ δυσπαθέστερον
<span class="pb" data-page="3.471" id="p3.471"></span>
<span class="lb" data-page="3.471" data-line="1" id="l3.471.1"></span>αὐταῖς σχῆμα περιθεῖναι, στρογγύλας ἐργασάμενος·
<span class="lb" data-page="3.471" data-line="2" id="l3.471.2"></span><span class="milestone ed2page" data-n="4.436" data-unit="ed2page" id="ed2page.4.436"></span>ἐπεὶ δ’ ἐξ ὕλης τε καὶ δι’ ὀργάνων ἐχρῆν αὐτὰς δημιουργῆσαι,
<span class="lb" data-page="3.471" data-line="3" id="l3.471.3"></span>τὸ μὲν ὑγρὸν ἀναμίξας τῷ ξηρῷ, καί τινα χυμὸν
<span class="lb" data-page="3.471" data-line="4" id="l3.471.4"></span>ἐξ ἀμφοῖν οἷον κηρὸν εὐτύπωτον ἐργασάμενος, ὕλην
<span class="lb" data-page="3.471" data-line="5" id="l3.471.5"></span>ταύτην τοῖς ἐσομένοις ὑπεβάλετο· τὸ δὲ θερμὸν τῷ ψυχρῷ
<span class="lb" data-page="3.471" data-line="6" id="l3.471.6"></span>κεράσας, ὄργανα ταῦτα δραστικὰ περὶ τὴν ὕλην παρεσκευάσατο,
<span class="lb" data-page="3.471" data-line="7" id="l3.471.7"></span>κᾀν τούτῳ ἤδη, τὸ μέν τι ξηραίνων τῆς ὕλης τῷ
<span class="lb" data-page="3.471" data-line="8" id="l3.471.8"></span><span class="milestone ed1page" data-n="1.437" data-unit="ed1page" id="ed1page.1.437"></span>θερμῷ, τὸ δέ τι πηγνύων τῷ ψυχρῷ, τὸ δέ τι γεννήσας
<span class="lb" data-page="3.471" data-line="9" id="l3.471.9"></span>εὔκρατον πνεῦμα τῇ τούτων μίξει, κᾄπειτ’ αὐτὸ διαφυσήσας
<span class="lb" data-page="3.471" data-line="10" id="l3.471.10"></span>καὶ διαστήσας τὴν ὕλην, ἀγγεῖον κοῖλον πρόμηκες
<span class="lb" data-page="3.471" data-line="11" id="l3.471.11"></span>ἐδημιουργήσατο, πλέον μὲν τῆς ὕλης ἐπάρδων, ᾧ βέλτιον
<span class="lb" data-page="3.471" data-line="12" id="l3.471.12"></span>ἦν γενέσθαι παχυτέρῳ, μεῖον δ’, ᾧ λεπτοτέρῳ. ἔχεις ἁπάσας
<span class="lb" data-page="3.471" data-line="13" id="l3.471.13"></span>ἤδη τῷ λόγῳ τὰς αἰτίας, τὴν ἐκ τοῦ τέλους, τὴν ἐκ
<span class="lb" data-page="3.471" data-line="14" id="l3.471.14"></span>τοῦ δημιουργοῦ, τὴν ἐκ τῶν ὀργάνων, τὴν ἐκ τῆς ὕλης,
<span class="lb" data-page="3.471" data-line="15" id="l3.471.15"></span>τὴν κατὰ τὸ εἶδος. σὺ δὲ καὶ εἰ καὶ τὰς κυριωτάτας ἐθέλεις
<span class="lb" data-page="3.471" data-line="16" id="l3.471.16"></span>παραλείπειν, τήν τε δι’ ὃ γίνεταί τι καὶ τὴν ὑφ’ οὗ,
<span class="pb" data-page="3.472" id="p3.472"></span>
<span class="lb" data-page="3.472" data-line="1" id="l3.472.1"></span>κᾂν τὰς ἄλλας γοῦν εἰπὲ καθ’ ἕκαστον τῶν μορίων. ἀλλ’
<span class="lb" data-page="3.472" data-line="2" id="l3.472.2"></span>οὐ πράττεις οὕτως. οὐ γὰρ, οἶμαι, δυνατὸν εὐπορεῖν πιθανῶν
<span class="lb" data-page="3.472" data-line="3" id="l3.472.3"></span>λογισμῶν ἐν τοῖς κατὰ μέρος ἅπασιν ἐπὶ μοχθηραῖς
<span class="lb" data-page="3.472" data-line="4" id="l3.472.4"></span>ὑποθέσεσιν. αὐτὸ δὴ τοῦτο ἦν, ὃ πρόσθεν ᾐνιττόμην
<span class="lb" data-page="3.472" data-line="5" id="l3.472.5"></span>ἀμαθίᾳ γίγνεσθαι τῆς λογικῆς θεωρίας. ἄμεινον γὰρ ἦν
<span class="lb" data-page="3.472" data-line="6" id="l3.472.6"></span>ἐν ἅπασι παραλείπειν ἑκάστου τῆς γενέσεως αἰτίαν, ἣν ὑπονοήσει
<span class="lb" data-page="3.472" data-line="7" id="l3.472.7"></span>τις αὐτοὺς ἑκόντας σιωπᾷν. ἀλλ’ εἰς τοσοῦτον ἀναισθησίας
<span class="lb" data-page="3.472" data-line="8" id="l3.472.8"></span>ἥκουσιν, ὡς μὴ γινώσκειν, ὅτι τὴν ἐν τοῖς ἄλλοις
<span class="lb" data-page="3.472" data-line="9" id="l3.472.9"></span>σιωπὴν ὕποπτον ἐργάζονται τῇ δι’ ἑνὸς ἢ δυοῖν ἐξηγήσει.
<span class="lb" data-page="3.472" data-line="10" id="l3.472.10"></span>περὶ μὲν οὖν ἀρτηριῶν καὶ φλεβῶν τῶν κατὰ τὸν πνεύμονα
<span class="lb" data-page="3.472" data-line="11" id="l3.472.11"></span>λέγειν ἐπιχειροῦντες οὐ τὸ θεῖον εἶδος τῆς αἰτίας, ὡς ὁ
<span class="lb" data-page="3.472" data-line="12" id="l3.472.12"></span>Πλάτων ὀνομάζει, ἀλλὰ τὸ ἀναγκαῖον λέγουσι, ἅπαντα δὲ
<span class="lb" data-page="3.472" data-line="13" id="l3.472.13"></span>τἄλλα παραλιπόντες. οὔτε γὰρ ὡς ἦν ἀναγκαῖον ἐνταῦθα
<span class="lb" data-page="3.472" data-line="14" id="l3.472.14"></span>τετάχθαι τὴν καρδίαν, οὔθ’ ὡς τοῖς μὲν δύο σχεῖν κοιλίας,
<span class="lb" data-page="3.472" data-line="15" id="l3.472.15"></span>τοῖς δὲ μίαν, οὔτε, ὅσοις πνεύμων οὐκ ἔστιν, ἀπόλλυσθαι
<span class="lb" data-page="3.472" data-line="16" id="l3.472.16"></span>τὴν δεξιὰν, οὔτ’ ἄλλο οὐδὲν τῶν πάντων ἐξηγεῖσθαι τολμῶντες,
<span class="lb" data-page="3.472" data-line="17" id="l3.472.17"></span>ἐν οἷς ἄν τινα λῆρον ἐξεύρωσι πιθανὸν, ἐν τούτοις
<span class="pb" data-page="3.473" id="p3.473"></span>
<span class="lb" data-page="3.473" data-line="1" id="l3.473.1"></span>ἡμῶν κατατρίβουσι τὸν χρόνον. εἰ μὴ γὰρ Ἀσκληπιάδης
<span class="lb" data-page="3.473" data-line="2" id="l3.473.2"></span>εἰς τοσοῦτον φλυαρίας ἐξέπεσεν, ὡς πρὸς τῷ μεγάλην
<span class="lb" data-page="3.473" data-line="3" id="l3.473.3"></span>ὑποψίαν ἑαυτῷ προστρίψασθαι τῆς περὶ τῶν ἄλλων ἁπάντων
<span class="lb" data-page="3.473" data-line="4" id="l3.473.4"></span>ἀπορίας, ἐξ ὧν εὐπορεῖν ἔδοξεν ἐφ’ ἑνὸς, ἔτι καὶ τὰ
<span class="lb" data-page="3.473" data-line="5" id="l3.473.5"></span>διὰ τῶν ἀνατομῶν φαινόμενα κατάφωρος εἶναι μὴ γινώσκων,
<span class="lb" data-page="3.473" data-line="6" id="l3.473.6"></span>οὐκ ἂν ἐγὼ νῦν ἐξελέγχειν αὐτὸν ἐπιχειρῶν ἀπώλλυον τὸν
<span class="lb" data-page="3.473" data-line="7" id="l3.473.7"></span>χρόνον, ἀλλ’ εἰχόμην ἂν τοῦ προκειμένου μοι σκοποῦ, καθάπερ
<span class="lb" data-page="3.473" data-line="8" id="l3.473.8"></span>ἐξ ἀρχῆς ἐποίησα, τὰ κακῶς εἰρημένα παραλιπὼν
<span class="lb" data-page="3.473" data-line="9" id="l3.473.9"></span>ἀνεξέλεγκτα ἅπαντα. νυνὶ δὲ, ἐπειδὴ τινὲς τῶν μεταχειριζομένων
<span class="lb" data-page="3.473" data-line="10" id="l3.473.10"></span>τὰς τοιαύτας αἱρέσεις, ἐφ’ οἷς ἐχρῆν αὐτοὺς αἰδεῖσθαι,
<span class="lb" data-page="3.473" data-line="11" id="l3.473.11"></span>κομῶσιν, ἀναγκαῖον ἡγησάμην ἐξελέγξαι τὸν λόγον,
<span class="lb" data-page="3.473" data-line="12" id="l3.473.12"></span>ὅπως μὴ πλείους ἀπατήσειεν. ὁ δ’ ἔλεγχος, ὡς καὶ πρόσθεν
<span class="lb" data-page="3.473" data-line="13" id="l3.473.13"></span>εἴρηται, διττὸς, ὁ μὲν ἐκ τῆς ἀνατομῆς ὁρμώμενος,
<span class="lb" data-page="3.473" data-line="14" id="l3.473.14"></span>ὁ δ’ ἐξ ἀκολουθίας λογικῆς. ὧν οὐδέτερον ἐφαίνετο γινώσκων
<span class="lb" data-page="3.473" data-line="15" id="l3.473.15"></span>ὁ σοφὸς Ἀσκληπιάδης, οὔθ’ ὡς οὐ πάχει μόνον,
<span class="lb" data-page="3.473" data-line="16" id="l3.473.16"></span>ἀλλὰ καὶ πλήθει χιτώνων καὶ σκληρότητι καὶ τῇ τῶν
<span class="lb" data-page="3.473" data-line="17" id="l3.473.17"></span>ἰνῶν θέσει διαλλάττουσιν ἀρτηρίαι φλεβῶν, οὔθ’ ὡς, ἐξ ὧν ﻿
<span class="pb" data-page="3.474" id="p3.474"></span>
<span class="lb" data-page="3.474" data-line="1" id="l3.474.1"></span>εὔπορός ἐστιν ἐν τοῖσδε, κατάφωρος γίνεται μηδὲν ὑπὲρ
<span class="lb" data-page="3.474" data-line="2" id="l3.474.2"></span>τῶν ἄλλων ἔχων εἰπεῖν. ἵν’ οὖν ἐναργῶς ἐξελεγχθῇ, τῶν
<span class="lb" data-page="3.474" data-line="3" id="l3.474.3"></span>ἐξ ἀνατομῆς τι φαινομένων αὖθις αὐτῷ λέγωμεν. ὅτι μὲν
<span class="lb" data-page="3.474" data-line="4" id="l3.474.4"></span>γὰρ οὐκ ἀναπνεῖ τῶν ἐμβρύων οὐδὲν, αὐτὸς ὁμολογεῖ· ὅτι
<span class="lb" data-page="3.474" data-line="5" id="l3.474.5"></span>δ’, εἰ τῶν ἄρτι γεγεννημένων ζώων ἢ καὶ κυουμένων ἔτι τι
<span class="lb" data-page="3.474" data-line="6" id="l3.474.6"></span>λαβὼν ἀνατέμοις, <span class="milestone ed2page" data-n="4.437" data-unit="ed2page" id="ed2page.4.437"></span>αἱ μὲν ἀρτηρίαι φλεβώδεις, αἱ δὲ
<span class="lb" data-page="3.474" data-line="7" id="l3.474.7"></span>φλέβες ἀρτηριώδεις εἰσὶν αἱ τοῦ πνεύμονος, ἐγώ φημι, κᾂν
<span class="lb" data-page="3.474" data-line="8" id="l3.474.8"></span>ἐκεῖνος μὴ λέγῃ. καὶ μὴν οὐ συμβαίνει ταῦτ’ ἀλλήλοις.
<span class="lb" data-page="3.474" data-line="9" id="l3.474.9"></span>πῶς οὖν ἂν ἔτι διὰ τὴν ἐκ τῆς ἀναπνοῆς κίνησιν ἢ τὰς ἀρτηρίας
<span class="lb" data-page="3.474" data-line="10" id="l3.474.10"></span>ὑπερπονεῖν, ἢ τὰς φλέβας συμμέτρως γυμνάζεσθαι
<span class="lb" data-page="3.474" data-line="11" id="l3.474.11"></span>λέγοι τις, ὁπότε γε φαίνονται τοιαῦται τοῖς ἐμβρύοις ὑπάρχουσαι
<span class="lb" data-page="3.474" data-line="12" id="l3.474.12"></span>καὶ πρὸ τῆς ἀναπνοῆς; ἀλλὰ τὰ μὲν ἐν τοῖς ἐμβρύοις
<span class="lb" data-page="3.474" data-line="13" id="l3.474.13"></span>ὀλίγον ὕστερον εἰρήσεται, θαυμαστὰ θεάματα περὶ
<span class="lb" data-page="3.474" data-line="14" id="l3.474.14"></span>τὴν βάσιν ὅλην τῆς καρδίας· ὧν οὐδὲν οὔτ’ ἐγίνωσκεν
<span class="lb" data-page="3.474" data-line="15" id="l3.474.15"></span>Ἀσκληπιάδης, οὔτ’, εἴπερ ἔγνω, δυνατὸν ἦν αὐτῷ τὰς αἰτίας
<span class="lb" data-page="3.474" data-line="16" id="l3.474.16"></span>ἐξευρεῖν, εἰς ὄγκους καὶ κενὸν ἀνάγοντι τῶν γιγνομένων
<span class="lb" data-page="3.474" data-line="17" id="l3.474.17"></span>ἁπάντων τὰς ἀρχάς. ἐν δὲ τῷ παρόντι λόγῳ, προσπαῖξαι
<span class="pb" data-page="3.475" id="p3.475"></span>
<span class="lb" data-page="3.475" data-line="1" id="l3.475.1"></span>γὰρ ἔγνωκα αὐτῷ καὶ δεῖξαι τὴν ἐν ταῖς ἀνατομαῖς
<span class="lb" data-page="3.475" data-line="2" id="l3.475.2"></span>ἐμπειρίαν ὁπόσην τινὰ καὶ ὁποίαν ἔχων ὅτι οὐκ ἐμὲ λέληθε
<span class="lb" data-page="3.475" data-line="3" id="l3.475.3"></span>καὶ τὴν τῶν ἀκολούθων καὶ μαχομένων ἐπιστήμην,
<span class="lb" data-page="3.475" data-line="4" id="l3.475.4"></span>ἔτι τοῦ θώρακος καὶ τῆς καρδίας ἀναμνήσω τὸν ἄνθρωπον.
<span class="lb" data-page="3.475" data-line="5" id="l3.475.5"></span>ἐγκεφάλου μὲν γὰρ ἴσως, ὅτι που πόῤῥω τοῦ πνεύμονός
<span class="lb" data-page="3.475" data-line="6" id="l3.475.6"></span>ἐστι, διὰ τοῦτο ἐπελάθετο, διὰ παντὸς μὲν κινουμένου,
<span class="lb" data-page="3.475" data-line="7" id="l3.475.7"></span>μήτε δὲ ἀρτηριώδεις τὰς φλέβας ἔχοντος, μήτε φλεβώδεις
<span class="lb" data-page="3.475" data-line="8" id="l3.475.8"></span>τὰς ἀρτηρίας. ἀλλ’ ὅ γε θώραξ ὅλος κινεῖται μὲν καὶ κατ’
<span class="lb" data-page="3.475" data-line="9" id="l3.475.9"></span>αὐτὸν τὸν Ἀσκληπιάδην πολὺ δήπου σφοδρότερον τοῦ
<span class="lb" data-page="3.475" data-line="10" id="l3.475.10"></span>πνεύμονος, εἴ γε σείεται μὲν ἐκεῖνος ὑπὸ τῆς διόδου τοῦ
<span class="lb" data-page="3.475" data-line="11" id="l3.475.11"></span>πνεύματος, οἷον χωνεία τις, ὁ δὲ θώραξ οὐ τοῦτο μόνον,
<span class="lb" data-page="3.475" data-line="12" id="l3.475.12"></span>ἀλλὰ καὶ διαστέλλεται καὶ συστέλλεται μέχρι πλείστου. τὰς
<span class="lb" data-page="3.475" data-line="13" id="l3.475.13"></span>φλέβας δ’ οὐκ ἔσχεν ἀρτηριώδεις, ὥσπερ οὐδὲ τὰς ἀρτηρίας
<span class="lb" data-page="3.475" data-line="14" id="l3.475.14"></span>φλεβώδεις. ἐχρῆν δ’, οἶμαι, τὰς μὲν εἰς μετριότητα κινήσεως
<span class="lb" data-page="3.475" data-line="15" id="l3.475.15"></span>ἀγομένας παχύνεσθαι, τὰς δ’ ὑπερπονούσας λεπτύνεσθαι.
<span class="lb" data-page="3.475" data-line="16" id="l3.475.16"></span>τί δεῖ λέγειν ἔτι περὶ τῆς καρδίας αὐτῆς, ἁπάντων
<span class="lb" data-page="3.475" data-line="17" id="l3.475.17"></span>μὲν σφοδρότατα κινουμένης, ὁμοίας δὲ ταῖς ἐν παντὶ
<span class="pb" data-page="3.476" id="p3.476"></span>
<span class="lb" data-page="3.476" data-line="1" id="l3.476.1"></span>μορίῳ τοῦ ζώου τὰς ἀρτηρίας ἐχούσης καὶ τὰς φλέβας,
<span class="lb" data-page="3.476" data-line="2" id="l3.476.2"></span>ὥσπερ ὅ τε θώραξ ὅλος, ὅ τ’ ἐγκέφαλος, ὡς εἴρηται; πάντ’
<span class="lb" data-page="3.476" data-line="3" id="l3.476.3"></span>οὖν τὰ μόρια, τά θ’ ὑπερβαλλόντως πονοῦντα, τά τε μετρίως,
<span class="lb" data-page="3.476" data-line="4" id="l3.476.4"></span>τά θ’ ὅλως ἀργοῦντα, καὶ τὰς φλέβας ὁμοίας ἀλλήλαις
<span class="lb" data-page="3.476" data-line="5" id="l3.476.5"></span>ἔχει καὶ τὰς ἀρτηρίας, ὅτι βέλτιον τοῦτο· μόνος δ’
<span class="lb" data-page="3.476" data-line="6" id="l3.476.6"></span>ὁ πνεύμων, ὅτι κᾀκεῖνο βέλτιον, ἐνηλλαγμένην ἐκτήσατο
<span class="lb" data-page="3.476" data-line="7" id="l3.476.7"></span>τῶν κατ’ αὐτὰς χιτώνων τὴν ἰδέαν. οὕτως ἐν ἅπασιν ὁ δημιουργὸς
<span class="lb" data-page="3.476" data-line="8" id="l3.476.8"></span>ἡμῶν ἕνα σκοπὸν ἔχει τῆς διαπλάσεως τῶν μορίων,
<span class="lb" data-page="3.476" data-line="9" id="l3.476.9"></span>τὴν ἔκλεξιν τοῦ κρείττονος. ἀλλὰ περὶ μὲν Ἀσκληπιάδου
<span class="lb" data-page="3.476" data-line="10" id="l3.476.10"></span>ταῦτα ἴσως πλείω τοῦ δέοντος.
</p>
          </article>

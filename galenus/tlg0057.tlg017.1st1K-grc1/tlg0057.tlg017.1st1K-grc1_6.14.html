<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:6.14">
<span class="pb page1" data-page="3.476" id="p3.476"></span>
<span class="milestone ed1page page1" data-n="1.437" data-unit="ed1page" id="ed1page.1.437"></span>
<span class="milestone ed2page page1" data-n="4.437" data-unit="ed2page" id="ed2page.4.437"></span>
            <p>
<span class="lb" data-page="3.476" data-line="11" id="l3.476.11"></span>Ὃ δ’ ἐφεξῆς μέν ἐστι τοῖς εἰρημένοις, ἀνεβαλόμεθα
<span class="lb" data-page="3.476" data-line="12" id="l3.476.12"></span>δ’ ἐρεῖν αὐτὸ, νῦν ἤδη λεγέσθω. τεττάρων ὄντων
<span class="lb" data-page="3.476" data-line="13" id="l3.476.13"></span>ἐν τῇ καρδίᾳ στομάτων, τρεῖς μὲν ἐφ’ ἑκάστῳ τῶν ἄλλων
<span class="lb" data-page="3.476" data-line="14" id="l3.476.14"></span>ὑμένες εἰσὶ, δύο δ’ ἐπὶ τῆς ἀρτηρίας τῆς φλεβώδους
<span class="lb" data-page="3.476" data-line="15" id="l3.476.15"></span>μόνης. ἐκφύονται μὲν οὖν ἅπαντες ἐξ αὐτῶν τῶν στομάτων,
<span class="lb" data-page="3.476" data-line="16" id="l3.476.16"></span>ἐντεῦθεν δ’ ὁρμηθέντες, οἱ μὲν εἴσω προΐασιν εἰς τὰς τῆς
<span class="lb" data-page="3.476" data-line="17" id="l3.476.17"></span>καρδίας κοιλίας, ὥστε καὶ συνάπτονται πρὸς αὐτὰς ἰσχυροῖς
<span class="pb" data-page="3.477" id="p3.477"></span>
<span class="lb" data-page="3.477" data-line="1" id="l3.477.1"></span>δεσμοῖς, οἱ δ’ ἐκτὸς ἀποκλίνουσιν, ἵνα πρῶτον ἀνίσχει τῆς
<span class="lb" data-page="3.477" data-line="2" id="l3.477.2"></span>καρδίας ἑκάτερον τῶν ἀγγείων. εἰσὶ δ’ ἐπὶ μὲν τῆς φλεβὸς
<span class="lb" data-page="3.477" data-line="3" id="l3.477.3"></span>τῆς ἀρτηριώδους, ἣν τὸν πνεύμονα τρέφειν ἐλέγομεν, ἔσωθεν
<span class="lb" data-page="3.477" data-line="4" id="l3.477.4"></span>ἔξω νεύοντες ὑμένες τρεῖς, ἀπὸ τοῦ σχήματος ὑπὸ τῶν
<span class="lb" data-page="3.477" data-line="5" id="l3.477.5"></span>ἀκριβεστέρως τὰς ἀνατομὰς ἐχόντων ὀνομαζόμενοι σιγμοειδεῖς
<span class="lb" data-page="3.477" data-line="6" id="l3.477.6"></span>C· <span class="milestone ed2page" data-n="4.438" data-unit="ed2page" id="ed2page.4.438"></span>ἐπὶ δὲ τῆς εἰσαγούσης τὸ αἷμα φλεβὸς τρεῖς
<span class="lb" data-page="3.477" data-line="7" id="l3.477.7"></span>μὲν κᾀπὶ ταύτης ἔξωθεν ἔσω νεύοντές εἰσιν, ἀλλὰ πολὺ
<span class="lb" data-page="3.477" data-line="8" id="l3.477.8"></span>καὶ πάχει καὶ ῥώμῃ καὶ μεγέθει διαφέρουσιν ἐκείνων.
<span class="lb" data-page="3.477" data-line="9" id="l3.477.9"></span>ἄλλο δὲ τρίτον οὐκ ἔστι κατὰ τὴν δεξιὰν κοιλίαν στόμα.
<span class="lb" data-page="3.477" data-line="10" id="l3.477.10"></span>καὶ γὰρ ἡ τὰ κάτω τοῦ θώρακος τρέφουσα καὶ ἡ περιστεφανοῦσα
<span class="lb" data-page="3.477" data-line="11" id="l3.477.11"></span>τὴν καρδίαν, οὕτω γὰρ αὐτὴν καὶ ὀνομάζουσιν,
<span class="lb" data-page="3.477" data-line="12" id="l3.477.12"></span>ἔξω τῶν ὑμένων τὴν ἀρχὴν τῆς ἐκφύσεως ἔχουσι. καὶ μέν
<span class="lb" data-page="3.477" data-line="13" id="l3.477.13"></span>γε καὶ κατὰ τὴν ἑτέραν κοιλίαν τῆς καρδίας ἓν μὲν στόμα
<span class="lb" data-page="3.477" data-line="14" id="l3.477.14"></span>τὸ μέγιστον ἁπάντων ἐστὶ τὸ τῆς ἀρτηρίας τῆς μεγάλης,
<span class="lb" data-page="3.477" data-line="15" id="l3.477.15"></span>ἀφ’ ἧς ἅπασαι πεφύκασιν αἱ κατὰ τὸ ζῶον ἀρτηρίαι, τρεῖς
<span class="lb" data-page="3.477" data-line="16" id="l3.477.16"></span>δὲ καὶ τούτῳ σιγμοειδῶν ὑμένων ἐπιφύσεις ἔσωθεν ἔξω
<span class="lb" data-page="3.477" data-line="17" id="l3.477.17"></span>φερομένων εἰσίν. ἕτερον δὲ τὸ στόμα τὸ τῆς φλεβώδους
<span class="pb" data-page="3.478" id="p3.478"></span>
<span class="lb" data-page="3.478" data-line="1" id="l3.478.1"></span>ἀρτηρίας, τῆς εἰς τὸν πνεύμονα κατασχιζομένης, ἔξωθεν
<span class="lb" data-page="3.478" data-line="2" id="l3.478.2"></span>ἔσω πεφυκότων ὑμένων δυοῖν ἐπίφυσιν ἔχει, ὧν τὸ σχῆμα
<span class="lb" data-page="3.478" data-line="3" id="l3.478.3"></span>τῶν γινωσκομένων οὐδενὶ προσεικάσαι τῶν ἀνατομικῶν ἀνδρῶν
<span class="lb" data-page="3.478" data-line="4" id="l3.478.4"></span>ἐπεχείρησεν οὐδεὶς, ὥσπερ καὶ τῶν σιγμοειδῶν. οὐδὲ
<span class="lb" data-page="3.478" data-line="5" id="l3.478.5"></span>γὰρ οἱ τριγλώχινας αὐτοὺς ὀνομάσαντες ἀπὸ τοῦ καθέκαστον
<span class="lb" data-page="3.478" data-line="6" id="l3.478.6"></span>σχήματος, ἀλλ’ ἀπὸ τῆς πρὸς ἀλλήλους συντάξεως
<span class="lb" data-page="3.478" data-line="7" id="l3.478.7"></span>ἐποίησαν τοὔνομα· καὶ γὰρ ἀκριβῶς ἡ σύνθεσις αὐτῶν ἔοικεν
<span class="lb" data-page="3.478" data-line="8" id="l3.478.8"></span>ἀκίδων γλωχῖσιν. ἀλλὰ τοὺς μὲν ἐπὶ τῷ τῆς κοίλης
<span class="lb" data-page="3.478" data-line="9" id="l3.478.9"></span>φλεβὸς στόματι, τρεῖς ὄντας, οὕτως ὀνομάζειν ἐγχωρεῖ· τοὺς
<span class="lb" data-page="3.478" data-line="10" id="l3.478.10"></span>δ’ ἐπὶ τῷ τῆς φλεβώδους <span class="milestone ed1page" data-n="1.438" data-unit="ed1page" id="ed1page.1.438"></span>ἀρτηρίας οὐκέτ’ ἂν ὀρθῶς
<span class="lb" data-page="3.478" data-line="11" id="l3.478.11"></span>τις ὀνομάζοι οὕτως, δύο ὄντας. διὰ τί μὲν οὖν ἐπὶ τούτῳ
<span class="lb" data-page="3.478" data-line="12" id="l3.478.12"></span>μόνῳ τῷ στόματι δύο γεγόνασιν ὑμένες, (οὐδὲ γὰρ οὐδὲ τοῦτ’
<span class="lb" data-page="3.478" data-line="13" id="l3.478.13"></span>ἠμέληται τῇ φύσει,) μικρὸν ὕστερον ἐρῶ. ὅτι δ’ εὐλόγως
<span class="lb" data-page="3.478" data-line="14" id="l3.478.14"></span>ἐπὶ μὲν τοῖς εἰσάγουσι τὰς ὕλας ἀγγείοις ἰσχυροὶ καὶ μεγάλοι
<span class="lb" data-page="3.478" data-line="15" id="l3.478.15"></span>πεφύκασιν ὑμένες, ἐπὶ δὲ τοῖς ἐξάγουσιν ἀσθενέστεροι,
<span class="lb" data-page="3.478" data-line="16" id="l3.478.16"></span>τά τε ἄλλα τὰ περὶ τὴν ὁλκὴν καὶ τὴν ἔκπεμψιν τῶν ὑλῶν
<span class="lb" data-page="3.478" data-line="17" id="l3.478.17"></span>τῇ φύσει παρεσκευασμένα λέγειν ἤδη πειράσομαι. ἔστι μὲν ﻿
<span class="pb" data-page="3.479" id="p3.479"></span>
<span class="lb" data-page="3.479" data-line="1" id="l3.479.1"></span>οὖν καὶ μετ’ αὐτῆς τῶν μορίων τῆς θέας ἑρμηνεύεσθαι σαφῶς
<span class="lb" data-page="3.479" data-line="2" id="l3.479.2"></span>τὰ τοιαῦτα χαλεπὸν, ἀπούσης δ’ ἐκείνης, ἐγγὺς ἀδύνατον·
<span class="lb" data-page="3.479" data-line="3" id="l3.479.3"></span>πειρατέον δ’ ὅμως, εἰς ὅσον οἷόν τε, σαφέστατα διεξελθεῖν
<span class="lb" data-page="3.479" data-line="4" id="l3.479.4"></span>αὐτά. τῶν ἔξωθεν ἔσω φερομένων ὑμένων, οὓς ἰσχυροὺς
<span class="lb" data-page="3.479" data-line="5" id="l3.479.5"></span>καὶ μεγάλους ὑπάρχειν ἔφαμεν, ἁπάντων εἰς αὐτὴν τὴν καρδίαν
<span class="lb" data-page="3.479" data-line="6" id="l3.479.6"></span>ἀνῆπται τὰ πέρατα, δεσμοῖς εὐρώστοις συνεχόμενα.
<span class="lb" data-page="3.479" data-line="7" id="l3.479.7"></span>διαστελλομένης οὖν αὐτῆς, ἕκαστος τῶν δεσμῶν τούτων τεινόμενος
<span class="lb" data-page="3.479" data-line="8" id="l3.479.8"></span>ὑπὸ τῆς κατὰ τὴν καρδίαν διαστάσεως ἐφ’ ἑαυτὸν
<span class="lb" data-page="3.479" data-line="9" id="l3.479.9"></span>ἕλκει καὶ οἷον ἀνακλᾷ τὸν ὑμένα πρὸς τὸ σῶμα τῆς
<span class="lb" data-page="3.479" data-line="10" id="l3.479.10"></span>καρδίας αὐτό. πάντων οὖν ἀνακλωμένων ἐν κύκλῳ τῶν
<span class="lb" data-page="3.479" data-line="11" id="l3.479.11"></span>τριῶν ἐπὶ τὴν καρδίαν, ἀνοίγνυνταί τε τῶν ἀγγείων τὰ στόματα,
<span class="lb" data-page="3.479" data-line="12" id="l3.479.12"></span>τάς θ’ ὕλας τὰς ἐν αὐτοῖς ἡ καρδία ῥᾳδίως ἐπισπᾶται
<span class="lb" data-page="3.479" data-line="13" id="l3.479.13"></span>δι’ εὐρείας ὁδοῦ· τά τε γὰρ ἄλλα καὶ αὐτὸ τὸ
<span class="lb" data-page="3.479" data-line="14" id="l3.479.14"></span>ἀγγεῖον νῦν ἐν τούτῳ πρὸς ἑαυτὴν ἐπισπᾶται τείνουσα καὶ
<span class="lb" data-page="3.479" data-line="15" id="l3.479.15"></span>προσαγομένη διὰ τῶν ὑμένων. οὐ γὰρ ἐνδέχεται τούτους μὲν
<span class="lb" data-page="3.479" data-line="16" id="l3.479.16"></span>ἕλκεσθαι πρὸς ἐκείνης, τὸ συνεχὲς δὲ αὐτοῖς ἀγγεῖον ἀναίσθητον
<span class="lb" data-page="3.479" data-line="17" id="l3.479.17"></span>εἶναι τῆς ὁλκῆς. ὥσθ’ ὑπὸ μιᾶς ἐνεργείας, ἣν ἡ
<span class="pb" data-page="3.480" id="p3.480"></span>
<span class="lb" data-page="3.480" data-line="1" id="l3.480.1"></span>καρδία ποιεῖται διαστελλομένη, τοὺς μὲν ὑμένας ἑλκομένους
<span class="lb" data-page="3.480" data-line="2" id="l3.480.2"></span>ὑπὸ τῶν δεσμῶν εἰς αὐτὴν τὴν κοιλίαν ἀνακλίνεσθαι τῆς
<span class="lb" data-page="3.480" data-line="3" id="l3.480.3"></span>καρδίας, ἐν κύκλῳ δὲ τούτων ἀναπτυσσομένων εἰς τοὐπίσω
<span class="lb" data-page="3.480" data-line="4" id="l3.480.4"></span>διοίγεσθαι τὸ στόμα, κᾀν τούτῳ τά τε ἀγγεῖα διὰ. τῶν
<span class="lb" data-page="3.480" data-line="5" id="l3.480.5"></span>ὑμένων ἕλκεσθαι πρὸς τὴν καρδίαν, τάς τ’ ἐν αὐτοῖς ὕλας
<span class="lb" data-page="3.480" data-line="6" id="l3.480.6"></span>εἰς τὰς κοιλίας αὐτῆς ἀκωλύτως εἰσρεῖν, ὡς ἂν μήτ’ ἀντιπράττοντος
<span class="lb" data-page="3.480" data-line="7" id="l3.480.7"></span>ἔτι μηδενὸς, ἁπάντων τε τῶν αἰτίων, ὑφ’ ὧν ἂν
<span class="lb" data-page="3.480" data-line="8" id="l3.480.8"></span>γένοιτο ταχίστη μετάστασις ὑλῶν, εἰς ταὐτὸ συντελούντων.
<span class="lb" data-page="3.480" data-line="9" id="l3.480.9"></span><span class="milestone ed2page" data-n="4.439" data-unit="ed2page" id="ed2page.4.439"></span>ἢ γὰρ ἕλκεσθαι χρὴ τὸ μεθιστάμενον, ἢ βάλλεσθαι
<span class="lb" data-page="3.480" data-line="10" id="l3.480.10"></span>πρός τινος, ἢ παραπέμπεσθαι. καὶ ταῦτα σύμπαντα ταῖς
<span class="lb" data-page="3.480" data-line="11" id="l3.480.11"></span>ὕλαις ὑπάρχει, διαστελλομένης τῆς καρδίας. ἕλκει μὲν γὰρ
<span class="lb" data-page="3.480" data-line="12" id="l3.480.12"></span>αὐτὴ, πέμπουσι δ’ αἱ προκείμεναι κοιλότητες αἱ κατὰ τὰ
<span class="lb" data-page="3.480" data-line="13" id="l3.480.13"></span>ὦτα, παραπέμπει δὲ τὰ ἀγγεῖα. καὶ τούτων ἁπάντων τῆς
<span class="lb" data-page="3.480" data-line="14" id="l3.480.14"></span>κινήσεως ἀρχὴ μία τῆς καρδίας αὐτῆς ἡ διαστολή.
</p>
          </article>

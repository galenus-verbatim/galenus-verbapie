<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:6.15">
<span class="pb page1" data-page="3.480" id="p3.480"></span>
<span class="milestone ed1page page1" data-n="1.438" data-unit="ed1page" id="ed1page.1.438"></span>
<span class="milestone ed2page page1" data-n="4.439" data-unit="ed2page" id="ed2page.4.439"></span>
            <p>
<span class="lb" data-page="3.480" data-line="15" id="l3.480.15"></span>Τὰ μὲν γὰρ ὦτα, νευρώδεις τε καὶ κοῖλαι
<span class="lb" data-page="3.480" data-line="16" id="l3.480.16"></span>πρὸ τῶν στομάτων ἐπιφύσεις ὑπάρχοντα, χαλαρὰ μὲν τέως
<span class="lb" data-page="3.480" data-line="17" id="l3.480.17"></span>ἐστὶ, καὶ διὰ τοῦτο κοῖλα, διαστελλομένης δὲ τῆς καρδίας
<span class="lb" data-page="3.480" data-line="18" id="l3.480.18"></span>ὁμοίως τοῖς ὑμέσι τεινόμενά τε καὶ στενούμενα, καὶ διὰ
<span class="pb" data-page="3.481" id="p3.481"></span>
<span class="lb" data-page="3.481" data-line="1" id="l3.481.1"></span>τοῦτο τὰς ὕλας ἐκθλίβοντα προπέμπει τῇ καρδία. τὰ δ’
<span class="lb" data-page="3.481" data-line="2" id="l3.481.2"></span>ἐφεξῆς αὐτῶν στόματα τῶν ἀγγείων διὰ τὸ σφοδρῶς ὑπὸ
<span class="lb" data-page="3.481" data-line="3" id="l3.481.3"></span>τῆς καρδίας εἴσω τείνεσθαι παραπέμπει τὰς ὑπὸ τῶν ὤτων
<span class="lb" data-page="3.481" data-line="4" id="l3.481.4"></span>ἐπωθουμένας ὕλας. αὐτὴ δ’ ἡ καρδία, πάσας ὅσας ἄν τις ἐπινοήσῃ
<span class="lb" data-page="3.481" data-line="5" id="l3.481.5"></span>δυνάμεις ὁλκῶν ἔχουσα, διὰ ταχέων ὑποδέχεται κόλποις
<span class="lb" data-page="3.481" data-line="6" id="l3.481.6"></span>τῶν κοιλιῶν ἀναρπάζουσα καὶ οἷον ἐκροφοῦσα τὰς εἰσρεούσας
<span class="lb" data-page="3.481" data-line="7" id="l3.481.7"></span>ὕλας. εἴτε γὰρ ὡς αἱ τῶν χαλκέων φύσαι διαστελλόμεναι
<span class="lb" data-page="3.481" data-line="8" id="l3.481.8"></span>σπῶσιν εἴσω τὸν ἀέρα, παντὸς μᾶλλον ὑπάρχει
<span class="lb" data-page="3.481" data-line="9" id="l3.481.9"></span>τοῦτ’ αὐτῇ, εἴθ’ ὡς αἱ τῶν λύχνων φλόγες ἕλκουσι τοὔλαιον,
<span class="lb" data-page="3.481" data-line="10" id="l3.481.10"></span>οὐδὲ ταύτης ἀπορεῖ τῆς δυνάμεως, ἀρχὴ τῆς ἐμφύτου θερμασίας
<span class="lb" data-page="3.481" data-line="11" id="l3.481.11"></span>ὑπάρχουσα, εἴθ’ ὡς ἡ Ἡρακλεία λίθος ποιότητος
<span class="lb" data-page="3.481" data-line="12" id="l3.481.12"></span>οἰκειότητι τὸν σίδηρον ἐπάγεται· τί μὲν οἰκειότερον αὐτῇ
<span class="lb" data-page="3.481" data-line="13" id="l3.481.13"></span>πνεύματος εἰς ἀνάψυξιν; τί δ’ αἵματος χρηστότερον εἰς
<span class="lb" data-page="3.481" data-line="14" id="l3.481.14"></span>θρέψιν; ἐμοὶ μὲν δοκεῖ κᾂν διασπάσαι τι τῶν ἀγγείων,
<span class="lb" data-page="3.481" data-line="15" id="l3.481.15"></span>ἁπάσαις ἅμα χρωμένη τῆς ὁλκῆς ταῖς δυνάμεσιν, εἰ μή τι
<span class="lb" data-page="3.481" data-line="16" id="l3.481.16"></span>κᾀνταῦθα θαυμαστὸν ἐπικούρημα τοῦ μηδὲν γενέσθαι τοιοῦτον
<span class="lb" data-page="3.481" data-line="17" id="l3.481.17"></span>ὁ δημιουργὸς ἡμῶν ἐτεχνήσατο, προσθεὶς ἔξωθεν.
<span class="pb" data-page="3.482" id="p3.482"></span>
<span class="lb" data-page="3.482" data-line="1" id="l3.482.1"></span>ἑκατέρου τῶν εἰσαγόντων στομάτων τὰς ὕλας ἰδίαν κοιλότητα,
<span class="lb" data-page="3.482" data-line="2" id="l3.482.2"></span>καθάπερ τι ταμιεῖον τροφῆς, ὡς μὴ κινδυνεύσῃ ποτὲ
<span class="lb" data-page="3.482" data-line="3" id="l3.482.3"></span>ῥαγῆναι τὸ ἀγγεῖον, ἑλκούσης μὲν ἀθρόως τε καὶ σφοδρῶς
<span class="lb" data-page="3.482" data-line="4" id="l3.482.4"></span>ἐνίοτε τῆς καρδίας, αὐτὸ δ’ οὐκ ἔχον ὑπὸ στενότητος, ὅσον
<span class="lb" data-page="3.482" data-line="5" id="l3.482.5"></span>αἰτεῖ, παρασχεῖν ἀφθόνως. ὥσπερ γὰρ, εἴ τις ἀγγεῖον ἀέρος
<span class="lb" data-page="3.482" data-line="6" id="l3.482.6"></span>πλῆρες ἐκκενώσειε διὰ τῆς ὀπῆς ἐκμυζήσας τῷ στόματι,
<span class="lb" data-page="3.482" data-line="7" id="l3.482.7"></span>ῥήξειεν ἂν, εἰ ἐπὶ πλέον βιάζοιτο, κατὰ τὸν αὐτὸν, οἶμαι,
<span class="lb" data-page="3.482" data-line="8" id="l3.482.8"></span>τρόπον ἡ καρδία πολλαπλασίαν ἑκατέρου τῶν ἀγγείων τῆς
<span class="lb" data-page="3.482" data-line="9" id="l3.482.9"></span>εὐρύτητος ἀθρόως ἐκπληροῦσθαι δεομένη κοιλότητα διέῤῥηξεν
<span class="lb" data-page="3.482" data-line="10" id="l3.482.10"></span>ἄν ποτε καὶ διέσπασεν αὐτὰ βιαίως ἕλκουσα, μηδεμιᾶς
<span class="lb" data-page="3.482" data-line="11" id="l3.482.11"></span>ἔξωθεν αὐτῇ προστεθείσης κοιλότητος, οἵα νῦν ἐστι καθ’
<span class="lb" data-page="3.482" data-line="12" id="l3.482.12"></span>ἑκάτερον τῶν ὤτων. οὔκουν μάτην τὰ τῆς καρδίας ὦτα γέγονεν,
<span class="lb" data-page="3.482" data-line="13" id="l3.482.13"></span>ἀλλ’ ὠνόμασται μάτην. οὐ γὰρ σμικρά τις ἔοικεν
<span class="lb" data-page="3.482" data-line="14" id="l3.482.14"></span>αὐτῶν ἡ χρεία τοῖς ζώοις ὑπάρχειν. ἀλλ’ εἴπερ τὸ μηδὲν
<span class="lb" data-page="3.482" data-line="15" id="l3.482.15"></span>παθεῖν ἢ τὴν ἀρτηρίαν τὴν εἰς τὸν πνεύμονα κατασχιζομένην
<span class="lb" data-page="3.482" data-line="16" id="l3.482.16"></span>ἢ τὴν κοίλην φλέβα μέγιστόν ἐστι, καὶ ἡ τῶν ὤτων.
<span class="lb" data-page="3.482" data-line="17" id="l3.482.17"></span>χρεία μεγίστη τοῖς ζώοις ὑπάρχει. τά τε γὰρ ἄλλα καὶ λεπτὰ
<span class="pb" data-page="3.483" id="p3.483"></span>
<span class="lb" data-page="3.483" data-line="1" id="l3.483.1"></span>τοῖς χιτῶσιν ἄμφω ταῦτά ἐστι τὰ ἀγγεῖα, τὸ μὲν, ὅτι φλέψ
<span class="lb" data-page="3.483" data-line="2" id="l3.483.2"></span>ἐστιν ἄντικρυς, τὸ δ’, ὅτι τὴν ἀρτηρίαν τοῦ πνεύμονος ἄμεινον
<span class="lb" data-page="3.483" data-line="3" id="l3.483.3"></span>ἐδείκνυτο φλεβώδη γενέσθαι. λεπτὸν δ’ ἀγγεῖον καὶ
<span class="lb" data-page="3.483" data-line="4" id="l3.483.4"></span>μαλακὸν, ὥσπερ εἰς τὸ συστέλλεσθαι ῥᾳδίως ἐπιτηδειότερον,
<span class="lb" data-page="3.483" data-line="5" id="l3.483.5"></span>οὕτως εἰς τὸ διασπασθῆναι τεινόμενον ἑτοιμότερον.
<span class="lb" data-page="3.483" data-line="6" id="l3.483.6"></span>ὥστε ῥᾳδίως ἂν ἄμφω διεσπάσθη τὰ παρέχοντα τῇ καρδίᾳ
<span class="lb" data-page="3.483" data-line="7" id="l3.483.7"></span>τὰς <span class="milestone ed2page" data-n="4.440" data-unit="ed2page" id="ed2page.4.440"></span>ὕλας ἀγγεῖα, λεπτὰ μὲν καὶ μαλακὰ τοῖς χιτῶσιν
<span class="lb" data-page="3.483" data-line="8" id="l3.483.8"></span>ὑπάρχοντα, βιαίως δ’ ἑλκόμενα πρὸς ἐκείνης διαστελλομένης,
<span class="lb" data-page="3.483" data-line="9" id="l3.483.9"></span>εἰ μηδεμίαν ἐπικουρίαν ἡ φύσις ἐτεχνήσατο τοιαύτην,
<span class="lb" data-page="3.483" data-line="10" id="l3.483.10"></span>οἵα νῦν ἐστιν ἡ καθ’ ἑκάτερον τῶν ὤτων κοιλότης. ἐπεὶ δ’
<span class="lb" data-page="3.483" data-line="11" id="l3.483.11"></span>αὗται παρεσκευάσθησαν, οὐ μόνον ἔξω τοῦ κινδυνεύειν τι
<span class="lb" data-page="3.483" data-line="12" id="l3.483.12"></span>παθεῖν οἱ χιτῶνες τῶν ἀγγείων κατέστησαν, ἀλλὰ καὶ συνεργοῦσιν
<span class="lb" data-page="3.483" data-line="13" id="l3.483.13"></span>εἰς τὸ ταχέως πληροῦσθαι τὴν καρδίαν. εἰς ὅσον
<span class="lb" data-page="3.483" data-line="14" id="l3.483.14"></span>γὰρ θᾶττον οἱ μαλακώτεροι συστέλλονται τῶν σκληροτέρων,
<span class="lb" data-page="3.483" data-line="15" id="l3.483.15"></span>εἰς τοσοῦτον καὶ τὴν καρδίαν εἰκὸς θᾶττον πληροῦσθαι.
<span class="lb" data-page="3.483" data-line="16" id="l3.483.16"></span>μόνοι μὲν οὖν ὄντες ἄνευ τῶν παρακειμένων κοιλοτήτων
<span class="lb" data-page="3.483" data-line="17" id="l3.483.17"></span>οὐκ ἂν ἱκανοὶ πληροῦν ἐγίγνοντο, κᾀν τούτῳ τεινόμενοι πρὸς
<span class="lb" data-page="3.483" data-line="18" id="l3.483.18"></span>αὐτῆς ἐῤῥήγνυντ’ ἂν ἑτοίμως· ἐπεὶ δὲ κᾀκείνας προσέλαβον, ﻿
<span class="pb" data-page="3.484" id="p3.484"></span>
<span class="lb" data-page="3.484" data-line="1" id="l3.484.1"></span>φθάνοντες, πρὶν ἐσχάτως ταθῆναι, πληροῦν τὴν καρδίαν
<span class="lb" data-page="3.484" data-line="2" id="l3.484.2"></span>οὐ μικρὸν ὄφελος εἰς τὸ μηδὲν πάσχειν τὴν μαλακότητα
<span class="lb" data-page="3.484" data-line="3" id="l3.484.3"></span>τοῦ σώματος ἐπεκτήσαντο. καί σοι καὶ διὰ τοῦτο ἀποδέδεικται,
<span class="lb" data-page="3.484" data-line="4" id="l3.484.4"></span>τὴν τοῦ πνεύμονος ἀρτηρίαν γενέσθαι χρῆναι φλεβώδη.
<span class="lb" data-page="3.484" data-line="5" id="l3.484.5"></span>διὰ τοῦτο δὲ, οἶμαι, καὶ τῶν ὤτων ἑκάτερον
<span class="lb" data-page="3.484" data-line="6" id="l3.484.6"></span>ἰσχνὸν ἅμα καὶ νευρῶδες ἐγένετο. πρὸς μὲν γὰρ τὸ συστέλλεσθαι
<span class="lb" data-page="3.484" data-line="7" id="l3.484.7"></span>ῥᾳδίως ἡ λεπτότης αὐτῶν μέγιστον συντελεῖ· πρὸς
<span class="lb" data-page="3.484" data-line="8" id="l3.484.8"></span>δὲ τὸ μηδὲν πάσχειν ἡ ῥώμη τοῦ σώματος, ἰσχυρότατον
<span class="lb" data-page="3.484" data-line="9" id="l3.484.9"></span>γὰρ τὸ νευρῶδες. ὠνόμασται δ’ οὕτως, οὐκ ἀπὸ χρείας
<span class="lb" data-page="3.484" data-line="10" id="l3.484.10"></span>ἢ ἐνεργείας τινὸς, ἀλλ’ ἀπὸ μικρᾶς ὁμοιότητος, ὅτι τῆς
<span class="lb" data-page="3.484" data-line="11" id="l3.484.11"></span>καρδίας ἑκατέρωθεν, ὥσπερ τῆς κεφαλῆς τοῦ ζώου, πρόκειται
<span class="lb" data-page="3.484" data-line="12" id="l3.484.12"></span>τὰ ὦτα. καὶ μέν γε καὶ τῶν ὑμένων ἰσχυροτέρους θ’
<span class="lb" data-page="3.484" data-line="13" id="l3.484.13"></span>ἅμα καὶ μείζους γενέσθαι βέλτιον ἦν εἰς τοσοῦτον τοὺς
<span class="lb" data-page="3.484" data-line="14" id="l3.484.14"></span>ἐπὶ τοῖς εἰσάγουσι τὰς ὕλας ἀγγείοις τῶν ἐπὶ τοῖς ἐξάγουσιν,
<span class="lb" data-page="3.484" data-line="15" id="l3.484.15"></span>εἰς ὅσον καὶ ἡ τῆς ἐν τῷ διαστέλλεσθαι κινήσεως ἰσχὺς
<span class="lb" data-page="3.484" data-line="16" id="l3.484.16"></span>ὑπερεῖχε τῆς ἐν τῷ συστέλλεσθαι. βιαιότερον γὰρ ἕλκειν
<span class="lb" data-page="3.484" data-line="17" id="l3.484.17"></span>ἀνάγκη τὴν καρδίαν διαστελλομένην, ἤπερ ἐκθλίβειν συστελλομένην.
<span class="lb" data-page="3.484" data-line="18" id="l3.484.18"></span>ἀλλὰ καὶ τὸ τρεῖς ἐφ’ ἑκάστου γενέσθαι στόματος,
<span class="pb" data-page="3.485" id="p3.485"></span>
<span class="lb" data-page="3.485" data-line="1" id="l3.485.1"></span>ἵν’ ἀκριβῶς καὶ ταχέως ἅπαν ἀνοιγνύηταί τε καὶ αὖθις
<span class="lb" data-page="3.485" data-line="2" id="l3.485.2"></span>κλείηται, θαυμαστῶς τῇ φύσει παρεσκεύασται. δυοῖν μὲν
<span class="lb" data-page="3.485" data-line="3" id="l3.485.3"></span>γὰρ ὄντων, οὔτε ἀκριβῶς οὔτε ταχέως ἐπέτρεπον ἂν ἢ
<span class="lb" data-page="3.485" data-line="4" id="l3.485.4"></span>κλείεσθαι τοῖς στόμασιν ἢ ἀνοίγνυσθαι τῶν ὑμένων οἱ
<span class="lb" data-page="3.485" data-line="5" id="l3.485.5"></span>κόλποι <span class="milestone ed1page" data-n="1.439" data-unit="ed1page" id="ed1page.1.439"></span>μεγάλοι γεννηθέντες. εἰ δέ γε πλείους ἢ τρεῖς
<span class="lb" data-page="3.485" data-line="6" id="l3.485.6"></span>ἐγεγένηντο, πολὺ μὲν ἂν θᾶττόν τε καὶ μᾶλλον ἑκατέρων
<span class="lb" data-page="3.485" data-line="7" id="l3.485.7"></span>τῶν εἰρημένων διεπράττετο τῇ τῶν κόλπων βραχύτητι, τὸ
<span class="lb" data-page="3.485" data-line="8" id="l3.485.8"></span>δ’ εὐανάτρεπτόν τε καὶ ἀσθενὲς ἀναγκαίως ἂν αὐτοῖς ἐκ
<span class="lb" data-page="3.485" data-line="9" id="l3.485.9"></span>τῆς σμικρότητος προσείη. δεόντως οὖν, ἵνα ταχέως θ’ ἅμα
<span class="lb" data-page="3.485" data-line="10" id="l3.485.10"></span>καὶ ἰσχυρῶς καὶ ἀκριβῶς ἀνοιγνύηται καὶ κατακλείηται τὰ
<span class="lb" data-page="3.485" data-line="11" id="l3.485.11"></span>στόματα, τρεῖς καθ’ ἕκαστον αὐτῶν ὑμένες ἐγένοντο, μηδενὸς
<span class="lb" data-page="3.485" data-line="12" id="l3.485.12"></span>ἄλλου πλήθους πάνθ’ ἅμα σχεῖν δυναμένου, διὰ τὸ
<span class="lb" data-page="3.485" data-line="13" id="l3.485.13"></span>τοὺς μὲν ἐλάττονας ἢ τρεῖς ἧττον ἀκριβῆ τε καὶ βραδυτέραν,
<span class="lb" data-page="3.485" data-line="14" id="l3.485.14"></span>τοὺς δὲ πλείονας ἀσθενεστέραν ἐργάζεσθαι τὴν
<span class="lb" data-page="3.485" data-line="15" id="l3.485.15"></span>ἐνέργειαν. εὐλόγως οὖν ἐφ’ ἑνὸς μόνου τοῦ στόματος τοῦ
<span class="lb" data-page="3.485" data-line="16" id="l3.485.16"></span>τῆς φλεβώδους ἀρτηρίας δυοῖν ἐπιφύσεις ὑμένων ἐγένοντο.
<span class="lb" data-page="3.485" data-line="17" id="l3.485.17"></span>μόνῳ γὰρ τούτῳ βέλτιον ἦν οὐκ ἀκριβῶς κλείεσθαι, διότι
<span class="pb" data-page="3.486" id="p3.486"></span>
<span class="lb" data-page="3.486" data-line="1" id="l3.486.1"></span>καὶ μόνῳ συγχωρεῖν ἦν ἄμεινον εἰς τὸν πνεύμονα φέρεσθαι
<span class="lb" data-page="3.486" data-line="2" id="l3.486.2"></span>τοῖς ἐκ τῆς καρδίας λιγνυώδεσι περιττώμασιν, ἃ διὰ μὲν τὸ
<span class="lb" data-page="3.486" data-line="3" id="l3.486.3"></span>πλῆθος τῆς ἐμφύτου θερμασίας ἀναγκαῖον ἴσχειν αὐτῇ,
<span class="lb" data-page="3.486" data-line="4" id="l3.486.4"></span>συντομωτέραν δ’ ἑτέραν οὐκ εἶχεν ἐκροήν. ᾧ καὶ δῆλον, ὡς
<span class="lb" data-page="3.486" data-line="5" id="l3.486.5"></span>ὀρθῶς ἐλέχθησαν οἱ ὑμένες ἅμα μὲν οἷον ἐπιθήματά τινα
<span class="lb" data-page="3.486" data-line="6" id="l3.486.6"></span>παρασκευασθῆναι τοῖς στόμασιν, ἅμα δ’ ὁλκῆς ὑπάρχειν
<span class="lb" data-page="3.486" data-line="7" id="l3.486.7"></span>ὄργανα. τεινόμενοι γὰρ ὑπὸ τῆς καρδίας δι’ αὐτῶν οἱ χιτῶνες
<span class="lb" data-page="3.486" data-line="8" id="l3.486.8"></span>τῶν ἀγγείων, ὡς ἔμπροσθεν ἐλέγομεν, ἑτοιμότερόν τε
<span class="lb" data-page="3.486" data-line="9" id="l3.486.9"></span>συστέλλονται καὶ ῥᾷον ἐπωθοῦσιν, ἑλκούσης τὰς ὕλας αὐτῆς.
<span class="lb" data-page="3.486" data-line="10" id="l3.486.10"></span>ἡ δ’ αὖ τάσις αὐτῇ τοὺς ἔσωθεν ἔξω πεφυκότας ὑμένας
<span class="lb" data-page="3.486" data-line="11" id="l3.486.11"></span>ἐκ τῶν ῥιζῶν ἕλκουσα καὶ πρὸς αὐτὴν εἴσω τὴν καρδίαν
<span class="lb" data-page="3.486" data-line="12" id="l3.486.12"></span>ἀνακλῶσα καὶ πάντας ὀρθοὺς ἱστᾶσα κλείει τὰ στόματα
<span class="lb" data-page="3.486" data-line="13" id="l3.486.13"></span>τῶν ἀγγείων. ὥσθ’, ἣν ἔμπροσθεν τῆς καρδίας ἐνέργειαν
<span class="lb" data-page="3.486" data-line="14" id="l3.486.14"></span>ἐν τῷ διαστέλλεσθαι πολλῶν αἰτίαν ἐπεδείκνυμεν εἰς
<span class="lb" data-page="3.486" data-line="15" id="l3.486.15"></span>ὁλκὴν τῶν ὑλῶν συντελούντων αὐτῇ, <span class="milestone ed2page" data-n="4.441" data-unit="ed2page" id="ed2page.4.441"></span>καὶ νῦν φαίνεται
<span class="lb" data-page="3.486" data-line="16" id="l3.486.16"></span>τοῦ κλείεσθαι τό τε τῆς ἀρτηριώδους φλεβὸς στόμα
<span class="lb" data-page="3.486" data-line="17" id="l3.486.17"></span>καὶ τὸ τῆς μεγάλης ἀρτηρίας αἰτίαν ἔχειν, καὶ πάντα
<span class="pb" data-page="3.487" id="p3.487"></span>
<span class="lb" data-page="3.487" data-line="1" id="l3.487.1"></span>εἰς ἄκρον προνοίας τε ἅμα καὶ τέχνης ἥκειν τὰ τῆς καρδίας
<span class="lb" data-page="3.487" data-line="2" id="l3.487.2"></span>μόρια.
</p>
          </article>

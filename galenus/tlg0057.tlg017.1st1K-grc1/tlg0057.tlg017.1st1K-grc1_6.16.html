<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:6.16">
<span class="pb page1" data-page="3.487" id="p3.487"></span>
<span class="milestone ed1page page1" data-n="1.439" data-unit="ed1page" id="ed1page.1.439"></span>
<span class="milestone ed2page page1" data-n="4.441" data-unit="ed2page" id="ed2page.4.441"></span>
            <p>
<span class="lb" data-page="3.487" data-line="3" id="l3.487.3"></span>Καὶ γὰρ οὖν καὶ τὸ σῶμα αὐτὸ τὸ ἐν
<span class="lb" data-page="3.487" data-line="4" id="l3.487.4"></span>ἀριστερᾷ μὲν πᾶν ἱκανῶς παχύ τε καὶ σκληρόν ἐστιν, ὡς
<span class="lb" data-page="3.487" data-line="5" id="l3.487.5"></span>ἂν τῆς πνευματικῆς κοιλίας μελλῆσον γενήσεσθαι σκέπασμα,
<span class="lb" data-page="3.487" data-line="6" id="l3.487.6"></span>τὸ δ’ ἐν τοῖς δεξιοῖς λεπτὸν καὶ μαλακὸν, ἵν’ ἅμα μὲν
<span class="lb" data-page="3.487" data-line="7" id="l3.487.7"></span>οἰκείως ἑκάτερον ἔχοι ταῖς ὕλαις, ἅμα δ’ ἰσόῤῥοπον ἐργάζοιτο
<span class="lb" data-page="3.487" data-line="8" id="l3.487.8"></span>τὴν καρδίαν. τό τε γὰρ πνεῦμα παχυτέρῳ στέγεσθαι
<span class="lb" data-page="3.487" data-line="9" id="l3.487.9"></span>χιτῶνι βέλτιον ἦν, τό τε τοῦ κατὰ τὴν δεξιὰν κοιλίαν αἵματος
<span class="lb" data-page="3.487" data-line="10" id="l3.487.10"></span>βάρος ἰσόῤῥοπον ἔχειν τὸν ὄγκον τῆς ἀριστερᾶς. εἰ
<span class="lb" data-page="3.487" data-line="11" id="l3.487.11"></span>γὰρ τὴν αὐτὴν κοιλίαν ἅμα μὲν παχεῖαν, ἅμα δ’ αἵματος
<span class="lb" data-page="3.487" data-line="12" id="l3.487.12"></span>μεστὴν ἡ φύσις ἀπειργάσατο, πάντως ἂν ἐπ’ ἐκείνην ἡ καρδία
<span class="lb" data-page="3.487" data-line="13" id="l3.487.13"></span>πᾶσα περιετρέπετο. νυνὶ δ’ ἐκ τοῦ τῆ μὲν κουφοτέρᾳ
<span class="lb" data-page="3.487" data-line="14" id="l3.487.14"></span>τῶν ὑλῶν παχύτερον ὄγκον περιτεθῆναι σώματος, τῇ δὲ
<span class="lb" data-page="3.487" data-line="15" id="l3.487.15"></span>βαρυτέρᾳ κουφότερον, ἰσόῤῥοπος ἐξ ἀμφοτέρων ἡ καρδία
<span class="lb" data-page="3.487" data-line="16" id="l3.487.16"></span>τῶν μερῶν ἐγένετο. καὶ διὰ τοῦτο, καίτοι μηδενὸς αὐτὴν
<span class="lb" data-page="3.487" data-line="17" id="l3.487.17"></span>δεσμοῦ τοῖς παρακειμένοις συνάπτοντος, ὅμως ἀκλινής τε
<span class="pb" data-page="3.488" id="p3.488"></span>
<span class="lb" data-page="3.488" data-line="1" id="l3.488.1"></span>καὶ ἀῤῥεπὴς ἀεὶ διαμένει, κατὰ μέσον αἰωρουμένη τὸν σκληρὸν
<span class="lb" data-page="3.488" data-line="2" id="l3.488.2"></span>ἐκεῖνον χιτῶνα, τὸν περικάρδιον ὀνομαζόμενον, ὃς ἐκ τῆς
<span class="lb" data-page="3.488" data-line="3" id="l3.488.3"></span>κεφαλῆς αὐτῆς ἐκφυόμενος ἱκανῶς πλατὺς, εἶτα κατὰ βραχὺ
<span class="lb" data-page="3.488" data-line="4" id="l3.488.4"></span>στενούμενος, ὁμοίως αὐτῇ τῇ καρδίᾳ τελευτᾷ καὶ αὐτὸς εἴς
<span class="lb" data-page="3.488" data-line="5" id="l3.488.5"></span>τινα κώνου κορυφὴν, τῷ στέρνῳ ξυνημμένην, οὐ χιτὼν δικαίως
<span class="lb" data-page="3.488" data-line="6" id="l3.488.6"></span>ἂν ὀνομασθησόμενος, ὅτῳ φροντὶς ὀνομάτων ὀρθότητος,
<span class="lb" data-page="3.488" data-line="7" id="l3.488.7"></span>ἀλλ’ οἷον οἶκός τις μᾶλλον ἢ ἕρκος ἀσφαλὲς τῇ
<span class="lb" data-page="3.488" data-line="8" id="l3.488.8"></span>καρδίᾳ περιβεβλημένος. ἀφέστηκε γὰρ αὐτῆς πανταχόσε
<span class="lb" data-page="3.488" data-line="9" id="l3.488.9"></span>πάμπολυ, τοσαύτην ἐντὸς εὐρυχωρίαν ἑαυτοῦ τε μεταξὺ
<span class="lb" data-page="3.488" data-line="10" id="l3.488.10"></span>καὶ τῆς καρδίας ἀποτεμόμενος, ὅσῃ διαστελλομένην αὐτὴν
<span class="lb" data-page="3.488" data-line="11" id="l3.488.11"></span>ἱκανῶς ὑποδέξεται. τὸ γὰρ ἔτι πλείονα ποιεῖν βλάπτειν
<span class="lb" data-page="3.488" data-line="12" id="l3.488.12"></span>ἦν τοῦ θώρακος τὴν εὐρύτητα, ταῖς κατὰ τὰς ἀναπνοὰς
<span class="lb" data-page="3.488" data-line="13" id="l3.488.13"></span>εἴσω τε καὶ αὖθις ἔξω φοραῖς τοῦ πνεύματος ἀνακειμένην.
<span class="lb" data-page="3.488" data-line="14" id="l3.488.14"></span>ἥκει δή σοι πάλιν ἕτερον θαυμαστὸν ἔργον τῆς φύσεως,
<span class="lb" data-page="3.488" data-line="15" id="l3.488.15"></span>ὁ περικάρδιος οὗτος, εἴτε χιτὼν, εἴθ’ ὑμὴν, εἴτ’ οἶκος,
<span class="lb" data-page="3.488" data-line="16" id="l3.488.16"></span>εἴθ’ ὅ τι καὶ βούλει καλεῖν, οὕτω μὲν σχήματος ἔχων, ὡς
<span class="lb" data-page="3.488" data-line="17" id="l3.488.17"></span>καὶ τὸ περιεχόμενον ὑπ’ αὐτοῦ σπλάγχνον, οὕτω δὲ καὶ ﻿
<span class="pb" data-page="3.489" id="p3.489"></span>
<span class="lb" data-page="3.489" data-line="1" id="l3.489.1"></span>μεγέθους, ὡς μήτ’ ἀδικεῖσθαί τι τὸν θώρακα, μήτε τὴν
<span class="lb" data-page="3.489" data-line="2" id="l3.489.2"></span>καρδίαν στενοχωρεῖσθαι, τὸν μὲν ἀπολλύντα τι πλέον ἢ δεῖ
<span class="lb" data-page="3.489" data-line="3" id="l3.489.3"></span>τῆς εὐρύτητος, τὴν δὲ οὐκ ἔχουσαν ἀναστροφὴν ἱκανὴν ἐν
<span class="lb" data-page="3.489" data-line="4" id="l3.489.4"></span>ταῖς κινήσεσι. τὸ δὲ δὴ πάχος αὐτοῦ καὶ ἡ ῥώμη πῶς οὐ
<span class="lb" data-page="3.489" data-line="5" id="l3.489.5"></span>θαυμαστὰ συμμετρίας εἰς ἄκρον ἥκοντα; ψαύειν μὲν γὰρ
<span class="lb" data-page="3.489" data-line="6" id="l3.489.6"></span>ἔμελλε τῶν τε τοῦ θώρακος ὀστῶν, σκληρῶν δήπουθεν ὄντων,
<span class="lb" data-page="3.489" data-line="7" id="l3.489.7"></span>καὶ τοῦ πάντων μαλακωτάτου σπλάγχνου, τοῦ πνεύμονος·
<span class="lb" data-page="3.489" data-line="8" id="l3.489.8"></span>καὶ ἦν κίνδυνος, εἰ μὲν σκληρότερος ἐγένετο τοῦ νῦν
<span class="lb" data-page="3.489" data-line="9" id="l3.489.9"></span>ὄντος, ἀνιάσασθαι τι πρὸς αὐτοῦ θλιβόμενόν τε καὶ
<span class="lb" data-page="3.489" data-line="10" id="l3.489.10"></span>θλώμενον τὸ σπλάγχνον, εἰ δὲ μαλακώτερος, αὐτὸν πείσεσθαί
<span class="lb" data-page="3.489" data-line="11" id="l3.489.11"></span>τι πρὸς τῶν ὀστῶν. διὰ ταῦτ’ οὖν, ὥσπερ ἡ θέσις
<span class="lb" data-page="3.489" data-line="12" id="l3.489.12"></span>αὐτοῦ μεταξὺ τῶν ἐναντίων ἐστὶν, οὕτω καὶ ἡ τοῦ σώματος
<span class="lb" data-page="3.489" data-line="13" id="l3.489.13"></span>οὐσία τῶν ἄκρων ἐν μέσῳ. τοσούτῳ γάρ ἐστιν ὀστοῦ μαλακώτερος,
<span class="lb" data-page="3.489" data-line="14" id="l3.489.14"></span>ὅσῳ πνεύμονος σκληρότερος. καὶ διὰ τοῦτο ἄλυπος
<span class="lb" data-page="3.489" data-line="15" id="l3.489.15"></span>ἡ πρὸς ἑκάτερον αὐτῷ καθίσταται γειτνίασις, μήτ’
<span class="lb" data-page="3.489" data-line="16" id="l3.489.16"></span>αὐτοῦ τι πρὸς τῶν ὀστῶν ἐνοχλουμένου, μήτε βλάπτοντος
<span class="lb" data-page="3.489" data-line="17" id="l3.489.17"></span>τὸν πνεύμονα. <span class="milestone ed2page" data-n="4.442" data-unit="ed2page" id="ed2page.4.442"></span>θαυμαστὸς μὲν δὴ καὶ ὁ περικάρδιος.
<span class="lb" data-page="3.489" data-line="18" id="l3.489.18"></span>ἡ δ’ ἐν τοῖς στόμασι τῆς καρδίας τέχνη πολὺ μείζων,
<span class="pb" data-page="3.490" id="p3.490"></span>
<span class="lb" data-page="3.490" data-line="1" id="l3.490.1"></span>ὅσῳ καὶ μείζοσιν ἐνεργείαις ὑπηρετεῖ· σχεδὸν γὰρ ἅπαντα
<span class="lb" data-page="3.490" data-line="2" id="l3.490.2"></span>τὰ τῆς καρδίας ἔργα δι’ ἐκείνων ἐπιτελεῖται. πάλιν οὖν
<span class="lb" data-page="3.490" data-line="3" id="l3.490.3"></span>ἀναλαβόντες ὑπὲρ αὐτῶν εἴπωμεν, εἰ μέν τι τῶν ἔμπροσθεν
<span class="lb" data-page="3.490" data-line="4" id="l3.490.4"></span>ἀδιορίστως ἐλέχθη, διορισάμενοι, προσθέντες δ’, εἴ τι μηδ’
<span class="lb" data-page="3.490" data-line="5" id="l3.490.5"></span>ὅλως ἐῤῥέθη. ὅτι μὲν οὖν ἡ καρδία κατὰ τὸν τοῦ διαστέλλεσθαι
<span class="lb" data-page="3.490" data-line="6" id="l3.490.6"></span>καιρὸν ἕλκουσα τὰς ῥίζας τῶν ὑμένων ἀνοίγνυσι
<span class="lb" data-page="3.490" data-line="7" id="l3.490.7"></span>μὲν τὰ τῶν εἰσαγόντων τὰς ὕλας ἀγγείων στόματα, κλείει
<span class="lb" data-page="3.490" data-line="8" id="l3.490.8"></span>δὲ τὰ τῶν ἐξαγόντων, εἴρηταί τε καὶ δέδεικται πρόσθεν.
<span class="lb" data-page="3.490" data-line="9" id="l3.490.9"></span>εἴρηται δὲ καὶ ὡς τοῖς ἕλκουσιν ἅπαντα ῥᾷον ὑπακούει τὰ
<span class="lb" data-page="3.490" data-line="10" id="l3.490.10"></span>κουφότερα, καὶ ὡς ἐπὶ μὲν τοῖς ἄλλοις στόμασιν ὑμένες
<span class="lb" data-page="3.490" data-line="11" id="l3.490.11"></span>ἐπίκεινται τρεῖς, ἐν δὲ τῷ τῆς φλεβώδους ἀρτηρίας οὐκέτι,
<span class="lb" data-page="3.490" data-line="12" id="l3.490.12"></span>διότι μόνην αὐτὴν ἐπιτρέπειν δεῖ διεξέρχεσθαι τοῖς ἐκ τῆς
<span class="lb" data-page="3.490" data-line="13" id="l3.490.13"></span>καρδίας εἰς τὸν πνεύμονα φερομένοις αἰθαλώδεσι περιττώμασιν.
<span class="lb" data-page="3.490" data-line="14" id="l3.490.14"></span>ἐκ τούτων οὖν ἴσως ἄν τις ὑπονοήσειε, μηδὲν ὅλως
<span class="lb" data-page="3.490" data-line="15" id="l3.490.15"></span>εἰς τοὐπίσω φέρεσθαι κατὰ τὰ λοιπὰ τρία στόματα τῶν
<span class="lb" data-page="3.490" data-line="16" id="l3.490.16"></span>ἀγγείων· ἀλλ’ οὐχ ᾧδ’ ἔχει τἀληθές. ἐν ᾧ γὰρ χρόνῳ συμβαίνει
<span class="lb" data-page="3.490" data-line="17" id="l3.490.17"></span>κλείεσθαι τοὺς ὑμένας, ἀναγκαῖον ἐν τούτῳ φθάνειν
<span class="pb" data-page="3.491" id="p3.491"></span>
<span class="lb" data-page="3.491" data-line="1" id="l3.491.1"></span>ἑλκόμενον εἰς τὴν καρδίαν αἷμα καὶ πνεῦμα, καὶ μέν γε
<span class="lb" data-page="3.491" data-line="2" id="l3.491.2"></span>κᾀν τῷ συστέλλεσθαι πρὸ τοῦ κλεισθῆναι πάλιν ἀντιπέμπεσθαι
<span class="lb" data-page="3.491" data-line="3" id="l3.491.3"></span>κατὰ τὸν τοῦ συγκλείεσθαι χρόνον. ἀλλὰ καὶ κεκλεισμένων
<span class="lb" data-page="3.491" data-line="4" id="l3.491.4"></span>ἤδη τῶν ὑμένων ἐνδέχεταί ποτε, τῆς καρδίας
<span class="lb" data-page="3.491" data-line="5" id="l3.491.5"></span>σφοδρότερον κινουμένης, παραῤῥυῆναί τι μὴ μόνον ἀτμοῦ
<span class="lb" data-page="3.491" data-line="6" id="l3.491.6"></span>καὶ πνεύματος, ἀλλὰ καὶ αὐτοῦ τοῦ αἵματος. ὡς γὰρ ἐπὶ
<span class="lb" data-page="3.491" data-line="7" id="l3.491.7"></span>τῆς τραχείας ἀρτηρίας ἐπεδείκνυμεν, ἀδύνατον ἦν μηδὲν
<span class="lb" data-page="3.491" data-line="8" id="l3.491.8"></span>παρηθεῖσθαί τι τῶν καταπινόντων ὑγρῶν, οὕτως ἔχειν χρὴ
<span class="lb" data-page="3.491" data-line="9" id="l3.491.9"></span>νομίζειν κᾀνταῦθα· τοῦ πλήθους αὐτῶν ἐξευρῆσθαι τῇ φύσει
<span class="lb" data-page="3.491" data-line="10" id="l3.491.10"></span>κώλυμα, τοῦ δὲ ὅλως μηδὲν παραῤῥεῖν μηδὲ τοὐλάχιστον
<span class="lb" data-page="3.491" data-line="11" id="l3.491.11"></span>ἀδύνατον εὑρεθῆναί τι φυλακτήριον. ἐδείχθη γὰρ
<span class="lb" data-page="3.491" data-line="12" id="l3.491.12"></span>οὖν ἡμῖν δι’ ἑτέρων, ὡς ἐν ἅπασι πάντ’ ἐστὶ, καθάπερ
<span class="lb" data-page="3.491" data-line="13" id="l3.491.13"></span>Ἱπποκράτης ἔλεγε, καὶ μετέχουσιν αἱ μὲν ἀρτηρίαι λεπτοῦ
<span class="lb" data-page="3.491" data-line="14" id="l3.491.14"></span>καὶ καθαροῦ καὶ ἀτμώδους αἵματος, αἱ δὲ φλέβες ὀλίγου
<span class="lb" data-page="3.491" data-line="15" id="l3.491.15"></span>καὶ ὁμιχλώδους ἀέρος. οὕτω δὲ καὶ διὰ τοῦ στομάχου παραῤῥεῖν
<span class="lb" data-page="3.491" data-line="16" id="l3.491.16"></span>εἰς τὴν γαστέρα τὸ πνεῦμα καταπινόντων τε καὶ
<span class="lb" data-page="3.491" data-line="17" id="l3.491.17"></span>εἰσπνεόντων ἐδείκνυτο, καὶ ὅλως μηδὲν εἶναι τῶν ἐν τῷ
<span class="pb" data-page="3.492" id="p3.492"></span>
<span class="lb" data-page="3.492" data-line="1" id="l3.492.1"></span>σώματι καθαρὸν ἀκριβῶς, ἀλλὰ πάντα πάντων μετέχειν.
<span class="lb" data-page="3.492" data-line="2" id="l3.492.2"></span>οὐ μὴν ἐξ ἴσου γε κᾀν τούτῳ τὸ μὲν αἵματος ἤ τινος ἄλλης
<span class="lb" data-page="3.492" data-line="3" id="l3.492.3"></span>τροφῆς εἶναι, τὸ δὲ πνεύματος ὄργανον. οὕτω τοίνυν
<span class="lb" data-page="3.492" data-line="4" id="l3.492.4"></span>καὶ αἱ τῆς καρδίας αὐτῆς κοιλίαι σφύζουσαι μὲν <span class="milestone ed1page" data-n="1.440" data-unit="ed1page" id="ed1page.1.440"></span>ἀμφότεραι
<span class="lb" data-page="3.492" data-line="5" id="l3.492.5"></span>φαίνονται διοιγομένου τοῦ θώρακος, οὐ μὴν ὡσαύτως
<span class="lb" data-page="3.492" data-line="6" id="l3.492.6"></span>γε ἐν ἀμφοῖν αἷμα καὶ πνεῦμα περιέχεται· πλεονεκτεῖ γὰρ
<span class="lb" data-page="3.492" data-line="7" id="l3.492.7"></span>οὐκ ὀλίγῳ κατὰ μὲν τὴν δεξιὰν ἡ τοῦ αἵματος οὐσία,
<span class="lb" data-page="3.492" data-line="8" id="l3.492.8"></span>κατὰ δὲ τὴν ἀριστερὰν ἡ τοῦ πνεύματος.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:6.17">
<span class="pb page1" data-page="3.492" id="p3.492"></span>
<span class="milestone ed1page page1" data-n="1.440" data-unit="ed1page" id="ed1page.1.440"></span>
<span class="milestone ed2page page1" data-n="4.442" data-unit="ed2page" id="ed2page.4.442"></span>
            <p>
<span class="lb" data-page="3.492" data-line="9" id="l3.492.9"></span>Ὅτι μὲν οὖν, ἀρτηρίας εἴ τις ἐπικαίρους
<span class="lb" data-page="3.492" data-line="10" id="l3.492.10"></span>τε καὶ πολλὰς ἅμα τρώσειεν, ἐκκενοῦται δι’ αὐτῶν αἷμα,
<span class="lb" data-page="3.492" data-line="11" id="l3.492.11"></span>ὡμολόγηται σχεδὸν ἅπασι. καὶ διὰ τοῦτο καὶ ὅσοι ταῖς
<span class="lb" data-page="3.492" data-line="12" id="l3.492.12"></span>ἀρτηρίαις οὐδ’ ὅλως αἵματος μεταδιδόασιν, ὥσπερ καὶ ὁ
<span class="lb" data-page="3.492" data-line="13" id="l3.492.13"></span>Ἐρασίστρατος, οὐδὲν ἧττον ὁμολογοῦσιν αὐτὰς καὶ οὗτοι
<span class="lb" data-page="3.492" data-line="14" id="l3.492.14"></span>συνανεστομῶσθαι ταῖς φλεψίν. εἶτα, καίτοι τεχνικῶς ὑπὸ τῆς
<span class="lb" data-page="3.492" data-line="15" id="l3.492.15"></span>φύσεως οἰόμενοι κατεσκευάσθαι πάντα, καὶ μάτην μηδὲν, οὐκ
<span class="lb" data-page="3.492" data-line="16" id="l3.492.16"></span>αἰσθάνονται τὰς ἀναστομώσεις ταύτας ὁμολογοῦντες εἰκῆ
<span class="lb" data-page="3.492" data-line="17" id="l3.492.17"></span>γεγονέναι. <span class="milestone ed2page" data-n="4.443" data-unit="ed2page" id="ed2page.4.443"></span>καίτοι γε μικρὸν ἂν ἦν μόνον τοῦτο, μάτην
<span class="pb" data-page="3.493" id="p3.493"></span>
<span class="lb" data-page="3.493" data-line="1" id="l3.493.1"></span>αὐτὰς κατεσκευάσθαι, καὶ μηδὲν ἐκπορίζειν τῷ ζώῳ χρηστόν.
<span class="lb" data-page="3.493" data-line="2" id="l3.493.2"></span>ἀλλὰ τὸ τούτου δεινότερον, ὅπερ οὐκ ἂν ἔτι μικρὸν
<span class="lb" data-page="3.493" data-line="3" id="l3.493.3"></span>οἰηθείη τις εἶναι τῆς φύσεως ἁμάρτημα, τὸ πρὸς τῷ μηδὲν
<span class="lb" data-page="3.493" data-line="4" id="l3.493.4"></span>ὠφελεῖν ἔτι καὶ βλάπτειν τὰ μέγιστα, καὶ τοῦτ’ ἐξ ἀκολουθίας
<span class="lb" data-page="3.493" data-line="5" id="l3.493.5"></span>προσίενται. διδάσκει γοῦν αὐτὸς Ἐρασίστρατος ἐπιμελῶς
<span class="lb" data-page="3.493" data-line="6" id="l3.493.6"></span>ἡμᾶς, ὡς οὐκ ἐνδέχεται γενέσθαι φλεγμονὴν ἄνευ
<span class="lb" data-page="3.493" data-line="7" id="l3.493.7"></span>τοῦ παρεμπεσεῖν ποτε ἐκ τῶν φλεβῶν εἰς τὰς ἀρτηρίας αἷμα.
<span class="lb" data-page="3.493" data-line="8" id="l3.493.8"></span>καὶ μὴν, εἴπερ ἀδύνατον ἄλλως γενέσθαι φλεγμονὴν, οὔτε
<span class="lb" data-page="3.493" data-line="9" id="l3.493.9"></span>πλευρῖτις ἂν ἔτι τοῖς ζώοις ἐνοχλήσειεν, οὔτε φρενῖτις, οὔτε
<span class="lb" data-page="3.493" data-line="10" id="l3.493.10"></span>περιπνευμονία, τῶν ἀναστομώσεων τούτων ἀρθεισῶν, ἀλλ’
<span class="lb" data-page="3.493" data-line="11" id="l3.493.11"></span>οὔτ’ ὀφθαλμία γένοιτ’ ἂν, οὐδὲ συνάγχη τις ἢ κυνάγχη,
<span class="lb" data-page="3.493" data-line="12" id="l3.493.12"></span>μὴ οὐσῶν τῶν ἀναστομώσεων, οὔθ’ ἥπατος δηλονότι καὶ
<span class="lb" data-page="3.493" data-line="13" id="l3.493.13"></span>γαστρὸς καὶ σπληνὸς καὶ τῶν ἄλλων ἑκάστου φλεγμονή.
<span class="lb" data-page="3.493" data-line="14" id="l3.493.14"></span>καὶ τί γὰρ ἄλλο, ἢ τὰ πλεῖστα καὶ μέγιστα τῶν νοσημάτων
<span class="lb" data-page="3.493" data-line="15" id="l3.493.15"></span>οὐκέτ’ ἂν ἔτι γίγνοιντο, μὴ οὐσῶν τῶν ἀναστομώσεων,
<span class="lb" data-page="3.493" data-line="16" id="l3.493.16"></span>ἃς ἡ προνοητικὴ φύσις ἐδημιουργήσατο, μηδὲν μὲν τῷ ζώῳ
<span class="lb" data-page="3.493" data-line="17" id="l3.493.17"></span>χρηστὸν ἐκποριζούσας, ὄργανα δὲ μόνον ἐσομένας ὀλεθρίων ﻿
<span class="pb" data-page="3.494" id="p3.494"></span>
<span class="lb" data-page="3.494" data-line="1" id="l3.494.1"></span>νοσημάτων τῆς γενέσεως; οὔτε γὰρ ἐπὶ τοῖς τραύμασιν ἐγίνοντο
<span class="lb" data-page="3.494" data-line="2" id="l3.494.2"></span>ἂν αἱ φλεγμοναὶ, τούτων οὐκ οὐσῶν, οὔτ’ ἐπὶ πληθώραις
<span class="lb" data-page="3.494" data-line="3" id="l3.494.3"></span>ἐπύρεξεν ἄν τις, οὔτε φλεγμονὴ ἐν ἥπατι ἢ κοιλίᾳ
<span class="lb" data-page="3.494" data-line="4" id="l3.494.4"></span>ἢ καρδίᾳ ἤ τινι τῶν ἄλλων, ἐφ’ οἷς ἀεὶ θνήσκουσιν
<span class="lb" data-page="3.494" data-line="5" id="l3.494.5"></span>ἄνθρωποι τάχιστα. περὶ μὲν οὖν τῆς Ἐρασιστράτου κατὰ
<span class="lb" data-page="3.494" data-line="6" id="l3.494.6"></span>τὰς ἀρτηρίας ὑποθέσεως, εἰς ὅσον ἐναντιοῦταί τε καὶ μάχεται
<span class="lb" data-page="3.494" data-line="7" id="l3.494.7"></span>τοῖς ἐναργέσιν ἅπασιν, οὐχ ἅπαξ οὐδὲ δὶς, ἀλλὰ
<span class="lb" data-page="3.494" data-line="8" id="l3.494.8"></span>πλεονάκις ἤδη διειλεγμένον πολλαχοῦ, περιττὸν ἡγοῦμαι νῦν
<span class="lb" data-page="3.494" data-line="9" id="l3.494.9"></span>ἐπεξιέναι. τὰς δὲ τῶν ἀρτηριῶν πρὸς τὰς φλέβας ἀναστομώσεις
<span class="lb" data-page="3.494" data-line="10" id="l3.494.10"></span>ἡ φύσις οὐκ ἀργῶς οὐδὲ μάτην ἐδημιούργησεν, ἀλλὰ
<span class="lb" data-page="3.494" data-line="11" id="l3.494.11"></span>ὑπὲρ τοῦ τὴν ἐκ τῆς ἀναπνοῆς τε καὶ τῶν σφυγμῶν ὠφέλειαν
<span class="lb" data-page="3.494" data-line="12" id="l3.494.12"></span>μὴ τῇ καρδίᾳ μόνῃ καὶ ταῖς ἀρτηρίαις, ἀλλὰ καὶ ταῖς
<span class="lb" data-page="3.494" data-line="13" id="l3.494.13"></span>φλεψὶ διαδίδοσθαι. γέγραπται δὲ ὑπὲρ τῆς ἐξ αὐτῶν ὠφελείας,
<span class="lb" data-page="3.494" data-line="14" id="l3.494.14"></span>ἡλίκη τίς ἐστιν, ἐν ἑτέροις. εἰς δὲ τὴν νῦν ἡμῖν προκειμένην
<span class="lb" data-page="3.494" data-line="15" id="l3.494.15"></span>διέξοδον ἀρκεῖ καὶ ταῦτα γινωσκόμενα. καὶ μέν
<span class="lb" data-page="3.494" data-line="16" id="l3.494.16"></span>γε καὶ τὸ δεῖν οὐκ ἐκ τῆς αὐτῆς ἅπαντα τρέφεσθαι τροφῆς
<span class="lb" data-page="3.494" data-line="17" id="l3.494.17"></span>τὰ μόρια τοῦ σώματος, οὐ πρὸ πολλοῦ λεχθὲν, καὶ
<span class="pb" data-page="3.495" id="p3.495"></span>
<span class="lb" data-page="3.495" data-line="1" id="l3.495.1"></span>αὐτὸ τὴν χρείαν τῆς διαφόρου τῶν ἀγγείων ἐνδείκνυται γενέσεως.
<span class="lb" data-page="3.495" data-line="2" id="l3.495.2"></span>εἴπερ γὰρ ἓν ἐγένετο μόνον ἀγγεῖον αἵματος, ἐξ
<span class="lb" data-page="3.495" data-line="3" id="l3.495.3"></span>ὁμοίας ἂν ἅπαντα τὰ μόρια τροφῆς ἐτρέφετο. καὶ μὴν ἀλογώτατον
<span class="lb" data-page="3.495" data-line="4" id="l3.495.4"></span>τοῦτο καὶ πάντων ἐστὶν ἀτοπώτατον, αἵματος
<span class="lb" data-page="3.495" data-line="5" id="l3.495.5"></span>ὁμοίου χρῄζειν εἰς θρέψιν ἧπαρ, εἰ τύχοι, καὶ πνεύμονα,
<span class="lb" data-page="3.495" data-line="6" id="l3.495.6"></span>τὸ βαρύτατον καὶ πυκνότατον τῶν σπλάγχνων, τῷ κουφοτάτῳ
<span class="lb" data-page="3.495" data-line="7" id="l3.495.7"></span>τε καὶ μανωτάτῳ. διὰ ταῦτα μὲν δὴ καλῶς οὐκ ἀρτηρίας
<span class="lb" data-page="3.495" data-line="8" id="l3.495.8"></span>μόνον, ἀλλὰ καὶ φλέβας ἡ φύσις ἐποίησεν ἐν τοῖς
<span class="lb" data-page="3.495" data-line="9" id="l3.495.9"></span>τῶν ζώων σώμασι. καὶ διὰ ταῦτα τὸ μὲν ἧπαρ ἐκ φλεβῶν
<span class="lb" data-page="3.495" data-line="10" id="l3.495.10"></span>δὴ μόνων τρέφεται, καὶ τούτων λεπτοτάτων τε καὶ μανωτάτων,
<span class="lb" data-page="3.495" data-line="11" id="l3.495.11"></span>ὁ δὲ πνεύμων ἐξ ἀρτηριῶν. καὶ γὰρ καὶ αἱ φλέβες
<span class="lb" data-page="3.495" data-line="12" id="l3.495.12"></span>αὐτοῦ πρός γε τὸ τρέφειν ἀρτηρίαις ἐοίκασι, καθότι καὶ
<span class="lb" data-page="3.495" data-line="13" id="l3.495.13"></span>τοῦτο μικρῷ πρόσθεν ἐλέγετο. θαυμάζειν οὖν χρὴ κᾀνταῦθα
<span class="lb" data-page="3.495" data-line="14" id="l3.495.14"></span>τὴν πρόνοιαν τῆς φύσεως, ἀγγείων τε διττῶν εἶδος
<span class="lb" data-page="3.495" data-line="15" id="l3.495.15"></span>ἐργασαμένης, ἀναστομωσάσης τε πρὸς ἄλληλα τὰ γειτνιῶντα
<span class="lb" data-page="3.495" data-line="16" id="l3.495.16"></span>αὐτῶν πέρατα, καὶ πρὸ τούτων αὐτὰς τῆς καρδίας τὰς
<span class="lb" data-page="3.495" data-line="17" id="l3.495.17"></span>κοιλίας, ὥς γε καὶ ταῦτ’ ἐν ἑτέροις ἀποδέδεικται. νυνὶ γὰρ
<span class="pb" data-page="3.496" id="p3.496"></span>
<span class="lb" data-page="3.496" data-line="1" id="l3.496.1"></span>οὐχ, ὅτι τόδε τι γίγνεται κατὰ τὸ σῶμα τοῦ ζώου, πρόκειται
<span class="lb" data-page="3.496" data-line="2" id="l3.496.2"></span>δεικνύειν, ἀλλὰ διότι τόδε ἐξ ἀνάγκης προηγεῖται,
<span class="lb" data-page="3.496" data-line="3" id="l3.496.3"></span>καθάπερ καὶ Ἀριστοτέλης ἔλεγε, τοῦ διότι τὸ ὅτι, πρὶν
<span class="lb" data-page="3.496" data-line="4" id="l3.496.4"></span>ἀναμνῆσαι τῶν ἐνεργειῶν, ἀδύνατον ἐξηγεῖσθαι τὰς χρείας.
<span class="lb" data-page="3.496" data-line="5" id="l3.496.5"></span><span class="milestone ed2page" data-n="4.444" data-unit="ed2page" id="ed2page.4.444"></span>οἱ τοίνυν ἐν τῇ καρδίᾳ φαινόμενοι βόθυνοι κατὰ
<span class="lb" data-page="3.496" data-line="6" id="l3.496.6"></span>τὸ μέσον αὐτῆς μάλιστα διάφραγμα τῆς εἰρημένης ἕνεκα
<span class="lb" data-page="3.496" data-line="7" id="l3.496.7"></span>κοινωνίας ἐγένοντο. τά τε γὰρ ἄλλα καὶ προκατειργασμένον
<span class="lb" data-page="3.496" data-line="8" id="l3.496.8"></span>ἐν ταῖς φλεψὶ τὸ αἷμα μεταλαμβάνειν ταῖς ἀρτηρίαις
<span class="lb" data-page="3.496" data-line="9" id="l3.496.9"></span>ἦν ἄμεινον, ἵν’, ὅπερ ἡ γαστὴρ πρὸς τὰς φλέβας, τοῦτ’
<span class="lb" data-page="3.496" data-line="10" id="l3.496.10"></span>ἐκεῖνα πρὸς τὰς ἀρτηρίας ὦσιν. οὐδὲ γὰρ οὐδ’ οὗτος ὁ
<span class="lb" data-page="3.496" data-line="11" id="l3.496.11"></span>λόγος ἀδύνατος, ὡς ἀναθυμίασίς τις, εἴ γε ἐστὶν, αἵματος
<span class="lb" data-page="3.496" data-line="12" id="l3.496.12"></span>χρηστοῦ τὸ ψυχικὸν πνεῦμα. καὶ εἴρηται μὲν καὶ περὶ
<span class="lb" data-page="3.496" data-line="13" id="l3.496.13"></span>τούτων ἐπὶ πλέον ἑτέρωθι. πρὸς δὲ τὰ παρόντα τὴν χρείαν
<span class="lb" data-page="3.496" data-line="14" id="l3.496.14"></span>ἀρκεῖ μόνον εἰπεῖν τοῦ καθαρὸν καὶ λεπτὸν ἐν ταῖς ἀρτηρίαις
<span class="lb" data-page="3.496" data-line="15" id="l3.496.15"></span>χρῆναι περιέχεσθαι τὸ αἷμα, μελλῆσόν γε τροφὴν
<span class="lb" data-page="3.496" data-line="16" id="l3.496.16"></span>παρέξειν τῷ ψυχικῷ πνεύματι. ταῦτα οὖν ἅπαντα μεγάλα
<span class="lb" data-page="3.496" data-line="17" id="l3.496.17"></span>τεκμήρια τοῦ καλῶς ὑπὸ τῆς φύσεως ἀπειργάσθαι τὸ διττὸν
<span class="pb" data-page="3.497" id="p3.497"></span>
<span class="lb" data-page="3.497" data-line="1" id="l3.497.1"></span>τουτὶ γένος τῶν ἀγγείων, καὶ πρὸς τούτοις ἔτι τὸ δεῖσθαι
<span class="lb" data-page="3.497" data-line="2" id="l3.497.2"></span>μέν τινος ῥώμης καὶ χιτῶνος ἀεὶ μελλούσας κινήσεσθαι τὰς
<span class="lb" data-page="3.497" data-line="3" id="l3.497.3"></span>ἀρτηρίας, ἀδύνατον δ’ εἶναι ῥωμαλέον ἅμα καὶ λεπτὸν
<span class="lb" data-page="3.497" data-line="4" id="l3.497.4"></span>τοῦτο, παχέος δ’ αὖ γενομένου, μὴ καλῶς ἂν τραφῆναι
<span class="lb" data-page="3.497" data-line="5" id="l3.497.5"></span>πολλὰ τοῦ σώματος μόρια. ταῦτ’ οὖν ἅπαντα καθ’ ὅλον
<span class="lb" data-page="3.497" data-line="6" id="l3.497.6"></span>τε τοῦ ζώου τὸ σῶμα καὶ πρὸ τούτων ἐν αὐτῇ καρδίᾳ
<span class="lb" data-page="3.497" data-line="7" id="l3.497.7"></span>καλῶς ἡ φύσις ἅπαντα παρεσκευάσατο, τὴν κοινωνίαν ἐξευροῦσα
<span class="lb" data-page="3.497" data-line="8" id="l3.497.8"></span>ταῖς φλεψὶ πρὸς τὰς ἀρτηρίας διὰ τῶν λεπτῶν ἐκείνων
<span class="lb" data-page="3.497" data-line="9" id="l3.497.9"></span>στομάτων. καὶ διὰ τοῦτο μείζων ἐστὶν ἡ εἰς αὐτὴν ἐμφυομένη
<span class="lb" data-page="3.497" data-line="10" id="l3.497.10"></span>φλὲψ τῆς ἐκφυομένης, καίτοι κεχυμένον γε τὸ αἷμα
<span class="lb" data-page="3.497" data-line="11" id="l3.497.11"></span>διὰ τὴν ἐν αὐτῇ θερμασίαν ὑποδεχομένης· ἀλλ’ ἐπεὶ πολὺ
<span class="lb" data-page="3.497" data-line="12" id="l3.497.12"></span>κατὰ τὸ μέσον διάφραγμα καὶ τὰς ἐν αὐτῷ διατρήσεις εἰς
<span class="lb" data-page="3.497" data-line="13" id="l3.497.13"></span>τὴν ἀριστερὰν μεταλαμβάνεται κοιλίαν, εὐλόγως ἡ εἰς τὸν
<span class="lb" data-page="3.497" data-line="14" id="l3.497.14"></span>πνεύμονα φλὲψ ἐμφυομένη τῆς εἰσαγούσης εἰς τὴν καρδίαν
<span class="lb" data-page="3.497" data-line="15" id="l3.497.15"></span>τὸ αἷμα μείων ἐστί. ὡσαύτως δὲ καὶ ἡ ἐκ τοῦ πνεύμονος
<span class="lb" data-page="3.497" data-line="16" id="l3.497.16"></span>εἰς τὴν καρδίαν ἀρτηρία παράγουσα τὸ πνεῦμα καὶ αὐτὴ
<span class="lb" data-page="3.497" data-line="17" id="l3.497.17"></span>πολὺ μείων ἐστὶ τῆς μεγάλης ἀρτηρίας, ἀφ’ ἧς αἱ κατὰ τὸ
<span class="pb" data-page="3.498" id="p3.498"></span>
<span class="lb" data-page="3.498" data-line="1" id="l3.498.1"></span>σῶμα πεφύκασιν ἅπασαι, διότι τε προσλαμβάνει τι τοῦ
<span class="lb" data-page="3.498" data-line="2" id="l3.498.2"></span>παρὰ τῆς δεξιᾶς κοιλίας αἵματος ἡ μεγάλη ἀρτηρία, καὶ
<span class="lb" data-page="3.498" data-line="3" id="l3.498.3"></span>διότι πασῶν ἔμελλεν ἀρχὴ γενήσεσθαι τῶν καθ’ ὅλον
<span class="lb" data-page="3.498" data-line="4" id="l3.498.4"></span>τὸ ζῶον ἀρτηριῶν. ἐπεὶ δὲ παχὺ καὶ στεγανὸν ἦν τὸ τῆς
<span class="lb" data-page="3.498" data-line="5" id="l3.498.5"></span>καρδίας σῶμα, καὶ τροφῆς αὐτῷ παχυτέρας ἔδει, διὰ τοῦτο
<span class="lb" data-page="3.498" data-line="6" id="l3.498.6"></span>τῷ παρὰ τῆς κοίλης αἵματι τρέφεται, πρὶν εἰσελθεῖν εἰς τὴν
<span class="lb" data-page="3.498" data-line="7" id="l3.498.7"></span>καρδίαν· ἐνταυθοῖ γὰρ γενόμενον θερμὸν καὶ λεπτὸν καὶ
<span class="lb" data-page="3.498" data-line="8" id="l3.498.8"></span>ἀτμῶδες ἔμελλεν ἀποδειχθήσεσθαι. κᾀν τούτῳ τὸ δοκοῦν
<span class="lb" data-page="3.498" data-line="9" id="l3.498.9"></span>τισιν ἄλογον ὑπάρχειν ἁπάντων εὐλογώτατον εὑρίσκεται,
<span class="lb" data-page="3.498" data-line="10" id="l3.498.10"></span>τὴν καρδίαν τῷ πνεύμονι παρασκευάζειν τὴν τροφὴν, ἑαυτῇ
<span class="lb" data-page="3.498" data-line="11" id="l3.498.11"></span>δὲ μή. τῷ μὲν γὰρ ἔδει λεπτοῦ καὶ ἀτμώδους αἵματος,
<span class="lb" data-page="3.498" data-line="12" id="l3.498.12"></span>τῇ δ’ οὐκ ἔδει. ἡ μὲν γὰρ ἐξ αὑτῆς κινουμένη ῥωμαλέον
<span class="lb" data-page="3.498" data-line="13" id="l3.498.13"></span>ἐδεῖτο καὶ παχὺ καὶ στεγανὸν ἔχειν τὸ σῶμα· τὸν πνεύμονα
<span class="lb" data-page="3.498" data-line="14" id="l3.498.14"></span>δ’ ὑπὸ τοῦ θώρακος κινούμενον οὔτε βαρὺν, οὔτε
<span class="lb" data-page="3.498" data-line="15" id="l3.498.15"></span>πυκνὸν, ἀλλὰ κοῦφόν τε καὶ μανὸν εἶναι βέλτιον ἦν. ἐπεὶ
<span class="lb" data-page="3.498" data-line="16" id="l3.498.16"></span>δὲ ἕκαστον, οἷόν ἐστι, τοιαύτης χρῄζει καὶ τροφῆς, εὐλόγως
<span class="lb" data-page="3.498" data-line="17" id="l3.498.17"></span>ἡ μὲν καρδία παχέος, ὁ πνεύμων δ’ ἀτμώδους αἵματος ﻿
<span class="pb" data-page="3.499" id="p3.499"></span>
<span class="lb" data-page="3.499" data-line="1" id="l3.499.1"></span>ἐδεήθη. καὶ τοῦτ’ αἴτιον τοῦ μὴ τρέφεσθαι τὴν καρδίαν ἐξ
<span class="lb" data-page="3.499" data-line="2" id="l3.499.2"></span>ἑαυτῆς, ἀλλὰ καὶ πρὶν ἐμφῦναι τῇ δεξιᾷ κοιλίᾳ τὴν κοίλην
<span class="lb" data-page="3.499" data-line="3" id="l3.499.3"></span>φλέβα, μέρος αὐτῆς τηλικοῦτον, ἡλίκον μάλιστα τρέφειν
<span class="lb" data-page="3.499" data-line="4" id="l3.499.4"></span>ἱκανόν ἐστι τὴν καρδίαν, ἀποσχισθὲν ἑλίττεσθαί τε περὶ
<span class="lb" data-page="3.499" data-line="5" id="l3.499.5"></span>τὴν κεφαλὴν αὐτῆς ἔξωθεν, καὶ εἰς ἅπαντα τὰ μέρη διασπείρεσθαι.
<span class="lb" data-page="3.499" data-line="6" id="l3.499.6"></span>τούτῳ δ’ εὐλόγως ἀρτηρία συμπεριφέρεται καὶ
<span class="lb" data-page="3.499" data-line="7" id="l3.499.7"></span>συγκατασχίζεται, τῆς μεγάλης αὖ καὶ ἥδε τηλικοῦτον ἀποβλάστημα
<span class="lb" data-page="3.499" data-line="8" id="l3.499.8"></span><span class="milestone ed1page" data-n="1.441" data-unit="ed1page" id="ed1page.1.441"></span>γενόμενον, ἡλίκον ἔμελλε μάλιστα τήν τε
<span class="lb" data-page="3.499" data-line="9" id="l3.499.9"></span>προειρημένην ἀναψύξειν φλέβα καὶ τοῖς ἔξω μέρεσι τῆς
<span class="lb" data-page="3.499" data-line="10" id="l3.499.10"></span>καρδίας τὴν εὐκρασίαν τῆς ἐμφύτου φυλάξειν θερμασίας. οὐ
<span class="lb" data-page="3.499" data-line="11" id="l3.499.11"></span>γὰρ ἱκανὸν ἦν ἄρα τὸ ἐκ τοῦ πνεύμονος εἰς αὐτὴν ἀγγεῖον
<span class="lb" data-page="3.499" data-line="12" id="l3.499.12"></span>ἐμφυόμενον ἅπαν αὐτῆς ἀναψύξειν τὸ σῶμα, παχὺ καὶ
<span class="lb" data-page="3.499" data-line="13" id="l3.499.13"></span>στεγανὸν ἱκανῶς ὑπάρχον. <span class="milestone ed2page" data-n="4.445" data-unit="ed2page" id="ed2page.4.445"></span>ὡς γὰρ κᾀν τοῖς περὶ τῶν
<span class="lb" data-page="3.499" data-line="14" id="l3.499.14"></span>φυσικῶν δυνάμεων ἀποδέδεικται, μέχρι μὲν ὀλίγου τινὸς
<span class="lb" data-page="3.499" data-line="15" id="l3.499.15"></span>οἷόν τέ ἐστι δι’ αὐτῶν τῶν σωμάτων ἰέναι ταῖς ὕλαις, ἐπιπλέον
<span class="lb" data-page="3.499" data-line="16" id="l3.499.16"></span>δ’ οὐκέτι προιέναι χωρὶς εὐρείας ὁδοῦ. διαπέμπεσθαι
<span class="lb" data-page="3.499" data-line="17" id="l3.499.17"></span>ταῖς ὕλαις δυνατόν. καὶ διὰ τοῦτο ἐκ ξυμμέτρου διαστήματος
<span class="lb" data-page="3.499" data-line="18" id="l3.499.18"></span>οὐ κατὰ τὴν καρδίαν μόνον, ἀλλὰ καὶ καθ’ ὅλον τὸ ζῶον
<span class="pb" data-page="3.500" id="p3.500"></span>
<span class="lb" data-page="3.500" data-line="1" id="l3.500.1"></span>ἀρτηρίαι καὶ φλέβες ἐτάχθησαν, οὐκ ἄν ποτε τούτου γινομένου
<span class="lb" data-page="3.500" data-line="2" id="l3.500.2"></span>μένου πρὸς τῆς φύσεως, εἴπερ ἐπὶ πλεῖστον ἄνευ τινὸς εὐρείας
<span class="lb" data-page="3.500" data-line="3" id="l3.500.3"></span>ὁδοῦ διαπέμπειν τὰς ὕλας.
</p>
          </article>

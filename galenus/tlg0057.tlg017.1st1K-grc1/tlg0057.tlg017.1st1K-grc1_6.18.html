<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:6.18">
<span class="pb page1" data-page="3.500" id="p3.500"></span>
<span class="milestone ed1page page1" data-n="1.441" data-unit="ed1page" id="ed1page.1.441"></span>
<span class="milestone ed2page page1" data-n="4.445" data-unit="ed2page" id="ed2page.4.445"></span>
            <p>
<span class="lb" data-page="3.500" data-line="4" id="l3.500.4"></span>Ἀρτηρία μὲν οὖν καὶ φλὲψ ἅπαν ἐν κύκλῳ
<span class="lb" data-page="3.500" data-line="5" id="l3.500.5"></span>περιέχονται τῆς καρδίας τὸ σῶμα. νεῦρον δ’ οὐδὲν
<span class="lb" data-page="3.500" data-line="6" id="l3.500.6"></span>φαίνεται κατεσχισμένον εἰς αὐτὴν, ὥσπερ οὐδ’ εἰς ἧπαρ,
<span class="lb" data-page="3.500" data-line="7" id="l3.500.7"></span>ἢ νεφροὺς, ἢ σπλῆνα. μόνον γὰρ δὴ τὸ περικάρδιον σκέπασμα
<span class="lb" data-page="3.500" data-line="8" id="l3.500.8"></span>λεπτῶν νεύρων δεχόμενον φαίνεται ἀποβλαστήματα.
<span class="lb" data-page="3.500" data-line="9" id="l3.500.9"></span>καὶ τούτων διασχιζομένων ἐμφύσεις μέν τινες αἰσθηταὶ καὶ
<span class="lb" data-page="3.500" data-line="10" id="l3.500.10"></span>σαφεῖς, ἐπὶ γοῦν τῶν μειζόνων ζώων, καὶ εἰς αὐτὴν ὁρῶνται
<span class="lb" data-page="3.500" data-line="11" id="l3.500.11"></span>τὴν καρδίαν· οὐ μὴν ἔτι γε δυνατὸν αἰσθήσει διαγινώσκεσθαι
<span class="lb" data-page="3.500" data-line="12" id="l3.500.12"></span>σαφῶς, ὅπως ἔτι κατ’ αὐτὴν σχίζεται, ἀλλ’ ἔστιν
<span class="lb" data-page="3.500" data-line="13" id="l3.500.13"></span>ὁμοιότατος ὁ τρόπος καὶ τῆς ἐκφύσεως καὶ τοῦ μεγέθους
<span class="lb" data-page="3.500" data-line="14" id="l3.500.14"></span>τῶν νεύρων καθ’ ἧπάρ τε καὶ νεφροὺς καὶ σπλῆνα. καὶ
<span class="lb" data-page="3.500" data-line="15" id="l3.500.15"></span>γὰρ κᾀκείνοις, ὡς εἴρηται πρόσθεν, εἰς μὲν τοὺς χιτῶνας
<span class="lb" data-page="3.500" data-line="16" id="l3.500.16"></span>αἰσθητὰ καταφύεται νεῦρα· κατὰ ταὐτὰ δὲ αὐτῶν οὐκέτι
<span class="lb" data-page="3.500" data-line="17" id="l3.500.17"></span>σαφῶς ἐστιν ἰδεῖν τὰ σώματα αὐτὰ κατασχιζόμενα. καὶ γέγραπται
<span class="lb" data-page="3.500" data-line="18" id="l3.500.18"></span>κατὰ τὸν ἔμπροσθεν λόγον ἱκανῶς ὑπὲρ τῆς τῶν
<span class="pb" data-page="3.501" id="p3.501"></span>
<span class="lb" data-page="3.501" data-line="1" id="l3.501.1"></span>νεύρων εἰς ἅπαντα τὰ σπλάγχνα διανομῆς, ὥστ’, εἴπερ ἐκείνοις
<span class="lb" data-page="3.501" data-line="2" id="l3.501.2"></span>προσέσχες τὸν νοῦν, οὐκ ἂν ἔτι δέοιο νῦν ἀκούειν,
<span class="lb" data-page="3.501" data-line="3" id="l3.501.3"></span>διὰ τί τῇ καρδίᾳ φυσικὸν ἐχούσῃ τὸ ἔργον ὀλιγίστων ἐδέησε
<span class="lb" data-page="3.501" data-line="4" id="l3.501.4"></span>τῶν νεύρων. ὡς γὰρ τοῖς μυσὶν, ὅτι ψυχικῆς ἐνεργείας εἰσὶν
<span class="lb" data-page="3.501" data-line="5" id="l3.501.5"></span>ὄργανα, μεγάλων ἅπασι νεύρων ἐδέησεν, οὕτω τῇ καρδίᾳ,
<span class="lb" data-page="3.501" data-line="6" id="l3.501.6"></span>μηδεμίαν ἐνέργειαν ψυχικὴν πεπιστευμένῃ, τοσούτων ἦν χρεία
<span class="lb" data-page="3.501" data-line="7" id="l3.501.7"></span>νεύρων, ὅσων τῶν εἰρημένων ἑκάστῳ τῶν σπλάγχνων, καὶ
<span class="lb" data-page="3.501" data-line="8" id="l3.501.8"></span>προσέτι τῷ πνεύμονι. κοινῇ μὲν γὰρ ἅπαντα ταῦθ’, ἵν’ αἰσθήσεως
<span class="lb" data-page="3.501" data-line="9" id="l3.501.9"></span>μετέχῃ, καὶ μὴ παντάπασιν ᾖ φυτὰ, διὰ τοῦτο
<span class="lb" data-page="3.501" data-line="10" id="l3.501.10"></span>νεύρων μετέλαβεν· ἰδίᾳ δ’ αὐτῶν ἧπάρ τε καὶ καρδία,
<span class="lb" data-page="3.501" data-line="11" id="l3.501.11"></span>διότι καὶ αὐτὰ δυνάμεών τινων ὑπάρχουσιν ἀρχαὶ, τὸ μὲν
<span class="lb" data-page="3.501" data-line="12" id="l3.501.12"></span>τῆς ἐπιθυμητικῆς ψυχῆς, τὸ δὲ τῆς θυμικῆς. ἐλέχθη δὲ
<span class="lb" data-page="3.501" data-line="13" id="l3.501.13"></span>ἐν τοῖς περὶ τῶν Ἱπποκράτους καὶ Πλάτωνος δογμάτων,
<span class="lb" data-page="3.501" data-line="14" id="l3.501.14"></span>ἐπαΐειν ἀλλήλων χρῆναι τὰς ἀρχὰς καὶ συνῆφθαι κατά τι
<span class="lb" data-page="3.501" data-line="15" id="l3.501.15"></span>καὶ κοινωνεῖν.
</p>
          </article>

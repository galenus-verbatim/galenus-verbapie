<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:6.19">
<span class="pb page1" data-page="3.501" id="p3.501"></span>
<span class="milestone ed1page page1" data-n="1.441" data-unit="ed1page" id="ed1page.1.441"></span>
<span class="milestone ed2page page1" data-n="4.445" data-unit="ed2page" id="ed2page.4.445"></span>
            <p>
<span class="lb" data-page="3.501" data-line="16" id="l3.501.16"></span>Ἐπεὶ δὲ καὶ ὀστοῦν εὑρίσκεταί τι κατὰ
<span class="lb" data-page="3.501" data-line="17" id="l3.501.17"></span>τὴν κεφαλὴν τῆς καρδίας ἐν τοῖς μεγάλοις ζώοις, εὔλογον
<span class="pb" data-page="3.502" id="p3.502"></span>
<span class="lb" data-page="3.502" data-line="1" id="l3.502.1"></span>ἂν εἴη καὶ τὴν ἐκείνου χρείαν μὴ παρελθεῖν. ἔστι μὲν
<span class="lb" data-page="3.502" data-line="2" id="l3.502.2"></span>οὖν ἴσως καὶ ἡ Ἀριστοτέλους εἰρημένη λόγον ἔχουσα. στήριγμα
<span class="lb" data-page="3.502" data-line="3" id="l3.502.3"></span>γάρ τι καὶ οἷον ἕδραν εἶναί φησι τῆς καρδίας αὐτὸ,
<span class="lb" data-page="3.502" data-line="4" id="l3.502.4"></span>καὶ διὰ τοῦτο ἐν τοῖς μεγάλοις ζώοις εὑρίσκεσθαι. δῆλον
<span class="lb" data-page="3.502" data-line="5" id="l3.502.5"></span>γὰρ, ὡς ἐν μεγάλῳ θώρακι μεγάλην καρδίαν αἰωρουμένην
<span class="lb" data-page="3.502" data-line="6" id="l3.502.6"></span>εὔλογον ἦν δήπου καὶ τοιούτου δεηθῆναι μορίου. κάλλιον
<span class="lb" data-page="3.502" data-line="7" id="l3.502.7"></span>δ’ ἂν ᾧδε λέγοιτο. πανταχοῦ τῶν συνδέσμων τὰς ἀρχὰς ἡ
<span class="lb" data-page="3.502" data-line="8" id="l3.502.8"></span>φύσις ἢ εἰς χόνδρον ἢ εἰς ὀστοῦν ἀνάπτει χονδρῶδες.
<span class="lb" data-page="3.502" data-line="9" id="l3.502.9"></span>οὔκουν οὐδὲ τῶν κατὰ τὴν καρδίαν συνδέσμων, (ἐκ τούτου
<span class="lb" data-page="3.502" data-line="10" id="l3.502.10"></span>γὰρ τοῦ γένους εἰσὶν οἱ ἐπὶ τοῖς στόμασι τῶν ἀγγείων ὑμένες,)
<span class="lb" data-page="3.502" data-line="11" id="l3.502.11"></span>ἀλλ’ οὐδὲ τοῖ χιτῶνος τῶν ἀρτηριῶν, <span class="milestone ed2page" data-n="4.446" data-unit="ed2page" id="ed2page.4.446"></span>ὁμοίου
<span class="lb" data-page="3.502" data-line="12" id="l3.502.12"></span>συνδέσμῳ τὴν τοῦ σώματος οὐσίαν ὄντος, ἔμελλεν ἀμελήσειν,
<span class="lb" data-page="3.502" data-line="13" id="l3.502.13"></span>ἀλλὰ καὶ τούτων ἁπάντων εἰς τουτὶ τὸ χονδρῶδες ὀστοῦν
<span class="lb" data-page="3.502" data-line="14" id="l3.502.14"></span>ἀνῆψε τὰς ἀρχὰς, ὡς ἐν ταῖς ἀνατομικαῖς ἐγχειρήσεσιν ἐδείκνυμεν.
<span class="lb" data-page="3.502" data-line="15" id="l3.502.15"></span>ἐν μὲν οὖν τοῖς μεγάλοις ζώοις ὀστοῦν ἐστι χονδρῶδες,
<span class="lb" data-page="3.502" data-line="16" id="l3.502.16"></span>ἐν δὲ τοῖς πάνυ μικροῖς νευροχονδρῶδές τι σῶμα.
<span class="lb" data-page="3.502" data-line="17" id="l3.502.17"></span>πᾶσα γοῦν ἔχει καρδία κατὰ τὸν αὐτὸν τόπον οὐσίαν τινὰ
<span class="pb" data-page="3.503" id="p3.503"></span>
<span class="lb" data-page="3.503" data-line="1" id="l3.503.1"></span>σκληρὰν ἕνεκα τῶν αὐτῶν χρειῶν ἐν ἅπασι τοῖς ζώοις
<span class="lb" data-page="3.503" data-line="2" id="l3.503.2"></span>γεγενημένην. τὸ δὲ τὰς μείζονας σκληροτέρας δεηθῆναι
<span class="lb" data-page="3.503" data-line="3" id="l3.503.3"></span>τῆς τοιαύτης οὐσίας οὐδὲν θαυμαστόν· εἴς τε γὰρ τὸ τὰς
<span class="lb" data-page="3.503" data-line="4" id="l3.503.4"></span>ἀρχὰς τῶν συνδέσμων ἀσφαλέστερον ἀνῆφθαι καὶ εἰς τὴν
<span class="lb" data-page="3.503" data-line="5" id="l3.503.5"></span>ἕδραν τῆς ὅλης καρδίας ἐπιτηδειότερόν ἐστι τῇ μεγάλῃ τὸ
<span class="lb" data-page="3.503" data-line="6" id="l3.503.6"></span>σκληρότατον.
</p>
          </article>

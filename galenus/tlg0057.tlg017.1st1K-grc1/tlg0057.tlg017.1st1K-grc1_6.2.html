<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:6.2">
<span class="pb page1" data-page="3.410" id="p3.410"></span>
<span class="milestone ed1page page1" data-n="1.427" data-unit="ed1page" id="ed1page.1.427"></span>
<span class="milestone ed2page page1" data-n="4.415" data-unit="ed2page" id="ed2page.4.415"></span>
            <p>
<span class="lb" data-page="3.410" data-line="12" id="l3.410.12"></span><span class="milestone ed2page" data-n="4.417" data-unit="ed2page" id="ed2page.4.417"></span>Τὸ τοίνυν ὑπὸ τῶν πλευρῶν ἀφοριζόμενον
<span class="lb" data-page="3.410" data-line="13" id="l3.410.13"></span>ἐφ’ ἑκάτερον, πρόσω μὲν ἐπὶ τὰ στέρνα τε καὶ τὰς
<span class="lb" data-page="3.410" data-line="14" id="l3.410.14"></span>φρένας ἐξικνούμενον, ὀπίσω δ’ ἐπὶ τὴν ῥάχιν κατακαμπτόμενον,
<span class="lb" data-page="3.410" data-line="15" id="l3.410.15"></span>ἅπαν τοῦτο τὸ κύτος ἔθος τοῖς ἰατροῖς ἐστιν ὀνομάζειν
<span class="lb" data-page="3.410" data-line="16" id="l3.410.16"></span>θώρακα. καί σοι τὸ μέγεθος αὐτοῦ τῆς ἔνδον κοιλότητος
<span class="lb" data-page="3.410" data-line="17" id="l3.410.17"></span>ἡ ἔξωθεν ὁρωμένη σαφῶς ἐπιδείκνυται περίοδος.
<span class="pb" data-page="3.411" id="p3.411"></span>
<span class="lb" data-page="3.411" data-line="1" id="l3.411.1"></span>ὀλίγου γὰρ δεῖν ἴση τῷ φαινομένῳ μεγέθει τοῦ θώρακος
<span class="lb" data-page="3.411" data-line="2" id="l3.411.2"></span>ἔξωθεν ἡ ἔνδον εὐρύτης ἐστὶ, μικράν τινα διάστασιν ἀποτεμνομένου
<span class="lb" data-page="3.411" data-line="3" id="l3.411.3"></span>τοῦ σώματος αὐτοῦ τῶν πλευρῶν, λεπτοῦ παντάπασιν
<span class="lb" data-page="3.411" data-line="4" id="l3.411.4"></span>ὑπάρχοντος. ἐν δὲ δὴ ταύτῃ τῇ κοιλότητι τοῖς
<span class="lb" data-page="3.411" data-line="5" id="l3.411.5"></span>μὲν ἰχθύσιν ἡ καρδία μόνη περιέχεται, καὶ διὰ τοῦτ’
<span class="lb" data-page="3.411" data-line="6" id="l3.411.6"></span>ἄφωνόν ἐστιν αὐτῶν ἅπαν τὸ γένος, ἑνὸς τῶν ἀναγκαίων εἰς
<span class="lb" data-page="3.411" data-line="7" id="l3.411.7"></span>φωνῆς γένεσιν ὀργάνων ἀποροῦν τοῦ πνεύμονος· ὅσα δ’ αὖ
<span class="lb" data-page="3.411" data-line="8" id="l3.411.8"></span>ἐξ ἀέρος εἰσπνεῖ ζῶα, καὶ αὖθις εἰς τοῦτον ἐκπνεῖ διὰ στόματος,
<span class="lb" data-page="3.411" data-line="9" id="l3.411.9"></span>ἅπασι τούτοις ὁ πνεύμων ἐκπεπλήρωκε τοῦ θώρακος
<span class="lb" data-page="3.411" data-line="10" id="l3.411.10"></span>τὴν εὐρύτητα, φωνητικὸν ἅμα καὶ ἀναπνευστικὸν ὄργανον
<span class="lb" data-page="3.411" data-line="11" id="l3.411.11"></span>γενόμενος. ἡ δ’ ἀρχὴ τῆς κινήσεως αὐτῷ παρὰ τοῦ θώρακός
<span class="lb" data-page="3.411" data-line="12" id="l3.411.12"></span>ἐστιν, ὡς ἐν τοῖς περὶ τῆς ἀναπνοῆς λογισμοῖς ἀποδέδεικται·
<span class="lb" data-page="3.411" data-line="13" id="l3.411.13"></span>καὶ μέν γε καὶ ὅσον εἰς φωνῆς γένεσιν συντελεῖ,
<span class="lb" data-page="3.411" data-line="14" id="l3.411.14"></span>καὶ τοῦτο ἐν τοῖς περὶ φωνῆς εἴρηται. νυνὶ δ’ οὐκ ἐνεργείας
<span class="lb" data-page="3.411" data-line="15" id="l3.411.15"></span>ἀποδεικνύειν, ἀλλὰ τὴν κατασκευὴν τῶν ὀργάνων ἐξηγεῖσθαι
<span class="lb" data-page="3.411" data-line="16" id="l3.411.16"></span>πρόκειταί μοι. μὴ τοίνυν μηδ’ ὅτου χάριν ἀναπνέομεν
<span class="lb" data-page="3.411" data-line="17" id="l3.411.17"></span>οἴου δεῖν ἡμᾶς ἀποδεικνύναι νῦν. ἀλλὰ καὶ τοῦτο
<span class="pb" data-page="3.412" id="p3.412"></span>
<span class="lb" data-page="3.412" data-line="1" id="l3.412.1"></span>τὸ κεφάλαιον ἐν ἑτέροις ἀποδεδειγμένον ὑπόθεσιν τῷδε τῷ
<span class="lb" data-page="3.412" data-line="2" id="l3.412.2"></span>λόγῳ ποιησάμενος ὑπὲρ τῶν κατὰ τὴν καρδίαν καὶ τὸν
<span class="lb" data-page="3.412" data-line="3" id="l3.412.3"></span>πνεύμονα καὶ ὅλον τὸν θώρακα μορίων τῆς χρείας δίειμι·
<span class="lb" data-page="3.412" data-line="4" id="l3.412.4"></span>σὺν αὐτοῖς δ’, ὡς εἴρηται, καὶ τὴν θέσιν ἐξηγήσομαι τοῦ
<span class="lb" data-page="3.412" data-line="5" id="l3.412.5"></span>τε τῆς γαστρὸς στομάχου καὶ τῆς κοίλης φλεβὸς, ἐνθένδε
<span class="lb" data-page="3.412" data-line="6" id="l3.412.6"></span>ποθὲν ἀρξάμενος. ἡ χρεία τῆς ἀναπνοῆς τοῖς ζώοις
<span class="lb" data-page="3.412" data-line="7" id="l3.412.7"></span>ἐδείχθη διὰ τὴν καρδίαν γίγνεσθαι, τὸ μέν πού τι δεομένην
<span class="lb" data-page="3.412" data-line="8" id="l3.412.8"></span>καὶ αὐτὴν τοῦ ἀέρος τῆς οὐσίας, τὸ δέ τι πλεῖστον
<span class="lb" data-page="3.412" data-line="9" id="l3.412.9"></span>ὑπὸ θερμότητος ζεούσης ἀναψύχεσθαι ποθοῦσαν. ἀναψύχει
<span class="lb" data-page="3.412" data-line="10" id="l3.412.10"></span>δ’ αὐτὴν ἡ μὲν εἰσπνοὴ χορηγίᾳ ποιότητος ψυχρᾶς, ἡ δ’
<span class="lb" data-page="3.412" data-line="11" id="l3.412.11"></span>ἐκπνοὴ τοῦ ζέοντος ἐν αὐτῇ καὶ οἷον συγκεκαυμένου καὶ
<span class="lb" data-page="3.412" data-line="12" id="l3.412.12"></span>λιγνυώδους ἀποχύσει. διὰ τοῦτ’ οὖν καὶ διπλῆν ἔχει τὴν
<span class="lb" data-page="3.412" data-line="13" id="l3.412.13"></span>κίνησιν, ἐξ ἐναντίων μορίων συγκειμένην, ἕλκουσα μὲν,
<span class="lb" data-page="3.412" data-line="14" id="l3.412.14"></span>ἐπειδὰν διαστέλληται, κενουμένη δ’ ἐν τῷ συστέλλεσθαι.
<span class="lb" data-page="3.412" data-line="15" id="l3.412.15"></span>σκόπει δή μοι πρῶτον ἐνταῦθα τὴν πρόνοιαν τῆς φύσεως.
<span class="lb" data-page="3.412" data-line="16" id="l3.412.16"></span>ἐπειδὴ γὰρ ἄμεινον ἦν ἡμῖν ἔχειν φωνὴν, ἐδεῖτο δ’ αὐτῆς
<span class="lb" data-page="3.412" data-line="17" id="l3.412.17"></span>ἡ γένεσις ἐξ ἀνάγκης ἀέρος, ὅσον ἔμελλεν ἄλλως ἀργὸν
<span class="pb" data-page="3.413" id="p3.413"></span>
<span class="lb" data-page="3.413" data-line="1" id="l3.413.1"></span>καὶ ἄχρηστον ἐκπνεῖσθαι, τοῦτο ὕλην φωνῆς ἐποιήσατο.
<span class="lb" data-page="3.413" data-line="2" id="l3.413.2"></span>τίνα μὲν οὖν ἐστι τὰ ταύτης ὄργανα, καὶ ὅστις αὐτοῖς ὁ
<span class="lb" data-page="3.413" data-line="3" id="l3.413.3"></span>τρόπος τῆς κινήσεως, ἐν μὲν τοῖς περὶ φωνῆς ὑπομνήμασιν
<span class="lb" data-page="3.413" data-line="4" id="l3.413.4"></span>εἴρηται τελέως. ἐνταυθοῖ δ’, ὅσον ἀναγκαῖον εἰς τὰ παρόντα,
<span class="lb" data-page="3.413" data-line="5" id="l3.413.5"></span>λεχθήσεται προελθόντος τοῦ λόγου. τὸ δέ γε νῦν
<span class="lb" data-page="3.413" data-line="6" id="l3.413.6"></span>εἶναι τοῦτο πρῶτον ἄξιον ἐπαινεῖν τῆς φύσεως, ὅτι τὴν
<span class="lb" data-page="3.413" data-line="7" id="l3.413.7"></span>καρδίαν οὐ διὰ τῆς φάρυγγος εὐθὺς ἔξωθεν ἕλκειν ἐποίησε
<span class="lb" data-page="3.413" data-line="8" id="l3.413.8"></span>τὸν ἀέρα, μέσον δ’ ἀμφοῖν ἔθηκε τὸν πνεύμονα, καθάπερ
<span class="lb" data-page="3.413" data-line="9" id="l3.413.9"></span>τι ταμιεῖον πνεύματος, ἀμφοτέραις ταῖς ἐνεργείαις ὑπηρετεῖν
<span class="lb" data-page="3.413" data-line="10" id="l3.413.10"></span>ἅμα δυνάμενον. εἰ μὲν γὰρ ἐκ τῆς φάρυγγος ἡ καρδία τὴν
<span class="lb" data-page="3.413" data-line="11" id="l3.413.11"></span>ὁλκὴν ἐποιεῖτο διαστελλομένη, καὶ αὖθις εἰς ἐκείνην ἐξέπεμπε
<span class="lb" data-page="3.413" data-line="12" id="l3.413.12"></span>τὸν ἀέρα συστελλομένη, τὸν αὐτὸν ἀναγκαῖον ἦν
<span class="lb" data-page="3.413" data-line="13" id="l3.413.13"></span>γίγνεσθαι ῥυθμὸν τῆς ἀναπνοῆς <span class="milestone ed2page" data-n="4.418" data-unit="ed2page" id="ed2page.4.418"></span>τῷ σφυγμῷ τῆς καρδίας,
<span class="lb" data-page="3.413" data-line="14" id="l3.413.14"></span>κᾀν τούτῳ πολλὰ καὶ μεγάλα βλάπτεσθαι τὸ ζῶον
<span class="lb" data-page="3.413" data-line="15" id="l3.413.15"></span>ἔμελλεν, οὐκ εἰς τὸ καλῶς ζῇν μόνον, ἀλλὰ καὶ εἰς αὐτὸ
<span class="lb" data-page="3.413" data-line="16" id="l3.413.16"></span>τὸ ζῇν διαφέροντα. τὸ μὲν γὰρ μὴ δύνασθαι φωνεῖν ἐπὶ
<span class="lb" data-page="3.413" data-line="17" id="l3.413.17"></span>πλέον, εἴπερ ταῦθ’ οὕτως εἶχεν, οὐ σμικρὸν τοῦ καλῶς ζῇν ﻿
<span class="pb" data-page="3.414" id="p3.414"></span>
<span class="lb" data-page="3.414" data-line="1" id="l3.414.1"></span>ἐμπόδιον. οὕτω δὲ καὶ τὸ καθ’ ὕδατος ἀδυνατεῖν διαδύεσθαι
<span class="lb" data-page="3.414" data-line="2" id="l3.414.2"></span>φόβῳ πνίξεως. τὸ δὲ μὴ διαδραμεῖν ποτε χωρὶς
<span class="lb" data-page="3.414" data-line="3" id="l3.414.3"></span>εἰσπνοῆς οἷόν τ’ εἶναι διὰ καπνὸν, ἢ κονιορτὸν, ἤ τινα
<span class="lb" data-page="3.414" data-line="4" id="l3.414.4"></span>μοχθηρὰν ἀέρος καὶ φαρμακώδη ποιότητα, σήψεσί τισι
<span class="lb" data-page="3.414" data-line="5" id="l3.414.5"></span>ζώων ἢ ἄλλαις προφάσεσι μιανθέντος, τὴν ζωὴν ἂν αὐτὴν
<span class="lb" data-page="3.414" data-line="6" id="l3.414.6"></span>ἔβλαπτεν ἐν τάχει, καὶ τελέως τὸ ζῶον διέφθειρεν. ἐπεὶ
<span class="lb" data-page="3.414" data-line="7" id="l3.414.7"></span>δ’ οὔτ’ ἐκ τῆς φάρυγγος, οὔτ’ ἔξωθεν εὐθὺς, ἀλλ’ ἐκ τοῦ
<span class="lb" data-page="3.414" data-line="8" id="l3.414.8"></span>πνεύμονός τε καὶ εἰς τὸν πνεύμονα τὴν θ’ ὁλκὴν τοῦ
<span class="lb" data-page="3.414" data-line="9" id="l3.414.9"></span>πνεύματος ἡ καρδία καὶ αὖθις τὴν ἔκπεμψιν ποιεῖται,
<span class="lb" data-page="3.414" data-line="10" id="l3.414.10"></span>δυνατὸν ἡμῖν ἐγένετο, πολλάκις μὲν ἄχρι πλείστου χρῆσθαι
<span class="lb" data-page="3.414" data-line="11" id="l3.414.11"></span>τῇ φωνῇ, πολλάκις δ’ ἀπνευστὶ παντάπασιν ἔχειν, εἰς μηδὲν
<span class="lb" data-page="3.414" data-line="12" id="l3.414.12"></span>τῆς καρδίας ἐμποδιζομένης. εἰ δὲ διὰ τῆς φάρυγγος
<span class="lb" data-page="3.414" data-line="13" id="l3.414.13"></span>εὐθὺς ἔξωθεν εἷλκεν αὐτὴ καὶ αὖθις εἰς τοὐκτὸς ἀπέχει
<span class="lb" data-page="3.414" data-line="14" id="l3.414.14"></span>τὸ πνεῦμα, δυοῖν θάτερον ἀναγκαῖον ἂν ἡμῖν ἐγίγνετο πάσχειν,
<span class="lb" data-page="3.414" data-line="15" id="l3.414.15"></span>ἢ ἀκαίρως εἰσπνεῖν ἀέρα μοχθηρὸν, ἢ μηδὲν ὅλως
<span class="lb" data-page="3.414" data-line="16" id="l3.414.16"></span>εἰσπνέουσι πνίγεσθαι παραχρῆμα. διὰ ταῦτα μὲν οὖν ἡ
<span class="lb" data-page="3.414" data-line="17" id="l3.414.17"></span>φύσις οὐκ αὐτὴν μόνην τὴν καρδίαν ἀναπνευστικὸν ἐποίησεν
<span class="lb" data-page="3.414" data-line="18" id="l3.414.18"></span>ὄργανον, ἀλλ’ ἔξωθεν αὐτῇ περιέθηκε πνεύμονα καὶ
<span class="pb" data-page="3.415" id="p3.415"></span>
<span class="lb" data-page="3.415" data-line="1" id="l3.415.1"></span>θώρακα, πνεῦμά τε ἅμα παρασκευάσοντας ἐκείνῃ καὶ φωνὴν
<span class="lb" data-page="3.415" data-line="2" id="l3.415.2"></span>τῷ ζώῳ δημιουργήσοντας, ἤδη δ’ ἐξ ἐπιμέτρου τὸν μὲν
<span class="lb" data-page="3.415" data-line="3" id="l3.415.3"></span>οἷον ἅλμα μαλακὸν αὐτῇ γενησόμενον, ᾗπερ καὶ ὁ Πλάτων
<span class="lb" data-page="3.415" data-line="4" id="l3.415.4"></span>ἔλεγε, τὸν δ’ οἷον εὐερκῆ τινα περίβολον ἀσφαλείας εἵνεκα,
<span class="lb" data-page="3.415" data-line="5" id="l3.415.5"></span>οὐ τῇ καρδίᾳ μόνον, ἀλλὰ καὶ τῷ πνεύμονι. μέσην δ’ ἐν
<span class="lb" data-page="3.415" data-line="6" id="l3.415.6"></span>ἅπαντι τῷ κύτει τοῦ θώρακος αὐτὴν κατέθετο, χώραν αὐτῇ
<span class="lb" data-page="3.415" data-line="7" id="l3.415.7"></span>ἐπιτηδειοτάτην εἰς ἀσφάλειάν θ’ ἅμα καὶ τὴν ἐκ παντὸς
<span class="lb" data-page="3.415" data-line="8" id="l3.415.8"></span>τοῦ πνεύμονος ἰσόῤῥοπον ἀνάψυξιν ἐξευροῦσα. νομίζουσι
<span class="lb" data-page="3.415" data-line="9" id="l3.415.9"></span>δ’ οἱ πολλοὶ, μὴ μέσην ἀκριβῶς, ἀλλ’ ἐν τοῖς ἀριστεροῖς
<span class="lb" data-page="3.415" data-line="10" id="l3.415.10"></span>μᾶλλόν πως τετάχθαι τὴν καρδίαν, ἀπατώμενοι τῷ
<span class="lb" data-page="3.415" data-line="11" id="l3.415.11"></span>διασημαίνοντι κατὰ τὸν ἀριστερὸν τιτθὸν σφυγμῷ, τῆς ἐνταῦθα
<span class="lb" data-page="3.415" data-line="12" id="l3.415.12"></span>τεταγμένης κοιλίας οὔσης τῆς ἁπασῶν τῶν ἀρτηριῶν
<span class="lb" data-page="3.415" data-line="13" id="l3.415.13"></span>ἀρχῆς. ἀλλ’ ἔστιν ἑτέρα κοιλία, πρός τε τὴν κοίλην
<span class="lb" data-page="3.415" data-line="14" id="l3.415.14"></span>ἐστραμμένη φλέβα καὶ τὸ ἧπαρ ἐν τοῖς δεξιοῖς μέρεσιν
<span class="lb" data-page="3.415" data-line="15" id="l3.415.15"></span>αὐτοῦ, δι’ ἣν οὐκ ἐν τοῖς ἀριστεροῖς τὸ σύμπαν ἡ καρδία
<span class="lb" data-page="3.415" data-line="16" id="l3.415.16"></span>τετάχθαι λέγεται, μέση δ’ ἀκριβῶς ὑπάρχει, οὐ ταύτης
<span class="lb" data-page="3.415" data-line="17" id="l3.415.17"></span>μόνης τῆς διαστάσεως τῆς κατὰ τὸ πλάτος, ἀλλὰ
<span class="lb" data-page="3.415" data-line="18" id="l3.415.18"></span>καὶ τῶν ἑτέρων δυοῖν τῶν εἰς τὸ βάθος τε καὶ μῆκος τοῦ
<span class="pb" data-page="3.416" id="p3.416"></span>
<span class="lb" data-page="3.416" data-line="1" id="l3.416.1"></span>θώρακος διηκουσῶν. ὅσον γὰρ οἱ σπόνδυλοι τῆς καρδίας
<span class="lb" data-page="3.416" data-line="2" id="l3.416.2"></span>ἀφεστήκασιν<span class="milestone ed1page" data-n="1.429" data-unit="ed1page" id="ed1page.1.429"></span> ὀπίσω, τοσοῦτον ἔμπροσθεν τὰ στέρνα·
<span class="lb" data-page="3.416" data-line="3" id="l3.416.3"></span>καὶ μέν γε καὶ ὅσον αἱ κλεῖς ἄνω, τοσοῦτον κάτω τὸ διάφραγμα.
<span class="lb" data-page="3.416" data-line="4" id="l3.416.4"></span>καὶ διὰ ταῦτα μέση κατὰ πάσας τὰς διαστάσεις
<span class="lb" data-page="3.416" data-line="5" id="l3.416.5"></span>τοῦ θώρακος κειμένη, δικαίαν μὲν ἐξ ἁπάντων τοῦ πνεύμονος
<span class="lb" data-page="3.416" data-line="6" id="l3.416.6"></span>τῶν μερῶν ποιεῖται τὴν ὁλκὴν, ἀσφαλέστατα δ’ αὐτὴ
<span class="lb" data-page="3.416" data-line="7" id="l3.416.7"></span>τέτακται, πάντων τῶν διὰ τοῦ θώρακος αὐτῇ προσπεσουμένων
<span class="lb" data-page="3.416" data-line="8" id="l3.416.8"></span>ἔξωθεν ἀπαχθεῖσα ποῤῥωτάτω.
</p>
          </article>

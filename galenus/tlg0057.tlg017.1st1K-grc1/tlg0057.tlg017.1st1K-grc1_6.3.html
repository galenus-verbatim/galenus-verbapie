<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:6.3">
<span class="pb page1" data-page="3.416" id="p3.416"></span>
<span class="milestone ed1page page1" data-n="1.429" data-unit="ed1page" id="ed1page.1.429"></span>
<span class="milestone ed2page page1" data-n="4.418" data-unit="ed2page" id="ed2page.4.418"></span>
            <p>
<span class="lb" data-page="3.416" data-line="9" id="l3.416.9"></span>Μέσος δ’ ὁ θώραξ ὅλος ὑμέσιν εὐρώστοις
<span class="lb" data-page="3.416" data-line="10" id="l3.416.10"></span>διείργεταί τε καὶ διαφράττεται, κατὰ τὸ μῆκος αὐτοῦ φερομένοις
<span class="lb" data-page="3.416" data-line="11" id="l3.416.11"></span>ἄνωθεν κάτω. καταφύονται δὲ ἀσφαλῶς ὀπίσω
<span class="lb" data-page="3.416" data-line="12" id="l3.416.12"></span>μὲν εἰς τοὺς τῆς ῥάχεως σπονδύλους, ἔμπροσθεν δὲ εἰς
<span class="lb" data-page="3.416" data-line="13" id="l3.416.13"></span>τὸ κατὰ στέρνον μέσον ὀστοῦν, οὗπέρ ἐστι τέλος κάτω
<span class="lb" data-page="3.416" data-line="14" id="l3.416.14"></span>μὲν ὁ ξιφοειδὴς<span class="milestone ed2page" data-n="4.419" data-unit="ed2page" id="ed2page.4.419"></span> ὀνομαζόμενος χόνδρος, ὁ κατὰ τὸ
<span class="lb" data-page="3.416" data-line="15" id="l3.416.15"></span>στόμα τῆς γαστρὸς, ἄνω δὲ τῶν κλειδῶν ἡ σύνταξις. ἡ δὲ
<span class="lb" data-page="3.416" data-line="16" id="l3.416.16"></span>χρεία τῶν ὑμένων, ἡ πρώτη μὲν καὶ μεγίστη, δύο κοιλίας
<span class="lb" data-page="3.416" data-line="17" id="l3.416.17"></span>ἐργάσασθαι τοῦ θώρακος, ἵν’, εἴποτε, μεγάλου τραύματος
<span class="pb" data-page="3.417" id="p3.417"></span>
<span class="lb" data-page="3.417" data-line="1" id="l3.417.1"></span>ἐν θατέρῳ μέρει γενηθέντος, (ὡς ἐν τοῖς περὶ θώρακος
<span class="lb" data-page="3.417" data-line="2" id="l3.417.2"></span>καὶ πνεύμονος κινήσεως ἐλέγομεν,) ἀπόληται τὸ κατ’ ἐκεῖνο
<span class="lb" data-page="3.417" data-line="3" id="l3.417.3"></span>τὸ μέρος ἔργον τῆς ἀναπνοῆς, ἡ λοιπὴ κοιλία σωζομένη τὸ
<span class="lb" data-page="3.417" data-line="4" id="l3.417.4"></span>γοῦν ἥμισυ τῆς ἐνεργείας διαφυλάττῃ. διὰ τοῦτο οὖν ἡμίφωνον
<span class="lb" data-page="3.417" data-line="5" id="l3.417.5"></span>μὲν καὶ ἡμίπνουν ἐπὶ τοῖς εἴσω διασχοῦσι τραύμασι
<span class="lb" data-page="3.417" data-line="6" id="l3.417.6"></span>μεγάλοις ἐν θατέρῳ μέρει τοῦ θώρακος εὐθὺς γίγνεται τὸ
<span class="lb" data-page="3.417" data-line="7" id="l3.417.7"></span>ζῶον· ἄφωνον δὲ τελέως ἢ ἄπνουν, εἰ ἀμφότεραι συντρηθεῖεν
<span class="lb" data-page="3.417" data-line="8" id="l3.417.8"></span>αἱ κοιλίαι. ταύτην τοίνυν οὕτω μεγάλην χρείαν παρεχομένων
<span class="lb" data-page="3.417" data-line="9" id="l3.417.9"></span>τῷ ζώῳ τῶν διαφραττόντων ὑμένων τὸν θώρακα,
<span class="lb" data-page="3.417" data-line="10" id="l3.417.10"></span>καὶ διὰ τοῦτο μάλιστα γεγονότων, εὐμήχανος ἡ φύσις ὑπάρχουσα,
<span class="lb" data-page="3.417" data-line="11" id="l3.417.11"></span>τὸ δι’ ἕτερόν τι δημιουργηθὲν καὶ πρὸς ἄλλο καταχρήσασθαι,
<span class="lb" data-page="3.417" data-line="12" id="l3.417.12"></span>τὴν ὡς ἀμφιεσμάτων τε ἅμα καὶ συνδέσμων
<span class="lb" data-page="3.417" data-line="13" id="l3.417.13"></span>ἐξ αὐτῶν ὠφέλειαν τοῖς ἐντὸς τοῦ θώρακος ὀργάνοις ἅπασιν
<span class="lb" data-page="3.417" data-line="14" id="l3.417.14"></span>ἐτεχνήσατο. καὶ γὰρ τὰς ἀρτηρίας τὰς ἐνταῦθα, καὶ
<span class="lb" data-page="3.417" data-line="15" id="l3.417.15"></span>τὰς φλέβας, καὶ τὰ νεῦρα, καὶ τὸν οἰσοφάγον, ἤδη δὲ καὶ
<span class="lb" data-page="3.417" data-line="16" id="l3.417.16"></span>αὐτὸν ὅλον τὸν πνεύμονα συνδοῦσί τε τῷ παντὶ θώρακι
<span class="lb" data-page="3.417" data-line="17" id="l3.417.17"></span>καὶ σκέπουσιν οἱ ὑμένες οἵδε περιτεινόμενοι. τὴν μὲν οὖν
<span class="pb" data-page="3.418" id="p3.418"></span>
<span class="lb" data-page="3.418" data-line="1" id="l3.418.1"></span>ὡς δεσμῶν χρείαν ἅπασι τοῖς εἰρημένοις παρέχονται ὁμότιμον·
<span class="lb" data-page="3.418" data-line="2" id="l3.418.2"></span>τὸ γὰρ ἀπλανὲς τῆς ἕδρας ὁμοίως ἅπασι τοῖς ὀργάνοις
<span class="lb" data-page="3.418" data-line="3" id="l3.418.3"></span>χρηστόν ἐστι· τὴν δ’ ὡς χιτώνων τε καὶ περιβλημάτων
<span class="lb" data-page="3.418" data-line="4" id="l3.418.4"></span>ἀνόμοιόν τε καὶ πολὺ διαλλάττουσαν. ἔνια μὲν γὰρ
<span class="lb" data-page="3.418" data-line="5" id="l3.418.5"></span>αὐτῶν οὐδ’ ὅλως δεῖται σκεπασμάτων, ὅσα φύσει παχέα καὶ
<span class="lb" data-page="3.418" data-line="6" id="l3.418.6"></span>ἰσχυρὰ, καθάπερ αἱ ἀρτηρίαι καὶ ἡ καρδία καὶ ὁ στόμαχος·
<span class="lb" data-page="3.418" data-line="7" id="l3.418.7"></span>ἔνια δὲ χρῄζει μὲν, ἀλλὰ μετρίως, ὥσπερ ὁ πνεύμων.
<span class="lb" data-page="3.418" data-line="8" id="l3.418.8"></span>αἱ μέντοι φλέβες καθ’ ὅλον τὸν θώρακα μεγίστης
<span class="lb" data-page="3.418" data-line="9" id="l3.418.9"></span>ὠφελείας ἀπολαύουσιν ἐκ τῆς τῶν ὑμένων ἐκφύσεώς τε καὶ
<span class="lb" data-page="3.418" data-line="10" id="l3.418.10"></span>περιφύσεως, καὶ μάλιστ’ αὐτῶν ἡ κοίλη, περὶ ἧς εὐθὺς
<span class="lb" data-page="3.418" data-line="11" id="l3.418.11"></span>λέγειν ἐν ἀρχῇ προθέμενοι τοσοῦτον ἐδεήθημεν ἐξηγήσεως
<span class="lb" data-page="3.418" data-line="12" id="l3.418.12"></span>τῶν κατὰ τὸν θώρακα μορίων, ὡς γνῶναι τήν τε καρδίαν
<span class="lb" data-page="3.418" data-line="13" id="l3.418.13"></span>αὐτὴν, τίνα θέσιν ἔχει, καὶ προσέτι τοὺς διαφράττοντας αὐτὴν
<span class="lb" data-page="3.418" data-line="14" id="l3.418.14"></span>ὑμένας, ὡς ἀπὸ μέσων τῶν στέρνων ἐπὶ τὴν ῥάχιν διήκουσιν
<span class="lb" data-page="3.418" data-line="15" id="l3.418.15"></span>δίχα τέμνοντες ὅλον τὸν θώρακα.
</p>
          </article>

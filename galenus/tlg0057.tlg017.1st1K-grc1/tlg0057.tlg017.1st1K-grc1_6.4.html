<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:6.4">
<span class="pb page1" data-page="3.418" id="p3.418"></span>
<span class="milestone ed1page page1" data-n="1.429" data-unit="ed1page" id="ed1page.1.429"></span>
<span class="milestone ed2page page1" data-n="4.419" data-unit="ed2page" id="ed2page.4.419"></span>
            <p>
<span class="lb" data-page="3.418" data-line="16" id="l3.418.16"></span>Καὶ τοίνυν καὶ τὴν κοίλην φλέβα, μεγίστην
<span class="lb" data-page="3.418" data-line="17" id="l3.418.17"></span>τῷ ζώῳ παρεχομένην χρείαν, ὡς ἐν τοῖς ἔμπροσθεν ἐδείκνυτο ﻿
<span class="pb" data-page="3.419" id="p3.419"></span>
<span class="lb" data-page="3.419" data-line="1" id="l3.419.1"></span>λόγοις, ἀναγκαῖον μὲν ἦν διὰ μέσων τῶν φρενῶν ἐπὶ τὴν
<span class="lb" data-page="3.419" data-line="2" id="l3.419.2"></span>καρδίαν ἀναφέρεσθαι, καὶ αὖθις ἐντεῦθεν ἐπὶ τὴν τῆς
<span class="lb" data-page="3.419" data-line="3" id="l3.419.3"></span>σφαγῆς καλουμένης ἀνιέναι χώραν, ὥστε καὶ τοῦτο δεδείξεται.
<span class="lb" data-page="3.419" data-line="4" id="l3.419.4"></span>κινουμένης δὲ διὰ παντὸς τῆς τε καρδίας αὐτῆς, καὶ
<span class="lb" data-page="3.419" data-line="5" id="l3.419.5"></span>τοῦ πνεύμονος, καὶ τῶν φρενῶν, καὶ ὅλου τοῦ θώρακος,
<span class="lb" data-page="3.419" data-line="6" id="l3.419.6"></span>οὐκ ἦν ἀσφαλὴς ἡ διὰ μέσης αὐτοῦ τῆς εὐρυχωρίας ὁδὸς,
<span class="lb" data-page="3.419" data-line="7" id="l3.419.7"></span>εἰ μή τινας ἔξωθεν ἡ φύσις ἐπικουρίας ἐτεχνήσατο, δι’ ἃς
<span class="lb" data-page="3.419" data-line="8" id="l3.419.8"></span>καίτοι σειομένη διὰ παντὸς ἡ κοίλη φλὲψ καὶ οἷον κρεμαμένη
<span class="lb" data-page="3.419" data-line="9" id="l3.419.9"></span>πρός τε ταῦτ’ ἀντέχει, καὶ εἰ καταπίπτοι ποτὲ ἐπὶ
<span class="lb" data-page="3.419" data-line="10" id="l3.419.10"></span>τὴν ῥάχιν ἤ τὰ στέρνα σφοδρῶς τὸ ζῶον, ἢ πρός τινος
<span class="lb" data-page="3.419" data-line="11" id="l3.419.11"></span>τῶν ἔξωθεν πληττομένη, σώα τε καὶ ὑγιὴς, οὐδὲν ἐκ τοῦ
<span class="lb" data-page="3.419" data-line="12" id="l3.419.12"></span>λεπτὸν ἕνα σχεῖν χιτῶνα τῆς πολλαπλασίου τὸ πάχος ἀρτηρίας,
<span class="lb" data-page="3.419" data-line="13" id="l3.419.13"></span>εἰς ἀσφάλειαν ἀπολειπομένη. τίνες οὖν αἱ μηχαναὶ
<span class="lb" data-page="3.419" data-line="14" id="l3.419.14"></span>τῆς δυσπαθείας αὐτῇ πρὸς τῆς φύσεως ἐξεύρηνται, ἤδη
<span class="lb" data-page="3.419" data-line="15" id="l3.419.15"></span>λεκτέον. αἱ μὲν κοιναὶ πάντων αὐτῆς οὐ μόνον τῶν μερῶν,
<span class="lb" data-page="3.419" data-line="16" id="l3.419.16"></span>ἀλλὰ καὶ τῶν ἐκφύσεων, οἱ προειρημένοι χιτῶνες ὑπάρχουσι,
<span class="lb" data-page="3.419" data-line="17" id="l3.419.17"></span>συναποφυόμενοι μὲν ἁπάσαις αὐταῖς <span class="milestone ed2page" data-n="4.420" data-unit="ed2page" id="ed2page.4.420"></span>ἕνεκα τοῦ συνδεῖν
<span class="lb" data-page="3.419" data-line="18" id="l3.419.18"></span>τε ἅμα τοῖς τε παρακειμένοις ἑκάστοτε μορίοις καὶ τὸν
<span class="pb" data-page="3.420" id="p3.420"></span>
<span class="lb" data-page="3.420" data-line="1" id="l3.420.1"></span>ὅλον ὄγκον τοῦ χιτῶνος ἐργάζεσθαι ῥωμαλεώτερον, αὐτὴν
<span class="lb" data-page="3.420" data-line="2" id="l3.420.2"></span>δὲ τὴν κοίλην ἀναφέροντες ἀπὸ τῶν φρενῶν ἄχρι καὶ τῆς
<span class="lb" data-page="3.420" data-line="3" id="l3.420.3"></span>σφαγῆς. ἡ δὲ καθ’ ἕκαστον αὐτῆς μέρος ἐπικουρία τριχῇ
<span class="lb" data-page="3.420" data-line="4" id="l3.420.4"></span>νενέμηται, κατὰ μὲν τὰ μέσα τοῦ θώρακος οἷον χεῖρά τινα
<span class="lb" data-page="3.420" data-line="5" id="l3.420.5"></span>τῆς καρδίας ὀρεγούσης αὐτῇ νευρώδη τε καὶ ἰσχυρὰν ἀπόφυσιν,
<span class="lb" data-page="3.420" data-line="6" id="l3.420.6"></span>ἐν δὲ τοῖς κατωτέρω μέρεσι τὸν πέμπτον λοβὸν τοῦ
<span class="lb" data-page="3.420" data-line="7" id="l3.420.7"></span>πνεύμονος ὑποτεταμένον ἐχούσης, ἐν δὲ τοῖς ἄνω μέγιστόν
<span class="lb" data-page="3.420" data-line="8" id="l3.420.8"></span>τε καὶ μαλακώτατον ἀδένα τὸν καλούμενον θύμον. ἀλλ’ ἡ
<span class="lb" data-page="3.420" data-line="9" id="l3.420.9"></span>μὲν τῆς καρδίας ἀπόφυσις οὐκ εἰς τοῦτο μόνον, ἀλλὰ καὶ
<span class="lb" data-page="3.420" data-line="10" id="l3.420.10"></span>πρὸς ἄλλο τι μεγάλως χρήσιμον αὐτῇ τῇ καρδίᾳ γέγονεν,
<span class="lb" data-page="3.420" data-line="11" id="l3.420.11"></span>ὃ προϊόντος ἐξηγήσομαι τοῦ λόγου. τὸν δὲ πέμπτον λοβὸν,
<span class="lb" data-page="3.420" data-line="12" id="l3.420.12"></span>ὥσπερ οὖν καὶ τὸν θύμον, ἕνεκα τῆς μεγάλης φλεβὸς ἡ
<span class="lb" data-page="3.420" data-line="13" id="l3.420.13"></span>φύσις ἐδημιούργησε. καί σε θαυμάσειν οἶμαι μᾶλλον, οὐκ
<span class="lb" data-page="3.420" data-line="14" id="l3.420.14"></span>εἰ τῷ λόγῳ τὸ πᾶν ἐπιτρέποις, ἀλλ’ εἰ βουληθείης διελὼν
<span class="lb" data-page="3.420" data-line="15" id="l3.420.15"></span>ζῶον ὁτιοῦν αὐτόπτης γενέσθαι τοῦ θαύματος. οὐ μόνον
<span class="lb" data-page="3.420" data-line="16" id="l3.420.16"></span>γὰρ ὑποβεβλημένον ὄψει τῇ φλεβὶ τὸν λοβὸν, ἀλλὰ καὶ
<span class="lb" data-page="3.420" data-line="17" id="l3.420.17"></span>κοῖλον ἀτρέμα γιγνόμενον, ὡς μὴ σφαλερὰν εἶναι τὴν ἐπίβασιν
<span class="lb" data-page="3.420" data-line="18" id="l3.420.18"></span>αὐτῆς. οὐ μὴν οὐδ’ ἀγγείοις διαπέπλεκται μεγάλοις
<span class="pb" data-page="3.421" id="p3.421"></span>
<span class="lb" data-page="3.421" data-line="1" id="l3.421.1"></span>ἢ πολλοῖς ὁ λοβὸς οὗτος, ἀλλ’ ἔστιν αὐτοῦ τὸ πλεῖστον
<span class="lb" data-page="3.421" data-line="2" id="l3.421.2"></span>μέρος τῆς οὐσίας ἡ τοῦ πνεύμονος σὰρξ, ἣν ἔνιοι καλοῦσι
<span class="lb" data-page="3.421" data-line="3" id="l3.421.3"></span>παρέγχυμα, σαφῶς κᾀν τούτῳ τῆς φύσεως ἐνδεικνυμένης,
<span class="lb" data-page="3.421" data-line="4" id="l3.421.4"></span>ὡς οὐκ ἀναπνευστικὸν ὄργανον, ἀλλ’ ὡς ὑποστόρεσμά τι
<span class="lb" data-page="3.421" data-line="5" id="l3.421.5"></span>μαλθακὸν τῇ κοίλῃ φλεβὶ τὸν λοβὸν τοῦτον ἐδημιούργησε·
<span class="lb" data-page="3.421" data-line="6" id="l3.421.6"></span>πρέπειν γὰρ οἶμαι τῷ μὲν ἀναπνευστικῷ, πολλὰς καὶ μεγάλας
<span class="lb" data-page="3.421" data-line="7" id="l3.421.7"></span>ὑποδοχὰς ἔχειν πνεύματος, τῷ δ’ ὀχήσειν ἀλύπως τε
<span class="lb" data-page="3.421" data-line="8" id="l3.421.8"></span>καὶ ἀσφαλῶς μέλλοντι τὸ ἐπικείμενον ὄργανον, ἥκιστα μετέχειν
<span class="lb" data-page="3.421" data-line="9" id="l3.421.9"></span>τοῦ διαστέλλεσθαί τε καὶ ὅλως τοῦ κινεῖσθαι σφοδρῶς.
<span class="lb" data-page="3.421" data-line="10" id="l3.421.10"></span>ἡ μὲν γὰρ τῶν ἀναπνευστικῶν ὀργάνων χρεία διὰ
<span class="lb" data-page="3.421" data-line="11" id="l3.421.11"></span>κινήσεως, ἡ δὲ τῶν ὑποστορεσμάτων δι’ ἡσυχίας ὀρθῶς
<span class="lb" data-page="3.421" data-line="12" id="l3.421.12"></span>ἂν γίγνοιτο. καὶ τοίνυν κᾀκ τοῦ δύο μὲν ἐν τοῖς ἀριστεροῖς
<span class="lb" data-page="3.421" data-line="13" id="l3.421.13"></span>μέρεσι τοῦ. θώρακος ποιήσασθαι τοὺς λοβοὺς, τρεῖς δ’ ἐν
<span class="lb" data-page="3.421" data-line="14" id="l3.421.14"></span>τοῖς δεξιοῖς, ἱκανῶς ἡ φύσις ἐνδείκνυται τὴν χρείαν αὐτοῦ.
<span class="lb" data-page="3.421" data-line="15" id="l3.421.15"></span>τῆς γὰρ κοίλης φλεβὸς ἐκ μὲν τῶν δεξιῶν μερῶν τοῦ ζώου
<span class="lb" data-page="3.421" data-line="16" id="l3.421.16"></span>τῶν κατὰ τὸ ἧπαρ ὁρμωμένης, πρὸς δὲ τὴν δεξιὰν κοιλίαν
<span class="lb" data-page="3.421" data-line="17" id="l3.421.17"></span>τῆς καρδίας ἀναφερομένης, καὶ διὰ τοῦτ’ ἐν τοῖς δεξιοῖς
<span class="lb" data-page="3.421" data-line="18" id="l3.421.18"></span>τὴν θέσιν ἐχούσης, ἀναγκαῖον ἦν τὸν ἕνεκα ταύτης δημιουργηθέντα
<span class="pb" data-page="3.422" id="p3.422"></span>
<span class="lb" data-page="3.422" data-line="1" id="l3.422.1"></span>λοβὸν ἐν τοῖς δεξιοῖς τοῦ θώρακος τετάχθαι.
<span class="lb" data-page="3.422" data-line="2" id="l3.422.2"></span>καί σοι καὶ τοῦτο τῆς δικαίας φύσεως ἔργον (αἰσθήσει μὲν
<span class="lb" data-page="3.422" data-line="3" id="l3.422.3"></span>ἴσως ψιλῇ χωρὶς νοῦ φαντασθησόμενον ἄδικον, ἀληθείᾳ· δ’,
<span class="lb" data-page="3.422" data-line="4" id="l3.422.4"></span>εἴ πέρ τι καὶ ἄλλο, δικαιότατον ὑπάρχον) ὑμνεῖσθαι προσήκει,
<span class="lb" data-page="3.422" data-line="5" id="l3.422.5"></span>τὸ κατὰ δύναμιν, οὐ τὸ κατὰ φαντασίαν ἐκλεξαμένης
<span class="lb" data-page="3.422" data-line="6" id="l3.422.6"></span>ἴσον, ὅπερ ἦν ἀληθοῦς τε καὶ θείας ἔργον δικαιοσύνης.
<span class="lb" data-page="3.422" data-line="7" id="l3.422.7"></span>ἔνθα μὲν γὰρ ἑκατέρου τῶν ὀργάνων ὁμότιμος ἡ τῆς ἐνεργείας
<span class="lb" data-page="3.422" data-line="8" id="l3.422.8"></span>ὑπάρχει χρεία, καθάπερ ὀφθαλμοῖς καὶ ὠσὶ καὶ
<span class="lb" data-page="3.422" data-line="9" id="l3.422.9"></span>χερσὶ καὶ ποσὶν, ἐνταῦθ’ ἀκριβῶς ἴσα τὰ δεξιὰ τοῖς ἀριστεροῖς
<span class="lb" data-page="3.422" data-line="10" id="l3.422.10"></span>ἐποίησεν. ἔνθα δὲ κατὰ τι πλεονεκτεῖ θάτερον διά
<span class="lb" data-page="3.422" data-line="11" id="l3.422.11"></span>τινα χρείαν ἐξαίρετον, ἐνταῦθα καὶ μόριόν τι περιττότερον
<span class="lb" data-page="3.422" data-line="12" id="l3.422.12"></span>ἐδημιούργησεν, ὡς ἐπί τε τῶν ὀργάνων τῆς τροφῆς ἐπεδείξαμεν
<span class="lb" data-page="3.422" data-line="13" id="l3.422.13"></span>ἐν τῷ πρὸ τούτου λόγῳ, καὶ νῦν οὐδὲν ἧττον φαίνεται
<span class="lb" data-page="3.422" data-line="14" id="l3.422.14"></span>τὰ κατὰ τὸν πέμπτον λοβὸν τοῦ πνεύμονος <span class="milestone ed1page" data-n="1.430" data-unit="ed1page" id="ed1page.1.430"></span>ἔχειν,
<span class="lb" data-page="3.422" data-line="15" id="l3.422.15"></span>ὃν ἕνεκα τῆς κοίλης φλεβὸς ἡ φύσις ἐργασαμένη, καὶ μέγεθος
<span class="lb" data-page="3.422" data-line="16" id="l3.422.16"></span>αὐτοῦ, καὶ πλοκὴν, καὶ θέσιν, καὶ σχῆμα, καὶ
<span class="lb" data-page="3.422" data-line="17" id="l3.422.17"></span>τἄλλα πάντα, πρὸς τὴν χρείαν ἀποβλέπουσα, διεκόσμησεν.
<span class="pb" data-page="3.423" id="p3.423"></span>
<span class="lb" data-page="3.423" data-line="1" id="l3.423.1"></span>οὐδ’ ἐστὶν εὑρεῖν οὐδὲν ζῶον, ὅτῳ μὴ πλεονεκτεῖ μονάδι
<span class="lb" data-page="3.423" data-line="2" id="l3.423.2"></span>μιᾷ τῶν ἐν τοῖς δεξιοῖς τοῦ πνεύμονος λοβῶν ὁ ἀριθμὸς
<span class="lb" data-page="3.423" data-line="3" id="l3.423.3"></span>παρὰ τοὺς ἐν τοῖς ἀριστεροῖς. καίτοι γε οὐ πάντα τὰ ζῶα
<span class="lb" data-page="3.423" data-line="4" id="l3.423.4"></span>δύο λοβοὺς καθ’ ἑκάτερον ἔχει τὸ μόριον, ὥσπερ ὁ ἄνθρωπος,
<span class="lb" data-page="3.423" data-line="5" id="l3.423.5"></span><span class="milestone ed2page" data-n="4.421" data-unit="ed2page" id="ed2page.4.421"></span>ἀλλ’ ἔστιν οἷς καὶ πλείους εἰσίν. ἅπασιν
<span class="lb" data-page="3.423" data-line="6" id="l3.423.6"></span>οὖν εἷς τις ἐξαίρετος ὑποβέβληται τῇ κοίλῃ φλεβί. περὶ
<span class="lb" data-page="3.423" data-line="7" id="l3.423.7"></span>μὲν δὴ τοῦ καθ’ ἕκαστον τῶν ἄλλων ζώων ἀριθμοῦ τῶν λοβῶν
<span class="lb" data-page="3.423" data-line="8" id="l3.423.8"></span>οὐ πρόκειται λέγειν· οὐδὲ γὰρ οὐδ’ ἄλλου τινὸς αὐτῶν
<span class="lb" data-page="3.423" data-line="9" id="l3.423.9"></span>ὀργάνου τῆς κατασκευῆς ὁ λόγος ἐφήψατο, πλὴν εἴπου κατ’
<span class="lb" data-page="3.423" data-line="10" id="l3.423.10"></span>ἀνάγκην τινὰ τῆς εἰς ἄνθρωπον ἐξηγήσεως ἀφορμὰς ποριζόμενος.
<span class="lb" data-page="3.423" data-line="11" id="l3.423.11"></span>εἰ δὲ μὴ φθάσαιμεν ἀποθανεῖν, ἐξηγησόμεθά ποτε
<span class="lb" data-page="3.423" data-line="12" id="l3.423.12"></span>καὶ τὴν ἐκείνων κατασκευὴν, ἐπὶ λεπτὸν οὕτω κατατέμνοντες,
<span class="lb" data-page="3.423" data-line="13" id="l3.423.13"></span>ὥσπερ καὶ τὴν ἀνθρώπων. νυνὶ δὲ ἀγαπῴημεν, εἰ εἰς
<span class="lb" data-page="3.423" data-line="14" id="l3.423.14"></span>τῆς παρούσης διεξόδου τὸ τέλος ἐφικώμεθα, πλέον ἔτι τὸ
<span class="lb" data-page="3.423" data-line="15" id="l3.423.15"></span>λειπόμενον ἐχούσης τῶν ἤδη διηνυσμένων. ὅθεν ἀρκείτω γε
<span class="lb" data-page="3.423" data-line="16" id="l3.423.16"></span>τοσοῦτον εἰπόντας ἀπαλλάττεσθαι πρὸς ἕτερα, διότι τοῦ
<span class="lb" data-page="3.423" data-line="17" id="l3.423.17"></span>θώρακος ἐν τῷ διαστέλλεσθαι τὸ μὲν ἄλλο πᾶν κύτος ὁ
<span class="lb" data-page="3.423" data-line="18" id="l3.423.18"></span>ἄνωθεν ἐκπληροῖ λοβός· ὅσον δὲ αὐτοῦ μέρος αἱ νόθαι ﻿
<span class="pb" data-page="3.424" id="p3.424"></span>
<span class="lb" data-page="3.424" data-line="1" id="l3.424.1"></span>πλευραὶ λοξὸν καὶ στενὸν ἀποτέμνονται κάτω, τοῦτο ἄλλος
<span class="lb" data-page="3.424" data-line="2" id="l3.424.2"></span>προμήκης καταλαμβάνει. καὶ οὕτω δύο μὲν καθ’ ἑκάτερον
<span class="lb" data-page="3.424" data-line="3" id="l3.424.3"></span>μέρος οἱ μεγάλοι λοβοὶ γίγνονται· πέμπτος δ’ ὁ μικρὸς ἐν
<span class="lb" data-page="3.424" data-line="4" id="l3.424.4"></span>τοῖς δεξιοῖς ἕνεκα τῆς κοίλης φλεβὸς, ἀπὸ τοῦ διαφράγματος
<span class="lb" data-page="3.424" data-line="5" id="l3.424.5"></span>ἄχρι τοῦ τῆς καρδίας ὠτὸς ἐκτεταμένος. ἐντεῦθεν δὲ
<span class="lb" data-page="3.424" data-line="6" id="l3.424.6"></span>τὸ μὲν τῆς κοίλης εἰς τὴν καρδίαν αὐτὴν ἐμφύεται· τὸ δὲ
<span class="lb" data-page="3.424" data-line="7" id="l3.424.7"></span>ἕτερον μέρος τὸ μεῖζον ὄρθιον ἐπὶ τὴν σφαγὴν ἀναφέρεται,
<span class="lb" data-page="3.424" data-line="8" id="l3.424.8"></span>μέχρι μέν τινος ὑπὸ τῶν τῆς καρδίας ἀποφύσεων ἀποπεμπόμενον,
<span class="lb" data-page="3.424" data-line="9" id="l3.424.9"></span>ἐφεξῆς δ’ ἐπιβαῖνον τῷ θύμῳ καλουμένῳ. τοῦτον
<span class="lb" data-page="3.424" data-line="10" id="l3.424.10"></span>γὰρ δὴ τὸν ἀδένα μέγιστόν τε ἅμα καὶ μαλθακώτατον
<span class="lb" data-page="3.424" data-line="11" id="l3.424.11"></span>ὑπέτεινεν ἡ φύσις τοῖς ἄνω μέρεσι τοῦ μέσου κατὰ τὸ στῆθος
<span class="lb" data-page="3.424" data-line="12" id="l3.424.12"></span>ὀστοῦ τοῦ στέρνου καλουμένου, ὡς μήτε ψαύειν αὐτὸ
<span class="lb" data-page="3.424" data-line="13" id="l3.424.13"></span>τῆς κοίλης φλεβὸς, καὶ τὰς ἄλλας ἁπάσας ἐκφύσεις αὐτῆς
<span class="lb" data-page="3.424" data-line="14" id="l3.424.14"></span>τὰς ὲν τούτῳ τῷ χωρίῳ γινομένας, παμπόλλας οὔσας, στηρίζεσθαι,
<span class="lb" data-page="3.424" data-line="15" id="l3.424.15"></span>καθ’ ἃ πρῶτον ἐκφύονται. πανταχοῦ γὰρ, ὅπου μετέωρον
<span class="lb" data-page="3.424" data-line="16" id="l3.424.16"></span>ἀγγεῖον ἡ φύσις σχίζει, πάντως ἐνταῦθα μέσον ἀδένα
<span class="lb" data-page="3.424" data-line="17" id="l3.424.17"></span>τὴν σχίσιν πληροῦντα κατατίθησιν. ἔστι δ’ ἐν τούτῳ τῷ
<span class="pb" data-page="3.425" id="p3.425"></span>
<span class="lb" data-page="3.425" data-line="1" id="l3.425.1"></span>τόπῳ φλεβῶν ἀποβλαστήματα μεγίστων εἰς ὠμοπλάτας καὶ
<span class="lb" data-page="3.425" data-line="2" id="l3.425.2"></span>χεῖρας φερομένων, καὶ πρὸ τούτων ἔτι ἄλλων, τῶν μὲν τοῖς
<span class="lb" data-page="3.425" data-line="3" id="l3.425.3"></span>ἄνω μέρεσι τοῦ θώρακος διανενεμημένων, τῶν δὲ εἰς τὰ
<span class="lb" data-page="3.425" data-line="4" id="l3.425.4"></span>πρόσω καὶ κάτω διασπειρομένων, ὧν ἡ μεγίστη μοῖρα κατὰ
<span class="lb" data-page="3.425" data-line="5" id="l3.425.5"></span>τοὺς τιτθοὺς ἐνεχθεῖσα μέχρι τῶν καθ’ ὑπογάστριον ἐκτείνεται
<span class="lb" data-page="3.425" data-line="6" id="l3.425.6"></span>χωρίων. ταύταις πάσαις ταῖς ἀπονεμήσεσι τῶν
<span class="lb" data-page="3.425" data-line="7" id="l3.425.7"></span>φλεβῶν καὶ πρὸ τούτων αὐτῇ τῇ κοίλῃ τὸν προειρημένον
<span class="lb" data-page="3.425" data-line="8" id="l3.425.8"></span>ἀδένα μέγιστον ὄφελος ἡ φύσις ἐτεχνήσατο, διάφραγμά
<span class="lb" data-page="3.425" data-line="9" id="l3.425.9"></span>τε ἅμα τῶν πλησίον ὀστῶν εἵμασι καταθεῖσα τοῖς
<span class="lb" data-page="3.425" data-line="10" id="l3.425.10"></span>ἐν τοῖς πιλητικοῖς κτίσμασιν ὁμοιότατον, ἕδραν τε παρέξοντα
<span class="lb" data-page="3.425" data-line="11" id="l3.425.11"></span>καὶ πολλὴν ἅπασιν αὐτοῖς ἀσφάλειαν ἐκποριοῦντα. τὴν μὲν
<span class="lb" data-page="3.425" data-line="12" id="l3.425.12"></span>δὴ κοίλην φλέβα κατὰ τόνδε τὸν τρόπον ἀπὸ τοῦ διαφράγματος
<span class="lb" data-page="3.425" data-line="13" id="l3.425.13"></span>ἄχρι τοῦ τραχήλου μετὰ πάσης ἀσφαλείας
<span class="lb" data-page="3.425" data-line="14" id="l3.425.14"></span>ἀνήγαγεν.
</p>
          </article>

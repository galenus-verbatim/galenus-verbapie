<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:6.5">
<span class="pb page1" data-page="3.425" id="p3.425"></span>
<span class="milestone ed1page page1" data-n="1.430" data-unit="ed1page" id="ed1page.1.430"></span>
<span class="milestone ed2page page1" data-n="4.421" data-unit="ed2page" id="ed2page.4.421"></span>
            <p>
<span class="lb" data-page="3.425" data-line="15" id="l3.425.15"></span>Ἔμπαλιν δ’ αὐτῇ φερόμενον ἄνωθεν κάτω τὸν
<span class="lb" data-page="3.425" data-line="16" id="l3.425.16"></span>οἰσοφάγον, ὡς ἂν ὁδὸν ὑπάρχοντα τῆς ἐκ τοῦ στόματος εἰς τὴν
<span class="lb" data-page="3.425" data-line="17" id="l3.425.17"></span>γαστέρα καταφερομένης τροφῆς, ἐν ᾧ μάλιστα καταθέσθαι τοῦ
<span class="pb" data-page="3.426" id="p3.426"></span>
<span class="lb" data-page="3.426" data-line="1" id="l3.426.1"></span>θώρακος ἐπιτηδειότατον ἦν, ἐν τούτῳ κατέθετο. καί μοι
<span class="lb" data-page="3.426" data-line="2" id="l3.426.2"></span>καὶ νῦν ἤδη προσέχειν ἀξιῶ τὸν νοῦν ἐπαγγελλομένῳ δείξειν
<span class="lb" data-page="3.426" data-line="3" id="l3.426.3"></span>οὐκ αὐτῷ μόνῳ τῷ στομάχῳ τὴν διὰ τοῦ θώρακος ὁδὸν
<span class="lb" data-page="3.426" data-line="4" id="l3.426.4"></span>ἄριστα παρεσκευασμένην, ἀλλὰ καὶ τοῖς τοῦ πνεύμονος ὀργάνοις
<span class="lb" data-page="3.426" data-line="5" id="l3.426.5"></span>ἀλυπότατον. τόν τε γὰρ πνεύμονα, καὶ τὴν καρδίαν,
<span class="lb" data-page="3.426" data-line="6" id="l3.426.6"></span>καὶ ὅλον τὸν θώρακα, σὺν ταῖς ἀρτηρίαις ἁπάσαις
<span class="lb" data-page="3.426" data-line="7" id="l3.426.7"></span>ταῖς κατ’ αὐτὸν, ἐχρῆν δή που διαστελλόμενά τε καὶ συστελλόμενα
<span class="lb" data-page="3.426" data-line="8" id="l3.426.8"></span><span class="milestone ed2page" data-n="4.422" data-unit="ed2page" id="ed2page.4.422"></span>μηδὲν ἐμποδίζεσθαι πρὸς μηδετέραν τῶν
<span class="lb" data-page="3.426" data-line="9" id="l3.426.9"></span>κινήσεων ὑπὸ μηδενὸς, αὐτόν τε τὸν στόμαχον μὴ διὰ μέσης
<span class="lb" data-page="3.426" data-line="10" id="l3.426.10"></span>εὐρυχωρίας τοῦ θώρακος διεκπίπτειν οἷον κρεμάμενον,
<span class="lb" data-page="3.426" data-line="11" id="l3.426.11"></span>ἀλλ’ ἐπ’ ἀσφαλοῦς τινος ἕδρας ἀναπαύεσθαι. ταῦτ’ οὖν
<span class="lb" data-page="3.426" data-line="12" id="l3.426.12"></span>ἀμφότερα, τά τε τοῖς τοῦ πνεύματος ὀργάνοις ἀλυπότατα
<span class="lb" data-page="3.426" data-line="13" id="l3.426.13"></span>καὶ τὰ τῷ στομάχῳ λυσιτελέστατα, διὰ τῆς ἐπικαίρου θέσεως
<span class="lb" data-page="3.426" data-line="14" id="l3.426.14"></span>αὐτοῦ θαυμαστῶς ἡ φύσις ἐξεπορίσατο. κατὰ γὰρ τῶν
<span class="lb" data-page="3.426" data-line="15" id="l3.426.15"></span>τῆς ῥάχεως σπονδύλων ἐποχούμενος, καὶ συνδεδεμένος τούτοις,
<span class="lb" data-page="3.426" data-line="16" id="l3.426.16"></span>καὶ τούτῳ τῷ τρόπῳ διερχόμενος ὅλον τὸν θώρακα,
<span class="lb" data-page="3.426" data-line="17" id="l3.426.17"></span>σὺν τῷ τῆς θέσεως ἑδραίῳ τε καὶ πανταχόθεν ἀσφαλεῖ
<span class="lb" data-page="3.426" data-line="18" id="l3.426.18"></span>καὶ τὸ μηδὲν ἐνοχλεῖν μήτε τῇ καρδίᾳ μήτε τῷ πνεύμονι
<span class="pb" data-page="3.427" id="p3.427"></span>
<span class="lb" data-page="3.427" data-line="1" id="l3.427.1"></span>μήτ’ ἄλλῳ τινὶ τῶν κατὰ τὸν θώρακα μορίων ἐπεκτήσατο.
<span class="lb" data-page="3.427" data-line="2" id="l3.427.2"></span>καὶ γάρ τοι καὶ τὸ σκολιὸν αὐτῆς τῆς θέσεως ἔτι μᾶλλόν
<span class="lb" data-page="3.427" data-line="3" id="l3.427.3"></span>σε διδάξει, πρὸς δύο ταῦτα ἀποβλέπουσαν τὴν φύσιν, ὡς
<span class="lb" data-page="3.427" data-line="4" id="l3.427.4"></span>μήτ’ ἐνοχλοίη τι τοῖς τοῦ πνεύματος ὀργάνοις, μήτ’ αὐτός
<span class="lb" data-page="3.427" data-line="5" id="l3.427.5"></span>τι βλάπτοιτο, τὴν ὁδὸν ταύτην αὐτῷ τεμέσθαι. κατὰ μὲν
<span class="lb" data-page="3.427" data-line="6" id="l3.427.6"></span>γὰρ τῆς μέσης χώρας τῶν πρώτων τοῦ νώτου τεττάρων
<span class="lb" data-page="3.427" data-line="7" id="l3.427.7"></span>σπονδύλων ἀκριβῶς ἐκτέταται μηδαμόσε παρατρεπόμενος,
<span class="lb" data-page="3.427" data-line="8" id="l3.427.8"></span>ὡς ἂν πρὸς τῷ μηδὲν μέλλειν στενοχωρεῖν τῶν κατὰ τὸν
<span class="lb" data-page="3.427" data-line="9" id="l3.427.9"></span>θώρακα καὶ τὴν ἕδραν ἀσφαλῆ διὰ τῆς τοιαύτης θέσεως
<span class="lb" data-page="3.427" data-line="10" id="l3.427.10"></span>ἕξων μάλιστα καὶ πρὸς μηδενὸς τῶν ἔξωθεν ἑτοίμως ἀδικηθησόμενος.
<span class="lb" data-page="3.427" data-line="11" id="l3.427.11"></span>ὄπισθεν μὲν γὰρ αὐτοῦ προκειμένων ἅμα
<span class="lb" data-page="3.427" data-line="12" id="l3.427.12"></span>τοῖς σπονδύλοις τῶν κατὰ τὴν ῥάχιν ἀποφύσεων, ἃς ἀκάνθας
<span class="lb" data-page="3.427" data-line="13" id="l3.427.13"></span>ὀνομάζουσιν, ἔμπροσθεν δὲ τοῦ στέρνου καὶ παντὸς
<span class="lb" data-page="3.427" data-line="14" id="l3.427.14"></span>τοῦ κατὰ τὸν θώρακα κύτους, εὔδηλον ὡς οὐδὲν τῶν ἔξωθεν
<span class="lb" data-page="3.427" data-line="15" id="l3.427.15"></span>ἐμπεσόν ποτ’ αὐτῷ καὶ τρῶσαι καὶ θλάσαι δυνήσεται,
<span class="lb" data-page="3.427" data-line="16" id="l3.427.16"></span>τοσούτοις τε καὶ οὕτως ἰσχυροῖς προβλήμασι πανταχόθεν
<span class="lb" data-page="3.427" data-line="17" id="l3.427.17"></span>ὀχυρωθέντι. κατὰ δὲ τὸν πέμπτον σπόνδυλον ἐκτρέπεται
<span class="pb" data-page="3.428" id="p3.428"></span>
<span class="lb" data-page="3.428" data-line="1" id="l3.428.1"></span>μὲν τῆς κατ’ εὐθὺ κάτω φορᾶς εἰς τὰ δεξιὰ μέρη μεθιστάμενον,
<span class="lb" data-page="3.428" data-line="2" id="l3.428.2"></span>ἑτέρῳ δὲ ὀργάνῳ κυριωτέρῳ παραχωρεῖ τῆς βελτίονος
<span class="lb" data-page="3.428" data-line="3" id="l3.428.3"></span>ἕδρας, τῇ μεγίστῃ πασῶν ἀρτηρίᾳ. ταύτην γὰρ ἐκ μὲν τῆς
<span class="lb" data-page="3.428" data-line="4" id="l3.428.4"></span>ἀριστερᾶς κοιλίας τῆς καρδίας ἐκφυομένην, εἰς ἅπαν δὲ τὸ σῶμα
<span class="lb" data-page="3.428" data-line="5" id="l3.428.5"></span>τοῦ ζώου διανεμομένην, δίκαιον ἦν δήπου, πρῶτα μὲν δίχα
<span class="lb" data-page="3.428" data-line="6" id="l3.428.6"></span>σχισθῆναι τμήμασιν ἀνίσοις, καὶ μεῖζον αὐτῶν γενέσθαι πολλῷ
<span class="lb" data-page="3.428" data-line="7" id="l3.428.7"></span>τὸ κάτω φερόμενον, ὅτι καὶ τοῦ ζώου παντὸς τὰ κάτω τῆς καρδίας
<span class="lb" data-page="3.428" data-line="8" id="l3.428.8"></span>μόρια πολλῷ πλείω τε καὶ μείζω τῶν ἄνω, κατά τε τῆς
<span class="lb" data-page="3.428" data-line="9" id="l3.428.9"></span>ἀρίστης χώρας ἐπιβῆναι τῶν σπονδύλων, ἥτις ἦν ἡ μέση.
</p>
          </article>

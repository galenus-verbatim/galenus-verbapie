<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:6.8">
<span class="pb page1" data-page="3.437" id="p3.437"></span>
<span class="milestone ed1page page1" data-n="1.432" data-unit="ed1page" id="ed1page.1.432"></span>
<span class="milestone ed2page page1" data-n="4.425" data-unit="ed2page" id="ed2page.4.425"></span>
            <p>
<span class="lb" data-page="3.437" data-line="10" id="l3.437.10"></span>Τὰ μὲν δὴ περὶ τοῦ σχήματος αὐτῆς καὶ
<span class="lb" data-page="3.437" data-line="11" id="l3.437.11"></span>τῶν μορίων ἑκάστου τῆς θέσεως ᾧδ’ ἔχει· τὰ δὲ περὶ τῆς
<span class="lb" data-page="3.437" data-line="12" id="l3.437.12"></span>ὅλης οὐσίας ἐφεξῆς δίειμι. σάρξ ἐστιν ἡ καρδία σκληρὰ
<span class="lb" data-page="3.437" data-line="13" id="l3.437.13"></span>καὶ δυσπαθὴς, ἐξ ἰνῶν πολυειδῶν συγκειμένη, καὶ κατ’ ἄμφω
<span class="lb" data-page="3.437" data-line="14" id="l3.437.14"></span>ταῦτα, κᾂν εἰ παραπλήσιος εἶναι δοκοίη τοῖς μυσὶν, ἐναργῶς
<span class="lb" data-page="3.437" data-line="15" id="l3.437.15"></span>αὐτῶν διαφέρει. τοῖς μὲν γὰρ μονοειδής ἐστιν ἡ τῶν
<span class="lb" data-page="3.437" data-line="16" id="l3.437.16"></span>ἰνῶν φύσις· ἢ γὰρ εὐθείας μόνον ἔχουσι κατὰ τὸ μῆκος
<span class="lb" data-page="3.437" data-line="17" id="l3.437.17"></span>ἑαυτῶν, ἢ ἐγκαρσίας κατὰ τὸ πλάτος, ἅμα δὲ ἑκατέρας
<span class="pb" data-page="3.438" id="p3.438"></span>
<span class="lb" data-page="3.438" data-line="1" id="l3.438.1"></span>οὐδείς· ἡ καρδία δὲ καὶ ταύτας ἀμφοτέρας ἔχει, καὶ τρίτας
<span class="lb" data-page="3.438" data-line="2" id="l3.438.2"></span>ἐπ’ αὐταῖς τὰς λοξάς. ἀλλὰ καὶ σκληρότητι καὶ τόνῳ καὶ
<span class="lb" data-page="3.438" data-line="3" id="l3.438.3"></span>τῇ ξυμπάσῃ ῥώμῃ τε καὶ δυσπαθείᾳ πολὺ δή τι παραλλάττουσιν
<span class="lb" data-page="3.438" data-line="4" id="l3.438.4"></span>αἱ τῆς καρδίας ἶνες ἁπασῶν τῶν ἄλλων. οὐδενὸς
<span class="lb" data-page="3.438" data-line="5" id="l3.438.5"></span>γὰρ οὕτως ὀργάνου συνεχὲς ἢ σφοδρόν ἐστι τὸ ἔργον, ὡς
<span class="lb" data-page="3.438" data-line="6" id="l3.438.6"></span>τῆς καρδίας· ὅθεν εὐλόγως εἰς ῥώμην θ’ ἅμα καὶ δυσπάθειαν
<span class="lb" data-page="3.438" data-line="7" id="l3.438.7"></span>ἡ τοῦ σώματος αὐτῆς οὐσία παρεσκευάσθη. τὸ δὲ
<span class="lb" data-page="3.438" data-line="8" id="l3.438.8"></span>πολυειδὲς τῶν ἰνῶν, ὃ μηδενὶ μὲν ὑπάρχει μυῒ, πολλοῖς δ’
<span class="lb" data-page="3.438" data-line="9" id="l3.438.9"></span>ἄλλοις ὀργάνοις, οἷον μήτραις καὶ κύστεσι καὶ γαστρὶ,
<span class="lb" data-page="3.438" data-line="10" id="l3.438.10"></span>ποικίλαις κινήσεσιν ὁ πρόσθεν λόγος ἔδειξε παρασκευάζουσαν
<span class="lb" data-page="3.438" data-line="11" id="l3.438.11"></span>τὴν φύσιν. ἕκαστος μὲν οὖν τῶν μυῶν ἁπλῆν καὶ
<span class="lb" data-page="3.438" data-line="12" id="l3.438.12"></span>μίαν ἔχει τὴν κίνησιν, ὡς καὶ τοῦτ’ ἐν ἑτέροις ἀποδέδεικται·
<span class="lb" data-page="3.438" data-line="13" id="l3.438.13"></span>γαστὴρ δὲ καὶ αἱ μῆτραι καὶ κύστεις ἑκάτεραι ἕλκουσί τε
<span class="lb" data-page="3.438" data-line="14" id="l3.438.14"></span>καὶ κατέχουσι καὶ ἐκκρίνουσιν, ὥσπερ ἡ καρδία, καὶ διὰ
<span class="lb" data-page="3.438" data-line="15" id="l3.438.15"></span>τοῦτο πολυειδεῖς ἐν ἑκάστῳ τούτων αἱ ἶνές εἰσιν, ὡς ἐδείκνυτο,
<span class="lb" data-page="3.438" data-line="16" id="l3.438.16"></span>ταῖς μὲν εὐθείαις αὐτῶν <span class="milestone ed2page" data-n="4.426" data-unit="ed2page" id="ed2page.4.426"></span>ἵνα εἰς αὑτὰς
<span class="lb" data-page="3.438" data-line="17" id="l3.438.17"></span>συνιούσαις ἕλκοιτό τι, ταῖς δ’ ἐγκαρσίαις ἐκκρίνοιτο, πάσαις ﻿
<span class="pb" data-page="3.439" id="p3.439"></span>
<span class="lb" data-page="3.439" data-line="1" id="l3.439.1"></span>δ’ ἅμα περιστελλομέναις τοῖς ἐνυπάρχουσι κατέχοιτο. καί
<span class="lb" data-page="3.439" data-line="2" id="l3.439.2"></span>σοι θεάσασθαι τὴν τοιαύτην αὐτῶν κίνησιν ἐπὶ τῆς καρδίας
<span class="lb" data-page="3.439" data-line="3" id="l3.439.3"></span>ἐστὶν ἐν διτταῖς καταστάσεσιν, ἢ ἐξῃρημένην ἄρτι τοῦ ζώου
<span class="lb" data-page="3.439" data-line="4" id="l3.439.4"></span>καὶ σφύζουσαν ἔτι κατασκεψαμένῳ, ἢ τὸ προκείμενον αὐτῆς
<span class="lb" data-page="3.439" data-line="5" id="l3.439.5"></span>ὀστοῦν τὸ στέρνον ὀνομαζόμενον ἐκκόψαντι καθ’ ὃν εἴρηται
<span class="lb" data-page="3.439" data-line="6" id="l3.439.6"></span>τρόπον ἐν ταῖς ἀνατομικαῖς ἐγχειρήσεσιν. ὅταν μὲν γὰρ,
<span class="lb" data-page="3.439" data-line="7" id="l3.439.7"></span>εἰς αὑτὰς συνιουσῶν τῶν κατὰ τὸ μῆκος ἐκτεταμένων ἰνῶν,
<span class="lb" data-page="3.439" data-line="8" id="l3.439.8"></span>τῶν δ’ ἄλλων ἁπασῶν χαλωμένων τε καὶ διϊσταμένων, ἔλαττον
<span class="lb" data-page="3.439" data-line="9" id="l3.439.9"></span>μὲν γένηται τὸ μῆκος, αὐξηθῇ δὲ τὸ σύμπαν αὐτῆς
<span class="lb" data-page="3.439" data-line="10" id="l3.439.10"></span>εὖρος, ἐν τούτῳ μὲν διαστελλομένην ὄψει τὴν ὅλην καρδίαν,
<span class="lb" data-page="3.439" data-line="11" id="l3.439.11"></span>ἔμπαλιν δὲ χαλωμένων μὲν τῶν κατὰ τὸ μῆκος, εἰς
<span class="lb" data-page="3.439" data-line="12" id="l3.439.12"></span>αὑτὰς δὲ συνιουσῶν τῶν κατὰ τὸ πλάτος, ἐν τούτῳ πάλιν
<span class="lb" data-page="3.439" data-line="13" id="l3.439.13"></span>συστελλομένην. ἐν δὲ τῷ μεταξὺ χρόνῳ τῶν κινήσεων ἡσυχία
<span class="lb" data-page="3.439" data-line="14" id="l3.439.14"></span>τις γίνεται βραχεῖα, περιεσταλμένης μὲν ἀκριβῶς τῆς
<span class="lb" data-page="3.439" data-line="15" id="l3.439.15"></span>καρδίας τοῖς ἐνυπάρχουσιν, ἁπασῶν δὲ τῶν ἰνῶν ἐνεργουσῶν
<span class="lb" data-page="3.439" data-line="16" id="l3.439.16"></span>τηνικαῦτα, καὶ μάλιστα τῶν λοξῶν. μέγιστον δέ τι συνεπιλαμβάνουσι,
<span class="lb" data-page="3.439" data-line="17" id="l3.439.17"></span>μάλιστα δὲ τὸ πλεῖστον αὐτοὶ διαπράττονται
<span class="pb" data-page="3.440" id="p3.440"></span>
<span class="lb" data-page="3.440" data-line="1" id="l3.440.1"></span>τῆς συστολῆς οἱ ἔνδον ἐν αὐταῖς ταῖς κοιλίαις τῆς καρδίας
<span class="lb" data-page="3.440" data-line="2" id="l3.440.2"></span>σύνδεσμοι διατεταμένοι, ῥώμης μὲν ἐπὶ πλεῖστον ἥκοντες,
<span class="lb" data-page="3.440" data-line="3" id="l3.440.3"></span>ἱκανοὶ δ’ ὄντες, ὁπότε συνιζάνοιεν, ἔσω συνεπισπᾶσθαι τῆς
<span class="lb" data-page="3.440" data-line="4" id="l3.440.4"></span>καρδίας τοὺς χιτῶνας. ἔστι γὰρ δή τι μέσον ἀμφοτέρων αὐτῆς
<span class="lb" data-page="3.440" data-line="5" id="l3.440.5"></span>τῶν κοιλιῶν οἷον διάφραγμα, πρὸς ὃ περαίνουσιν οἱ
<span class="lb" data-page="3.440" data-line="6" id="l3.440.6"></span>διατεταμένοι σύνδεσμοι, συνάπτοντες αὐτὸ τοῖς σκέπουσιν
<span class="lb" data-page="3.440" data-line="7" id="l3.440.7"></span>ἔξωθεν ἑκατέρας τῆς κοιλίας σώμασιν, ἃ δὴ χιτῶνας αὐτῆς
<span class="lb" data-page="3.440" data-line="8" id="l3.440.8"></span>ὀνομάζουσιν. ὅταν μὲν οὖν ἐγγὺς ἥκωσιν οἱ χιτῶνες οὗτοι
<span class="lb" data-page="3.440" data-line="9" id="l3.440.9"></span>τοῦ διαφράγματος, ἐκτείνεται μὲν τηνικαῦτα τὸ μῆκος τῆς
<span class="lb" data-page="3.440" data-line="10" id="l3.440.10"></span>καρδίας, συνιζάνει δὲ εἰς ἑαυτὸ τὸ πλάτος· ὅταν δ’ ἐπὶ
<span class="lb" data-page="3.440" data-line="11" id="l3.440.11"></span>πλεῖστον ἀφιστῶνται, τὸ μὲν εὖρος αὐξάνεται, τὸ δὲ μῆκος
<span class="lb" data-page="3.440" data-line="12" id="l3.440.12"></span>ἔλαττον γίγνεται. καὶ μὴν εἴπερ οὐδέν ἐστιν ἄλλο τὸ διαστέλλεσθαι
<span class="lb" data-page="3.440" data-line="13" id="l3.440.13"></span>καὶ συστέλλεσθαι τὴν καρδίαν, ἢ τὸ μὲν τῶν
<span class="lb" data-page="3.440" data-line="14" id="l3.440.14"></span>κοιλιῶν αὐτῆς εὖρος ἐπὶ πλεῖστον διΐστασθαί τε καὶ συμπίπτειν,
<span class="lb" data-page="3.440" data-line="15" id="l3.440.15"></span>εἴη ἂν ἡμῖν ἐξευρημένον ἑκάτερον αὐτῶν ὅπως
<span class="lb" data-page="3.440" data-line="16" id="l3.440.16"></span>γίγνεται. διὰ ταῦτα μὲν δὴ τούς τε συνδέσμους ἰσχυροὺς ἡ
<span class="lb" data-page="3.440" data-line="17" id="l3.440.17"></span>καρδία κέκτηται καὶ τὸ τῶν ἰνῶν εἶδος ἁπαντοῖον, ἵν’
<span class="pb" data-page="3.441" id="p3.441"></span>
<span class="lb" data-page="3.441" data-line="1" id="l3.441.1"></span>ἀπόνως τε καὶ ἑτοίμως εἰς τὰς τρεῖς μεθιστῆται καταστάσεις,
<span class="lb" data-page="3.441" data-line="2" id="l3.441.2"></span>διαστελλομένη μὲν, ὁπόταν ἕλκειν ὀρεχθῇ τι τῶν χρησίμων,
<span class="lb" data-page="3.441" data-line="3" id="l3.441.3"></span>περιστελλομένη δ’, ὁπόταν ἀπολαύειν καιρὸς ᾖ τῶν
<span class="lb" data-page="3.441" data-line="4" id="l3.441.4"></span>ἑλχθέντων, συστελλομένη δὲ, ὁπόταν ἀποκρῖναί τι τῶν περιττωμάτων
<span class="lb" data-page="3.441" data-line="5" id="l3.441.5"></span>ὁρμήσῃ. λέλεκται δ’ ἐπιπλέον ὑπὲρ τούτων
<span class="lb" data-page="3.441" data-line="6" id="l3.441.6"></span>ἄλλοτε πολλαχόθι κᾀν τοῖς περὶ χρείας ἀναπνοῆς δὲ οὐχ
<span class="lb" data-page="3.441" data-line="7" id="l3.441.7"></span>ἥκιστα· καὶ νῦν οὐ χρὴ νὴ Δία μηκύνειν ἔτι περὶ τῆς κινήσεως
<span class="lb" data-page="3.441" data-line="8" id="l3.441.8"></span>αὐτῆς διαλεγομένους.
</p>
          </article>

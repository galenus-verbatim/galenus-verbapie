<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:7.11">
<span class="pb page1" data-page="3.551" id="p3.551"></span>
<span class="milestone ed1page page1" data-n="1.447" data-unit="ed1page" id="ed1page.1.447"></span>
<span class="milestone ed2page page1" data-n="4.461" data-unit="ed2page" id="ed2page.4.461"></span>
            <p>
<span class="lb" data-page="3.551" data-line="3" id="l3.551.3"></span>Λεκτέον δ’ ἂν ἐφεξῆς εἴη περὶ τῶν τοῦ
<span class="lb" data-page="3.551" data-line="4" id="l3.551.4"></span>λάρυγγος. ἔστι γὰρ καὶ οὗτος ὄργανον πνεύματος, ὀνομάζεται
<span class="lb" data-page="3.551" data-line="5" id="l3.551.5"></span>δὲ, ὡς καὶ πρόσθεν ἔφαμεν, οὐ τοῦτο μόνον, ἀλλὰ
<span class="lb" data-page="3.551" data-line="6" id="l3.551.6"></span>καὶ βρόγχου κεφαλὴ, διότι καὶ αὐτὴν τὴν τραχεῖαν ἀρτηρίαν
<span class="lb" data-page="3.551" data-line="7" id="l3.551.7"></span>βρόγχον καλοῦσι. σύγκειται μὲν οὖν ἐκ τριῶν μεγάλων
<span class="lb" data-page="3.551" data-line="8" id="l3.551.8"></span>χόνδρων, οὐδὲν ἐοικότων τοῖς κατὰ τὴν ἀρτηρίαν οὔτε τὸ
<span class="lb" data-page="3.551" data-line="9" id="l3.551.9"></span>μέγεθος οὔτε τὸ σχῆμα. κινεῖται δ’ ὑπὸ μυῶν, κατὰ μὲν τὴν
<span class="lb" data-page="3.551" data-line="10" id="l3.551.10"></span>ἰδίαν αὐτοῦ σύνθεσιν δώδεκα, κατὰ δὲ τὴν πρὸς τὰ παρακείμενα
<span class="lb" data-page="3.551" data-line="11" id="l3.551.11"></span>κοινωνίαν ἑτέρων ὀκτώ. μέγιστος μὲν οὖν ἐστιν αὐτοῦ
<span class="lb" data-page="3.551" data-line="12" id="l3.551.12"></span>τῶν χόνδρων ὁ ἔμπροσθεν, οὗπερ καὶ ψαύομεν, ἔξωθεν μὲν
<span class="lb" data-page="3.551" data-line="13" id="l3.551.13"></span>κυρτὸς, ἔσωθεν δὲ κοῖλος ὑπάρχων, ὅπλῳ σκεπαστηρίῳ μάλιστα
<span class="lb" data-page="3.551" data-line="14" id="l3.551.14"></span>παραπλήσιος, οὐ τῷ κυκλοτερεῖ πανταχόθεν, ἀλλὰ τῷ
<span class="lb" data-page="3.551" data-line="15" id="l3.551.15"></span>προμηκεστέρῳ τῷ καλουμένῳ θυρεῷ. καὶ τοὔνομα μὲν τῷ
<span class="lb" data-page="3.551" data-line="16" id="l3.551.16"></span>χόνδρῳ κατὰ τὴν πρὸς τοῦθ’ ὁμοιότητα τοῖς ἀνατομικοῖς
<span class="lb" data-page="3.551" data-line="17" id="l3.551.17"></span>ἀνδράσιν ἐτέθη, καλέσασιν αὐτὸν θυρεοειδῆ. δεύτερος δ’
<span class="pb" data-page="3.552" id="p3.552"></span>
<span class="lb" data-page="3.552" data-line="1" id="l3.552.1"></span>ἕτερος τούτου χόνδρος, ὅσον ἐλάττων τούτου, τοσοῦτον τοῦ
<span class="lb" data-page="3.552" data-line="2" id="l3.552.2"></span>τρίτου μείζων, ἐκ μὲν τῶν ἔνδον τέτακται μερῶν, ἵνα περ
<span class="lb" data-page="3.552" data-line="3" id="l3.552.3"></span>ὁ στόμαχος, ὅσον δ’ ἀποδεῖ τῷ μεγάλῳ πρὸς <span class="milestone ed2page" data-n="4.462" data-unit="ed2page" id="ed2page.4.462"></span>τὸ τελέως
<span class="lb" data-page="3.552" data-line="4" id="l3.552.4"></span>εἰς κύκλον περιῆχθαι, τοῦτο αὐτὸς προστίθησιν. οὐ
<span class="lb" data-page="3.552" data-line="5" id="l3.552.5"></span>γὰρ δὴ, ὥσπερ ὅλης τῆς τραχείας ἀρτηρίας ὑμενῶδές ἐστι τὸ
<span class="lb" data-page="3.552" data-line="6" id="l3.552.6"></span>πλησιάζον τῷ στομάχῳ, κατὰ τὸν αὐτὸν τρόπον καὶ τοῦ
<span class="lb" data-page="3.552" data-line="7" id="l3.552.7"></span>λάρυγγος. ἡ δὲ πρὸς τὰ ἄνω τε καὶ κάτω θέσις αὐτῶν
<span class="lb" data-page="3.552" data-line="8" id="l3.552.8"></span>ᾧδ’ ἔχει. ἐπὶ τελευτηθέντι τῷ τῆς τραχείας ἀρτηρίας ἐσχάτῳ
<span class="lb" data-page="3.552" data-line="9" id="l3.552.9"></span>χόνδρῳ πρότερος μὲν ὁ δεύτερος εἰρημένος ἐστὶν, ὅλου
<span class="lb" data-page="3.552" data-line="10" id="l3.552.10"></span>ψαύων τοῦ χόνδρου κατὰ πάντα τὰ μέρη, τά τ’ ὀπίσω καὶ
<span class="lb" data-page="3.552" data-line="11" id="l3.552.11"></span>πρόσω καὶ πλάγια. μικρὸν δ’ ἀνωτέρω τῶν προσθίων
<span class="lb" data-page="3.552" data-line="12" id="l3.552.12"></span>τοῦδε μερῶν ὁ θυρεοειδὴς ἄρχεται χόνδρος, ἀποχωροῦντος
<span class="lb" data-page="3.552" data-line="13" id="l3.552.13"></span>ὀπίσω τοῦ δευτέρου. διαρθροῦνται δ’ ἀλλήλοις κατὰ τὰ
<span class="lb" data-page="3.552" data-line="14" id="l3.552.14"></span>πλάγια. καὶ σύνδεσμοί γέ τινες ἐκ τοῦ πρώτου διήκουσιν
<span class="lb" data-page="3.552" data-line="15" id="l3.552.15"></span>εἰς τὸν δεύτερον ὑμενώδεις τε καὶ νευρώδεις. οὗ δ’ ὁ
<span class="lb" data-page="3.552" data-line="16" id="l3.552.16"></span>ἐλάττων ὁ ἔνδοθεν παύεται, δύο μὲν ἐπίκεινται σμικραὶ
<span class="lb" data-page="3.552" data-line="17" id="l3.552.17"></span>κυρτότητες, ἄρχεται δ’ ἐντεῦθεν ὁ τρίτος χόνδρος, ἁρμοττούσας
<span class="pb" data-page="3.553" id="p3.553"></span>
<span class="lb" data-page="3.553" data-line="1" id="l3.553.1"></span>ἀκριβῶς ταῖς ἐξοχαῖς αὐτοῦ κοιλότητας ἔχων, ὥστε
<span class="lb" data-page="3.553" data-line="2" id="l3.553.2"></span>τὴν σύνταξιν τῶν δύο τούτων χόνδρων διττὴν ἐργάζεσθαι
<span class="lb" data-page="3.553" data-line="3" id="l3.553.3"></span>διάρθρωσιν. ἔστι δὲ καὶ στενώτερος ὁ χόνδρος ταύτης τῆς
<span class="lb" data-page="3.553" data-line="4" id="l3.553.4"></span>κάτω βάσεως ὁ δεύτερος. ὥστε διὰ τοῦτο καὶ τοῦ λάρυγγος
<span class="lb" data-page="3.553" data-line="5" id="l3.553.5"></span>ὅλου τὸ κάτω πέρας, ᾧ ψαύει τῆς ἀρτηρίας, εὐρύτερόν
<span class="lb" data-page="3.553" data-line="6" id="l3.553.6"></span>ἐστι τοῦ ἄνω στομίου τοῦ τελευτῶντος εἰς τὴν φάρυγγα. καὶ
<span class="lb" data-page="3.553" data-line="7" id="l3.553.7"></span>γὰρ αὖ καὶ ὁ τρίτος χόνδρος εἰς στενὸν κομιδῆ καὶ αὐτὸς
<span class="lb" data-page="3.553" data-line="8" id="l3.553.8"></span>τελευτᾷ, οὗ τὸ ἄνω πέρας ἀρυταινοειδὲς οἱ πλεῖστοι τῶν
<span class="lb" data-page="3.553" data-line="9" id="l3.553.9"></span>ἀνατομικῶν ὀνομάζουσι ἀπὸ τῆς τοῦ σχήματος ὁμοιότητος
<span class="lb" data-page="3.553" data-line="10" id="l3.553.10"></span>πρὸς ταύτας δὴ τὰς προχόους, ἃς ἤδη καὶ ἀρυταίνας ἔνιοι
<span class="lb" data-page="3.553" data-line="11" id="l3.553.11"></span>καλοῦσιν. ἔστραπται δὲ καὶ τούτου τοῦ χόνδρου τὸ κοῖλον
<span class="lb" data-page="3.553" data-line="12" id="l3.553.12"></span>εἰς τὸν τοῦ πνεύματος πόρον, ὥσθ’ οἷον αὐλόν τινα γίγνεσθαι
<span class="lb" data-page="3.553" data-line="13" id="l3.553.13"></span>τὸ συγκείμενον ἐκ τῶν τριῶν. ἔνδον δ’ ἐν αὐτῷ τῷ
<span class="lb" data-page="3.553" data-line="14" id="l3.553.14"></span>πόρῳ τοῦ λάρυγγος ἔγκειται σῶμα τῷ σχήματι μὲν αὐλοῦ
<span class="lb" data-page="3.553" data-line="15" id="l3.553.15"></span>γλώττῃ παραπλήσιον, ἰδιότητι δὲ τῆς οὐσίας οἷον οὐκ
<span class="lb" data-page="3.553" data-line="16" id="l3.553.16"></span>ἄλλο τῶν κατὰ τὸ σῶμα· καὶ γὰρ ὑμενῶδές ἐστιν ἅμα καὶ
<span class="lb" data-page="3.553" data-line="17" id="l3.553.17"></span>πιμελῶδες καὶ ἀδενῶδες. ᾧδε μὲν ἔχει κατασκευῆς ἡ ἴδιος
<span class="lb" data-page="3.553" data-line="18" id="l3.553.18"></span>οὐσία τοῦ λάρυγγος. ὁ γὰρ δὴ χιτὼν ὁ ἔνδον αὐτὸν
<span class="pb" data-page="3.554" id="p3.554"></span>
<span class="lb" data-page="3.554" data-line="1" id="l3.554.1"></span>ὑπαλείφων κοινὸς τῆς τ’ ἀρτηρίας ἐστὶ καὶ τοῦ στομάχου.
<span class="lb" data-page="3.554" data-line="2" id="l3.554.2"></span>ὅτι μὲν οὖν ἐν πρώτῳ τῷ λάρυγγι φωνὴ γίγνεται, καὶ ὡς
<span class="lb" data-page="3.554" data-line="3" id="l3.554.3"></span>διαστέλλεταί τε καὶ συστέλλεται μέχρι πλείστου, καὶ ἀνοίγεταί
<span class="lb" data-page="3.554" data-line="4" id="l3.554.4"></span>τε καὶ κλείεται τελέως ἐνίοτε τὸ ἄνω στόμιον αὐτοῦ,
<span class="lb" data-page="3.554" data-line="5" id="l3.554.5"></span>δι’ ἑτέρων ἀποδέδεικται γραμμάτων. ὅτι δ’ οὐδ’ ἐνεδέχετο
<span class="lb" data-page="3.554" data-line="6" id="l3.554.6"></span>βελτίω γενέσθαι κατασκευὴν αὐτῷ τῆς νῦν οὔσης, ἐνταυθοῖ
<span class="lb" data-page="3.554" data-line="7" id="l3.554.7"></span>πειράσομαι δεικνύειν. οὔτε γὰρ ἐξ ἄλλης οὐσίας κατασκευασθῆναι
<span class="lb" data-page="3.554" data-line="8" id="l3.554.8"></span>τὸ τῆς φωνῆς ὄργανον, ἀλλ’ ἐκ τῆς χονδρώδους μόνης,
<span class="lb" data-page="3.554" data-line="9" id="l3.554.9"></span>ἄμεινον ἦν, ὡς κᾀν τοῖς περὶ τῆς τραχείας ἀρτηρίας
<span class="lb" data-page="3.554" data-line="10" id="l3.554.10"></span>λογισμοῖς ἐπεδείκνυμεν· οὔτε χονδρώδους μὲν, ἀλλ’ ἑνὸς
<span class="lb" data-page="3.554" data-line="11" id="l3.554.11"></span>τούτου, μηδεμίαν ἐν ἑαυτῷ διάρθρωσιν ἔχοντος, ἀκίνητον
<span class="lb" data-page="3.554" data-line="12" id="l3.554.12"></span>γὰρ ἂν οὕτω παντάπασιν ὑπῆρχεν, ὡς μήτε κλείεσθαι, μήτε
<span class="lb" data-page="3.554" data-line="13" id="l3.554.13"></span>ἀνοίγνυσθαι, μήθ’ ὅλως συστέλλεσθαί τε καὶ διαστέλλεσθαι.
<span class="lb" data-page="3.554" data-line="14" id="l3.554.14"></span>δῆλον οὖν, ὡς ἐκ πλειόνων θ’ ἅμα καὶ συναπτομένων πρὸς
<span class="lb" data-page="3.554" data-line="15" id="l3.554.15"></span>ἀλλήλους χόνδρων εὔλογον ἂν ἦν γενέσθαι τὸν λάρυγγα, καὶ
<span class="lb" data-page="3.554" data-line="16" id="l3.554.16"></span>μέντοι καὶ τὴν κίνησιν αὐτοῦ μὴ φυσικὴν, ὥσπερ τῶν ἀρτηριῶν,
<span class="lb" data-page="3.554" data-line="17" id="l3.554.17"></span>ἀλλὰ κατὰ τὴν τοῦ ζώου γίγνεσθαι προαίρεσιν. εἰ γὰρ
<span class="pb" data-page="3.555" id="p3.555"></span>
<span class="lb" data-page="3.555" data-line="1" id="l3.555.1"></span>εἴς τε τὰς εἰσπνοὰς· καὶ τὰς ἐκπνοὰς καὶ τὰς ἐπισχέσεις
<span class="lb" data-page="3.555" data-line="2" id="l3.555.2"></span>τῆς ὅλης ἀναπνοῆς, καὶ τὰς ἐκφυσήσεις, καὶ τὰς φωνὰς
<span class="lb" data-page="3.555" data-line="3" id="l3.555.3"></span>ἔμελλεν ἔσεσθαι χρήσιμος, (ἅπαντα δὲ ταῦτα βέλτιον ἦν ὑπὸ
<span class="lb" data-page="3.555" data-line="4" id="l3.555.4"></span>τῆς ἡμετέρας ἄρχεσθαι προαιρέσεως,) εὔλογον ἦν δήπουθεν
<span class="lb" data-page="3.555" data-line="5" id="l3.555.5"></span>αὐτῷ τὴν κίνησιν ἑκούσιόν τε καὶ κατὰ τὴν τοῦ ζώου γίνεσθαι
<span class="lb" data-page="3.555" data-line="6" id="l3.555.6"></span>βούλησιν. ἀλλ’ εἰς τὰς τοιαύτας ἁπάσας κινήσεις
<span class="lb" data-page="3.555" data-line="7" id="l3.555.7"></span>οἱ μύες ἐδείκνυντο παρεσκευάσθαι τῇ φύσει. δῆλον οὖν, ὡς
<span class="lb" data-page="3.555" data-line="8" id="l3.555.8"></span>διὰ μυῶν ἐχρῆν αὐτοὺς κινεῖσθαι. τίνες οὖν οἱ μύες οὗτοι,
<span class="lb" data-page="3.555" data-line="9" id="l3.555.9"></span>καὶ πόσοι, καὶ πόθεν ἀρχόμενοι, <span class="milestone ed2page" data-n="4.463" data-unit="ed2page" id="ed2page.4.463"></span>καὶ κατὰ τίνα τρόπον
<span class="lb" data-page="3.555" data-line="10" id="l3.555.10"></span>ἀνοιγνύντες τε καὶ κλείοντες αὐτὸν, ἤδη λέγωμεν ἀπὸ τῶν
<span class="lb" data-page="3.555" data-line="11" id="l3.555.11"></span>προτέρων ἀρξάμενοι τῶν κοινῶν τοῖς τρισὶ χόνδροις. τέτταρες
<span class="lb" data-page="3.555" data-line="12" id="l3.555.12"></span>μέν εἰσιν οἱ τὸν πρῶτον χόνδρον τῷ δευτέρῳ συνάπτοντες ἐν
<span class="lb" data-page="3.555" data-line="13" id="l3.555.13"></span>τοῖς μεγαλοφώνοις ζώοις, ὧν ἐστι καὶ ὁ ἄνθρωπος, τέτταρες
<span class="lb" data-page="3.555" data-line="14" id="l3.555.14"></span>ἐν πᾶσι τοῖς ζώοις, οἱ τὸν δεύτερον τῷ τρίτῳ, καὶ δύο ἄλλοι,
<span class="lb" data-page="3.555" data-line="15" id="l3.555.15"></span>οἱ τὸν πρῶτον τῷ τρίτῳ. καταφύονται δ’ οἱ μὲν ἐκ τοῦ
<span class="lb" data-page="3.555" data-line="16" id="l3.555.16"></span>πρώτου χόνδρου τοῦ θυρεοειδοῦς εἰς τὸν δεύτερον ᾧδέ πως.
<span class="lb" data-page="3.555" data-line="17" id="l3.555.17"></span>κατὰ τὸ κάτω πέρας ἑκατέρου τῶν χόνδρων, ἔνθα τῆς τε
<span class="pb" data-page="3.556" id="p3.556"></span>
<span class="lb" data-page="3.556" data-line="1" id="l3.556.1"></span>τραχείας ἀρτηρίας ψαύουσιν καὶ ἀλλήλων, ἐκ τοῦ μεγάλου
<span class="lb" data-page="3.556" data-line="2" id="l3.556.2"></span>χόνδρου διήκουσιν εἰς τὸν δεύτερον ἔξωθεν μὲν δύο μύες,
<span class="lb" data-page="3.556" data-line="3" id="l3.556.3"></span>ἔσωθεν δὲ δύο, καθ’ ἑκάτερον μέρος ἴσοι ἀκριβῶς ὅ τ’
<span class="lb" data-page="3.556" data-line="4" id="l3.556.4"></span>ἔξω τῷ ἔξω καὶ ὁ ἔνδον τῷ ἔνδον. οὗτοι μὲν οὖν ἀκριβῶς
<span class="lb" data-page="3.556" data-line="5" id="l3.556.5"></span>στενοῦσι τὸ κάτω πέρας τοῦ λάρυγγος, προστέλλοντες
<span class="lb" data-page="3.556" data-line="6" id="l3.556.6"></span>τὸν πρῶτον χόνδρον τῷ δευτέρῳ. οἱ δ’ ἄλλοι τέτταρες, οἱ
<span class="lb" data-page="3.556" data-line="7" id="l3.556.7"></span>τὸν δεύτερον τῷ τρίτῳ συνάπτοντες, ἀνοιγνύουσι τὸ ἄνω
<span class="lb" data-page="3.556" data-line="8" id="l3.556.8"></span>πέρας τοῦ λάρυγγος, εἰς τοὐπίσω μὲν ἀνακλῶντες τὸν ἀρυταινοειδῆ
<span class="lb" data-page="3.556" data-line="9" id="l3.556.9"></span>χόνδρον οἱ ὄπισθεν, εἰς δὲ τὰ πλάγια διϊστῶντες
<span class="lb" data-page="3.556" data-line="10" id="l3.556.10"></span>ἐπὶ πλεῖστον οἱ ταύτῃ κείμενοι. τὴν δ’ ἀντικειμένην τοῖς
<span class="lb" data-page="3.556" data-line="11" id="l3.556.11"></span>τέτταρσι τούτοις ἐνέργειάν τε καὶ θέσιν ἔχοντες οἱ λοιποὶ
<span class="lb" data-page="3.556" data-line="12" id="l3.556.12"></span>δύο κλείουσιν ἀκριβῶς τὸ ἄνω τοῦ λάρυγγος στόμα, πρὸς
<span class="lb" data-page="3.556" data-line="13" id="l3.556.13"></span>τὴν ἐντὸς εὐρυχωρίαν κατασπῶντες τὸν πρῶτον, ἐοικότα τοῖς
<span class="lb" data-page="3.556" data-line="14" id="l3.556.14"></span>συσπαστοῖς βαλαντίοις διὰ τὸ. πλῆθος ὧν περιβέβληται
<span class="lb" data-page="3.556" data-line="15" id="l3.556.15"></span>νευρωδῶν ὑμένων. οὗτοι μὲν οὖν οἱ εἰρημένοι μύες δέκα
<span class="lb" data-page="3.556" data-line="16" id="l3.556.16"></span>κοινοὶ τῶν τριῶν εἰσι χόνδρων. ἕτεροι δὲ δύο περὶ τὴν
<span class="lb" data-page="3.556" data-line="17" id="l3.556.17"></span>βάσιν τοῦ ἀρυταινοειδοῦς, οὐκ ὄντες ἐν τοῖς μικροφώνοις
<span class="lb" data-page="3.556" data-line="18" id="l3.556.18"></span>ζώοις, ὧν ἐστι καὶ ὁ πίθηκος. ἄλλοι δὲ πολὺ μείζους
<span class="pb" data-page="3.557" id="p3.557"></span>
<span class="lb" data-page="3.557" data-line="1" id="l3.557.1"></span>τούτων, μόνου τοῦ θυρεοειδοῦς ἴδιοι, δύο μὲν ἐκ τῶν ταπεινοτέρων
<span class="lb" data-page="3.557" data-line="2" id="l3.557.2"></span>πλευρῶν τοῦ ὑοειδοῦς ὀστοῦ τὴν ἔκφυσιν ἔχοντες,
<span class="lb" data-page="3.557" data-line="3" id="l3.557.3"></span>εἶθ’ ὅλῳ τῷ μήκει τοῦ πρώτου χόνδρου πρόσθεν ἐπιβεβλημένοι·
<span class="lb" data-page="3.557" data-line="4" id="l3.557.4"></span>δύο δ’ ἄλλοι τὴν μὲν ἔκφυσιν ἐκ τοῦ χόνδρου πεποιημένοι,
<span class="lb" data-page="3.557" data-line="5" id="l3.557.5"></span>φερόμενοι δ’ ὡς ἐπὶ τὸ στέρνον τοῖς ἄλλοις δύο
<span class="lb" data-page="3.557" data-line="6" id="l3.557.6"></span>συνεπιμίγνυνται κατ’ ἐκεῖνα μόνα τῶν ζώων, οἷς μέγας ὅ τε
<span class="lb" data-page="3.557" data-line="7" id="l3.557.7"></span>σύμπας λάρυγξ ἐστὶ καὶ ὁ θυρεοειδὴς χόνδρος. ὑπόλοιποι
<span class="lb" data-page="3.557" data-line="8" id="l3.557.8"></span>δ’ ἄλλοι μύες δύο ἐγκάρσιοι, τῶν πλαγίων ἐκφυόμενοι μερῶν
<span class="lb" data-page="3.557" data-line="9" id="l3.557.9"></span>τοῦ θυρεοειδοῦς, ἔπειτ’ ἐν κύκλῳ τὸν στόμαχον περιλαμβάνοντες,
<span class="lb" data-page="3.557" data-line="10" id="l3.557.10"></span>εἰς ταὐτὸν ἀλλήλοις ἀφικνοῦνται.
</p>
          </article>

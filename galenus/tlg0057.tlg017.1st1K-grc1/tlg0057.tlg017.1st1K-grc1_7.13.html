<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:7.13">
<span class="pb page1" data-page="3.560" id="p3.560"></span>
<span class="milestone ed1page page1" data-n="1.447" data-unit="ed1page" id="ed1page.1.447"></span>
<span class="milestone ed2page page1" data-n="4.464" data-unit="ed2page" id="ed2page.4.464"></span>
            <p>
<span class="lb" data-page="3.560" data-line="9" id="l3.560.9"></span>Περὶ μὲν δὴ τῶν μυῶν τε καὶ τῶν χόνδρων
<span class="lb" data-page="3.560" data-line="10" id="l3.560.10"></span>τοῦ λάρυγγος εἴρηται· περὶ δὲ τῶν ἄλλων ἐφεξῆς λεγέσθω.
<span class="lb" data-page="3.560" data-line="11" id="l3.560.11"></span>κατὰ τὴν ἔνδον χώραν αὐτοῦ, δι’ ἧς εἴσω τε καὶ ἔξω
<span class="lb" data-page="3.560" data-line="12" id="l3.560.12"></span>τὸ πνεῦμα φέρεται, τέτακταί τι σῶμα, περὶ οὗ μικρὸν ἔμπροσθεν
<span class="lb" data-page="3.560" data-line="13" id="l3.560.13"></span>εἶπον, οὔτε τὴν οὐσίαν, οὔτε τὸ σχῆμα παραπλήσιον
<span class="lb" data-page="3.560" data-line="14" id="l3.560.14"></span>ἑτέρῳ τινὶ τῶν καθ’ ὅλον τὸ ζῶον. ὑπὲρ οὗ λέλεκται
<span class="lb" data-page="3.560" data-line="15" id="l3.560.15"></span>μέν μοι κᾀν τοῖς περὶ φωνῆς, ἐπιδεικνύντι τὸ πρῶτόν τε
<span class="lb" data-page="3.560" data-line="16" id="l3.560.16"></span>καὶ κυριώτατον ὑπάρχειν αὐτὸ τῆς φωνῆς ὄργανον· εἰρήσεται
<span class="pb" data-page="3.561" id="p3.561"></span>
<span class="lb" data-page="3.561" data-line="1" id="l3.561.1"></span>δὲ καὶ νῦν, ὅσον εἰς τὰ παρόντα ἐστὶ χρήσιμον. ἔοικε
<span class="lb" data-page="3.561" data-line="2" id="l3.561.2"></span>μὲν οὖν αὐλοῦ γλώττῃ, μάλιστα κάτωθέν τε καὶ ἄνωθεν
<span class="lb" data-page="3.561" data-line="3" id="l3.561.3"></span>αὐτὸ θεωμένῳ. λέγω δὲ κάτωθεν μὲν, ἵνα συνάπτουσιν
<span class="lb" data-page="3.561" data-line="4" id="l3.561.4"></span>ἀλλήλοις ἥ τ’ ἀρτηρία καὶ ὁ λάρυγξ· ἄνωθεν δὲ, κατὰ τὸ
<span class="lb" data-page="3.561" data-line="5" id="l3.561.5"></span>στόμα τὸ γενόμενον ὑπὸ τῶν ταύτῃ περάτων τοῦ τε ἀρυταινοειδοῦς
<span class="lb" data-page="3.561" data-line="6" id="l3.561.6"></span>χόνδρου καὶ τοῦ θυρεοειδοῦς. ἄμεινον δ’ ἦν
<span class="lb" data-page="3.561" data-line="7" id="l3.561.7"></span>ἄρα μὴ τοῦτο τὸ σῶμα ταῖς τῶν αὐλῶν γλώτταις εἰκάζειν,
<span class="lb" data-page="3.561" data-line="8" id="l3.561.8"></span>ἀλλ’ ἐκείνας τῷδε. καὶ γὰρ καὶ πρότερον, οἶμαι, τῷ χρόνῳ
<span class="lb" data-page="3.561" data-line="9" id="l3.561.9"></span>καὶ σοφώτερον τοῖς ἔργοις ἡ φύσις τῆς τέχνης ἐστίν. ὥστ’,
<span class="lb" data-page="3.561" data-line="10" id="l3.561.10"></span>εἴπερ τουτὶ μὲν τὸ σῶμα φύσεως ἔργον ὑπάρχει, τέχνης δ’
<span class="lb" data-page="3.561" data-line="11" id="l3.561.11"></span>εὕρημά ἐστι τὸ κατὰ τοὺς αὐλοὺς, ἐκεῖνο τούτου μίμημα ἂν
<span class="lb" data-page="3.561" data-line="12" id="l3.561.12"></span>εἴη, πρὸς ἀνδρὸς εὑρημένον σοφοῦ, γνωρίζειν τε καὶ μιμεῖσθαι
<span class="lb" data-page="3.561" data-line="13" id="l3.561.13"></span>τὰ τῆς φύσεως ἔργα δυναμένου. ὅτι μὲν <span class="milestone ed2page" data-n="4.465" data-unit="ed2page" id="ed2page.4.465"></span>οὖν
<span class="lb" data-page="3.561" data-line="14" id="l3.561.14"></span>χωρὶς τῆς γλώττης ἄχρηστος ὁ αὐλὸς, αὐτὸ δείκνυσι τὸ
<span class="lb" data-page="3.561" data-line="15" id="l3.561.15"></span>φαινόμενον. αἰτίαν δ’ οὐ χρὴ ποθεῖν ἀκούειν ἐν τῷ παρόντι
<span class="lb" data-page="3.561" data-line="16" id="l3.561.16"></span>λόγῳ. λέλεκται γὰρ ἐν τῇ περὶ φωνῆς πραγματείᾳ,
<span class="lb" data-page="3.561" data-line="17" id="l3.561.17"></span>καθ’ ἣν καὶ τοῦτο εὐθὺς ἀποδέδεικται, τὸ μὴ δύνασθαι
<span class="lb" data-page="3.561" data-line="18" id="l3.561.18"></span>γενέσθαι φωνὴν ἄνευ τοῦ στενωθῆναι τὴν διέξοδον. εἰ γὰρ
<span class="pb" data-page="3.562" id="p3.562"></span>
<span class="lb" data-page="3.562" data-line="1" id="l3.562.1"></span>ἀναπεπταμένη τελέως εἴη σύμπασα, κεχαλασμένων μὲν τῶν
<span class="lb" data-page="3.562" data-line="2" id="l3.562.2"></span>πρώτων δυοῖν χόνδρων καὶ διεστώτων ἀπ’ ἀλλήλων, ἀνεῳγμένου
<span class="lb" data-page="3.562" data-line="3" id="l3.562.3"></span>δὲ τοῦ τρίτου, μή ποτ’ ἂν δύνασθαι γενέσθαι φωνήν·
<span class="lb" data-page="3.562" data-line="4" id="l3.562.4"></span>ἀλλ’ εἰ μὲν ἀτρέμα τὸ πνεῦμα ἔξω φέροιτο, τὴν χωρὶς
<span class="lb" data-page="3.562" data-line="5" id="l3.562.5"></span>ψόφου συντελουμένην ἐκπνοήν· εἰ δ’ ἀθρόως τε καὶ σφοδρῶς,
<span class="lb" data-page="3.562" data-line="6" id="l3.562.6"></span>τὸ καλούμενον στενάζειν γιγνόμενον. ἵνα δὲ φωνήσῃ
<span class="lb" data-page="3.562" data-line="7" id="l3.562.7"></span>τὸ ζῶον, δεῖσθαι πάντως καὶ τῆς κάτωθεν φορᾶς ἀθροωτέρας,
<span class="lb" data-page="3.562" data-line="8" id="l3.562.8"></span>δεῖσθαι δ’ οὐδὲν ἧττον ταύτης καὶ τῆς κατὰ τὸν
<span class="lb" data-page="3.562" data-line="9" id="l3.562.9"></span>λάρυγγα διεξόδου στενωτέρας, καὶ οὐχ ἁπλῶς γε στενωτέρας,
<span class="lb" data-page="3.562" data-line="10" id="l3.562.10"></span>ἀλλὰ κατὰ βραχὺ μὲν ἐξ εὐρέος εἰς στενὸν ἀγομένης, κατὰ
<span class="lb" data-page="3.562" data-line="11" id="l3.562.11"></span>βραχὺ δ’ ἐκ τοῦ στενοῦ πάλιν εὐρυνομένης. ὅπερ ἀκριβῶς
<span class="lb" data-page="3.562" data-line="12" id="l3.562.12"></span>ἐργάζεται τουτὶ τὸ σῶμα τὸ προκείμενον ἐν τῷ λόγῳ νῦν,
<span class="lb" data-page="3.562" data-line="13" id="l3.562.13"></span>ὃ δὴ γλωττίδα τε καὶ γλῶσσαν ὀνομάζω λάρυγγος. οὐ μόνον
<span class="lb" data-page="3.562" data-line="14" id="l3.562.14"></span>δ’ εἰς τὸ τῆς φωνῆς ἔργον ἀναγκαῖον τῷ λάρυγγι τουτὶ τὸ
<span class="lb" data-page="3.562" data-line="15" id="l3.562.15"></span>σῶμα τῆς γλωττίδος, ἀλλὰ καὶ τῇ καλουμένῃ καταλήψει
<span class="lb" data-page="3.562" data-line="16" id="l3.562.16"></span>πνεύματος. ὀνομάζουσι δ’ οὕτως οὐχ ὅταν ἀπνευστὶ μόνον
<span class="lb" data-page="3.562" data-line="17" id="l3.562.17"></span>ἔχωμεν, ἀλλ’ ὅταν ἅμα τῷ συστέλλειν ἐκ παντὸς μέρους τὸν
<span class="lb" data-page="3.562" data-line="18" id="l3.562.18"></span>θώρακα τοὺς μῦς ἐντείνωμεν σφοδρῶς, ὅσοι καθ’ ὑποχόνδριά
<span class="pb" data-page="3.563" id="p3.563"></span>
<span class="lb" data-page="3.563" data-line="1" id="l3.563.1"></span>τε καὶ τὰς πλευρὰς τετάχαται. βιαιοτάτη γὰρ ἐνέργεια
<span class="lb" data-page="3.563" data-line="2" id="l3.563.2"></span>τηνικαῦτα τοῦ τε θώρακος ἅπαντος γίγνεται καὶ τῶν κλειόντων
<span class="lb" data-page="3.563" data-line="3" id="l3.563.3"></span>τὸν λάρυγγα μυῶν. ἀντέχουσι γὰρ οὗτοι βιαίως ὠθουμένῳ
<span class="lb" data-page="3.563" data-line="4" id="l3.563.4"></span>τῷ πνεύματι τὸν ἀρυταινοειδῆ κλείοντες χόνδρον. εἰς
<span class="lb" data-page="3.563" data-line="5" id="l3.563.5"></span>ὅπερ ἔργον οὐ σμικρὰ συντελεῖ τῆς προειρημένης γλωττίδος
<span class="lb" data-page="3.563" data-line="6" id="l3.563.6"></span>ἡ φύσις. εἰς ταὐτὸν γὰρ αὐτῆς ἔρχεται τὰ μόρια, τό τ’ ἐκ
<span class="lb" data-page="3.563" data-line="7" id="l3.563.7"></span>τῶν ἀριστερῶν καὶ τὸ τῶν δεξιῶν, ὡς συμπεσεῖν ἀλλήλοις
<span class="lb" data-page="3.563" data-line="8" id="l3.563.8"></span>ἀκριβῶς καὶ κλείεσθαι τὸν πόρον. εἰ δ’ ἔτι σμικρὸν ἄκλειστον
<span class="lb" data-page="3.563" data-line="9" id="l3.563.9"></span>ὑπολειφθείη, καὶ μάλιστα ἐν οἷς ζώοις εὐρύτερός ἐστιν
<span class="lb" data-page="3.563" data-line="10" id="l3.563.10"></span>ὁ σύμπας λάρυγξ, (ἐδείχθη δὲ τοιοῦτος ἐν τοῖς μεγαλοφώνοις
<span class="lb" data-page="3.563" data-line="11" id="l3.563.11"></span>ὑπάρχων,) οὐδὲ τοῦτο ἀπρονόητον παρῶπται τῇ φύσει,
<span class="lb" data-page="3.563" data-line="12" id="l3.563.12"></span>τρῆμα καθ’ ἑκάτερον μέρος τῆς γλωττίδος ἓν ἐργασαμένῃ,
<span class="lb" data-page="3.563" data-line="13" id="l3.563.13"></span>ὑποθείσῃ δὲ τῷ τρήματι κοιλίαν ἔνδον οὐ σμικράν. εἰς ἣν,
<span class="lb" data-page="3.563" data-line="14" id="l3.563.14"></span>ἐπειδὰν μὲν εὐρείαις ὁδοῖς ὁ ἀὴρ χρώμενος εἰσίῃ τε εἰς τὸ
<span class="lb" data-page="3.563" data-line="15" id="l3.563.15"></span>ζῶον καὶ ἐξίῃ αὖθις, οὐδὲν παρωθεῖται· φραχθείσης δὲ
<span class="lb" data-page="3.563" data-line="16" id="l3.563.16"></span>τῆς διεξόδου, στενοχωρούμενος ὠθεῖταί τε βιαίως πρὸς τὰ
<span class="lb" data-page="3.563" data-line="17" id="l3.563.17"></span>πλάγια καὶ τὸ τῆς γλωττίδος ἀνοίγνυσι στόμιον, ὃ τέως
<span class="pb" data-page="3.564" id="p3.564"></span>
<span class="lb" data-page="3.564" data-line="1" id="l3.564.1"></span>ἐκέκλειστο, τῶν χειλῶν ἐπεπτυγμένων. αὐτὸ γάρ τοι τοῦτο
<span class="lb" data-page="3.564" data-line="2" id="l3.564.2"></span>(τοῦτ’ ἔστι τὸ τῆς ἐπιπτύξεως) αἴτιον τοῦ λαθεῖν ἅπαντας
<span class="lb" data-page="3.564" data-line="3" id="l3.564.3"></span>τοὺς ἔμπροσθεν ἀνατομικοὺς τὸ προκείμενον ἐν τῷ λόγῳ
<span class="lb" data-page="3.564" data-line="4" id="l3.564.4"></span>τρῆμα. πληρωθεισῶν δὲ πνεύματος τῶν ἐν τῇ γλώττῃ τοῦ
<span class="lb" data-page="3.564" data-line="5" id="l3.564.5"></span>λάρυγγος κοιλιῶν, ἀποχεῖσθαι μὲν δήπου τὸν ὄγκον ἀναγκαῖον
<span class="lb" data-page="3.564" data-line="6" id="l3.564.6"></span>εἰς αὐτὸν τοῦ πνεύματος τὸν πόρον, ἀκριβῶς δὲ στενοῦσθαι,
<span class="lb" data-page="3.564" data-line="7" id="l3.564.7"></span>κᾂν εἰς μικρόν τι πρόσθεν ἀνέῳκτο. αὕτη μὲν ἡ περὶ τὴν
<span class="lb" data-page="3.564" data-line="8" id="l3.564.8"></span>γλῶτταν τοῦ λάρυγγος τέχνη τῆς φύσεως ἔν τε τῷ σύμπαντι
<span class="lb" data-page="3.564" data-line="9" id="l3.564.9"></span>σχήματι καὶ τῷ μεγέθει καὶ τῇ θέσει καὶ τοῖς
<span class="lb" data-page="3.564" data-line="10" id="l3.564.10"></span>τρήμασι καὶ ταῖς κοιλίαις εἰς ἄκρον ἀκριβείας ἥκουσα.
<span class="lb" data-page="3.564" data-line="11" id="l3.564.11"></span>μείζονα γοῦν αὐτὴν εἴπερ ἐπινοήσαις γεγενημένην, ἀποφράξεις
<span class="lb" data-page="3.564" data-line="12" id="l3.564.12"></span>τὰς ὁδοὺς τοῦ πνεύματος, ὡς κᾀν ταῖς φλεγμοναῖς ἀποφράττειν
<span class="lb" data-page="3.564" data-line="13" id="l3.564.13"></span>εἴωθεν. ἐλάττων δ’ αὖ γεννηθεῖσα, πολὺ μὲν ἐνδέουσα
<span class="lb" data-page="3.564" data-line="14" id="l3.564.14"></span>τοῦ μετρίου παντάπασιν ἄφωνον ἐργάζεται τὸ ζῶον·
<span class="lb" data-page="3.564" data-line="15" id="l3.564.15"></span>ὀλίγῳ δ’ ἀπολειφθεῖσα τῷ μέρει τοσούτῳ μικροφωνότερόν
<span class="lb" data-page="3.564" data-line="16" id="l3.564.16"></span>τε καὶ κακοφωνότερον, ὅσῳπερ ἂν αὕτη λείπηται τοῦ
<span class="lb" data-page="3.564" data-line="17" id="l3.564.17"></span>συμμέτρου. οὕτω δὲ κᾂν τὴν θέσιν αὐτῆς μετακινήσῃς,
<span class="lb" data-page="3.564" data-line="18" id="l3.564.18"></span>ἢ τὸ μέγεθος τοῦ τρήματος, ἢ τῆς κοιλίας, ἀναιρήσεις
<span class="pb" data-page="3.565" id="p3.565"></span>
<span class="lb" data-page="3.565" data-line="1" id="l3.565.1"></span>τὴν ὅλην χρείαν. <span class="milestone ed2page" data-n="4.466" data-unit="ed2page" id="ed2page.4.466"></span>αὐτίκα γέ τοι τὸ τρῆμα καθ’ ἑκάτερον
<span class="lb" data-page="3.565" data-line="2" id="l3.565.2"></span>μὲν, ὡς εἴρηται, μέρος ὑπάρχει, πρόμηκες δ’ ἐστὶν
<span class="lb" data-page="3.565" data-line="3" id="l3.565.3"></span>ἄνωθεν κάτω, καθάπερ τις γραμμὴ στενὴ, καίτοι γε οὐκ
<span class="lb" data-page="3.565" data-line="4" id="l3.565.4"></span>ὂν στενὸν, ἀλλὰ τὸ τῶν χειλῶν ὑμενῶδες οἷόν περ καταπίπτον
<span class="lb" data-page="3.565" data-line="5" id="l3.565.5"></span>ἐστὶν εἰς τὴν ὑποκειμένην κοιλότητα, καὶ διὰ τοῦτο
<span class="lb" data-page="3.565" data-line="6" id="l3.565.6"></span>καθάπερ ῥυσσότης μᾶλλον ἢ τρῆμα φαίνεται, πρὶν διαπτυχθῆναι
<span class="lb" data-page="3.565" data-line="7" id="l3.565.7"></span>τὰ χείλη. διαπτυχθέντων δὲ, σαφῶς μὲν ἤδη καὶ
<span class="lb" data-page="3.565" data-line="8" id="l3.565.8"></span>τοῦτο, σαφῶς δὲ καὶ ἡ ὑποκειμένη κοιλότης αὐτῷ θεωρεῖται.
<span class="lb" data-page="3.565" data-line="9" id="l3.565.9"></span>τοιούτου δ’ ὄντος ἑκατέρου τοῦ τρήματος, ἐξ ἀριστερῶν
<span class="lb" data-page="3.565" data-line="10" id="l3.565.10"></span>τε καὶ δεξιῶν παραῤῥεῖ τι πνεῦμα, μηδεμίαν αἰτίαν
<span class="lb" data-page="3.565" data-line="11" id="l3.565.11"></span>ἔχον ἀνοιγνύναι τὸ στόμιον ἢ πληροῦν τὴν κοιλίαν. ὅταν
<span class="lb" data-page="3.565" data-line="12" id="l3.565.12"></span>δ’ ὠθῆται μὲν κάτωθεν βιαίως, ἴσχηται δ’ ἄνωθεν, ἅτε
<span class="lb" data-page="3.565" data-line="13" id="l3.565.13"></span>μηκέτι δυνάμενον εὐθυπορεῖν, οἷον ἴλιγγά τινα παθὸν
<span class="lb" data-page="3.565" data-line="14" id="l3.565.14"></span>ἐπιστρέφεταί τε πρὸς τὰ πλάγια τοῦ πόρου καὶ τούτοις
<span class="lb" data-page="3.565" data-line="15" id="l3.565.15"></span>ἐμπίπτει βιαίως, ἀνατρέπει τε ῥᾳδίως τὰς ὑμενώδεις ἐπιφύσεις
<span class="lb" data-page="3.565" data-line="16" id="l3.565.16"></span>ἑκατέρου τῶν πόρων εἰς τὰς ὑποκειμένας κοιλότητας,
<span class="lb" data-page="3.565" data-line="17" id="l3.565.17"></span>εἰς ἅσπερ καὶ ῥέπουσι φύσει, πληροῖ τ’ αὖ καὶ διαφυσᾷ
<span class="pb" data-page="3.566" id="p3.566"></span>
<span class="lb" data-page="3.566" data-line="1" id="l3.566.1"></span>σύμπασαν τὴν γλωττίδα. τούτῳ δ’ ἐξ ἀνάγκης ἕπεται φράττεσθαι
<span class="lb" data-page="3.566" data-line="2" id="l3.566.2"></span>τὸν πόρον ἀκριβῶς. αὐτὸ δὲ τὸ σῶμα τῆς γλωττίδος
<span class="lb" data-page="3.566" data-line="3" id="l3.566.3"></span>ὑμενῶδες μὲν ἐγένετο πρὸς τὸ μήτε πληρούμενον ὑπὸ
<span class="lb" data-page="3.566" data-line="4" id="l3.566.4"></span>τοῦ πνεύματος ῥήγνυσθαι, μήτ’ ἐν τῷ ποτὲ μὲν εὐρύνεσθαι,
<span class="lb" data-page="3.566" data-line="5" id="l3.566.5"></span>ποτὲ δὲ συστέλλεσθαι τὸν ὅλον λάρυγγα, ταῖς ἐναντίαις
<span class="lb" data-page="3.566" data-line="6" id="l3.566.6"></span>αὐτοῦ καταστάσεσιν ἑπόμενον, εἰς κίνδυνον ἀφικέσθαι ποτὲ
<span class="lb" data-page="3.566" data-line="7" id="l3.566.7"></span>ῥήξεως· ὑγρὸν δ’ οὐχ ἁπλῶς, ἀλλὰ σὺν τῷ γλίσχρον τέ
<span class="lb" data-page="3.566" data-line="8" id="l3.566.8"></span>πως εἶναι καὶ λιπαρὸν, ἵν’ ἐπιτέγγηται διὰ παντὸς οἰκείᾳ
<span class="lb" data-page="3.566" data-line="9" id="l3.566.9"></span>νοτίδι, καὶ μὴ, καθάπερ αἱ τῶν αὐλῶν γλῶτται ξηραινόμεναι
<span class="lb" data-page="3.566" data-line="10" id="l3.566.10"></span>συνεχῶς ἐπικτήτου τινὸς ὑγρότητος δέονται,
<span class="lb" data-page="3.566" data-line="11" id="l3.566.11"></span>καὶ αὐτὸ τῶν ἔξωθεν ἰαμάτων ἐπιδεὲς γίγνηται. τὸ μὲν
<span class="lb" data-page="3.566" data-line="12" id="l3.566.12"></span>γὰρ λεπτὸν καὶ ὑδατῶδες ὑγρὸν εἰς ἀτμοὺς διαλυόμενον ἐν
<span class="lb" data-page="3.566" data-line="13" id="l3.566.13"></span>τάχει διαφορεῖται ῥᾳδίως, ἀποῤῥεῖ τε παραχρῆμα, καὶ μάλισθ’
<span class="lb" data-page="3.566" data-line="14" id="l3.566.14"></span>ὅταν ᾖ κατάντης ὁ πόρος· τὸ δὲ γλίσχρον ἅμα καὶ
<span class="lb" data-page="3.566" data-line="15" id="l3.566.15"></span>λιπαρὸν ἐξαρκεῖ χρόνῳ παμπόλλῳ, μήτ’ ἀποῤῥέον ἑτοίμως,
<span class="lb" data-page="3.566" data-line="16" id="l3.566.16"></span>μήτε ξηραινόμενον. ὥστ’, εἴπερ καὶ τὰ ἄλλα πάντα ἡ φύσις
<span class="lb" data-page="3.566" data-line="17" id="l3.566.17"></span>ἐν τῇ τοῦ λάρυγγος κατασκευῇ θαυμαστῶς ἐτεχνήσατο, μόνης
<span class="lb" data-page="3.566" data-line="18" id="l3.566.18"></span>δὲ τῆς τοιαύτης ὑγρότητος ἐπελάθετο, διεφθείρετ’ ἂν
<span class="pb" data-page="3.567" id="p3.567"></span>
<span class="lb" data-page="3.567" data-line="1" id="l3.567.1"></span>ἡμῶν ἡ φωνὴ διὰ ταχέων, ξηραινομένης τῆς γλωττίδος
<span class="lb" data-page="3.567" data-line="2" id="l3.567.2"></span>ἅμα τοῖς κατὰ τὸν λάρυγγα σύμπασιν, ὥσπερ νῦν εἴωθε
<span class="lb" data-page="3.567" data-line="3" id="l3.567.3"></span>γίγνεσθαι σπανιάκις, ὑπὸ βιαίων αἰτίων νικωμένης τῆς φυσικῆς
<span class="lb" data-page="3.567" data-line="4" id="l3.567.4"></span>διοικήσεως. ἔν τε γὰρ τοῖς περικαέσι πυρετοῖς οὐ
<span class="lb" data-page="3.567" data-line="5" id="l3.567.5"></span>δύνανται φθέγγεσθαι, πρὶν διαβρέξαι τὸν λάρυγγα, καὶ
<span class="lb" data-page="3.567" data-line="6" id="l3.567.6"></span>ὅσοι διὰ καύματος ὡδοιπόρησαν σφοδροῦ.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:7.14">
<span class="pb page1" data-page="3.567" id="p3.567"></span>
<span class="milestone ed1page page1" data-n="1.447" data-unit="ed1page" id="ed1page.1.447"></span>
<span class="milestone ed2page page1" data-n="4.466" data-unit="ed2page" id="ed2page.4.466"></span>
            <p>
<span class="lb" data-page="3.567" data-line="7" id="l3.567.7"></span>Ἀλλὰ περὶ μὲν τῆς γλώττης τοῦ λάρυγγος
<span class="lb" data-page="3.567" data-line="8" id="l3.567.8"></span>ἱκανὰ καὶ ταῦτα. πάλιν δ’ ἐπὶ τοὺς κινοῦντας αὐτὸν μύας
<span class="lb" data-page="3.567" data-line="9" id="l3.567.9"></span>ἐπάνειμι, καὶ μάλιστ’ ἐξ αὐτῶν τοὺς κλείοντας, ὅθεν περ
<span class="lb" data-page="3.567" data-line="10" id="l3.567.10"></span>ὁ λόγος δεῦρο ἀπετράπετο. θαυμαστὸν γὰρ ἂν εἶναι δόξειεν,
<span class="lb" data-page="3.567" data-line="11" id="l3.567.11"></span>εἴ τις προσέχοι τὸν νοῦν αὐτῷ καὶ λογίσαιτο τὸ μέγεθός
<span class="lb" data-page="3.567" data-line="12" id="l3.567.12"></span>τε καὶ πλῆθος ὅσον ἐστὶ τῶν συστελλόντων τὸν θώρακα
<span class="lb" data-page="3.567" data-line="13" id="l3.567.13"></span>μυῶν· οἷς ἅπασιν ἀνθίστανται δύο μικροὶ μύες οἱ
<span class="lb" data-page="3.567" data-line="14" id="l3.567.14"></span>κλείοντες τὸν λάρυγγα, συνεπιλαμβανούσης αὐτοῖς, ὡς δέδεικται,
<span class="lb" data-page="3.567" data-line="15" id="l3.567.15"></span>τῆς γλωττίδος. ἔστιν οὖν τις κᾀνθάδε σοφία περιττὴ
<span class="lb" data-page="3.567" data-line="16" id="l3.567.16"></span>τοῦ τῶν ζώων δημιουργοῦ, τοῖς ἀνατομικοῖς ἀνδράσιν
<span class="lb" data-page="3.567" data-line="17" id="l3.567.17"></span>ἠγνοημένη, καθάπερ καὶ τἄλλα σχεδὸν ἅπαντα τὰ περὶ
<span class="pb" data-page="3.568" id="p3.568"></span>
<span class="lb" data-page="3.568" data-line="1" id="l3.568.1"></span>τὴν κατασκευὴν τοῦ λάρυγγος. οἱ γάρ τοι μύες οἱ κλείοντες
<span class="lb" data-page="3.568" data-line="2" id="l3.568.2"></span>αὐτὸν ἄρχονται μὲν ἐκ μέσης τῆς βάσεως τοῦ θυρεοειδοῦς,
<span class="lb" data-page="3.568" data-line="3" id="l3.568.3"></span>ἀνατείνονται δ’ ὄρθιοι, τοσοῦτον ἐκκλίνοντες ὀπίσω
<span class="lb" data-page="3.568" data-line="4" id="l3.568.4"></span>τε καὶ πρὸς τὸ πλάγιον, <span class="milestone ed2page" data-n="4.467" data-unit="ed2page" id="ed2page.4.467"></span>ὡς ἐγγὺς ἀφικνεῖσθαι
<span class="lb" data-page="3.568" data-line="5" id="l3.568.5"></span>τῆς διαρθρώσεως τοῦ τρίτου χόνδρου. εὔδηλον οὖν, ὅτι
<span class="lb" data-page="3.568" data-line="6" id="l3.568.6"></span>κεφαλὴ μὲν αὐτῶν γίγνεται τὸ πρὸς τῷ θυρεοειδεῖ πέρας,
<span class="lb" data-page="3.568" data-line="7" id="l3.568.7"></span>ἔσχατον δὲ καὶ τελευταῖον, ᾧ τὸν ἀρυταινοειδῆ κινοῦσι χόνδρον.
<span class="lb" data-page="3.568" data-line="8" id="l3.568.8"></span>ἅπασι δὲ δήπου τοῖς μυσὶν ἤτοι γ’ εἰς αὐτὴν τὴν
<span class="lb" data-page="3.568" data-line="9" id="l3.568.9"></span>κεφαλὴν ἐμφύεται νεῦρον ἀπ’ ἐγκεφάλου παράγον ἢ νωτιαίου
<span class="lb" data-page="3.568" data-line="10" id="l3.568.10"></span>δύναμιν αἰσθήσεώς τε καὶ κινήσεως, ἢ πάντως γε
<span class="lb" data-page="3.568" data-line="11" id="l3.568.11"></span>κατὰ τι τῶν ὑπὸ τὴν κεφαλὴν μερῶν, ἢ οὐκ ἐξωτέρω γε τῆς
<span class="lb" data-page="3.568" data-line="12" id="l3.568.12"></span>μεσότητος, εἰς δὲ τὸ πέρας οὐδέν· ἀρχὴν μὲν γὰρ ἂν οὕτως
<span class="lb" data-page="3.568" data-line="13" id="l3.568.13"></span>ἐργάσαιτο, καὶ οὐ πέρας αὐτό. τὰ δ’ εἰς τὴν μέσην
<span class="lb" data-page="3.568" data-line="14" id="l3.568.14"></span>χώραν ἐμφυόμενα τοῦ μυὸς, ὥσπερ τὰ τοῦ διαφράγματος,
<span class="lb" data-page="3.568" data-line="15" id="l3.568.15"></span>ἐντεῦθεν δ’ εἰς ἅπαντα διασπειρόμενα τὸν μῦν ἐπὶ τὸ
<span class="lb" data-page="3.568" data-line="16" id="l3.568.16"></span>μέσον ἁπάσας ἕλκει τὰς ἶνας, ἐκεῖνο τὸ μέρος αὐτοῦ κεφαλὴν
<span class="lb" data-page="3.568" data-line="17" id="l3.568.17"></span>ἐργαζόμενα. καὶ μὲν δὴ καὶ τόδε μυσὶν ἅπασιν ὑπάρχει
<span class="lb" data-page="3.568" data-line="18" id="l3.568.18"></span>κοινὸν, ἐφ’ ἃ σπεύδουσιν αὐτῶν αἱ ἶνες, ἐπὶ ταῦτ’
<span class="pb" data-page="3.569" id="p3.569"></span>
<span class="lb" data-page="3.569" data-line="1" id="l3.569.1"></span>ἐκτείνεσθαι κατασχιζομένοις. εἴπερ οὖν ἅπαντα τὰ λελεγμένα
<span class="lb" data-page="3.569" data-line="2" id="l3.569.2"></span>συνθείης ἀκριβῶς, οἶμαί σε πεισθήσεσθαι περὶ τῶν
<span class="lb" data-page="3.569" data-line="3" id="l3.569.3"></span>κλειόντων τὸν λάρυγγα μυῶν, ὡς ἀναγκαῖον ἦν αὐτοῖς ἐκ
<span class="lb" data-page="3.569" data-line="4" id="l3.569.4"></span>τῶν κάτω μερῶν ἀφικνούμενον ἐμφῦναι τὸ νεῦρον. ἀναγκαῖον
<span class="lb" data-page="3.569" data-line="5" id="l3.569.5"></span>δ’ οὐδὲν ἧττον, οἶμαι, καὶ ταῖς ὑπολοίποις δύο συζυγίαις
<span class="lb" data-page="3.569" data-line="6" id="l3.569.6"></span>τῶν μυῶν, ὑφ’ ὧν ἀνοίγνυται τὸ τοῦ λάρυγγος στόμα, καὶ
<span class="lb" data-page="3.569" data-line="7" id="l3.569.7"></span>ταύταις ἐμβάλλειν κάτωθεν τὰ νεῦρα. καὶ γὰρ καὶ οὗτοι
<span class="lb" data-page="3.569" data-line="8" id="l3.569.8"></span>κάτωθεν μὲν ἔχουσι τὰς ἀρχάς τε καὶ τὰς κεφαλὰς ἑαυτῶν,
<span class="lb" data-page="3.569" data-line="9" id="l3.569.9"></span>ἄνω δὲ τὸ πέρας, ᾧ κλείουσι τὸν ἀρυταινοειδῆ χόνδρον. οἱ
<span class="lb" data-page="3.569" data-line="10" id="l3.569.10"></span>μὴν ἴσων γε τὸ μέγεθος ἢ τὴν ῥώμην ἰσοσθενῶν ἐδεῖτο
<span class="lb" data-page="3.569" data-line="11" id="l3.569.11"></span>τοῖς τε κλείουσι τὸν λάρυγγα δύο μυσὶ καὶ τούτοις δὴ τοῖς
<span class="lb" data-page="3.569" data-line="12" id="l3.569.12"></span>ἀνοιγνύουσιν. ἐκεῖνοι γάρ εἰσιν οἱ πᾶσι τοῖς τοῦ θώρακος
<span class="lb" data-page="3.569" data-line="13" id="l3.569.13"></span>μυσὶν ἐν ταῖς τοῦ πνεύματος καταλήψεσιν ἀνθιστάμενοι.
<span class="lb" data-page="3.569" data-line="14" id="l3.569.14"></span>τῶν τεττάρων δ’ ἑκάστου τὸ ἔργον οὐ μάτην ἔχει τὸν σκοπὸν,
<span class="lb" data-page="3.569" data-line="15" id="l3.569.15"></span>ἀλλ’ εὐπείθειαν, τοῖς τοῦ θώρακος μυσὶν εὐπετῆ
<span class="lb" data-page="3.569" data-line="16" id="l3.569.16"></span>παρεχόντων τὴν διέξοδον τῷ βιαίως ὑπ’ ἐκείνων ἐκθλιβομένῳ
<span class="lb" data-page="3.569" data-line="17" id="l3.569.17"></span>πνεύματι, ὃ καὶ χωρὶς τῶν μυῶν αὐτῇ τῇ ῥύμῃ τῆς
<span class="pb" data-page="3.570" id="p3.570"></span>
<span class="lb" data-page="3.570" data-line="1" id="l3.570.1"></span>φορᾶς ἐγχωρεῖ γενέσθαι, τοῦ τρίτου χόνδρου διὰ τὴν σμικρότητα
<span class="lb" data-page="3.570" data-line="2" id="l3.570.2"></span>ῥᾳδίως ἀνατρεπομένου. ὥστε καὶ διὰ τὸ βίαιον
<span class="lb" data-page="3.570" data-line="3" id="l3.570.3"></span>τῆς ἐνεργείας τοῖς κλείουσι τὸν λάρυγγα μυσὶν ἐκ τῶν
<span class="lb" data-page="3.570" data-line="4" id="l3.570.4"></span>κάτω μερῶν ἀναγκαῖον ἦν ἐπιπεμφθῆναι νεῦρα κατ’ εὐθὺ
<span class="lb" data-page="3.570" data-line="5" id="l3.570.5"></span>τῆς ἑαυτῶν ἀρχῆς, ἐπισπασόμενα διὰ μέσων τῶν μυῶν
<span class="lb" data-page="3.570" data-line="6" id="l3.570.6"></span>τὸν ἀρυταινοειδῆ χόνδρον. εἰ μὲν οὖν ἡ καρδία νεύρων ἦν
<span class="lb" data-page="3.570" data-line="7" id="l3.570.7"></span>ἀρχὴ, καθάπερ ἔνιοι νομίζουσιν, οὐδὲν τῶν ἐξ ἀνατομῆς
<span class="lb" data-page="3.570" data-line="8" id="l3.570.8"></span>ἐγνωκότες, ἑτοίμως μὲν ἂν ἐκίνησε τοὺς εἰρημένους ἓξ μύας,
<span class="lb" data-page="3.570" data-line="9" id="l3.570.9"></span>ἐπιπέμψασα νεῦρα κατ’ εὐθυωρίαν, ἴσην δ’ ἂν ἡμῖν ἀπορίαν
<span class="lb" data-page="3.570" data-line="10" id="l3.570.10"></span>παρέσχεν ἐπὶ τῶν ἄλλων μυῶν, ὅσοι τὰς κεφαλὰς ἔχοντες
<span class="lb" data-page="3.570" data-line="11" id="l3.570.11"></span>ἄνωθεν ἐμφύονται τοῖς κάτω πέρασιν ἑαυτῶν εἰς ἃ κινοῦσι
<span class="lb" data-page="3.570" data-line="12" id="l3.570.12"></span>μόρια. νυνὶ δ’, ἐπειδὴ φαίνεται πᾶν νεῦρον ἢ ἐξ
<span class="lb" data-page="3.570" data-line="13" id="l3.570.13"></span>ἐγκεφάλου πεφυκὸς, ἢ ἐκ νωτιαίου, τοῖς μὲν ἄλλοις ἅπασι
<span class="lb" data-page="3.570" data-line="14" id="l3.570.14"></span>μυσὶν, ὅσοι περὶ τὴν κεφαλὴν ὑπάρχουσι καὶ τὸν τράχηλον,
<span class="lb" data-page="3.570" data-line="15" id="l3.570.15"></span>ἡ κίνησις εὔπορος· εἰς μὲν γὰρ τοὺς ἄνωθεν κάτω φερομένους
<span class="lb" data-page="3.570" data-line="16" id="l3.570.16"></span>ἐξ ἐγκεφάλου φαίνεται τὸ νεῦρον ἐμφυόμενον, εἰς δὲ
<span class="lb" data-page="3.570" data-line="17" id="l3.570.17"></span>τοὺς λοξοὺς ἀπό τε τοῦ κατὰ τὸν τράχηλον νωτιαίου καὶ
<span class="pb" data-page="3.571" id="p3.571"></span>
<span class="lb" data-page="3.571" data-line="1" id="l3.571.1"></span>τῆς ἑβδόμης συζυγίας, ἐπειδὴ καὶ αὐτὴ λοξὴν τὴν ἔκφυσιν
<span class="lb" data-page="3.571" data-line="2" id="l3.571.2"></span>ἔχει. λοιποὶ δ’ οἱ προειρημένοι μύες ἓξ οὐδ’ ἑτέρωθεν
<span class="lb" data-page="3.571" data-line="3" id="l3.571.3"></span>ἐδύναντο δέξασθαι νεῦρον· ἅτε γὰρ ὄρθιοι κατὰ τὸ τοῦ
<span class="lb" data-page="3.571" data-line="4" id="l3.571.4"></span>λάρυγγος μῆκος ἐκ τῶν κάτω μερῶν ἄνω φερόμενοι, λοξῶν
<span class="lb" data-page="3.571" data-line="5" id="l3.571.5"></span>μὲν οὐδ’ ὅλως ἐδέοντο τῶν νεύρων, ὄρθια δ’ ἐκ καρδίας
<span class="lb" data-page="3.571" data-line="6" id="l3.571.6"></span>μὲν οὐκ εἶχον, ἐξ ἐγκεφάλου δ’ εἶχον, ἐναντίαν ὁδὸν ἑαυτοῖς
<span class="lb" data-page="3.571" data-line="7" id="l3.571.7"></span>φερόμενα. κίνδυνος οὖν οὐ σμικρὸς ἦν τοῖς εἰρημένοις
<span class="lb" data-page="3.571" data-line="8" id="l3.571.8"></span>μυσὶν ἁπάντων μόνοις μυῶν ἀπορῆσαι νεύρων αἴσθησίν
<span class="lb" data-page="3.571" data-line="9" id="l3.571.9"></span>τε καὶ κίνησιν αὐτοῖς χορηγούντων. <span class="milestone ed2page" data-n="4.468" data-unit="ed2page" id="ed2page.4.468"></span>ὅπως οὖν ἐπηνωρθώσατο
<span class="lb" data-page="3.571" data-line="10" id="l3.571.10"></span>τοῦθ’ ἡ φύσις ἐξευροῦσα σοφὴν μηχανὴν, ἐγὼ
<span class="lb" data-page="3.571" data-line="11" id="l3.571.11"></span>μὲν οὐκ ἂν ἐβουλόμην ἤδη μοι λέγεσθαι, πρὶν τοῖς ἀμφὶ
<span class="lb" data-page="3.571" data-line="12" id="l3.571.12"></span>τὸν Ἀσκληπιάδην τε καὶ τὸν Ἐπίκουρον ἐπιτρέψαι ζητῆσαι,
<span class="lb" data-page="3.571" data-line="13" id="l3.571.13"></span>τίνα τρόπον ἂν, εἴπερ αὐτοὶ κατέστησαν ἐν χώρᾳ τοῦ διαπλάττοντος
<span class="lb" data-page="3.571" data-line="14" id="l3.571.14"></span>τὰ ζῶα, τοῖς εἰρημένοις μυσὶν τῶν νεύρων μετέδοσαν.
<span class="lb" data-page="3.571" data-line="15" id="l3.571.15"></span>εἴωθα γὰρ οὕτω ποιεῖν ἐνίοτε, καὶ συγχωρεῖν αὐτοῖς
<span class="lb" data-page="3.571" data-line="16" id="l3.571.16"></span>εἰς τὴν σκέψιν οὐχ ἡμερῶν μόνον, ἀλλὰ καὶ μηνῶν
<span class="lb" data-page="3.571" data-line="17" id="l3.571.17"></span>ὁπόσων ἂν αὐτοὶ βουληθῶσιν ἀριθμόν. ἐπεὶ δ’ οὐκ ἐγχωρεῖ
<span class="lb" data-page="3.571" data-line="18" id="l3.571.18"></span>πράττειν οὕτως ἐν γράμμασιν, οὐδὲ τὴν ἐκείνων σοφίαν
<span class="pb" data-page="3.572" id="p3.572"></span>
<span class="lb" data-page="3.572" data-line="1" id="l3.572.1"></span>παραβάλλειν τῇ τῆς φύσεως ἀτεχνίᾳ, καὶ δεικνύειν, ὅπως
<span class="lb" data-page="3.572" data-line="2" id="l3.572.2"></span>ἡ λοιδορουμένη πρὸς αὐτῶν ὡς ἄτεχνος φύσις εἰς τοσοῦτον
<span class="lb" data-page="3.572" data-line="3" id="l3.572.3"></span>εὐμηχανωτέρα φαίνεται τῆς σοφίας αὐτῶν, ὥστ’ οὐδ’ ἐπινοῆσαι
<span class="lb" data-page="3.572" data-line="4" id="l3.572.4"></span>δύνανται τῶν ἔργων αὐτῆς τὴν τέχνην, ἀναγκαῖον
<span class="lb" data-page="3.572" data-line="5" id="l3.572.5"></span>ἤδη μοι λέγειν τὰς μηχανὰς τῆς φύσεως, αἷς χρησαμένη
<span class="lb" data-page="3.572" data-line="6" id="l3.572.6"></span>καὶ νεύρων καὶ κινήσεων τοῖς προκειμένοις ἐν τῷ λόγῳ μυσὶν
<span class="lb" data-page="3.572" data-line="7" id="l3.572.7"></span>μετέδωκεν. ἵνα δ’ ᾖ σαφὴς ὁ λόγος, ἀκοῦσαι χρή σε
<span class="lb" data-page="3.572" data-line="8" id="l3.572.8"></span>πρότερον ὑπὲρ τῆς καλουμένης μεταληπτικῆς κινήσεως, ᾗ
<span class="lb" data-page="3.572" data-line="9" id="l3.572.9"></span>πάμπολλοι χρῶνται κατὰ τὰ μηχανήματα, τῶν μὲν ἀρχιτεκτόνων
<span class="lb" data-page="3.572" data-line="10" id="l3.572.10"></span>οἱ μηχανικοὶ, τῶν δ’ ἰατρῶν οἱ προσαγορευθέντες
<span class="lb" data-page="3.572" data-line="11" id="l3.572.11"></span>ὀργανικοί· τοιαύτῃ γάρ τινι κινήσει τῶν τεχνῶν
<span class="lb" data-page="3.572" data-line="12" id="l3.572.12"></span>τούτων ἡ φύσις προτέρα χρησαμένη τὴν ἐνέργειαν ἐξεπορίσατο
<span class="lb" data-page="3.572" data-line="13" id="l3.572.13"></span>τοῖς μυσίν· εἰκὸς μὲν δή τινα καὶ γιγνώσκειν τῶν
<span class="lb" data-page="3.572" data-line="14" id="l3.572.14"></span>ἀναγνωσομένων τόδε τὸ γράμμα τὸν τρόπον τῆς μεταληπτικῆς
<span class="lb" data-page="3.572" data-line="15" id="l3.572.15"></span>κινήσεως, καὶ διὰ τοῦτ’ ἴσως ἄχθεσθαι βραδύνοντι τῷ
<span class="lb" data-page="3.572" data-line="16" id="l3.572.16"></span>λόγῳ, σπεύδοντα μαθεῖν αὐτὸν ἤδη τὸ σόφισμα τῆς φύσεως,
<span class="lb" data-page="3.572" data-line="17" id="l3.572.17"></span>ᾧ χρησαμένη νεύρων ἐπιτηδείων εὐπόρησεν εἰς τὰ παρόντα.
<span class="lb" data-page="3.572" data-line="18" id="l3.572.18"></span>ἀλλ’ οὐχ ἑνὶ δήπου, καὶ δυοῖν, ἢ τρισὶν, ἢ τέτταρσιν,
<span class="pb" data-page="3.573" id="p3.573"></span>
<span class="lb" data-page="3.573" data-line="1" id="l3.573.1"></span>ἢ ὅλως ἀριθμῷ τινι τεταγμένῳ σαφὴς ὁ λόγος εἶναι
<span class="lb" data-page="3.573" data-line="2" id="l3.573.2"></span>σπουδάζει, πάντας δ’ ἑξῆς τοὺς ὁμιλήσαντας αὐτῷ διδάσκειν
<span class="lb" data-page="3.573" data-line="3" id="l3.573.3"></span>ἐφίεται. διὰ τοὺς πολλοὺς οὖν ἀγνοοῦντας, ὁποία τίς
<span class="lb" data-page="3.573" data-line="4" id="l3.573.4"></span>ἐστιν ἡ μεταληπτικὴ κίνησις, ἀναμεῖναι χρὴ βραχύ τι τοὺς
<span class="lb" data-page="3.573" data-line="5" id="l3.573.5"></span>ὀλίγους καὶ συγχωρῆσαί μοι διηγήσασθαι τὴν ἰδέαν αὐτῆς
<span class="lb" data-page="3.573" data-line="6" id="l3.573.6"></span>ἐπὶ προχείρου τε καὶ τοῖς πλείστοις τῶν ἰατρῶν γνωρίμου
<span class="lb" data-page="3.573" data-line="7" id="l3.573.7"></span>μηχανήματος, τούτου δὴ τοῦ καλουμένου πρὸς αὐτῶν ὀργανικοῦ
<span class="lb" data-page="3.573" data-line="8" id="l3.573.8"></span>γλωττοκομείου. πρόμηκες μὲν γάρ ἐστιν, ὥσπερ καὶ
<span class="lb" data-page="3.573" data-line="9" id="l3.573.9"></span>τἄλλα, χάριν τοῦ δέξασθαι σκέλος ὅλον ἀνθρώπειον, οἷα
<span class="lb" data-page="3.573" data-line="10" id="l3.573.10"></span>δὴ πολλάκις ἐπὶ μηροῦ καὶ κνήμης καταγνυμένων εἰώθασι
<span class="lb" data-page="3.573" data-line="11" id="l3.573.11"></span>δρᾷν. πρόσεστι δ’ ἐξαίρετα τῷ μηχανικῷ γλωττοκομείῳ
<span class="lb" data-page="3.573" data-line="12" id="l3.573.12"></span>ταυτί. κάτω μὲν ἄξων δή τις, εἰς ὃν τῶν περιβαλλομένων
<span class="lb" data-page="3.573" data-line="13" id="l3.573.13"></span>τῷ κώλῳ βρόχων ἐξήκει τὰ πέρατα· κατ’ αὐτὸ δὲ τὸ μηχάνημα
<span class="lb" data-page="3.573" data-line="14" id="l3.573.14"></span>τροχηλίαι πλείους ἔγκεινται, τῇ δεούσῃ πρὸς τὸν
<span class="lb" data-page="3.573" data-line="15" id="l3.573.15"></span>καιρὸν ἑκάστοτε χρήσει. παρασκευὴ μὲν αὕτη. τὸ κῶλον
<span class="lb" data-page="3.573" data-line="16" id="l3.573.16"></span>δ’ ἐπιδήσαντες ἀκριβῶς τῷ νόμῳ τῷ καταγματικῷ βρόχους
<span class="lb" data-page="3.573" data-line="17" id="l3.573.17"></span>ἐπιβάλλουσιν ἑκατέρωθεν τοῦ κατάγματος, ἕνα μὲν ἐν
<span class="pb" data-page="3.574" id="p3.574"></span>
<span class="lb" data-page="3.574" data-line="1" id="l3.574.1"></span>τοῖς ἄνω μέρεσι τοῦ κώλου, τὸν δὲ ἕτερον ἐν τοῖς κάτω.
<span class="lb" data-page="3.574" data-line="2" id="l3.574.2"></span>μάλιστα δ’ ἐπιτήδειος εἰς ταῦτα βρόχος ὁ ἐκ δυοῖν διαντέων
<span class="lb" data-page="3.574" data-line="3" id="l3.574.3"></span>ἐστίν· τοῦτο γὰρ αὐτοῦ τὸ παλαιὸν ὄνομα. προσαγορεύουσι
<span class="lb" data-page="3.574" data-line="4" id="l3.574.4"></span>δ’ ἔνιοι λύκον αὐτὸν, ἅτε δὴ τέτταρα σκέλη τοῦ
<span class="lb" data-page="3.574" data-line="5" id="l3.574.5"></span>τοιούτου βρόχου λαμβάνοντος. ἄμεινον δήπου δύο μὲν ἐν
<span class="lb" data-page="3.574" data-line="6" id="l3.574.6"></span>τοῖς δεξιοῖς τοῦ κώλου μέρεσι, δύο δ’ ἐν τοῖς ἀριστεροῖς
<span class="lb" data-page="3.574" data-line="7" id="l3.574.7"></span>ποιησάμενον, ἐκ μὲν τοῦ κάτωθεν βρόχου φέρειν ἄντικρυς
<span class="lb" data-page="3.574" data-line="8" id="l3.574.8"></span>ἐπὶ τὸν ἄξονα τὰ σκέλη καὶ τούτῳ περιβάλλειν ἀκριβῶς,
<span class="lb" data-page="3.574" data-line="9" id="l3.574.9"></span>ὡς γίγνεσθαι κάτω τὸ κατεαγὸς κῶλον, ἐκ δὲ τοῦ λοιποῦ
<span class="lb" data-page="3.574" data-line="10" id="l3.574.10"></span>βρόχου τοῦ ἄνω τὰ σκέλη εἰς τἀναντία τῷ ἄξονι ἄγεσθαι·
<span class="lb" data-page="3.574" data-line="11" id="l3.574.11"></span>χρὴ γὰρ, οἶμαι, καὶ τοῦτον εἰς τἀναντία τῷ προτέρῳ διατείνειν
<span class="lb" data-page="3.574" data-line="12" id="l3.574.12"></span>τὸ κῶλον. ἄγουσι μὲν ἐξ ἀνάγκης ἄνω τὰ σκέλη τοῦ
<span class="lb" data-page="3.574" data-line="13" id="l3.574.13"></span>βρόχου, διεκβάλλουσι δ’ ἐκτὸς, ἐπιβάλλουσι δὲ ταῖς τροχηλίαις,
<span class="lb" data-page="3.574" data-line="14" id="l3.574.14"></span>ἐντεῦθέν τε φέροντες κάτω περιβάλλουσι τῷ
<span class="lb" data-page="3.574" data-line="15" id="l3.574.15"></span><span class="milestone ed2page" data-n="4.469" data-unit="ed2page" id="ed2page.4.469"></span>ἄξονι· καὶ οὕτως συμβαίνει τῶν βρόχων ἀμφοτέρων τὰ
<span class="lb" data-page="3.574" data-line="16" id="l3.574.16"></span>πέρατα, κοινὸν ἄξονα σχόντα, δικαίαν τοῦ κατεαγότος κώλου
<span class="lb" data-page="3.574" data-line="17" id="l3.574.17"></span>τὴν διάτασιν ἐργάζεσθαι· τείνεται γὰρ ὡσαύτως ἄμφω
<span class="pb" data-page="3.575" id="p3.575"></span>
<span class="lb" data-page="3.575" data-line="1" id="l3.575.1"></span>καὶ χαλᾶται, ταῖς περιαγωγαῖς τοῦ ἄξονος οἰακιζόμενα. τοῦ
<span class="lb" data-page="3.575" data-line="2" id="l3.575.2"></span>μὲν δὴ κάτωθεν βρόχου τὰ σκέλη τὴν τάσιν ἁπλῆν ἔχει,
<span class="lb" data-page="3.575" data-line="3" id="l3.575.3"></span>τοῦ δ’ ἄνω διττὴν, ἅτε καὶ τῆς φορᾶς εὐθυπορούσης μὲν
<span class="lb" data-page="3.575" data-line="4" id="l3.575.4"></span>τῆς κάτω, δίαυλον δέ τινα καμπτούσης τῆς ἄνω. τοῦτον
<span class="lb" data-page="3.575" data-line="5" id="l3.575.5"></span>δὴ τὸν δίαυλον ἡ φύσις ἁπάντων πρώτη τοῖς ἄνωθεν ἐξ
<span class="lb" data-page="3.575" data-line="6" id="l3.575.6"></span>ἐγκεφάλου καταφερομένοις διὰ τοῦ τραχήλου νεύροις ἐτεχνήσατο,
<span class="lb" data-page="3.575" data-line="7" id="l3.575.7"></span>μεταληπτικήν τινα κίνησιν ἐκπορίζουσα τοῖς προειρημένοις
<span class="lb" data-page="3.575" data-line="8" id="l3.575.8"></span>μυσίν. ἐχρῆν γὰρ αὐτοὺς ἤτοι γε ἐκ τοῦ κατὰ τὸν
<span class="lb" data-page="3.575" data-line="9" id="l3.575.9"></span>τράχηλον νωτιαίου λαβεῖν νεῦρον, ἢ ἐξ αὐτοῦ τοῦ ἐγκεφάλου.
<span class="lb" data-page="3.575" data-line="10" id="l3.575.10"></span>λοξῆς δ’ ἔσεσθαι μελλούσης τῆς ἐκ τραχήλου, ταύτην
<span class="lb" data-page="3.575" data-line="11" id="l3.575.11"></span>μὲν ἀναγκαιότατον ἦν φυγεῖν, ἐκλέξασθαι δὲ τῶν
<span class="lb" data-page="3.575" data-line="12" id="l3.575.12"></span>ἄνωθεν ἀρχῶν τὴν ἀμείνω. διττῆς δ’ οὔσης καὶ ταύτης,
<span class="lb" data-page="3.575" data-line="13" id="l3.575.13"></span>εὐθείας μὲν ἀκριβῶς, ἣν ἕκτην νεύρων ἀριθμεῖ Μαρῖνος
<span class="lb" data-page="3.575" data-line="14" id="l3.575.14"></span>συζυγίαν, οὐκ εὐθείας δὲ τῆς ἑβδόμης, ἄχρηστος μὲν ἦν
<span class="lb" data-page="3.575" data-line="15" id="l3.575.15"></span>ἡ ἑβδόμη παντελῶς τοῖς ὀρθίοις μυσὶν, ἡ δ’ ἕκτη τῷ μὲν
<span class="lb" data-page="3.575" data-line="16" id="l3.575.16"></span>εὐθεῖ τῆς φορᾶς χρηστὴ, τῷ δ’ ἐξ ἐναντίων ἰέναι χωρίων
<span class="lb" data-page="3.575" data-line="17" id="l3.575.17"></span>οὐ μόνον ἄχρηστος, ἀλλὰ καὶ βλαβερά. ταύτην γὰρ ἔχουσα
<span class="pb" data-page="3.576" id="p3.576"></span>
<span class="lb" data-page="3.576" data-line="1" id="l3.576.1"></span>τὴν φορὰν, εἴπερ ἐνέφυ τοῖς προκειμένοις ἐν τῷ λόγῳ μυσὶν,
<span class="lb" data-page="3.576" data-line="2" id="l3.576.2"></span>ἄνω μὲν ἂν εἰργάσατο τὴν κεφαλὴν αὐτῶν, κάτω δὲ τὸ πέρας,
<span class="lb" data-page="3.576" data-line="3" id="l3.576.3"></span>οὗ τοὐναντίον ἐδείχθη χρῆναι γενέσθαι. πρόσεχε τοίνυν
<span class="lb" data-page="3.576" data-line="4" id="l3.576.4"></span>ἤδη μοι τὸν νοῦν μᾶλλον, ἢ εἴ ποτε μυούμενος Ἐλευσίνια
<span class="lb" data-page="3.576" data-line="5" id="l3.576.5"></span>καὶ Σαμοθρᾴκια καὶ ἄλλην τινὰ τελετὴν ἁγίαν ὅλος
<span class="lb" data-page="3.576" data-line="6" id="l3.576.6"></span>ἦσθα πρὸς τοῖς δρωμένοις τε καὶ λεγομένοις ὑπὸ τῶν ἱεροφαντῶν,
<span class="lb" data-page="3.576" data-line="7" id="l3.576.7"></span>μηδέν τι χείρω νομίσας ταύτην ἐκείνων εἶναι τὴν τελετὴν,
<span class="lb" data-page="3.576" data-line="8" id="l3.576.8"></span>μηδ’ ἧττον ἐνδείξασθαι δυναμένην ἢ σοφίαν ἢ πρόνοιαν ἢ
<span class="lb" data-page="3.576" data-line="9" id="l3.576.9"></span>δύναμιν τοῦ τῶν ζώων δημιουργοῦ, καὶ μάλισθ’ ὅτι τὴν τελετὴν
<span class="lb" data-page="3.576" data-line="10" id="l3.576.10"></span>ταύτην, ἣν νῦν μεταχειρίζομαι, πρῶτος ἁπάντων ἐξεῦρον.
<span class="lb" data-page="3.576" data-line="11" id="l3.576.11"></span>οὐδεὶς γοῦν τῶν ἀνατομικῶν οὔτε τούτων τι τῶν νεύρων ἐγίνωσκεν,
<span class="lb" data-page="3.576" data-line="12" id="l3.576.12"></span>οὔτε τῶν ἔμπροσθεν εἰρημένων ἐν τῇ κατασκευῇ τοῦ λάρυγγος·
<span class="lb" data-page="3.576" data-line="13" id="l3.576.13"></span>ὅθεν ἔν τε ταῖς ἐνεργείαις τῶν μορίων ἐσφάλησαν πάμπολυ,
<span class="lb" data-page="3.576" data-line="14" id="l3.576.14"></span>καὶ τῶν χρειῶν οὐδὲ τὸ δέκατον εἰρήκασι μέρος. ἐπιστρέψας
<span class="lb" data-page="3.576" data-line="15" id="l3.576.15"></span>οὖν καὶ σὺ σαυτὸν, εἰ καὶ μὴ πρόσθεν, ἀλλὰ νῦν γοῦν ἐπὶ τὸ
<span class="lb" data-page="3.576" data-line="16" id="l3.576.16"></span>σεμνότερον, ἄξιός τε τῶν λεχθησομένων ἀκροατὴς γενόμενος,
<span class="pb" data-page="3.577" id="p3.577"></span>
<span class="lb" data-page="3.577" data-line="1" id="l3.577.1"></span>ἀκολούθει τῷ λόγῳ, θαυμαστὰ τῆς φύσεως ἐξηγουμένῳ
<span class="lb" data-page="3.577" data-line="2" id="l3.577.2"></span>μυστήρια. κατὰ τὸν ὀπίσθιον ἐγκέφαλον ἔκφυσις νεύρων
<span class="lb" data-page="3.577" data-line="3" id="l3.577.3"></span>ἐστὶν εὐθεῖα, δι’ ὅλου τοῦ τραχήλου κάτω φερομένη καὶ
<span class="lb" data-page="3.577" data-line="4" id="l3.577.4"></span>τῆς τραχείας ἀρτηρίας, ἑκατέρωθεν ἑτέρας τινὸς αὐτῇ σμικρᾶς
<span class="lb" data-page="3.577" data-line="5" id="l3.577.5"></span>συναπτομένης. ἀπὸ ταύτης τῆς ἐκφύσεως οἵ τ’ ἄλλοι
<span class="lb" data-page="3.577" data-line="6" id="l3.577.6"></span>μύες οἱ περὶ τὸν λάρυγγα πλὴν τῶν ἓξ τούτων, ὑπὲρ ὧν ὁ
<span class="lb" data-page="3.577" data-line="7" id="l3.577.7"></span>λόγος ἐστὶ, καί τινες ἕτεροι τῶν κατὰ τὸν τράχηλον ὄρθιοι
<span class="lb" data-page="3.577" data-line="8" id="l3.577.8"></span>λαμβάνουσιν ἀπονεμήσεις, οἱ μὲν μείζους, οἱ δ’ ἐλάττους.
<span class="lb" data-page="3.577" data-line="9" id="l3.577.9"></span>μεγίστης δ’ οὔσης τῆς ἕκτης ταύτης συζυγίας τῶν νεύρων,
<span class="lb" data-page="3.577" data-line="10" id="l3.577.10"></span>εἰ καὶ ὅτι μάλιστα πολλαὶ τοῖς εἰρημένοις μυσὶν ἀποφύσεις
<span class="lb" data-page="3.577" data-line="11" id="l3.577.11"></span>αὐτῶν εἰσιν, ὅμως οὐ σμικρὰ μοῖρα διελθοῦσα τὸν τράχηλον
<span class="lb" data-page="3.577" data-line="12" id="l3.577.12"></span>ὅλον ἐμπίπτει τῷ θώρακι, καὶ πρώτην μὲν αὐτίκα
<span class="lb" data-page="3.577" data-line="13" id="l3.577.13"></span>νεύρων συζυγίαν ἀποφύει πρὸς αὐτὸν τὸν θώρακα, καὶ ταῖς
<span class="lb" data-page="3.577" data-line="14" id="l3.577.14"></span>ῥίζαις τῶν πλευρῶν παρατεταμένην, ἄλλας δ’ ἐπ’ αὐτῇ,
<span class="lb" data-page="3.577" data-line="15" id="l3.577.15"></span>τὰς μὲν εἰς τὴν καρδίαν, τὰς δ’ εἰς τὸν πνεύμονα, τὰς
<span class="lb" data-page="3.577" data-line="16" id="l3.577.16"></span>δ’ εἰς τὸν στόμαχον. εἰ δὲ καὶ τὰς εἰς τὴν γαστέρα καὶ
<span class="lb" data-page="3.577" data-line="17" id="l3.577.17"></span>τὸ ἧπαρ καὶ τὸν σπλῆνα καταφύσεις αὐτῶν, ἃς ποιεῖται
<span class="lb" data-page="3.577" data-line="18" id="l3.577.18"></span>προχωροῦντα κάτω, διέλθοιμί σοι συμπάσας, ἃς, ὥσπερ τις
<span class="pb" data-page="3.578" id="p3.578"></span>
<span class="lb" data-page="3.578" data-line="1" id="l3.578.1"></span>φιλοδωρότατος ἀνὴρ, πᾶσι τοῖς ἐντυγχάνουσι μορίοις χαρίζεται,
<span class="lb" data-page="3.578" data-line="2" id="l3.578.2"></span>θαυμάζειν οἶμαί σε, πῶς οὐδὲν ἐξ αὐτῶν ἀπεβλάστησεν
<span class="lb" data-page="3.578" data-line="3" id="l3.578.3"></span>εἰς τοὺς ἓξ μῦς τοῦ λάρυγγος, <span class="milestone ed2page" data-n="4.470" data-unit="ed2page" id="ed2page.4.470"></span>καίτοι παρελθόντων
<span class="lb" data-page="3.578" data-line="4" id="l3.578.4"></span>γ’ αὐτῶν ἐν τῇ διὰ τοῦ τραχήλου φορᾷ καί τισι τῶν
<span class="lb" data-page="3.578" data-line="5" id="l3.578.5"></span>μυῶν αὐτοῦ νειμάντων τι νεῦρον. ἀλλ’ ὅτι μὲν οὐκ ἐχρῆν
<span class="lb" data-page="3.578" data-line="6" id="l3.578.6"></span>ἐν τῇ κάτω φορᾷ αὐτοῦ λαβεῖν αὐτοὺς τὸ νεῦρον, ἐδείχθη
<span class="lb" data-page="3.578" data-line="7" id="l3.578.7"></span>πρόσθεν. ὅτι δ’ οὐκ ἐπελάθετο τῶν ἓξ ἐκείνων μυῶν ὁ
<span class="lb" data-page="3.578" data-line="8" id="l3.578.8"></span>δημιουργὸς, ἀλλ’ ἀπὸ τῶν αὐτῶν νεύρων τῶν μεγάλων τῶν
<span class="lb" data-page="3.578" data-line="9" id="l3.578.9"></span>παρελθόντων αὐτοὺς μόριον ἀπονείμας τοσοῦτον, ὅσον αὔταρκες
<span class="lb" data-page="3.578" data-line="10" id="l3.578.10"></span>ἦν αὐτοῖς, μετέδωκε καὶ τούτοις τοῖς μυσὶν αἰσθήσεώς
<span class="lb" data-page="3.578" data-line="11" id="l3.578.11"></span>τε καὶ κινήσεως, ἤδη σοι δίειμι. πρόσχες δ’ ἀκριβῶς
<span class="lb" data-page="3.578" data-line="12" id="l3.578.12"></span>τῷ λόγῳ σχεδὸν ἄῤῥητόν τι πρᾶγμα καὶ μόλις δειχθῆναι
<span class="lb" data-page="3.578" data-line="13" id="l3.578.13"></span>δυνάμενον ἑρμηνεύειν ἐπιχειροῦντι. συγγνώσῃ δὲ κατά τι
<span class="lb" data-page="3.578" data-line="14" id="l3.578.14"></span>καὶ τοῖς πρὸ ἡμῶν ἀνατομικοῖς, εἰ χαλεπὸν οὕτως ὀφθῆναι
<span class="lb" data-page="3.578" data-line="15" id="l3.578.15"></span>θέαμα διέδρα τὴν ὄψιν αὐτῶν. ἐν γὰρ τῇ διὰ τοῦ θώρακος
<span class="lb" data-page="3.578" data-line="16" id="l3.578.16"></span>φορᾷ τῶν νεύρων ἀποβλάστημά τι ἑκατέρου γενόμενον
<span class="lb" data-page="3.578" data-line="17" id="l3.578.17"></span>τὴν αὐτὴν ὁδὸν ἀνέρχεται πάλιν, ἣν κατῆλθε πρότερον,
<span class="pb" data-page="3.579" id="p3.579"></span>
<span class="lb" data-page="3.579" data-line="1" id="l3.579.1"></span>οἷόν περ δίαυλόν τινα τοῦτον ἀνύον. ἀναμνήσθητι
<span class="lb" data-page="3.579" data-line="2" id="l3.579.2"></span>δή μοι τῆς ὀλίγον ἔμπροσθεν εἰρημένης μεταληπτικῆς κινήσεως,
<span class="lb" data-page="3.579" data-line="3" id="l3.579.3"></span>ἀναμνήσθητι δὲ καὶ τῶν τὸν δίαυλον θεόντων δρομέων.
<span class="lb" data-page="3.579" data-line="4" id="l3.579.4"></span>ἑκατέρῳ γὰρ ἔοικεν ἡ τῶν νεύρων φορὰ, μεταληπτικῇ
<span class="lb" data-page="3.579" data-line="5" id="l3.579.5"></span>μὲν κινήσει, διότι, τῆς αὐτῶν ἀρχῆς ἀνημμένης εἰς τὸν ἐγκέφαλον,
<span class="lb" data-page="3.579" data-line="6" id="l3.579.6"></span>ὅταν ὁ λογισμὸς οἷον δι’ ἡνίων τινῶν ἐντεῖναι προέληται
<span class="lb" data-page="3.579" data-line="7" id="l3.579.7"></span>τοὺς μῦς τοῦ λάρυγγος, ἡ ἐκ τῆς ἀρχῆς κίνησις ἄνωθεν
<span class="lb" data-page="3.579" data-line="8" id="l3.579.8"></span>μὲν ἥκει κάτω δι’ ὅλου τοῦ τραχήλου μέχρι πολλοῦ μέρους τοῦ
<span class="lb" data-page="3.579" data-line="9" id="l3.579.9"></span>θώρακος, ἐκεῖθεν δ’ αὖθις ἀναστρέφει ἄνω μέχρι τοῦ λάρυγγος,
<span class="lb" data-page="3.579" data-line="10" id="l3.579.10"></span>ἔνθα τοῖς εἰρημένοις μυσὶν ἐμπεφυκότων τῶν νεύρων,
<span class="lb" data-page="3.579" data-line="11" id="l3.579.11"></span>οἷον ὑπὸ χειρῶν τινων ἕκαστος τῶν ἓξ τούτων μυῶν
<span class="lb" data-page="3.579" data-line="12" id="l3.579.12"></span>κατασπᾶται κάτω. ὥσπερ οὖν ἐπὶ τοῦ μηχανήματος τοῦ
<span class="lb" data-page="3.579" data-line="13" id="l3.579.13"></span>κατὰ τὸ σκέλος ἡ ἀρχὴ τῆς κινήσεως ἐκ τῶν ἡμετέρων χειρῶν
<span class="lb" data-page="3.579" data-line="14" id="l3.579.14"></span>περὶ τὸν ἄξονα γενομένη συνεπισπᾶται τὰ σκέλη τοῦ
<span class="lb" data-page="3.579" data-line="15" id="l3.579.15"></span>βρόχου μέχρι τῶν τροχηλιῶν, ἀπ’ ἐκείνων δ’ αὖθις ἐπὶ τὸ
<span class="lb" data-page="3.579" data-line="16" id="l3.579.16"></span>τεινόμενον μέρος τοῦ σκέλους ἡ κίνησις ἄνωθεν κάτω διήκει,
<span class="lb" data-page="3.579" data-line="17" id="l3.579.17"></span>κατὰ τὸν αὐτὸν τρόπον ἐπὶ τῶν τοῦ λάρυγγος νεύρων.
<span class="pb" data-page="3.580" id="p3.580"></span>
<span class="lb" data-page="3.580" data-line="1" id="l3.580.1"></span>ὁ μὲν οἷον ἄξων, ὁ τὴν ἀρχὴν τῆς κινήσεως λαμβάνων, ἡ
<span class="lb" data-page="3.580" data-line="2" id="l3.580.2"></span>ἐξ ἐγκεφάλου τῶν νεύρων ἐστὶν ἔκφυσις· ἡ δ’ οἷον τροχηλία
<span class="lb" data-page="3.580" data-line="3" id="l3.580.3"></span>τὸ μέρος ἐκεῖνο τοῦ θώρακος, ὅθεν ὑποστρέφειν ἄρχεται
<span class="lb" data-page="3.580" data-line="4" id="l3.580.4"></span>τὰ νεῦρα. διαύλῳ δ’ εἰκάζων αὐτῶν τὴν φορὰν, οὐ
<span class="lb" data-page="3.580" data-line="5" id="l3.580.5"></span>τροχηλίαν ἐρεῖς ἐκεῖνο τὸ μέρος, ἀλλὰ τὸν καλούμενον καμπτῆρα,
<span class="lb" data-page="3.580" data-line="6" id="l3.580.6"></span>περὶ ὃν οἱ θέοντες δίαυλον ἐν κύκλῳ κάμπτοντες
<span class="lb" data-page="3.580" data-line="7" id="l3.580.7"></span>αὖθις εἰς τοὐπίσω φέρονται τὴν αὐτὴν ὁδὸν, ἣν πρῶτον
<span class="lb" data-page="3.580" data-line="8" id="l3.580.8"></span>ἤνυσαν. αὕτη δέ σοι καὶ τοῦ μὴ πρότερον ὑποστρέψαι τὸ
<span class="lb" data-page="3.580" data-line="9" id="l3.580.9"></span>νεῦρον ἡ αἰτία, καίτοι γ’ οὕτω μακρὰν ὁδὸν δι’ ὅλου τε
<span class="lb" data-page="3.580" data-line="10" id="l3.580.10"></span>τοῦ τραχήλου, καὶ προσέτι τοῦ θώρακος οὐκ ὀλίγου μέρους
<span class="lb" data-page="3.580" data-line="11" id="l3.580.11"></span>διερχόμενον, ὅτι μηδὲν εἶχε τοιοῦτον μόριον οἷον νύσσης
<span class="lb" data-page="3.580" data-line="12" id="l3.580.12"></span>τινὸς ἢ τροχηλίας αὐτῷ παρασχέσθαι χρείαν. ὀχυρόν τε γὰρ
<span class="lb" data-page="3.580" data-line="13" id="l3.580.13"></span>ἐχρῆν εἶναι τοῦτο καὶ λεῖον, ὡς ἑαυτῷ τε καὶ τῷ νεύρῳ
<span class="lb" data-page="3.580" data-line="14" id="l3.580.14"></span>παρέχειν ἀσφαλῆ τὴν ἐπίβασιν. ἦν δ’ οὐδὲν ἄλλο μεταξὺ
<span class="lb" data-page="3.580" data-line="15" id="l3.580.15"></span>τοιοῦτον, ὅτι μὴ τὸ τῆς κλειδὸς, ἢ τὸ τῆς πρώτης πλευρᾶς
<span class="lb" data-page="3.580" data-line="16" id="l3.580.16"></span>ὀστοῦν, ᾧ περιβληθέντος ὑμενώδους χιτῶνος, ἐνεχώρει
<span class="lb" data-page="3.580" data-line="17" id="l3.580.17"></span>τὸ νεῦρον οἷον κατὰ τροχηλίας τινὸς ἐνεχθῆναι τῆς τῶν
<span class="lb" data-page="3.580" data-line="18" id="l3.580.18"></span>ὀστῶν κυρτότητος, ἀλλ’ ἐξέκειτ’ ἂν οὕτω γε προπετὲς ὑπὸ
<span class="pb" data-page="3.581" id="p3.581"></span>
<span class="lb" data-page="3.581" data-line="1" id="l3.581.1"></span>τῷ δέρματι, βλάπτεσθαι βλάβην ἅπασαν ἕτοιμον. οὐ μὴν
<span class="lb" data-page="3.581" data-line="2" id="l3.581.2"></span>οὐδὲ χωρὶς καμπῆς ἀσφαλὲς ἦν ἀπὸ τοῦ μεγάλου νεύρου μικρὸν
<span class="lb" data-page="3.581" data-line="3" id="l3.581.3"></span>νεῦρον ἀποφύσασαν ἐπανάγειν οὕτως ἐπὶ τὸν λάρυγγα·
<span class="lb" data-page="3.581" data-line="4" id="l3.581.4"></span>πάντως γὰρ ἂν ἀπεῤῥάγη τοῦτο, περὶ μηδὲν ἑλιττόμενον.
<span class="lb" data-page="3.581" data-line="5" id="l3.581.5"></span>εἴπερ οὖν ἑλίττειν μὲν ἀναγκαῖον ἦν, οὐδὲν δ’ εἶχε τοιοῦτον,
<span class="lb" data-page="3.581" data-line="6" id="l3.581.6"></span>πρὶν ἐγγὺς <span class="milestone ed1page" data-n="1.447" data-unit="ed1page" id="ed1page.1.447"></span>τῆς καρδίας ἀφικέσθαι, δεόντως οὐκ
<span class="lb" data-page="3.581" data-line="7" id="l3.581.7"></span>ὤκνησε καταγαγεῖν ἐπὶ πλεῖστον τὸ νεῦρον, εἰ καὶ πολλὴν
<span class="lb" data-page="3.581" data-line="8" id="l3.581.8"></span>αὖθις ὁδὸν ἐπανάξειν ἔμελλεν· οὐδὲ γὰρ οὐδ’ ἐξ αὐτοῦ
<span class="lb" data-page="3.581" data-line="9" id="l3.581.9"></span>τούτου τὸ νεῦρον ἀῤῥωστότερον ἐγίνετο. <span class="milestone ed2page" data-n="4.471" data-unit="ed2page" id="ed2page.4.471"></span>τοὐναντίον
<span class="lb" data-page="3.581" data-line="10" id="l3.581.10"></span>γὰρ ἅπαν ἐν μὲν ταῖς πρώταις ἐκφύσεσι μαλακὰ καὶ αὐτῷ
<span class="lb" data-page="3.581" data-line="11" id="l3.581.11"></span>τῷ ἐγκεφάλῳ παραπλήσια πάντ’ ἐστὶ τὰ νεῦρα, προϊόντα
<span class="lb" data-page="3.581" data-line="12" id="l3.581.12"></span>δ’ ἀεὶ καὶ μᾶλλον ἑαυτῶν γίνεται σκληρότερα. ῥώμην τοιγαροῦν
<span class="lb" data-page="3.581" data-line="13" id="l3.581.13"></span>οὐ σμικρὰν ἐκ τοῦ μήκους τῆς ὁδοιπορίας ἐκτήσατο
<span class="lb" data-page="3.581" data-line="14" id="l3.581.14"></span>ταυτὶ τὰ νεῦρα, τοσαύτην ὀλίγου δεῖν αὖθις ὁδὸν ἀναφερόμενα
<span class="lb" data-page="3.581" data-line="15" id="l3.581.15"></span>μετὰ τὴν καμπὴν, ὅσην ἐνήνεκτο πρόσθεν κάτω.
</p>
          </article>

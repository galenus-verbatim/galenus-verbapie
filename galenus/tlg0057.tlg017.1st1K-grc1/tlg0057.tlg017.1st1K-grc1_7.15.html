<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:7.15">
<span class="pb page1" data-page="3.581" id="p3.581"></span>
<span class="milestone ed1page page1" data-n="1.447" data-unit="ed1page" id="ed1page.1.447"></span>
<span class="milestone ed2page page1" data-n="4.471" data-unit="ed2page" id="ed2page.4.471"></span>
            <p>
<span class="lb" data-page="3.581" data-line="16" id="l3.581.16"></span>Καιρὸς οὖν ἤδη λέγειν τὴν θαυμαστὴν ταύτην
<span class="lb" data-page="3.581" data-line="17" id="l3.581.17"></span>τῶν νεύρων τοῦ λάρυγγος, εἴτε τροχηλίαν, εἴτε νύσσαν,
<span class="pb" data-page="3.582" id="p3.582"></span>
<span class="lb" data-page="3.582" data-line="1" id="l3.582.1"></span>εἴτε καμπτῆρα χρὴ καλεῖν. οὐ γὰρ ὀνομάτων κάλλος θηρᾶσθαι
<span class="lb" data-page="3.582" data-line="2" id="l3.582.2"></span>πρόκειται νῦν, οὐδὲ τρίβειν τὸν χρόνον περὶ μικρὰ
<span class="lb" data-page="3.582" data-line="3" id="l3.582.3"></span>καὶ φαῦλα, τοσοῦτόν τε καὶ τοιοῦτον κάλλος ἐν τοῖς τῆς
<span class="lb" data-page="3.582" data-line="4" id="l3.582.4"></span>φύσεως ἔργοις ἐξευρίσκοντας. εἰσὶ μὲν δήπου κατὰ τὸ χωρίον
<span class="lb" data-page="3.582" data-line="5" id="l3.582.5"></span>τοῦτο φλέβες καὶ ἀρτηρίαι μεγάλαι πρὸς τὸν τράχηλον
<span class="lb" data-page="3.582" data-line="6" id="l3.582.6"></span>ἀπὸ τῆς καρδίας ἀναφερόμεναι, τινὲς μὲν εὐθεῖαν ἔχουσαι
<span class="lb" data-page="3.582" data-line="7" id="l3.582.7"></span>τὴν θέσιν, ἔνιαι δὲ λοξὴν, οὐδεμία δὲ ἐγκαρσίαν, ὁποίας
<span class="lb" data-page="3.582" data-line="8" id="l3.582.8"></span>ἔδει τοῖς νεύροις τῆς καμπῆς. περὶ μὲν γὰρ τὴν ὀρθίαν
<span class="lb" data-page="3.582" data-line="9" id="l3.582.9"></span>οὐδὲ γένοιτό ποτε καμπὴ τοῖς ἄνωθεν κάτω φερομένοις, ὡς
<span class="lb" data-page="3.582" data-line="10" id="l3.582.10"></span>ἂν ἐξ ἐναντίας ἀπαντῶσι· περὶ δὲ τὴν λοξὴν ἑλιχθῆναι μέν
<span class="lb" data-page="3.582" data-line="11" id="l3.582.11"></span>τινα δύναται μετρίως, ἀλλ’ εὐαποκύλιστόν τε καὶ ἀστήρικτον
<span class="lb" data-page="3.582" data-line="12" id="l3.582.12"></span>ἔσται, καὶ μάλισθ’ ὅτε λοξὸν ἀφίσταται μὲν πολὺ τῆς
<span class="lb" data-page="3.582" data-line="13" id="l3.582.13"></span>ἐγκαρσίας θέσεως, ἐγγὺς δ’ ἥκει τῆς ὀρθίας. ἐγὼ μὲν οὐδ’
<span class="lb" data-page="3.582" data-line="14" id="l3.582.14"></span>ἐπαινεῖν ἔτι κατὰ τὴν ἀξίαν τοῦ δημιουργήσαντος τὰ ζῶα
<span class="lb" data-page="3.582" data-line="15" id="l3.582.15"></span>τήν τε σοφίαν καὶ τὴν δύναμιν ἱκανὸς εἶναι νομίζω. μείζονα
<span class="lb" data-page="3.582" data-line="16" id="l3.582.16"></span>γὰρ οὐκ ἐπαίνων μόνον, ἀλλὰ καὶ ὕμνων τὰ τοιαῦτα
<span class="pb" data-page="3.583" id="p3.583"></span>
<span class="lb" data-page="3.583" data-line="1" id="l3.583.1"></span>τῶν ἔργων ἐστὶν, ὅσα πρὶν θεάσασθαι μὲν ἀδύνατα γενέσθαι
<span class="lb" data-page="3.583" data-line="2" id="l3.583.2"></span>πεπείσμεθα, θεασάμενοι δ’ ἔγνωμεν οὐκ ὀρθῶς
<span class="lb" data-page="3.583" data-line="3" id="l3.583.3"></span>ὑπειληφότες, καὶ μάλισθ’ ὅταν ἄνευ πολλῆς σκευωρίας ὁ
<span class="lb" data-page="3.583" data-line="4" id="l3.583.4"></span>δημιουργὸς αὐτῶν ἑνὶ προσχρησάμενος ὀργάνῳ μικρῷ παντοίως
<span class="lb" data-page="3.583" data-line="5" id="l3.583.5"></span>ἄμεμπτόν τε καὶ τέλειον ἀποφῄνῃ τὸ ἔργον· οἷόν τι
<span class="lb" data-page="3.583" data-line="6" id="l3.583.6"></span>καὶ κατὰ τὴν καμπὴν τῶν νεύρων τούτων ἰδεῖν ἔστι. τὸ
<span class="lb" data-page="3.583" data-line="7" id="l3.583.7"></span>μὲν γὰρ ἀριστερὸν οὐκ ὤκνησεν ἡ φύσις παραγαγοῦσα μέχρι
<span class="lb" data-page="3.583" data-line="8" id="l3.583.8"></span>πλείστων περὶ τὴν μεγίστην ἀρτηρίαν ἑλίξαι κατ’ ἐκεῖνο
<span class="lb" data-page="3.583" data-line="9" id="l3.583.9"></span>μάλιστα τὸ μέρος, ἵνα πρῶτον ἐκφύσασα τῆς καρδίας ἐπὶ
<span class="lb" data-page="3.583" data-line="10" id="l3.583.10"></span>τὴν ῥάχιν κατακάμπτεται. πάντα γοῦν ἔμελλεν ἕξειν, ὧν
<span class="lb" data-page="3.583" data-line="11" id="l3.583.11"></span>ἐδεῖτο, καὶ θέσιν ἐγκαρσίαν; καὶ καμπὴν λείαν τε καὶ κυκλοτερῆ,
<span class="lb" data-page="3.583" data-line="12" id="l3.583.12"></span>καὶ τὴν νύσσαν αὐτὴν ἰσχυροτάτην τε καὶ ἀσφαλεστάτην.
<span class="lb" data-page="3.583" data-line="13" id="l3.583.13"></span>τὸ δεξιὸν δὲ, οὐδεμίαν ἔχον ἐν τῷ καθ’ ἑαυτὸ
<span class="lb" data-page="3.583" data-line="14" id="l3.583.14"></span>μέρει τοῦ θώρακος ὁμοίαν ἐπίβασιν, ἠναγκάσθη μὲν ἑλίξαι
<span class="lb" data-page="3.583" data-line="15" id="l3.583.15"></span>περὶ τὴν κατὰ τοῦτο τὸ μέρος ἀρτηρίαν, λοξὴν ἀπὸ τῆς
<span class="lb" data-page="3.583" data-line="16" id="l3.583.16"></span>καρδίας ἐπὶ τὴν δεξιὰν μασχάλην ἀναφερομένην· ὅσον δὲ
<span class="lb" data-page="3.583" data-line="17" id="l3.583.17"></span>ἦν χεῖρον, ἡ καμπὴ τῆς ἐν καρδίᾳ τοῦτ’ ἐπηνωρθώσατο
<span class="pb" data-page="3.584" id="p3.584"></span>
<span class="lb" data-page="3.584" data-line="1" id="l3.584.1"></span>πλήθει τε τῶν ἑκατέρωθεν ἀποφύσεων τοῦ νεύρου καὶ
<span class="lb" data-page="3.584" data-line="2" id="l3.584.2"></span>ῥώμῃ συνδέσμων. ὅσα γὰρ εἰς τὰ δεξιὰ μέρη τοῦ θώρακος
<span class="lb" data-page="3.584" data-line="3" id="l3.584.3"></span>ἀποφύειν ἔμελλε νεῦρα, κατ’ ἐκεῖνο μάλιστα τὸ χωρίον
<span class="lb" data-page="3.584" data-line="4" id="l3.584.4"></span>ἀπέφυσέ τε ἅμα καὶ τοῖς δεχομένοις ὀργάνοις ἐνέφυσεν οἷον
<span class="lb" data-page="3.584" data-line="5" id="l3.584.5"></span>ἐνριζοῦσα τὸ νεῦρον ὡς εἰς γῆν τὰ μόρια. μέσον τε οὖν
<span class="lb" data-page="3.584" data-line="6" id="l3.584.6"></span>ἁπασῶν τῶν ῥιζῶν ἐκεῖνο ἔταξε τὸ τοῦ λάρυγγος νεῦρον,
<span class="lb" data-page="3.584" data-line="7" id="l3.584.7"></span>ὅπως ἑκατέρωθεν ὑπ’ αὐτῶν φρουροῖτο, καὶ συνδέσμους ὑμενώδεις
<span class="lb" data-page="3.584" data-line="8" id="l3.584.8"></span>τῇ ἀρτηρίᾳ καὶ τοῖς παρακειμένοις σώμασι συνῆψεν,
<span class="lb" data-page="3.584" data-line="9" id="l3.584.9"></span>ἵν’ ὡς οἷόν τε διοριζόμενον ὑπ’ αὐτῶν πάντων ἀσφαλῆ τὴν
<span class="lb" data-page="3.584" data-line="10" id="l3.584.10"></span>περὶ τῆς ἀρτηρίας ποιήσηται <span class="milestone ed2page" data-n="4.472" data-unit="ed2page" id="ed2page.4.472"></span>καμπὴν, οἷον περὶ κύκλον
<span class="lb" data-page="3.584" data-line="11" id="l3.584.11"></span>τινὰ τροχηλίας ἑλιχθὲν, ἀνατεινομένοις τε ὡς τὸ
<span class="lb" data-page="3.584" data-line="12" id="l3.584.12"></span>πολὺ τοῖς νεύροις τούτοις αὐτίκα μετὰ τὴν καμπὴν οἷον
<span class="lb" data-page="3.584" data-line="13" id="l3.584.13"></span>χεῖρά τινα τὸ μέγα νεῦρον ὀρέξαν ἀπόφυσιν αὑτοῦ δι’ ἐκείνης
<span class="lb" data-page="3.584" data-line="14" id="l3.584.14"></span>ἀνέλκει τε καὶ μετεωρίζει. ἐντεῦθεν δ’ ἄμφω φέρεσθαι
<span class="lb" data-page="3.584" data-line="15" id="l3.584.15"></span>ἄνω πρὸς τὴν κεφαλὴν τῆς τραχείας ἀρτηρίας, τὴν αὐτὴν
<span class="lb" data-page="3.584" data-line="16" id="l3.584.16"></span>μὲν ὁδὸν ἰόντα τῇ πρόσθεν, οὐδενὶ δ’ οὐκ ἔτι μεταδιδόντα
<span class="lb" data-page="3.584" data-line="17" id="l3.584.17"></span>μυῒ μόγις οὐδὲ σμικρότατα ἑαυτῶν, ὅτι μηδ’ ἐδεῖτο μηδεμίαν
<span class="pb" data-page="3.585" id="p3.585"></span>
<span class="lb" data-page="3.585" data-line="1" id="l3.585.1"></span>ἄλλην ἀρχὴν κινήσεως ἐκ τῶν κάτω μερῶν λαμβάνειν,
<span class="lb" data-page="3.585" data-line="2" id="l3.585.2"></span>ἀλλ’ ἀκριβῶς καὶ δικαίως ἑκάτερον αὐτῶν εἰς τοὺς καθ’
<span class="lb" data-page="3.585" data-line="3" id="l3.585.3"></span>ἑαυτὸ διέσπαρται τοῦ λάρυγγος μῦς, τὸ μὲν ἐν τοῖς δεξιοῖς
<span class="lb" data-page="3.585" data-line="4" id="l3.585.4"></span>ἑαυτοῦ μέρεσι, τὸ δὲ ἐν τοῖς ἀριστεροῖς εἰς τοὺς ὑπολοίπους
<span class="lb" data-page="3.585" data-line="5" id="l3.585.5"></span>τρεῖς, ἄμφω δὲ εἰς τοὺς ἓξ, ὑφ’ ὧν ἀνοίγνυσθαί τε καὶ
<span class="lb" data-page="3.585" data-line="6" id="l3.585.6"></span>κλείεσθαι συμβαίνει τὸν λάρυγγα. καὶ μάλιστα δὲ, ὡς ἐδείχθη,
<span class="lb" data-page="3.585" data-line="7" id="l3.585.7"></span>τῶν ἓξ τούτων μυῶν ἰσχυροτάτην ἐνέργειαν οἱ δύο μύες
<span class="lb" data-page="3.585" data-line="8" id="l3.585.8"></span>ἔχουσιν οἱ κλείοντες αὐτὴν, ὡς μήτ’ ἐν ταῖς καταλήψεσι
<span class="lb" data-page="3.585" data-line="9" id="l3.585.9"></span>τοῦ πνεύματος ὑπὸ τοσούτων τε καὶ τηλικούτων μυῶν νικᾶσθαι,
<span class="lb" data-page="3.585" data-line="10" id="l3.585.10"></span>τῶν συστελλομένων τὸν θώρακα, καὶ διὰ τοῦτο
<span class="lb" data-page="3.585" data-line="11" id="l3.585.11"></span>καὶ τῶν νεύρων τὸ πλεῖστον εἰς αὐτοὺς διασπείρεται. καὶ
<span class="lb" data-page="3.585" data-line="12" id="l3.585.12"></span>τοῖς πέρασιν αὐτῶν εἰς ταὐτὸν ἥκει νεῦρον στερεὸν ἓν, καθ’
<span class="lb" data-page="3.585" data-line="13" id="l3.585.13"></span>ἑκάτερον μῦν ἄνωθεν κάτω φερόμενον, ἐξ οὗ λαμβάνει μέν
<span class="lb" data-page="3.585" data-line="14" id="l3.585.14"></span>τινα μόρια καὶ τὰ περὶ τὸν λάρυγγα σώματα· τὸ δ’ ὑπόλοιπον
<span class="lb" data-page="3.585" data-line="15" id="l3.585.15"></span>αὐτῶν τῷ τοῦ μυὸς ἰδίῳ νεύρῳ συναπτόμενον εἰς
<span class="lb" data-page="3.585" data-line="16" id="l3.585.16"></span>ἰσχὺν καὶ ἀσφάλειαν αὐτῷ συντελεῖ.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:7.16">
<span class="pb page1" data-page="3.585" id="p3.585"></span>
<span class="milestone ed1page page1" data-n="1.447" data-unit="ed1page" id="ed1page.1.447"></span>
<span class="milestone ed2page page1" data-n="4.472" data-unit="ed2page" id="ed2page.4.472"></span>
            <p>
<span class="lb" data-page="3.585" data-line="17" id="l3.585.17"></span>Οὐκέτ’ οὖν οἶμαί σε θαυμάσειν, οὐδὲ
<span class="pb" data-page="3.586" id="p3.586"></span>
<span class="lb" data-page="3.586" data-line="1" id="l3.586.1"></span>ζητήσειν, οἷα δὴ θαυμάζουσί τε καὶ ζητοῦσιν οἱ πρὸ ἐμοῦ
<span class="lb" data-page="3.586" data-line="2" id="l3.586.2"></span>πάντες ἰατροί τε καὶ φιλόσοφοι, τοῦτο μὲν ὅπως ἐν τῷ
<span class="lb" data-page="3.586" data-line="3" id="l3.586.3"></span>πίνειν τὸ ὑγρὸν οὐκ εἰς τὴν τραχεῖαν ἀρτηρίαν, ἀλλ’ εἰς
<span class="lb" data-page="3.586" data-line="4" id="l3.586.4"></span>τὸν στόμαχον ἐμπίπτει, τοῦτο δὲ τῶν κατὰ τὴν ῥίζαν τῆς
<span class="lb" data-page="3.586" data-line="5" id="l3.586.5"></span>γλώττης μυῶν τὴν κίνησιν αἰτιωμένων, οἰομένων τε διὰ τούτους
<span class="lb" data-page="3.586" data-line="6" id="l3.586.6"></span>ἀνατρέχειν τὸν λάρυγγα πρὸς τὴν ἐπιγλωττίδα. κλειομένου
<span class="lb" data-page="3.586" data-line="7" id="l3.586.7"></span>γὰρ ἀκριβῶς οὕτω τοῦ λάρυγγος, ὡς μηδὲ τὸ βιαίως
<span class="lb" data-page="3.586" data-line="8" id="l3.586.8"></span>ἐκθλιβόμενον ὑπὸ τοῦ θώρακος πνεῦμα διοίγειν αὐτὸν, οὐκ
<span class="lb" data-page="3.586" data-line="9" id="l3.586.9"></span>ἐχρῆν ζητεῖν ἑτέραν αἰτίαν τοῦ μὴ φέρεσθαι τὸ ποτὸν εἰς
<span class="lb" data-page="3.586" data-line="10" id="l3.586.10"></span>τὸν πνεύμονα. κάλλιον δ’ ἦν αὐτοὺς ἑωρακότας τοῦ λάρυγγος
<span class="lb" data-page="3.586" data-line="11" id="l3.586.11"></span>τὸ στόμιον ἀναγκαίαν ἔχον κοιλότητα διὰ τὴν τῆς
<span class="lb" data-page="3.586" data-line="12" id="l3.586.12"></span>ἐπιγλωττίδος ἰδέαν τε καὶ χρείαν, ὡς ἐν τοῖς περὶ τῆς φωνῆς
<span class="lb" data-page="3.586" data-line="13" id="l3.586.13"></span>ἐπεδείξαμεν, ἐννοῆσαι κατὰ ταὐτὸν τήν τε τροφὴν καὶ
<span class="lb" data-page="3.586" data-line="14" id="l3.586.14"></span>τὸ πόμα σωρευθησόμενα παρὰ τὸν τῆς καταπόσεως καιρὸν,
<span class="lb" data-page="3.586" data-line="15" id="l3.586.15"></span>ὥσθ’ ἑξῆς ἀνοιχθέντος τοῦ λάρυγγος ἐν τῷ καιρῷ τῆς
<span class="lb" data-page="3.586" data-line="16" id="l3.586.16"></span>εἰσπνοῆς εὐθὺς ἂν ἐνέπιπτεν τῷ πόρῳ τοῦ πνεύματος οὐ
<span class="lb" data-page="3.586" data-line="17" id="l3.586.17"></span>τὸ ποτὸν μόνον, ἀλλὰ καὶ τὰ σιτία. καὶ διὰ τοῦτο τὴν
<span class="pb" data-page="3.587" id="p3.587"></span>
<span class="lb" data-page="3.587" data-line="1" id="l3.587.1"></span>ἐπιγλωττίδα προμηθῶς ἡ φύσις οἷον ἐπίθημά τι προὔθηκε
<span class="lb" data-page="3.587" data-line="2" id="l3.587.2"></span>τοῦ κατὰ τὸν λάρυγγα στόματος, ἑστηκυῖαν μὲν ὀρθὴν ἐν
<span class="lb" data-page="3.587" data-line="3" id="l3.587.3"></span>τῷ πρόσθεν ἅπαντι χρόνῳ, καθ’ ὃν ἀναπνεῖ τὰ ζῶα, καταπίπτουσαν
<span class="lb" data-page="3.587" data-line="4" id="l3.587.4"></span>δ’ ἐπὶ τὸν λάρυγγα καταπινόντων ὁτιοῦν. αὐτὸ
<span class="lb" data-page="3.587" data-line="5" id="l3.587.5"></span>γὰρ τὸ καταπινόμενον, ἅτε πρῶτον μὲν ἐπιπίπτον αὐτῆς τῇ
<span class="lb" data-page="3.587" data-line="6" id="l3.587.6"></span>ῥίζῃ, μετὰ ταῦτα δὲ κατὰ τοῦ νώτου φερόμενον, ἀναγκάζει
<span class="lb" data-page="3.587" data-line="7" id="l3.587.7"></span>κατακλίνεσθαί τε καὶ καταπίπτειν αὐτὴν, ὡς ἂν τῇ μὲν οὐσίᾳ
<span class="lb" data-page="3.587" data-line="8" id="l3.587.8"></span>χόνδρον οὖσαν, λεπτὴν δὲ ἱκανῶς ὑπάρχουσαν. εἰ δ’
<span class="lb" data-page="3.587" data-line="9" id="l3.587.9"></span>ἀκριβῶς κατασκέψαιο τὴν κατασκευὴν ἅπασαν τῆς ἐπιγλωττίδος,
<span class="lb" data-page="3.587" data-line="10" id="l3.587.10"></span>οἶδ’ ὅτι θαυμαστῶς ἔχειν σοι δόξει. περιφερὴς γὰρ
<span class="lb" data-page="3.587" data-line="11" id="l3.587.11"></span>οὖσα καὶ χονδρώδης, καὶ τὸ μέγεθος ὀλίγῳ μείζων τοῦ κατὰ
<span class="lb" data-page="3.587" data-line="12" id="l3.587.12"></span>τὸν λάρυγγα στόματος, εἰς τὰ πρὸς τὸν στόμαχον ἔστραπται
<span class="lb" data-page="3.587" data-line="13" id="l3.587.13"></span>μέρη τῷ τρίτῳ χόνδρῳ θέσιν ἀντίστροφον ἔχουσα τῷ ἀρυταινοειδεῖ.
<span class="lb" data-page="3.587" data-line="14" id="l3.587.14"></span><span class="milestone ed2page" data-n="4.473" data-unit="ed2page" id="ed2page.4.473"></span>δῆλον δὲ, ὡς οὐκ ἂν οὕτω θέσεως εἶχεν,
<span class="lb" data-page="3.587" data-line="15" id="l3.587.15"></span>εἰ μὴ τῆς καταντικρὺ χώρας ἐξεφύετο. καὶ μέν γε καὶ εἰ
<span class="lb" data-page="3.587" data-line="16" id="l3.587.16"></span>μὴ χονδρώδης ἦν, οὔτ’ ἂν ἀνέῳκτο <span class="milestone ed1page" data-n="1.448" data-unit="ed1page" id="ed1page.1.448"></span>παρὰ τὸν τῆς
<span class="lb" data-page="3.587" data-line="17" id="l3.587.17"></span>ἀναπνοῆς καιρὸν, οὔθ’ ὑπὸ τῶν σιτίων ἀνετρέπετο· τὰ μὲν
<span class="lb" data-page="3.587" data-line="18" id="l3.587.18"></span>γὰρ μαλακώτερα τοῦ δέοντος καταπέπτωκεν ἀεὶ, τὰ δὲ σκληρότερα
<span class="pb" data-page="3.588" id="p3.588"></span>
<span class="lb" data-page="3.588" data-line="1" id="l3.588.1"></span>δυσανάστρεπτα μένει. χρὴ δ’ οὐδέτερον ἔχειν αὐτὴν,
<span class="lb" data-page="3.588" data-line="2" id="l3.588.2"></span>ἀλλ’ ὀρθὴν μὲν εἰσπνεόντων εἶναι, καταπινόντων δὲ
<span class="lb" data-page="3.588" data-line="3" id="l3.588.3"></span>ἀνατρέπεσθαι. καὶ μὴν εἰ ταῦτα μὲν εἶχεν, ἔλαττον δ’ ἦν
<span class="lb" data-page="3.588" data-line="4" id="l3.588.4"></span>τοῦ κατὰ τὸν λάρυγγα πόρου, πλέον οὐδὲν ἐγίνετ’ ἂν ἐκ
<span class="lb" data-page="3.588" data-line="5" id="l3.588.5"></span>τοῦ καταπίπτειν αὐτὴν, ὥσπερ οὐδ’ εἰ πολὺ μεῖζον, ἐπέφραττε
<span class="lb" data-page="3.588" data-line="6" id="l3.588.6"></span>γὰρ ἂν οὕτω γε καὶ τὸν στόμαχον. ὃν δὲ τρόπον
<span class="lb" data-page="3.588" data-line="7" id="l3.588.7"></span>ὑπὸ τῶν σιτίων ἡ ἐπιγλωττὶς εἰς τὸν τοῦ λάρυγγος ἀνακλίνεται
<span class="lb" data-page="3.588" data-line="8" id="l3.588.8"></span>πόρον, οὕτως ὑπὸ τῶν ἐμουμένων ὁ ἀρυταινοειδὴς
<span class="lb" data-page="3.588" data-line="9" id="l3.588.9"></span>χόνδρος. ἔστραπται γὰρ κᾀκεῖνος εἰς τὴν εὐρυχωρίαν τοῦ
<span class="lb" data-page="3.588" data-line="10" id="l3.588.10"></span>λάρυγγος, ὥσθ’ ἡ ῥύμη τῶν ἀναφερομένων ἐκ τοῦ στομάχου
<span class="lb" data-page="3.588" data-line="11" id="l3.588.11"></span>τοῖς κατὰ τὸ νῶτον αὐτοῦ προσπίπτουσα ῥᾳδίως εἰς τὴν
<span class="lb" data-page="3.588" data-line="12" id="l3.588.12"></span>εἴκουσαν ἀνατρέπει χώραν ὅλον τὸν χόνδρον.
</p>
          </article>

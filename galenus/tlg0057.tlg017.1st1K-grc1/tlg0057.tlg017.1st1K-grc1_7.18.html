<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:7.18">
<span class="pb page1" data-page="3.590" id="p3.590"></span>
<span class="milestone ed1page page1" data-n="1.448" data-unit="ed1page" id="ed1page.1.448"></span>
<span class="milestone ed2page page1" data-n="4.473" data-unit="ed2page" id="ed2page.4.473"></span>
            <p>
<span class="lb" data-page="3.590" data-line="12" id="l3.590.12"></span><span class="milestone ed2page" data-n="4.474" data-unit="ed2page" id="ed2page.4.474"></span>Ἐπὶ δὲ τὰς ὑπολοίπους χρείας τῶν
<span class="lb" data-page="3.590" data-line="13" id="l3.590.13"></span>κατὰ τὸν λάρυγγα φαινομένων τε καὶ γιγνομένων αὖθις
<span class="lb" data-page="3.590" data-line="14" id="l3.590.14"></span>ἐπανέλθωμεν. ἐλέγετο δὴ πρόσθεν, ὡς ὁ δεσμὸς ὁ ὑμενώδης,
<span class="lb" data-page="3.590" data-line="15" id="l3.590.15"></span>ὁ τὰ σιγμοειδῆ τῶν χόνδρων ἀναπληρῶν, κοινωνίαν παρείχετο
<span class="lb" data-page="3.590" data-line="16" id="l3.590.16"></span>τῷ τε τοῦ στομάχου πόρῳ καὶ τῷ τῆς τραχείας ἀρτηρίας.
<span class="lb" data-page="3.590" data-line="17" id="l3.590.17"></span>ἐλέγετο δὲ καὶ ὡς, εἴπερ ἦν κᾀνταῦθα περιφερὴς
<span class="lb" data-page="3.590" data-line="18" id="l3.590.18"></span>ἡ ἀρτηρία, στενοχωρίαν ἂν ἀπειργάσατο τῇ τῶν σιτίων ὁδῷ.
<span class="pb" data-page="3.591" id="p3.591"></span>
<span class="lb" data-page="3.591" data-line="1" id="l3.591.1"></span>ταύτην οὖν τὴν στενοχωρίαν ἀναγκαῖόν ἐστι γίνεσθαι τῷ
<span class="lb" data-page="3.591" data-line="2" id="l3.591.2"></span>στομάχῳ κατὰ τὸν λάρυγγα, πανταχόθεν ὑπάρχοντα χονδρώδη.
<span class="lb" data-page="3.591" data-line="3" id="l3.591.3"></span>πῶς οὖν οὐ στενοχωρεῖται καταπινόντων τὰ σιτία;
<span class="lb" data-page="3.591" data-line="4" id="l3.591.4"></span>πῶς δ’ ἄλλως οὐ πάνυ, ἢ κατασπώμενος μὲν αὐτὸς, ἀνατρέχοντος
<span class="lb" data-page="3.591" data-line="5" id="l3.591.5"></span>δὲ τοῦ λάρυγγος· ὑπαλλάττεται γὰρ οὕτως ἡ θέσις
<span class="lb" data-page="3.591" data-line="6" id="l3.591.6"></span>αὐτῶν, ὥστε τὴν μὲν ἀρχὴν τοῦ στομάχου κατὰ τὴν
<span class="lb" data-page="3.591" data-line="7" id="l3.591.7"></span>τραχεῖαν ἀρτηρίαν γίγνεσθαι, τὸν λάρυγγα δ’ ἀνατρέχειν εἰς
<span class="lb" data-page="3.591" data-line="8" id="l3.591.8"></span>τὴν φάρυγγα.
</p>
          </article>

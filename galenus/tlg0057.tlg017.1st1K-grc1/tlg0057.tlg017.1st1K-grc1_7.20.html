<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:7.20">
<span class="pb page1" data-page="3.594" id="p3.594"></span>
<span class="milestone ed1page page1" data-n="1.448" data-unit="ed1page" id="ed1page.1.448"></span>
<span class="milestone ed2page page1" data-n="4.475" data-unit="ed2page" id="ed2page.4.475"></span>
            <p>
<span class="lb" data-page="3.594" data-line="8" id="l3.594.8"></span>Περὶ δὲ τοῦ θώρακος ἑξῆς ἂν εἴη ῥητέον,
<span class="lb" data-page="3.594" data-line="9" id="l3.594.9"></span>ἀναμνήσαντας κᾀνταῦθα πρότερον ὧν ἐν τοῖς περὶ τῶν τῆς
<span class="lb" data-page="3.594" data-line="10" id="l3.594.10"></span>ἀναπνοῆς αἰτίων ὑπεδείξαμεν. ἀεὶ γὰρ ἐπὶ ταῖς ἐνεργείαις
<span class="lb" data-page="3.594" data-line="11" id="l3.594.11"></span>τῶν ὅλων ὀργάνων γινώσκεσθαι φθανούσαις, ὥς που καὶ
<span class="lb" data-page="3.594" data-line="12" id="l3.594.12"></span>κατ’ ἀρχὰς τοῦ λόγου παντὸς ἐλέγετο, τὰς χρείας τῶν ἐν
<span class="lb" data-page="3.594" data-line="13" id="l3.594.13"></span>αὐτοῖς μορίων ἐξηγήσασθαι χρή. πᾶσαι γὰρ ἕνα τῆς κατασκευῆς
<span class="lb" data-page="3.594" data-line="14" id="l3.594.14"></span><span class="milestone ed1page" data-n="1.449" data-unit="ed1page" id="ed1page.1.449"></span>σκοπὸν ἔχουσι, τὴν τοῦ παντὸς ἐνέργειαν ὀργάνου.
<span class="lb" data-page="3.594" data-line="15" id="l3.594.15"></span>δῆλον οὖν ὡς, ὅστις, πρὶν ἐκείνην ἀκριβῶς ἐκμαθεῖν,
<span class="lb" data-page="3.594" data-line="16" id="l3.594.16"></span>οἴεταί τι περὶ χρείας μορίων ἐξευρῆσθαι χρηστὸν,
<span class="pb" data-page="3.595" id="p3.595"></span>
<span class="lb" data-page="3.595" data-line="1" id="l3.595.1"></span>ὅλῳ τῷ παντὶ σφάλλεται. δέδεικται δὴ δι’ ἐκείνων πολλὰ
<span class="lb" data-page="3.595" data-line="2" id="l3.595.2"></span>καὶ θαυμαστὰ τῆς φύσεως τεχνήματα περὶ τὴν τοῦ θώρακος
<span class="lb" data-page="3.595" data-line="3" id="l3.595.3"></span>ἐνέργειαν, ἔν τε ταῖς εἰσπνοαῖς τῶν μορίων αὐτοῦ τὰ
<span class="lb" data-page="3.595" data-line="4" id="l3.595.4"></span>μὲν ἄνω φέρεσθαι, τὰ δὲ κάτω, καὶ αὖθις ἐν ταῖς ἐκπνοαῖς,
<span class="lb" data-page="3.595" data-line="5" id="l3.595.5"></span>ὅσα μὲν ἐνήνεκτο κάτω φερόμενα πρότερον, ἄνω
<span class="lb" data-page="3.595" data-line="6" id="l3.595.6"></span>πάλιν ἰέναι, τὰ δὲ ἄνω τέως ἐνηνεγμένα νῦν εἰς τὴν ἐξ
<span class="lb" data-page="3.595" data-line="7" id="l3.595.7"></span>ἀρχῆς ἐπανέρχεσθαι χώραν. ἐδείχθη δὲ καὶ ὡς πολλαὶ τῆς
<span class="lb" data-page="3.595" data-line="8" id="l3.595.8"></span>κινήσεως ὑπάρχουσιν ἀρχαὶ τῷ θώρακι, καὶ ὡς ἄλλη μέν
<span class="lb" data-page="3.595" data-line="9" id="l3.595.9"></span>ἐστιν ἡ ἀβίαστος, ἄλλη δ’ ἡ βιαίως ἀναπνοὴ, καὶ ὡς
<span class="lb" data-page="3.595" data-line="10" id="l3.595.10"></span>ἑκατέρας αὐτῶν ἴδιοι μύες εἰσίν. ἐπεδείχθησαν δὲ ταῖς
<span class="lb" data-page="3.595" data-line="11" id="l3.595.11"></span>τούτων ἐνεργείαις καὶ αἱ χρεῖαι, περὶ ὧν αὐτὰ μόνον ἐρῶ
<span class="lb" data-page="3.595" data-line="12" id="l3.595.12"></span>τὰ κεφάλαια. τοῖς κατὰ μεσοπλεύρια μυσὶν οὐχ, ὥσπερ
<span class="lb" data-page="3.595" data-line="13" id="l3.595.13"></span>τοῖς ἄλλοις ἅπασι, κατὰ τὸ μῆκος αἱ ἶνες, ἀλλ’ ἀνάπαλιν
<span class="lb" data-page="3.595" data-line="14" id="l3.595.14"></span>ἀπὸ τῆς ἑτέρας πλευρᾶς εἰς τὴν ἑτέραν διήκουσιν, οὐ μὴν
<span class="lb" data-page="3.595" data-line="15" id="l3.595.15"></span>οὕτω γε ἁπλῶς, ὡς οἱ πρὸ ἡμῶν ἀνατομικοὶ νομίζουσιν,
<span class="lb" data-page="3.595" data-line="16" id="l3.595.16"></span>ἀλλὰ μετὰ βραχείας τῆς εἰς τὸ λοξὸν ἐγκλίσεως, οὐ μὴν
<span class="lb" data-page="3.595" data-line="17" id="l3.595.17"></span>οὐδὲ μονοειδεῖς, ὡς καὶ ταῦτα ἀγνοοῦντες οἴονται. πάρεστι
<span class="lb" data-page="3.595" data-line="18" id="l3.595.18"></span>γὰρ θεάσασθαι τὰς ἔνδον ταῖς ἔξωθεν ἐναντίως ἐχούσας,
<span class="pb" data-page="3.596" id="p3.596"></span>
<span class="lb" data-page="3.596" data-line="1" id="l3.596.1"></span>ὥσπερ γε καὶ τὰς ἐν τῷ στέρνῳ κατὰ τὰ χονδρώδη τῶν
<span class="lb" data-page="3.596" data-line="2" id="l3.596.2"></span>πλευρῶν ταῖς ἐν τοῖς ὀστώδεσιν ἄχρι τῶν σπονδύλων,
<span class="lb" data-page="3.596" data-line="3" id="l3.596.3"></span>ὥσπερ οὐδ’ ἐγίνωσκεν οὐδεὶς πρὸ ἡμῶν, μήτι γε τὴν χρείαν
<span class="lb" data-page="3.596" data-line="4" id="l3.596.4"></span>αὐτοῦ. λέλεκται δὲ καὶ ἡ τοῦδε χρεία κατ’ ἐκείνην τὴν
<span class="lb" data-page="3.596" data-line="5" id="l3.596.5"></span>πραγματείαν, καὶ προσέτι τῶν ἄρθρων τῶν κατὰ τὰς
<span class="lb" data-page="3.596" data-line="6" id="l3.596.6"></span>πλευράς. εἴρηται δ’ οὐδὲν ἧττον καὶ περὶ τῶν χονδρωδῶν
<span class="lb" data-page="3.596" data-line="7" id="l3.596.7"></span>ἐν αὐταῖς μορίων, διὰ τί τε τοιαῦτα, καὶ τίνα κίνησιν
<span class="lb" data-page="3.596" data-line="8" id="l3.596.8"></span>ἔχει· συνῆπτο γὰρ καὶ ὁ περὶ τούτου λόγος τῇ συμπάσῃ
<span class="lb" data-page="3.596" data-line="9" id="l3.596.9"></span>τοῦ θώρακος ἐνεργείᾳ. καὶ μὲν δὴ καὶ τὰ νεῦρα τὰ κινοῦντα
<span class="lb" data-page="3.596" data-line="10" id="l3.596.10"></span><span class="milestone ed2page" data-n="4.476" data-unit="ed2page" id="ed2page.4.476"></span>τοὺς μῦς ἅπαντας ἐδημιουργήσαμεν, ἐνδειξάμενοι
<span class="lb" data-page="3.596" data-line="11" id="l3.596.11"></span>κατὰ τὸν λόγον εὐθέως, ὅτι μηδ’ ἄμεινον ἦν ἑτέρωθεν
<span class="lb" data-page="3.596" data-line="12" id="l3.596.12"></span>ἔχειν αὐτὰ τὰς ἀρχάς. εἰρήσεται δὲ καὶ αὖθις ὑπὲρ ἁπάντων
<span class="lb" data-page="3.596" data-line="13" id="l3.596.13"></span>νεύρων ἅμα ταῖς ἀρτηρίαις τε καὶ ταῖς φλεψὶ κατὰ
<span class="lb" data-page="3.596" data-line="14" id="l3.596.14"></span>τὸν ἑκκαιδέκατον λόγον.
</p>
          </article>

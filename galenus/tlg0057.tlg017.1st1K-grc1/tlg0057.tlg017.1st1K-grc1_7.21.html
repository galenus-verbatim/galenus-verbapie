<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:7.21">
<span class="pb page1" data-page="3.596" id="p3.596"></span>
<span class="milestone ed1page page1" data-n="1.449" data-unit="ed1page" id="ed1page.1.449"></span>
<span class="milestone ed2page page1" data-n="4.476" data-unit="ed2page" id="ed2page.4.476"></span>
            <p>
<span class="lb" data-page="3.596" data-line="15" id="l3.596.15"></span>Ὅσα δ’ οὐκ ἐνεργεῖ μὲν αὐτὰ τῶν τοῦ
<span class="lb" data-page="3.596" data-line="16" id="l3.596.16"></span>θώρακος μορίων, ὑπηρετεῖ δὲ τοῖς ἐνεργοῦσιν, ἑξῆς δίειμι.
<span class="lb" data-page="3.596" data-line="17" id="l3.596.17"></span>τῶν φρενῶν ἡ μὲν ἴδιος οὐσία μῦς ἐστιν, ἀμφιέσματα δὲ
<span class="pb" data-page="3.597" id="p3.597"></span>
<span class="lb" data-page="3.597" data-line="1" id="l3.597.1"></span>αὐτῷ γεγένηται δύο, κάτω μὲν ἡ κορυφὴ τοῦ περιτοναίου
<span class="lb" data-page="3.597" data-line="2" id="l3.597.2"></span>χιτῶνος, ἄνωθεν δὲ ἡ βάσις τοῦ τὰς πλευρὰς ὑπεζωκότος.
<span class="lb" data-page="3.597" data-line="3" id="l3.597.3"></span>ὑποτέτακται γὰρ οὗτος ἅπαντι τῷ κύτει τοῦ θώρακος ἔνδον,
<span class="lb" data-page="3.597" data-line="4" id="l3.597.4"></span>ἐν οἷς μὲν χωρίοις ὑπαλείφει τὰ τῶν πλευρῶν ὀστᾶ, καθάπερ
<span class="lb" data-page="3.597" data-line="5" id="l3.597.5"></span>τι πρόβλημα τῷ πνεύμονι παρεσκευασμένος ὑπὲρ
<span class="lb" data-page="3.597" data-line="6" id="l3.597.6"></span>τοῦ μὴ προσπίπτειν αὐτὸν ἐν τῇ κατὰ τὴν ἀναπνοὴν ἐνεργείᾳ
<span class="lb" data-page="3.597" data-line="7" id="l3.597.7"></span>γυμνοῖς ὀστοῖς, ἔνθα δ’ ἐστὶ τὰ καλούμενα μεσοπλεύρια,
<span class="lb" data-page="3.597" data-line="8" id="l3.597.8"></span>τῶν τε μυῶν ἕνεκα τῶν τῇδε καὶ τῶν ἀγγείων
<span class="lb" data-page="3.597" data-line="9" id="l3.597.9"></span>γεγενημένος ἀμφίεσμα μὲν τοῖς μυσὶν, οἷόν περ ταῖς φρεσὶν,
<span class="lb" data-page="3.597" data-line="10" id="l3.597.10"></span>ὄχημα δέ τι καὶ οἷον στήριγμα τοῖς ἀγγείοις. ἡ δὲ
<span class="lb" data-page="3.597" data-line="11" id="l3.597.11"></span>τοῦ διαφράγματος λοξότης ἔμπροσθεν μὲν ἐδείκνυτο κατὰ
<span class="lb" data-page="3.597" data-line="12" id="l3.597.12"></span>τήνδε τὴν πραγματείαν ἀποκρίσει τῶν ξηρῶν περιττωμάτων
<span class="lb" data-page="3.597" data-line="13" id="l3.597.13"></span>συντελεῖν· ἐν δὲ τοῖς περὶ τῆς ἀναπνοῆς, ὅτι καὶ ταύτην
<span class="lb" data-page="3.597" data-line="14" id="l3.597.14"></span>ὠφελεῖ τὰ μέγιστα, δεδήλωται. διὰ τί δὲ οὐκ ἐξ ἄκρων
<span class="lb" data-page="3.597" data-line="15" id="l3.597.15"></span>τῶν νόθων πλευρῶν ἐκπεφύκασιν αἱ φρένες, ἀλλ’ ὑπερκύπτει
<span class="lb" data-page="3.597" data-line="16" id="l3.597.16"></span>τις αὐτῶν μοῖρα πρὸς ὑποχόνδριον, οἷον χάραξ, ἢ
<span class="lb" data-page="3.597" data-line="17" id="l3.597.17"></span>χάρακι προσεικάσαντες αὐτὴν, εἰρήκαμεν ἤδη καὶ τὴν χρείαν.
<span class="pb" data-page="3.598" id="p3.598"></span>
<span class="lb" data-page="3.598" data-line="1" id="l3.598.1"></span>φρουρεῖ γὰρ οὗτος ὁ χάραξ αὐτάς τε τὰς φρένας καὶ τὸ
<span class="lb" data-page="3.598" data-line="2" id="l3.598.2"></span>ἧπαρ, ἤδη δὲ καὶ τῶν ἄλλων πολλὰ τῶν ἐνταῦθα. διὰ τί
<span class="lb" data-page="3.598" data-line="3" id="l3.598.3"></span>δὲ χόνδρος ταῖς νόθαις πλευραῖς δαψιλὴς ἐφ’ ἑκάστῳ πέρατι
<span class="lb" data-page="3.598" data-line="4" id="l3.598.4"></span>περικέχυται; ἢ καὶ τοῦτο δυσπαθείας ἕνεκα ταῖς τε
<span class="lb" data-page="3.598" data-line="5" id="l3.598.5"></span>πλευραῖς αὐταῖς πρώταις μάλιστα, καὶ δι’ αὐτῶν τοῖς ὑποκειμένοις;
<span class="lb" data-page="3.598" data-line="6" id="l3.598.6"></span>ἥκιστα γὰρ ἀποθραύεταί τε καὶ κατάγνυται
<span class="lb" data-page="3.598" data-line="7" id="l3.598.7"></span>θλώμενος ὁ χόνδρος, ὥστ’ ἄμεινον ἦν τὰ προπετέστερα
<span class="lb" data-page="3.598" data-line="8" id="l3.598.8"></span>μέρη τῶν ὀστῶν ἐκ τῆς τοιαύτης οὐσίας γενέσθαι. διὰ
<span class="lb" data-page="3.598" data-line="9" id="l3.598.9"></span>τοῦτ’ οὖν καὶ τῷ στέρνῳ κατὰ τὸ πέρας ὁ καλούμενος ξιφοειδὴς
<span class="lb" data-page="3.598" data-line="10" id="l3.598.10"></span>ἐπιπέφυκε χόνδρος. οὗτος μέν γε σαφές ἐστι πρόβλημα
<span class="lb" data-page="3.598" data-line="11" id="l3.598.11"></span>τοῦ τε τῆς γαστρὸς στόματος καὶ τοῦ ταύτῃ μέρους
<span class="lb" data-page="3.598" data-line="12" id="l3.598.12"></span>τῶν φρενῶν, ἤδη δὲ καὶ τῆς καρδίας. διὰ τί δὲ αἱ
<span class="lb" data-page="3.598" data-line="13" id="l3.598.13"></span>μὲν ἑπτὰ τῶν πλευρῶν πρὸς τὸ στέρνον, αἱ δὲ πέντε πρὸς
<span class="lb" data-page="3.598" data-line="14" id="l3.598.14"></span>τὸ διάφραγμα τελευτῶσιν, αἱ σύμπασαι δὲ δεκαδύο γεγόνασι,
<span class="lb" data-page="3.598" data-line="15" id="l3.598.15"></span>τηνικαῦτα ἐροῦμεν, ὅταν ὑπὲρ τῶν κατὰ τὸ μετάφρενον
<span class="lb" data-page="3.598" data-line="16" id="l3.598.16"></span>σπονδύλων ὁ λόγος ᾖ. τὸ μέντοι στέρνον αὐτὸ
<span class="lb" data-page="3.598" data-line="17" id="l3.598.17"></span>διὰ τί μὲν ἐκ πολλῶν ὀστῶν ἐγένετο, τοῦ περὶ τῆς ἄκρας
<span class="lb" data-page="3.598" data-line="18" id="l3.598.18"></span>χειρὸς ἀναμνήσθητι λόγου, ἐν ἀρχῇ τοῦ δευτέρου τῶνδε
<span class="pb" data-page="3.599" id="p3.599"></span>
<span class="lb" data-page="3.599" data-line="1" id="l3.599.1"></span>τῶν ὑπομνημάτων γεγραμμένου. διὰ τί δ’ ἐξ ἑπτὰ, τὸ
<span class="lb" data-page="3.599" data-line="2" id="l3.599.2"></span>πλῆθος τῶν συναρθρουμένων πλευρῶν αἴτιον· ἓν γὰρ
<span class="lb" data-page="3.599" data-line="3" id="l3.599.3"></span>ὀστοῦν ἐστι τοῦ στέρνου καθ’ ἑκάστην αὐτῶν. τί δ’ οὐ
<span class="lb" data-page="3.599" data-line="4" id="l3.599.4"></span>καὶ τοῦτο θαυμαστὸν ἔργον ἐν τοῖς μάλιστα τῆς φύσεώς
<span class="lb" data-page="3.599" data-line="5" id="l3.599.5"></span>ἐστι, τὸ μήτε ὀστέϊνον ὅλον ἐργάσασθαι τὸν θώρακα,
<span class="lb" data-page="3.599" data-line="6" id="l3.599.6"></span>μήτε σαρκοειδῆ, θεῖναι δ’ ἐναλλὰξ ὀστοῦν μυΐ; καίτοι τὸ
<span class="lb" data-page="3.599" data-line="7" id="l3.599.7"></span>μὲν ἐπιγάστριον ὅλον ἐκ μυῶν, τὸ δὲ κρανίον ὀστέϊνον
<span class="lb" data-page="3.599" data-line="8" id="l3.599.8"></span>ἐγένετο. καὶ χρὴ καὶ τοῦτο. μὴ παρέργως σκοπεῖν, ὅτι,
<span class="lb" data-page="3.599" data-line="9" id="l3.599.9"></span>τριῶν ἀρχῶν οὐσῶν τῶν διοικουσῶν τὸ ζῶον, ὀστοῦν μὲν
<span class="lb" data-page="3.599" data-line="10" id="l3.599.10"></span>ἀκίνητον ἄνευ μυῶν τῇ πρώτῃ περιέβαλε, μόνους δὲ μῦς
<span class="lb" data-page="3.599" data-line="11" id="l3.599.11"></span>τῇ τρίτῃ, τῇ μέσῃ δ’ ἀμφοῖν ἑκάτερον. τῷ μὲν γὰρ ἐγκεφάλῳ
<span class="lb" data-page="3.599" data-line="12" id="l3.599.12"></span>μυῶν οὐδὲν δεῖ πρὸς οὐδέν· αὐτὸς γὰρ ἀρχὴ κινήσεως
<span class="lb" data-page="3.599" data-line="13" id="l3.599.13"></span>τῆς κατὰ προαίρεσιν ἐν <span class="milestone ed2page" data-n="4.477" data-unit="ed2page" id="ed2page.4.477"></span>ἅπασι τοῖς ζώοις ἐστὶ
<span class="lb" data-page="3.599" data-line="14" id="l3.599.14"></span>τοῖς ἄλλοις, ὥστ’ ἀκίνητον οἷον τεῖχος αὐτῷ τὸ κρανίον
<span class="lb" data-page="3.599" data-line="15" id="l3.599.15"></span>εὐλόγως περιβέβληται. τοῖς δὲ κατὰ τὸ ἧπαρ καὶ τὴν γαστέρα
<span class="lb" data-page="3.599" data-line="16" id="l3.599.16"></span>τοιοῦτος εἴπερ τις περίβολος ἐν κύκλῳ ἐγένετο,
<span class="lb" data-page="3.599" data-line="17" id="l3.599.17"></span>ποῦ μὲν ἂν ὑπεδέχετο τά τε σιτία καὶ τὰ ποτά;
<span class="pb" data-page="3.600" id="p3.600"></span>
<span class="lb" data-page="3.600" data-line="1" id="l3.600.1"></span>ποῦ δ’ ἂν ὁ τῶν κυουμένων ὄγκος ἀπέκειτο; ποῦ δ’ ἂν
<span class="lb" data-page="3.600" data-line="2" id="l3.600.2"></span>ἐξεκρίνετο τὰ περιττώματα, μηδενὸς ἐφεστῶτος αὐτοῖς μυός;
<span class="lb" data-page="3.600" data-line="3" id="l3.600.3"></span>ἐπὶ δὲ τοῦ θώρακος, εἰ μὲν ἐξ ὀστῶν μόνων ἐγεγένητο,
<span class="lb" data-page="3.600" data-line="4" id="l3.600.4"></span>τὴν κίνησιν ἂν ἀπώλλυε τελέως, εἰ δ’ ἐκ μυῶν αὖ μόνων,
<span class="lb" data-page="3.600" data-line="5" id="l3.600.5"></span>ἐνέπιπτον οὗτοι τῷ πνεύμονι καὶ τῇ καρδίᾳ, μηδενὸς αὐτοὺς
<span class="lb" data-page="3.600" data-line="6" id="l3.600.6"></span>ὀχοῦντος. ἵν’ οὖν ἅμα μὲν εὐρυχωρία γένηταί τις ἐντὸς,
<span class="lb" data-page="3.600" data-line="7" id="l3.600.7"></span>ἅμα δὲ καὶ κινῆται τὸ πᾶν ὄργανον, οἱ μύες τοῖς
<span class="lb" data-page="3.600" data-line="8" id="l3.600.8"></span>ὀστοῖς ἐναλλὰξ κατετέθησαν. εὐθὺς δὲ τοῦτο καὶ πρὸς
<span class="lb" data-page="3.600" data-line="9" id="l3.600.9"></span>ἀσφάλειαν οὐ μικρὸν διήνεγκε τῇ τε καρδίᾳ καὶ τῷ
<span class="lb" data-page="3.600" data-line="10" id="l3.600.10"></span>πνεύμονι· μᾶλλον γὰρ φρουρεῖται νῦν, ἢ εἰ μύες ἐγένοντο
<span class="lb" data-page="3.600" data-line="11" id="l3.600.11"></span>μόνοι. τὸ δὲ μηδ’ ἀργὸν ἕκαστον γενέσθαι τῶν ὀστῶν,
<span class="lb" data-page="3.600" data-line="12" id="l3.600.12"></span>ἀλλ’ ἑκατέρωθεν ἄρθρον ἔχειν, ἵνα δι’ αὐτῶν ὁ πᾶς θώραξ
<span class="lb" data-page="3.600" data-line="13" id="l3.600.13"></span>κινῆται, πῶς οὐ πρόμηθες; ἀλλ’ ἴσως ἐρεῖ τις· Τὶ οὖν
<span class="lb" data-page="3.600" data-line="14" id="l3.600.14"></span>χεῖρον ἦν οὕτως ἔχειν καὶ τὰ κατὰ τὴν γαστέρα; θώρακος
<span class="lb" data-page="3.600" data-line="15" id="l3.600.15"></span>γὰρ αὐτῇ περιτεθέντος, οἷός περ καὶ τῇ καρδίᾳ περιβέβληται,
<span class="lb" data-page="3.600" data-line="16" id="l3.600.16"></span>τῷ τε διαστέλλεσθαι καὶ τῷ συστέλλεσθαι πάντως
<span class="lb" data-page="3.600" data-line="17" id="l3.600.17"></span>ἂν ὁμοίως ἐφυλάττετο, καὶ πλείων ἀσφάλεια προσεγίνετο.
<span class="pb" data-page="3.601" id="p3.601"></span>
<span class="lb" data-page="3.601" data-line="1" id="l3.601.1"></span>τὸν δὴ τοιαῦτα ἀποροῦντα διδακτέον, ὡς οὐχ οἷόν τ’ ἦν
<span class="lb" data-page="3.601" data-line="2" id="l3.601.2"></span>ἐπὶ πλεῖστον διαστέλλεσθαί τε καὶ συστέλλεσθαι τὰ κατ’
<span class="lb" data-page="3.601" data-line="3" id="l3.601.3"></span>αὐτὸν, ἔξωθεν αὐτοῖς περιτεθέντων ὀστῶν. εἰ δὲ τοῦτο,
<span class="lb" data-page="3.601" data-line="4" id="l3.601.4"></span>πρῶτον μὲν οὐδὲ κύειν οἷόν τ’ ἦν τοῖς θήλεσιν·
<span class="lb" data-page="3.601" data-line="5" id="l3.601.5"></span>ἔπειτα δὲ οὐδ’ εἰς κόρον ἅπαξ ἐσθίειν, ἀλλὰ συνεχῶς
<span class="lb" data-page="3.601" data-line="6" id="l3.601.6"></span>δεῖσθαι τῆς ἐδωδῆς, ὥσπερ καὶ τῆς ἀναπνοῆς. ταύτης
<span class="lb" data-page="3.601" data-line="7" id="l3.601.7"></span>μὲν οὖν οὕτω χρῄζειν οὐδὲν ἄτοπον ἐν ἀέρι διαιτωμένῳ
<span class="lb" data-page="3.601" data-line="8" id="l3.601.8"></span>ζώῳ· σιτίων δ’ εἴπερ ὁμοίως ἐδεόμεθα, δεινῶς ἀφιλόσοφός
<span class="lb" data-page="3.601" data-line="9" id="l3.601.9"></span>τε καὶ ἄμουσος ἦν ἡμῶν ἡ ζωὴ καὶ τῶν καλλίστων
<span class="lb" data-page="3.601" data-line="10" id="l3.601.10"></span>ἄσχολος. πρὸς γὰρ αὖ τοῖς ἄλλοις οὐδὲ παραμένειν
<span class="lb" data-page="3.601" data-line="11" id="l3.601.11"></span>εἰς μακρὸν ἡ ἐκ τῆς ἀναπνοῆς ὠφέλεια φύσιν ἔχει·
<span class="lb" data-page="3.601" data-line="12" id="l3.601.12"></span>σιτίων δὲ καὶ πόματος εἰσάπαξ ἐμπλησθέντες, ὅλης
<span class="lb" data-page="3.601" data-line="13" id="l3.601.13"></span>ἡμέρας καὶ νυκτὸς ἀλύπως διαρκοῦμεν, ὥστε καὶ κατὰ
<span class="lb" data-page="3.601" data-line="14" id="l3.601.14"></span>τοῦτο θαυμάζειν ἄξιον τὴν φύσιν. ἀρκεῖν μοι δοκεῖ
<span class="lb" data-page="3.601" data-line="15" id="l3.601.15"></span>ταῦτα κατὰ τὸ παρὸν εἰς ἐξήγησιν τῶν τοῦ θώρακος
<span class="lb" data-page="3.601" data-line="16" id="l3.601.16"></span>μορίων. εἰ γὰρ καὶ παραλέλειπταί τι σμικρὸν, ἐκ
<span class="lb" data-page="3.601" data-line="17" id="l3.601.17"></span>τῶν εἰρημένων εὑρίσκεται ῥᾷστα, εἰ μόνον ἀναλέξαιτό
<span class="pb" data-page="3.602" id="p3.602"></span>
<span class="lb" data-page="3.602" data-line="1" id="l3.602.1"></span>τις ἀκριβῶς τὴν περὶ τῆς <span class="milestone ed1page" data-n="1.450" data-unit="ed1page" id="ed1page.1.450"></span>ἀναπνοῆς
<span class="lb" data-page="3.602" data-line="2" id="l3.602.2"></span>πραγματείαν.
</p>
          </article>

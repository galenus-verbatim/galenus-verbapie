<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:7.22">
<span class="pb page1" data-page="3.602" id="p3.602"></span>
<span class="milestone ed1page page1" data-n="1.450" data-unit="ed1page" id="ed1page.1.450"></span>
<span class="milestone ed2page page1" data-n="4.477" data-unit="ed2page" id="ed2page.4.477"></span>
            <p>
<span class="lb" data-page="3.602" data-line="3" id="l3.602.3"></span>Ἀλλὰ καὶ τιτθῶν ἔτι μνημονεύσαντες,
<span class="lb" data-page="3.602" data-line="4" id="l3.602.4"></span>ἐπειδὴ καὶ οὗτοι τῷ θώρακι πρόσκεινται, καταπαύσομεν
<span class="lb" data-page="3.602" data-line="5" id="l3.602.5"></span>ἐνταῦθα τὸν ἐνεστῶτα λόγον. ἐπειδὴ τοίνυν τὸ γάλα
<span class="lb" data-page="3.602" data-line="6" id="l3.602.6"></span>περίττωμα χρηστῆς ὑπάρχει τροφῆς, εὐλόγως, οἷς μὲν ζώοις
<span class="lb" data-page="3.602" data-line="7" id="l3.602.7"></span>εἰς κέρατα, καὶ μέγεθος ὀδόντων, καὶ χαίτην, καί τι
<span class="lb" data-page="3.602" data-line="8" id="l3.602.8"></span>τοιοῦτον ἕτερον ἐν τοῖς ἄνω μέρεσι πλῆθος ἠναλίσκετο
<span class="lb" data-page="3.602" data-line="9" id="l3.602.9"></span>περιττωμάτων, ἐν τούτοις μὲν οὐχ οἷόν τ’ ἦν ἐν τοῖς χωρίοις
<span class="lb" data-page="3.602" data-line="10" id="l3.602.10"></span>κατὰ τὸν θώρακα ἄλλ’ ἀθροισθῆναι περίττωμα χρηστὸν,
<span class="lb" data-page="3.602" data-line="11" id="l3.602.11"></span>ὅθεν εἰς τὴν γαστέρα αὐτῶν τοὺς τιτθοὺς ἐκ τοῦ
<span class="lb" data-page="3.602" data-line="12" id="l3.602.12"></span>θώρακος ἡ φύσις μετήνεγκε, καί τισιν οὕτω πάνυ σφόδρα
<span class="lb" data-page="3.602" data-line="13" id="l3.602.13"></span>κάτω τῆς ὅλης κοιλίας, ὥστ’ ἐγγὺς εἶναι τῶν ὀπισθίων
<span class="lb" data-page="3.602" data-line="14" id="l3.602.14"></span>σκελῶν, καὶ τοῖς μὲν πολυτόκοις πολλοὺς, τοῖς δὲ μὴ
<span class="lb" data-page="3.602" data-line="15" id="l3.602.15"></span>τοιούτοις διττοὺς ἐποίησεν· οἷς δὲ μηδὲν ἐν τοῖς ἄνω
<span class="lb" data-page="3.602" data-line="16" id="l3.602.16"></span>δαπανᾶται περίττωμα, τούτοις ἐπὶ τὸ στέρνον αὐτοὺς κατέθηκεν,
<span class="lb" data-page="3.602" data-line="17" id="l3.602.17"></span>εἰ μὲν ἓν ἢ δύο κυΐσκοι, διττοὺς, εἰ δὲ πλείω,
<span class="pb" data-page="3.603" id="p3.603"></span>
<span class="lb" data-page="3.603" data-line="1" id="l3.603.1"></span>τοὺς διττοὺς μὲν ἐπὶ τοῖς στέρνοις, τοὺς δ’ ἄλλους κάτω.
<span class="lb" data-page="3.603" data-line="2" id="l3.603.2"></span>ἀνθρώπῳ δὲ <span class="milestone ed2page" data-n="4.478" data-unit="ed2page" id="ed2page.4.478"></span>(τοῦτον γὰρ ἡμῖν ἐξηγεῖσθαι πρόκειται
<span class="lb" data-page="3.603" data-line="3" id="l3.603.3"></span>νῦν) οἱ τιτθοὶ τοῖς στέρνοις εὐλόγως πρόσκεινται, πρῶτον
<span class="lb" data-page="3.603" data-line="4" id="l3.603.4"></span>μὲν, ὅτι πάντων οἰκειότατος οὗτος ὁ τόπος ἐστὶν αὐτοῖς,
<span class="lb" data-page="3.603" data-line="5" id="l3.603.5"></span>εἰ μηδὲν ἄλλο διακωλύοι, δεύτερον δὲ, ὅτι, τῆς καρδίας
<span class="lb" data-page="3.603" data-line="6" id="l3.603.6"></span>ὑποκειμένης τῷ στέρνῳ καλουμένῳ, σκέπη τις αὐτῇ προσγίνεται
<span class="lb" data-page="3.603" data-line="7" id="l3.603.7"></span>κᾀκ τῶν τιτθῶν ἑκατέρωθεν αὐτοῦ τεθέντων, καὶ
<span class="lb" data-page="3.603" data-line="8" id="l3.603.8"></span>τρίτον, ὅτι περίττωμα χρηστῆς τροφῆς ἐνταυθοῖ πλεῖστον
<span class="lb" data-page="3.603" data-line="9" id="l3.603.9"></span>ἐπ’ ἀνθρώπων ἀθροίζεσθαι δύναται. δεικτέον δὴ πρῶτον
<span class="lb" data-page="3.603" data-line="10" id="l3.603.10"></span>ἐξ αὐτῶν τὸ πρῶτον ῥηθὲν, ὡς οὗτος ὁ τόπος οἰκειότατός
<span class="lb" data-page="3.603" data-line="11" id="l3.603.11"></span>ἐστι μαστῶν γενέσει. εἰ γὰρ δὴ γάλακτος ἕνεκα γεγόνασι,
<span class="lb" data-page="3.603" data-line="12" id="l3.603.12"></span>καὶ ταύτην πρώτην καὶ μεγίστην χρείαν τοῖς ζώοις παρέχονται,
<span class="lb" data-page="3.603" data-line="13" id="l3.603.13"></span>τὸ γάλα δέ ἐστιν ἀκριβῶς εἰργασμένη τροφὴ, κατ’ ἐκείνην
<span class="lb" data-page="3.603" data-line="14" id="l3.603.14"></span>μάλιστα ἔδει χώραν τιθέναι αὐτοὺς, καθ’ ἃ ῥᾷστον ἅμα
<span class="lb" data-page="3.603" data-line="15" id="l3.603.15"></span>καὶ ὤκιστα πλῆθος τοῦ γάλακτος ἀκριβῶς εἰργασμένου
<span class="lb" data-page="3.603" data-line="16" id="l3.603.16"></span>συνίστασθαι δύναται. τί τοίνυν χωρίον ἕτερον ἱκανώτερον
<span class="lb" data-page="3.603" data-line="17" id="l3.603.17"></span>ἀπολαῦσαι τῆς ἐμφύτου τοῖς ζώοις θερμασίας, οἷς ἡ καρδία
<span class="lb" data-page="3.603" data-line="18" id="l3.603.18"></span>πηγὴ τοῦ τοῖς τιτθοῖς ἐπ’ ἀνθρώπων ἀνακειμένου; τί δὲ
<span class="pb" data-page="3.604" id="p3.604"></span>
<span class="lb" data-page="3.604" data-line="1" id="l3.604.1"></span>μᾶλλον μαστῶν προκατειργασμένον ἐν ἀρτηρίαις καὶ φλεψὶν
<span class="lb" data-page="3.604" data-line="2" id="l3.604.2"></span>αἷμα δέχεται; ἢ οὐχ ὁρᾷς, ὅτι οἷόν τ’ ἦν τῇ φύσει
<span class="lb" data-page="3.604" data-line="3" id="l3.604.3"></span>ἀπὸ τοῦ ἥπατος ἀναφερομένης διὰ τῶν φρενῶν φλεβὸς τῆς
<span class="lb" data-page="3.604" data-line="4" id="l3.604.4"></span>μεγίστης, ἣν κοίλην ὀνομάζουσιν, ποιήσασθαί τινα ἀπόφυσιν
<span class="lb" data-page="3.604" data-line="5" id="l3.604.5"></span>εἰς τοὺς τιτθούς; οὐκ ἐποιήσατο, καίτοι πλησίον
<span class="lb" data-page="3.604" data-line="6" id="l3.604.6"></span>ὑπαρχούσης αὐτῶν, ἀλλ’ ἐπί τε τὴν καρδίαν ἀνήγαγε πρότερον
<span class="lb" data-page="3.604" data-line="7" id="l3.604.7"></span>καὶ σύμπαντα τὸν θώρακα διεβίβασε, κᾄπειθ’, ὁπότε
<span class="lb" data-page="3.604" data-line="8" id="l3.604.8"></span>πλησίον ἦν ἤδη τῶν κλειδῶν, ἐντεῦθεν ἀποβλάστημα
<span class="lb" data-page="3.604" data-line="9" id="l3.604.9"></span>δυοῖν ποιησαμένη φλεβῶν ἀξιολόγων, ἅμα δ’ αὐταῖς ἀρτηριῶν
<span class="lb" data-page="3.604" data-line="10" id="l3.604.10"></span>ἕτερα δύο, κατήγαγε σύμπαντα τέτταρα δι’ ὅλου τοῦ
<span class="lb" data-page="3.604" data-line="11" id="l3.604.11"></span>στέρνου κάτω, κᾄπειθ’ οὕτως ἐνέφυσε δύο καθ’ ἑκάτερον
<span class="lb" data-page="3.604" data-line="12" id="l3.604.12"></span>τιτθὸν, οὐδὲν ἄλλο κατὰ τὴν μακρὰν οὕτως ὁδὸν, ἢ ὅπως
<span class="lb" data-page="3.604" data-line="13" id="l3.604.13"></span>ἐπὶ πλεῖστον ἐν τοῖς ἀγγείοις πεφθῇ τὸ αἷμα, προνοουμένη.
<span class="lb" data-page="3.604" data-line="14" id="l3.604.14"></span>ἀναφερόμενόν τε γὰρ ἄνω παρέρχεται δήπου τὴν
<span class="lb" data-page="3.604" data-line="15" id="l3.604.15"></span>καρδίαν καὶ αὖθις κάτω φερόμενον ἐντυγχάνει, καὶ σείεταί
<span class="lb" data-page="3.604" data-line="16" id="l3.604.16"></span>γε διὰ παντὸς ὑπὸ τῆς τοῦ θώρακος κινήσεως, καὶ
<span class="lb" data-page="3.604" data-line="17" id="l3.604.17"></span>θερμαίνεται κατὰ τὴν τοιαύτην πλάνην, ἐγχρονίζον ἀεικινήτῳ
<span class="pb" data-page="3.605" id="p3.605"></span>
<span class="lb" data-page="3.605" data-line="1" id="l3.605.1"></span>μορίῳ· καὶ ταῦτα σύμπαντα πρὸς ἀκριβῆ πέψιν αὐτῷ
<span class="lb" data-page="3.605" data-line="2" id="l3.605.2"></span>συντελεῖ. πῶς οὖν οὐκ ἀρίστη καὶ κυριωτάτη θέσις αὐτοῖς
<span class="lb" data-page="3.605" data-line="3" id="l3.605.3"></span>τοῖς μαστοῖς; πῶς δ’ οὐ καὶ τοῦτο τῶν τῆς φύσεως ἔργων ἐν
<span class="lb" data-page="3.605" data-line="4" id="l3.605.4"></span>τοῖς μάλιστα θαυμαστὸν, ἕκαστον τῶν ἕνεκά τινος χρείας
<span class="lb" data-page="3.605" data-line="5" id="l3.605.5"></span>τῷ ζώῳ γεγενημένων ὀργάνων εὐθὺς καὶ πρὸς ἄλλο τι φιλοτεχνεῖν
<span class="lb" data-page="3.605" data-line="6" id="l3.605.6"></span>ὠφέλιμον ἀπεργάζεσθαι; τί τοίνυν ὠφελιμώτερον,
<span class="lb" data-page="3.605" data-line="7" id="l3.605.7"></span>ἢ τί δικαιότερον, εἰ τηλικούτων ἐκ καρδίας ἀπολαύοντες οἱ
<span class="lb" data-page="3.605" data-line="8" id="l3.605.8"></span>τιτθοὶ παρέξουσιν ἀμοιβὴν αὐτῇ βραχεῖαν, ἥν γε δὴ δύνανται
<span class="lb" data-page="3.605" data-line="9" id="l3.605.9"></span>μόνην οἱ τιτθοὶ παρασχεῖν καρδίᾳ; δύνανται δὲ
<span class="lb" data-page="3.605" data-line="10" id="l3.605.10"></span>σκέπειν ἔξωθεν. ἡ γάρ τοι φύσις αὐτῶν ἀδενώδης ἐστὶν,
<span class="lb" data-page="3.605" data-line="11" id="l3.605.11"></span>ὁμοία τοῖς πιλητοῖς κτήμασιν, ὥσθ’ ἅμα μὲν οἷον πρόβλημά
<span class="lb" data-page="3.605" data-line="12" id="l3.605.12"></span>τι σκεπαστήριόν εἰσι τῆς καρδίας, ἅμα δ’ ἀντιθερμαίνουσιν
<span class="lb" data-page="3.605" data-line="13" id="l3.605.13"></span>αὐτὴν ὁμοίως τοῖς ἔξωθεν ἐπιτιθεμένοις ἡμῖν ἐρεοῖς ἐπιβλήμασιν,
<span class="lb" data-page="3.605" data-line="14" id="l3.605.14"></span>ἃ ψυχρὰ περιτεθέντα τῷ σώματι κᾄπειθ’ ὑπ’
<span class="lb" data-page="3.605" data-line="15" id="l3.605.15"></span>αὐτοῦ θερμανθέντα μικρὸν ὕστερον ἀντιθερμαίνει. κατὰ
<span class="lb" data-page="3.605" data-line="16" id="l3.605.16"></span>τὸν αὐτὸν οὖν τρόπον ἡ κατὰ τοὺς μαστοὺς ἀδενώδης οὐσία
<span class="lb" data-page="3.605" data-line="17" id="l3.605.17"></span>σκέπασμά τε ἅμα τῆς καρδίας ἐστὶ καὶ θερμαινομένη
<span class="pb" data-page="3.606" id="p3.606"></span>
<span class="lb" data-page="3.606" data-line="1" id="l3.606.1"></span>πρὸς αὐτῆς ἀντιθερμαίνει. ταῖς δὲ γυναιξὶν εἰς ὄγκον
<span class="lb" data-page="3.606" data-line="2" id="l3.606.2"></span>αἰρόμενοι μέγαν ἄμφω τε ταῦτα μᾶλλον ἢ ἐν τοῖς ἀνδράσι
<span class="lb" data-page="3.606" data-line="3" id="l3.606.3"></span>τῇ καρδίᾳ παρέχουσι, καὶ προσέτι τὰ ὑποκείμενα
<span class="lb" data-page="3.606" data-line="4" id="l3.606.4"></span>σπλάγχνα κατὰ τὸ ὑποχόνδριον ἐπωφελοῦσιν, ἧττον ἐπὶ
<span class="lb" data-page="3.606" data-line="5" id="l3.606.5"></span>γυναικῶν ὄντα θερμά· δέδεικται γὰρ ἅπαν τὸ θῆλυ ψυχρότερον
<span class="lb" data-page="3.606" data-line="6" id="l3.606.6"></span>εἶναι τοῦ ἄῤῥενος. ἀλλὰ καὶ τὸ τρίτον ὧν εἴπομεν,
<span class="lb" data-page="3.606" data-line="7" id="l3.606.7"></span>ὅτι, μήτε εἰς χαίτην, <span class="milestone ed2page" data-n="4.479" data-unit="ed2page" id="ed2page.4.479"></span>μήτε ὀδόντας ἢ κέρατα,
<span class="lb" data-page="3.606" data-line="8" id="l3.606.8"></span>μήτε εἰς ἄλλο τι τοιοῦτον ἐκδαπανωμένης τῆς ἄνω τοῦ
<span class="lb" data-page="3.606" data-line="9" id="l3.606.9"></span>θώρακος τροφῆς, ἔμελλε δήπουθεν ἐπὶ γυναικῶν περιττεύειν
<span class="lb" data-page="3.606" data-line="10" id="l3.606.10"></span>δαψιλῶς, ὥστε καὶ διὰ τοῦτο τὴν ἀρίστην θέσιν ἐπ’ ἀνθρώπων
<span class="lb" data-page="3.606" data-line="11" id="l3.606.11"></span>ἔχουσιν οἱ μαστοί. κατὰ μέντοι τὰ πλεῖστα τῶν
<span class="lb" data-page="3.606" data-line="12" id="l3.606.12"></span>ζώων τὴν ἀπορίαν τῆς τροφῆς ἡ φύσις εὐλαβηθεῖσα μετέθηκεν
<span class="lb" data-page="3.606" data-line="13" id="l3.606.13"></span>αὐτοὺς ἀναγκαίως εἰς ὑπογάστριον. ἅμα δὲ καὶ τῆς
<span class="lb" data-page="3.606" data-line="14" id="l3.606.14"></span>ἐξ αὐτῶν ὠφελείας τὴν καρδίαν ἧττον ἐν ἐκείνοις ἑώρα
<span class="lb" data-page="3.606" data-line="15" id="l3.606.15"></span>δεομένην. οὐ γὰρ ὀρθὰ, καθάπερ ἄνθρωπος, ἐπὶ τοῖν
<span class="lb" data-page="3.606" data-line="16" id="l3.606.16"></span>δυοῖν ἕστηκε σκελοῖν, ἀλλὰ πρηνῆ βαδίζει πάντα τοῖς
<span class="pb" data-page="3.607" id="p3.607"></span>
<span class="lb" data-page="3.607" data-line="1" id="l3.607.1"></span>ἕρπουσι ζώοις ὁμοίως· ἐδείχθη γάρ που καὶ τοῦτ’ ἐν τῇ
<span class="lb" data-page="3.607" data-line="2" id="l3.607.2"></span>τῶν σκελῶν ἐξηγήσει. διὰ τοῦτ’ οὖν τὰ κατὰ ῥάχιν ἅπαντ’
<span class="lb" data-page="3.607" data-line="3" id="l3.607.3"></span>αὐτῶν ἔκκειται τοῖς ἔξωθεν ἐμπίπτουσι, τὰ δ’ ἀντικείμενα,
<span class="lb" data-page="3.607" data-line="4" id="l3.607.4"></span>τὰ κατὰ τὰ στέρνα τε καὶ τὴν κοιλίαν, ὑπ’ ἐκείνων φρουρεῖται.
<span class="lb" data-page="3.607" data-line="5" id="l3.607.5"></span>οὐ μὴν ἀλλὰ καὶ τούτων τῶν ζώων ὅσοις ἐπὶ τῶν
<span class="lb" data-page="3.607" data-line="6" id="l3.607.6"></span>στέρνων εἰσὶν οἱ μαστοὶ, φυλάττονται καὶ τοῖς ἄῤῥεσιν·
<span class="lb" data-page="3.607" data-line="7" id="l3.607.7"></span>ὅσοις δ’ ἐπὶ τῆς γαστρὸς μόνον, οὐκέτι φυλάττονται,
<span class="lb" data-page="3.607" data-line="8" id="l3.607.8"></span>πλὴν εἰ πρὸς τὴν γειναμένην μᾶλλον ἢ πρὸς τὸν πατέρα
<span class="lb" data-page="3.607" data-line="9" id="l3.607.9"></span>διασώζει τὰ ἔκγονα, καθάπερ καὶ Ἀριστοτέλης ἐφ’
<span class="lb" data-page="3.607" data-line="10" id="l3.607.10"></span>ἵππων παρεφύλαξε. διὰ τί δὲ ἱκανῶς οἱ μαστοὶ τοῖς ἄῤῥεσιν
<span class="lb" data-page="3.607" data-line="11" id="l3.607.11"></span>οὐκ ἐξαίρονται, καθάπερ καὶ τοῖς θήλεσι, τῶν φυσικῶν
<span class="lb" data-page="3.607" data-line="12" id="l3.607.12"></span>ἐστι προβλημάτων, ὥστ’ οὐ νῦν αὐτοῦ καιρός. ἀλλ’ ὅτι
<span class="lb" data-page="3.607" data-line="13" id="l3.607.13"></span>καὶ τοῦτο προνοητικῶς τῇ φύσει, καθάπερ καὶ τὰ ἄλλα
<span class="lb" data-page="3.607" data-line="14" id="l3.607.14"></span>πάντα, παρεσκεύασται, τοῦ παρόντος ἐστὶν ὑπομιμνήσκειν
<span class="lb" data-page="3.607" data-line="15" id="l3.607.15"></span>λόγου. ῥηθήσεται δὲ περὶ τούτων ἁπάντων καὶ αὖθις,
<span class="lb" data-page="3.607" data-line="16" id="l3.607.16"></span>ὅταν τὰ γεννητικὰ διηγώμεθα μόρια. νυνὶ μὲν γὰρ ἐπειδή
<span class="lb" data-page="3.607" data-line="17" id="l3.607.17"></span>γε τῶν τοῦ πνεύματος ὀργάνων ἦν ὁ λόγος, ἐν οἷς ἦν δήπου
<span class="pb" data-page="3.608" id="p3.608"></span>
<span class="lb" data-page="3.608" data-line="1" id="l3.608.1"></span>καὶ ὁ θώραξ καὶ ἡ καρδία, διὰ τοῦτο καὶ τῶν
<span class="lb" data-page="3.608" data-line="2" id="l3.608.2"></span>μαστῶν ἐμνημονεύσαμεν, ὡς ἂν ἐπικειμένων μὲν τῷ θώρακι,
<span class="lb" data-page="3.608" data-line="3" id="l3.608.3"></span>σκεπόντων δὲ τὴν καρδίαν. αὖθις δ’ ἀναγκαῖον ὑπὲρ αὐτῶν
<span class="lb" data-page="3.608" data-line="4" id="l3.608.4"></span>εἰπεῖν μετὰ τῶν ἄλλων, ὅσα γυναικεῖα καλοῦσιν ἰδίως
<span class="lb" data-page="3.608" data-line="5" id="l3.608.5"></span>μόρια.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:7.6">
<span class="pb page1" data-page="3.528" id="p3.528"></span>
<span class="milestone ed1page page1" data-n="1.445" data-unit="ed1page" id="ed1page.1.445"></span>
<span class="milestone ed2page page1" data-n="4.454" data-unit="ed2page" id="ed2page.4.454"></span>
            <p>
<span class="lb" data-page="3.528" data-line="13" id="l3.528.13"></span>Φωνῆς μὲν ὄργανον ἔφαμεν ὑπάρχειν τὸν
<span class="lb" data-page="3.528" data-line="14" id="l3.528.14"></span>χόνδρον τῆς τραχείας ἀρτηρίας, ἀναπνοῆς δὲ τοὺς ὑμενώδεις
<span class="lb" data-page="3.528" data-line="15" id="l3.528.15"></span>δεσμοὺς, τὸ δ’ ἐξ αὐτῶν σύνθετον, τὴν ἀρτηρίαν,
<span class="lb" data-page="3.528" data-line="16" id="l3.528.16"></span>ἀναπνευστικόν θ’ ἅμα καὶ φωνητικὸν εἶναι μόριον, ἑτέραν
<span class="lb" data-page="3.528" data-line="17" id="l3.528.17"></span>ἀμείνονα κατασκευὴν οὐδεμίαν ἔτι ἔχειν δυνάμενον, εἴ
<span class="pb" data-page="3.529" id="p3.529"></span>
<span class="lb" data-page="3.529" data-line="1" id="l3.529.1"></span>γε μήτε τὰ σκληρότερα χόνδρου μήτε τὰ μαλακώτερα
<span class="lb" data-page="3.529" data-line="2" id="l3.529.2"></span>βελτίονα ὑπηρετῆσαι γενέσει φωνῆς. ἀλλὰ μηδ’ ἑτέρως, ἢ
<span class="lb" data-page="3.529" data-line="3" id="l3.529.3"></span>ὡς νῦν συνῆπται, δεθέντα βέλτιον ἂν εἰς εὖρος καὶ μῆκος
<span class="lb" data-page="3.529" data-line="4" id="l3.529.4"></span>ἐκινεῖτο, διαστελλόμενα μὲν ἐν ταῖς εἰσπνοαῖς, συστελλόμενα
<span class="lb" data-page="3.529" data-line="5" id="l3.529.5"></span>δ’ ἐν ταῖς ἐκπνοαῖς. ἐν γὰρ αὐτῶν ὃ βούλει διαφθείρας
<span class="lb" data-page="3.529" data-line="6" id="l3.529.6"></span>τῷ λόγῳ, τὴν ἐνέργειαν εὐθὺς πᾶσαν ἅμ’ αὐτῷ
<span class="lb" data-page="3.529" data-line="7" id="l3.529.7"></span>διαφθείρεις. εἰ μὲν οὖν ἐξέλοις τοὺς χόνδρους, ἀπολεῖς
<span class="lb" data-page="3.529" data-line="8" id="l3.529.8"></span>τὴν φωνήν· ἡ γὰρ τῶν ὑμένων τε καὶ χιτώνων οὐσία καὶ
<span class="lb" data-page="3.529" data-line="9" id="l3.529.9"></span>πάντων τῶν οὕτω μαλακῶν ὁμοίως ταῖς διαβρόχοις χορδαῖς
<span class="lb" data-page="3.529" data-line="10" id="l3.529.10"></span>ἀνεπιτήδειος εἰς γένεσιν φωνῆς. εἰ δ’ αὖ τὸν δεσμὸν ἐξέλοις
<span class="lb" data-page="3.529" data-line="11" id="l3.529.11"></span>τῷ λόγῳ, διαφθερεῖς τὴν ἀναπνοὴν, ἀκινήτοις ἀναθεὶς
<span class="lb" data-page="3.529" data-line="12" id="l3.529.12"></span>ὀργάνοις. εἰ δὲ τοὺς μὲν αὐτῶν ἐξέλοις, τοὺς δὲ φυλάσσοις,
<span class="lb" data-page="3.529" data-line="13" id="l3.529.13"></span>ἀπολεῖς τῆς ἐνεργείας τοσοῦτον, ὅσον ὑπὸ τῶν
<span class="lb" data-page="3.529" data-line="14" id="l3.529.14"></span>ἐξαιρεθέντων ἐγίνετο· τῶν μὲν γὰρ ἀλλήλοις συναπτόντων
<span class="lb" data-page="3.529" data-line="15" id="l3.529.15"></span>τοὺς κύκλους δεσμῶν ἀπολλυμένων, ἡ εἰς μῆκος ἐπίδοσις
<span class="lb" data-page="3.529" data-line="16" id="l3.529.16"></span>τῆς ἀρτηρίας διαφθαρήσεται, τῶν δὲ τὸ σιγμοειδὲς ἀναπληρούντων,
<span class="lb" data-page="3.529" data-line="17" id="l3.529.17"></span>ἡ εἰς εὖρος.
</p>
          </article>

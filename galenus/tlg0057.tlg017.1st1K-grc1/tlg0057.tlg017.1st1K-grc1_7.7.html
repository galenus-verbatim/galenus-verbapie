<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:7.7">
<span class="pb page1" data-page="3.530" id="p3.530"></span>
<span class="milestone ed1page page1" data-n="1.445" data-unit="ed1page" id="ed1page.1.445"></span>
<span class="milestone ed2page page1" data-n="4.454" data-unit="ed2page" id="ed2page.4.454"></span>
            <p>
<span class="lb" data-page="3.530" data-line="1" id="l3.530.1"></span>Ἆρ’ οὖν ἡ φύσις ταῦτα μὲν ἄκρας τέχνης
<span class="lb" data-page="3.530" data-line="2" id="l3.530.2"></span>ἐποίησεν ἔργα, τῆς θέσεως δ’ αὐτῆς ἠμέλησε, τὸ μὲν κυκλοτερὲς
<span class="lb" data-page="3.530" data-line="3" id="l3.530.3"></span><span class="milestone ed2page" data-n="4.455" data-unit="ed2page" id="ed2page.4.455"></span>τῶν χόνδρων ἔξωθεν θεῖσα, τοὺς δὲ τὸ λοιπὸν
<span class="lb" data-page="3.530" data-line="4" id="l3.530.4"></span>αὐτῆς ἐξυφαίνοντας δεσμοὺς εἰς τὴν συμπλήρωσιν τῆς περιφερείας
<span class="lb" data-page="3.530" data-line="5" id="l3.530.5"></span>ἔσωθεν; ἢ καὶ τοῦτο τῆς αὐτῆς τέχνης ἐπίδειγμα,
<span class="lb" data-page="3.530" data-line="6" id="l3.530.6"></span>καθ’ ὃ μὲν ψαύειν ἔμελλεν ἡ ἀρτηρία τοῦ στομάχου, τὸν
<span class="lb" data-page="3.530" data-line="7" id="l3.530.7"></span>συνάπτοντα τοὺς χόνδρους δεσμὸν ὑποθείσης, κατὰ δὲ τοὺς
<span class="lb" data-page="3.530" data-line="8" id="l3.530.8"></span>ἔξωθεν ἐμπίπτοντας ὁμιλεῖν αὐτοῦ τὸν χόνδρον προβαλλομένης,
<span class="lb" data-page="3.530" data-line="9" id="l3.530.9"></span>ἵνα μήθ’ ὁ στόμαχος ὑπὸ τῆς σκληρότητος αὐτῶν
<span class="lb" data-page="3.530" data-line="10" id="l3.530.10"></span>θλίβοιτο, μήθ’ ἑτοίμως ἡ ἀρτηρία βλάπτοιτο διὰ τῶν μαλακωτέρων
<span class="lb" data-page="3.530" data-line="11" id="l3.530.11"></span>αὐτοῦ μερῶν ὁμιλοῦσα τοῖς ἔξωθεν; ὡς γὰρ δή
<span class="lb" data-page="3.530" data-line="12" id="l3.530.12"></span>νῦν ἔχει, τῶν μὲν σκληρῶν αὐτοῦ εἰς τὸ πρόσω τοῦ τραχήλου
<span class="lb" data-page="3.530" data-line="13" id="l3.530.13"></span>περαινόντων, τῶν δὲ μαλακῶν ἁπτομένων τοῦ στομάχου,
<span class="lb" data-page="3.530" data-line="14" id="l3.530.14"></span>θαυμαστῶς ἑκατέρων τῶν ὀργάνων ἡ φύσις ἐξεπορίσατο
<span class="lb" data-page="3.530" data-line="15" id="l3.530.15"></span>τὴν δυσπάθειαν, τῷ μὲν στομάχῳ τὴν ἐκ τῆς ἀρτηρίας,
<span class="lb" data-page="3.530" data-line="16" id="l3.530.16"></span>ἐκείνῃ δ’ αὖ πάλιν τὴν ἀπὸ τῶν ἔξωθεν. ἆρ’ οὖν
<span class="lb" data-page="3.530" data-line="17" id="l3.530.17"></span>τοῦτο μόνον ἀγαθὸν ἐκ τῆς θέσεως τῶν χόνδρων τῆς ἀρτηρίας
<span class="lb" data-page="3.530" data-line="18" id="l3.530.18"></span>ἡ φύσις ἐτεχνήσατο τοῖς ζώοις; ἢ καὶ τούτου τι μεῖζον
<span class="pb" data-page="3.531" id="p3.531"></span>
<span class="lb" data-page="3.531" data-line="1" id="l3.531.1"></span>ἕτερον εἰς τὰς τῶν ἀθροωτέρων σιτίων καὶ ποτῶν καταπόσεις;
<span class="lb" data-page="3.531" data-line="2" id="l3.531.2"></span>ἐμοὶ μὲν οὖν καὶ τοῦτο θαυμαστῶς αὐτῇ δοκεῖ παρεσκευάσθαι.
<span class="lb" data-page="3.531" data-line="3" id="l3.531.3"></span>εἰ γὰρ δὴ κύκλος ἀκριβὴς ἕκαστος τῶν χόνδρων
<span class="lb" data-page="3.531" data-line="4" id="l3.531.4"></span>ἐγεγόνει, πρὸς τῷ θλίβειν τὸν στόμαχον ἐμβαλὼν εἰς
<span class="lb" data-page="3.531" data-line="5" id="l3.531.5"></span>αὐτὴν τὴν κυρτότητα στενοχωρίαν τινὰ οὐ σμικρὰν ἂν παρεῖχεν
<span class="lb" data-page="3.531" data-line="6" id="l3.531.6"></span>ἐν ταῖς τῶν μειζόνων ὄγκων καταπόσεσι. νῦν μὲν γὰρ ἐν τοῖς
<span class="lb" data-page="3.531" data-line="7" id="l3.531.7"></span>τοιούτοις καιροῖς ὁ κατὰ τοῦτο τεταγμένος χιτὼν τῆς ἀρτηρίας,
<span class="lb" data-page="3.531" data-line="8" id="l3.531.8"></span>ὑπὸ τῶν καταπινομένων ἐξωθούμενός τε καὶ εἰς τὴν
<span class="lb" data-page="3.531" data-line="9" id="l3.531.9"></span>εὐρύτητα τῶν χόνδρων ἀνατρεπόμενος, ἅπαντα τῷ κύκλῳ
<span class="lb" data-page="3.531" data-line="10" id="l3.531.10"></span>τοῦ στομάχου παρέχει τῇ τῆς τροφῆς ὑπηρετεῖσθαι διόδῳ.
<span class="lb" data-page="3.531" data-line="11" id="l3.531.11"></span>τότε δ’ ἂν ἡ κυρτότης τῶν χόνδρων προεμπίπτουσα ταῖς
<span class="lb" data-page="3.531" data-line="12" id="l3.531.12"></span>διαστάσεσι τοῦ στομάχου πολὺ μέρος τῆς εὐρύτητος αὐτοῦ
<span class="lb" data-page="3.531" data-line="13" id="l3.531.13"></span>ἀπέκλειεν, κᾀν τούτῳ στενὴν ἀπειργάζετο τῶν σιτίων τὴν
<span class="lb" data-page="3.531" data-line="14" id="l3.531.14"></span>ὁδόν. ἀλλ’ εἰ μὲν ἅμα καταπίνειν τε καὶ ἀναπνεῖν οἷόν τ’
<span class="lb" data-page="3.531" data-line="15" id="l3.531.15"></span>ἦν, οὐχ ὅπως ἄν τι χρηστὸν ἐκ τῆς τοιαύτης θέσεως ἀπελάβομεν,
<span class="lb" data-page="3.531" data-line="16" id="l3.531.16"></span>ἀλλὰ καὶ προσεβλαπτόμεθα, εἰς ὅσον ἡ τοῦ στομάχου
<span class="lb" data-page="3.531" data-line="17" id="l3.531.17"></span>κυρτότης εἰς τὴν εὐρύτητα τῆς ἀρτηρίας ἀπέχοιτο,
<span class="pb" data-page="3.532" id="p3.532"></span>
<span class="lb" data-page="3.532" data-line="1" id="l3.532.1"></span>τοῦ πόρου τῆς ἀναπνοῆς εἰς τοσοῦτον στενωτέρου γενομένου.
<span class="lb" data-page="3.532" data-line="2" id="l3.532.2"></span>νυνὶ δ’ ἐπειδὴ καθ’ ἕτερον μὲν καιρὸν ἡ τῆς ἀνὰ πνοῆς ἐνέργεια,
<span class="lb" data-page="3.532" data-line="3" id="l3.532.3"></span>καθ’ ἕτερον δ’ ἡ τῆς καταπόσεως ἐπιτελεῖται, συγχρῶνται
<span class="lb" data-page="3.532" data-line="4" id="l3.532.4"></span>ταῖς ἀλλήλων εὐρυχωρίαις ἥ τ’ ἀρτηρία καὶ ὁ στόμαχος, ὥστ’
<span class="lb" data-page="3.532" data-line="5" id="l3.532.5"></span>ἐν ὀλίγῳ χρόνῳ πλείστην δι’ ἑκατέρων τῶν πόρων φέρεσθαι τὴν
<span class="lb" data-page="3.532" data-line="6" id="l3.532.6"></span>ὕλην. ἀλλὰ καὶ τὸ κυκλοτερὲς ἑκάτερον γενέσθαι τῶν ὀργάνων
<span class="lb" data-page="3.532" data-line="7" id="l3.532.7"></span>πρός τε τὸ πλείστην δι’ ἐλαχίστου χωρίου διέρχεσθαι τὴν
<span class="lb" data-page="3.532" data-line="8" id="l3.532.8"></span>ὕλην καὶ πρὸς τὴν δυσπάθειαν αὐτῆς ἄριστα παρεσκεύασται.
<span class="lb" data-page="3.532" data-line="9" id="l3.532.9"></span>δέδεικται γὰρ οὖν καὶ πρόσθεν, ὅτι τε δυσπαθέστατον τοῦτο
<span class="lb" data-page="3.532" data-line="10" id="l3.532.10"></span>τῶν σχημάτων, ὅτι τε μέγιστον ἁπάντων τῶν ἴσην ἐχόντων περίμετρον.
<span class="lb" data-page="3.532" data-line="11" id="l3.532.11"></span>εἰ δὲ τοῦτο, δι’ ἐλαχίστων τοῖς ὄγκοις ὀργάνων πλείστη
<span class="lb" data-page="3.532" data-line="12" id="l3.532.12"></span>ῥᾷον ὕλη δύναιτ’ ἂν διέρχεσθαι. τὸ δὲ καὶ διὰ κοινοῦ τινος
<span class="lb" data-page="3.532" data-line="13" id="l3.532.13"></span>αὐτὰ συνάψαι χιτῶνος ἀλλήλοις τε καὶ τῷ στόματι πῶς οὐχὶ
<span class="lb" data-page="3.532" data-line="14" id="l3.532.14"></span>αὐτὸ θαυμαστόν; ὁ γάρ τοι χιτὼν οὗτος ἐν μὲν τῷ στομάχῳ
<span class="lb" data-page="3.532" data-line="15" id="l3.532.15"></span>τῇ καταπόσει συνεργεῖν ἐδείκνυτο τὰ μέγιστα, κατὰ δὲ τὴν
<span class="lb" data-page="3.532" data-line="16" id="l3.532.16"></span>ἀρτηρίαν ἔνδοθέν τε τοὺς χόνδρους ὑπαλείφειν καὶ αὐτοὺς
<span class="lb" data-page="3.532" data-line="17" id="l3.532.17"></span>ἀνασπᾷν μετὰ τοῦ λάρυγγος εἰς τὸν φάρυγγα, καταπίνοντος
<span class="pb" data-page="3.533" id="p3.533"></span>
<span class="lb" data-page="3.533" data-line="1" id="l3.533.1"></span>τοῦ ζώου, τρόπον ὁμοιότατον τῷ κατὰ τὰ κηλώνεια
<span class="lb" data-page="3.533" data-line="2" id="l3.533.2"></span>καλούμενα. διὰ τί δ’ ὑπαληλεῖφθαι τοῖς χόνδροις
<span class="lb" data-page="3.533" data-line="3" id="l3.533.3"></span>τῆς ἀρτηρίας ἄμεινον ἦν τοιούτῳ χιτῶνι; διότι κᾀκ τῆς
<span class="lb" data-page="3.533" data-line="4" id="l3.533.4"></span>κεφαλῆς τις ἔμελλεν εἰς αὐτὴν ῥεύσεσθαι πολλάκις ὀῤῥὸς οὐ
<span class="lb" data-page="3.533" data-line="5" id="l3.533.5"></span>χρηστὸς φλέγματος, ἔν τε τῷ καταπίνειν ἐμπίπτειν τῇδε
<span class="lb" data-page="3.533" data-line="6" id="l3.533.6"></span>συνεχῶς μὲν τοῦ πόματος, ἐνίοτε δὲ καὶ τῶν σιτίων, ἔν τε
<span class="lb" data-page="3.533" data-line="7" id="l3.533.7"></span>ταῖς εἰσπνοαῖς δριμεῖα <span class="milestone ed2page" data-n="4.456" data-unit="ed2page" id="ed2page.4.456"></span>πολλάκις ἑλχθήσεσθαι ποιότης
<span class="lb" data-page="3.533" data-line="8" id="l3.533.8"></span>ἀέρος, λιγνύος, ἢ τέφρας, ἢ ἀνθράκων, ἤ τινος
<span class="lb" data-page="3.533" data-line="9" id="l3.533.9"></span>ἑτέρας δυνάμεως φαρμακώδους μετέχουσα, κατά τε τὰς βῆχας
<span class="lb" data-page="3.533" data-line="10" id="l3.533.10"></span>ἐκκενώσεσθαι πύον ἐνίοτε κακόηθές τε καὶ διαβρωτικὸν,
<span class="lb" data-page="3.533" data-line="11" id="l3.533.11"></span>ἤ τις ἕτερος χυμὸς, ἤτοι χολῆς ξανθῆς, ἢ μελαίνης, ἢ
<span class="lb" data-page="3.533" data-line="12" id="l3.533.12"></span>φλέγματος ἁλμυροῦ, σαπέντων ἔνδον, ὑφ’ ὧν ἁπάντων
<span class="lb" data-page="3.533" data-line="13" id="l3.533.13"></span>ἀναγκαῖον ἦν ξύεσθαι καὶ δάκνεσθαι καὶ ἑλκοῦσθαι τὸν
<span class="lb" data-page="3.533" data-line="14" id="l3.533.14"></span>χόνδρον. ὅτι δὲ ἀνίατα παντάπασιν ἢ δεινῶς ἐστι δυσίατα
<span class="lb" data-page="3.533" data-line="15" id="l3.533.15"></span>τὰ τῶν χόνδρων παθήματα, παρὰ τῶν ἰατρῶν ἔνεστί σοι
<span class="lb" data-page="3.533" data-line="16" id="l3.533.16"></span>μανθάνειν, εἴπερ αὐτὸς μὴ ἐργάτης εἴης τῆς ἰατρικῆς·
<span class="lb" data-page="3.533" data-line="17" id="l3.533.17"></span>οὕτω μὲν γὰρ ἂν οὐδ’ ἐκείνων εἴς γε τὰ τοιαῦτα δέοιο
<span class="pb" data-page="3.534" id="p3.534"></span>
<span class="lb" data-page="3.534" data-line="1" id="l3.534.1"></span>τὴν ἐμπειρίαν εἰς αὐτὰ φθάνων διδάσκαλον ἔχειν. ὁ τοίνυν
<span class="lb" data-page="3.534" data-line="2" id="l3.534.2"></span>ὑποτεταγμένος τοῖς χόνδροις τῆς ἀρτηρίας χιτὼν εὐϊατότατός
<span class="lb" data-page="3.534" data-line="3" id="l3.534.3"></span>ἐστι, καὶ πᾶν ὅ τι ἂν ἐν αὐτῷ γένηται πάθημα καθίσταται
<span class="lb" data-page="3.534" data-line="4" id="l3.534.4"></span>ῥᾳδίως, εἰ μή ποτε ἄρα διά τινα σηπεδόνα μεγάλην
<span class="lb" data-page="3.534" data-line="5" id="l3.534.5"></span>ἐκβρωθέν τι μέρος αὐτοῦ τελείως γυμνὸν ἀποφῄνειε
<span class="lb" data-page="3.534" data-line="6" id="l3.534.6"></span>τὸν χόνδρον. οὐ γὰρ ἔτι τὸ τοιοῦτον ἰαθῆναι ῥᾴδιον, οὐ
<span class="lb" data-page="3.534" data-line="7" id="l3.534.7"></span>διὰ τὸν χιτῶνα δήπουθεν, ἀλλ’ ὅτι πρὸς τὸν χόνδρον ἐτελεύτησε
<span class="lb" data-page="3.534" data-line="8" id="l3.534.8"></span>τὸ πάθημα. ὅπερ οὖν σπανίως ἦν, τοῦτο ἂν ἐγίνετο
<span class="lb" data-page="3.534" data-line="9" id="l3.534.9"></span>συνεχῶς, εἰ φύσει γυμνὸς ἦν ὁ χόνδρος. διὰ τί δὲ
<span class="lb" data-page="3.534" data-line="10" id="l3.534.10"></span>λεπτὸς ἅμα καὶ πυκνὸς ἐγένετο καὶ μετρίως ξηρός; διότι
<span class="lb" data-page="3.534" data-line="11" id="l3.534.11"></span>παχύτερος μὲν γενόμενος, ἢ ὡς νῦν ἐστι, πρὸς τῷ μηδὲν
<span class="lb" data-page="3.534" data-line="12" id="l3.534.12"></span>ὠφελεῖν κατελάμβανεν ἂν οὐκ ὀλίγον τῆς καθ’ ὅλην τὴν
<span class="lb" data-page="3.534" data-line="13" id="l3.534.13"></span>ἀρτηρίαν εὐρύτητος· ἀραιὸς δ’ εἴπερ ἐγένετο, τήν τε πρὸς
<span class="lb" data-page="3.534" data-line="14" id="l3.534.14"></span>τὸν ὑποκείμενον χόνδρον οὐκ ἂν ἀπέκλειε τῶν διαῤῥεόντων
<span class="lb" data-page="3.534" data-line="15" id="l3.534.15"></span>ὑγρῶν ὁμιλίαν, αὐτός τ’ ἂν ῥᾳδίως διαβρεχόμενος βραγχώδη
<span class="lb" data-page="3.534" data-line="16" id="l3.534.16"></span>τὴν φωνὴν<span class="milestone ed1page" data-n="1.446" data-unit="ed1page" id="ed1page.1.446"></span> ἀπειργάζετο. δι’ αὐτὸ γάρ τοι τοῦτο
<span class="lb" data-page="3.534" data-line="17" id="l3.534.17"></span>καὶ ξηρὸς συμμέτρως ἐστίν· ἄμεινον γὰρ ἠχεῖ τὰ ξηρότερα
<span class="lb" data-page="3.534" data-line="18" id="l3.534.18"></span>τῶν διαβρόχων, ὥσπερ γε καὶ τὰ τελείως ξηρὰ κακοφωνότερα
<span class="pb" data-page="3.535" id="p3.535"></span>
<span class="lb" data-page="3.535" data-line="1" id="l3.535.1"></span>τῶν συμμέτρως ξηρῶν. ἐν μέν γε τοῖς περικαέσιν
<span class="lb" data-page="3.535" data-line="2" id="l3.535.2"></span>ἅπασι πυρετοῖς, ἰσχυρῶς ἀναξηραινομένων τῶν κατὰ τὴν
<span class="lb" data-page="3.535" data-line="3" id="l3.535.3"></span>φάρυγγα καὶ τὴν ἀρτηρίαν, τὰς ὑπὸ Ἱπποκράτους ὀνομαζομένας
<span class="lb" data-page="3.535" data-line="4" id="l3.535.4"></span>φωνὰς κλαγγώδεις γίγνεσθαι συμβαίνει· οὕτω δὲ καὶ
<span class="lb" data-page="3.535" data-line="5" id="l3.535.5"></span>τοῖς ζώοις, ὅσα μακρὸν ἱκανῶς ἔχει τὸν τράχηλον καὶ ξηροὺς
<span class="lb" data-page="3.535" data-line="6" id="l3.535.6"></span>τοὺς χόνδρους, ὥσπερ καὶ αἱ γέρανοι. καὶ γὰρ περὶ
<span class="lb" data-page="3.535" data-line="7" id="l3.535.7"></span>τούτων διὰ τοῦθ’ Ὅμηρος ἔγραψε·
</p>
            <div class="l"><span class="lb" data-page="3.535" data-line="8" id="l3.535.8"></span>Κλαγγῇ ταί γε πέτονται ἐπ’ ὠκεανοῖο ῥοάων.</div>
            <p>
<span class="lb" data-page="3.535" data-line="9" id="l3.535.9"></span>τὸ μὲν δὴ ξηρὸν ὄργανον εἰς τοσοῦτον κακόφωνον. ἐν δ’
<span class="lb" data-page="3.535" data-line="10" id="l3.535.10"></span>αὖ τοῖς κατάῤῥοις τε καὶ ταῖς κορύζαις βραγχώδης ἡ φωνὴ
<span class="lb" data-page="3.535" data-line="11" id="l3.535.11"></span>γίνεται πλήθει περιττῆς ὑγρότητος. ἅπερ ἅπαντα προγινώσκων
<span class="lb" data-page="3.535" data-line="12" id="l3.535.12"></span>ὁ δημιουργὸς ἡμῶν τὸν ὑποτεταγμένον τοῖς χόνδροις
<span class="lb" data-page="3.535" data-line="13" id="l3.535.13"></span>χιτῶνα συμμέτρως ξηρὸν ἀπειργάσατο, φυλαξάμενος
<span class="lb" data-page="3.535" data-line="14" id="l3.535.14"></span>ἑκατέρων τὴν ὑπερβολήν. ᾧδε μὲν ἔχει φύσεως ἡ ἀρτηρία
<span class="lb" data-page="3.535" data-line="15" id="l3.535.15"></span>τοῦ πνεύμονος ἡ ἐκ τῶν βρογχίων συγκειμένη· καλεῖν γὰρ
<span class="lb" data-page="3.535" data-line="16" id="l3.535.16"></span>οὕτως ἔθος τοῖς ἰατροῖς τοὺς χόνδρους αὐτοῦ, ὥσπερ γε
<span class="lb" data-page="3.535" data-line="17" id="l3.535.17"></span>καὶ ὅλην μὲν βρόγχον, καὶ τὸ ἄνω πέρας αὐτοῦ, ᾧπερ δὴ
<span class="pb" data-page="3.536" id="p3.536"></span>
<span class="lb" data-page="3.536" data-line="1" id="l3.536.1"></span>καὶ λάρυγξ ὄνομα. ἀλλὰ περὶ μὲν τῆς τούτων κατασκευῆς
<span class="lb" data-page="3.536" data-line="2" id="l3.536.2"></span>ὀλίγον ὕστερον ἐροῦμεν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:7.8">
<span class="pb page1" data-page="3.536" id="p3.536"></span>
<span class="milestone ed1page page1" data-n="1.446" data-unit="ed1page" id="ed1page.1.446"></span>
<span class="milestone ed2page page1" data-n="4.456" data-unit="ed2page" id="ed2page.4.456"></span>
            <p>
<span class="lb" data-page="3.536" data-line="3" id="l3.536.3"></span>Ὁ δὲ πνεύμων, ὅσον ἐπὶ τῷ παρόντι λόγῳ
<span class="lb" data-page="3.536" data-line="4" id="l3.536.4"></span>τοῖς ἀμελέστερον τὰ τοιαῦτα σκοπουμένοις, ἴσως ἂν δόξειεν
<span class="lb" data-page="3.536" data-line="5" id="l3.536.5"></span>ὧν δεῖται πάντ’ ἔχειν ἤδη δι’ ἑνὸς ὀργάνου, τῆς τραχείας
<span class="lb" data-page="3.536" data-line="6" id="l3.536.6"></span><span class="milestone ed2page" data-n="4.457" data-unit="ed2page" id="ed2page.4.457"></span>ἀρτηρίας, εἴ γε καὶ φωνεῖν δι’ αὐτοῦ, καὶ ἐκφυσᾷν,
<span class="lb" data-page="3.536" data-line="7" id="l3.536.7"></span>καὶ ἐκπνεῖν, καὶ εἰσπνεῖν ἱκανῶς ἐστιν. ἀλλ’ εἰ προσέχοις
<span class="lb" data-page="3.536" data-line="8" id="l3.536.8"></span>τὸν νοῦν, ὡς οὔτ’ αὐτὸ τὸ ὄργανον ἔχει πω χορηγίαν αἵματος,
<span class="lb" data-page="3.536" data-line="9" id="l3.536.9"></span>ὅθεν θρέψεται, πρὶν ζευχθῆναί τινας αὐτῷ φλέβας,
<span class="lb" data-page="3.536" data-line="10" id="l3.536.10"></span>οὔθ’ ἡ καρδία πρὸς τῆς ἀναπνοῆς οὐδὲν ὀνίναται, πρὶν
<span class="lb" data-page="3.536" data-line="11" id="l3.536.11"></span>συναφθῆναι δι’ ἑτέρας ἀρτηρίας πρὸς τήνδε, γνοίης ἂν, ὡς
<span class="lb" data-page="3.536" data-line="12" id="l3.536.12"></span>καλῶς ἡ φύσις ἑτέρων ἀγγείων γένος διττὸν ἀνέμιξέ τε καὶ
<span class="lb" data-page="3.536" data-line="13" id="l3.536.13"></span>διέπλεξε ταῖς τραχείαις ἀρτηρίαις, ἀλλὰ καὶ ὡς οὐκ ἐνδέχεται
<span class="lb" data-page="3.536" data-line="14" id="l3.536.14"></span>μετέωρον ἀγγεῖον ἀκίνδυνον μένειν σχιζόμενον, εἰ μή
<span class="lb" data-page="3.536" data-line="15" id="l3.536.15"></span>τις εἰς τὴν σχίσιν αὐτοῦ τεθείη μαλακή τε καὶ σπογγοειδὴς
<span class="lb" data-page="3.536" data-line="16" id="l3.536.16"></span>οὐσία, καθάπερ στοιβὴ πληροῦσά γε τὸ μεταξὺ πάντων τῶν
<span class="lb" data-page="3.536" data-line="17" id="l3.536.17"></span>ἀγγείων κενὸν, ἔρεισμά τε καὶ ἔρυμα γινομένη τῆς κατὰ
<span class="pb" data-page="3.537" id="p3.537"></span>
<span class="lb" data-page="3.537" data-line="1" id="l3.537.1"></span>τοῦτ’ ἀσθενείας· γνοίης δ’ ἂν, ὡς ὀρθῶς τε καὶ προνοητικῶς
<span class="lb" data-page="3.537" data-line="2" id="l3.537.2"></span>ἡ σὰρξ τοῦ πνεύμονος ἐγένετο. ταύτης μέν γε καὶ
<span class="lb" data-page="3.537" data-line="3" id="l3.537.3"></span>ἄλλη τίς ἐστιν οὐ σμικρὰ χρεία, περὶ ἧς ὕστερον ὀλίγον
<span class="lb" data-page="3.537" data-line="4" id="l3.537.4"></span>ἐροῦμεν. ἀλλ’ αἵ γε πρὸς τὴν καρδίαν τὰς τραχείας μέλλουσι
<span class="lb" data-page="3.537" data-line="5" id="l3.537.5"></span>συνάπτειν αἱ λεῖαι, πολλάκις μὲν ἐδείχθησαν ἤδη
<span class="lb" data-page="3.537" data-line="6" id="l3.537.6"></span>λεπτὸν καὶ καθαρὸν καὶ ἀτμῶδες αἷμα περιέχειν, καὶ μὴ
<span class="lb" data-page="3.537" data-line="7" id="l3.537.7"></span>μόνον πνεύματος ὑπάρχειν ὄργανον, μαρτυρεῖ δ’ οὐχ ἥκιστα
<span class="lb" data-page="3.537" data-line="8" id="l3.537.8"></span>καὶ ὁ παρὼν αὐτῷ λόγος. εἰ γὰρ δὴ κᾀκεῖναι τελέως εἰσὶν
<span class="lb" data-page="3.537" data-line="9" id="l3.537.9"></span>αἵματος ἄμοιροι, καθάπερ αἱ τραχεῖαι ἀρτηρίαι, (τοῦτο γὰρ
<span class="lb" data-page="3.537" data-line="10" id="l3.537.10"></span>Ἐρασίστρατος ὑπολαμβάνει,) τί οὐκ εὐθὺς εἰς τὴν καρδίαν
<span class="lb" data-page="3.537" data-line="11" id="l3.537.11"></span>αἱ τραχεῖαι περαίνουσί; διὰ τί δὲ φλεβῶν ἀποβλαστήματα
<span class="lb" data-page="3.537" data-line="12" id="l3.537.12"></span>μικρὰ ταῖς μὲν τραχείαις ἐμφύεται, ταῖς λείαις δ’ οὐκ ἐμφύεται;
<span class="lb" data-page="3.537" data-line="13" id="l3.537.13"></span>μάτην γὰρ οὕτως ἡ μηδὲν εἰκῆ δημιουργοῦσα φύσις,
<span class="lb" data-page="3.537" data-line="14" id="l3.537.14"></span>καὶ κατ’ αὐτὸν ἐκεῖνον, οὐ τὰς λείας μόνον ἀρτηρίας τοῦ
<span class="lb" data-page="3.537" data-line="15" id="l3.537.15"></span>πνεύμονος, ἀλλὰ καὶ τὰς φλέβας εἴη πεποιηκυῖα, τὰς μὲν, ὅτι
<span class="lb" data-page="3.537" data-line="16" id="l3.537.16"></span>ταῖς τραχείαις ἄντικρυς ἡ καρδία συνάπτεσθαι δυναμένη τῶν
<span class="lb" data-page="3.537" data-line="17" id="l3.537.17"></span>λείων οὐκ ἐδεῖτο, τὰς δ’ αὖ φλέβας, ὅτι καὶ τῶν ἀρτηριῶν
<span class="pb" data-page="3.538" id="p3.538"></span>
<span class="lb" data-page="3.538" data-line="1" id="l3.538.1"></span>αὐτῶν τὸν χιτῶνα καὶ πάντων ἁπλῶς τοῦ ζώου τῶν μορίων
<span class="lb" data-page="3.538" data-line="2" id="l3.538.2"></span>ἐκ φλεβὸς καὶ ἀρτηρίας καὶ νεύρου πεπλέχθαι φησὶ,
<span class="lb" data-page="3.538" data-line="3" id="l3.538.3"></span>καὶ τρέφεσθαί γε πρὸς τῆς ἐν αὐτῷ φλεβὸς ἕκαστον, τῆς
<span class="lb" data-page="3.538" data-line="4" id="l3.538.4"></span>ἁπλῆς ἐκείνης καὶ λόγῳ θεωρητῆς, οὐδὲν τῆς μεγάλης φλεβὸς
<span class="lb" data-page="3.538" data-line="5" id="l3.538.5"></span>ταύτης καὶ συνθέτου δεόμενον. εἴπερ οὖν ἡ μὲν ἀριστερὰ
<span class="lb" data-page="3.538" data-line="6" id="l3.538.6"></span>τῆς καρδίας κοιλία πνεῦμα μόνον ἐν ἑαυτῇ περιέχει,
<span class="lb" data-page="3.538" data-line="7" id="l3.538.7"></span>καθάπερ ἡ ἀρτηρία ἡ τραχεῖα, καὶ διὰ τοῦτο τῶν λείων
<span class="lb" data-page="3.538" data-line="8" id="l3.538.8"></span>οὐδὲν δεῖ τῷ πνεύμονι, τροφῆς δὲ ἐπεισάκτου παρὰ φλεβὸς
<span class="lb" data-page="3.538" data-line="9" id="l3.538.9"></span>οὐδεμία χρῄζει τῶν ἀρτηριῶν, εὔλογον ἦν ἐκ μόνων τῶν
<span class="lb" data-page="3.538" data-line="10" id="l3.538.10"></span>τραχειῶν τὸν πνεύμονα γεγονέναι. πρὸς γὰρ αὖ τοῖς ἄλλοις
<span class="lb" data-page="3.538" data-line="11" id="l3.538.11"></span>οὐδὲ τοῦτ’ ἔστιν εἰπεῖν Ἐρασιστράτῳ βοηθεῖν ἐπιχειροῦντι,
<span class="lb" data-page="3.538" data-line="12" id="l3.538.12"></span>διότι τῇ καρδίᾳ συναφθῆναι τὰς τραχείας ἀρτηρίας ἀδύνατον
<span class="lb" data-page="3.538" data-line="13" id="l3.538.13"></span>ἦν, ἐκ χόνδρου συγκειμένας. ὡς γὰρ ἀλλήλων οὕτω
<span class="lb" data-page="3.538" data-line="14" id="l3.538.14"></span>διὰ μέσων τῶν ὑμενωδῶν σωμάτων συνάπτονται, καὶ τῇ
<span class="lb" data-page="3.538" data-line="15" id="l3.538.15"></span>καρδίᾳ δήπου δυνατὸν ἦν αὐτοῖς συναφθῆναι. τί δή ποτε
<span class="lb" data-page="3.538" data-line="16" id="l3.538.16"></span>γοῦν οὐχ ἕν γένος ἀρτηριῶν ἐγένετο κατὰ τὸν πνεύμονα;
<span class="lb" data-page="3.538" data-line="17" id="l3.538.17"></span>διὰ τί δὲ καὶ φλεβῶν αὐτῷ ἐδέησεν, Ἐρασιστράτῳ μὲν ἄπορον
<span class="lb" data-page="3.538" data-line="18" id="l3.538.18"></span>εἰπεῖν, ὥσπερ καὶ διὰ τί φλεβώδης μὲν ὁ χιτὼν ταῖς
<span class="pb" data-page="3.539" id="p3.539"></span>
<span class="lb" data-page="3.539" data-line="1" id="l3.539.1"></span>ἀρτηρίαις, ἀρτηριώδης δὲ ταῖς φλεψὶν, ἡμῖν δ’ οὐκ ἄπορον.
<span class="lb" data-page="3.539" data-line="2" id="l3.539.2"></span>ἀλλὰ καὶ μαρτυροῦσιν ἐναργῶς οἱ περὶ τῶν χρειῶν λογισμοὶ
<span class="lb" data-page="3.539" data-line="3" id="l3.539.3"></span>ταῖς ὑπὲρ τῶν ἐνεργειῶν ἀποδείξεσιν. ἐπειδὴ γὰρ αἱ μὲν
<span class="lb" data-page="3.539" data-line="4" id="l3.539.4"></span>ἄλλαι πᾶσαι καθ’ ὅλον τὸ ζῶον ἀρτηρίαι μετέχουσιν αἵματος,
<span class="lb" data-page="3.539" data-line="5" id="l3.539.5"></span>ὥσπερ καὶ ἡ ἀριστερὰ κοιλία τῆς καρδίας, αἱ τραχεῖαι
<span class="lb" data-page="3.539" data-line="6" id="l3.539.6"></span>δὲ μόναι καθαραὶ τυγχάνουσιν οὖσαι, διὰ μέσων τῶν λείων
<span class="lb" data-page="3.539" data-line="7" id="l3.539.7"></span>συνήφθησαν τῇ καρδίᾳ, πάντως που καὶ τὰ τούτων στόματα
<span class="lb" data-page="3.539" data-line="8" id="l3.539.8"></span>πρὸς τῆς μηδὲν ἀλόγως ἐργαζομένης φύσεως εἰς
<span class="lb" data-page="3.539" data-line="9" id="l3.539.9"></span>τοῦθ’ ἥκει συμμετρίας, ὡς ἀτμῷ μὲν καὶ πνεύματι δίοδον
<span class="lb" data-page="3.539" data-line="10" id="l3.539.10"></span>ἔχειν, αἵματι δὲ <span class="milestone ed2page" data-n="4.458" data-unit="ed2page" id="ed2page.4.458"></span>καὶ ταῖς οὕτω παχείαις οὐσίαις ὑπάρχειν
<span class="lb" data-page="3.539" data-line="11" id="l3.539.11"></span>ἄβατον. καὶ εἴποτ’ ἄρα τὴν κατὰ φύσιν ἀπολέσειε συμμετρίαν
<span class="lb" data-page="3.539" data-line="12" id="l3.539.12"></span>ἀναστομωθέντα, διαδίδοταί τι ταῖς τραχείαις ἀρτηρίαις
<span class="lb" data-page="3.539" data-line="13" id="l3.539.13"></span>ἐκ τῶν λείων αἷμα, καὶ βῆχά τε παραχρῆμα ποιεῖ
<span class="lb" data-page="3.539" data-line="14" id="l3.539.14"></span>καὶ ἀναγωγὴν αἵματος. ἀλλ’ ἔν γε τῷ κατὰ φύσιν ἔχειν
<span class="lb" data-page="3.539" data-line="15" id="l3.539.15"></span>αὐτό τε τὸ μεταλαμβανόμενον ἐκ τῶν τραχειῶν εἰς τὰς λείας
<span class="lb" data-page="3.539" data-line="16" id="l3.539.16"></span>πνεῦμα παντελῶς ὀλίγον, ἥ τε σὰρξ τοῦ πνεύμονος ἀερώδης
<span class="lb" data-page="3.539" data-line="17" id="l3.539.17"></span>ὁρᾶται καὶ πνεύματος μεστὴ, σαφῶς εἰς πέψιν ἀέρος
<span class="lb" data-page="3.539" data-line="18" id="l3.539.18"></span>ἐνδεικνυμένη παρεσκευάσθαι, καθάπερ ἡ τοῦ ἥπατος εἰς
<span class="pb" data-page="3.540" id="p3.540"></span>
<span class="lb" data-page="3.540" data-line="1" id="l3.540.1"></span>τὴν τῆς τροφῆς. εὔλογον γὰρ οὐκ ἀθρόον οὐδ’ ἐξαίφνης
<span class="lb" data-page="3.540" data-line="2" id="l3.540.2"></span>τὸν ἔξωθεν ἀέρα τοῦ κατὰ τὸ ζῶον πνεύματος γίνεσθαι
<span class="lb" data-page="3.540" data-line="3" id="l3.540.3"></span>τροφὴν, ἀλλὰ κατὰ βραχὺ μὲν ἀλλοιούμενον, ὥσπερ γε καὶ
<span class="lb" data-page="3.540" data-line="4" id="l3.540.4"></span>τὰ σιτία, δεχόμενον δὲ τὴν οἰκείαν ποιότητα τῷ συμφύτῳ
<span class="lb" data-page="3.540" data-line="5" id="l3.540.5"></span>πνεύματι χρόνῳ πλείονι, καὶ ταύτης τῆς ἀλλοιώσεως τὸ
<span class="lb" data-page="3.540" data-line="6" id="l3.540.6"></span>πρῶτον ὄργανον ὑπάρχειν τὴν τοῦ πνεύμονος σάρκα, καθάπερ
<span class="lb" data-page="3.540" data-line="7" id="l3.540.7"></span>γε καὶ τῆς εἰς αἷμα μεταβολῆς ἡ σὰρξ τοῦ ἥπατος ἐδείκνυτο
<span class="lb" data-page="3.540" data-line="8" id="l3.540.8"></span>τὴν αἰτίαν ἔχειν. Ἐρασίστρατον δὲ κᾀνταῦθα δέον
<span class="lb" data-page="3.540" data-line="9" id="l3.540.9"></span>αἰτιάσασθαι ποιότητος οἰκειότητά τε καὶ ἀλλοτριότητα,
<span class="lb" data-page="3.540" data-line="10" id="l3.540.10"></span>λεπτότητα καὶ παχύτητα οὐκ οἶδ’ ὅπως αἰτιᾶται τοῦ πνεύματος,
<span class="lb" data-page="3.540" data-line="11" id="l3.540.11"></span>οἰόμενον ἀπόλλυσθαι διὰ τοῦτο τούς τ’ ἐν τοῖς
<span class="lb" data-page="3.540" data-line="12" id="l3.540.12"></span>Χαρωνείοις βαράθροις καὶ τοὺς ἐν τῇ νεωστὶ κεχρισμένῃ
<span class="lb" data-page="3.540" data-line="13" id="l3.540.13"></span>οἰκίᾳ τιτάνῳ, καί τινος ἐξ ἀνθράκων ὀσμῆς καὶ τῶν ἄλλων
<span class="lb" data-page="3.540" data-line="14" id="l3.540.14"></span>τῶν τοιούτων ἀδυνατοῦντος ἐν τῷ σώματι στέγεσθαι
<span class="lb" data-page="3.540" data-line="15" id="l3.540.15"></span>τοῦ πνεύματος ὑπὸ λεπτότητος. ἄμεινον δ’ ἦν, ὥσπερ τῶν
<span class="lb" data-page="3.540" data-line="16" id="l3.540.16"></span>βρωμάτων οἰκεία μὲν ἡ τῶν ὀσπρίων τε καὶ λαχάνων καὶ
<span class="lb" data-page="3.540" data-line="17" id="l3.540.17"></span>ἄρτου καὶ τῶν ἄλλων τῶν τοιούτων ἐστὶ ποιότης, ἀλλοτρία
<span class="pb" data-page="3.541" id="p3.541"></span>
<span class="lb" data-page="3.541" data-line="1" id="l3.541.1"></span>δ’ ἥ τε τῆς κανθαρίδος, καὶ ἡ τοῦ λαγωοῦ τοῦ θαλαττίου,
<span class="lb" data-page="3.541" data-line="2" id="l3.541.2"></span>καὶ ἡ τῶν ἄλλων τῶν τοιούτων, οὕτω νομίζειν ἀέρος εἶναί
<span class="lb" data-page="3.541" data-line="3" id="l3.541.3"></span>τινα ποιότητα, τὴν μὲν οἰκείαν τε καὶ φίλην τῷ τοῦ ζώου
<span class="lb" data-page="3.541" data-line="4" id="l3.541.4"></span>πνεύματι, τὴν δ’ ἀλλοτρίαν τε καὶ φθαρτικήν. εἰ γὰρ
<span class="lb" data-page="3.541" data-line="5" id="l3.541.5"></span>ἅπαξ εἰς ἔννοιαν ἀφίκετο τούτου, τήν τε τῶν ἀνθράκων
<span class="lb" data-page="3.541" data-line="6" id="l3.541.6"></span>λιγνὺν οὐκ ἂν ἐτόλμησε λέγειν λεπτοτέραν ἀέρος καθαροῦ,
<span class="lb" data-page="3.541" data-line="7" id="l3.541.7"></span>σαφῶς ἅπασι φαινομένην παχυτέραν, ἐζήτησέ τ’ ἂν,
<span class="lb" data-page="3.541" data-line="8" id="l3.541.8"></span>οἴομαι, τὰ τῆς πέψεως αὐτοῦ παρεσκευασμένα τῇ φύσει μόρια.
<span class="lb" data-page="3.541" data-line="9" id="l3.541.9"></span>ἢ τοῦτο μὲν καὶ πάνυ γελοῖον, ᾧ μηδὲ περὶ τῆς τοῦ
<span class="lb" data-page="3.541" data-line="10" id="l3.541.10"></span>αἵματος γενέσεως εἴρηταί τι, μηδὲ περὶ τῆς τῶν ἄλλων χυμῶν,
<span class="lb" data-page="3.541" data-line="11" id="l3.541.11"></span>τοῦτον ἀξιοῦν εἰς τοσοῦτον φυσιολογίας ἥκειν, ὡς καὶ
<span class="lb" data-page="3.541" data-line="12" id="l3.541.12"></span>τὴν τοῦ πνεύματος ἀλλοίωσίν τε καὶ πέψιν ἐπίστασθαι.
<span class="lb" data-page="3.541" data-line="13" id="l3.541.13"></span>περὶ <span class="milestone ed1page" data-n="1.447" data-unit="ed1page" id="ed1page.1.447"></span>μὲν δὴ τούτων ἑτέρωθι πρὸς αὐτὸν ἐπὶ πλέον
<span class="lb" data-page="3.541" data-line="14" id="l3.541.14"></span>εἴρηται. τὸ δ’ ἐκ τῶν τραχειῶν ἀρτηριῶν πνεῦμα τὸ ἔξωθεν
<span class="lb" data-page="3.541" data-line="15" id="l3.541.15"></span>ἑλχθὲν ἐν μὲν τῇ σαρκὶ τοῦ πνεύμονος τὴν πρώτην
<span class="lb" data-page="3.541" data-line="16" id="l3.541.16"></span>ἐργασίαν λαμβάνει, μετὰ ταῦτα δ’, ἐν τῇ καρδίᾳ τε καὶ
<span class="lb" data-page="3.541" data-line="17" id="l3.541.17"></span>ταῖς ἀρτηρίαις καὶ μάλιστα ταῖς κατὰ τὸ δικτυοειδὲς πλέγμα
<span class="lb" data-page="3.541" data-line="18" id="l3.541.18"></span>τὴν δευτέραν, ἔπειτα τὴν τελεωτάτην ἐν ταῖς τοῦ
<span class="pb" data-page="3.542" id="p3.542"></span>
<span class="lb" data-page="3.542" data-line="1" id="l3.542.1"></span>ἐγκεφάλου κοιλίαις, ἔνθα δὴ καὶ ψυχικὸν ἀκριβῶς γίγνεται.
<span class="lb" data-page="3.542" data-line="2" id="l3.542.2"></span>πότερον δ’ οὖν τίς ἐστιν ἡ χρεία τοῦ ψυχικοῦ τούτου πνεύματος,
<span class="lb" data-page="3.542" data-line="3" id="l3.542.3"></span>καὶ πῶς, ἀγνοεῖν ἔτι τὸ ἀκριβέστατον ὁμολογοῦντες
<span class="lb" data-page="3.542" data-line="4" id="l3.542.4"></span>οὐσίαν ψυχῆς, ὅμως οὕτω τολμῶμεν ὀνομάζειν, οὐ νῦν ἂν
<span class="lb" data-page="3.542" data-line="5" id="l3.542.5"></span>εἴη λέγειν καιρός. ἀλλ’ ὑπομνήσαντας, ὡς ἡ σὰρξ τοῦ πνεύμονος
<span class="lb" data-page="3.542" data-line="6" id="l3.542.6"></span>ἅμα μὲν ἀναπληροῖ τὴν σχίσιν τῶν ἀγγείων, ἅμα δὲ
<span class="lb" data-page="3.542" data-line="7" id="l3.542.7"></span>πέττει τὸν ἔξωθεν ἀέρα, περί τε τῶν εἰς τὰς τραχείας ἀρτηρίας
<span class="lb" data-page="3.542" data-line="8" id="l3.542.8"></span>ἐμφυομένων φλεβῶν, ὑπὲρ ὧν ὀλίγον ἔμπροσθεν ἐλέγομεν,
<span class="lb" data-page="3.542" data-line="9" id="l3.542.9"></span>εἰπόντας αὖθις, ὡς, ἐπειδὴ τελέως ἠπόρουν αἵματος
<span class="lb" data-page="3.542" data-line="10" id="l3.542.10"></span>αἵδ’ αἱ ἀρτηρίαι, δεόντως εἰς αὐτὰς ἐκ τῶν ἔξωθεν μερῶν
<span class="lb" data-page="3.542" data-line="11" id="l3.542.11"></span>ἐμπεφύκασιν αἱ φλέβες, καὶ ὡς, εἰ κᾀν ταῖς λείαις ἡ φύσις ἐγίγνωσκε
<span class="lb" data-page="3.542" data-line="12" id="l3.542.12"></span>μὴ περιεχόμενον αἷμα, πάντως ἄν που καὶ τῆς τούτων
<span class="lb" data-page="3.542" data-line="13" id="l3.542.13"></span>τροφῆς προὐνοήσατο, καὶ μέν γε καὶ ὡς ἀρτηριώδει μὲν εἶναι
<span class="lb" data-page="3.542" data-line="14" id="l3.542.14"></span>τῇ φλεβὶ, φλεβώδει δὲ τῇ ἀρτηρίᾳ βέλτιον ἦν, ὡς ἔμπροσθεν
<span class="lb" data-page="3.542" data-line="15" id="l3.542.15"></span>ἀπεδείξαμεν, ἀναμνήσαντας τὰ κεφάλαια, <span class="milestone ed2page" data-n="4.459" data-unit="ed2page" id="ed2page.4.459"></span>καιρὸς ἂν εἴη
<span class="lb" data-page="3.542" data-line="16" id="l3.542.16"></span>μεταβαίνειν ἐπί τι τῶν ἑξῆς, ἐκεῖνο μόνον ἔτι προσθέντας,
<span class="lb" data-page="3.542" data-line="17" id="l3.542.17"></span>ὡς διὰ τὰ προειρημένα μέσην ἡ φύσις ἔταξε τὴν τραχεῖαν
<span class="pb" data-page="3.543" id="p3.543"></span>
<span class="lb" data-page="3.543" data-line="1" id="l3.543.1"></span>ἀρτηρίαν τῆς τε λείας καὶ τῆς φλεβός. ἑκατέραις γὰρ αὐτῶν
<span class="lb" data-page="3.543" data-line="2" id="l3.543.2"></span>ἔδει πλησιάζειν, τῇ μὲν λείᾳ, διότι τὴν χρείαν τῆς
<span class="lb" data-page="3.543" data-line="3" id="l3.543.3"></span>ἀναπνοῆς τῇ καρδίᾳ διὰ μέσης ἐκείνης ἡ τραχεῖα παρέχει·
<span class="lb" data-page="3.543" data-line="4" id="l3.543.4"></span>τῇ δὲ φλεβὶ, διότι δεῖται τρέφεσθαι παρ’ αὐτῆς. διὰ ταῦτα
<span class="lb" data-page="3.543" data-line="5" id="l3.543.5"></span>μὲν οὖν ἐτάχθη μέση. διὰ τί δὲ ὄπισθεν μὲν αὐτῆς ὡς
<span class="lb" data-page="3.543" data-line="6" id="l3.543.6"></span>πρὸς τὴν ῥάχιν ἡ φλέψ ἐστιν, ἔμπροσθεν δ’ ἡ ἀρτηρία;
<span class="lb" data-page="3.543" data-line="7" id="l3.543.7"></span>ὅτι ποῤῥωτέρω προάγειν ἀπὸ τῆς καρδίας ἀσθενῆ καὶ
<span class="lb" data-page="3.543" data-line="8" id="l3.543.8"></span>λεπτὸν ἔχουσαν τὸν χιτῶνα τὴν ἀρτηρίαν οὐκ ἦν ἀσφαλές.
<span class="lb" data-page="3.543" data-line="9" id="l3.543.9"></span>εἰκότως οὖν τουτὶ μὲν τὸ ἀγγεῖον ἀνίσχον τῆς καρδίας εὐθὺς
<span class="lb" data-page="3.543" data-line="10" id="l3.543.10"></span>εἰς τὸν πνεύμονα κατασχίζει. θάτερον δὲ τὸ ἰσχυρότερον
<span class="lb" data-page="3.543" data-line="11" id="l3.543.11"></span>ἀπάγει ποῤῥωτέρω ὀπίσω τῆς ἀρτηρίας. αὕτη μὲν
<span class="lb" data-page="3.543" data-line="12" id="l3.543.12"></span>καὶ ἡ τούτων αἰτία. καιρὸς δ’ ἂν εἴη τῶν ἐφεξῆς ἔχεσθαι.
<span class="lb" data-page="3.543" data-line="13" id="l3.543.13"></span>ἐδείκνυτο δὴ πρός γε τὸ μὴ συστέλλεσθαι καὶ διαστέλλεσθαι
<span class="lb" data-page="3.543" data-line="14" id="l3.543.14"></span>ῥᾳδίως χρῆναι τὰς φλέβας ἐν ταῖς ἀναπνοαῖς ὁ χιτὼν
<span class="lb" data-page="3.543" data-line="15" id="l3.543.15"></span>αὐτῶν σκληρὸς γεγονέναι, καὶ πρὸς τὸ τρέφεσθαι
<span class="lb" data-page="3.543" data-line="16" id="l3.543.16"></span>λεπτῷ καὶ ἀτμώδει, μὴ παχεῖ καὶ θολερῷ τῷ αἵματι τὸν
<span class="lb" data-page="3.543" data-line="17" id="l3.543.17"></span>πνεύμονα. τὸ δὲ μὴ διαστέλλεσθαι καὶ συστέλλεσθαι πρὸς
<span class="pb" data-page="3.544" id="p3.544"></span>
<span class="lb" data-page="3.544" data-line="1" id="l3.544.1"></span>δύο ταῦτα ἐδείκνυτο χρήσιμον ὑπάρχειν, εἴς τε τὸ σύμπασαν
<span class="lb" data-page="3.544" data-line="2" id="l3.544.2"></span>τὴν εὐρυχωρίαν τοῦ θώρακος ἀνακεῖσθαι καὶ σχολάζειν
<span class="lb" data-page="3.544" data-line="3" id="l3.544.3"></span>τοῖς τοῦ πνεύματος ὀργάνοις, καὶ πρὸς τὸ μηκέτι παλινδρομεῖν
<span class="lb" data-page="3.544" data-line="4" id="l3.544.4"></span>εἰς τὴν καρδίαν ἐξ αὐτῶν βιαίως τὸ αἷμα· τούτου
<span class="lb" data-page="3.544" data-line="5" id="l3.544.5"></span>γὰρ τὴν φύσιν οὐ σμικρὰν πεποιῆσθαι πρόνοιαν, ὡς κᾀκ
<span class="lb" data-page="3.544" data-line="6" id="l3.544.6"></span>τῆς τῶν ὑμένων ἐπιφύσεως ἐνδείκνυται. καὶ μέν γε καὶ τῶν
<span class="lb" data-page="3.544" data-line="7" id="l3.544.7"></span>ἀρτηριῶν ὁ χιτὼν ἀπεδείχθη λεπτὸς γεγονέναι πρὸς τὸ τρέφεσθαι
<span class="lb" data-page="3.544" data-line="8" id="l3.544.8"></span>τὸν πνεύμονα πλείστῳ τῷ παρ’ αὐτῶν αἵματι καθαρῷ
<span class="lb" data-page="3.544" data-line="9" id="l3.544.9"></span>καὶ λεπτῷ καὶ ἀτμώδει τὴν φύσιν ὑπάρχοντι, καὶ
<span class="lb" data-page="3.544" data-line="10" id="l3.544.10"></span>πρὸς τὸ ῥᾳδίως ἑλκούσῃ τῇ καρδίᾳ μεθιέναι τὸ πνεῦμα.
<span class="lb" data-page="3.544" data-line="11" id="l3.544.11"></span>τούτων οὖν ὅτῳ μέλει τὰς ἀποδείξεις ἐπίστασθαι, τὸν πρὸ
<span class="lb" data-page="3.544" data-line="12" id="l3.544.12"></span>τούτου λόγον ἐπιμελῶς ἀναγιγνωσκέτω.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:7.9">
<span class="pb page1" data-page="3.544" id="p3.544"></span>
<span class="milestone ed1page page1" data-n="1.447" data-unit="ed1page" id="ed1page.1.447"></span>
<span class="milestone ed2page page1" data-n="4.459" data-unit="ed2page" id="ed2page.4.459"></span>
            <p>
<span class="lb" data-page="3.544" data-line="13" id="l3.544.13"></span>Περὶ δὲ τῶν ὑπολοίπων ἤδη μοι λέγειν
<span class="lb" data-page="3.544" data-line="14" id="l3.544.14"></span>καιρός. ἐπειδὴ γὰρ ἡ χρεία τῆς ἀναπνοῆς, ἡ πρώτη μὲν
<span class="lb" data-page="3.544" data-line="15" id="l3.544.15"></span>καὶ μεγίστη, φυλακὴ τῆς ἐμφύτου θερμασίας ὑπάρχειν ἐδείκνυτο,
<span class="lb" data-page="3.544" data-line="16" id="l3.544.16"></span>δι’ ἣν καὶ παραχρῆμα διαφθείρεσθαι τὰ ζῶα στερούμενα
<span class="lb" data-page="3.544" data-line="17" id="l3.544.17"></span>τῆς ἀναψύξεως, ἡ δ’ ἐλάττων τε καὶ δευτέρα,
<span class="lb" data-page="3.544" data-line="18" id="l3.544.18"></span>θρέψις εἶναι τοῦ ψυχικοῦ πνεύματος ἐλέγετο, θαυμάζειν
<span class="pb" data-page="3.545" id="p3.545"></span>
<span class="lb" data-page="3.545" data-line="1" id="l3.545.1"></span>ἤδη προσήκει τὴν φύσιν, ὅπως ἅμα μὲν εἰς ταῦτ’ ἐπιτηδείως
<span class="lb" data-page="3.545" data-line="2" id="l3.545.2"></span>ἔχοντα τὸν πνεύμονα κατεσκεύασεν, ἅμα δ’ εἰς γένεσιν
<span class="lb" data-page="3.545" data-line="3" id="l3.545.3"></span>φωνῆς. ὅτι μὲν οὖν τὰς λείας ἀρτηρίας ἁπάσας εἰς
<span class="lb" data-page="3.545" data-line="4" id="l3.545.4"></span>μίαν ἀρχὴν ἀνεστόμωσε τὴν ἀριστερὰν κοιλίαν τῆς καρδίας,
<span class="lb" data-page="3.545" data-line="5" id="l3.545.5"></span>ἵνα περ ἡ τῆς ἐμφύτου θερμασίας ἐστὶν ἀρχὴ, κατὰ τοῦτο
<span class="lb" data-page="3.545" data-line="6" id="l3.545.6"></span>μὲν ὡς ἀνάψυξιν συνεχῆ τῇ καρδίᾳ παρασκευάσασαν αὐτὴν,
<span class="lb" data-page="3.545" data-line="7" id="l3.545.7"></span>ἐπαινεῖσθαι δίκαιον. ὅτι δὲ διά τε τῶν αὐτῶν τούτων ἐν
<span class="lb" data-page="3.545" data-line="8" id="l3.545.8"></span>ταῖς τῆς καρδίας συστολαῖς, ὅσον αἰθαλῶδες ἐν αὐτῇ καὶ
<span class="lb" data-page="3.545" data-line="9" id="l3.545.9"></span>λιγνυῶδες ἀποχεῖται, καὶ πολὺ μᾶλλον ἔτι διὰ τῆς μεγάλης
<span class="lb" data-page="3.545" data-line="10" id="l3.545.10"></span>ἀρτηρίας εἰς τὰς ἄλλας, ὡς καὶ ταῦθ’ ὑπὲρ τοῦ μὴ σβεσθῆναί
<span class="lb" data-page="3.545" data-line="11" id="l3.545.11"></span>ποτε καταπνιγεῖσαν ὑπὸ μοχθηρῶν περιττωμάτων
<span class="lb" data-page="3.545" data-line="12" id="l3.545.12"></span>τὴν ἐν τῇ καρδίᾳ θερμασίαν, ἀσφαλῶς προνοησαμένην αὐτὴν,
<span class="lb" data-page="3.545" data-line="13" id="l3.545.13"></span>ὑμνεῖσθαι προσήκει. τὸ δὲ καὶ τὴν τοῦ πνεύμονος
<span class="lb" data-page="3.545" data-line="14" id="l3.545.14"></span>σάρκα μαλακὴν καὶ μανὴν καὶ ἀφρώδη ποιῆσαι, χάριν
<span class="lb" data-page="3.545" data-line="15" id="l3.545.15"></span>τοῦ τὸν ἔξωθεν ἀέρα προσπίπτειν, ὡς τροφὴν οἰκείαν προνοησαμένην
<span class="lb" data-page="3.545" data-line="16" id="l3.545.16"></span>αὐτὴν τῷ πνεύματι τῷ ψυχικῷ, θαυμάζεσθαι
<span class="lb" data-page="3.545" data-line="17" id="l3.545.17"></span>δίκαιον. ὅτι δὲ, καίτοι τριῶν ἀγγείων διαπλεκόντων τὸν πνεύμονα,
<span class="lb" data-page="3.545" data-line="18" id="l3.545.18"></span>μιᾶς μὲν φλεβὸς, διττῶν δ’ ἀρτηριῶν, ἅπαν εἰς τὰς
<span class="pb" data-page="3.546" id="p3.546"></span>
<span class="lb" data-page="3.546" data-line="1" id="l3.546.1"></span>τραχείας ἀρτηρίας ἐποίησεν ἕλκεσθαι τὸ πνεῦμα, <span class="milestone ed2page" data-n="4.460" data-unit="ed2page" id="ed2page.4.460"></span>καὶ
<span class="lb" data-page="3.546" data-line="2" id="l3.546.2"></span>αὖθις ἐντεῦθεν ἐκπέμπεσθαι φωνούντων, ἵνα ἐπὶ πλεῖστον
<span class="lb" data-page="3.546" data-line="3" id="l3.546.3"></span>ἡμῖν οἷόν τ’ ᾖ διαλέγεσθαι, μὴ δεομένοις συνεχοῦς εἰσπνοῆς,
<span class="lb" data-page="3.546" data-line="4" id="l3.546.4"></span>ὡς ἂν ἑκάστης αὐτῶν εἰς μακρὸν ἐξαρκούσης, ἐν τούτῳ πάλιν
<span class="lb" data-page="3.546" data-line="5" id="l3.546.5"></span>ὡς τοῦ βελτίστου προνοησαμένην αὐτὴν ἐπαινεῖσθαι
<span class="lb" data-page="3.546" data-line="6" id="l3.546.6"></span>δίκαιον. ἐγὼ μὲν δὴ δείξω τὸ γιγνόμενον, αὐτό τε καὶ τὴν
<span class="lb" data-page="3.546" data-line="7" id="l3.546.7"></span>αἰτίαν αὐτοῦ διδάξω τῷ λόγῳ. σὸν δ’ ἂν εἴη λοιπὸν
<span class="lb" data-page="3.546" data-line="8" id="l3.546.8"></span>ἐπαινεῖν τὸν ταῦτα κατασκευασάμενον, εἴ γε μὴ φθονερὸς
<span class="lb" data-page="3.546" data-line="9" id="l3.546.9"></span>εἴης δικαίων ἐπαίνων. ὅτι μὲν οὖν ὁ πνεύμων ἅπασαν ἐκπεπλήρωκε
<span class="lb" data-page="3.546" data-line="10" id="l3.546.10"></span>τὴν εὐρυχωρίαν τοῦ θώρακος, καὶ ὡς, εἴτε διαστέλλοιτο,
<span class="lb" data-page="3.546" data-line="11" id="l3.546.11"></span>συνδιαστέλλεται κατὰ πᾶν καὶ αὐτὸς, εἴτε συστέλλοιτο,
<span class="lb" data-page="3.546" data-line="12" id="l3.546.12"></span>συστέλλεται, ἐν τοῖς περὶ κινήσεως αὐτῶν ἔμαθες
<span class="lb" data-page="3.546" data-line="13" id="l3.546.13"></span>ὑπομνήμασιν. ἀλλὰ καὶ ὡς τοῖς ἕλκουσιν ἅπασιν ὀργάνοις
<span class="lb" data-page="3.546" data-line="14" id="l3.546.14"></span>τῇ πρὸς τὸ κενούμενον ἀκολουθίᾳ πρότερον ἕπεται τοῦ
<span class="lb" data-page="3.546" data-line="15" id="l3.546.15"></span>βαρυτέρου τὸ κουφότερον, καὶ ὡς διὰ τῶν εὐρυτέρων στομάτων
<span class="lb" data-page="3.546" data-line="16" id="l3.546.16"></span>ἑτοιμότερον αὐτοῖς πληροῦσθαι, καὶ ταῦτα ἐν ἐκείνοις
<span class="lb" data-page="3.546" data-line="17" id="l3.546.17"></span>ἔμαθες. καὶ μέν γε καὶ ὡς τῶν μὲν τραχειῶν ἀρτηριῶν
<span class="lb" data-page="3.546" data-line="18" id="l3.546.18"></span>ἓν ἁπασῶν ἂν εἴη στόμα μέγιστον, ἀνέχον εἰς τὴν
<span class="pb" data-page="3.547" id="p3.547"></span>
<span class="lb" data-page="3.547" data-line="1" id="l3.547.1"></span>φάρυγγα, τῶν δὲ λείων ἕτερον ἓν εἰς τὴν ἀριστερὰν κοιλίαν
<span class="lb" data-page="3.547" data-line="2" id="l3.547.2"></span>τῆς καρδίας, ὥσπερ γε καὶ τῶν φλεβῶν εἰς τὴν δεξιὰν, καὶ
<span class="lb" data-page="3.547" data-line="3" id="l3.547.3"></span>ὡς ἐκ μὲν τῆς φάρυγγος ἀὴρ ἕλκεται μόνος εἰς τὰς τραχείας
<span class="lb" data-page="3.547" data-line="4" id="l3.547.4"></span>ἀρτηρίας, ἐκ δὲ τῆς δεξιᾶς κοιλίας αἷμα μόνον εἰς
<span class="lb" data-page="3.547" data-line="5" id="l3.547.5"></span>τὰς φλέβας, ἐκ δὲ τῆς ἀριστερᾶς ἐξ ἀμφοῖν τι μικτόν.
<span class="lb" data-page="3.547" data-line="6" id="l3.547.6"></span>εἰ δὴ ταῦτα μνημονεύοις ἅπαντα συνθεὶς αὐτὰ, ῥᾳδίως
<span class="lb" data-page="3.547" data-line="7" id="l3.547.7"></span>ἐξευρήσεις τοῦ προκειμένου τὴν ἀπόδειξιν. διαστελλομένου
<span class="lb" data-page="3.547" data-line="8" id="l3.547.8"></span>γὰρ τοῦ πνεύμονος, πρῶτον μὲν ἀκολουθήσει τὸ κουφότατον,
<span class="lb" data-page="3.547" data-line="9" id="l3.547.9"></span>ὃ δή ἐστιν ὁ ἔξωθεν ἀὴρ, καὶ πληρώσει τὰς τραχείας
<span class="lb" data-page="3.547" data-line="10" id="l3.547.10"></span>ἀρτηρίας· δεύτερον δὲ τὸ ἐκ τῇς ἀριστερᾶς κοιλίας τῆς
<span class="lb" data-page="3.547" data-line="11" id="l3.547.11"></span>καρδίας, καὶ πληρώσει τὰς λείας· ἔσχατον δὲ καὶ τρίτον
<span class="lb" data-page="3.547" data-line="12" id="l3.547.12"></span>ἐπὶ τούτοις τὸ αἷμα. πρὶν δὲ τὰς τραχείας ἀρτηρίας τελέως
<span class="lb" data-page="3.547" data-line="13" id="l3.547.13"></span>πληρωθῆναι πνεύματος, εἰς οὐδέτερον τῶν ἄλλων ἐνδέχεταί
<span class="lb" data-page="3.547" data-line="14" id="l3.547.14"></span>τι μεταληφθῆναι. καὶ μὴν, εἴπερ τοῦθ’ οὕτως ἔχει,
<span class="lb" data-page="3.547" data-line="15" id="l3.547.15"></span>μόνως ἂν οὕτως ἐγχωρήσειεν εἴς τε τὰς λείας ἀρτηρίας καὶ
<span class="lb" data-page="3.547" data-line="16" id="l3.547.16"></span>τὰς φλέβας εἰσρυῆναί τι παρὰ τῆς καρδίας, εἰ διαστέλλοιτο
<span class="lb" data-page="3.547" data-line="17" id="l3.547.17"></span>μὲν ὁ θώραξ ἔτι, φθάνοιεν δ’ ἔχειν ἤδη τὴν μεγίστην
<span class="lb" data-page="3.547" data-line="18" id="l3.547.18"></span>αἱ τραχεῖαι διάστασιν. εἰ δ’ ἅμα μὲν ὁ θώραξ παύοιτο
<span class="pb" data-page="3.548" id="p3.548"></span>
<span class="lb" data-page="3.548" data-line="1" id="l3.548.1"></span>διαστελλόμενος, ἅμα δ’ ἐκεῖναι τὴν μεγίστην ἔχοιεν διάστασιν,
<span class="lb" data-page="3.548" data-line="2" id="l3.548.2"></span>οὐδεὶς ἔτ’ ἀπολείπεται χρόνος οὔτε ταῖς λείαις ἀρτηρίαις
<span class="lb" data-page="3.548" data-line="3" id="l3.548.3"></span>οὔτε ταῖς φλεψὶν, ἐν ᾧ διαστήσονται. μηκέτι γὰρ
<span class="lb" data-page="3.548" data-line="4" id="l3.548.4"></span>τοῦ πνεύμονος διαστελλομένου, διότι μηδ’ ὁ θώραξ, οὐδὲ
<span class="lb" data-page="3.548" data-line="5" id="l3.548.5"></span>τῶν μορίων αὐτοῦ δύναιτ’ ἂν ἔτι διαστέλλεσθαί τι. δῆλον
<span class="lb" data-page="3.548" data-line="6" id="l3.548.6"></span>οὖν, ὡς, εἴπερ ἐπιδείξαιμεν, ὅτι τὴν μεγίστην τοῦ πνεύμονος
<span class="lb" data-page="3.548" data-line="7" id="l3.548.7"></span>διάστασιν αἱ τραχεῖαι μόναι διαστελλόμεναι καταλαμβάνουσιν,
<span class="lb" data-page="3.548" data-line="8" id="l3.548.8"></span>εὐθὺς ἂν ἀποδεδειγμένον εἴη, ὅτι καὶ μόναι κατὰ τὰς
<span class="lb" data-page="3.548" data-line="9" id="l3.548.9"></span>εἰσπνοὰς πληροῦνται. τίς οὖν ἡ τούτου ἀπόδειξις; ἐπὶ τεθνεῶτος
<span class="lb" data-page="3.548" data-line="10" id="l3.548.10"></span>ἤδη τοῦ ζώου διὰ τοῦ λάρυγγος ἐμφυσῶν πνεῦμα
<span class="lb" data-page="3.548" data-line="11" id="l3.548.11"></span>πληρώσεις μὲν δή που τὰς τραχείας ἀρτηρίας, διϊστάμενον
<span class="lb" data-page="3.548" data-line="12" id="l3.548.12"></span>δ’ ἐπὶ πλεῖστον ὄψει τὸν πνεύμονα, τὸν ἴσον ὄγκον ἐν
<span class="lb" data-page="3.548" data-line="13" id="l3.548.13"></span>αὐτῷ τῶν τε λείων ἀρτηριῶν καὶ τῶν φλεβῶν φυλαττουσῶν.
<span class="lb" data-page="3.548" data-line="14" id="l3.548.14"></span>ᾧ δῆλον, ὡς ἱκανῶς εἰς μεγίστην διάστασιν ἄγειν τὸν
<span class="lb" data-page="3.548" data-line="15" id="l3.548.15"></span>πνεύμονα τὰς τραχείας ἀρτηρίας ἡ φύσις ἐδημιούργησε,
<span class="lb" data-page="3.548" data-line="16" id="l3.548.16"></span>καὶ δι’ ἑνὸς τούτου σοφίσματος εἰς ταύτας μόνας ἀναγκαῖον
<span class="lb" data-page="3.548" data-line="17" id="l3.548.17"></span>ἐποίησεν ἐν ταῖς εἰσπνοαῖς εἰσιέναι τὸν ἔξωθεν
<span class="lb" data-page="3.548" data-line="18" id="l3.548.18"></span>ἀέρα. πότ’ οὖν εἰς τὴν καρδίαν ἕλκεται τὸ πνεῦμα;
<span class="pb" data-page="3.549" id="p3.549"></span>
<span class="lb" data-page="3.549" data-line="1" id="l3.549.1"></span>κατὰ τὰς διαστολὰς αὐτῆς δηλονότι, καθάπερ γε καὶ κατὰ
<span class="lb" data-page="3.549" data-line="2" id="l3.549.2"></span>τὰς συστολὰς αὖθις ἐκκρίνεται. τὰς μὲν γὰρ λείας ἀρτηρίας
<span class="lb" data-page="3.549" data-line="3" id="l3.549.3"></span>ὑπηρετεῖν χρὴ ταῖς τῆς καρδίας κινήσεσι, τὰς δὲ τραχείας
<span class="lb" data-page="3.549" data-line="4" id="l3.549.4"></span>ταῖς τοῦ πνεύμονος. ὅτι δὲ ἀρχαὶ δύο τούτων τῶν
<span class="lb" data-page="3.549" data-line="5" id="l3.549.5"></span>κινήσεών εἰσιν, ὅλῳ τῷ γένει διαφέρουσαι, καὶ ὡς αἱ μὲν
<span class="lb" data-page="3.549" data-line="6" id="l3.549.6"></span>τῆς καρδίας ὑπὸ τῆς φύσεως, αἱ δὲ τοῦ θώρακος <span class="milestone ed2page" data-n="4.461" data-unit="ed2page" id="ed2page.4.461"></span>ὑπὸ
<span class="lb" data-page="3.549" data-line="7" id="l3.549.7"></span>τῆς ψυχῆς γίγνονται, δέδεικται πολλάκις· ἀλλὰ καὶ ὅτι
<span class="lb" data-page="3.549" data-line="8" id="l3.549.8"></span>βέλτιον ἦν ἡμέτερον ἔργον εἶναι τὴν ἀναπνοὴν, ὑπηρετοῦσαν
<span class="lb" data-page="3.549" data-line="9" id="l3.549.9"></span>ἀεὶ τοῦ ζώου τῇ βουλήσει, κατὰ τὸν πρὸ τούτου λόγον
<span class="lb" data-page="3.549" data-line="10" id="l3.549.10"></span>ἀποδέδεικται. καὶ πάντως ἔοικεν εἰς ἄκραν ἥκειν πρόνοιάν
<span class="lb" data-page="3.549" data-line="11" id="l3.549.11"></span>τε ἅμα καὶ τέχνην τῷ δημιουργῷ τά τε κατὰ τὴν καρδίαν
<span class="lb" data-page="3.549" data-line="12" id="l3.549.12"></span>καὶ τὸν πνεύμονα μόρια. λείπειν γὰρ οὐδὲν ἔτι νομίζω,
<span class="lb" data-page="3.549" data-line="13" id="l3.549.13"></span>πλὴν ὃ καὶ χωρὶς ἐμοῦ δύναιτ’ ἄν τις εἰδέναι, τῶν ἔμπροσθεν
<span class="lb" data-page="3.549" data-line="14" id="l3.549.14"></span>εἰρημένων ἀναμνησθεὶς, ἔνθα περὶ τῆς τῶν νεύρων
<span class="lb" data-page="3.549" data-line="15" id="l3.549.15"></span>εἰς ἅπαντα τὰ μόρια διανομῆς ἔλεγον. εἴσεται γὰρ ἐξ ἐκείνου
<span class="lb" data-page="3.549" data-line="16" id="l3.549.16"></span>τοῦ λόγου, διότι καὶ τῷ πνεύμονι βέλτιον ἦν, ὥσπερ
<span class="lb" data-page="3.549" data-line="17" id="l3.549.17"></span>καὶ τῇ καρδίᾳ καὶ τῷ ἥπατι καὶ τῷ σπληνὶ καὶ τοῖς
<span class="lb" data-page="3.549" data-line="18" id="l3.549.18"></span>νεφροῖς, ἐλαχίστων μεταλαβεῖν τῶν νεύρων.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:8.10">
<span class="pb page1" data-page="3.663" id="p3.663"></span>
<span class="milestone ed1page page1" data-n="1.458" data-unit="ed1page" id="ed1page.1.458"></span>
<span class="milestone ed2page page1" data-n="4.497" data-unit="ed2page" id="ed2page.4.497"></span>
            <p>
<span class="lb" data-page="3.663" data-line="1" id="l3.663.1"></span>Ἀλλὰ νῦν γε πρῶτα μὲν ὑπὲρ τῶν κοιλιῶν
<span class="lb" data-page="3.663" data-line="2" id="l3.663.2"></span>αὐτοῦ διεξίτω, μεγέθους τε πέρι καὶ θέσεως ἑκάστης, καὶ
<span class="lb" data-page="3.663" data-line="3" id="l3.663.3"></span>σχήματος, καὶ πρὸς ἀλλήλας συντρήσεων, καὶ τοῦ παντὸς
<span class="lb" data-page="3.663" data-line="4" id="l3.663.4"></span>αὐτῶν ἀριθμοῦ, μετὰ δὲ ταῦτα καὶ περὶ τῶν ἐπικειμένων
<span class="lb" data-page="3.663" data-line="5" id="l3.663.5"></span>τε καὶ παρακειμένων αὐταῖς μορίων. αἱ μὲν δὴ πρόσθιοι
<span class="lb" data-page="3.663" data-line="6" id="l3.663.6"></span>δύο τήν τ’ εἰσπνοὴν καὶ τὴν ἐκπνοὴν καὶ τὴν ἐκφύσησιν
<span class="lb" data-page="3.663" data-line="7" id="l3.663.7"></span>ἐργάζονται τὴν ἐξ ἐγκεφάλου. δέδεικται γὰρ ἑτέρωθι
<span class="lb" data-page="3.663" data-line="8" id="l3.663.8"></span>περὶ τούτων· ἀποδέδεικται δὲ καὶ ὅτι προκατεργάζονταί γε
<span class="lb" data-page="3.663" data-line="9" id="l3.663.9"></span>καὶ προπαρασκευάζουσιν αὐτῷ τὸ ψυχικὸν πνεῦμα. καὶ μὲν
<span class="lb" data-page="3.663" data-line="10" id="l3.663.10"></span>δὴ καὶ ὅτι τοῖς κάτω μέρεσι σφῶν αὐτῶν τοῖς πρὸς τὰς
<span class="lb" data-page="3.663" data-line="11" id="l3.663.11"></span>ῥῖνας ἅμα μὲν ὀσφρητικόν ἐστιν ὄργανον, ἅμα δὲ οἷον ὀχετός
<span class="lb" data-page="3.663" data-line="12" id="l3.663.12"></span>τις εἰς περιττωμάτων ἐκροὴν ἐπιτήδειος, ὀλίγῳ πρόσθεν
<span class="lb" data-page="3.663" data-line="13" id="l3.663.13"></span>εἴρηται. δύο δ’ ἦν ἄμεινον αὐτὰς, οὐ μίαν ὑπάρχειν,
<span class="lb" data-page="3.663" data-line="14" id="l3.663.14"></span>ὡς ἂν καὶ τῆς κάτω συντρήσεως διττῆς γεγενημένης, καὶ
<span class="lb" data-page="3.663" data-line="15" id="l3.663.15"></span>τῶν αἰσθητηρίων ἁπάντων διδύμων, καὶ αὐτοῦ τοῦ ἐγκεφάλου
<span class="lb" data-page="3.663" data-line="16" id="l3.663.16"></span>διφυοῦς. ἔστι μὲν γάρ τις καὶ ἄλλη χρεία ταύτης τῆς
<span class="lb" data-page="3.663" data-line="17" id="l3.663.17"></span>διδυμότητος, ἣν, ὅταν ἐπὶ τὰ τῶν αἰσθήσεων ὄργανα μεταβῶμεν, ﻿
<span class="pb" data-page="3.664" id="p3.664"></span>
<span class="lb" data-page="3.664" data-line="1" id="l3.664.1"></span>ἐροῦμεν. ἀλλ’ ἥ γε πρώτη τε καὶ κοινοτάτη πάντων
<span class="lb" data-page="3.664" data-line="2" id="l3.664.2"></span>τῶν διφυῶν ὀργάνων ἥδ’ ἐστὶν, ἵν’, εἰ καὶ θάτερον
<span class="lb" data-page="3.664" data-line="3" id="l3.664.3"></span>αὐτῶν πάθοι, τὸ λοιπὸν ὑπηρετοίη. καὶ ἡμεῖς ποτε τὸ
<span class="lb" data-page="3.664" data-line="4" id="l3.664.4"></span>παράδοξον ἐκεῖνο θέαμα τὸ ἐπὶ τῆς Ἰωνίας ἐν Σμύρνῃ γενόμενον
<span class="lb" data-page="3.664" data-line="5" id="l3.664.5"></span>ἐθεασάμεθα, τὸν τρωθέντα νεανίσκον εἰς τὴν ἑτέραν
<span class="lb" data-page="3.664" data-line="6" id="l3.664.6"></span>τῶν προσθίων κοιλιῶν,<span class="milestone ed1page" data-n="1.459" data-unit="ed1page" id="ed1page.1.459"></span> εἶτα περιγενόμενον, ὡς
<span class="lb" data-page="3.664" data-line="7" id="l3.664.7"></span>ἐδόκει, βουλήσει θεοῦ· <span class="milestone ed2page" data-n="4.498" data-unit="ed2page" id="ed2page.4.498"></span>ἀλλ’ οὐκ ἂν οὐδ’ ἐπ’ ὀλίγον
<span class="lb" data-page="3.664" data-line="8" id="l3.664.8"></span>ἐξήρκεσεν, ἀμφοτέρων ὁμοῦ τρωθεισῶν. οὕτως οὖν, εἰ καὶ
<span class="lb" data-page="3.664" data-line="9" id="l3.664.9"></span>χωρὶς τοῦ τρωθῆναι πάθημά τι περὶ τὴν ἑτέραν συμπέσοι,
<span class="lb" data-page="3.664" data-line="10" id="l3.664.10"></span>τῆς λοιπῆς μενούσης ὑγιοῦς, ἧττον εἰς τὴν ζωὴν βεβλάψεται
<span class="lb" data-page="3.664" data-line="11" id="l3.664.11"></span>τὸ ζῶον, ἢ εἰ ἀμφότερα πάθοιεν ἅμα. καὶ μὴν ἴσον
<span class="lb" data-page="3.664" data-line="12" id="l3.664.12"></span>ἐστὶν, ἢ δυοῖν οὐσῶν ἀμφοτέρας ἅμα παθεῖν, ἢ μιᾶς ἐξ
<span class="lb" data-page="3.664" data-line="13" id="l3.664.13"></span>ἀρχῆς γενομένης μίαν εἶναι τὴν πάσχουσαν. ὥστ’ ἀσφαλέστερον
<span class="lb" data-page="3.664" data-line="14" id="l3.664.14"></span>ἐν οἷς ἐγχωρεῖ τὸ διφυὲς τοῦ μονοφυοῦς. ἐγχωρεῖ δὲ
<span class="lb" data-page="3.664" data-line="15" id="l3.664.15"></span>οὐ πάντη οὕτως γενέσθαι. δύο γοῦν γενέσθαι ῥάχεις ῥάχεις ἑνὸς
<span class="lb" data-page="3.664" data-line="16" id="l3.664.16"></span>ζώου παντάπασιν ἦν ἀδύνατον· εἰ δὲ τοῦτο, καὶ δύο
<span class="lb" data-page="3.664" data-line="17" id="l3.664.17"></span>μυελοὺς νωτιαίους· εἰ δὲ καὶ ταῦτα, καὶ τὴν τῆς παρεγκεφαλίδος
<span class="pb" data-page="3.665" id="p3.665"></span>
<span class="lb" data-page="3.665" data-line="1" id="l3.665.1"></span>κοιλίαν οὐχ οἷόν τ’ ἦν γενέσθαι διττὴν, ἐξ αὐτῆς
<span class="lb" data-page="3.665" data-line="2" id="l3.665.2"></span>γε τοῦ νωτιαίου μυελοῦ βλαστάνοντος.
</p>
          </article>

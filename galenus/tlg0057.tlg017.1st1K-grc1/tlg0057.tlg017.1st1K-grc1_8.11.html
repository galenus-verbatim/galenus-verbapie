<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:8.11">
<span class="pb page1" data-page="3.665" id="p3.665"></span>
<span class="milestone ed1page page1" data-n="1.459" data-unit="ed1page" id="ed1page.1.459"></span>
<span class="milestone ed2page page1" data-n="4.498" data-unit="ed2page" id="ed2page.4.498"></span>
            <p>
<span class="lb" data-page="3.665" data-line="3" id="l3.665.3"></span>Ἀλλ’ ὅτι πάντα τὰ κατὰ τὸ σῶμα νεῦρα
<span class="lb" data-page="3.665" data-line="4" id="l3.665.4"></span>τὰ κάτω τῆς κεφαλῆς ἢ ἐκ τῆς παρεγκεφαλίδος, ἢ ἐκ τοῦ
<span class="lb" data-page="3.665" data-line="5" id="l3.665.5"></span>νωτιαίου πέφυκε, χρὴ καὶ ταύτην τὴν κοιλίαν ἀξιόλογον
<span class="lb" data-page="3.665" data-line="6" id="l3.665.6"></span>εἶναι τὸ μέγεθος, καὶ τὸ προκατειργασμένον ἐν ταῖς προσθίαις
<span class="lb" data-page="3.665" data-line="7" id="l3.665.7"></span>ψυχικὸν πνεῦμα μεταλαμβάνειν. ὥστε ἀναγκαῖον ἦν
<span class="lb" data-page="3.665" data-line="8" id="l3.665.8"></span>γίνεσθαι τὸν πόρον ἐξ ἐκείνων εἰς ταύτην. ἀτὰρ οὖν καὶ
<span class="lb" data-page="3.665" data-line="9" id="l3.665.9"></span>φαίνεται μεγάλη μὲν αὕτη, μέγιστος δὲ καὶ ὁ ἀπὸ τῶν ἔμπροσθεν
<span class="lb" data-page="3.665" data-line="10" id="l3.665.10"></span>κοιλιῶν ἐμβάλλων εἰς αὐτὴν πόρος. καὶ κατὰ τοῦτόν
<span class="lb" data-page="3.665" data-line="11" id="l3.665.11"></span>γε μόνον ἡ ἔμφυσίς ἐστι τῇ παρεγκεφαλίδι πρὸς τὸν
<span class="lb" data-page="3.665" data-line="12" id="l3.665.12"></span>ἐγκέφαλον. οὕτω γὰρ ἑκατέραν τὴν μοῖραν αὐτοῦ καλεῖν
<span class="lb" data-page="3.665" data-line="13" id="l3.665.13"></span>ἔθος ἐστὶ τοῖς περὶ τὸν Ἡρόφιλον, τὴν μὲν ἔμπροσθεν τῷ
<span class="lb" data-page="3.665" data-line="14" id="l3.665.14"></span>τοῦ παντὸς ὀνόματι διὰ τὸ μέγεθος· ὄντος γὰρ αὐτοῦ διφυοῦς,
<span class="lb" data-page="3.665" data-line="15" id="l3.665.15"></span>ὡς εἴρηται, τῶν μορίων ἑκάτερον πολὺ μεῖζόν ἐστιν
<span class="lb" data-page="3.665" data-line="16" id="l3.665.16"></span>ὅλης τῆς παρεγκεφαλίδος· τὴν δ’ ὄπισθεν, ὅτι, τῆς πρώτης
<span class="lb" data-page="3.665" data-line="17" id="l3.665.17"></span>φθασάσης τὸ τοῦ παντὸς ὄνομα σφετερίσασθαι, δικαιότερον
<span class="pb" data-page="3.666" id="p3.666"></span>
<span class="lb" data-page="3.666" data-line="1" id="l3.666.1"></span>οὐκέτ’ ἦν εὑρεῖν ἕτερον ὄνομα τῇ παρεγκεφαλίδι τοῦ
<span class="lb" data-page="3.666" data-line="2" id="l3.666.2"></span>νῦν ὄντος. ἄλλοι δ’ αὖ τινες οὐχ οὕτως, ἀλλ’ ἐγκρανίδα
<span class="lb" data-page="3.666" data-line="3" id="l3.666.3"></span>τε καὶ ἔγκρανον ὀνομάζουσι. καὶ οὐ χρὴ μέμφεσθαι τοῖς
<span class="lb" data-page="3.666" data-line="4" id="l3.666.4"></span>ἀνδράσιν, εἰ σαφοῦς ἕνεκα διδασκαλίας ἐποίουν ὄνομά τι,
<span class="lb" data-page="3.666" data-line="5" id="l3.666.5"></span>πολλῶν κᾀν τῷ βίῳ παντὶ κατ’ ἐξοχὴν ὠνομασμένων, ἢ μεγέθους,
<span class="lb" data-page="3.666" data-line="6" id="l3.666.6"></span>ἢ δυνάμεως, ἢ ἀρετῆς, ἢ ἀξιώματος ἕνεκα. διειργόμενος
<span class="lb" data-page="3.666" data-line="7" id="l3.666.7"></span>νῦν ἀπὸ τῆς παρεγκεφαλίδος ὁ ἐγκέφαλος, ὡς καὶ
<span class="lb" data-page="3.666" data-line="8" id="l3.666.8"></span>πρόσθεν εἴρηται, τῇ τῆς παχείας μήνιγγος διπλώσει, δεόμενος
<span class="lb" data-page="3.666" data-line="9" id="l3.666.9"></span>κᾂν καθ’ ἕν τι συναφθῆναι μέρος ἕνεκα τῆς τοῦ
<span class="lb" data-page="3.666" data-line="10" id="l3.666.10"></span>προειρημένου πόρου γενέσεως, εἰς μίαν πρότερον χώραν τὰς
<span class="lb" data-page="3.666" data-line="11" id="l3.666.11"></span>κοιλίας ἀμφοτέρας ἐπεράτωσεν· ἣν δὴ τετάρτην ἔνιοι τῶν
<span class="lb" data-page="3.666" data-line="12" id="l3.666.12"></span>ἀνατομικῶν ἀριθμοῦσι τοῦ παντὸς ἐγκεφάλου κοιλίαν. εἰσὶ
<span class="lb" data-page="3.666" data-line="13" id="l3.666.13"></span>δ’ οἳ σύντρησιν μὲν αὐτὸ τοῦτο καλοῦσι τῶν δύο κοιλιῶν,
<span class="lb" data-page="3.666" data-line="14" id="l3.666.14"></span>ἑτέραν δέ τινα χρῆναι νομίζειν οὐκ ἐπιτρέπουσιν. ἐγὼ δὲ,
<span class="lb" data-page="3.666" data-line="15" id="l3.666.15"></span>εἴτε κοινὴν ἀμφοτέρων, εἴτε καὶ τρίτην τινὰ παρ’ αὐτὰς
<span class="lb" data-page="3.666" data-line="16" id="l3.666.16"></span>ἑτέραν κοιλίαν ἐθέλοι τις ὑπολαμβάνειν αὐτὴν, ἡγοῦμαι μὲν
<span class="lb" data-page="3.666" data-line="17" id="l3.666.17"></span>ἐκ τούτων οὔτ’ ὠφελεῖσθαί τι τοῦ λόγου τὴν προκειμένην
<span class="pb" data-page="3.667" id="p3.667"></span>
<span class="lb" data-page="3.667" data-line="1" id="l3.667.1"></span>διέξοδον, οὔτε βλάπτεσθαι· τὴν δ’ αἰτίαν τοῦ συνελθεῖν
<span class="lb" data-page="3.667" data-line="2" id="l3.667.2"></span>ἐς ταὐτὸ τὰς προσθίους κοιλίας ἀξιῶ γινώσκειν. ἔστι δ’
<span class="lb" data-page="3.667" data-line="3" id="l3.667.3"></span>αὕτη ἡ τοῦ συνάπτοντος αὐτὰς τῇ παρεγκεφαλίδι τοῦ
<span class="lb" data-page="3.667" data-line="4" id="l3.667.4"></span>πόρου γένεσις. ἐκ ταύτης γὰρ ἐκεῖνος ὁρμώμενος τῆς κοιλότητος,
<span class="lb" data-page="3.667" data-line="5" id="l3.667.5"></span>ἐκδεχόμενός τε τὸ περιεχόμενον ἐν αὐτῇ πνεῦμα,
<span class="lb" data-page="3.667" data-line="6" id="l3.667.6"></span>διαπέμπει τῇ παρεγκεφαλίδι. τὸ δὲ ὑπὲρ τὴν κοινὴν κοιλότητα
<span class="lb" data-page="3.667" data-line="7" id="l3.667.7"></span>μόριον ἐγκεφάλου, καθάπερ οἰκίας τις ὄροφος, εἰς
<span class="lb" data-page="3.667" data-line="8" id="l3.667.8"></span>κοίλης σφαίρας ἐπιφάνειαν περιαγόμενον, οὐκ ἂν ἀλόγως
<span class="lb" data-page="3.667" data-line="9" id="l3.667.9"></span>δόξειεν ὠνομάσθαι καμάριόν τε καὶ ψαλιδοειδὲς, <span class="milestone ed2page" data-n="4.499" data-unit="ed2page" id="ed2page.4.499"></span>ὅτι
<span class="lb" data-page="3.667" data-line="10" id="l3.667.10"></span>καὶ τὰ τοιαῦτα τῶν οἰκοδομημάτων ἔθος ἐστὶ τοῖς ἀρχιτεκτονικοῖς
<span class="lb" data-page="3.667" data-line="11" id="l3.667.11"></span>καμάρας τε καὶ ψαλίδας ὀνομάζειν. καὶ οἷς γε
<span class="lb" data-page="3.667" data-line="12" id="l3.667.12"></span>τετάρτη τις αὕτη κοιλία νενόμισται, κυριωτάτην εἶναί φασιν
<span class="lb" data-page="3.667" data-line="13" id="l3.667.13"></span>αὐτὴν ἁπασῶν τῶν καθ’ ὅλον τὸν ἐγκέφαλον. Ἡρόφιλος
<span class="lb" data-page="3.667" data-line="14" id="l3.667.14"></span>μὲν οὐ ταύτην, ἀλλὰ τὴν ἐν τῇ παρεγκεφαλίδι, κυριωτέραν
<span class="lb" data-page="3.667" data-line="15" id="l3.667.15"></span>ἔοικεν ὑπολαμβάνειν. ἡμεῖς δ’, ἥντινα μὲν ἔχειν χρὴ
<span class="lb" data-page="3.667" data-line="16" id="l3.667.16"></span>περὶ τούτων δόξαν, ἐν τοῖς περὶ τῶν Ἱπποκράτους καὶ
<span class="lb" data-page="3.667" data-line="17" id="l3.667.17"></span>Πλάτωνος δογμάτων ὑπομνήμασιν αὐτάρκως εἰρήκαμεν·
<span class="pb" data-page="3.668" id="p3.668"></span>
<span class="lb" data-page="3.668" data-line="1" id="l3.668.1"></span>ἐνταυθοῖ δὲ τὰς χρείας μόνας ἀρκεσθησόμεθα διεξιόντες,
<span class="lb" data-page="3.668" data-line="2" id="l3.668.2"></span>οὐδὲ ταύτας ἁπάσας μετ’ ἀποδείξεως, ἀλλ’ ὅσαι δόγμασιν ἐν
<span class="lb" data-page="3.668" data-line="3" id="l3.668.3"></span>ἐκείνῃ τῇ πραγματείᾳ προαποδεδειγμένοις ἐξ ἀνάγκης ἕπονται,
<span class="lb" data-page="3.668" data-line="4" id="l3.668.4"></span>τῶν προηγουμένων μόνων ὑπομνήσαντες δογμάτων, ἐξ
<span class="lb" data-page="3.668" data-line="5" id="l3.668.5"></span>ἑτοίμου ληψόμεθα. τὴν δὴ τοῦ ψαλιδοειδοῦς ἐκείνου σώματος
<span class="lb" data-page="3.668" data-line="6" id="l3.668.6"></span>χρείαν οὐκ ἄλλην τινὰ, ἢ τὴν τῶν ψαλίδων αὐτῶν τῶν
<span class="lb" data-page="3.668" data-line="7" id="l3.668.7"></span>ἐν τοῖς οἰκοδομήμασιν, ὑποληπτέον. ὡς γὰρ κᾀκεῖναι βαστάζειν
<span class="lb" data-page="3.668" data-line="8" id="l3.668.8"></span>τὸ ἐπικείμενον ἄχθος ἐπιτηδειότεραι παντὸς ἄλλου
<span class="lb" data-page="3.668" data-line="9" id="l3.668.9"></span>σχήματος, οὕτω καὶ τοῦτο τὴν ὑπερκειμένην ἐγκεφάλου μοῖραν
<span class="lb" data-page="3.668" data-line="10" id="l3.668.10"></span>ἅπασαν ἀλύπως ὀχεῖ. πάντη τε γὰρ ὁμοιότατον ἑαυτῷ
<span class="lb" data-page="3.668" data-line="11" id="l3.668.11"></span>τὸ κυκλοτερές ἐστι, καὶ διὰ τοῦτο πάντων σχημάτων
<span class="lb" data-page="3.668" data-line="12" id="l3.668.12"></span>δυσπαθέστερον, καὶ μέντοι καὶ μέγιστον ἁπάντων τῶν ἴσον
<span class="lb" data-page="3.668" data-line="13" id="l3.668.13"></span>ἐχόντων περίμετρον. ἔστι δὲ οὐδὲ τοῦτο σμικρὸν ἀγαθὸν
<span class="lb" data-page="3.668" data-line="14" id="l3.668.14"></span>ἀγγείοις, καὶ πόροις, καὶ κοιλίαις, καὶ πᾶσιν, ὅσων ἡ γένεσις
<span class="lb" data-page="3.668" data-line="15" id="l3.668.15"></span>ἕνεκα τοῦ δέξασθαί τινας οὐσίας· ἄριστα γὰρ ἐν αὐτοῖς,
<span class="lb" data-page="3.668" data-line="16" id="l3.668.16"></span>ὅσα πλεῖστον ὑποδέχεται, σμικρότατα τοῖς τοῦ σώματος
<span class="lb" data-page="3.668" data-line="17" id="l3.668.17"></span>ὄγκοις ὑπάρχοντα. ὥστε καὶ περὶ τοῦ μεταξὺ πόρου ταύτης ﻿
<span class="pb" data-page="3.669" id="p3.669"></span>
<span class="lb" data-page="3.669" data-line="1" id="l3.669.1"></span>τε τῆς κοιλίας τῆς ὑποκειμένης τῷ ψαλιδοειδεῖ καὶ τῆς ἐν
<span class="lb" data-page="3.669" data-line="2" id="l3.669.2"></span>τῇ παρεγκεφαλίδι τὰς αὐτὰς ἔχοις ἂν λέγειν χρείας τοῦ
<span class="lb" data-page="3.669" data-line="3" id="l3.669.3"></span>σχήματος. καὶ γὰρ δυσπαθέστατον καὶ πολυχωρότατον καὶ
<span class="lb" data-page="3.669" data-line="4" id="l3.669.4"></span>βαστάζειν ἄχθος ἐπιτηδειότατον τὸ περιφερές. οὕτω δὲ
<span class="lb" data-page="3.669" data-line="5" id="l3.669.5"></span>καὶ περὶ πάντων τῶν καθ’ ὅλον τὸ σῶμα πόρων, καὶ περὶ
<span class="lb" data-page="3.669" data-line="6" id="l3.669.6"></span>πασῶν ἀρτηριῶν τε καὶ φλεβῶν, καὶ περὶ πασῶν κοιλιῶν.
<span class="lb" data-page="3.669" data-line="7" id="l3.669.7"></span>ἅπασαι μὲν γάρ εἰσι σφαιροειδεῖς, ἀλλὰ διὰ τὰς ἀποφύσεις
<span class="lb" data-page="3.669" data-line="8" id="l3.669.8"></span>τε καὶ ἐπιφύσεις καὶ συναναστομώσεις ἡ μὲν τῆς σφαίρας
<span class="lb" data-page="3.669" data-line="9" id="l3.669.9"></span>ἀκρίβεια διαφθείρεται, τὸ περιφερὲς δ’ ἔτι μένει σχῆμα.
<span class="lb" data-page="3.669" data-line="10" id="l3.669.10"></span>καὶ εἴ γε τὸ μέσον αὐτὸ κοιλίας ἡστινοσοῦν ἐπισκοποῖς, τίνος
<span class="lb" data-page="3.669" data-line="11" id="l3.669.11"></span>ἂν μάλισθ’ εὕροις αὐτὸ σφαιροειδέστερον, ὡς ἂν μήπω
<span class="lb" data-page="3.669" data-line="12" id="l3.669.12"></span>νενοθευμένον ταῖς ἀποφύσεσιν, ἀλλ’ ἔτι διασῶζον τὴν γνησίαν
<span class="lb" data-page="3.669" data-line="13" id="l3.669.13"></span>τοῦ σχήματος ἰδέαν. οὕτω τοι καὶ αὐτῶν τῶν προσθίων
<span class="lb" data-page="3.669" data-line="14" id="l3.669.14"></span>κοιλιῶν ἐὰν ἀφῃρημένην νοήσῃς τήν τε τῆς κοίλης
<span class="lb" data-page="3.669" data-line="15" id="l3.669.15"></span>καὶ μέσης χώρας ψαλίδα καὶ τάς γ’ ἐπὶ τὰς ῥῖνας
<span class="lb" data-page="3.669" data-line="16" id="l3.669.16"></span>καταφερομένας ἀποφύσεις, ἔτι τε τὰς εἰς τὰ πλάγιά τε ἅμα
<span class="pb" data-page="3.670" id="p3.670"></span>
<span class="lb" data-page="3.670" data-line="1" id="l3.670.1"></span>καὶ κάτω, περὶ ὧν τῆς χρείας αὖθις εἰρήσεται, σφαιροειδὲς
<span class="lb" data-page="3.670" data-line="2" id="l3.670.2"></span>ἀκριβῶς εὑρήσεις τὸ λοιπόν. καὶ μὲν δὴ καὶ τῆς ὀπίσω
<span class="lb" data-page="3.670" data-line="3" id="l3.670.3"></span>τῆς κατὰ τὴν παρεγκεφαλίδα τὴν τε τοῦ προειρημένου πόρου
<span class="lb" data-page="3.670" data-line="4" id="l3.670.4"></span>κατάφυσιν καὶ τὴν εἰς τὸν νωτιαῖον ἔκφυσιν ἂν ἀφέλῃς,
<span class="lb" data-page="3.670" data-line="5" id="l3.670.5"></span>ἔσται σοι καὶ αὕτη σφαιροειδής.
</p>
          </article>

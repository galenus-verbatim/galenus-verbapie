<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:8.12">
<span class="pb page1" data-page="3.670" id="p3.670"></span>
<span class="milestone ed1page page1" data-n="1.459" data-unit="ed1page" id="ed1page.1.459"></span>
<span class="milestone ed2page page1" data-n="4.499" data-unit="ed2page" id="ed2page.4.499"></span>
            <p>
<span class="lb" data-page="3.670" data-line="6" id="l3.670.6"></span>Περὶ μὲν δὴ τοῦ σχήματος αὐτῶν ἀρκεῖ
<span class="lb" data-page="3.670" data-line="7" id="l3.670.7"></span>καὶ ταῦτα. περὶ δὲ τοῦ μεγέθους, οὐκ ἐνταυθοῖ μόνον,
<span class="lb" data-page="3.670" data-line="8" id="l3.670.8"></span>ἀλλὰ καὶ <span class="milestone ed2page" data-n="4.500" data-unit="ed2page" id="ed2page.4.500"></span>πάντη τοῦ σώματος, αἱ μὲν ὑλωδεστέρας
<span class="lb" data-page="3.670" data-line="9" id="l3.670.9"></span>οὐσίας ὑποδεχόμεναι κοιλίαι μείζους εὐλόγως εἰσὶν, αἱ δὲ
<span class="lb" data-page="3.670" data-line="10" id="l3.670.10"></span>τὰς, ὡς ἄν τις εἴποι, δυναμικωτέρας ἐλάσσους. πολὺ γὰρ
<span class="lb" data-page="3.670" data-line="11" id="l3.670.11"></span>ἐν ἑκάστη τῶν ὑλῶν τὸ περιττὸν, οὗ διακριθέντος τε καὶ
<span class="lb" data-page="3.670" data-line="12" id="l3.670.12"></span>ἀποκριθέντος, καὶ τοῦ λοιποῦ τοῦ χρηστοῦ τῇ προσηκούσῃ
<span class="lb" data-page="3.670" data-line="13" id="l3.670.13"></span>ποιότητι κοσμηθέντος, ἐπὶ τὸ προκείμενον ἤδη τέλος ἀφῖχθαι
<span class="lb" data-page="3.670" data-line="14" id="l3.670.14"></span>λέγοιτ’ ἂν ὀρθῶς ὁ δημιουργός. ὥστε καὶ ἡ τῆς παρεγκεφαλίδος
<span class="lb" data-page="3.670" data-line="15" id="l3.670.15"></span>κοιλία κατὰ λόγον ἐλάττων ἐγένετο τῶν προσθίων.
<span class="lb" data-page="3.670" data-line="16" id="l3.670.16"></span>εἰ δὲ καὶ τὴν κοινὴν χώραν αὐτῶν ἐξετάζοι τις,
<span class="lb" data-page="3.670" data-line="17" id="l3.670.17"></span>ἰδίᾳ τετάρτην ἀριθμῶν ἐγκεφάλου κοιλίαν, καὶ ταύτης ἐλάττων
<span class="pb" data-page="3.671" id="p3.671"></span>
<span class="lb" data-page="3.671" data-line="1" id="l3.671.1"></span>ἐστὶν ἡ τῆς παρεγκεφαλίδος. ἡ μέντοι χοριοειδὴς
<span class="lb" data-page="3.671" data-line="2" id="l3.671.2"></span>μήνιγξ, ἣν ὑπεζωσμένην τὰς κοιλίας ἔνδοθεν ἐλέγομεν, ἄχρι
<span class="lb" data-page="3.671" data-line="3" id="l3.671.3"></span>ταύτης προέρχεται τῆς κοιλότητος, τῆς ἐν τῷ ψαλιδοειδεῖ.
<span class="lb" data-page="3.671" data-line="4" id="l3.671.4"></span>τὰ γὰρ ἑξῆς τούτων σώματα περὶ τὸν πόρον ἤδη σκληρότερα
<span class="lb" data-page="3.671" data-line="5" id="l3.671.5"></span>τὴν σύστασίν ἐστιν, ἢ ὡς δεῖσθαι διαζώσματος· ὡσαύτως
<span class="lb" data-page="3.671" data-line="6" id="l3.671.6"></span>δὲ καὶ τὰ περὶ <span class="milestone ed1page" data-n="1.460" data-unit="ed1page" id="ed1page.1.460"></span>τὴν ὀπισθίαν κοιλίαν ἅπασαν.
<span class="lb" data-page="3.671" data-line="7" id="l3.671.7"></span>ἐλέχθη γὰρ οὖν καὶ πρόσθεν, ὡς ἡ παρεγκεφαλὶς ὕλη πολύ
<span class="lb" data-page="3.671" data-line="8" id="l3.671.8"></span>τι παραλλάττει σκληρότητι τὸν ἐγκέφαλον. ὥστε μοι θαυμάζειν
<span class="lb" data-page="3.671" data-line="9" id="l3.671.9"></span>ἐπέρχεται τῶν περὶ Πραξαγόραν καὶ Φιλότιμον οὐ
<span class="lb" data-page="3.671" data-line="10" id="l3.671.10"></span>τῆς τῶν δογμάτων ἀτοπίας μόνον, ἀλλὰ καὶ αὐτῶν τῶν ἐν
<span class="lb" data-page="3.671" data-line="11" id="l3.671.11"></span>ταῖς διαιρέσεσι φαινομένων τῆς ἀγνοίας. ὑπεραύξημα γάρ
<span class="lb" data-page="3.671" data-line="12" id="l3.671.12"></span>τι καὶ βλάστημα τοῦ νωτιαίου μυελοῦ νομίζουσιν εἶναι τὸν
<span class="lb" data-page="3.671" data-line="13" id="l3.671.13"></span>ἐγκέφαλον, καὶ διὰ τοῦτο ἐκ μακρῶν ἑλίκων συγκεῖσθαί φασιν,
<span class="lb" data-page="3.671" data-line="14" id="l3.671.14"></span>καίτοι τοῦ μὲν ὄπισθεν ἐγκεφάλου τοῦ τῷ νωτιαίῳ συνεχοῦς,
<span class="lb" data-page="3.671" data-line="15" id="l3.671.15"></span>ἥκιστα μετέχοντος τῆς τοιαύτης συνθέσεως, ἐναργεστάτην
<span class="lb" data-page="3.671" data-line="16" id="l3.671.16"></span>δ’ αὐτὴν καὶ πλείστην ἐπιδεικνυμένου τοῦ προσθίου.
<span class="lb" data-page="3.671" data-line="17" id="l3.671.17"></span>καὶ, τὸ τούτου γ’ ἔτι μεῖζον σφάλμα τῶν ἀνδρῶν, οὐ
<span class="pb" data-page="3.672" id="p3.672"></span>
<span class="lb" data-page="3.672" data-line="1" id="l3.672.1"></span>γινώσκουσιν, ὅτι τοῖς κατὰ βάσιν μόνην ἐγκεφάλου μέρεσι
<span class="lb" data-page="3.672" data-line="2" id="l3.672.2"></span>συνεχής ἐστιν ὁ νωτιαῖος, ἃ μόνα τῶν κατ’ αὐτὸν μορίων
<span class="lb" data-page="3.672" data-line="3" id="l3.672.3"></span>οὐχ ἑλήλικται· σκληρὰ γὰρ ὄντα παρ’ ἑαυτῶν ἔχει τὴν τῆς
<span class="lb" data-page="3.672" data-line="4" id="l3.672.4"></span>ἕδρας ἀσφάλειαν, οὐδὲν τῆς λεπτῆς μήνιγγος διαζωννυμένης
<span class="lb" data-page="3.672" data-line="5" id="l3.672.5"></span>οὔσης καὶ στηριζούσης δεόμενα. οὕτως ἄρα καὶ τοῖς ἀρίστοις
<span class="lb" data-page="3.672" data-line="6" id="l3.672.6"></span>ἀνδράσιν, ὅταν ἀτιμάσαντες ἀλήθειαν οἷς ἐξ ἀρχῆς
<span class="lb" data-page="3.672" data-line="7" id="l3.672.7"></span>ἔθεντο δόγμασιν ἀκολουθεῖν ἐθέλωσιν, ἀσχημονεῖν ἀναγκαῖον.
<span class="lb" data-page="3.672" data-line="8" id="l3.672.8"></span>ἀλλὰ καὶ ὅσοι πρὸς τοῦ κρανίου διατετυπῶσθαί φασι τὸν
<span class="lb" data-page="3.672" data-line="9" id="l3.672.9"></span>ἐγκέφαλον, οὔθ’ ὅτι τῆς σκληρᾶς μήνιγγος ἀφέστηκεν αὐτὸς,
<span class="lb" data-page="3.672" data-line="10" id="l3.672.10"></span>οὔθ’ ὡς ἐκείνη τοῦ κρανίου ψαύει μὲν, οὐ συμπέφυκε δὲ,
<span class="lb" data-page="3.672" data-line="11" id="l3.672.11"></span>γινώσκειν ἐοίκασιν, ἀλλ’ οὐδ’ ὡς ἐκείνην ἐχρῆν ἐντετυπῶσθαι
<span class="lb" data-page="3.672" data-line="12" id="l3.672.12"></span>πρότερον, οὐδ’ ὡς αὐτὸ τὸ κρανίον ἐστὶ τοιοῦτον.
</p>
          </article>

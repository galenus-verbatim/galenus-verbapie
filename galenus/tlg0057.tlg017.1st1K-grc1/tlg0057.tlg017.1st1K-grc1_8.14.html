<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:8.14">
<span class="pb page1" data-page="3.674" id="p3.674"></span>
<span class="milestone ed1page page1" data-n="1.460" data-unit="ed1page" id="ed1page.1.460"></span>
<span class="milestone ed2page page1" data-n="4.501" data-unit="ed2page" id="ed2page.4.501"></span>
            <p>
<span class="lb" data-page="3.674" data-line="12" id="l3.674.12"></span>Αὖθις οὖν ἐπὶ τὰ μετὰ τὴν μέσην κοιλίαν
<span class="lb" data-page="3.674" data-line="13" id="l3.674.13"></span>μόρια παραγενόμενοι τῷ λόγῳ, τὸ κατὰ τὴν ἀρχὴν τοῦ
<span class="lb" data-page="3.674" data-line="14" id="l3.674.14"></span>συνάπτοντος αὐτὴν πόρου πρὸς τὸν ὀπίσθιον ἐγκέφαλον
<span class="lb" data-page="3.674" data-line="15" id="l3.674.15"></span>ἐπικείμενον σῶμα, τὸ πρὸς τῶν περὶ τὰς ἀνατομὰς ἐχόντων
<span class="lb" data-page="3.674" data-line="16" id="l3.674.16"></span>ὀνομαζόμενον κωνάριον, ἐπισκεψώμεθα τίνος ἕνεκα χρείας
<span class="pb" data-page="3.675" id="p3.675"></span>
<span class="lb" data-page="3.675" data-line="1" id="l3.675.1"></span>γέγονεν. ἔστι δὲ τοῦτο τὴν μὲν οὐσίαν ἀδὴν, τὸ δὲ σχῆμα
<span class="lb" data-page="3.675" data-line="2" id="l3.675.2"></span>κώνῳ μάλιστα παραπλήσιον, ὅθεν αὐτὸ τοὔνομα. καὶ τὴν
<span class="lb" data-page="3.675" data-line="3" id="l3.675.3"></span>χρείαν αὐτοῦ τὴν αὐτὴν εἶναι ἔνιοι νομίζουσι, ἣν καὶ τοῦ
<span class="lb" data-page="3.675" data-line="4" id="l3.675.4"></span>κατὰ τὴν γαστέρα πυλωροῦ. καὶ γὰρ οὖν κᾀκεῖνον ἀδένα
<span class="lb" data-page="3.675" data-line="5" id="l3.675.5"></span>φασὶν ὑπάρχειν, καὶ κωλύειν ἐκ τῆς γαστρὸς εἰς τὸ λεπτὸν
<span class="lb" data-page="3.675" data-line="6" id="l3.675.6"></span>ἔντερον μεταλαμβάνεσθαι, πρὶν πεφθῆναι, τὴν τροφήν. καὶ
<span class="lb" data-page="3.675" data-line="7" id="l3.675.7"></span>τοῦτον δὴ τὸν ἀδένα, τὸ κωνάριον, ἐπὶ τῆς ἀρχῆς ἑστῶτα τοῦ
<span class="lb" data-page="3.675" data-line="8" id="l3.675.8"></span>πόρου τοῦ διαπέμποντος ἐκ τῆς μέσης κοιλίας εἰς τὴν ἐν
<span class="lb" data-page="3.675" data-line="9" id="l3.675.9"></span>τῇ παρεγκεφαλίδι τὸ πνεῦμα, φύλακά τινα καὶ οἷον ταμίαν
<span class="lb" data-page="3.675" data-line="10" id="l3.675.10"></span>ὑπάρχειν τοῦ ποσοῦ τῆς ἐπιπέμψεως. ἐγὼ δὲ, ἥντινα
<span class="lb" data-page="3.675" data-line="11" id="l3.675.11"></span>μὲν χρὴ γνώμην ἔχειν ὑπὲρ τοῦ κατὰ τὴν γαστέρα πυλωροῦ,
<span class="lb" data-page="3.675" data-line="12" id="l3.675.12"></span>πρόσθεν εἴρηκα· τὸν δ’ ἀδένα τοῦτον τῷ κώνῳ παραπλήσιον,
<span class="lb" data-page="3.675" data-line="13" id="l3.675.13"></span>ἀναπληροῦντα τῆς μεγάλης φλεβὸς τὴν σχίσιν, ἀφ’ ἧς
<span class="lb" data-page="3.675" data-line="14" id="l3.675.14"></span>ἅπαντα σχεδὸν τὰ κατὰ τὰς προσθίους κοιλίας χοριοειδῆ
<span class="lb" data-page="3.675" data-line="15" id="l3.675.15"></span>πλέγματα συνίσταται, τῆς αὐτῆς χρείας ἕνεκα τοῖς ἀδέσι
<span class="lb" data-page="3.675" data-line="16" id="l3.675.16"></span>τοῖς στηρίζουσι τὰς σχιζομένας φλέβας ἡγοῦμαι γεγονέναι.
<span class="lb" data-page="3.675" data-line="17" id="l3.675.17"></span>καὶ γὰρ οὖν καὶ ἡ θέσις ἡ αὐτὴ κατὰ πάντ’ ἐστὶν αὐτῷ
<span class="lb" data-page="3.675" data-line="18" id="l3.675.18"></span>τοῖς τοιούτοις ἀδέσι, τὴν μὲν κορυφὴν ἐκείνοις ἐνηδρακόσι
<span class="pb" data-page="3.676" id="p3.676"></span>
<span class="lb" data-page="3.676" data-line="1" id="l3.676.1"></span>τοῖς μέρεσι τῆς φλεβὸς, ἵνα πρῶτον σχίζεται, τὸ δ’ ἄλλο
<span class="lb" data-page="3.676" data-line="2" id="l3.676.2"></span>πᾶν ἀνάλογον τῇ διαστάσει τῶν ἐκ τῆς σχίσεως γεννωμένων
<span class="lb" data-page="3.676" data-line="3" id="l3.676.3"></span>ἀγγείων ἐπαυξανόμενον καὶ μέχρι γε τοσούτου προϊὸν,
<span class="lb" data-page="3.676" data-line="4" id="l3.676.4"></span>μέχρι περ ἂν κᾀκεῖνα μετέωρα φέρηται. ἡνίκα δ’ ἂν πρῶτον
<span class="lb" data-page="3.676" data-line="5" id="l3.676.5"></span>ἐπιβῶσιν αἱ φλέβες αὗται τοῦ κατὰ τὸν ἐγκέφαλον
<span class="lb" data-page="3.676" data-line="6" id="l3.676.6"></span>αὐτὸν σώματος, ἀπολείπει μὲν αὐτὰς ἤδη τὸ κωνάριον,
<span class="lb" data-page="3.676" data-line="7" id="l3.676.7"></span><span class="milestone ed2page" data-n="4.502" data-unit="ed2page" id="ed2page.4.502"></span>ἕδρα δ’ αὐτῷ τε τούτῳ καὶ ταῖς φλεψὶν ἅμα γίνεται
<span class="lb" data-page="3.676" data-line="8" id="l3.676.8"></span>τὸ ταύτῃ σῶμα τοῦ ἐγκεφάλου. τὸ δ’ οἴεσθαι τῆς διόδου
<span class="lb" data-page="3.676" data-line="9" id="l3.676.9"></span>τοῦ πνεύματος ἐπιτροπεύειν αὐτὸ, καὶ τὴν τῆς σκωληκοειδοῦς
<span class="lb" data-page="3.676" data-line="10" id="l3.676.10"></span>ἀποφύσεως ἐνέργειαν ἀγνοούντων ἐστὶ, καὶ πλέον ἢ
<span class="lb" data-page="3.676" data-line="11" id="l3.676.11"></span>κατὰ τὴν ἀξίαν ἀδένι χαριζομένων. εἰ μὲν γὰρ αὐτοῦ γε
<span class="lb" data-page="3.676" data-line="12" id="l3.676.12"></span>τοῦ ἐγκεφάλου μόριον ἦν, ὥσπερ ὁ πυλωρὸς τῆς γαστρὸς,
<span class="lb" data-page="3.676" data-line="13" id="l3.676.13"></span>ἐνεδέχετο ἂν αὐτῷ ταῖς ἐκείνου συστολαῖς καὶ διαστολαῖς
<span class="lb" data-page="3.676" data-line="14" id="l3.676.14"></span>συμμεταφερόμενον ἐκ τῆς ἐπικαίρου θέσεως ἀνοιγνύναι τε
<span class="lb" data-page="3.676" data-line="15" id="l3.676.15"></span>καὶ κλείειν ἐν μέρει τὸν πόρον. ἐπεὶ δ’ οὔθ’ ὅλως οὐδέν
<span class="lb" data-page="3.676" data-line="16" id="l3.676.16"></span>ἐστιν ἐγκεφάλου μόριον ὁ ἀδὴν οὗτος, οὔτ’ ἐκ τῶν ἔνδον
<span class="lb" data-page="3.676" data-line="17" id="l3.676.17"></span>μερῶν τῆς κοιλίας, ἀλλ’ ἔξωθεν αὐτῇ προσήρτηται, πῶς
<span class="lb" data-page="3.676" data-line="18" id="l3.676.18"></span>ἂν δύναιτο τηλικαῦτα περὶ τὸν πόρον διαπράττεσθαι μὴ
<span class="pb" data-page="3.677" id="p3.677"></span>
<span class="lb" data-page="3.677" data-line="1" id="l3.677.1"></span>αὐτοκίνητός γε ὤν; καὶ τί κωλύει, φησί τις ἴσως, αὐτοκίνητον
<span class="lb" data-page="3.677" data-line="2" id="l3.677.2"></span>αὐτὸν ὑπάρχειν; τί δ’ ἄλλως, ἢ οὕτως ὁ μὲν
<span class="lb" data-page="3.677" data-line="3" id="l3.677.3"></span>ἀδὴν ἡμῖν ἐπὶ ἐγκεφάλου τετάξεται, αὐτὸς δὲ ὁ ἐγκέφαλος
<span class="lb" data-page="3.677" data-line="4" id="l3.677.4"></span>πόροις μόνον ἔσται πολλοῖς διειλημμένον σῶμα, καθάπερ
<span class="lb" data-page="3.677" data-line="5" id="l3.677.5"></span>ὄργανον εἰς ὑπηρεσίαν ἐπιτήδειον τῷ κινεῖν πεφυκότι τε καὶ
<span class="lb" data-page="3.677" data-line="6" id="l3.677.6"></span>δυναμένῳ; ταῦτα δ’ ὅτι ἀγνοίας τε καὶ ἀμαθίας ἔχεται,
<span class="lb" data-page="3.677" data-line="7" id="l3.677.7"></span>τί δεῖ λέγειν; ὃ γὰρ ὀνειρώττουσι μὲν, ὡς εἶναι δέον,
<span class="lb" data-page="3.677" data-line="8" id="l3.677.8"></span>αὐτοῦ που περὶ τὸν πόρον ἐγκεφάλου μόριον τοιοῦτον, οἷον
<span class="lb" data-page="3.677" data-line="9" id="l3.677.9"></span>ἐπιτροπεύειν τε καὶ ἄρχειν τῆς διόδου τοῦ πνεύματος, εὑρεῖν
<span class="lb" data-page="3.677" data-line="10" id="l3.677.10"></span>δὲ ἀδύνατον, τὸ κωνάριον οὐκ ἔστιν, ἀλλ’ ἡ κατὰ
<span class="lb" data-page="3.677" data-line="11" id="l3.677.11"></span>παντὸς ἐκτεταμένη τοῦ πόρου σκώληκι παραπλήσιος ἀπόφυσις.
<span class="lb" data-page="3.677" data-line="12" id="l3.677.12"></span>ὀνομάζουσι μὲν οὖν αὐτὴν ἀπὸ μόνου τοῦ σχήματος
<span class="lb" data-page="3.677" data-line="13" id="l3.677.13"></span>οἱ περὶ τὰς ἀνατομὰς δεινοὶ, σκωληκοειδῆ καλοῦντες ἀπόφυσιν.
<span class="lb" data-page="3.677" data-line="14" id="l3.677.14"></span>ἔχει δέ πως ᾧδε θέσεώς τε καὶ φύσεως καὶ τῆς
<span class="lb" data-page="3.677" data-line="15" id="l3.677.15"></span>πρὸς τὰ παρακείμενα μέρη κοινωνίας. ἑκατέρωθεν τοῦ πόρου
<span class="lb" data-page="3.677" data-line="16" id="l3.677.16"></span>λεπταὶ καὶ προμήκεις εἰσὶν ἐξοχαὶ τοῦ ἐγκεφάλου,
<span class="pb" data-page="3.678" id="p3.678"></span>
<span class="lb" data-page="3.678" data-line="1" id="l3.678.1"></span>γλουτία καλούμενα· μηροῖς ἀνθρώπου μάλιστ’ ἂν εἰκάσαις
<span class="lb" data-page="3.678" data-line="2" id="l3.678.2"></span>ἀλλήλων ἁπτομένοις τὴν ὁμιλίαν αὐτῶν. εἰσὶ δὲ οἳ διδύμοις
<span class="lb" data-page="3.678" data-line="3" id="l3.678.3"></span>εἰκάσαντες αὐτὰ διδύμια καλεῖν εἵλοντο μᾶλλον
<span class="lb" data-page="3.678" data-line="4" id="l3.678.4"></span>ἢ γλουτία. τινὲς δὲ τὰ μὲν ὁμιλοῦντα τῷ κωναρίῳ σώματα
<span class="lb" data-page="3.678" data-line="5" id="l3.678.5"></span>διδύμια καλοῦσι, τὰ δ’ ἐφεξῆς <span class="milestone ed1page" data-n="1.461" data-unit="ed1page" id="ed1page.1.461"></span>αὐτῶν γλουτία.
<span class="lb" data-page="3.678" data-line="6" id="l3.678.6"></span>τὰ μὲν οὖν ἀριστερὰ καὶ δεξιὰ μέρη τοῦ πόρου τὰ
<span class="lb" data-page="3.678" data-line="7" id="l3.678.7"></span>τούτων αὐτῶν ἐστι σώματα, τὰ δ’ ἄνωθεν ὑπὸ λεπτοῦ μέν
<span class="lb" data-page="3.678" data-line="8" id="l3.678.8"></span>τινος ὑμένος, οὐ μὴν ἀῤῥώστου γε, σκέπεται, συναπτομένου
<span class="lb" data-page="3.678" data-line="9" id="l3.678.9"></span>τοῖς γλουτίοις ἑκατέρωθεν, ὅστις ὑμὴν ἄχρι τῆς ὀπίσω κοιλίας
<span class="lb" data-page="3.678" data-line="10" id="l3.678.10"></span>ἐκτεταμένος τὸ κάτω πέρας ἐστὶ τῆς σκωληκοειδοῦς
<span class="lb" data-page="3.678" data-line="11" id="l3.678.11"></span>ἐπιφύσεως, οὐδὲν ὅμοιον ἐχούσης τοῖς διδύμοις τε καὶ
<span class="lb" data-page="3.678" data-line="12" id="l3.678.12"></span>γλουτίοις. ἡ μὲν γὰρ πολυειδῶς διήρθρωται, τὰ δ’ ἐστὶν
<span class="lb" data-page="3.678" data-line="13" id="l3.678.13"></span>ὅμοιά τε πάντη καὶ οὐ πάντη σύνθετα. πρὸς δὲ τῷ πολυειδῶς
<span class="lb" data-page="3.678" data-line="14" id="l3.678.14"></span>διηρθρῶσθαι καὶ δοκεῖν ἐκ παμπόλλων συγκεῖσθαι
<span class="lb" data-page="3.678" data-line="15" id="l3.678.15"></span>μορίων, ὑμέσι λεπτοῖς συναπτομένων, ἔτι καὶ τοῦθ’
<span class="lb" data-page="3.678" data-line="16" id="l3.678.16"></span>ἡ σκωληκοειδὴς ἐπίφυσις ἐξαίρετον ἔχει. κυρτὸν μὲν καὶ
<span class="lb" data-page="3.678" data-line="17" id="l3.678.17"></span>λεπτὸν αὐτῆς ἐστι τὸ κατὰ τὴν ὀπίσω κοιλίαν πέρας, ἵνα ﻿
<span class="pb" data-page="3.679" id="p3.679"></span>
<span class="lb" data-page="3.679" data-line="1" id="l3.679.1"></span>περ εἰς τὸν ἐπικείμενον ὑμένα τελευτᾷν ἐλέγετο· τὸ δὲ
<span class="lb" data-page="3.679" data-line="2" id="l3.679.2"></span>ἀπὸ τοῦδε προσαυξομένη τε καὶ πλατυνομένη σχεδὸν
<span class="lb" data-page="3.679" data-line="3" id="l3.679.3"></span>ἴσχει τὸν νῶτον ἴσον τῇ τῶν γλουτίων διαστάσει, καὶ διὰ
<span class="lb" data-page="3.679" data-line="4" id="l3.679.4"></span>τοῦτο μακρὰ μὲν ἐκταθεῖσα κατὰ τοῦ πόρου τελέως αὐτὸν
<span class="lb" data-page="3.679" data-line="5" id="l3.679.5"></span>ὅλον ἐπιφράττει, ἀνακυκλουμένη δὲ εἰς τοὐπίσω συναποσπᾷ
<span class="lb" data-page="3.679" data-line="6" id="l3.679.6"></span>μὲν οὕτως τὸν ὑμένα συμφυῆ τοῖς κυρτουμένοις ἑαυτῆς
<span class="lb" data-page="3.679" data-line="7" id="l3.679.7"></span>μορίοις ὑπάρχοντα, τὸν πόρον δὲ εἰς τοσοῦτον ἀνοίγνυσιν
<span class="lb" data-page="3.679" data-line="8" id="l3.679.8"></span>ὅλον, εἰς ὅσον ἂν ἀποχωρήσῃ πρὸς τοὐπίσω. σφαιρουμένης
<span class="lb" data-page="3.679" data-line="9" id="l3.679.9"></span>γὰρ αὐτῆς κατὰ τὴν ἀνάκλασιν καὶ εἰς αὑτὴν
<span class="lb" data-page="3.679" data-line="10" id="l3.679.10"></span>συνιζανούσης, ὅσον ἀφαιρεῖται τοῦ μήκους, τοσοῦτον ἐπαύξεται
<span class="lb" data-page="3.679" data-line="11" id="l3.679.11"></span>τὸ πλάτος· <span class="milestone ed2page" data-n="4.503" data-unit="ed2page" id="ed2page.4.503"></span>ὥστ’ εὐλόγως, ὀλίγον μὲν ἀνακυκλωθείσης
<span class="lb" data-page="3.679" data-line="12" id="l3.679.12"></span>καὶ διὰ τοῦτο ὀλίγῳ πλατυτέρας γενομένης,
<span class="lb" data-page="3.679" data-line="13" id="l3.679.13"></span>μόνοις τοῖς κατὰ τὴν βάσιν μέρεσι τοῦ πόρου τοῖς στενοτάτοις
<span class="lb" data-page="3.679" data-line="14" id="l3.679.14"></span>μηκέτ’ ἐμβαίνειν δύνασθαι τὰ κάτωθεν αὐτῆς πέρατα,
<span class="lb" data-page="3.679" data-line="15" id="l3.679.15"></span>πλέονος δὲ τῆς ἀνακλάσεως γενομένης καὶ διὰ
<span class="lb" data-page="3.679" data-line="16" id="l3.679.16"></span>τοῦτο καὶ τῆς πλατύτητος ἐπαυξηθείσης, πλέον καὶ τοῦ
<span class="lb" data-page="3.679" data-line="17" id="l3.679.17"></span>πόρου διοίγεσθαι μέρος, ἀεὶ δὴ τοσούτῳ, ὅσῳ ἂν ἑκάστοτ’
<span class="lb" data-page="3.679" data-line="18" id="l3.679.18"></span>ἀπορῇ τῆς ἐμβησομένης αὐτῷ κυρτότητος. ἀλλ’ οὐκ ἂν
<span class="pb" data-page="3.680" id="p3.680"></span>
<span class="lb" data-page="3.680" data-line="1" id="l3.680.1"></span>οὐδὲν τούτων οἷόν τ’ ἦν γενέσθαι καλῶς, εἰ καὶ σμικρῷ
<span class="lb" data-page="3.680" data-line="2" id="l3.680.2"></span>τινι παχυτέραν ἢ καὶ λεπτοτέραν τῆς νῦν οὔσης ἡ φύσις
<span class="lb" data-page="3.680" data-line="3" id="l3.680.3"></span>ἀπειργάσατο τὴν ἐπίφυσιν. ὑπὸ μὲν γὰρ τῆς παχυτέρας
<span class="lb" data-page="3.680" data-line="4" id="l3.680.4"></span>οὐδέποτ’ ἂν τελέως ἐκλείσθη ὁ πόρος, ὡς ἂν μηδ’
<span class="lb" data-page="3.680" data-line="5" id="l3.680.5"></span>ἐξικέσθαι δυναμένης ποτὲ τοῖς ἑαυτῆς λεπτοτάτοις εἰς
<span class="lb" data-page="3.680" data-line="6" id="l3.680.6"></span>τὰ ἐκείνου στενότατα· ὑπὸ δ’ αὖ τῆς λεπτοτέρας οὐ
<span class="lb" data-page="3.680" data-line="7" id="l3.680.7"></span>μόνον οὐκ ἂν ἐκλείσθη τελέως, ἀλλ’ οὐδ’ ἂν ἀνεῴχθη καλῶς.
<span class="lb" data-page="3.680" data-line="8" id="l3.680.8"></span>ἐν μὲν γὰρ τῷ κλείεσθαι παρηθεῖτο ἄν τι τοῦ
<span class="lb" data-page="3.680" data-line="9" id="l3.680.9"></span>πνεύματος, ὡς ἂν μὴ πάσης τῆς εὐρύτητος αὐτοῦ κατειλημμένης
<span class="lb" data-page="3.680" data-line="10" id="l3.680.10"></span>διὰ τὴν λεπτότητα τῆς ἐπιφύσεως· ἀνοιγομένου
<span class="lb" data-page="3.680" data-line="11" id="l3.680.11"></span>δὲ, πολλὴν ἐχρῆν πρότερον γενέσθαι τὴν ἀνάκλασιν,
<span class="lb" data-page="3.680" data-line="12" id="l3.680.12"></span>ἢ οὐκ ἂν ἐμετεωρίσθη ποτὲ τὰ κυρτὰ πέρατα
<span class="lb" data-page="3.680" data-line="13" id="l3.680.13"></span>καὶ ἀπεχώρησε τῆς ἐν τῷ πόρῳ βάσεως. καὶ μὴν εἰ,
<span class="lb" data-page="3.680" data-line="14" id="l3.680.14"></span>βραχεῖ τινι παχυτέρας ἢ λεπτοτέρας τῆς σκωληκοειδοῦς
<span class="lb" data-page="3.680" data-line="15" id="l3.680.15"></span>ἐπιφύσεως γενομένης, ἀμέτρως τε καὶ οὐ καλῶς ἀνοίγνυσθαι
<span class="lb" data-page="3.680" data-line="16" id="l3.680.16"></span>καὶ κλείεσθαι συνέβαινεν ἂν τῷ πόρῳ, τί χρὴ προσδοκᾷν,
<span class="lb" data-page="3.680" data-line="17" id="l3.680.17"></span>εἰ παμπόλλῳ τινὶ τῆς νῦν οὔσης παρήλλαττεν; ἆρ’
<span class="lb" data-page="3.680" data-line="18" id="l3.680.18"></span>οὐ παντάπασιν συγχυθήσεσθαί τε καὶ διαφθαρήσεσθαι τὸν
<span class="lb" data-page="3.680" data-line="19" id="l3.680.19"></span>νῦν ὑπάρχοντα κόσμον αὐτοῖς σύμπασι; καὶ μὴν οὐκ ἂν
<span class="pb" data-page="3.681" id="p3.681"></span>
<span class="lb" data-page="3.681" data-line="1" id="l3.681.1"></span>εὕροις ἀρετῆς κατασκευὴν εἰς ἔργου συντέλειαν ἐπιδεῖξαι
<span class="lb" data-page="3.681" data-line="2" id="l3.681.2"></span>λαμπροτέραν τῆς οὕτως ἀκριβῶς ἐχούσης, ὡς, εἰ καὶ βραχὺ
<span class="lb" data-page="3.681" data-line="3" id="l3.681.3"></span>μετακοσμηθείη, διαφθείρεσθαι τὸ πᾶν. ἔνθα μὲν γὰρ
<span class="lb" data-page="3.681" data-line="4" id="l3.681.4"></span>ἐγχωρεῖ καὶ προσθέντι καὶ ἀφελόντι πολλὰ τῶν ὑπαρχόντων
<span class="lb" data-page="3.681" data-line="5" id="l3.681.5"></span>ἔτι μένειν τὸ δημιούργημα εὔχρηστον, ἐνταῦθα
<span class="lb" data-page="3.681" data-line="6" id="l3.681.6"></span>οὐκ ἂν δέοι σοφίας περιττῆς τῷ δημιουργῷ· ἐν οἷς δὲ,
<span class="lb" data-page="3.681" data-line="7" id="l3.681.7"></span>εἰ καὶ βραχύ τι παροφθείη, τὸ πᾶν συναπόλλυται, ἐν
<span class="lb" data-page="3.681" data-line="8" id="l3.681.8"></span>τούτοις ἐστὶν ἀκριβοῦς τέχνης ἐξέτασις. ἀλλ’ εἰ μὲν ἐν
<span class="lb" data-page="3.681" data-line="9" id="l3.681.9"></span>μόνῳ τῷ τῆς ἐπιφύσεως ὄγκῳ τὸ παρόραμα τὴν ἀρετὴν
<span class="lb" data-page="3.681" data-line="10" id="l3.681.10"></span>τοῦ δημιουργήματος διέφθειρεν, ἀδιαφθόρου τῆς ἄλλης
<span class="lb" data-page="3.681" data-line="11" id="l3.681.11"></span>κατασκευῆς ὑπαρχούσης καὶ μηδὲν μέγα μήτ’ ὠφελεῖν
<span class="lb" data-page="3.681" data-line="12" id="l3.681.12"></span>μήτε βλάπτειν δυναμένης, ἴσως ἄν τις οὐδὲν ἧττον
<span class="lb" data-page="3.681" data-line="13" id="l3.681.13"></span>εἰς τύχην ἢ εἰς τέχνην ἀνέφερε τὴν αἰτίαν· ἐπειδὴ δ’, ὅπερ
<span class="lb" data-page="3.681" data-line="14" id="l3.681.14"></span>ἐν τῷ μεγέθει τῆς σκωληκοειδοῦς ἐπιφύσεως, τοῦτο κᾀν
<span class="lb" data-page="3.681" data-line="15" id="l3.681.15"></span>τοῖς ἄλλοις ἐστὶν ἅπασιν, (ὅ τι γὰρ ἂν μετακοσμήσῃς,
<span class="lb" data-page="3.681" data-line="16" id="l3.681.16"></span>ἔβλαψε τὴν ἐνέργειαν, ὡς αὐτίκα δὴ μάλα δεδείξεται,)
<span class="lb" data-page="3.681" data-line="17" id="l3.681.17"></span>πῶς οὐκ ἄν τις ἄτοπος εἴη τῆς φύσεως ἀφαιρούμενος
<span class="lb" data-page="3.681" data-line="18" id="l3.681.18"></span>τὴν τέχνην; τά τε γὰρ γλουτία τοσοῦτόν ἐστιν ὑψηλότερα
<span class="pb" data-page="3.682" id="p3.682"></span>
<span class="lb" data-page="3.682" data-line="1" id="l3.682.1"></span>τοῦ πόρου, ὥστε ἀνακεκλιμένην ἐπ’ αὐτῶν ὀχεῖσθαι
<span class="lb" data-page="3.682" data-line="2" id="l3.682.2"></span>τὴν ἐπίφυσιν, ὅ τε πόρος ὅλος ἐπιμήκης ἐγένετο
<span class="lb" data-page="3.682" data-line="3" id="l3.682.3"></span>δι’ οὐδὲν ἀλλ’ ἵν’ ἡ κίνησις αὐτῆς πολλὴν ἔχῃ
<span class="lb" data-page="3.682" data-line="4" id="l3.682.4"></span>τὴν ἐν τῷ ποσῷ διαφορὰν, αἵ τ’ ἐκ πολλῶν καὶ σμικρῶν
<span class="lb" data-page="3.682" data-line="5" id="l3.682.5"></span>πυκναὶ συνθέσεις τὴν αὐτὴν παρέχονται χρείαν.
<span class="lb" data-page="3.682" data-line="6" id="l3.682.6"></span>ἵνα γὰρ ἡ κατὰ μᾶλλόν τε καὶ ἧττον ἐν τῇ κινήσει διαφορὰ
<span class="lb" data-page="3.682" data-line="7" id="l3.682.7"></span>παμπόλλη τις ᾖ, πλείστας αὐτὴν κλάσεις τε καὶ
<span class="lb" data-page="3.682" data-line="8" id="l3.682.8"></span>καμπὰς ἴσχειν δυναμένην ἐδημιούργησεν. ἐπεὶ δὲ ἐκ τούτων
<span class="lb" data-page="3.682" data-line="9" id="l3.682.9"></span>πάντων εὐκίνητός τε καὶ πολυκίνητος ἔμελλεν ἔσεσθαι,
<span class="lb" data-page="3.682" data-line="10" id="l3.682.10"></span>καὶ κίνδυνος ἦν κυρτοῖς ἐποχουμένην αὐτὴν τοῖς
<span class="lb" data-page="3.682" data-line="11" id="l3.682.11"></span>τῶν γλουτίων νώτοις ἀποκυλισθήσεσθαί ποτε ἐκτὸς αὐτῶν
<span class="lb" data-page="3.682" data-line="12" id="l3.682.12"></span>καὶ καταλείψειν τὸν πόρον, ἐτεχνήσατό τινας αὐτῇ
<span class="lb" data-page="3.682" data-line="13" id="l3.682.13"></span>πρὸς τὰ γλουτία συνδέσμους ἡ φύσις, οὓς οἱ περὶ τὰς
<span class="lb" data-page="3.682" data-line="14" id="l3.682.14"></span>ἀνατομὰς δεινοὶ τένοντας ὀνομάζουσιν, ὑφ’ ὧν ἑκατέρωθεν
<span class="lb" data-page="3.682" data-line="15" id="l3.682.15"></span>ἐσφιγμένη τε καὶ κατεχομένη πλανᾶσθαι κωλύεται.
<span class="lb" data-page="3.682" data-line="16" id="l3.682.16"></span><span class="milestone ed2page" data-n="4.504" data-unit="ed2page" id="ed2page.4.504"></span>καὶ μὲν δὴ καὶ σκληρὰν αὐτὴν ἀπειργάσατο
<span class="lb" data-page="3.682" data-line="17" id="l3.682.17"></span>δυσπαθείας ἕνεκα, οὐ μὴν εἰς τοσοῦτόν γε σκληρὰν, ὡς
<span class="lb" data-page="3.682" data-line="18" id="l3.682.18"></span>μηκέτ’ ἐγκεφάλου μέρος ὑπάρχειν, ἀλλὰ κᾀνταῦθα ἀκριβῶς
<span class="pb" data-page="3.683" id="p3.683"></span>
<span class="lb" data-page="3.683" data-line="1" id="l3.683.1"></span>πάνυ μετρήσασα τὴν χρείαν, εἰς ὅσον τὴν ἐγκεφάλου
<span class="lb" data-page="3.683" data-line="2" id="l3.683.2"></span>ἔτι μένουσαν αὐτὴν γενέσθαι σκληρὰν, εἰς τοσοῦτον
<span class="lb" data-page="3.683" data-line="3" id="l3.683.3"></span>προήγαγεν. ἀλλ’ εἰ καὶ τούτων ἁπάντων ὑπαρχόντων αὐτῇ,
<span class="lb" data-page="3.683" data-line="4" id="l3.683.4"></span>τὰς καμπὰς τὰς ἐκ τῆς συνθέσεως ἔχειν λοξὰς ἢ εὐθείας
<span class="lb" data-page="3.683" data-line="5" id="l3.683.5"></span>ἀπειργάσατο, καὶ μὴ, καθ’ ὃν νῦν εἰσι τρόπον, ἐγκαρσίας,
<span class="lb" data-page="3.683" data-line="6" id="l3.683.6"></span>οὐδὲν ἂν αὐτῶν ὄφελος ἦν. οὔτε γὰρ ἂν ἐσφαιροῦτο, καθ’
<span class="lb" data-page="3.683" data-line="7" id="l3.683.7"></span>ὃν εἴρηται τρόπον, εἰ μὴ τὴν εἰς τοὐπίσω φορὰν ἀνακυλιομένην
<span class="lb" data-page="3.683" data-line="8" id="l3.683.8"></span>καμπαῖς ἐγκαρσίαις ἐποιεῖτο, οὔτ’ ἂν, ὡς ἐπιδέδεικται,
<span class="lb" data-page="3.683" data-line="9" id="l3.683.9"></span>κατὰ βραχὺ τὸν πόρον ἀνοιγνύναι τε καὶ κλείειν
<span class="lb" data-page="3.683" data-line="10" id="l3.683.10"></span>ἠδύνατο, ἀλλ’ ἦν ἂν ἄχρηστος ἡ τοσαύτη τε καὶ τοιαύτη
<span class="lb" data-page="3.683" data-line="11" id="l3.683.11"></span>κατασκευὴ πάντων τῶν περὶ τὸν πόρον σωμάτων, ἑνὸς τούτου
<span class="lb" data-page="3.683" data-line="12" id="l3.683.12"></span>παραλειφθέντος. δῆλον δ’ ἤδη τοῖς γε προσεσχηκόσι
<span class="lb" data-page="3.683" data-line="13" id="l3.683.13"></span>τῷ λόγῳ τὸν νοῦν, ὡς, εἰ καὶ τῶν ἄλλων τι τῶν εἰρημένων
<span class="lb" data-page="3.683" data-line="14" id="l3.683.14"></span>μετακοσμηθείη, πολλαχῇ μὲν βλαβῆναι μόνον ἐστὶν, ὅπη δὲ
<span class="lb" data-page="3.683" data-line="15" id="l3.683.15"></span>καὶ τελέως ἀπολέσθαι συμβήσεται τὴν ἐνέργειαν. ὥστ’ ἐγὼ
<span class="lb" data-page="3.683" data-line="16" id="l3.683.16"></span>μὲν οὐκ ἔχω συμβαλεῖν, ὅτῳ τις ἂν ἐπιχειρήσειε τρόπῳ δεικνύναι,
<span class="lb" data-page="3.683" data-line="17" id="l3.683.17"></span>ταῦτα μὴ τῆς ἀκριβεστάτης τέχνης ὑπάρχειν ἔργα.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:8.4">
<span class="pb page1" data-page="3.625" id="p3.625"></span>
<span class="milestone ed1page page1" data-n="1.453" data-unit="ed1page" id="ed1page.1.453"></span>
<span class="milestone ed2page page1" data-n="4.485" data-unit="ed2page" id="ed2page.4.485"></span>
            <p>
<span class="lb" data-page="3.625" data-line="12" id="l3.625.12"></span>Ἅπερ οὖν ἐν ἑτέροις ἀποδέδεικται, λαμβανέσθω
<span class="lb" data-page="3.625" data-line="13" id="l3.625.13"></span>καὶ νῦν εἰς τὸν παρόντα λόγον. ἀποδέδεικται δὲ ἐν
<span class="lb" data-page="3.625" data-line="14" id="l3.625.14"></span>τοῖς περὶ τῶν Ἱπποκράτους καὶ Πλάτωνος δογμάτων, ἀρχὴν
<span class="lb" data-page="3.625" data-line="15" id="l3.625.15"></span>μὲν νεύρων καὶ συμπάσης αἰσθήσεώς τε καὶ τῆς κατὰ
<span class="lb" data-page="3.625" data-line="16" id="l3.625.16"></span>προαίρεσιν κινήσεως τὸν ἐγκέφαλον ὑπάρχειν, ἀρχὴν δὲ ἀρτηριῶν
<span class="lb" data-page="3.625" data-line="17" id="l3.625.17"></span>καὶ τῆς ἐμφύτου θερμασίας τὴν καρδίαν. ἐπὶ τούτοις
<span class="lb" data-page="3.625" data-line="18" id="l3.625.18"></span>οἷον ὑποθέσεσί τισι τοῦ λόγου τῶν κατὰ τὴν κεφαλὴν μορίων
<span class="pb" data-page="3.626" id="p3.626"></span>
<span class="lb" data-page="3.626" data-line="1" id="l3.626.1"></span>ἐξηγησόμεθα τὰς χρείας, καὶ πρῶτόν γε αὐτῆς ὅλης τῆς
<span class="lb" data-page="3.626" data-line="2" id="l3.626.2"></span>κεφαλῆς, ὅπερ, οἶμαι, καὶ κατὰ τὴν ἀρχὴν τοῦδε τοῦ λόγου
<span class="lb" data-page="3.626" data-line="3" id="l3.626.3"></span>προθέμενοι ζητεῖν, τοσοῦτον εἰς τὸ πρόσθεν ἠδυνήθημεν
<span class="lb" data-page="3.626" data-line="4" id="l3.626.4"></span>προελθεῖν, ὥσθ’ εὑρεῖν ὅτι μήτ’ ἐγκεφάλου χάριν ἐγένετο,
<span class="lb" data-page="3.626" data-line="5" id="l3.626.5"></span>κᾂν ἀρχὴν αἰσθήσεώς τε καὶ κινήσεως τῆς κατὰ προαίρεσιν
<span class="lb" data-page="3.626" data-line="6" id="l3.626.6"></span>ὑπόθηταί τις αὐτὸν, οὔθ’ οἷόν τε μὴ οὐκ ἀσχημονεῖν μὲν
<span class="lb" data-page="3.626" data-line="7" id="l3.626.7"></span>ἐν παντὶ τῷ λόγῳ, περὶ δὲ τὴν ἑκάστου τῶν κατὰ μέρος
<span class="lb" data-page="3.626" data-line="8" id="l3.626.8"></span>μορίων τῆς χρείας <span class="milestone ed2page" data-n="4.486" data-unit="ed2page" id="ed2page.4.486"></span>εὕρεσιν ἀπορεῖν, ἀποστερήσαντας
<span class="lb" data-page="3.626" data-line="9" id="l3.626.9"></span>τούτων τὸν ἐγκέφαλον, ἐξ ὧν συνέβαινεν ἀρχὴν εἶναι τῶν
<span class="lb" data-page="3.626" data-line="10" id="l3.626.10"></span>εἰρημένων, ὑποθεμένους αὐτὸν οὕτω χρῆναι ζητεῖν, τίνος
<span class="lb" data-page="3.626" data-line="11" id="l3.626.11"></span>ἕνεκεν γέγονεν ἡ κεφαλή. καρκίνοι τε οὖν καὶ σύμπαν τὸ
<span class="lb" data-page="3.626" data-line="12" id="l3.626.12"></span>τῶν μαλακοστράκων γένος, ἤδη δὲ καὶ φάλαιναι καὶ ἄλλα
<span class="lb" data-page="3.626" data-line="13" id="l3.626.13"></span>πολλὰ τῶν παραπλησίων, τὰ μὲν οὐδ’ ὅλως ἔχει κεφαλὴν,
<span class="lb" data-page="3.626" data-line="14" id="l3.626.14"></span>τὰ δ’ οἷον ὑπογραφήν τινα μόνην, καὶ οὐδὲν ἧττον καὶ
<span class="lb" data-page="3.626" data-line="15" id="l3.626.15"></span>ταῦτα τὰ ζῶα τὰς αἰσθήσεις ἁπάσας ἔχει περὶ τὰ στέρνα,
<span class="lb" data-page="3.626" data-line="16" id="l3.626.16"></span>δηλονότι τὴν ἀρχὴν αὐτῶν ἐξ ἀνάγκης ἐνταυθοῖ τεταγμένην.
<span class="lb" data-page="3.626" data-line="17" id="l3.626.17"></span>ἣν οὐκ ἀνάλογον ἐγκεφάλῳ χρὴ καλεῖν, ὥσπερ εἴωθεν ἐπὶ
<span class="pb" data-page="3.627" id="p3.627"></span>
<span class="lb" data-page="3.627" data-line="1" id="l3.627.1"></span>τῶν τοιούτων ποιεῖν Ἀριστοτέλης, ἐξαπατώμενος ἐστιν ὅτε
<span class="lb" data-page="3.627" data-line="2" id="l3.627.2"></span>τοῖς ὀνόμασιν, οὐκ ἀπὸ τῆς οὐσίας αὐτοῦ τοῦ πράγματος,
<span class="lb" data-page="3.627" data-line="3" id="l3.627.3"></span>ἀλλ’ ἀπό τινων συμβεβηκότων κινούμενος, ὥσπερ οὖν ἔχει
<span class="lb" data-page="3.627" data-line="4" id="l3.627.4"></span>κᾀπὶ τῆς κατὰ τὸν ἐγκέφαλον προσηγορίας. τοῦτο μὲν γὰρ
<span class="lb" data-page="3.627" data-line="5" id="l3.627.5"></span>τοὔνομα παρὰ τῆς θέσεως ἐκτήσατο. τὴν δ’ οὐσίαν αὐτοῦ
<span class="lb" data-page="3.627" data-line="6" id="l3.627.6"></span>βουλόμενος ὁ Πλάτων δηλῶσαι, ἥνπερ οἴεται κατ’ ἀλήθειαν
<span class="lb" data-page="3.627" data-line="7" id="l3.627.7"></span>εἶναι, μυελὸν ὀνομάζει. ἀλλ’ εἰ καὶ μυελός ἐστιν,
<span class="lb" data-page="3.627" data-line="8" id="l3.627.8"></span>ἔτι προσδεῖ τινος ἐν τῇ κατηγορίᾳ. καὶ γὰρ νωτιαῖός τίς
<span class="lb" data-page="3.627" data-line="9" id="l3.627.9"></span>ἐστι μυελὸς, καὶ καθ’ ἕκαστον τῶν ὀστῶν ἄλλος, καὶ οὐκ
<span class="lb" data-page="3.627" data-line="10" id="l3.627.10"></span>εἰσὶν οὗτοι πάσης αἰσθήσεώς τε καὶ κινήσεως ἀρχαὶ, καὶ
<span class="lb" data-page="3.627" data-line="11" id="l3.627.11"></span>διὰ τοῦτο πολλοὶ μυελὸν ἐγκεφαλίτην ὁμοίως τῷ ῥαχίτῃ ὀνομάζουσιν
<span class="lb" data-page="3.627" data-line="12" id="l3.627.12"></span>αὐτὸν, ἕτεροι δ’ οὐκ ἐγκεφαλίτην, ἀλλ’ αὐτὸ δὴ
<span class="lb" data-page="3.627" data-line="13" id="l3.627.13"></span>τοῦτο μυελὸν ἐγκεφάλου ὀνομάζειν ἀξιοῦσιν. ἀλλά τοι καὶ
<span class="lb" data-page="3.627" data-line="14" id="l3.627.14"></span>κατὰ τούτους λόγῳ δηλοῦται τὸ μόριον, οὐκ ὀνόματι, καὶ
<span class="lb" data-page="3.627" data-line="15" id="l3.627.15"></span>μένει τὸ κατ’ ἀρχὰς ῥηθὲν ἔτι, τὸ μηδὲν ὄνομα τῆς οὐσίας
<span class="lb" data-page="3.627" data-line="16" id="l3.627.16"></span>ἴδιον ὑπάρχειν αὐτῷ, καθάπερ ὀφθαλμοῖς καὶ ὠσὶ καὶ γλώττῃ
<span class="lb" data-page="3.627" data-line="17" id="l3.627.17"></span>καὶ καρδίᾳ καὶ πνεύμονι καὶ τοῖς ἄλλοις ὀλίγου δεῖν ἅπασιν.
<span class="lb" data-page="3.627" data-line="18" id="l3.627.18"></span>ἔστι γὰρ εἰπεῖν ἐπ’ αὐτῶν, ὡς τὸ μὲν ὀπτικὸν ὄργανον
<span class="pb" data-page="3.628" id="p3.628"></span>
<span class="lb" data-page="3.628" data-line="1" id="l3.628.1"></span>ὀφθαλμὸς ὀνομάζεται, τὸ δ’ ἀκουστικὸν οὖς, καὶ τῶν ἄλλων
<span class="lb" data-page="3.628" data-line="2" id="l3.628.2"></span>ὁμοίως ἔχομεν εἰπεῖν, ὅ τι χρὴ καλεῖν. οὔτε γὰρ μυελὸν
<span class="lb" data-page="3.628" data-line="3" id="l3.628.3"></span>ἁπλῶς, ὅτι μὴ πᾶς μυελὸς τοῦτο δύναται, οὔτ’ ἐγκέφαλον
<span class="lb" data-page="3.628" data-line="4" id="l3.628.4"></span>ἁπλῶς· οἷς γὰρ οὐκ ἔστι ζώοις κεφαλὴ, δηλονότι
<span class="lb" data-page="3.628" data-line="5" id="l3.628.5"></span>οὐδ’ ἐγκέφαλός ἐστιν, οὐ μὴν τούτου γ’ ἕνεκεν τὸ ἀνάλογον
<span class="lb" data-page="3.628" data-line="6" id="l3.628.6"></span>ἐγκεφάλῳ χρὴ καλεῖν αὐτὸν, τὴν προσηγορίαν εὐλαβηθέντας.
<span class="lb" data-page="3.628" data-line="7" id="l3.628.7"></span>οὐδὲ γὰρ οὐδὲ τοὺς ὀφθαλμοὺς, καίτοι γ’ ἑτέρωθι τεταγμένους
<span class="lb" data-page="3.628" data-line="8" id="l3.628.8"></span>ἐν καρκίνοις, οὐδὲ τὰ ὦτα ἀνάλογον τοῖς ὀφθαλμοῖς
<span class="lb" data-page="3.628" data-line="9" id="l3.628.9"></span>καὶ ὠσὶν εἶναί φαμεν. οὐ γὰρ ἐκ τῆς θέσεως ἕκαστον
<span class="lb" data-page="3.628" data-line="10" id="l3.628.10"></span>τῶν ὀργάνων τόδε τι τὴν οὐσίαν ἐστὶ, κᾂν ἀπὸ τῆς θέσεως
<span class="lb" data-page="3.628" data-line="11" id="l3.628.11"></span>ὀνομάζηται. καὶ τοίνυν καὶ τὸν ἐγκέφαλον, εἰ καὶ ὅτι
<span class="lb" data-page="3.628" data-line="12" id="l3.628.12"></span>μάλιστα τὴν προσηγορίαν ἐκ τῆς θέσεως ἐκτήσατο. τὸ γὰρ
<span class="lb" data-page="3.628" data-line="13" id="l3.628.13"></span>ἐν τῇ κεφαλῇ κεῖσθαι διὰ τοῦτ’ ὠνόμασται, ἐπειδὰν ἐν
<span class="lb" data-page="3.628" data-line="14" id="l3.628.14"></span>τοῖς κατὰ τὸν θώρακα μέρεσιν εὑρίσκωμεν ἐν τοῖς οὐκ
<span class="lb" data-page="3.628" data-line="15" id="l3.628.15"></span>ἔχουσι ζώοις κεφαλὴν, οὐκ ἄλλο τι καὶ ἀνάλογον αὐτῷ φήσομεν
<span class="lb" data-page="3.628" data-line="16" id="l3.628.16"></span>ὑπάρχειν, ἀλλ’ αὐτὸ μὲν ἐκεῖνο, μὴ πρέπειν δ’ αὐτῷ ﻿
<span class="pb" data-page="3.629" id="p3.629"></span>
<span class="lb" data-page="3.629" data-line="1" id="l3.629.1"></span>τὴν ἀρχαίαν προσηγορίαν. ἵνα δ’, ὃ λέγω, σαφέστερόν τε καὶ
<span class="lb" data-page="3.629" data-line="2" id="l3.629.2"></span>ἐναργέστερον μάθῃς, τὸ τῶν Ῥωμαίων ὄνομα καλέσας αὐτὸ,
<span class="lb" data-page="3.629" data-line="3" id="l3.629.3"></span>οὐκ ἀπὸ τῆς θέσεως οὐδ’ ἀπ’ ἄλλου τινὸς τῶν συμβεβηκότων
<span class="lb" data-page="3.629" data-line="4" id="l3.629.4"></span>γεγονὸς, ἀλλ’ αὐτῆς τῆς οὐσίας δηλωτικὸν ὑπάρχον,
<span class="lb" data-page="3.629" data-line="5" id="l3.629.5"></span>εἴσῃ σαφῶς, ὅτι μηδὲν κωλύει σε λέγειν, ἀνθρώποις μὲν ἐν
<span class="lb" data-page="3.629" data-line="6" id="l3.629.6"></span>τῇ κεφαλῇ τὸ κέρεβρον εἶναι (τοῦτο γὰρ αὐτὸ ὀνομάζουσι),
<span class="lb" data-page="3.629" data-line="7" id="l3.629.7"></span>καρκίνοις δ’ ἐν τῷ στέρνῳ. ἄγε δὴ μὴ κέρεβρος, ἀλλὰ
<span class="lb" data-page="3.629" data-line="8" id="l3.629.8"></span>σκινδαψὸς καλείσθω· καὶ ὥσπερ, ὅ τι ἂν ὀπτικὸν ὄργανον
<span class="lb" data-page="3.629" data-line="9" id="l3.629.9"></span>ᾖ, τοῦτο ὀφθαλμὸν ὀνομάζομεν, οὐκ ἐὰν ἐν τῇ κεφαλῇ
<span class="lb" data-page="3.629" data-line="10" id="l3.629.10"></span>μόνον, ἀλλὰ καὶ ἐπὶ τῶν στέρνων ᾖ τεταγμένον, οὕτως,
<span class="lb" data-page="3.629" data-line="11" id="l3.629.11"></span>ὅ τι ἂν ἐν ζώῳ μόριον αἰσθήσεως καὶ κινήσεως τῆς
<span class="lb" data-page="3.629" data-line="12" id="l3.629.12"></span>κατὰ προαίρεσιν ἡγῆται τοῖς ἄλλοις, σκινδαψὸς καλεῖται.
<span class="lb" data-page="3.629" data-line="13" id="l3.629.13"></span><span class="milestone ed2page" data-n="4.487" data-unit="ed2page" id="ed2page.4.487"></span>εἰ γὰρ ὁ μὲν ἐγκέφαλος ἀρχὴ αἰσθήσεως καὶ κινήσεως,
<span class="lb" data-page="3.629" data-line="14" id="l3.629.14"></span>αἴσθησιν δὲ καὶ κίνησιν ἔχει τινὰ μὴ ἔχοντα
<span class="lb" data-page="3.629" data-line="15" id="l3.629.15"></span>κεφαλὴν, ἀλλ’ ἐγκέφαλον, ἢ τὸ ἀνάλογον ἐγκεφάλῳ,
<span class="lb" data-page="3.629" data-line="16" id="l3.629.16"></span>δῆλον ὅτι οὐ διὰ τὸν ἐγκέφαλον γέγονεν. ἆρ’ ἔτι δυνησόμεθα
<span class="lb" data-page="3.629" data-line="17" id="l3.629.17"></span>λέγειν τὸ ἀνάλογον τῷ σκινδαψῷ τοὺς καρκίνους
<span class="lb" data-page="3.629" data-line="18" id="l3.629.18"></span>ἔχειν, ἢ οὐδαμῶς δηλονότι ; τῷ γὰρ αὐτῷ ὀνόματι καλεῖν
<span class="pb" data-page="3.630" id="p3.630"></span>
<span class="lb" data-page="3.630" data-line="1" id="l3.630.1"></span>ἅπαντα τὰ τῆς ἐνεργείας ὄργανα προσήκει. τὰ μὲν
<span class="lb" data-page="3.630" data-line="2" id="l3.630.2"></span>ὁρῶντα πάντα (κᾂν ταῖς κατὰ μέρος ἰδέαις ἐξαλλάττηταί
<span class="lb" data-page="3.630" data-line="3" id="l3.630.3"></span>τε καὶ <span class="milestone ed1page" data-n="1.454" data-unit="ed1page" id="ed1page.1.454"></span>ποικίλληται) δίκαιον ὀφθαλμοὺς ὀνομάζειν,
<span class="lb" data-page="3.630" data-line="4" id="l3.630.4"></span>τὰ δ’ ἀκούοντα κατὰ τὸν αὐτὸν λόγον ὦτα, τὰ δ’ ὀσμώμενα
<span class="lb" data-page="3.630" data-line="5" id="l3.630.5"></span>ῥῖνας. οὕτως οὖν καὶ τὸ κατάρχον αἰσθήσεώς τε καὶ
<span class="lb" data-page="3.630" data-line="6" id="l3.630.6"></span>κινήσεως ἓν καὶ ταὐτὸν ἐν ἅπασι τοῖς ζώοις ἐστὶ, κᾂν ἐν
<span class="lb" data-page="3.630" data-line="7" id="l3.630.7"></span>διαφέρουσιν εὑρίσκηται τόποις. ὥσπερ οὖν καὶ τοῖς εἰρημένοις
<span class="lb" data-page="3.630" data-line="8" id="l3.630.8"></span>ζώοις ἐν τοῖς στέρνοις τέτακται, καὶ οὐκέτ’ ἀναγκαία
<span class="lb" data-page="3.630" data-line="9" id="l3.630.9"></span>φαίνεται τῆς κεφαλῆς ἡ γένεσις διὰ τοῦτο τὸ μόριον, οὐ
<span class="lb" data-page="3.630" data-line="10" id="l3.630.10"></span>μὴν οὐδὲ διὰ τὸ στόμα· καὶ γὰρ αὖ τοῦτο τοῖς αὐτοῖς
<span class="lb" data-page="3.630" data-line="11" id="l3.630.11"></span>ζώοις ἐν τοῖς στέρνοις ἐστίν· οὐκοῦν οὐδὲ διὰ τὰ ὦτα·
<span class="lb" data-page="3.630" data-line="12" id="l3.630.12"></span>καὶ γὰρ καὶ ταῦτα τὴν αὐτὴν θέσιν ἔχει· οὕτω δὲ καὶ ῥῖνες
<span class="lb" data-page="3.630" data-line="13" id="l3.630.13"></span>καὶ τῶν ἄλλων ἕκαστον ὀργάνων τοῖς οὐκ ἔχουσι κεφαλὴν
<span class="lb" data-page="3.630" data-line="14" id="l3.630.14"></span>ζώοις ἀμφὶ τῷ στέρνῳ τέτακται.
</p>
          </article>

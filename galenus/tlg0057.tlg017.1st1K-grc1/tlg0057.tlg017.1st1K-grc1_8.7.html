<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:8.7">
<span class="pb page1" data-page="3.651" id="p3.651"></span>
<span class="milestone ed1page page1" data-n="1.457" data-unit="ed1page" id="ed1page.1.457"></span>
<span class="milestone ed2page page1" data-n="4.493" data-unit="ed2page" id="ed2page.4.493"></span>
            <p>
<span class="lb" data-page="3.651" data-line="17" id="l3.651.17"></span><span class="milestone ed2page" data-n="4.494" data-unit="ed2page" id="ed2page.4.494"></span>Ἀλλὰ τὰ προκείμενα τῶν μηνίγγων
<span class="lb" data-page="3.651" data-line="18" id="l3.651.18"></span>ὀστᾶ ταῦτα τὰ πολύτρητα καὶ σηραγγώδη, τὰ καλούμενα
<span class="pb" data-page="3.652" id="p3.652"></span>
<span class="lb" data-page="3.652" data-line="1" id="l3.652.1"></span>πρὸς τῶν ἀνατομικῶν ἠθμοειδῆ, τῆς τοιαύτης βλάβης ἀλεξήματα
<span class="lb" data-page="3.652" data-line="2" id="l3.652.2"></span>γέγονε. βέλτιον δ’ ἦν οὐκ ἠθμοειδῆ καλεῖν αὐτὰ
<span class="lb" data-page="3.652" data-line="3" id="l3.652.3"></span>μᾶλλόν περ ἢ σπογγοειδῆ, καθάπερ Ἱπποκράτης εἴκαζε.
<span class="lb" data-page="3.652" data-line="4" id="l3.652.4"></span>ποικίλα γοῦν ἐστι ταῖς κατατρήσεσιν, ὥσπερ αἱ σπογγιαὶ,
<span class="lb" data-page="3.652" data-line="5" id="l3.652.5"></span>καὶ οὐκ εὐθύτρητα, καθάπερ οἱ ἠθμοί. αὐτὴ μὲν γὰρ ἡ
<span class="lb" data-page="3.652" data-line="6" id="l3.652.6"></span>σκληρὰ μήνιγξ, ἡ σκέπουσα τὸν ἐγκέφαλον, διατέτρηται δίκην
<span class="lb" data-page="3.652" data-line="7" id="l3.652.7"></span>ἠθμοῦ, τὰ προκείμενα δὲ αὐτῆς ὀστᾶ πολυειδέστερον
<span class="lb" data-page="3.652" data-line="8" id="l3.652.8"></span>ἔτι καὶ ὥσπερ αἱ σπογγιαὶ, μήτ’ ἐξ εὐθείας ἀλλήλοις τῶν
<span class="lb" data-page="3.652" data-line="9" id="l3.652.9"></span>πόρων κειμένων, μήθ’ ὅλως εὐθέων ἁπάντων ὑπαρχόντων,
<span class="lb" data-page="3.652" data-line="10" id="l3.652.10"></span>ἀλλ’ ἔστιν ὧν καὶ τοιούτων, τῶν πλείστων μέντοι σκολιῶν
<span class="lb" data-page="3.652" data-line="11" id="l3.652.11"></span>τε ἅμα καὶ περιφερῶν, ὥστ’ ἄλην τέ τινα μακρὰν καὶ περίοδον
<span class="lb" data-page="3.652" data-line="12" id="l3.652.12"></span>συχνὴν ἐκπεριελθεῖν δεῖ πρότερον, εἴ τι μέλλει δι’
<span class="lb" data-page="3.652" data-line="13" id="l3.652.13"></span>αὐτῶν ὁδοιπορῆσαν ἐπὶ τὸν ἐγκέφαλον ἰέναι. καὶ μοι δοκεῖ
<span class="lb" data-page="3.652" data-line="14" id="l3.652.14"></span>τινα δείξειν ἑτέραν ἐνταῦθα σοφίαν οὐ σμικρὰν τοῦ τῶν
<span class="lb" data-page="3.652" data-line="15" id="l3.652.15"></span>ζώων δημιουργοῦ. ἔμπροσθεν μὲν γὰρ ἐπῃνοῦμεν αὐτὸν,
<span class="lb" data-page="3.652" data-line="16" id="l3.652.16"></span>ὅτι πολλάκις ἓν ὄργανον ἐπιτήδειον ἔργοις πολλοῖς παρασκευάζει·
<span class="lb" data-page="3.652" data-line="17" id="l3.652.17"></span>νυνὶ δὲ πλέον ἔτι δεικνύειν ἔχομεν, ὡς ἀλλήλων
<span class="pb" data-page="3.653" id="p3.653"></span>
<span class="lb" data-page="3.653" data-line="1" id="l3.653.1"></span>ἐστὶ τοῖς ἔργοις τούτοις οὐ σμικρὰ χρεία. ἐπειδὴ γὰρ ἅπαξ
<span class="lb" data-page="3.653" data-line="2" id="l3.653.2"></span>ἐγένετο ταῦτα δὴ τὰ τοῖς σπόγγοις ἐοικότα προβλήματα
<span class="lb" data-page="3.653" data-line="3" id="l3.653.3"></span>τῆς κατὰ τὸν ἐγκέφαλον ἀσφαλείας ἕνεκα, πηρὸν ἐξ αὐτῶν
<span class="lb" data-page="3.653" data-line="4" id="l3.653.4"></span>ἐκινδύνευεν ἀποδειχθῆναι τὸ τῆς ὀσφρήσεως ὄργανον, εἰ μῆ
<span class="lb" data-page="3.653" data-line="5" id="l3.653.5"></span>καὶ τὴν ἀναπνοὴν προσεκτήσατο. διὰ γὰρ τῶν σπογγοειδῶν
<span class="lb" data-page="3.653" data-line="6" id="l3.653.6"></span>σωμάτων διεξέρχεσθαι ῥᾳδίως οὐδὲν δύναται μόναις ταῖς
<span class="lb" data-page="3.653" data-line="7" id="l3.653.7"></span>σωματικαῖς ποδηγούμενον ῥοπαῖς, ἀλλ’ ὕδατός γε πολλάκις
<span class="lb" data-page="3.653" data-line="8" id="l3.653.8"></span>ἐν αὐτοῖς περιεχομένου, φύσιν ἔχοντος ἀεὶ κάτω ῥέπειν καὶ
<span class="lb" data-page="3.653" data-line="9" id="l3.653.9"></span>ταύτην φέρεσθαι τὴν ὁδὸν, ὅμως οὐδὲν ἐκρεῖ, καίτοι γε
<span class="lb" data-page="3.653" data-line="10" id="l3.653.10"></span>τῶν ἠθμοειδῶν ὀργάνων διεκπίπτει διὰ ταχέων. καὶ τοὐναντίον,
<span class="lb" data-page="3.653" data-line="11" id="l3.653.11"></span>εἰ ἀτμοὶ ὑποτίθενται, κωλύει διέρχεσθαι ἄνω τὰ
<span class="lb" data-page="3.653" data-line="12" id="l3.653.12"></span>σπογγοειδῆ, συγχωρεῖ δ’ ἀνιέναι τὰ ἠθμοειδῆ· ταυτὶ γὰρ
<span class="lb" data-page="3.653" data-line="13" id="l3.653.13"></span>μόνην αὐτῶν σχίζει τὴν συνέχειαν, ὅσα δὲ σπογγοειδῆ, καὶ
<span class="lb" data-page="3.653" data-line="14" id="l3.653.14"></span>τῆς οἰκείας ἐπέχει φορᾶς. ὥστ’, εἰ μέλλει τι ταχέως ἐκπεσεῖσθαι
<span class="lb" data-page="3.653" data-line="15" id="l3.653.15"></span>τοιούτου σώματος, ἤτοι θλίβεσθαι πανταχόθεν
<span class="lb" data-page="3.653" data-line="16" id="l3.653.16"></span>αὐτὸ χρὴ, καθάπερ ὑπὸ τῆς χειρὸς ἡ σπογγιὰ, ἢ ἕλκεσθαι
<span class="lb" data-page="3.653" data-line="17" id="l3.653.17"></span>βιαίως, ὥσπερ εἰ προσθεὶς τὰ χείλη ἐκμυζήσειας, ἢ ὑπό ﻿
<span class="pb" data-page="3.654" id="p3.654"></span>
<span class="lb" data-page="3.654" data-line="1" id="l3.654.1"></span>του προωθεῖσθαι κατόπιν ἐπείγοντος, ὥσπερ ὅταν ἐμφυσῶντες
<span class="lb" data-page="3.654" data-line="2" id="l3.654.2"></span>τοῖς τοιούτοις ὀργάνοις ἐκφράττωμεν αὐτά. τοῖς
<span class="lb" data-page="3.654" data-line="3" id="l3.654.3"></span>τοίνυν σπογγοειδέσιν ὀστοῖς ἐκείνοις ἡ μὲν τῆς εἰσπνοῆς τε
<span class="lb" data-page="3.654" data-line="4" id="l3.654.4"></span>καὶ τῆς ἐκπνοῆς ἐνέργεια καλῶς ἂν ἐπεραίνετο. ἡ μὲν γὰρ
<span class="lb" data-page="3.654" data-line="5" id="l3.654.5"></span>ἕλκοντος ἔσω τὸν ἀέρα τοῦ ἐγκεφάλου, ἡ δὲ ὠθοῦντος ἔξω
<span class="lb" data-page="3.654" data-line="6" id="l3.654.6"></span>γίνεται. οὔτε γὰρ ἐκκαθαίρεσθαι ταυτὶ τὰ περιττώματα δυνατὸν
<span class="lb" data-page="3.654" data-line="7" id="l3.654.7"></span>ἦν, ὅτι μὴ χρόνῳ πολλῷ κατὰ βραχὺ διηθούμενα,
<span class="lb" data-page="3.654" data-line="8" id="l3.654.8"></span>καὶ ἡ τῶν ἀτμῶν ἄνοδος οὐδ’ ὅλως ἂν ἐγίνετο, φθανόντων
<span class="lb" data-page="3.654" data-line="9" id="l3.654.9"></span>διὰ τὸ βραδὺ τῆς διεξόδου συνίστασθαί τε πρὸς ἀλλήλους
<span class="lb" data-page="3.654" data-line="10" id="l3.654.10"></span>καὶ περιπλέκεσθαι καὶ ἀθροίζεσθαι, καὶ αὖθις εἰς τὴν
<span class="lb" data-page="3.654" data-line="11" id="l3.654.11"></span>ἀρχαίαν ἐπανέρχεσθαι φύσιν, ἐξ ἧς λεπτυνθείσης ἐγεγόνεισαν.
<span class="lb" data-page="3.654" data-line="12" id="l3.654.12"></span>ἀλλὰ νῦν γε μιχθεισῶν τῶν ἐνεργειῶν παρεμπόρευμα τῆς
<span class="lb" data-page="3.654" data-line="13" id="l3.654.13"></span>μὲν εἰσπνοῆς ἡ τῶν ὀδμῶν γίνεται διάγνωσις, τῆς δ’ ἐκπνοῆς
<span class="lb" data-page="3.654" data-line="14" id="l3.654.14"></span>ἡ τῶν περιττωμάτων ἔκκρισις, ἡ δὲ ῥύμη τῆς ἐν ταύταις
<span class="lb" data-page="3.654" data-line="15" id="l3.654.15"></span>ταῖς ἐνεργείαις φορᾶς τοῦ πνεύματος συνεπισύρεται πολλὰ τῶν
<span class="lb" data-page="3.654" data-line="16" id="l3.654.16"></span>κατὰ μόνας ἀδυνατούντων διελθεῖν. αὕτη δ’ αὖ πάλιν ἡ
<span class="lb" data-page="3.654" data-line="17" id="l3.654.17"></span>τῶν ὀσμῶν διάγνωσις οὐ σμικρὰ προσωφελεῖ τὴν ὅλην ἀναπνοὴν,
<span class="lb" data-page="3.654" data-line="18" id="l3.654.18"></span>οὐκ ἐῶσα διαλανθάνοντας τοὺς μοχθηροὺς ἀτμοὺς
<span class="pb" data-page="3.655" id="p3.655"></span>
<span class="lb" data-page="3.655" data-line="1" id="l3.655.1"></span><span class="milestone ed2page" data-n="4.495" data-unit="ed2page" id="ed2page.4.495"></span>συνεισέρχεσθαι τῷ καθαρῷ πνεύματι· λυπουμένη γὰρ
<span class="lb" data-page="3.655" data-line="2" id="l3.655.2"></span>ὑπ’ αὐτῶν ἡ αἴσθησις ἀναγκάζει δυοῖν θάτερον, ἢ φεύγειν
<span class="lb" data-page="3.655" data-line="3" id="l3.655.3"></span>ὅτι τάχιστα ἀπ’ αὐτῶν, ἢ προσφέρειν τι ταῖς ῥισὶ
<span class="lb" data-page="3.655" data-line="4" id="l3.655.4"></span>τοιοῦτον, οἷον κωλύειν μὲν τοὺς ἀτμοὺς, διαπέμπειν δὲ τὸν
<span class="lb" data-page="3.655" data-line="5" id="l3.655.5"></span>ἀέρα. καὶ μὲν δὴ καὶ τὸ καθαίρεσθαι τοὺς ὀσφρητικοὺς
<span class="lb" data-page="3.655" data-line="6" id="l3.655.6"></span>πόρους, ὑπὸ γλίσχρων ἢ παχέων ἐνίοτε φραχθέντας περιττωμάτων,
<span class="lb" data-page="3.655" data-line="7" id="l3.655.7"></span>οὐχ οἷόν τ’ ἦν ἑτέρως ἄμεινον, ἢ ὡς νῦν ἔχει,
<span class="lb" data-page="3.655" data-line="8" id="l3.655.8"></span>κατασκευασθῆναι. οὐ γὰρ ὀσφρητικοὶ μόνον, ἀλλὰ καὶ
<span class="lb" data-page="3.655" data-line="9" id="l3.655.9"></span>ἀναπνευστικοὶ γεννηθέντες, ἑκατεράκις ἐκκαθαίρονται, ποτὲ
<span class="lb" data-page="3.655" data-line="10" id="l3.655.10"></span>μὲν ἔσω, ποτὲ δ’ ἔξω τοῦ πνεύματος ἰόντος. εἰ δὲ καὶ μειζόνως
<span class="lb" data-page="3.655" data-line="11" id="l3.655.11"></span>ποτὲ φραχθεῖεν, ἢ ὡς ταῖς μετρίαις τε καὶ συνήθεσι φοραῖς
<span class="lb" data-page="3.655" data-line="12" id="l3.655.12"></span>αὐτοὺς ἐκκαθαίρεσθαι, τὴν καλουμένην ἐκφύσησιν, ἀθρόαν
<span class="lb" data-page="3.655" data-line="13" id="l3.655.13"></span>οὖσαν ἐκπνοὴν, ἐργασάμενοι τῷ σφοδρῷ τῆς κινήσεως ἐκμοχλεύσομεν
<span class="lb" data-page="3.655" data-line="14" id="l3.655.14"></span>ἅπαν, ὅσον ἰσχυρῶς ἐνεσφήνωτο. ὥστ’ οὐ μικρὰν ταύτην
<span class="lb" data-page="3.655" data-line="15" id="l3.655.15"></span>ἀμοιβὴν οὐδὲ τυχόντα τινὰ ἔρανον ἀντεισφέρουσιν ἀλλήλαις
<span class="lb" data-page="3.655" data-line="16" id="l3.655.16"></span>αἱ κατὰ τὰ πέρατα τῶν προσθίων κοιλιῶν ἐνέργειαί τε καὶ
<span class="lb" data-page="3.655" data-line="17" id="l3.655.17"></span>χρεῖαι πλείονες ἅμα γενηθεῖσαι. ἀλλ’ εἴς τε τὸ ζῇν τὸ ζῶον
<span class="pb" data-page="3.656" id="p3.656"></span>
<span class="lb" data-page="3.656" data-line="1" id="l3.656.1"></span>καὶ εἰς τὸ κάλλιον ζῇν ἐξεῦρεν αὐτῶν ἡ φύσις τὴν κοινωνίαν,
<span class="lb" data-page="3.656" data-line="2" id="l3.656.2"></span>κέρδους οὐ σμικροῦ προσιόντος καὶ τοῦ μὴ δεῖσθαι
<span class="lb" data-page="3.656" data-line="3" id="l3.656.3"></span>τοσούτων ὀργάνων κατασκευῆς, ὅσων καὶ χρειῶν, ἀλλ’ ἀρκεῖ
<span class="lb" data-page="3.656" data-line="4" id="l3.656.4"></span>πολλάκις ἓν ὄργανον ἐνεργείαις τε καὶ χρείαις πολλαῖς.
</p>
          </article>

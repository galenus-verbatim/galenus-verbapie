<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:9.1">
<span class="pb page1" data-page="3.684" id="p3.684"></span>
<span class="milestone ed1page page1" data-n="1.461" data-unit="ed1page" id="ed1page.1.461"></span>
<span class="milestone ed2page page1" data-n="4.504" data-unit="ed2page" id="ed2page.4.504"></span>
            <h2>ΓΑΛΗΝΟΥ ΠΕΡΙ ΧΡΕΙΑΣ ΤΩΝ ΕΝ
<br></br>ΑΝΘΡΩΠΟΥ ΣΩΜΑΤΙ ΜΟΡΙΩΝ
<br></br>ΛΟΓΟΣ Ι.
</h2>
            <p>
<span class="lb" data-page="3.684" data-line="1" id="l3.684.1"></span>Ἐπεὶ δὲ τά τε κατὰ τὸν ἐγκέφαλον ἐξηγησάμεθα
<span class="lb" data-page="3.684" data-line="2" id="l3.684.2"></span>μόρια σύμπαντα, καὶ πολλαχόθεν τῶν πέριξ ἠναγκάσθημεν
<span class="lb" data-page="3.684" data-line="3" id="l3.684.3"></span>ἐφάψασθαι τῷ λόγῳ, φυσικῆς ἀκολουθίας ἐν
<span class="lb" data-page="3.684" data-line="4" id="l3.684.4"></span>αὐτοῖς εὑρισκομένης, ὀρθῶς ἂν ἔχοι τῶν ὑπολοίπων κατὰ
<span class="lb" data-page="3.684" data-line="5" id="l3.684.5"></span>τὴν κεφαλὴν μερῶν ἐν τῷδε τῷ γράμματι τὴν χρείαν εἰπεῖν,
<span class="lb" data-page="3.684" data-line="6" id="l3.684.6"></span>ἀρξαμένους αὖθις ἐκεῖθεν, ἵνα περ ἐτελεύτησεν ὁ
<span class="lb" data-page="3.684" data-line="7" id="l3.684.7"></span>πρὸ τούτου λόγος. ἓν δέ τι τῆς φύσεως καὶ τοῦτ’ ἔργον
<span class="lb" data-page="3.684" data-line="8" id="l3.684.8"></span>ἦν ἐν τοῖς μάλιστα διεσπουδασμένοις, ἐκκαθαίρειν τὰ περιττώματα
<span class="pb" data-page="3.685" id="p3.685"></span>
<span class="lb" data-page="3.685" data-line="1" id="l3.685.1"></span>τῆς τροφῆς ἐξ ἁπάντων τῶν τοῦ σώματος μορίων,
<span class="lb" data-page="3.685" data-line="2" id="l3.685.2"></span>καὶ μᾶλλον εἰ κύρια, καθάπερ ὁ ἐγκέφαλος, ὑπάρχει. τοῦ
<span class="lb" data-page="3.685" data-line="3" id="l3.685.3"></span>γὰρ ἐπιῤῥέοντος αὐτοῖς χυμοῦ τὸ μὲν οὕτως ἐστὶ χρηστὸν,
<span class="lb" data-page="3.685" data-line="4" id="l3.685.4"></span>ὡς ὁμοιοῦσθαι τῷ τρεφομένῳ σώματι, καὶ τοῦτο μὲν ἡ
<span class="lb" data-page="3.685" data-line="5" id="l3.685.5"></span>ὄντως ἐστὶ τροφή· τὸ δ’ ἄλλο <span class="milestone ed1page" data-n="1.462" data-unit="ed1page" id="ed1page.1.462"></span>πᾶν, ὅσον μὲν ἄχρι
<span class="lb" data-page="3.685" data-line="6" id="l3.685.6"></span>τοῦ μέλους ἀφίκετο σὺν τῷ χρηστῷ, προστιθεμένου δ’ ἐκείνου
<span class="lb" data-page="3.685" data-line="7" id="l3.685.7"></span>διεκρίθη, πόρους ἐπιτηδείους εἰς ἔκκρισιν ἐπιζητεῖ,
<span class="lb" data-page="3.685" data-line="8" id="l3.685.8"></span>καὶ εἰ μὴ τυγχάνοι τούτων, ἀθροιζόμενον αὐτόθι τὰ μὲν
<span class="lb" data-page="3.685" data-line="9" id="l3.685.9"></span>πρῶτα βαρύνει δίκην φορτίου, μετὰ ταῦτα δὲ καὶ τοῖς αὖθις
<span class="lb" data-page="3.685" data-line="10" id="l3.685.10"></span>ἐπιῤῥέουσι χυμοῖς ἐμποδὼν ἵσταται, προκατειληφὸς αὐτῶν
<span class="lb" data-page="3.685" data-line="11" id="l3.685.11"></span>τὰς ὁδοὺς, ὥστε οὐδὲ τρέφεσθαι τὸ μέλος ἐπιτρέπει.
<span class="lb" data-page="3.685" data-line="12" id="l3.685.12"></span>καὶ ταῦτα μέν ἐστι σμικρά· <span class="milestone ed2page" data-n="4.506" data-unit="ed2page" id="ed2page.4.506"></span>τὰ δὲ τούτων μείζω, καὶ
<span class="lb" data-page="3.685" data-line="13" id="l3.685.13"></span>ἤδη νόσων ὄργανα δύο ταῦτ’ ἐστὶν, εἰς ἃ τελευτᾷν ἀνάγκη
<span class="lb" data-page="3.685" data-line="14" id="l3.685.14"></span>τοῖς ἀκαθάρτοις σώμασι. τὸ μὲν πολὺ παραπλησίως τοῖς
<span class="lb" data-page="3.685" data-line="15" id="l3.685.15"></span>λιμώττουσι ζώοις ἕκαστον τῶν ἀπορούντων οἰκείας τροφῆς
<span class="lb" data-page="3.685" data-line="16" id="l3.685.16"></span>μορίων, ὥσπερ ἐκεῖνα βόρβορον ἤ τι τοιοῦτον ἕτερον,
<span class="lb" data-page="3.685" data-line="17" id="l3.685.17"></span>οὕτω καὶ ταῦθ’ ὑπ’ ἀνάγκης διὰ τὴν σύμφυτον ὄρεξιν ἐπισπᾶταί
<span class="lb" data-page="3.685" data-line="18" id="l3.685.18"></span>τι κᾀξ αὐτῶν τῶν μοχθηρῶν χυμῶν· τὸ δέ που καὶ
<span class="pb" data-page="3.686" id="p3.686"></span>
<span class="lb" data-page="3.686" data-line="1" id="l3.686.1"></span>σήπεται τῷ χρόνῳ ταυτὶ τὰ συνεστῶτα περιττώματα, καὶ
<span class="lb" data-page="3.686" data-line="2" id="l3.686.2"></span>οὕτω δριμύτερά τε καὶ θερμότερα γινόμενα φλεγμονὰς καὶ
<span class="lb" data-page="3.686" data-line="3" id="l3.686.3"></span>ἐρυσιπέλατα καὶ ἕρπητας καὶ ἄνθρακας καὶ πυρετοὺς
<span class="lb" data-page="3.686" data-line="4" id="l3.686.4"></span>καὶ μυρίων ἄλλων ὄχλον ἀποτίκτει νοσημάτων. ἵν’ οὖν μηδὲν
<span class="lb" data-page="3.686" data-line="5" id="l3.686.5"></span>τοιοῦτον γίνηται, καὶ μάλιστα ἐν τοῖς κυρίοις μορίοις,
<span class="lb" data-page="3.686" data-line="6" id="l3.686.6"></span>ἱκανὴν ἡ φύσις ἐποιήσατο πρόνοιαν τῆς τῶν περιττωμάτων
<span class="lb" data-page="3.686" data-line="7" id="l3.686.7"></span>ἐκκρίσεως. ἀλλ’ ἐπεὶ διττὰ τῷ γένει ταῦτ’ ἐστὶν, τὰ
<span class="lb" data-page="3.686" data-line="8" id="l3.686.8"></span>μὲν οἷον ἀτμώδη τε καὶ καπνώδη, σύμφυτον ἔχοντα φορὰν
<span class="lb" data-page="3.686" data-line="9" id="l3.686.9"></span>τὴν ἄνω, τὰ δ’ οἷον ὑδατώδη τε καὶ ἰλυώδη, κάτω καὶ
<span class="lb" data-page="3.686" data-line="10" id="l3.686.10"></span>ταῦτ’ ἐξ ἑαυτῶν ῥέποντα, διττοὺς καὶ τοὺς τῆς ἐκκρίσεως
<span class="lb" data-page="3.686" data-line="11" id="l3.686.11"></span>αὐτοῖς ἐτέμετο πόρους, τοὺς μὲν τὰ κοῦφα κενώσοντας ἐπὶ
<span class="lb" data-page="3.686" data-line="12" id="l3.686.12"></span>τὸ ὑψηλότατον ἄγουσα, τοὺς δὲ. τὰ βαρέα τε καὶ κάτω ῥέποντα
<span class="lb" data-page="3.686" data-line="13" id="l3.686.13"></span>κατάντεις ἐργασαμένη. ἀλλὰ τούτους μὲν πρὸς τῷ
<span class="lb" data-page="3.686" data-line="14" id="l3.686.14"></span>κατάντεις εὐρεῖς ἱκανῶς ἐδημιούργησε, μέλλοντάς γε δὴ
<span class="lb" data-page="3.686" data-line="15" id="l3.686.15"></span>πολλῶν καὶ παχέων ὑγρῶν οἷον ὀχετούς τινας ἔσεσθαι·
<span class="lb" data-page="3.686" data-line="16" id="l3.686.16"></span>τοὺς δ’ ἑτέρους αὖ πάλιν οἷον ὀπάς τινας λεπτὰς διετετρήνατο
<span class="pb" data-page="3.687" id="p3.687"></span>
<span class="lb" data-page="3.687" data-line="1" id="l3.687.1"></span>τῇ λεπτότητι τῶν περιττωμάτων ἀναλόγως. ἀλλ’
<span class="lb" data-page="3.687" data-line="2" id="l3.687.2"></span>οἱ μὲν κατάντεις ἐγκεφάλου πόροι διά τε τῆς ὑπερῴας εἰς
<span class="lb" data-page="3.687" data-line="3" id="l3.687.3"></span>τὸ στόμα καὶ διὰ τοῦ τῶν ῥινῶν σώματος ἐξερεύγονται
<span class="lb" data-page="3.687" data-line="4" id="l3.687.4"></span>στόμασιν αἰσθητοῖς καὶ μεγάλοις αἰσθητὰ καὶ παχέα περιττώματα.
<span class="lb" data-page="3.687" data-line="5" id="l3.687.5"></span>τὰς δὲ τῆς ἀτμώδους περιττώσεως ἐκκρίσεις
<span class="lb" data-page="3.687" data-line="6" id="l3.687.6"></span>οὐκ ἀεὶ σαφῶς ἔστιν ἰδεῖν, οὔτε καθ’ ὅλον τὸ σῶμα γινομένας,
<span class="lb" data-page="3.687" data-line="7" id="l3.687.7"></span>οὔτε διὰ τῆς κεφαλῆς, ὡς ἂν ὑπὸ λεπτότητος ἐνίοτε
<span class="lb" data-page="3.687" data-line="8" id="l3.687.8"></span>λανθανούσας. ἀλλ’ ἐν μὲν τοῖς ὑγροῖς τε καὶ μαλακοῖς τοῦ
<span class="lb" data-page="3.687" data-line="9" id="l3.687.9"></span>σώματος μέρεσιν οὐδ’ ἀποτέτακταί τις ἐξαίρετος ὀδὸς οὐδεμιᾷ
<span class="lb" data-page="3.687" data-line="10" id="l3.687.10"></span>τῇ τοιαύτῃ κενώσει, πεφυκότος γε δὴ παντὸς ὑγροῦ
<span class="lb" data-page="3.687" data-line="11" id="l3.687.11"></span>καὶ μαλακοῦ σώματος εἴκειν μὲν ἑτοίμως καὶ διΐστασθαι
<span class="lb" data-page="3.687" data-line="12" id="l3.687.12"></span>τοῖς μεθ’ ὁρμῆς ὠκυτέρας δι’ αὐτοῦ φερομένοις, ἀπελθόντων
<span class="lb" data-page="3.687" data-line="13" id="l3.687.13"></span>δ’ αὖθις ἐκείνων συνέρχεσθαί τε καὶ συμφύεσθαι παραχρῆμα
<span class="lb" data-page="3.687" data-line="14" id="l3.687.14"></span>τὴν ἀρχαίαν ἀπολαμβάνον ἕνωσιν· ἐν δὲ τοῖς
<span class="lb" data-page="3.687" data-line="15" id="l3.687.15"></span>σκληροῖς σώμασιν, εἰ μὴ πρότερον ὁδός τις παρασκευασθείη,
<span class="lb" data-page="3.687" data-line="16" id="l3.687.16"></span>διεξελθεῖν οὐδὲν δύναται. ταῦτ’ ἄρα κατὰ μὲν
<span class="lb" data-page="3.687" data-line="17" id="l3.687.17"></span>αὐτὸν τὸν ἐγκέφαλον καὶ τὰς μήνιγγας καὶ τὸ περὶ τὴν
<span class="lb" data-page="3.687" data-line="18" id="l3.687.18"></span>κεφαλὴν δέρμα πόρους ἀφωρισμένους εἰς ἀτμῶν κένωσιν
<span class="pb" data-page="3.688" id="p3.688"></span>
<span class="lb" data-page="3.688" data-line="1" id="l3.688.1"></span>οὔτ’ ἀναγκαῖον ὑπάρχειν, οὔτ’, εἴπερ ἦσάν τινες, οἷόν τ’
<span class="lb" data-page="3.688" data-line="2" id="l3.688.2"></span>ἦν αὐτοὺς αἰσθήσει διαγνῶναι, φθάνοντάς γε δὴ συνιζάνειν
<span class="lb" data-page="3.688" data-line="3" id="l3.688.3"></span>εὐθὺς ἅμα τῷ κενωθῆναι· κατὰ μέντοι τὸ κράνιον
<span class="lb" data-page="3.688" data-line="4" id="l3.688.4"></span>(οὕτω γὰρ ὀνομάζεται τὸ περὶ τὸν ἐγκέφαλον ὀστοῦν) αἰσθητὰς
<span class="lb" data-page="3.688" data-line="5" id="l3.688.5"></span>ὁδοὺς ἡ φύσις ἐτέμετο τοῖς ἀτμώδεσι τούτοις καὶ
<span class="lb" data-page="3.688" data-line="6" id="l3.688.6"></span>λιγνυώδεσι περιττώμασιν, οὐ μόνον διὰ τὴν εἰρημένην αἰτίαν
<span class="lb" data-page="3.688" data-line="7" id="l3.688.7"></span>τὴν κοινὴν ἁπάντων τῶν μορίων, ἀλλὰ καὶ διὰ τὴν
<span class="lb" data-page="3.688" data-line="8" id="l3.688.8"></span>ἀπὸ τῆς θέσεως ἰδίαν αὐτῷ προσερχομένην. ὑπέρκειται γὰρ
<span class="lb" data-page="3.688" data-line="9" id="l3.688.9"></span>ἁπάντων τῶν μερῶν ἐν τῷ σώματι ἡ κεφαλὴ, καθάπερ τις
<span class="lb" data-page="3.688" data-line="10" id="l3.688.10"></span>ὄροφος οἴκου θερμοῦ. πάντ’ οὖν ὅσα λιγνυώδη τε καὶ
<span class="lb" data-page="3.688" data-line="11" id="l3.688.11"></span>ἀτμώδη περιττώματα τῶν ὑποκειμένων ἀναθέει, δεχομένη
<span class="lb" data-page="3.688" data-line="12" id="l3.688.12"></span>ταῦτα δαψιλεστέρας χρῄζει τῆς κενώσεως. ἀλλ’ ἐπεὶ τὸν
<span class="lb" data-page="3.688" data-line="13" id="l3.688.13"></span>ἐγκέφαλον ἀναγκαῖον ἦν ἀσφαλεῖ φρουρεῖσθαι περιβόλῳ,
<span class="lb" data-page="3.688" data-line="14" id="l3.688.14"></span>καὶ διὰ τοῦθ’ ἡ φύσις οὐ δέρματι μόνῳ, καθάπερ ἐν τοῖς
<span class="lb" data-page="3.688" data-line="15" id="l3.688.15"></span>κατὰ τὴν γαστέρα, τὴν φυλακὴν ἐπίστευσεν, ἀλλ’ οἷον
<span class="lb" data-page="3.688" data-line="16" id="l3.688.16"></span>κράνος τι πρότερον αὐτῷ περιέβαλε τὸ πρὸ τοῦ δέρματος
<span class="lb" data-page="3.688" data-line="17" id="l3.688.17"></span>ὀστοῦν, οὐ μόνον τῆς δαψιλεστέρας παρὰ τὰ λοιπὰ μόρια
<span class="lb" data-page="3.688" data-line="18" id="l3.688.18"></span>κενώσεως, <span class="milestone ed2page" data-n="4.507" data-unit="ed2page" id="ed2page.4.507"></span>ἀλλ’ οὐδὲ τῆς μετρίας εὐπορήσειν
<span class="pb" data-page="3.689" id="p3.689"></span>
<span class="lb" data-page="3.689" data-line="1" id="l3.689.1"></span>ἔμελλεν, εἰ μὴ πολλὰς ἀναπνοὰς αὐτῷ παρεσκεύασεν, ἅμα
<span class="lb" data-page="3.689" data-line="2" id="l3.689.2"></span>μὲν σηραγγοειδὲς ἐργασαμένη τὸ τῆς κεφαλῆς ὀστοῦν, ἅμα
<span class="lb" data-page="3.689" data-line="3" id="l3.689.3"></span>δὲ καὶ συνηρθρωμένον ποικίλως ταῖς ὀνομαζομέναις ῥαφαῖς·
<span class="lb" data-page="3.689" data-line="4" id="l3.689.4"></span>ἃς εἰ μέν τις οἶδεν, ὁποῖαί τινές εἰσιν, ἤδη γινώσκει τὸ
<span class="lb" data-page="3.689" data-line="5" id="l3.689.5"></span>πᾶν, εἰ δ’ οὐκ οἶδεν, ἑπέσθω τῷ λόγῳ. τῶν συναπτομένων
<span class="lb" data-page="3.689" data-line="6" id="l3.689.6"></span>ὀστῶν εἰς γένεσιν ῥαφῆς ἑκάτερον ἐναλλὰξ ἔχει κειμένην
<span class="lb" data-page="3.689" data-line="7" id="l3.689.7"></span>ἐξοχὴν κοιλότητος· καὶ ἔστιν ἡ μὲν ἐξοχὴ παραπλησία μάλιστα
<span class="lb" data-page="3.689" data-line="8" id="l3.689.8"></span>τὸ σχῆμα τοῖς ἐπὶ τῶν δακτύλων ὄνυξιν, ἡ δ’ αὖ
<span class="lb" data-page="3.689" data-line="9" id="l3.689.9"></span>κοιλότης ἀκριβής ἐστιν ἕδρα τοῦ τοιούτου σχήματος. ἑκάτερον
<span class="lb" data-page="3.689" data-line="10" id="l3.689.10"></span>οὖν τῶν ὀστῶν ὑποδεχόμενον ταῖς κοιλότησι τὰς ἐξοχὰς
<span class="lb" data-page="3.689" data-line="11" id="l3.689.11"></span>θατέρου τὸ σύμπαν σχῆμα τῆς διαρθρώσεως ὁμοιότατον
<span class="lb" data-page="3.689" data-line="12" id="l3.689.12"></span>ἀπεργάζεται δυοῖν πριόνων ἀντιβαινόντων ἀλλήλοις
<span class="lb" data-page="3.689" data-line="13" id="l3.689.13"></span>κατὰ τοὺς ὀδόντας ἀκριβεῖ συνθέσει. καὶ δῆλον ὡς ὑπὲρ
<span class="lb" data-page="3.689" data-line="14" id="l3.689.14"></span>ἀσφαλείας τοῦ μή ποτε κινηθὲν σφοδρῶς διαστῆναι τοῦτον
<span class="lb" data-page="3.689" data-line="15" id="l3.689.15"></span>ἐκτήσατο τῆς συνθέσεως τὸν τρόπον. οὕτω γοῦν καὶ οἱ
<span class="lb" data-page="3.689" data-line="16" id="l3.689.16"></span>τέκτονες συχνοῖς γόμφοις πολλάκις συμπηγνύντες ὄργανα
<span class="lb" data-page="3.689" data-line="17" id="l3.689.17"></span>τινα δύσλυτον αὐτῶν ἀπεργάζονται τὴν ἁρμονίαν· καὶ
<span class="pb" data-page="3.690" id="p3.690"></span>
<span class="lb" data-page="3.690" data-line="1" id="l3.690.1"></span>τοῦτο δεύτερον ἂν εἴη παράδειγμα τῆς συντάξεως αὐτῶν ἐπὶ
<span class="lb" data-page="3.690" data-line="2" id="l3.690.2"></span>προτέρῳ τῷ ἀντιβαινόντων ἀλλήλοις πριόνων. καὶ μὴν
<span class="lb" data-page="3.690" data-line="3" id="l3.690.3"></span>καὶ τοῖς ἐκ πλειόνων ῥακῶν συνεῤῥαμμένοις ἱματίοις εἰκάζων
<span class="lb" data-page="3.690" data-line="4" id="l3.690.4"></span>τὴν σύνθεσιν οὐκ ἂν ἁμαρτάνοις. ὅθεν, οἶμαι, καὶ ῥαφὰς
<span class="lb" data-page="3.690" data-line="5" id="l3.690.5"></span>αὐτὰς ὠνόμαζον οἱ παλαιοὶ, καὶ νῦν ἔτι μένει τοὔνομα. τί
<span class="lb" data-page="3.690" data-line="6" id="l3.690.6"></span>δὴ οὖν οὐχ, ὥσπερ τὸ κατὰ τὴν ὑπερῴαν ὀστοῦν, οὕτω καὶ
<span class="lb" data-page="3.690" data-line="7" id="l3.690.7"></span>τὸ τῆς κεφαλῆς λεπτοῖς τρήμασιν οἷον ὀπαῖς τισι διέτρησεν
<span class="lb" data-page="3.690" data-line="8" id="l3.690.8"></span>ἡ φύσις; ἢ διὰ τί ταῖς σήραγξιν αὐτοῦ μόναις οὐκ ἠρκέσθη;
<span class="lb" data-page="3.690" data-line="9" id="l3.690.9"></span>ὅτι ταύτας μὲν ἀναγκαῖον ἦν ἑκατέρωθεν εἰς λείαν
<span class="lb" data-page="3.690" data-line="10" id="l3.690.10"></span>καὶ πυκνὴν ὀστοῦ τελευτῆσαι λεπίδα, μελλούσας γε γειτνιάσειν
<span class="lb" data-page="3.690" data-line="11" id="l3.690.11"></span>ἔνδοθεν μὲν ταῖς μήνιγξιν, ἔξωθεν δ’ ὑμένι τῷ περικρανίῳ
<span class="lb" data-page="3.690" data-line="12" id="l3.690.12"></span>καλουμένῳ, διαιρεθῆναι δ’ εἰς πλείω τὸ τῆς κεφαλῆς
<span class="lb" data-page="3.690" data-line="13" id="l3.690.13"></span>ὀστοῦν ἑτέρου τινὸς ἕνεκεν, ὡς ἐν τῷ πρὸ τούτου δέδεικται
<span class="lb" data-page="3.690" data-line="14" id="l3.690.14"></span>γράμματι. εἴπερ οὖν αἱ μὲν σήραγγες ἀκάλυπτοι μείνασαι
<span class="lb" data-page="3.690" data-line="15" id="l3.690.15"></span>κατέξυόν τ’ ἂν καὶ διετίτρωσκον ταῖς τραχύτησι τὰ γειτνιῶντα,
<span class="lb" data-page="3.690" data-line="16" id="l3.690.16"></span>τὸ δὲ τὴν ἔξωθεν αὐτῶν λεπίδα κατατιτράναι περιττὸν ἦν,
<span class="lb" data-page="3.690" data-line="17" id="l3.690.17"></span>μέλλουσάν γε διαιρήσειν εἰς πολλὰ τὸ τῆς κεφαλῆς ὀστοῦν,
<span class="pb" data-page="3.691" id="p3.691"></span>
<span class="lb" data-page="3.691" data-line="1" id="l3.691.1"></span>εὐλόγως ταῖς ῥαφαῖς εἰς διαπνοὴν συνεχρήσατο. βέλτιον
<span class="lb" data-page="3.691" data-line="2" id="l3.691.2"></span>γάρ ἐστιν, ὡς πολλάκις ἐπιδέδεικται, δι’ ἐλαττόνων ὀργάνων
<span class="lb" data-page="3.691" data-line="3" id="l3.691.3"></span>ἐνεργείας τε καὶ χρείας πλείους ἐπιτελεῖσθαι τοῦ διὰ πλειόνων
<span class="lb" data-page="3.691" data-line="4" id="l3.691.4"></span>ἐλάττους. ὁ μὲν οὖν πρὸ τούτου λόγος ἐπέδειξε συνῆφθαι
<span class="lb" data-page="3.691" data-line="5" id="l3.691.5"></span>δεῖν τὸν μὲν περικράνιον ὑμένα τῇ παχείᾳ μήνιγγι,
<span class="lb" data-page="3.691" data-line="6" id="l3.691.6"></span>καὶ διὰ τοῦτο χρῆναι γενέσθαι τὰς ῥαφάς· ὁ δὲ δὴ νῦν
<span class="lb" data-page="3.691" data-line="7" id="l3.691.7"></span>ἑστὼς οὑτοσὶ δευτέραν αὐτῶν ἐξηγεῖται χρείαν. εἴη δ’ ἂν
<span class="lb" data-page="3.691" data-line="8" id="l3.691.8"></span>καὶ τρίτη τις, ἡ τῶν διεκπιπτόντων ἀγγείων τῶν λεπτῶν, οἷς
<span class="lb" data-page="3.691" data-line="9" id="l3.691.9"></span>καὶ αὐτοῖς ἂν ἀνάλογον ἐπεποιήκει τρήματα, καθάπερ καὶ
<span class="lb" data-page="3.691" data-line="10" id="l3.691.10"></span>τοῖς παχέσιν, εἰ μὴ τὴν τῶν ῥαφῶν γένεσιν ἀναγκαίαν
<span class="lb" data-page="3.691" data-line="11" id="l3.691.11"></span>ἰδοῦσα συνεχρήσατο αὐτῇ καὶ πρὸς τοῦτο. τὰ μὲν οὖν
<span class="lb" data-page="3.691" data-line="12" id="l3.691.12"></span>παχύτερα τῶν αἰθαλωδῶν περιττωμάτων διὰ τούτων κενοῦται
<span class="lb" data-page="3.691" data-line="13" id="l3.691.13"></span>μόνων, τοῖς λεπτοτέροις δὲ καὶ αὐτὸ τὸ κρανίον ἐστὶ
<span class="lb" data-page="3.691" data-line="14" id="l3.691.14"></span>βάσιμον· ἦν δὲ ἂν καὶ τοῖς παχυτέροις, ὅσον ἐπὶ ταῖς σήραγξιν,
<span class="lb" data-page="3.691" data-line="15" id="l3.691.15"></span>εἰ μὴ λείαν ἐχρῆν αὐτοῦ, καθάπερ εἴρηται, τὴν
<span class="lb" data-page="3.691" data-line="16" id="l3.691.16"></span>ἑκατέρωθεν ἐπιφάνειαν γενέσθαι.
</p>
          </article>

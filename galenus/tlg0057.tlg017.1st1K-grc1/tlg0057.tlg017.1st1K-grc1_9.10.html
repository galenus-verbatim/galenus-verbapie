<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:9.10">
<span class="pb page1" data-page="3.723" id="p3.723"></span>
<span class="milestone ed1page page1" data-n="1.467" data-unit="ed1page" id="ed1page.1.467"></span>
<span class="milestone ed2page page1" data-n="4.517" data-unit="ed2page" id="ed2page.4.517"></span>
            <p>
<span class="lb" data-page="3.723" data-line="10" id="l3.723.10"></span><span class="milestone ed2page" data-n="4.518" data-unit="ed2page" id="ed2page.4.518"></span>Ἐφεξῆς δὲ τούτων ἐκ πλαγίων μερῶν
<span class="lb" data-page="3.723" data-line="11" id="l3.723.11"></span>τῆς κεφαλῆς ἐπὶ τὰ λιθοειδῆ τῶν ὀστῶν εἰσιν ἀποφύσεις,
<span class="lb" data-page="3.723" data-line="12" id="l3.723.12"></span>πέμπτη τις αὕτη συζυγία νεύρων, οὐδέπω σκληρῶν οὐδ’ αὐτῶν.
<span class="lb" data-page="3.723" data-line="13" id="l3.723.13"></span>σχισθεῖσα δ’ εἰς δύο μέρη κατ’ αὐτὴν τὴν ἐν τοῖς
<span class="lb" data-page="3.723" data-line="14" id="l3.723.14"></span>ὀστοῖς δίοδον, εἰς μὲν τὸν ἀκουστικὸν πόρον θάτερον, εἰς
<span class="lb" data-page="3.723" data-line="15" id="l3.723.15"></span>δὲ τὸ τυφλὸν καλούμενον τρῆμα τὸ λοιπὸν ἐμβάλλει μόριον.
<span class="lb" data-page="3.723" data-line="16" id="l3.723.16"></span>οὐ μὴν τυφλόν γε ὄντως ἐστὶν, ὥσπερ καὶ λέγεται, ἀλλ’
<span class="lb" data-page="3.723" data-line="17" id="l3.723.17"></span>οἶμαι, τοὺς πρώτους αὐτῷ θεμένους τοὔνομα, καθιέντας ἢ
<span class="lb" data-page="3.723" data-line="18" id="l3.723.18"></span>σχοινίον ἢ ὑείαν τρίχα κᾄπειτα μὴ δυναμένους διεκβαλεῖν,
<span class="pb" data-page="3.724" id="p3.724"></span>
<span class="lb" data-page="3.724" data-line="1" id="l3.724.1"></span>αὐτόθι που τελευτᾷν ὑπολαβεῖν. ἔστι δ’ οὐχ ἡ τυφλότης
<span class="lb" data-page="3.724" data-line="2" id="l3.724.2"></span>αἰτία τοῦ μὴ διεκπίπτειν, ἀλλ’ ἡ σκολιότης τοῦ πόρου.
<span class="lb" data-page="3.724" data-line="3" id="l3.724.3"></span>περικόπτοντι δέ σοι κατ’ ὀλίγον τὸ πᾶν ὀστοῦν καὶ
<span class="lb" data-page="3.724" data-line="4" id="l3.724.4"></span>γυμνοῦντι τὸ νεῦρον αἵ θ’ ἕλικες αἱ κατ’ αὐτὸ φωραθήσονται
<span class="lb" data-page="3.724" data-line="5" id="l3.724.5"></span>καὶ τὸ νεῦρον εἰς τὸ ἐκτὸς ἐκπίπτον φανεῖται
<span class="lb" data-page="3.724" data-line="6" id="l3.724.6"></span>παρὰ τὸ οὖς. ἀλλὰ περὶ μὲν τῶν ἀκουστικῶν νεύρων τῆς
<span class="lb" data-page="3.724" data-line="7" id="l3.724.7"></span>φύσεως εἴρηται πρόσθεν· περὶ δὲ τῶν διὰ τοῦ τυφλοῦ τρήματος
<span class="lb" data-page="3.724" data-line="8" id="l3.724.8"></span>διεκπιπτόντων ἐν τῇ τῶν ἐκτὸς τοῦ κρανίου διηγήσει
<span class="lb" data-page="3.724" data-line="9" id="l3.724.9"></span>ῥηθήσεται.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:9.11">
<span class="pb page1" data-page="3.724" id="p3.724"></span>
<span class="milestone ed1page page1" data-n="1.467" data-unit="ed1page" id="ed1page.1.467"></span>
<span class="milestone ed2page page1" data-n="4.518" data-unit="ed2page" id="ed2page.4.518"></span>
            <p>
<span class="lb" data-page="3.724" data-line="10" id="l3.724.10"></span>Νυνὶ δ’ ἤδη καιρὸς ἕτερον ἀποβλάστημα
<span class="lb" data-page="3.724" data-line="11" id="l3.724.11"></span>τῶν ἐξ ἐγκεφάλου νεύρων ὁρμωμένων προχειρίζεσθαι τῷ
<span class="lb" data-page="3.724" data-line="12" id="l3.724.12"></span>λόγῳ. ἕκτη δέ τίς ἐστιν ἐπὶ τούτοις συζυγία νεύρων ἀπὸ
<span class="lb" data-page="3.724" data-line="13" id="l3.724.13"></span>βάσεως ἐγκεφάλου βεβλαστηκότων, οὐδέπω μὲν σκληρῶν
<span class="lb" data-page="3.724" data-line="14" id="l3.724.14"></span>ἀκριβῶς οὐδ’ αὐτῶν, ἁπάντων μὴν τῶν προειρημένων τοσούτῳ
<span class="lb" data-page="3.724" data-line="15" id="l3.724.15"></span>σκληροτέρων, ὅσῳ περ ἤδη πλησιαίτερόν ἐστι τοῦ
<span class="lb" data-page="3.724" data-line="16" id="l3.724.16"></span>νωτιαίου μυελοῦ. σκληρῶν γὰρ δὴ οὗτός γε νεύρων ἐστὶν
<span class="lb" data-page="3.724" data-line="17" id="l3.724.17"></span>ἀρχὴ, διότι καὶ αὐτὸς ἐγκεφάλου πολὺ σκληρότερος ἐγένετο.
<span class="lb" data-page="3.724" data-line="18" id="l3.724.18"></span>καὶ ὁ τῆς <span class="milestone ed1page" data-n="1.468" data-unit="ed1page" id="ed1page.1.468"></span>αἰτίας λογισμὸς ῥᾷστος ἀναμνησθέντι τῶν
<span class="pb" data-page="3.725" id="p3.725"></span>
<span class="lb" data-page="3.725" data-line="1" id="l3.725.1"></span>ἐν τῷ πρὸ τούτου γράμματι λελεγμένων, ὡς εἰς μὲν ἀκρίβειαν
<span class="lb" data-page="3.725" data-line="2" id="l3.725.2"></span>αἰσθήσεως ἀποφύσεως ἐγκεφάλου δεῖ μαλακωτέρας,
<span class="lb" data-page="3.725" data-line="3" id="l3.725.3"></span>εἰς δὲ κινήσεως ῥώμην σκληροτέρας, καὶ ὡς δι’ αὐτὸ τοῦτο
<span class="lb" data-page="3.725" data-line="4" id="l3.725.4"></span>τῶν ἐγκεφάλου μερῶν τὰ μὲν σκληρότερα, τὰ δὲ μαλακώτερα
<span class="lb" data-page="3.725" data-line="5" id="l3.725.5"></span>γέγονε, καὶ ὡς ἀπὸ τῶν ἔμπροσθεν τῶν μαλακῶν ἀρξάμενος
<span class="lb" data-page="3.725" data-line="6" id="l3.725.6"></span>ἀεὶ καὶ μᾶλλον ἑαυτοῦ γίνεται σκληρότερος. ἵνα δὴ
<span class="lb" data-page="3.725" data-line="7" id="l3.725.7"></span>συνάπτει τῷ νωτιαίῳ, ταῦτ’ αὐτοῦ πάντων ἐστὶ μερῶν τὰ
<span class="lb" data-page="3.725" data-line="8" id="l3.725.8"></span>σκληρότερα, ἵνα καὶ νωτιαῖος ὁ μυελὸς ἢ τῶν ὑπολοίπων
<span class="lb" data-page="3.725" data-line="9" id="l3.725.9"></span>αὑτοῦ ἐστι μερῶν μαλακώτερος· κατὰ βραχὺ δὲ καὶ οὗτος,
<span class="lb" data-page="3.725" data-line="10" id="l3.725.10"></span>εἰς ὅσον ἀποχωρεῖ κάτω, σκληρότερος γίνεται. καὶ γάρ τοι
<span class="lb" data-page="3.725" data-line="11" id="l3.725.11"></span>καὶ ἡ γένεσις αὐτοῦ ταύτην παρέχει τῷ ζώῳ τὴν χρείαν,
<span class="lb" data-page="3.725" data-line="12" id="l3.725.12"></span>εἶναι τὴν ἀρχὴν ἐν τῷ σώματι νεύρων σκληρῶν, ἐγκεφάλου
<span class="lb" data-page="3.725" data-line="13" id="l3.725.13"></span>μὴ δυναμένου τοσαύτην δέξασθαι σκληρότητα δι’ ἣν ἔμπροσθεν
<span class="lb" data-page="3.725" data-line="14" id="l3.725.14"></span>ἐλέγομεν αἰτίαν. ἔδειξε δὲ σαφῶς ἡ φύσις οὐχ
<span class="lb" data-page="3.725" data-line="15" id="l3.725.15"></span>ἥκιστα κᾀν τῷδε τῶν νεύρων τῷ ζεύγει, περὶ οὗ νῦν πρόκειται
<span class="lb" data-page="3.725" data-line="16" id="l3.725.16"></span>λέγειν, ὡς οὔτε διὰ τῶν σκληρῶν οἷόν τε γενέσθαι
<span class="lb" data-page="3.725" data-line="17" id="l3.725.17"></span>τινὰ ἀκρίβειαν αἰσθήσεως, οὔτ’ ἀποφῦναι δυνατὸν ἐγκεφάλου
<span class="pb" data-page="3.726" id="p3.726"></span>
<span class="lb" data-page="3.726" data-line="1" id="l3.726.1"></span>μὲν σκληρὰ, νωτιαίου δὲ μαλακά. κατέρχεται γὰρ
<span class="lb" data-page="3.726" data-line="2" id="l3.726.2"></span>ταῦτα μέχρι καὶ τοῦ πλατέος ὀστοῦ, σχεδὸν εἰς ἅπαντα τά
<span class="lb" data-page="3.726" data-line="3" id="l3.726.3"></span>τ’ ἔντερα καὶ τὰ σπλάγχνα διασπειρόμενα, καίτοι τὰ πλεῖστά
<span class="lb" data-page="3.726" data-line="4" id="l3.726.4"></span>γε τούτων ἐπίκειται κατὰ τῆς ῥάχεως, ἧς πέρας ἐστὶ
<span class="lb" data-page="3.726" data-line="5" id="l3.726.5"></span>τὸ πρός τινων μὲν ἱερὸν ὀστοῦν, πρὸς ἑτέρων δὲ πλατὺ
<span class="lb" data-page="3.726" data-line="6" id="l3.726.6"></span>καλούμενον, οἷ τελευτᾷν ἐλέχθη τὰ νεῦρα. καὶ βέλτιον ἦν,
<span class="lb" data-page="3.726" data-line="7" id="l3.726.7"></span>εἴπερ ἐνεχώρει, παρὰ τοῦ νωτιαίου διὰ βραχείας ὁδοῦ σὺν
<span class="lb" data-page="3.726" data-line="8" id="l3.726.8"></span>ἀσφαλείᾳ πολλῇ διανέμεσθαι τοῖς ταύτῃ μορίοις αὐτὰ, ἀλλ’
<span class="lb" data-page="3.726" data-line="9" id="l3.726.9"></span>οὐκ ἐγχωρεῖ δηλονότι μαλακῶν νεύρων ἀρχὴν γενέσθαι τὸν
<span class="lb" data-page="3.726" data-line="10" id="l3.726.10"></span>νωτιαῖον, σκληρὸν αὐτὸν ὑπάρχοντα, <span class="milestone ed2page" data-n="4.519" data-unit="ed2page" id="ed2page.4.519"></span>ὥσπερ οὐδὲ τῶν
<span class="lb" data-page="3.726" data-line="11" id="l3.726.11"></span>ἐν τοῖς κώλοις τὸν ἐγκέφαλον, ἐπὶ πλεῖστον σκληρότητος
<span class="lb" data-page="3.726" data-line="12" id="l3.726.12"></span>προεληλυθότων, αὐτὸν ἐπὶ πλεῖστον ἥκοντα μαλακότητος.
<span class="lb" data-page="3.726" data-line="13" id="l3.726.13"></span>τοῖς μὲν οὖν κώλοις ὅτι σκληροτάτων ἔδει νεύρων,
<span class="lb" data-page="3.726" data-line="14" id="l3.726.14"></span>ἰσχυραῖς καὶ βιαίοις ἐνεργείαις ὑπηρετοῦσιν ἀλλήλοις, ἄντικρυς
<span class="lb" data-page="3.726" data-line="15" id="l3.726.15"></span>δῆλον, οὐ μὴν οὐδ’ ὅτι τοῖς σπλάγχνοις τῶν μαλακωτέρων
<span class="lb" data-page="3.726" data-line="16" id="l3.726.16"></span>ἀσφαλές· ἀλλ’, ὅπως μηδὲν ἐπιδεὲς γίνοιτο τῷ λόγῳ,
<span class="lb" data-page="3.726" data-line="17" id="l3.726.17"></span>ῥητέον. πρῶτον μὲν οὖν, ὅτι κίνησιν οὐδεμίαν οὐδὲν αὐτῶν
<span class="lb" data-page="3.726" data-line="18" id="l3.726.18"></span>ἔχει καθ’ ὁρμὴν τοῦ ζώου γενομένην, ἀλλ’ αἰσθήσεως ἕνεκα
<span class="pb" data-page="3.727" id="p3.727"></span>
<span class="lb" data-page="3.727" data-line="1" id="l3.727.1"></span>μόνης ἐδεήθη νεύρων, ἄμεινον ἦν αὐτοῖς ἐπιπεμφθῆναι τὰ
<span class="lb" data-page="3.727" data-line="2" id="l3.727.2"></span>αἰσθητικά· δεύτερον δ’, ὅτι καὶ ἡ τοῦ σώματος αὐτῶν οὐσία,
<span class="lb" data-page="3.727" data-line="3" id="l3.727.3"></span>μαλακὴ τὴν σύστασιν ὑπάρχουσα, ῥᾷον ἔμελλεν ἑνωθήσεσθαί
<span class="lb" data-page="3.727" data-line="4" id="l3.727.4"></span>τε καὶ παραδέξεσθαι πάντη διαπλεκόμενα τὰ
<span class="lb" data-page="3.727" data-line="5" id="l3.727.5"></span>τοιαῦτα· καὶ τρίτον, ὅτι σιτίων τε καὶ ποτῶν ἐνδείας ἀκριβεστάτην
<span class="lb" data-page="3.727" data-line="6" id="l3.727.6"></span>ἐχρῆν αἴσθησιν εἶναι τῇ γαστρί. ἀτὰρ οὖν καὶ
<span class="lb" data-page="3.727" data-line="7" id="l3.727.7"></span>φαίνεται τούτων τῶν νεύρων ἡ πλείστη μοῖρα διασπειρομένη
<span class="lb" data-page="3.727" data-line="8" id="l3.727.8"></span>μάλιστα μὲν εἰς τὰ πρῶτα αὐτῆς τὰ περὶ τὸ στόμα καλούμενον,
<span class="lb" data-page="3.727" data-line="9" id="l3.727.9"></span>ἐφεξῆς δ’ ἤδη καὶ εἰς τὰ ἄλλα σύμπαντα τὰ μέχρι
<span class="lb" data-page="3.727" data-line="10" id="l3.727.10"></span>τοῦ πυθμένος. ἐπεὶ δ’ ἅπαξ ἕνεκα τῆς γαστρὸς ἀπ’
<span class="lb" data-page="3.727" data-line="11" id="l3.727.11"></span>ἐγκεφάλου κατήχθη νεῦρα, τόσῳ δὴ μᾶλλον ἔτι καὶ τοῖς
<span class="lb" data-page="3.727" data-line="12" id="l3.727.12"></span>ἄλλοις αὐτὰ τοῖς τῇδε μορίοις ἅπασι διανεμηθῆναι βέλτιον
<span class="lb" data-page="3.727" data-line="13" id="l3.727.13"></span>ἦν, εἰ καὶ μὴ μεγάλη τις αὐτοῖς ἔμελλεν ὠφέλεια γενήσεσθαι.
<span class="lb" data-page="3.727" data-line="14" id="l3.727.14"></span>τῇ μὲν γὰρ γαστρὶ ἔδει πάντως δυνάμεως ὀρεκτικῆς
<span class="lb" data-page="3.727" data-line="15" id="l3.727.15"></span>ἐδεσμάτων τε καὶ πομάτων, ἧς ἀναγκαῖον ἦν προηγεῖσθαί
<span class="lb" data-page="3.727" data-line="16" id="l3.727.16"></span>τινα δύναμιν αἰσθητικὴν τῶν ἐλλειπόντων. τοῖς δ’ ἄλλοις
<span class="lb" data-page="3.727" data-line="17" id="l3.727.17"></span>τοῖς κατὰ τὴν γαστέρα μετεῖναι μὲν καὶ τούτοις εἰς τοσοῦτον
<span class="pb" data-page="3.728" id="p3.728"></span>
<span class="lb" data-page="3.728" data-line="1" id="l3.728.1"></span>ἀκριβοῦς αἰσθήσεως ἐνίοις τῶν ἰατρῶν ἔδοξεν,
<span class="lb" data-page="3.728" data-line="2" id="l3.728.2"></span>ὥστε καὶ αὐτὰ τῆς γαστρὸς οὐδὲν ἧττον ὀρέγεσθαί φασιν.
<span class="lb" data-page="3.728" data-line="3" id="l3.728.3"></span>ἐμοὶ δὲ βραχὺ μέν τι καὶ αὐτὰ συνεπαισθάνεσθαι δοκεῖ,
<span class="lb" data-page="3.728" data-line="4" id="l3.728.4"></span>τὸ πλεῖστον δ’ εἶναι τῆς κοιλίας καὶ τοῦ στόματος αὐτοῦ,
<span class="lb" data-page="3.728" data-line="5" id="l3.728.5"></span>εἰς ὃ καὶ τὰ νεῦρα ταῦτα φαίνεται μεγίστῳ μέρει σφῶν αὐτῶν
<span class="lb" data-page="3.728" data-line="6" id="l3.728.6"></span>ἐμβάλλοντα. καὶ διὰ τοῦτο αἰσθητικώτατόν ἐστι τοῦτο
<span class="lb" data-page="3.728" data-line="7" id="l3.728.7"></span>τῆς γαστρὸς τὸ μέρος, καὶ οἱ σφόδρα πεινῶντες αἰσθάνονται
<span class="lb" data-page="3.728" data-line="8" id="l3.728.8"></span>τούτου μάλιστα συνελκομένου καὶ οἱονεὶ σπωμένου καὶ
<span class="lb" data-page="3.728" data-line="9" id="l3.728.9"></span>ἀγανακτοῦντος. ἀλλ’ οὐκ ἂν ἦν τοῦτο, εἰ μὴ τῶν μαλακῶν
<span class="lb" data-page="3.728" data-line="10" id="l3.728.10"></span>νεύρων μετεῖχεν, εὐαίσθητον εἰς τοσοῦτον. δῆλον οὖν ἐκ
<span class="lb" data-page="3.728" data-line="11" id="l3.728.11"></span>τῶν εἰρημένων, ὡς καὶ τοῖς ἄλλοις μὲν ἅπασι τοῖς κατὰ τὴν
<span class="lb" data-page="3.728" data-line="12" id="l3.728.12"></span>κοιλίαν, ἐξαιρέτως δ’ αὐτῇ τῇ γαστρὶ τῶν ἀπ’ ἐγκεφάλου
<span class="lb" data-page="3.728" data-line="13" id="l3.728.13"></span>νεύρων ἔδει. καὶ πάρεστι σκοπεῖν ἐκ τῶν ἀνατομῶν, ὅσην
<span class="lb" data-page="3.728" data-line="14" id="l3.728.14"></span>αὐτῶν τῆς ἀσφαλείας πρόνοιαν ἡ φύσις παρ’ ὅλην τὴν ἄνωθεν
<span class="lb" data-page="3.728" data-line="15" id="l3.728.15"></span>ὁδὸν ἐποιήσατο, προορωμένη τὴν εὐπάθειαν, ἣν διὰ
<span class="lb" data-page="3.728" data-line="16" id="l3.728.16"></span>τὸ μαλακά τ’ εἶναι καὶ διὰ μακροῦ καταφέρεσθαι πάντως
<span class="lb" data-page="3.728" data-line="17" id="l3.728.17"></span>ἂν εἶχεν. ὑμέσιν οὖν ἰσχυροῖς αὐτὰ περιλαμβάνουσα
<span class="pb" data-page="3.729" id="p3.729"></span>
<span class="lb" data-page="3.729" data-line="1" id="l3.729.1"></span>συνάπτει τοῖς παρακειμένοις σώμασιν, ἅττ’ ἂν ἑκάστοτε τύχῃ
<span class="lb" data-page="3.729" data-line="2" id="l3.729.2"></span>κατιοῦσιν αὐτοῖς ἐντυγχάνοντα. πολλαχόθι δὲ καὶ αὐτοῖς
<span class="lb" data-page="3.729" data-line="3" id="l3.729.3"></span>ἐκείνοις οὐ μικρὸν ἀγαθὸν ἡ σύζευξις γίνεται, καθάπερ καὶ
<span class="lb" data-page="3.729" data-line="4" id="l3.729.4"></span>τοῖς κατὰ τὴν ἑβδόμην συζυγίαν διεκπίπτουσι νεύροις. ἐς
<span class="lb" data-page="3.729" data-line="5" id="l3.729.5"></span>ταὐτὸν γὰρ αὐτὰ συναγαγοῦσα τοῖς κατὰ τὴν ἕκτην, εὐθὺς
<span class="lb" data-page="3.729" data-line="6" id="l3.729.6"></span>ἅμα τῷ διεξελθεῖν τὸ τῆς κεφαλῆς ὀστοῦν ὑμέσιν ἰσχυροῖς
<span class="lb" data-page="3.729" data-line="7" id="l3.729.7"></span>περιέβαλέ τε καὶ πανταχόθεν ἀκριβῶς ἐσκέπασε, κοινόν τι
<span class="lb" data-page="3.729" data-line="8" id="l3.729.8"></span>τοῦτ’ ἀγαθὸν ἀμφοτέροις ἐξευροῦσα. καθάπερ γὰρ καὶ τὰ
<span class="lb" data-page="3.729" data-line="9" id="l3.729.9"></span>σχοινία τὰ μὲν ἁπλᾶ καὶ λεπτὰ τελέως ἐστὶν εὐπαθῆ, τὰ
<span class="lb" data-page="3.729" data-line="10" id="l3.729.10"></span>δ’ ἐκ πλειόνων τοιούτων συγκείμενα τοσοῦτον δυσπαθείας,
<span class="lb" data-page="3.729" data-line="11" id="l3.729.11"></span>ὅσον καὶ πλήθους τῶν συντιθέντων αὐτὰ, προσλαμβάνει,
<span class="lb" data-page="3.729" data-line="12" id="l3.729.12"></span>οὕτω καὶ τὰ συναγόμενα καὶ περιπλεκόμενα καὶ κοινοῖς
<span class="lb" data-page="3.729" data-line="13" id="l3.729.13"></span>δεσμοῖς σφιγγόμενα νεῦρα <span class="milestone ed2page" data-n="4.520" data-unit="ed2page" id="ed2page.4.520"></span>πολὺ τῶν ἁπλῶν ἀποτελεῖται
<span class="lb" data-page="3.729" data-line="14" id="l3.729.14"></span>δυσπαθέστερα. καὶ διὰ τοῦθ’, ὅταν εἰς πλείονα μόρια
<span class="lb" data-page="3.729" data-line="15" id="l3.729.15"></span>τοῦ σώματος ἐγγὺς ἀλλήλων ὄντα φέρεσθαι δέῃ νεῦρα
<span class="lb" data-page="3.729" data-line="16" id="l3.729.16"></span>πολλὰ, τὴν μεταξὺ πᾶσαν ἄχρι τῶν ληψομένων αὐτὰ μορίων
<span class="lb" data-page="3.729" data-line="17" id="l3.729.17"></span>ὁδὸν ἡ φύσις ἐζευγμένα παράγει. καὶ ὅσοι γε ἀμελέστερον
<span class="pb" data-page="3.730" id="p3.730"></span>
<span class="lb" data-page="3.730" data-line="1" id="l3.730.1"></span>ὁρῶσι τὰ τοιαῦτα, πάντ’ αὐτοῖς ἓν εἶναι δοκεῖ,
<span class="lb" data-page="3.730" data-line="2" id="l3.730.2"></span>τὰ δ’ οὐκ ἔστι μὲν ἓν, ἀλλ’ εὐθὺς ἀπὸ τῆς ἀρχῆς τοσαῦτα,
<span class="lb" data-page="3.730" data-line="3" id="l3.730.3"></span>ὅσα περ καὶ τὰ μόρια, οἷς ἐμφύεσθαι μέλλει, φαίνεται δ’
<span class="lb" data-page="3.730" data-line="4" id="l3.730.4"></span>ἓν ἕνεκεν τοῦ πεπλέχθαι περὶ ἄλληλα κᾀκ τοῦ σφίγγεσθαι
<span class="lb" data-page="3.730" data-line="5" id="l3.730.5"></span>κοινῇ πάνθ’ ὑπὸ τῶν περιλαμβανόντων ὑμένων αὐτά. καὶ
<span class="lb" data-page="3.730" data-line="6" id="l3.730.6"></span>τοῦτ’ ἔστιν, ὃ μικρῷ πρόσθεν ἐπηγγειλάμεθα περὶ τῆς τῶν
<span class="lb" data-page="3.730" data-line="7" id="l3.730.7"></span>νεύρων φύσεως ἐρεῖν. ἀλλὰ γὰρ τὸν μὲν τῆς συνθέσεως αὐτῶν
<span class="lb" data-page="3.730" data-line="8" id="l3.730.8"></span>λόγον ὕστερον ἅπαντα πληρώσομεν, ἰδίᾳ διεξελθόντες,
<span class="lb" data-page="3.730" data-line="9" id="l3.730.9"></span>οὐχ ὁδοῦ τι πάρεργον, ὥσπερ νῦν, ποιησάμενοι. περὶ δὲ
<span class="lb" data-page="3.730" data-line="10" id="l3.730.10"></span>τῶν ἐπὶ τὸν στόμαχον ἰόντων νεύρων, ὑπὲρ ὧν τῆς ὁδοῦ
<span class="lb" data-page="3.730" data-line="11" id="l3.730.11"></span>λέγειν ἠρξάμεθα, συμπερανώμεθα πρότερον. ἐπειδὴ γὰρ
<span class="lb" data-page="3.730" data-line="12" id="l3.730.12"></span>ἀναγκαῖον ἦν τῇ φύσει, αὐτῶν βραχὺ προελθόντων, ἀποχωρισθῆναι
<span class="lb" data-page="3.730" data-line="13" id="l3.730.13"></span>τὰ κατὰ τὴν ἑβδόμην συζυγίαν ἐπὶ γλῶτταν φερόμενα,
<span class="lb" data-page="3.730" data-line="14" id="l3.730.14"></span>πάλιν αὐτὰ ταῖς καρωτίσιν ἀρτηρίαις πλησίον οὔσαις
<span class="lb" data-page="3.730" data-line="15" id="l3.730.15"></span>συνήγαγε, καὶ μετ’ ἐκείνων τὸν τράχηλον ὅλον διεβίβασε,
<span class="lb" data-page="3.730" data-line="16" id="l3.730.16"></span>κοινοῖς ὑμέσι πρὸς αὐτὰς συνάψασα. κατὰ δὲ τὸν
<span class="lb" data-page="3.730" data-line="17" id="l3.730.17"></span>θώρακα, τῶν ἀρτηριῶν ἐπὶ τὴν ἀριστερὰν τῆς καρδίας
<span class="lb" data-page="3.730" data-line="18" id="l3.730.18"></span>κοιλίαν τεταγμένων, ἀπέσχισεν αὖθις αὐτὰ καὶ συνῆψεν
<span class="pb" data-page="3.731" id="p3.731"></span>
<span class="lb" data-page="3.731" data-line="1" id="l3.731.1"></span>ἐνταῦθα πάλιν ἑκατέρωθεν τῷ στομάχῳ. καὶ ἡνίκα δὲ
<span class="lb" data-page="3.731" data-line="2" id="l3.731.2"></span>πρῶτον ἔμελλεν αὐτὰ σχίζειν εἰς τὴν γαστέρα, τὸ μὲν ἐκ
<span class="lb" data-page="3.731" data-line="3" id="l3.731.3"></span>τῶν δεξιῶν εἰς ἀριστερὰ, τὸ δ’ ἐκ τῶν ἀριστερῶν εἰς τὰ
<span class="lb" data-page="3.731" data-line="4" id="l3.731.4"></span>δεξιὰ περιήγαγε, λοξὰ χρῆναι πρότερον ἐργάσασθαι λογισαμένη,
<span class="lb" data-page="3.731" data-line="5" id="l3.731.5"></span>κᾄπειθ’ οὕτω κατασχίζειν· ἦν γὰρ δὴ καὶ τοῦτο μακρῷ
<span class="lb" data-page="3.731" data-line="6" id="l3.731.6"></span>δυσπαθέστερον, ἢ εἰ κατ’ εὐθὺ φερομένων ὁ χωρισμὸς
<span class="lb" data-page="3.731" data-line="7" id="l3.731.7"></span>ἐγένετο. καὶ μὲν δὴ καὶ τὰς ἄλλας ἁπάσας τοῖς ἀπ’ αὐτῶν
<span class="lb" data-page="3.731" data-line="8" id="l3.731.8"></span>συλλαμβάνουσα καὶ κατὰ τὰ παρακείμενα σώματα στηρίζουσα
<span class="lb" data-page="3.731" data-line="9" id="l3.731.9"></span>προάγει πανταχοῦ, τὴν ἐκ τῆς μαλακότητος εὐπάθειαν
<span class="lb" data-page="3.731" data-line="10" id="l3.731.10"></span>ταῖς ἔξωθεν ἐπικουρίαις<span class="milestone ed1page" data-n="1.469" data-unit="ed1page" id="ed1page.1.469"></span> ἰωμένη τε καὶ διασώζουσα.
<span class="lb" data-page="3.731" data-line="11" id="l3.731.11"></span>ἀλλὰ περὶ μὲν τῆς διανομῆς αὐτῶν τὸ μέν πού τι
<span class="lb" data-page="3.731" data-line="12" id="l3.731.12"></span>κᾀν τοῖς ἔμπροσθεν εἴρηται, τὸ δέ τι κᾀν τοῖς μετὰ ταῦτα
<span class="lb" data-page="3.731" data-line="13" id="l3.731.13"></span>λεχθήσεται.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:9.13">
<span class="pb page1" data-page="3.732" id="p3.732"></span>
<span class="milestone ed1page page1" data-n="1.469" data-unit="ed1page" id="ed1page.1.469"></span>
<span class="milestone ed2page page1" data-n="4.520" data-unit="ed2page" id="ed2page.4.520"></span>
            <p>
<span class="lb" data-page="3.732" data-line="14" id="l3.732.14"></span><span class="milestone ed2page" data-n="4.521" data-unit="ed2page" id="ed2page.4.521"></span>Μύες δὲ κατὰ πρόσωπον οἵ τε
<span class="lb" data-page="3.732" data-line="15" id="l3.732.15"></span>τοὺς ὀφθαλμοὺς κινοῦντές εἰσι, καὶ οἱ τὴν κάτω γένυν,
<span class="lb" data-page="3.732" data-line="16" id="l3.732.16"></span>ἔτι τε πρὸς τούτοις οἱ τὰ τῆς ῥινὸς πτερύγια
<span class="lb" data-page="3.732" data-line="17" id="l3.732.17"></span>καὶ τὰ χείλη καὶ τὰς γνάθους. εἰς μὲν δὴ τοὺς τῶν
<span class="lb" data-page="3.732" data-line="18" id="l3.732.18"></span>ὀφθαλμῶν μῦς, καίτοι σμικροὺς παντάπασιν ὄντας, μεγάλα
<span class="pb" data-page="3.733" id="p3.733"></span>
<span class="lb" data-page="3.733" data-line="1" id="l3.733.1"></span>τοῖς τοῦ σώματος ὄγκοις ἐμφυόμενα φαίνεται τὰ
<span class="lb" data-page="3.733" data-line="2" id="l3.733.2"></span>νεῦρα δι’ αὐτὸ τοῦθ’, ὅτι μαλακώτερα τὴν σύστασίν
<span class="lb" data-page="3.733" data-line="3" id="l3.733.3"></span>ἐστιν, ἢ ὡς ἔπρεπε τοῖς κινητικοῖς. ὅσον οὖν ἀπολείπεται
<span class="lb" data-page="3.733" data-line="4" id="l3.733.4"></span>τοῦ δέοντος διὰ μαλακότητα, τοῦτ’ ἐκ τοῦ μεγέθους
<span class="lb" data-page="3.733" data-line="5" id="l3.733.5"></span>αὐτοῖς ἡ φύσις ἀνεπλήρωσεν. ὡσαύτως δ’ ἔχει κᾀπὶ τῶν
<span class="lb" data-page="3.733" data-line="6" id="l3.733.6"></span>κροταφιτῶν μυῶν, ἑκατέρῳ γὰρ αὐτῶν ἐμφύεται τρία νεῦρα,
<span class="lb" data-page="3.733" data-line="7" id="l3.733.7"></span>δύο μὲν ἀπὸ τῆς τρίτης συζυγίας, ὑπὲρ ὧν ᾔδη προειρήκαμεν,
<span class="lb" data-page="3.733" data-line="8" id="l3.733.8"></span>ἄλλο δὲ τρίτον σκληρότερον, ὑπὲρ οὗ μετ’ ὀλίγον
<span class="lb" data-page="3.733" data-line="9" id="l3.733.9"></span>εἰρήσεται, ὥστ’ ἐνταῦθα πάλιν ἐκ τοῦ πλήθους τῶν νεύρων
<span class="lb" data-page="3.733" data-line="10" id="l3.733.10"></span>τὴν πρὸς τὰς ἐνεργείας ἰσχὺν ἀπαρχὴν εἶναι τοῖς μυσίν. οἱ
<span class="lb" data-page="3.733" data-line="11" id="l3.733.11"></span>δ’ αὖ κατὰ τὰς γνάθους τε καὶ τὴν ῥῖνα καὶ τὰ χείλη
<span class="lb" data-page="3.733" data-line="12" id="l3.733.12"></span>μύες, ὥσπερ συμμέτρους τοῖς ὄγκοις ἀποφύσεις νεύρων λαμβάνουσιν,
<span class="lb" data-page="3.733" data-line="13" id="l3.733.13"></span>οὕτω καὶ τῇ σκληρότητι. φερομένοις γὰρ αὐτοῖς
<span class="lb" data-page="3.733" data-line="14" id="l3.733.14"></span>ἐπὶ πλέον διὰ τῶν ὀστῶν ἡ σκληρότης ἐκ τοῦ μήκους τῆς
<span class="lb" data-page="3.733" data-line="15" id="l3.733.15"></span>ὁδοῦ προσγίνεται. ἐγγὺς μὲν γὰρ τῆς ἀρχῆς μαλακῆς ὑπαρχούσης
<span class="lb" data-page="3.733" data-line="16" id="l3.733.16"></span>οὐχ οἷόν τ’ ἦν τῇ φύσει σκληρὸν ἐκφῦναι νεῦρον,
<span class="lb" data-page="3.733" data-line="17" id="l3.733.17"></span>κατὰ βραχὺ μέντοι προσάγουσά τε καὶ ἀπάγουσα, καὶ μάλισθ’
<span class="lb" data-page="3.733" data-line="18" id="l3.733.18"></span>ὅταν δι’ ὀστῶν τὴν ἀγωγὴν ποιῆται, τῷ τε τοῦ χρόνου
<span class="lb" data-page="3.733" data-line="19" id="l3.733.19"></span>μήκει καὶ τῷ τῆς ἀποστάσεως σκληρὸν ἀπεργάζεται.
<span class="pb" data-page="3.734" id="p3.734"></span>
<span class="lb" data-page="3.734" data-line="1" id="l3.734.1"></span>οὕτω γὰρ καὶ τὸν νωτιαῖον καὶ αὐτόν γε τὸν ἐγκέφαλον
<span class="lb" data-page="3.734" data-line="2" id="l3.734.2"></span>οὐκ ἀθρόως, ἀλλὰ κατ’ ὀλίγον ἑαυτοῦ σκληρότερον ἀπέδειξε.
<span class="lb" data-page="3.734" data-line="3" id="l3.734.3"></span>καὶ εἴπερ ταῦθ’ οὕτως ἔχει, πρόδηλον ἤδη παντὶ
<span class="lb" data-page="3.734" data-line="4" id="l3.734.4"></span>τὸ μήθ’ ἑτέρωθεν ἐγκαιρότερον ἂν ἐκφῦναι τὰ κινητικὰ
<span class="lb" data-page="3.734" data-line="5" id="l3.734.5"></span>τῆς γλώττης νεῦρα, μήθ’ ὁδοιπορίᾳ βελτίονι χρήσασθαι
<span class="lb" data-page="3.734" data-line="6" id="l3.734.6"></span>τῆς νῦν ὑπαρχούσης αὐτοῖς. ἐκ μὲν γὰρ τῶν ἔμπροσθεν
<span class="lb" data-page="3.734" data-line="7" id="l3.734.7"></span>οὐκ ἦν οὐκέτ’ οὐδεμία χώρα σχολάζουσα, καὶ δι’ αὐτό γε
<span class="lb" data-page="3.734" data-line="8" id="l3.734.8"></span>τοῦτο τὴν τρίτην τε καὶ τετάρτην συζυγίαν ἐκ τῶν ὄπισθεν
<span class="lb" data-page="3.734" data-line="9" id="l3.734.9"></span>ἀπέφυσεν· ἐξ αὐτῶν δ’ αὖ πάλιν τούτων τῶν χωρίων ἅμα
<span class="lb" data-page="3.734" data-line="10" id="l3.734.10"></span>μὲν οὐδ’ ἠδύνατο μεγάλων ἄλλων ἔκφυσιν νεύρων ποιήσασθαι,
<span class="lb" data-page="3.734" data-line="11" id="l3.734.11"></span>ἅμα δ’, εἰ καὶ δυνατὸν ἦν, ἠπόρει τῆς ὁδοῦ. διὰ
<span class="lb" data-page="3.734" data-line="12" id="l3.734.12"></span>μὲν γὰρ τῆς σκληρᾶς μήνιγγος εἴπερ αὐτὰ διεκόμισεν, ἀναμίξασα
<span class="lb" data-page="3.734" data-line="13" id="l3.734.13"></span>αὐτοῖς καὶ τὴν τρίτην τε καὶ τετάρτην, ὁμοίως ἂν
<span class="lb" data-page="3.734" data-line="14" id="l3.734.14"></span>ἐκείνοις ἔμεινε μαλακά. διὰ δ’ αὖ τῶν ὀστῶν τῆς κεφαλῆς
<span class="lb" data-page="3.734" data-line="15" id="l3.734.15"></span>ἀγαγεῖν μὲν ἠδύνατο, καὶ σκληρά γε διὰ τῆς τοιαύτης ὁδοῦ
<span class="lb" data-page="3.734" data-line="16" id="l3.734.16"></span>ποιήσασθαι συμμέτρως, ἀλλ’ ἅμα μὲν ἦν περιττὸν, ἑτέρωθεν
<span class="lb" data-page="3.734" data-line="17" id="l3.734.17"></span>ἑτοιμότερον ἀπαχθῆναι δυναμένων, ἅμα δ’ οὐδὲ χώρα
<span class="lb" data-page="3.734" data-line="18" id="l3.734.18"></span>τις ἦν ἔτι τῷ κρανίῳ κατὰ τὴν ῥίζαν τῆς γλώττης, πολλῶν
<span class="pb" data-page="3.735" id="p3.735"></span>
<span class="lb" data-page="3.735" data-line="1" id="l3.735.1"></span>τρημάτων ἐνταυθοῖ φθανόντων. δεόντως οὖν κατὰ τὴν ἀρχὴν
<span class="lb" data-page="3.735" data-line="2" id="l3.735.2"></span>τῆς ἐκφύσεως τοῦ νωτιαίου, καθ’ ὃ μάλιστα σκληρότερός
<span class="lb" data-page="3.735" data-line="3" id="l3.735.3"></span>ἐστιν ὁ ἐγκέφαλος, ἐκφύσασα τὸ ζεῦγος τοῦτο τῶν νεύρων,
<span class="lb" data-page="3.735" data-line="4" id="l3.735.4"></span>καὶ κατὰ τὴν ὁδὸν ἅπασαν ἔτι καὶ μᾶλλον ἀπεργασαμένη
<span class="lb" data-page="3.735" data-line="5" id="l3.735.5"></span>σκληρὸν, εἰς ἅπασαν οὕτω διέσπειρε τὴν γλῶτταν. ἀλλὰ
<span class="lb" data-page="3.735" data-line="6" id="l3.735.6"></span>καὶ αὐτὸ τοῦτο μὴ παρέργως ἀκούσῃς, τὸ παντὶ μορίῳ τῆς
<span class="lb" data-page="3.735" data-line="7" id="l3.735.7"></span>γλώττης αὐτὰ διανενεμῆσθαι, τεκμήριον μὲν ἱκανὸν ἐσόμενον
<span class="lb" data-page="3.735" data-line="8" id="l3.735.8"></span>τῆς τῶν εἰρημένων ἀληθείας, μεγίστην δὲ τέχνην ἐνδειξόμενον
<span class="lb" data-page="3.735" data-line="9" id="l3.735.9"></span>τοῦ δημιουργοῦ. τὰ μὲν γὰρ αἰσθητικὰ νεῦρα
<span class="lb" data-page="3.735" data-line="10" id="l3.735.10"></span>κατὰ τὴν ἔκφυσιν εὐθέως πλατυνθέντα τὸν ἔξωθεν αὐτῆς
<span class="lb" data-page="3.735" data-line="11" id="l3.735.11"></span>διέπλεξε χιτῶνα, μηδὲ προσαψάμενα τῶν ὑποτεταγμένων
<span class="lb" data-page="3.735" data-line="12" id="l3.735.12"></span>μυῶν. ταύτῃ δὲ τὰ κινητικὰ, τὰ κατὰ τὴν ἑβδόμην συζυγίαν
<span class="lb" data-page="3.735" data-line="13" id="l3.735.13"></span>εἰς πολλὰς ἶνας λυθέντα, πάντας αὐτῆς διϋφαίνει τοὺς
<span class="lb" data-page="3.735" data-line="14" id="l3.735.14"></span>μῦς εὐλόγως· <span class="milestone ed2page" data-n="4.522" data-unit="ed2page" id="ed2page.4.522"></span>οὔτε γὰρ τῶν αἰσθητικῶν ἦν τις χρεία
<span class="lb" data-page="3.735" data-line="15" id="l3.735.15"></span>τῷ βάθει τῆς γλώττης, μελλούσης γε διὰ τῶν ἐκτὸς αὐτῆς
<span class="lb" data-page="3.735" data-line="16" id="l3.735.16"></span>μερῶν ὁμιλήσειν τοῖς χυμοῖς, οὔτε τῶν κινητικῶν τοῖς ἐκτὸς,
<span class="lb" data-page="3.735" data-line="17" id="l3.735.17"></span>ἀδυνάτοις οὖσι διὰ σκληρότητα τὰς τῶν χυμῶν διαγινώσκειν
<span class="pb" data-page="3.736" id="p3.736"></span>
<span class="lb" data-page="3.736" data-line="1" id="l3.736.1"></span>ἰδιότητας. οὔτ’ οὖν τούτων οὐδὲν ἀργῶς ἡ φύσις ἐποίησεν,
<span class="lb" data-page="3.736" data-line="2" id="l3.736.2"></span>οὔτ’ ἀλόγως. ἰσχνότερα μὲν εἰργάσατο τὰ κινητικὰ τῆς
<span class="lb" data-page="3.736" data-line="3" id="l3.736.3"></span>γλώττης νεῦρα, παχύτερα δὲ τὰ τῶν ὀφθαλμῶν, καίτοι μικροτέρους
<span class="lb" data-page="3.736" data-line="4" id="l3.736.4"></span>μῦς κινοῦντα. τοῖς μὲν γὰρ ἡ σκληρότης ἱκανὴ
<span class="lb" data-page="3.736" data-line="5" id="l3.736.5"></span>πρὸς τὴν ἰσχύν· τὰ δ’, εἰ μὴ πρὸς τοῦ μεγέθους ὠφελεῖτο,
<span class="lb" data-page="3.736" data-line="6" id="l3.736.6"></span>ἦν ἂν τελέως ἀδύνατα κινεῖν διὰ μαλακότητα. τοὺς δὲ δὴ
<span class="lb" data-page="3.736" data-line="7" id="l3.736.7"></span>κροταφίτας μῦς ἔτι καὶ μᾶλλον ἀδύνατα κινεῖν ἦν τὰ
<span class="lb" data-page="3.736" data-line="8" id="l3.736.8"></span>παρὰ τῆς τρίτης συζυγίας εἰς αὐτοὺς ἀφικνούμενα νεῦρα·
<span class="lb" data-page="3.736" data-line="9" id="l3.736.9"></span>αὐτοί τε γὰρ μεγάλοι, καὶ μέγιστον μέρος ἔχουσιν ὅλης τῆς
<span class="lb" data-page="3.736" data-line="10" id="l3.736.10"></span>κάτω γένυος, καὶ μεγίστοις τένουσιν εἰς αὐτὴν καταφύονται.
<span class="lb" data-page="3.736" data-line="11" id="l3.736.11"></span>τρίτον οὖν καὶ τούτων ἑκατέρωθεν σκληρὸν νεῦρον ἔπεμψεν
<span class="lb" data-page="3.736" data-line="12" id="l3.736.12"></span>ἀπὸ τῆς πέμπτης συζυγίας. ὥσθ’, ὅπερ τοῖς τῶν ὀφθαλμῶν
<span class="lb" data-page="3.736" data-line="13" id="l3.736.13"></span>μυσὶν ἐκ τοῦ μεγέθους τῶν νεύρων, τοῦτο τοῖς κροταφίταις
<span class="lb" data-page="3.736" data-line="14" id="l3.736.14"></span>ἐκ τοῦ πλήθους ὑπάρχει. ἐναργέστερον δὲ φαίνεται τὸ
<span class="lb" data-page="3.736" data-line="15" id="l3.736.15"></span>προειρημένον νεῦρον, ἐφ’ ὧν ζώων ὁ κροταφίτης μῦς μέγας
<span class="lb" data-page="3.736" data-line="16" id="l3.736.16"></span>ἐστί. πόθεν οὖν τοῦτο τὸ σκληρὸν νεῦρον ἐπ’ αὐτοὺς παραγίνεται,
<span class="lb" data-page="3.736" data-line="17" id="l3.736.17"></span>καιρὸς ἂν εἴη λέγειν, ἐπειδή γε καὶ τὰς ἀρχὰς τῶν
<span class="pb" data-page="3.737" id="p3.737"></span>
<span class="lb" data-page="3.737" data-line="1" id="l3.737.1"></span>κατὰ τὸν ἐγκέφαλον ἐκφύσεων ἁπάσας ἤδη συνεπερανάμεθα.
<span class="lb" data-page="3.737" data-line="2" id="l3.737.2"></span>πέμπτην δέ τινα συζυγίαν νεύρων, ἐκ τῶν πλαγίων
<span class="lb" data-page="3.737" data-line="3" id="l3.737.3"></span>μερῶν τῆς κεφαλῆς βεβλαστηκυῖαν, ἐμπίπτειν τοῖς λιθώδεσιν
<span class="lb" data-page="3.737" data-line="4" id="l3.737.4"></span>ὀστοῖς ἐλέγομεν, ἐκδέχεσθαι δ’ αὐτὴν δίκρουν γενομένην
<span class="lb" data-page="3.737" data-line="5" id="l3.737.5"></span>διττὰς διατρήσεις ἀνίσους, καὶ φέρεσθαι διὰ μὲν τῆς
<span class="lb" data-page="3.737" data-line="6" id="l3.737.6"></span>ἑτέρας τῆς εὐρυτέρας εὐθὺ τῶν ἀκοῶν τὴν μείζω μοῖραν,
<span class="lb" data-page="3.737" data-line="7" id="l3.737.7"></span>εἰς δὲ τὴν ἑτέραν τὴν στενοτέραν, ἣν δὴ καὶ τυφλὸν τρῆμα
<span class="lb" data-page="3.737" data-line="8" id="l3.737.8"></span>καλεῖσθαι, τὸ λοιπὸν μέρος ἐμπεσὸν διεξέρχεσθαι διά
<span class="lb" data-page="3.737" data-line="9" id="l3.737.9"></span>τινος ὀπῆς πλησίον τῶν ὤτων τεταγμένης, τήν τε μεταξὺ
<span class="lb" data-page="3.737" data-line="10" id="l3.737.10"></span>τῆς ἔσωθεν ἀρχῆς τοῦ νεύρου καὶ τῆς ἔξωθεν τελευτῆς
<span class="lb" data-page="3.737" data-line="11" id="l3.737.11"></span>ὁδὸν ἅπασαν ἐνειλίχθαι ποικίλως, οἷον λαβύρινθόν τινα.
<span class="lb" data-page="3.737" data-line="12" id="l3.737.12"></span>τοῦτον οὖν τὸν λαβύρινθον ἡ φύσις οὐ μάτην ἐδημιούργησεν,
<span class="lb" data-page="3.737" data-line="13" id="l3.737.13"></span>ἀλλὰ τοῖς τε κροταφίταις μυσὶ προνοουμένη τούτων
<span class="lb" data-page="3.737" data-line="14" id="l3.737.14"></span>σκληρὸν ἔπεμψε τὸ νεῦρον, οὐχ ἧττον δὲ τούτων ταῖς γνάθοις.
<span class="lb" data-page="3.737" data-line="15" id="l3.737.15"></span>ἀργὸν δὲ ἐνταῦθα καὶ ἀκατάτρητον ὀστοῦν ἔχουσα
<span class="lb" data-page="3.737" data-line="16" id="l3.737.16"></span>καὶ σκληρὸν, ἐν τοῖς μάλιστα τούτῳ κατεχρήσατο πρὸς τὴν
<span class="lb" data-page="3.737" data-line="17" id="l3.737.17"></span>τοῦ σκληροῦ νεύρου γένεσιν. εἰ γὰρ, ὅσον ἀφίσταται τῆς
<span class="lb" data-page="3.737" data-line="18" id="l3.737.18"></span>ἀρχῆς ἕκαστον τῶν νεύρων, εἰς τοσοῦτον ἐγχωρεῖ σκληρότατον
<span class="pb" data-page="3.738" id="p3.738"></span>
<span class="lb" data-page="3.738" data-line="1" id="l3.738.1"></span>αὐτὸ ποιεῖν, εὐμηχανώτατα φαίνεται τὴν κατὰ τὸ λιθοειδὲς
<span class="lb" data-page="3.738" data-line="2" id="l3.738.2"></span>ὀστοῦν ὁδὸν αὐτῷ παρασκευάσασα. τό τε γὰρ μῆκος αὐτῆς
<span class="lb" data-page="3.738" data-line="3" id="l3.738.3"></span>καὶ ἡ ξηρότης <span class="milestone ed1page" data-n="1.470" data-unit="ed1page" id="ed1page.1.470"></span>τοῦ χωρίου ῥᾳδίως ἔμελλε σκληρὸν
<span class="lb" data-page="3.738" data-line="4" id="l3.738.4"></span>καὶ ξηρὸν ἀποφαίνειν αὐτό· ἔνθα μὲν γὰρ ὑγρότησιν ἐπιτέγγεται
<span class="lb" data-page="3.738" data-line="5" id="l3.738.5"></span>πλείοσιν, οὐδὲν αὐτῷ τοῦ μήκους τῆς ὁδοιπορίας
<span class="lb" data-page="3.738" data-line="6" id="l3.738.6"></span>ὄφελος, ἔνθα δὲ ξηρὸν καὶ ἄνικμον διεξέρχεται χωρίον,
<span class="lb" data-page="3.738" data-line="7" id="l3.738.7"></span>ἐνταῦθα ξηραινόμενον ῥᾷστα καὶ σκληρύνεται. προσέρχεται
<span class="lb" data-page="3.738" data-line="8" id="l3.738.8"></span>δ’ ἐκ τῆς ἐπικαίρου θέσεως τοῦ λιθοειδοῦς ὀστοῦ τοῦδε
<span class="lb" data-page="3.738" data-line="9" id="l3.738.9"></span>καὶ ἡ τῆς ἀσφαλείας χρεία. καὶ πάντ’ ἔοικεν ἅμα συλλαβεῖν
<span class="lb" data-page="3.738" data-line="10" id="l3.738.10"></span>ἡ φύσις, ὧν ἔδει τῷ νεύρῳ, διὰ τῆς μιᾶς ταύτης ἕλικος,
<span class="lb" data-page="3.738" data-line="11" id="l3.738.11"></span>ἀσφάλειαν, μῆκος ὁδοῦ, χωρίου ξηρότητα. τοῦτο οὖν
<span class="lb" data-page="3.738" data-line="12" id="l3.738.12"></span>τὸ νεῦρον τῷ πλείστῳ μὲν ἑαυτοῦ μέρει τὸν πλατὺν τῶν
<span class="lb" data-page="3.738" data-line="13" id="l3.738.13"></span>γνάθων διοίγει μῦν· ὀλίγον δ’ αὐτοῦ τι βοηθεῖ τοῖς ἀπὸ
<span class="lb" data-page="3.738" data-line="14" id="l3.738.14"></span>τῆς τρίτης συζυγίας ἥκουσιν εἰς τοὺς κροταφίτας, ὅσον ἐκείνοις
<span class="lb" data-page="3.738" data-line="15" id="l3.738.15"></span>ἧττον ἢ προσήκει σκληροῖς οὖσιν εἰς ῥώμην κινήσεως
<span class="lb" data-page="3.738" data-line="16" id="l3.738.16"></span>ἐνδεῖ, τοσοῦτον αὐτοῖς παρ’ ἑαυτοῦ προστιθέναι, καὶ μάλιστ’
<span class="lb" data-page="3.738" data-line="17" id="l3.738.17"></span>ἐν οἷς ζώοις ὑπάρχουσιν οἱ κροταφῖται μεγάλοι. τί δή ποτ’
<span class="pb" data-page="3.739" id="p3.739"></span>
<span class="lb" data-page="3.739" data-line="1" id="l3.739.1"></span>οὖν οὐκ ἐξ ἑνὸς μεγάλου νεύρου τὴν ῥώμην αὐτοῖς, ἀλλ’ ἐκ
<span class="lb" data-page="3.739" data-line="2" id="l3.739.2"></span>τριῶν μικρῶν κατεσκευάσατο; <span class="milestone ed2page" data-n="4.523" data-unit="ed2page" id="ed2page.4.523"></span>καὶ τί δή ποτε τοῖς
<span class="lb" data-page="3.739" data-line="3" id="l3.739.3"></span>κατὰ τοὺς ὀφθαλμοὺς ἐξ ἑνὸς μεγάλου νεύρου; ὅτι κατὰ
<span class="lb" data-page="3.739" data-line="4" id="l3.739.4"></span>μὲν τὰς χώρας τῶν ὀφθαλμῶν ἀλογώτατον ἦν πολλὰς ποιεῖσθαι
<span class="lb" data-page="3.739" data-line="5" id="l3.739.5"></span>διατρήσεις ἀντὶ μιᾶς· ἀποδέδεικται γὰρ πρόσθεν,
<span class="lb" data-page="3.739" data-line="6" id="l3.739.6"></span>ὅτι καὶ τοῖς ἐπὶ τὴν ἄνω γένυν ἀφικνουμένοις νεύροις οὐκ
<span class="lb" data-page="3.739" data-line="7" id="l3.739.7"></span>ἦν εὔλογον ἕτερον τρῆμα παρασκευάζειν, ἀλλὰ τῷ τῶν
<span class="lb" data-page="3.739" data-line="8" id="l3.739.8"></span>μυῶν συγχρήσασθαι· κατὰ δὲ τὰ τῶν κροτάφων ὀστᾶ, πολλῷ
<span class="lb" data-page="3.739" data-line="9" id="l3.739.9"></span>μὲν μείζονα τῶν κατὰ τοὺς ὀφθαλμοὺς ὑπάρχοντα,
<span class="lb" data-page="3.739" data-line="10" id="l3.739.10"></span>διατρήσεις δὲ μὴ ὅτι πολλὰς καὶ πυκνὰς, ὥσπερ αἱ χῶραι
<span class="lb" data-page="3.739" data-line="11" id="l3.739.11"></span>τῶν ὀφθαλμῶν, ἀλλὰ μηδ’ ὀλίγας μηδ’ ἀραιὰς ἔχοντα,
<span class="lb" data-page="3.739" data-line="12" id="l3.739.12"></span>βέλτιον ἦν ὀπὰς στενὰς ἀπεργασαμένην ἀπὸ τῆς τρίτης
<span class="lb" data-page="3.739" data-line="13" id="l3.739.13"></span>συζυγίας ἀποπέμψαι νεῦρα, τῆς γε δὴ κατὰ τὸ λιθοειδὲς
<span class="lb" data-page="3.739" data-line="14" id="l3.739.14"></span>ὀστοῦν ἐκτρήσεως οὐ δυναμένης εὐρείας γενέσθαι· δῆλον
<span class="lb" data-page="3.739" data-line="15" id="l3.739.15"></span>γὰρ, ὡς ἀπώλετ’ ἂν αὐτῆς τὸ πολυέλικτον τοῦτο, ταῖς τῶν
<span class="lb" data-page="3.739" data-line="16" id="l3.739.16"></span>τρημάτων εὐρύτησι καταδαπανηθῆναι φθάσαντος τοῦ ὀστοῦ.
<span class="lb" data-page="3.739" data-line="17" id="l3.739.17"></span>εἰ τοίνυν οὔτε τὸ σκληρὸν νεῦρον οἷόν τ’ ἦν παχὺ γενέσθαι,
<span class="lb" data-page="3.739" data-line="18" id="l3.739.18"></span>καὶ τῶν ἁπλῶν οὐχ οἷόν τ’ ἦν ἀποφύειν πλέον, εἰς πολλά
<span class="pb" data-page="3.740" id="p3.740"></span>
<span class="lb" data-page="3.740" data-line="1" id="l3.740.1"></span>γε δὴ καὶ αὐτῶν ἕτερα μόρια μελλόντων διανέμεσθαι, δῆλον
<span class="lb" data-page="3.740" data-line="2" id="l3.740.2"></span>ὡς εὐλόγως οὐκ ἠρκέσθη μόνῳ θατέρῳ γένει τῶν νεύρων
<span class="lb" data-page="3.740" data-line="3" id="l3.740.3"></span>ἡ φύσις. ἀλλὰ καὶ τὸ πλείους αὐτὰς ἀρχὰς σχεῖν κινήσεως
<span class="lb" data-page="3.740" data-line="4" id="l3.740.4"></span>οὕτως ἔμελλε μόνως ἀποτελεσθήσεσθαι καλῶς, ἵν’, εἰ
<span class="lb" data-page="3.740" data-line="5" id="l3.740.5"></span>καί ποτε μία τις ἐξ αὐτῶν πάθοι, τὰς γοῦν λοιπὰς ὑπηρετούσας
<span class="lb" data-page="3.740" data-line="6" id="l3.740.6"></span>ἔχοι.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:9.15">
<span class="pb page1" data-page="3.743" id="p3.743"></span>
<span class="milestone ed1page page1" data-n="1.470" data-unit="ed1page" id="ed1page.1.470"></span>
<span class="milestone ed2page page1" data-n="4.524" data-unit="ed2page" id="ed2page.4.524"></span>
            <p>
<span class="lb" data-page="3.743" data-line="17" id="l3.743.17"></span>Αἱ μὲν περὶ τοὺς ὀδόντας σάρκες, ἃς ὀνομάζουσιν
<span class="pb" data-page="3.744" id="p3.744"></span>
<span class="lb" data-page="3.744" data-line="1" id="l3.744.1"></span>οὖλα, καὶ αὐτοὶ πάντες οἱ ὀδόντες, καὶ τὸ δέρμα
<span class="lb" data-page="3.744" data-line="2" id="l3.744.2"></span>πᾶν τὸ περὶ τὸ πρόσωπον, καὶ ὁ ἐν τῇ ῥινὶ χιτὼν, ὁ ἔνδοθεν
<span class="lb" data-page="3.744" data-line="3" id="l3.744.3"></span>ὑπαλείφων αὐτὴν, ἀπὸ τῆς τρίτης συζυγίας τῶν νεύρων
<span class="lb" data-page="3.744" data-line="4" id="l3.744.4"></span>ἀποσχίσεις λαμβάνουσι. κατὰ μὲν τὴν διὰ τῆς γένυος
<span class="lb" data-page="3.744" data-line="5" id="l3.744.5"></span>ὁδὸν, ἣν ἐδηλώσαμεν ὀλίγῳ πρόσθεν, αἵ τε μύλαι σαφεῖς
<span class="lb" data-page="3.744" data-line="6" id="l3.744.6"></span>καὶ μεγάλας, καὶ τῶν οὔλων τὰ μὲν ἧττον, τὰ δὲ μᾶλλον,
<span class="lb" data-page="3.744" data-line="7" id="l3.744.7"></span>ἅπαντα δ’ οὖν λεπτάς τε καὶ δυσθεωρήτους, ὥσπερ καὶ οἱ
<span class="lb" data-page="3.744" data-line="8" id="l3.744.8"></span>προμήκεις τῶν ὀδόντων, κατὰ δὲ τὴν αὐτὴν ὁδὸν τὴν τὰ
<span class="lb" data-page="3.744" data-line="9" id="l3.744.9"></span>νεῦρα εἰς τὸ μῆλον ἡγεομένην ἅπαντα σχεδὸν τὰ τῇ ἄνω
<span class="lb" data-page="3.744" data-line="10" id="l3.744.10"></span>γένυϊ προσήκοντα, καὶ αἱ μύλαι αὐταὶ καλούμεναι, καὶ τὰ
<span class="lb" data-page="3.744" data-line="11" id="l3.744.11"></span>ἄνω οὖλα. καὶ μύλαι μὲν τὰς μεγάλας καὶ εὐθεωρήτους
<span class="lb" data-page="3.744" data-line="12" id="l3.744.12"></span>ἀποφύσεις λαμβάνουσι, σμικρὰς δὲ καὶ δυσθεωρήτους τά
<span class="lb" data-page="3.744" data-line="13" id="l3.744.13"></span>τ’ οὖλα καὶ οἱ λοιποὶ τῶν ὀδόντων. ἀπὸ δὲ τῶν ὡς ἐπὶ
<span class="lb" data-page="3.744" data-line="14" id="l3.744.14"></span>τοὺς κροταφίτας μῦς ἐκ τῆς χώρας τῶν ὀφθαλμῶν ἀνιόντων
<span class="lb" data-page="3.744" data-line="15" id="l3.744.15"></span>τά τε βλέφαρα, καὶ τὰ περὶ τὰς ὀφρῦς ἅπαντα, καὶ
<span class="lb" data-page="3.744" data-line="16" id="l3.744.16"></span>σύμπαν νενεύρωται τὸ μέτωπον. ἀπὸ δὲ τοῦ διεκπεσόντος
<span class="lb" data-page="3.744" data-line="17" id="l3.744.17"></span>τῶν τυφλῶν τρημάτων νεύρου, τοῦ τοῖς κροταφίταις ἀμυδρὰν
<span class="lb" data-page="3.744" data-line="18" id="l3.744.18"></span>ἀπονέμησιν πέμποντος, εἴς τε τοὺς ἀδένας, καὶ τὰ ἄλλα
<span class="pb" data-page="3.745" id="p3.745"></span>
<span class="lb" data-page="3.745" data-line="1" id="l3.745.1"></span>τὰ περὶ τὰ ὦτα, καὶ εἰς τὰ λεπτὰ τῶν γνάθων φέρονταί
<span class="lb" data-page="3.745" data-line="2" id="l3.745.2"></span>τινες ἀποσχίδες. ἡ πλείστη δὲ αὐτοῦ μοῖρα τὴν εἰς τὰ
<span class="lb" data-page="3.745" data-line="3" id="l3.745.3"></span>πλάγια κίνησιν ἐργάζεται τῶν γνάθων διὰ τοῦ πλατέος
<span class="lb" data-page="3.745" data-line="4" id="l3.745.4"></span>μυὸς, ὑπὲρ οὗ μετὰ ταῦτα λεχθήσεται. <span class="milestone ed2page" data-n="4.525" data-unit="ed2page" id="ed2page.4.525"></span>αὐτὸ
<span class="lb" data-page="3.745" data-line="5" id="l3.745.5"></span><span class="milestone ed1page" data-n="1.471" data-unit="ed1page" id="ed1page.1.471"></span>δὲ τὸ τετριχωμένον δέρμα μόνης αἰσθήσεως ἕνεκα, ὥσπερ
<span class="lb" data-page="3.745" data-line="6" id="l3.745.6"></span>καὶ τὸ ἄλλο τὸ καθ’ ὅλον τὸ ζῶον, ἀποσχίδας ὀλίγας, καὶ
<span class="lb" data-page="3.745" data-line="7" id="l3.745.7"></span>λεπτὰς, καὶ ἀραιὰς, καὶ δυσθεωρήτους, οἷον ἀράχνης τινὸς
<span class="lb" data-page="3.745" data-line="8" id="l3.745.8"></span>ἶνας, ἐκ τῶν ὑποκειμένων ἁπάντων λαμβάνει. τὸ μέντοι
<span class="lb" data-page="3.745" data-line="9" id="l3.745.9"></span>κατὰ τὸ μέτωπον δέρμα, κινήσεως τῆς καθ’ ὁρμὴν μεταλαβὸν,
<span class="lb" data-page="3.745" data-line="10" id="l3.745.10"></span>εὐλόγως αἰσθητὰς καὶ σαφεῖς ἐκτήσατο τὰς τῶν
<span class="lb" data-page="3.745" data-line="11" id="l3.745.11"></span>νεύρων ἶνας. ὑποτέτακται γὰρ αὐτῷ μυώδης τις φύσις
<span class="lb" data-page="3.745" data-line="12" id="l3.745.12"></span>λεπτὴ, πολλὰς νεύρων ἶνας εἰς ἑαυτὴν δεχομένη. οὐδ’ ἐστὶν
<span class="lb" data-page="3.745" data-line="13" id="l3.745.13"></span>αὐτῆς ἀποδεῖραι τὸ δέρμα, καθάπερ τὸ τοῦ λοιποῦ σώματος,
<span class="lb" data-page="3.745" data-line="14" id="l3.745.14"></span>ἀλλ’ ἥνωται πάντη, καὶ κίνησις ἀμφοῖν ἐστι μία τὰς
<span class="lb" data-page="3.745" data-line="15" id="l3.745.15"></span>ὀφρῦς ἀνατείνειν δυναμένη. θαυμασιώτερον δ’ ἔτι τούτου
<span class="lb" data-page="3.745" data-line="16" id="l3.745.16"></span>μέμικται τὸ δέρμα τοῖς κατὰ τὸ χεῖλος μυσίν. οὐ γὰρ ἂν
<span class="lb" data-page="3.745" data-line="17" id="l3.745.17"></span>ἔχοις εἰπεῖν ἐνταῦθα, τοὺς μὲν ὑποτετάσθαι, τὸ δὲ ἐπιπεφυκέναι,
<span class="lb" data-page="3.745" data-line="18" id="l3.745.18"></span>καθάπερ ἐπὶ μετώπου καὶ πολλαχόθεν τῶν γενύων
<span class="pb" data-page="3.746" id="p3.746"></span>
<span class="lb" data-page="3.746" data-line="1" id="l3.746.1"></span>ἑκατέρων ἐστὶ, κᾀν τοῖς ἐντὸς τῶν χειρῶν τε καὶ τῶν ποδῶν.
<span class="lb" data-page="3.746" data-line="2" id="l3.746.2"></span>ἐπὶ μὲν γὰρ τούτων ἐγχωρεῖ διελεῖν τε καὶ χωρίσαι
<span class="lb" data-page="3.746" data-line="3" id="l3.746.3"></span>σαφέσιν ὅροις, ἵνα τελευτᾷ μὲν ὁ μῦς, ἄρχεται δὲ τὸ
<span class="lb" data-page="3.746" data-line="4" id="l3.746.4"></span>δέρμα. κατὰ δὲ τὰ χείλη δι’ ὅλων τις αὐτῶν κρᾶσις γέγονε,
<span class="lb" data-page="3.746" data-line="5" id="l3.746.5"></span>συνεφθαρμένων τε καὶ ἀναμεμιγμένων ἀλλήλοις, ὥστ’
<span class="lb" data-page="3.746" data-line="6" id="l3.746.6"></span>οὐδὲ μῦν ἔχειν εἰπεῖν, οὔτε δέρμα τὸ κοινὸν ἐξ ἀμφοῖν,
<span class="lb" data-page="3.746" data-line="7" id="l3.746.7"></span>οὔθ’ ὅλον, οὔτε κατὰ τὰ μόρια διελομένοις, ἀλλ’ ἤτοι μῦς
<span class="lb" data-page="3.746" data-line="8" id="l3.746.8"></span>δερματώδεις καλέσειας ἂν ἐν δίκῃ τὰ χείλη τῶν ζώων, ἢ
<span class="lb" data-page="3.746" data-line="9" id="l3.746.9"></span>δέρματα μυώδη. καὶ τὸ παράδοξόν τε καὶ ξένον τοῦτο τῆς
<span class="lb" data-page="3.746" data-line="10" id="l3.746.10"></span>συνθέσεως ἐν τῷ τῆς ἐνεργείας ἰδίῳ κατὰ λόγον ἐγένετο.
<span class="lb" data-page="3.746" data-line="11" id="l3.746.11"></span>συνάγεσθαί τε γὰρ ἀκριβῶς, καὶ διΐστασθαι, καὶ πάντη
<span class="lb" data-page="3.746" data-line="12" id="l3.746.12"></span>περιάγεσθαι χρηστὸν ἦν τοῖς χείλεσιν, ὧν οὐδὲν ἂν ἰσχυρῶς
<span class="lb" data-page="3.746" data-line="13" id="l3.746.13"></span>τε ἅμα καὶ καλῶς ἐγένετο, καὶ ὡς νῦν γίνεται, μὴ τοιαύτης
<span class="lb" data-page="3.746" data-line="14" id="l3.746.14"></span>αὐτῶν ἀποτελεσθείσης τῆς οὐσίας.
</p>
          </article>

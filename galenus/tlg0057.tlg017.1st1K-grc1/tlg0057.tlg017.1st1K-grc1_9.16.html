<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:9.16">
<span class="pb page1" data-page="3.746" id="p3.746"></span>
<span class="milestone ed1page page1" data-n="1.471" data-unit="ed1page" id="ed1page.1.471"></span>
<span class="milestone ed2page page1" data-n="4.525" data-unit="ed2page" id="ed2page.4.525"></span>
            <p>
<span class="lb" data-page="3.746" data-line="15" id="l3.746.15"></span>Ἀλλ’ ἐπεὶ καὶ τὸν ὑπαλείφοντα τὰς ῥῖνας
<span class="lb" data-page="3.746" data-line="16" id="l3.746.16"></span>ἔνδον χιτῶνα μετέχειν ἐλέγομεν τῆς ἐπὶ τὰς χώρας τῶν
<span class="lb" data-page="3.746" data-line="17" id="l3.746.17"></span>ὀφθαλμῶν φερομένης μοίρας τῶν νεύρων, οὐ μὴν τήν γε
<span class="pb" data-page="3.747" id="p3.747"></span>
<span class="lb" data-page="3.747" data-line="1" id="l3.747.1"></span>ὁδὸν αὐτῶν εἴπομεν, εὔλογον ἂν εἴη, καὶ ταύτην προσθεῖναι
<span class="lb" data-page="3.747" data-line="2" id="l3.747.2"></span>νῦν, ἵνα μηδὲν ἐπιδεὲς ᾖ τῷ λόγῳ. κατὰ δὴ τὸν μέγαν
<span class="lb" data-page="3.747" data-line="3" id="l3.747.3"></span>κανθὸν ἐν ἑκατέρῳ τῶν ὀφθαλμῶν ἐστιν ἰδεῖν διατετρημένον
<span class="lb" data-page="3.747" data-line="4" id="l3.747.4"></span>εἰς τὰς τῶν ῥινῶν εὐρυχωρίας τὸ κοινὸν ἐκείνων τε
<span class="lb" data-page="3.747" data-line="5" id="l3.747.5"></span>καὶ τῶν ὀφθαλμῶν ὀστοῦν, καὶ φερόμενον δι’ ἑκατέρου τῶν
<span class="lb" data-page="3.747" data-line="6" id="l3.747.6"></span>τρημάτων νεῦρον οὐ σμικρὸν, ἀποσχιζόμενον ἐκ τῆς χώρας
<span class="lb" data-page="3.747" data-line="7" id="l3.747.7"></span>τῶν ὀφθαλμῶν, ἐπειδὰν πρῶτον ἐν ταύτῃ γένηται τὰ κατὰ
<span class="lb" data-page="3.747" data-line="8" id="l3.747.8"></span>τὴν τρίτην συζυγίαν νεῦρα. καὶ τοῦτο τὸ νεῦρον οὐκ εἰς
<span class="lb" data-page="3.747" data-line="9" id="l3.747.9"></span>τὸν ἐν τῇ ῥινὶ μόνον ὑμένα φαίνεται διασπειρόμενον, ἀλλὰ
<span class="lb" data-page="3.747" data-line="10" id="l3.747.10"></span>καὶ μέχρι τῆς ὑπερῴας προερχόμενον. κοινὸς γὰρ δὴ καὶ
<span class="lb" data-page="3.747" data-line="11" id="l3.747.11"></span>εἷς ἐστιν ὁ χιτὼν οὗτος τῇ ῥινὶ καὶ τῷ στόματι, διὰ τῶν
<span class="lb" data-page="3.747" data-line="12" id="l3.747.12"></span>εἰς τὸ αὐτὸ συντρήσεων, δι’ ὧνπερ καὶ ἀναπνέομεν, τὴν
<span class="lb" data-page="3.747" data-line="13" id="l3.747.13"></span>κοινωνίαν τε καὶ συνέχειαν κτώμενος. καὶ γὰρ δὴ καὶ ἡ
<span class="lb" data-page="3.747" data-line="14" id="l3.747.14"></span>γένεσις αὐτῷ παρὰ τῆς παχείας μήνιγγος, ἀποφυούσης εἰς
<span class="lb" data-page="3.747" data-line="15" id="l3.747.15"></span>μὲν τὴν ῥῖνα διὰ τῶν ἐν τοῖς ἠθμοειδέσιν ὀστοῖς τρημάτων
<span class="lb" data-page="3.747" data-line="16" id="l3.747.16"></span>ὑμενώδεις ἀποφύσεις, εἰς δὲ τὸ στόμα διὰ τῶν πλησίον
<span class="lb" data-page="3.747" data-line="17" id="l3.747.17"></span>τοῦ κατὰ τὴν χοάνην ἀδένος τρημάτων, ὥστε καὶ κατὰ τὰ
<span class="lb" data-page="3.747" data-line="18" id="l3.747.18"></span>μέρη δεσμοῖτ’ ἂν ἡ παχεῖα μήνιγξ πρὸς τὸ τῆς κεφαλῆς
<span class="pb" data-page="3.748" id="p3.748"></span>
<span class="lb" data-page="3.748" data-line="1" id="l3.748.1"></span>ὀστοῦν, ὥσπερ καὶ τῶν κατὰ τὰς ῥαφὰς ἀναφερομένων ὑμένων,
<span class="lb" data-page="3.748" data-line="2" id="l3.748.2"></span>τῶν τὸ περικράνιον γεννώντων, ὡς ἔμπροσθεν εἴρηται.
<span class="lb" data-page="3.748" data-line="3" id="l3.748.3"></span>καὶ τάχ’ ἂν εἴη κατὰ καιρὸν ἤδη περὶ τῶν ὑπολοίπων αὐτῆς
<span class="lb" data-page="3.748" data-line="4" id="l3.748.4"></span>δεσμῶν εἰπεῖν, καὶ διδάξαι, διὰ τί πολλαχόθεν μὲν
<span class="lb" data-page="3.748" data-line="5" id="l3.748.5"></span>ἰσχυρῶς, ἐνιαχοῦ δὲ ἀσθενῶς, ἔν τισι δὲ μέρεσι μετρίως,
<span class="lb" data-page="3.748" data-line="6" id="l3.748.6"></span>ἐν πολλοῖς δ’ οὐδ’ ὅλως συνῆπται τῷ κρανίῳ. τὸ μὲν
<span class="lb" data-page="3.748" data-line="7" id="l3.748.7"></span>γὰρ δὴ μυριάκις ἐπιδεδειγμένον ἤδη, <span class="milestone ed2page" data-n="4.526" data-unit="ed2page" id="ed2page.4.526"></span>τοῦτο καὶ νῦν
<span class="lb" data-page="3.748" data-line="8" id="l3.748.8"></span>δειχθήσεται, μηδὲν μήτε παραλείπεσθαι τῇ φύσει, μήτ’ ἐκ
<span class="lb" data-page="3.748" data-line="9" id="l3.748.9"></span>περιττοῦ παραλαμβάνεσθαι. φαίνεται γὰρ καὶ τὴν παχεῖαν
<span class="lb" data-page="3.748" data-line="10" id="l3.748.10"></span>μήνιγγα συνάπτουσα τοῖς ὀστοῖς ἰσχυρῶς μὲν πάνυ διά
<span class="lb" data-page="3.748" data-line="11" id="l3.748.11"></span>τε τῆς λαμβδοειδοῦς καὶ εὐθείας κατὰ τὸ μῆκος ῥαφῆς,
<span class="lb" data-page="3.748" data-line="12" id="l3.748.12"></span>ἰσχυρῶς δ’ οὐκέτι διὰ τῆς στεφανιαίας. ἤδη δὲ καὶ ἄλλους
<span class="lb" data-page="3.748" data-line="13" id="l3.748.13"></span>πολλοὺς συνδέσμους λεπτοὺς οἷον ἶνας ἐμφύει τοῦ κρανίου
<span class="lb" data-page="3.748" data-line="14" id="l3.748.14"></span>τοῖς τε ἄνω μέρεσι, κᾀκ τῶν πλαγίων, ὑφ’ ὧν ἁπάντων
<span class="lb" data-page="3.748" data-line="15" id="l3.748.15"></span>καὶ προσέτι τῶν διεξερχομένων ἀγγείων ἀνατείνεται
<span class="lb" data-page="3.748" data-line="16" id="l3.748.16"></span>καὶ πλησίον γίνεται ἀεὶ καὶ ψαύει τῶν ὀστῶν ἡ μήνιγξ ἡ
<span class="lb" data-page="3.748" data-line="17" id="l3.748.17"></span>παχεῖα. κατὰ δὲ τὰ πρόσω καὶ ὀπίσω τοιοῦτος μὲν οὐδεὶς
<span class="pb" data-page="3.749" id="p3.749"></span>
<span class="lb" data-page="3.749" data-line="1" id="l3.749.1"></span>αὐτῆς ὑμὴν, οἷος ὁ ἐκ τῶν ἄνω μερῶν ὁ περικράνιος, ἀποφύεται·
<span class="lb" data-page="3.749" data-line="2" id="l3.749.2"></span>τὰ δ’ ἐπὶ ῥῖνα καὶ ὑπερῴαν ἀποβλαστήματα ταῦτα
<span class="lb" data-page="3.749" data-line="3" id="l3.749.3"></span>κέκτηται, βραχεῖς τινας καὶ ἀσθενεῖς τούτους δεσμούς.
<span class="lb" data-page="3.749" data-line="4" id="l3.749.4"></span>εὐλόγως οὖν τοὺς λεπτοὺς ἐκείνους καὶ πολλοὺς συνδέσμους
<span class="lb" data-page="3.749" data-line="5" id="l3.749.5"></span>ἰσχυροτέρους ἐν τούτοις τοῖς μέρεσιν ἐκτήσατο, ἵν’ ἐξ αὐτῶν
<span class="lb" data-page="3.749" data-line="6" id="l3.749.6"></span>ἐπανισῶται τὸ λεῖπον, κατὰ δ’ αὐτὴν τὴν βάσιν ὀλίγους τε
<span class="lb" data-page="3.749" data-line="7" id="l3.749.7"></span>καὶ ἀσθενεῖς, ὡς πολλαχόθι δοκεῖν μηδ’ ὅλως ὑπάρχειν
<span class="lb" data-page="3.749" data-line="8" id="l3.749.8"></span>αὐτούς. ἐνταυθοῖ μὲν γὰρ περιττὸν ἦν, ῥεπούσης ἀεὶ τῷ
<span class="lb" data-page="3.749" data-line="9" id="l3.749.9"></span>βάρει τῆς μήνιγγος εἰς τὸ κάτω, δεσμοῖς ἰσχυροῖς συνάπτειν
<span class="lb" data-page="3.749" data-line="10" id="l3.749.10"></span>αὐτὴν τοῖς ὀστοῖς· ἐν δὲ τοῖς ἄλλοις ἅπασι μέρεσιν, ἵν’
<span class="lb" data-page="3.749" data-line="11" id="l3.749.11"></span>εὐρυχωρίαν ἄφθονον παρέχῃ διαστελλομένῳ καὶ συστελλομένῳ
<span class="lb" data-page="3.749" data-line="12" id="l3.749.12"></span>τῷ ἐγκεφάλῳ, κατὰ λόγον ἐπὶ πλεῖστον ἀφίσταταί τε
<span class="lb" data-page="3.749" data-line="13" id="l3.749.13"></span>αὐτοῦ καὶ ἀνατέταται πρὸς τὸ κρανίον. εὐλόγως δὲ καὶ
<span class="lb" data-page="3.749" data-line="14" id="l3.749.14"></span>παχυτέρα κάτωθεν γέγονεν, ἵν’, ἐπειδὴ πάντως ἔμελλε στηριχθήσεσθαι
<span class="lb" data-page="3.749" data-line="15" id="l3.749.15"></span>κατ’ αὐτῆς ὁ ἐγκέφαλος, ἄλυπος αὐτῷ καὶ τελείως
<span class="lb" data-page="3.749" data-line="16" id="l3.749.16"></span>ἀναίσθητος ᾖ ἡ τῶν ὑποκειμένων ὀστῶν σκληρότης.
<span class="lb" data-page="3.749" data-line="17" id="l3.749.17"></span>κατὰ μέντοι τὸ δικτυοειδὲς πλέγμα καὶ σκληροτέραν αὐτὴν,
<span class="pb" data-page="3.750" id="p3.750"></span>
<span class="lb" data-page="3.750" data-line="1" id="l3.750.1"></span>οὐ μόνον παχυτέραν ἐδημιούργησεν, ἵν’ οἷον ὀστοῦν ὑποτεταγμένη
<span class="lb" data-page="3.750" data-line="2" id="l3.750.2"></span>τῷ ἐγκεφάλῳ, πλείστῳ κατὰ ταῦθ’ ὑπάρχοντι, μηδαμῶς
<span class="lb" data-page="3.750" data-line="3" id="l3.750.3"></span>βαρυνθεῖσα πρὸς τὸ κάτω στενοχωρήσῃ τε ταύτῃ
<span class="lb" data-page="3.750" data-line="4" id="l3.750.4"></span>καὶ θλίψῃ τὰς ἀρτηρίας. καίτοι μικροῦ δεῖν ἐπιλανθανόμενοι
<span class="lb" data-page="3.750" data-line="5" id="l3.750.5"></span>παρελείπομεν εἰπεῖν, ὡς ἀποφύσασά τινα μοῖραν ἑαυτῆς
<span class="lb" data-page="3.750" data-line="6" id="l3.750.6"></span>ἡ σκληρὰ μήνιγξ ὑπεστόρεσε τῷ δικτυοειδεῖ πλέγματι,
<span class="lb" data-page="3.750" data-line="7" id="l3.750.7"></span>χρῄζοντι μηδ’ αὐτῷ θλίβεσθαι πρὸς τῶν ὑποκειμένων ὀστῶν.
<span class="lb" data-page="3.750" data-line="8" id="l3.750.8"></span>ἀλλὰ καὶ τοῦτο προσκείσθω νῦν οὐ μικρὸν δεῖγμα τῆς τοῦ
<span class="lb" data-page="3.750" data-line="9" id="l3.750.9"></span>δημιουργοῦ προνοίας.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:9.17">
<span class="pb page1" data-page="3.750" id="p3.750"></span>
<span class="milestone ed1page page1" data-n="1.471" data-unit="ed1page" id="ed1page.1.471"></span>
<span class="milestone ed2page page1" data-n="4.526" data-unit="ed2page" id="ed2page.4.526"></span>
            <p>
<span class="lb" data-page="3.750" data-line="10" id="l3.750.10"></span>Ὡσαύτως δὲ καὶ τὰ περὶ τῶν ῥαφῶν,
<span class="lb" data-page="3.750" data-line="11" id="l3.750.11"></span>ὅσον ἔτι λείπει τῷ πρόσθεν λόγῳ, πάλιν ἐπαναλαβόντες
<span class="lb" data-page="3.750" data-line="12" id="l3.750.12"></span>ἐπιθῶμεν ἤδη καὶ τούτῳ τῷ γράμματι τὴν προσήκουσαν τελευτήν.
<span class="lb" data-page="3.750" data-line="13" id="l3.750.13"></span>ὅτι μὲν οὖν εἴς τε τὴν διαπνοὴν τῶν λιγνυωδῶν
<span class="lb" data-page="3.750" data-line="14" id="l3.750.14"></span>περιττωμάτων, καὶ εἰς τὸ δεθῆναι δι’ αὐτῶν τὴν παχεῖαν
<span class="lb" data-page="3.750" data-line="15" id="l3.750.15"></span>μήνιγγα πρὸς τὸ τῆς κεφαλῆς ὀστοῦν, καὶ εἰς τὸ διεκπίπτειν
<span class="lb" data-page="3.750" data-line="16" id="l3.750.16"></span>ἀγγεῖα, τὰ μὲν ἔσω, τὰ δὲ ἔξω, καὶ πρὸς τὴν περικρανίου
<span class="lb" data-page="3.750" data-line="17" id="l3.750.17"></span>γένεσιν αἱ ῥαφαὶ χρησίμως κατεσκευάσθησαν, ἔμπροσθεν
<span class="lb" data-page="3.750" data-line="18" id="l3.750.18"></span>εἴρηται. νυνὶ δ’ ὅπερ ἔτι λείπει περὶ τῆς χρείας
<span class="pb" data-page="3.751" id="p3.751"></span>
<span class="lb" data-page="3.751" data-line="1" id="l3.751.1"></span>αὐτῶν προσθέντες, ἑξῆς περί τε τῆς θέσεως καὶ τοῦ πλήθους
<span class="lb" data-page="3.751" data-line="2" id="l3.751.2"></span>ἐροῦμεν. ἔστιν οὖν καὶ διὰ τοῦτο χρηστὸν, ἐκ πολλῶν
<span class="lb" data-page="3.751" data-line="3" id="l3.751.3"></span>ὀστῶν συντεθῆναι τὸ κρανίον, ἵν’, εἴπου πληγαῖς ῥαγείη,
<span class="lb" data-page="3.751" data-line="4" id="l3.751.4"></span>(πολλὰ δὲ τοιαῦτα συμπίπτει,) μὴ μέχρι παντὸς αἱ ῥήξεις
<span class="lb" data-page="3.751" data-line="5" id="l3.751.5"></span>αὐτοῦ προβαίνοιεν, ἀλλ’ ἴσχοιντό τε καὶ παύοιντο κατ’
<span class="lb" data-page="3.751" data-line="6" id="l3.751.6"></span>ἐκεῖνα τὰ μέρη, καθ’ ὃ καὶ αὐτὸ τὸ πληγὲν ὀστοῦν παύεται.
<span class="lb" data-page="3.751" data-line="7" id="l3.751.7"></span>τοσαῦται μὲν οὖν αἱ χρεῖαι τῶν ῥαφῶν. ὅτι δ’ εὐλόγως
<span class="lb" data-page="3.751" data-line="8" id="l3.751.8"></span>μία μὲν διὰ μέσης τῆς κεφαλῆς εὐθεῖα, δύο δ’ ἐγκάρσιοι
<span class="lb" data-page="3.751" data-line="9" id="l3.751.9"></span>γεγόνασιν, εἰ τῶν ἔμπροσθεν ἀναμνησθείημεν, οὐ μακρῶν
<span class="lb" data-page="3.751" data-line="10" id="l3.751.10"></span>ἡμῖν δεήσει λόγων. οὔσης γὰρ οἷον σφαίρας προμήκους τῆς
<span class="lb" data-page="3.751" data-line="11" id="l3.751.11"></span>κεφαλῆς, <span class="milestone ed2page" data-n="4.527" data-unit="ed2page" id="ed2page.4.527"></span>εὐλόγως μία μὲν εὐθεῖα διὰ μέσης αὐτῆς
<span class="lb" data-page="3.751" data-line="12" id="l3.751.12"></span>ἐκ τῶν ὄπισθεν εἰς τὸ ἔμπροσθεν ἐκτέταται, δύο δ’ ἐγκάρσιοι
<span class="lb" data-page="3.751" data-line="13" id="l3.751.13"></span>ταύτην ἐκδέχονται, καὶ γίνεται τὸ τῶν τριῶν ῥαφῶν
<span class="lb" data-page="3.751" data-line="14" id="l3.751.14"></span>σχῆμα παραπλήσιον τῷ Η γράμματι. μακροτέρας γὰρ οὔσης
<span class="lb" data-page="3.751" data-line="15" id="l3.751.15"></span>κατὰ τοῦτο τῆς ὅλης κεφαλῆς, καὶ οἷον τεθλιμμένης κατ’
<span class="lb" data-page="3.751" data-line="16" id="l3.751.16"></span>ἄμφω τὰ ὦτα, δίκαιον ἄνισον εἶναι τὸν ἀριθμὸν τῶν
<span class="lb" data-page="3.751" data-line="17" id="l3.751.17"></span><span class="milestone ed1page" data-n="1.472" data-unit="ed1page" id="ed1page.1.472"></span>ῥαφῶν εἰς μῆκός τε καὶ πλάτος, ἢ μάτην ἂν ἡ
<span class="lb" data-page="3.751" data-line="18" id="l3.751.18"></span>φύοις ἐλέγετο πρὸς Ἱπποκράτους δικαία, τοῖς ἀνίσοις ἴσα
<span class="pb" data-page="3.752" id="p3.752"></span>
<span class="lb" data-page="3.752" data-line="1" id="l3.752.1"></span>νέμουσα. ἀλλὰ γὰρ οὐχ οὕτως ἔχει, δικαιοτάτη δὲ οὖσα,
<span class="lb" data-page="3.752" data-line="2" id="l3.752.2"></span>τὴν μὲν κατὰ τὸ μῆκος τῆς κεφαλῆς ἐκτεταμένην ῥαφὴν εὐθεῖαν
<span class="lb" data-page="3.752" data-line="3" id="l3.752.3"></span>μίαν ἀπειργάσατο, συμμέτρως οὕτω τῷ πλάτει τῶν
<span class="lb" data-page="3.752" data-line="4" id="l3.752.4"></span>ἑκατέρωθεν αὐτῆς μερῶν, τῶν ἐν τοῖς δεξιοῖς καὶ τῶν ἐν
<span class="lb" data-page="3.752" data-line="5" id="l3.752.5"></span>τοῖς ἀριστεροῖς, ἐσομένων. τὰς δ’ ἐγκαρσίας διπλασίας τὸν
<span class="lb" data-page="3.752" data-line="6" id="l3.752.6"></span>ἀριθμὸν ἐδημιούργησεν, ἑτέραν μὲν τὴν ὄπισθεν, ὡς καὶ
<span class="lb" data-page="3.752" data-line="7" id="l3.752.7"></span>πρόσθεν εἴρηται, τὴν λαμβδοειδῆ καλουμένην, ἑτέραν δὲ
<span class="lb" data-page="3.752" data-line="8" id="l3.752.8"></span>τὴν ἔμπροσθεν, τὴν στεφανιαίαν, ὥστ’ ἴσον εἶναι τὸ μεταξὺ
<span class="lb" data-page="3.752" data-line="9" id="l3.752.9"></span>τῶν δύο τούτων ῥαφῶν ὀστοῦν τῆς κεφαλῆς τοῖς τῆς
<span class="lb" data-page="3.752" data-line="10" id="l3.752.10"></span>μέσης ἐφ’ ἑκάτερον. μεγίστη δ’ ἀπόδειξις τῆς ἐν τῇ φύσει
<span class="lb" data-page="3.752" data-line="11" id="l3.752.11"></span>δικαιοσύνης αἱ τῶν φοξῶν κεφαλῶν ῥαφαί. τρία μὲν γὰρ
<span class="lb" data-page="3.752" data-line="12" id="l3.752.12"></span>αὐτῶν ἐστι τὰ πάντα σχήματα, τό τε τῷ κατὰ φύσιν ἔχοντι
<span class="lb" data-page="3.752" data-line="13" id="l3.752.13"></span>τῷ νῦν ἤδη λελεγμένῳ τελέως ἀντικείμενον, ὅταν ἀμφοτέρας
<span class="lb" data-page="3.752" data-line="14" id="l3.752.14"></span>μὲν ἀπολέσῃ τὰς ἐξοχὰς ἡ κεφαλὴ, τήν τε κατ’ ἰνίον καὶ
<span class="lb" data-page="3.752" data-line="15" id="l3.752.15"></span>τὴν κατὰ τὸ μέτωπον, ἴση δὲ πανταχόθεν ᾖ καὶ οἷον ἀκριβὴς
<span class="lb" data-page="3.752" data-line="16" id="l3.752.16"></span>σφαῖρα· δύο δὲ ἄλλα, τὸ μὲν τὴν κατὰ τὸ μέτωπον μόνην,
<span class="pb" data-page="3.753" id="p3.753"></span>
<span class="lb" data-page="3.753" data-line="1" id="l3.753.1"></span>τὸ δ’ αὖ τὴν κατ’ ἰνίον οὐκ ἔχον ἐξοχήν. αἱ ῥαφαὶ δὲ τῆς
<span class="lb" data-page="3.753" data-line="2" id="l3.753.2"></span>μὲν σφαιροειδοῦς ὅμοιαι τῷ Χ γράμματι, δυοῖν μόνων δίχα
<span class="lb" data-page="3.753" data-line="3" id="l3.753.3"></span>τεμνουσῶν ἀλλήλας, τῆς μὲν ἀπὸ θατέρου τῶν ὤτων ἐπὶ
<span class="lb" data-page="3.753" data-line="4" id="l3.753.4"></span>θάτερον ἐγκαρσίας, τῆς δὲ λοιπῆς διὰ μέσης τῆς κορυφῆς
<span class="lb" data-page="3.753" data-line="5" id="l3.753.5"></span>ἐπὶ μέσον τὸ μέτωπον εὐθείας ἐκτεινομένης. ὡς γὰρ,
<span class="lb" data-page="3.753" data-line="6" id="l3.753.6"></span>ὅτ’ ἐπλεονέκτει θάτερον μέρος τῆς κεφαλῆς, προμηκέστερον
<span class="lb" data-page="3.753" data-line="7" id="l3.753.7"></span>ὂν θατέρου, δίκαιον ἦν πλείους ἔχειν τὸ προμηκέστερον
<span class="lb" data-page="3.753" data-line="8" id="l3.753.8"></span>ῥαφὰς, οὕτως, ὅτ’ ἴσον ἑκάτερον ἐγένετο, καὶ τὸν ἀριθμὸν
<span class="lb" data-page="3.753" data-line="9" id="l3.753.9"></span>ἴσον αὐτοῖς ἡ φύσις ἔνειμε. τῆς δ’ οὐκ ἐχούσης τὸν κατ’
<span class="lb" data-page="3.753" data-line="10" id="l3.753.10"></span>ἰνίον ὄγκον κεφαλῆς ἡ μὲν εὐθεῖα καὶ ἡ στεφανιαία ῥαφαὶ
<span class="lb" data-page="3.753" data-line="11" id="l3.753.11"></span>μένουσιν, ἀπόλλυται δ’ ἡ λαμβδοειδής· αὕτη γὰρ ἦν
<span class="lb" data-page="3.753" data-line="12" id="l3.753.12"></span>πλησίον τῆς ἀπολλυμένης ὑπεροχῆς. ὥστε γίνεται τὸ τῶν
<span class="lb" data-page="3.753" data-line="13" id="l3.753.13"></span>δυοῖν σχημάτων τῷ Τ γράμματι παραπλήσιον, ὥσπερ γε
<span class="lb" data-page="3.753" data-line="14" id="l3.753.14"></span>καὶ, ὅταν ἡ κατὰ μέτωπον ἐξοχὴ τῆς κεφαλῆς ἀπόληται,
<span class="lb" data-page="3.753" data-line="15" id="l3.753.15"></span>συναπόλλυται μὲν αὐτῇ καὶ ἡ στεφανιαία, λοιπὴ δ’ ἡ κατὰ
<span class="lb" data-page="3.753" data-line="16" id="l3.753.16"></span>μῆκος ἐπιβαίνουσα μόνη τῇ λαμβδοειδεῖ πάλιν αὖ καὶ
<span class="lb" data-page="3.753" data-line="17" id="l3.753.17"></span>αὐτὸ τὸ σχῆμα τῆς συνθέσεως ὅμοιον ἀπεργάζεται τῷ Τ
<span class="lb" data-page="3.753" data-line="18" id="l3.753.18"></span>γράμματι. τέταρτον δ’ εἶδος φοξῆς κεφαλῆς ἐπινοεῖσθαι
<span class="pb" data-page="3.754" id="p3.754"></span>
<span class="lb" data-page="3.754" data-line="1" id="l3.754.1"></span>μὲν δύναται, γενέσθαι δ’ οὐ δύναται, κατ’ ἄμφω τὰ ὦτα
<span class="lb" data-page="3.754" data-line="2" id="l3.754.2"></span>προπετεστέρας ἀποτελεσθείσης, ἢ κατὰ μέτωπόν τε καὶ ἰνίον.
<span class="lb" data-page="3.754" data-line="3" id="l3.754.3"></span>καὶ εἴπερ οἷόν τ’ ἦν συστῆναι τοῦτο τὸ εἶδος, οὐκ ἂν τὸ
<span class="lb" data-page="3.754" data-line="4" id="l3.754.4"></span>σφαιροειδὲς ἐναντίον ἐλέγετο τῷ κατὰ φύσιν, ἀλλὰ τοῦτο,
<span class="lb" data-page="3.754" data-line="5" id="l3.754.5"></span>μεταπεπτωκότος γε δὴ τοῦ μήκους παντὸς εἰς τὸ πλάτος.
<span class="lb" data-page="3.754" data-line="6" id="l3.754.6"></span>νυνὶ δ’ οὐχ οἷόν τ’ ἦν τηλικαύτην ἐκτροπὴν γενέσθαι τοῦ
<span class="lb" data-page="3.754" data-line="7" id="l3.754.7"></span>κατὰ φύσιν. οὐ γὰρ ἔτι φοξὸν τὸ τοιοῦτον, ἀλλ’ ἤδη τέρας
<span class="lb" data-page="3.754" data-line="8" id="l3.754.8"></span>ἂν εἴη, μηδὲ ζῆσαι δυνάμενον· καὶ ἡ αἰτία δήλη
<span class="lb" data-page="3.754" data-line="9" id="l3.754.9"></span>τοῖς γε τῶν ἔμπροσθεν λόγων μὴ παντάπασιν ἀμελῶς ἀκηκοόσι.
<span class="lb" data-page="3.754" data-line="10" id="l3.754.10"></span>προστεθείσης γὰρ ὀπίσω μὲν τῆς ἐπεγκρανίδος, ἔμπροσθεν
<span class="lb" data-page="3.754" data-line="11" id="l3.754.11"></span>δὲ τῶν εἰς τοὺς ὀφθαλμοὺς καὶ ῥῖνας ἀποφύσεων,
<span class="lb" data-page="3.754" data-line="12" id="l3.754.12"></span>εὐλόγως προμήκει σφαίρᾳ παραπλήσιος ἡ κατὰ
<span class="lb" data-page="3.754" data-line="13" id="l3.754.13"></span>φύσιν ἔχουσα γεγένηται κεφαλὴ, καὶ δυνατὸν ἀπολέσθαι
<span class="lb" data-page="3.754" data-line="14" id="l3.754.14"></span>ποτὲ ἢ τὴν ἔμπροσθεν, ἢ τὴν ὄπισθεν, ἢ ἀμφοτέρας
<span class="lb" data-page="3.754" data-line="15" id="l3.754.15"></span>ὁμοῦ τὰς ἐξοχὰς, οὐ μὴν ἐπὶ τοσοῦτό γε προκόψαι τὴν
<span class="lb" data-page="3.754" data-line="16" id="l3.754.16"></span>ἀπώλειαν, ὡς καὶ αὐτοῦ τι συναπολέσθαι τοῦ ἐγκεφάλου.
<span class="lb" data-page="3.754" data-line="17" id="l3.754.17"></span>καὶ μὴν οὐχ οἷόν τε πλεονεκτῆσαι τὴν κατ’ ὦτα διάστασιν
<span class="pb" data-page="3.755" id="p3.755"></span>
<span class="lb" data-page="3.755" data-line="1" id="l3.755.1"></span>τῆς κατὰ τὸ μῆκος, εἰ μὴ τοῦτο συμβαίνει. ἀλλὰ τοῦτό
<span class="lb" data-page="3.755" data-line="2" id="l3.755.2"></span>γε ἀδύνατον, <span class="milestone ed2page" data-n="4.528" data-unit="ed2page" id="ed2page.4.528"></span>ὥστε καὶ τὸ τοιοῦτον σχῆμα τῆς κεφαλῆς
<span class="lb" data-page="3.755" data-line="3" id="l3.755.3"></span>ἀδύνατον, καὶ διὰ τοῦθ’ Ἱπποκράτης τέτταρα τὰ πάντα
<span class="lb" data-page="3.755" data-line="4" id="l3.755.4"></span>σχήματα καὶ τὰς ῥαφὰς ἑκάστου, καθ’ ὃν ἡμεῖς ἄρτι τρόπον
<span class="lb" data-page="3.755" data-line="5" id="l3.755.5"></span>ἔφαμεν ἔχειν, ἀπεφῄνατο, μηδαμόθι τῶν συγγραμμάτων
<span class="lb" data-page="3.755" data-line="6" id="l3.755.6"></span>πέμπτου κεφαλῆς μνημονεύσας σχήματος. ἀλλ’ αἱ ῥαφαὶ μὲν
<span class="lb" data-page="3.755" data-line="7" id="l3.755.7"></span>αὗται μόναι τῆς κεφαλῆς εἰσι, καὶ τῇ θέσει καὶ τῷ πλήθει
<span class="lb" data-page="3.755" data-line="8" id="l3.755.8"></span>δικαίως ὑπὸ τῆς φύσεως ἑκάστῳ σχήματι νεμηθεῖσαι.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:9.3">
<span class="pb page1" data-page="3.693" id="p3.693"></span>
<span class="milestone ed1page page1" data-n="1.463" data-unit="ed1page" id="ed1page.1.463"></span>
<span class="milestone ed2page page1" data-n="4.508" data-unit="ed2page" id="ed2page.4.508"></span>
            <p>
<span class="lb" data-page="3.693" data-line="5" id="l3.693.5"></span>Πάλιν οὖν ὁ λόγος ἐπὶ τὸ λοιπὸν γένος
<span class="lb" data-page="3.693" data-line="6" id="l3.693.6"></span>τῶν ἐκκαθαιρόντων τὸν ἐγκέφαλον πόρων ἐπανελθὼν ἐξηγείσθω
<span class="lb" data-page="3.693" data-line="7" id="l3.693.7"></span>τὴν ἐν τούτοις τέχνην τῆς φύσεως. ἀλλὰ περὶ μὲν
<span class="lb" data-page="3.693" data-line="8" id="l3.693.8"></span>τῶν δύο τῶν εἰς τὰς ῥῖνας ἡκόντων ἐν τῷ πρὸ τούτου
<span class="lb" data-page="3.693" data-line="9" id="l3.693.9"></span>δεδήλωται γράμματι. τῶν δ’ ἄλλων δυοῖν τῶν εἰς τὴν
<span class="lb" data-page="3.693" data-line="10" id="l3.693.10"></span>ὑπερῴαν καθηκόντων ὁ μὲν ἐκ τοῦ πυθμένος τῆς μέσης
<span class="lb" data-page="3.693" data-line="11" id="l3.693.11"></span>κατὰ τὸν ἐγκέφαλον κοιλίας ὁρμηθεὶς εἰς τὸ κάταντες φέρεται,
<span class="lb" data-page="3.693" data-line="12" id="l3.693.12"></span>ὁ δ’ ὑπόλοιπος ἄρχεται μὲν ἀπὸ τοῦ συνάπτοντος
<span class="lb" data-page="3.693" data-line="13" id="l3.693.13"></span>πόρου τὸν ἐγκέφαλον τῇ παρεγκεφαλίδι, φέρεται δ’ ἐπὶ τὸν
<span class="lb" data-page="3.693" data-line="14" id="l3.693.14"></span>ἕτερον εἰς τὸ κάτω λοξός. ἡνίκα δὲ πρῶτον εἰς ταὐτὸν
<span class="lb" data-page="3.693" data-line="15" id="l3.693.15"></span>ἀλλήλοις ἀφίκωνται, δέχεταί τις ἀμφοτέρους χώρα κοινὴ,
<span class="lb" data-page="3.693" data-line="16" id="l3.693.16"></span>κοίλη καὶ κατάντης. κύκλος μὲν ἀκριβής ἐστιν αὐτῆς τὸ ἄνω
<span class="lb" data-page="3.693" data-line="17" id="l3.693.17"></span>χεῖλος· ἐντεῦθεν δ’ ἀεὶ καὶ μᾶλλον στενουμένη καταφύεται
<span class="lb" data-page="3.693" data-line="18" id="l3.693.18"></span>εἰς ὑποκείμενον ἀδένα, πεπλατυσμένῃ σφαίρᾳ παραπλήσιον,
<span class="pb" data-page="3.694" id="p3.694"></span>
<span class="lb" data-page="3.694" data-line="1" id="l3.694.1"></span>αἰσθητὴν ἔχοντα καὶ αὐτὸν κοιλίαν. ἐκδέχεται δὲ
<span class="lb" data-page="3.694" data-line="2" id="l3.694.2"></span>τοῦτον ἠθμῷ τινι προσεοικὸς ὀστοῦν, εἰς τὴν ὑπερῴαν
<span class="lb" data-page="3.694" data-line="3" id="l3.694.3"></span>περαῖνον. αὕτη μὲν ἡ τῶν παχέων περιττωμάτων ὁδός.
<span class="lb" data-page="3.694" data-line="4" id="l3.694.4"></span>ἡ χρεία δ’ ἑκάστου τῶν κατ’ αὐτὴν ὀργάνων δήλη μὲν ἤδη,
<span class="lb" data-page="3.694" data-line="5" id="l3.694.5"></span>κᾂν ἐγὼ μὴ λέγω, ἀλλ’ ὣς μηδὲν ἐπιδεὲς ἔστω τοῦ λόγου.
<span class="lb" data-page="3.694" data-line="6" id="l3.694.6"></span>ἡ μὲν οὖν ὑποδεχομένη τοὺς πόρους κοιλότης, ἣν οἱ μὲν
<span class="lb" data-page="3.694" data-line="7" id="l3.694.7"></span>ἀπὸ τοῦ σχήματος πύελον, οἱ δὲ ἀπὸ τῆς χρείας χοάνην
<span class="lb" data-page="3.694" data-line="8" id="l3.694.8"></span>ὀνομάζουσιν, ἐκ μὲν τῶν ἄνω μερῶν οἷον δεξαμενῆς τινος
<span class="lb" data-page="3.694" data-line="9" id="l3.694.9"></span>ἐπέχει χρείαν, ἐκ δὲ τῶν κάτω, καθάπερ αὐτὸ τὸ ὄνομα
<span class="lb" data-page="3.694" data-line="10" id="l3.694.10"></span>ἐνδείκνυται, χοάνην μιμεῖται· διατέτρηται γὰρ εἰς τὸ κάταντες
<span class="lb" data-page="3.694" data-line="11" id="l3.694.11"></span>μέχρι τῆς κατὰ τὸν ἀδένα κοιλίας. ἐπεὶ δ’ ἄνωθεν
<span class="lb" data-page="3.694" data-line="12" id="l3.694.12"></span>μὲν ἐχρῆν αὐτὴν αὐτῷ τῷ ἐγκεφάλῳ συνῆφθαι, κάτωθεν δ’
<span class="lb" data-page="3.694" data-line="13" id="l3.694.13"></span>εἰς τὸν ἀδένα καταφύεσθαι, δεόντως ὑμενώδης ἐγένετο.
<span class="lb" data-page="3.694" data-line="14" id="l3.694.14"></span>περιέχοντος δὲ καὶ αὐτὸν τὸν ἐγκέφαλον ὑμένος λεπτοῦ, τῆς
<span class="lb" data-page="3.694" data-line="15" id="l3.694.15"></span>χοριοειδοῦς μήνιγγος, οὐκ ἦν εὔλογον ἄλλον τινὰ σύνδεσμον
<span class="lb" data-page="3.694" data-line="16" id="l3.694.16"></span>αὐτῇ ζητεῖν πρὸς τὸν ἐγκέφαλον. <span class="milestone ed2page" data-n="4.509" data-unit="ed2page" id="ed2page.4.509"></span>δεόντως οὖν μοῖρά τις
<span class="lb" data-page="3.694" data-line="17" id="l3.694.17"></span>ἀπὸ τῆς μήνιγγος ταύτης ἀποταθεῖσα τὸ σῶμα τῆς πυέλου
<span class="pb" data-page="3.695" id="p3.695"></span>
<span class="lb" data-page="3.695" data-line="1" id="l3.695.1"></span>συνεστήσατο. περὶ δὲ τῆς κατὰ τὸν ἐκδεχόμενον αὐτὴν ἀδένα
<span class="lb" data-page="3.695" data-line="2" id="l3.695.2"></span>χρείας, ὅτι μὲν διηθεῖ τὰ περιττώματα, πρόδηλον καὶ
<span class="lb" data-page="3.695" data-line="3" id="l3.695.3"></span>οὐδὲν τοῦτο μέγα τοῖς ἀνατομικοῖς ἔγνωσται. διὰ τί δ’ οὐκ
<span class="lb" data-page="3.695" data-line="4" id="l3.695.4"></span>εὐθὺς ἐκ τῆς χοάνης ἐκπίπτει τοῖς κατὰ τὴν ὑπερῴαν τρήμασιν,
<span class="lb" data-page="3.695" data-line="5" id="l3.695.5"></span>ἄξιον ὂν ζητεῖσθαι παραλείπουσιν, ὥσπερ οὖν καὶ
<span class="lb" data-page="3.695" data-line="6" id="l3.695.6"></span>περὶ τῶν κατὰ τὰς ῥῖνας ἠθμοειδῶν ὀστῶν. οὐ γὰρ οὖν
<span class="lb" data-page="3.695" data-line="7" id="l3.695.7"></span>οὐδ’ ἐκεῖνα τίνος ἕνεκα γέγονεν, εἴρηται πρὸς αὐτῶν, ἀλλ’
<span class="lb" data-page="3.695" data-line="8" id="l3.695.8"></span>αὐτὸ δὴ τοῦτο μόνον, ὡς ἠθεῖ τὰ περιττώματα, λέγοντες
<span class="lb" data-page="3.695" data-line="9" id="l3.695.9"></span>ἱκανὸν εἶναι νομίζουσιν· ὅτι δ’ ἄμεινον ἦν αὐτοῖς ἠθεῖσθαι,
<span class="lb" data-page="3.695" data-line="10" id="l3.695.10"></span>καὶ οὐκ εὐθὺς ἐκπίπτειν, παντελῶς παραλελοίπασιν.
<span class="lb" data-page="3.695" data-line="11" id="l3.695.11"></span>ἀλλ’ ἡμεῖς αὐτό γε τοῦτο προσθέντες ἐδείξαμεν, ὡς οὐκ
<span class="lb" data-page="3.695" data-line="12" id="l3.695.12"></span>ἠθμοειδῆ βέλτιον, ἀλλὰ σπογγοειδῆ καλεῖν αὐτὰ, καὶ ὡς
<span class="lb" data-page="3.695" data-line="13" id="l3.695.13"></span>Ἱπποκράτης οὕτως εἴκαζε. κατὰ μὲν οὖν τὰς ῥῖνας ἑτοιμοτέρας
<span class="lb" data-page="3.695" data-line="14" id="l3.695.14"></span>οὔσης τῆς βλάβης, μεγάλα τε γέγονε τὰ προβλήματα
<span class="lb" data-page="3.695" data-line="15" id="l3.695.15"></span>ταῦτα καὶ ὄστινα καὶ μέχρι πλείστου παρήκοντα·
<span class="lb" data-page="3.695" data-line="16" id="l3.695.16"></span>κατὰ δὲ τὴν ὑπερῴαν, ὡς ἂν εἰς στόμα περαινόντων τῶν
<span class="lb" data-page="3.695" data-line="17" id="l3.695.17"></span>τρημάτων καὶ προσέτι καλυφθησομένων ἔνδοθεν ὑμένι παχεῖ,
<span class="pb" data-page="3.696" id="p3.696"></span>
<span class="lb" data-page="3.696" data-line="1" id="l3.696.1"></span>μεγάλων οὐκ ἔδει τῶν στεγασμάτων, ἀλλ’ ἤρκει τὰ τρία
<span class="lb" data-page="3.696" data-line="2" id="l3.696.2"></span>ταῦτα, ὅ τ’ ἀδὴν καὶ τὸ ὀστοῦν καὶ ὁ ὑμήν. ὅτι δ’
<span class="lb" data-page="3.696" data-line="3" id="l3.696.3"></span>ἐκτὸς ἤδη τῆς παχείας μήνιγγός ἐστιν ὁ ἀδὴν οὗτος, οἶμαι
<span class="lb" data-page="3.696" data-line="4" id="l3.696.4"></span>δῆλον εἷναι, κᾂν ἐγὼ μὴ λέγω, καὶ ὡς τοσοῦτόν γε τὸ
<span class="lb" data-page="3.696" data-line="5" id="l3.696.5"></span>διάστημά ἐστι τοῦ κατὰ τὴν ὑπερῴαν ὀστοῦ πρὸς τὴν
<span class="lb" data-page="3.696" data-line="6" id="l3.696.6"></span>μήνιγγα, ὅσον περ καὶ τὸ τοῦ ἀδένος βάθος. καίτοι γ’ οὖν
<span class="lb" data-page="3.696" data-line="7" id="l3.696.7"></span>εὔλογον ἂν εἴη λέγειν ἤδη, τίνα ποθ’ ἡ φύσις ἐν ταύτῃ τῇ
<span class="lb" data-page="3.696" data-line="8" id="l3.696.8"></span>χώρᾳ κατέθετο σώματα. ὅτι μὲν γὰρ πασῶν ἐστιν ἀσφαλεστάτη
<span class="lb" data-page="3.696" data-line="9" id="l3.696.9"></span>τῶν καθ’ ὅλον τοῦ ζώου σῶμα, πρόδηλον, ἄνωθεν
<span class="lb" data-page="3.696" data-line="10" id="l3.696.10"></span>μὲν ὑπερκειμένου τοῦ τ’ ἐγκεφάλου παντὸς καὶ τοῦ κρανίου,
<span class="lb" data-page="3.696" data-line="11" id="l3.696.11"></span>κάτωθεν δὲ τοῦ τε κατὰ τὴν ὑπερῴαν ὀστοῦ καὶ τοῦ στόματος,
<span class="lb" data-page="3.696" data-line="12" id="l3.696.12"></span>ὥστε φθάσειεν ἂν ἀποθανεῖν πολλάκις τὸ ζῶον, εἰ
<span class="lb" data-page="3.696" data-line="13" id="l3.696.13"></span>οἷόν τε, πρὶν ἀφικέσθαί τινα βλάβην ἀπὸ τῶν ἔξωθεν
<span class="lb" data-page="3.696" data-line="14" id="l3.696.14"></span>προσπιπτόντων εἰς ταῦτα τὰ μέρη.
</p>
          </article>

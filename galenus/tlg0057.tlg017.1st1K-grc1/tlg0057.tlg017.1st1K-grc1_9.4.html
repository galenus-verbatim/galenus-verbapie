<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:9.4">
<span class="pb page1" data-page="3.696" id="p3.696"></span>
<span class="milestone ed1page page1" data-n="1.463" data-unit="ed1page" id="ed1page.1.463"></span>
<span class="milestone ed2page page1" data-n="4.509" data-unit="ed2page" id="ed2page.4.509"></span>
            <p>
<span class="lb" data-page="3.696" data-line="15" id="l3.696.15"></span>Τὸ δὲ καλούμενον ὑπὸ τῶν ἀνατομικῶν
<span class="lb" data-page="3.696" data-line="16" id="l3.696.16"></span>δικτυοειδὲς πλέγμα μέγιστον θαῦμα τῶν ἐνταυθοῖ τέτακται,
<span class="lb" data-page="3.696" data-line="17" id="l3.696.17"></span>περιλαμβάνον μὲν ἐν κύκλῳ καὶ αὐτὸν τὸν ἀδένα,
<span class="lb" data-page="3.696" data-line="18" id="l3.696.18"></span>παρῆκον δὲ καὶ εἰς τοὐπίσω μέχρι πλείστου. πᾶσα γὰρ
<span class="pb" data-page="3.697" id="p3.697"></span>
<span class="lb" data-page="3.697" data-line="1" id="l3.697.1"></span>ὀλίγου δεῖν ἡ τοῦ ἐγκεφάλου βάσις ὑποτεταγμένον ἔχει
<span class="lb" data-page="3.697" data-line="2" id="l3.697.2"></span>τοῦτο τὸ πλέγμα. ἔστι δ’ οὐχ ἁπλοῦν τὸ δίκτυον, ἀλλ’
<span class="lb" data-page="3.697" data-line="3" id="l3.697.3"></span>ὡς εἰ καὶ ταῦτα τὰ δίκτυα τῶν ἁλιέων πλείω λαβὼν ἐπ’
<span class="lb" data-page="3.697" data-line="4" id="l3.697.4"></span>ἀλλήλοις ἐκτείναις. πρόσεστι δὲ τῷ τῆς φύσεως ἐκείνῳ δικτύῳ
<span class="lb" data-page="3.697" data-line="5" id="l3.697.5"></span>τὸ τὰς ἐπιβολὰς ἀεὶ θατέρου συνῆφθαι θατέρῳ, καὶ
<span class="lb" data-page="3.697" data-line="6" id="l3.697.6"></span>μὴ δύνασθαι μόνον ἓν ὁτιοῦν λαβεῖν ἐξ αὐτῶν· ἕπεται
<span class="lb" data-page="3.697" data-line="7" id="l3.697.7"></span>γὰρ καὶ τὰ ἄλλα τῷ ληφθέντι κατὰ στοῖχον, ἁπάντων ἑξῆς
<span class="lb" data-page="3.697" data-line="8" id="l3.697.8"></span>ἀλλήλοις συνημμένων. οὐ μὴν οὐδὲ τῇ λεπτότητι τῶν συντεθέντων
<span class="lb" data-page="3.697" data-line="9" id="l3.697.9"></span>οὐδὲ τῇ πυκνότητι τῆς συνθέσεως ἔχοις ἂν αὐτῶν
<span class="lb" data-page="3.697" data-line="10" id="l3.697.10"></span>παραβαλεῖν οὐδὲν τῶν ἀνθρωπείων τούτων δικτύων.
<span class="lb" data-page="3.697" data-line="11" id="l3.697.11"></span>οὐ μὴν οὐδ’ ἐξ ὕλης τῆς ἐπιτυχούσης γέγονεν, ἀλλὰ τῶν
<span class="lb" data-page="3.697" data-line="12" id="l3.697.12"></span>ἀπὸ τῆς καρδίας ἐπὶ τὴν κεφαλὴν ἀναφερομένων ἀρτηριῶν
<span class="lb" data-page="3.697" data-line="13" id="l3.697.13"></span>τὴν μὲν μεγίστην μοῖραν ἡ φύσις ὑπεβάλετο τῷ θαυμαστῷ
<span class="lb" data-page="3.697" data-line="14" id="l3.697.14"></span>τούτῳ πλοκάμῳ. βραχεῖαι γάρ τινες αὐτῶν ἀποβλαστήσεις
<span class="lb" data-page="3.697" data-line="15" id="l3.697.15"></span>εἴς τε τὸν τράχηλον καὶ τὸ πρόσωπον καὶ τἀκτὸς τῆς κεφαλῆς
<span class="lb" data-page="3.697" data-line="16" id="l3.697.16"></span>ἀπεχώρησε μόρια. τὸ δ’ ἄλλο πᾶν, ὃ ὄρθιον ἐξ ἀρχῆς
<span class="lb" data-page="3.697" data-line="17" id="l3.697.17"></span>ἐγένετο, διά τε τοῦ θώρακος καὶ τοῦ τραχήλου πρὸς τὴν
<span class="lb" data-page="3.697" data-line="18" id="l3.697.18"></span>κεφαλὴν ἀναφερόμενον, ὑπεδέξατο μὲν εὐμενῶς ἡ ταύτῃ
<span class="pb" data-page="3.698" id="p3.698"></span>
<span class="lb" data-page="3.698" data-line="1" id="l3.698.1"></span>μοῖρα τοῦ κρανίου, <span class="milestone ed2page" data-n="4.510" data-unit="ed2page" id="ed2page.4.510"></span>καὶ διατρηθεῖσα παρέπεμψεν ἀλύπως
<span class="lb" data-page="3.698" data-line="2" id="l3.698.2"></span>εἴσω τῆς κεφαλῆς· ὑπεδέδεκτο δὲ κᾂν ἡ μήνιγξ ἡ παχεῖα,
<span class="lb" data-page="3.698" data-line="3" id="l3.698.3"></span>καὶ κατ’ εὐθὺ τῆς ἐκείνων ὁρμῆς ἤδη διετέτρητο· καὶ δόκησις
<span class="lb" data-page="3.698" data-line="4" id="l3.698.4"></span>ἦν ἐκ τούτων ἁπάντων, ἐπείγεσθαι πρὸς τὸν ἐγκέφαλον
<span class="lb" data-page="3.698" data-line="5" id="l3.698.5"></span>αὐτάς. ἀλλ’ οὐκ ἄρα τοῦθ’ οὕτως εἶχεν. ὑπερβᾶσαι
<span class="lb" data-page="3.698" data-line="6" id="l3.698.6"></span>γὰρ τὸ κρανίον, ἐν τῇ μεταξὺ χώρᾳ τούτου τε καὶ τῆς παχείας
<span class="lb" data-page="3.698" data-line="7" id="l3.698.7"></span>μήνιγγος πρῶτα μὲν ἐσχίσθησαν εἰς πολλὰς πάνυ
<span class="lb" data-page="3.698" data-line="8" id="l3.698.8"></span>σμικρὰς καὶ λεπτὰς ἀρτηρίας. ἑξῆς δὲ τὸ μέν τι πρόσω
<span class="lb" data-page="3.698" data-line="9" id="l3.698.9"></span>τῆς κεφαλῆς, τὸ δ’ ὀπίσω, τὸ δ’ εἰς ἀριστερὰ, τὸ δ’ εἰς
<span class="lb" data-page="3.698" data-line="10" id="l3.698.10"></span>δεξιὰ δι’ ἀλλήλων φερόμεναί τε καὶ περιπλεκόμεναι πάλιν
<span class="lb" data-page="3.698" data-line="11" id="l3.698.11"></span>ἑτέραν δόκησιν ἐναντίαν παρέσχον, ὡς ἐπελάθοντο τῆς ἐπὶ
<span class="lb" data-page="3.698" data-line="12" id="l3.698.12"></span>τὸν ἐγκέφαλον ὁδοῦ. ἀλλ’ οὐκ ἄρ’ οὐδὲ τοῦτ’ ἀληθὲς ἦν.
<span class="lb" data-page="3.698" data-line="13" id="l3.698.13"></span>αὖθις γὰρ <span class="milestone ed1page" data-n="1.464" data-unit="ed1page" id="ed1page.1.464"></span>ἐκ τῶν πολλῶν ἐκείνων ἀρτηριῶν ὥσπερ
<span class="lb" data-page="3.698" data-line="14" id="l3.698.14"></span>ἐκ ῥιζῶν εἰς πρέμνα τῆς συναγωγῆς γενηθείσης, ἐξέφυ ζεῦγος
<span class="lb" data-page="3.698" data-line="15" id="l3.698.15"></span>ἀρτηριῶν ἕτερον, ἴσον τῷ κατ’ ἀρχὸς ἀνιόντι, καὶ οὕτως
<span class="lb" data-page="3.698" data-line="16" id="l3.698.16"></span>ἤδη διὰ τῶν τῆς παχείας μήνιγγος τρημάτων εἰς τὸν ἐγκέφαλον
<span class="lb" data-page="3.698" data-line="17" id="l3.698.17"></span>ἔδυ. τί δὴ τοῦτ’ ἔστι τὸ θαῦμα, καὶ τίνος ἕνεκεν
<span class="pb" data-page="3.699" id="p3.699"></span>
<span class="lb" data-page="3.699" data-line="1" id="l3.699.1"></span>πρὸς τῆς μηδὲν εἰκῆ δημιουργούσης ἐγένετο φύσεως; εἰ τῶν,
<span class="lb" data-page="3.699" data-line="2" id="l3.699.2"></span>ὁπότε ἐξηγούμεθα τά θ’ Ἱπποκράτους καὶ Πλάτωνος δόγματα,
<span class="lb" data-page="3.699" data-line="3" id="l3.699.3"></span>λελεγμένων τε καὶ ἀποδεδειγμένων ἀναμνησθείης,
<span class="lb" data-page="3.699" data-line="4" id="l3.699.4"></span>ἐκείνοις τ’ ἂν κᾀνθένδε πίστιν οὐ σμικρὰν πορίσαιο, καὶ
<span class="lb" data-page="3.699" data-line="5" id="l3.699.5"></span>τὴν χρείαν ῥᾳδίως ἐξευρήσεις τούτου τοῦ πλέγματος. ἔνθα
<span class="lb" data-page="3.699" data-line="6" id="l3.699.6"></span>γὰρ ἀκριβῶς κατεργάσασθαι τὴν ὕλην ἡ φύσις βούλεται,
<span class="lb" data-page="3.699" data-line="7" id="l3.699.7"></span>πολυχρόνιον αὐτῆς διατριβὴν ἐν τοῖς τῆς πέψεως ὀργάνοις
<span class="lb" data-page="3.699" data-line="8" id="l3.699.8"></span>παρασκευάζει. δέδεικται μὲν οὖν καὶ τοῦτο αὐτὸ ἐν ἑτέροις
<span class="lb" data-page="3.699" data-line="9" id="l3.699.9"></span>ἤδη πλείοσιν· εἰς δὲ τὰ παρόντα τῆς κιρσοειδοῦς ἕλικος,
<span class="lb" data-page="3.699" data-line="10" id="l3.699.10"></span>ἐν ᾗ τὸ πρὸς τὴν τοῦ σπέρματος γένεσιν ἐπιτήδειον αἷμα
<span class="lb" data-page="3.699" data-line="11" id="l3.699.11"></span>καὶ πνεῦμα παρασκευάζεται, μνημονεύσασιν ἡμῖν ἀποχρήσει
<span class="lb" data-page="3.699" data-line="12" id="l3.699.12"></span>παράδειγμα ποιῆσαί τι πρὸς τὰ παρόντα. φλέβες γὰρ ἐν
<span class="lb" data-page="3.699" data-line="13" id="l3.699.13"></span>ἐκείνῃ καὶ ἀρτηρίαι πολυειδῶς ἑλίττονται, κατὰ μὲν τὰ
<span class="lb" data-page="3.699" data-line="14" id="l3.699.14"></span>πρῶτα μέρη τῶν ἑλίκων εἰλικρινὲς αἷμα περιέχουσαι· κατὰ
<span class="lb" data-page="3.699" data-line="15" id="l3.699.15"></span>δ’ αὖ τὰ τελευταῖα τὰ πρὸς αὐτοῖς τοῖς ὄρχεσιν οὐκέτ’
<span class="lb" data-page="3.699" data-line="16" id="l3.699.16"></span>ἐρυθρὸς ἀκριβῶς, ἀλλ’ ἤδη λευκότερός πώς ἐστιν ὁ ἐν αὐτοῖς
<span class="lb" data-page="3.699" data-line="17" id="l3.699.17"></span>περιεχόμενος χυμὸς, ὀλίγον ἔτι δεόμενος εἰς συμπλήρωσιν
<span class="lb" data-page="3.699" data-line="18" id="l3.699.18"></span>οὐσίας σπέρματος, ὃ παρὰ τῶν ὄρχεων αὐτῶν προσλαμβάνει.
<span class="pb" data-page="3.700" id="p3.700"></span>
<span class="lb" data-page="3.700" data-line="1" id="l3.700.1"></span>ἀλλ’ ὅσῳ τὸ κατὰ τὸν ἐγκέφαλον πνεῦμα ψυχικὸν
<span class="lb" data-page="3.700" data-line="2" id="l3.700.2"></span>ἀκριβεστέρας ἐδεῖτο κατεργασίας τῆς τοῦ σπέρματος,
<span class="lb" data-page="3.700" data-line="3" id="l3.700.3"></span>τοσούτῳ καὶ τὸ δικτυοειδὲς πλέγμα τοῦ κιρσοειδοῦς πολυπλοκώτερον
<span class="lb" data-page="3.700" data-line="4" id="l3.700.4"></span>ἐγένετο. καλῶς οὖν ἐν ἐκείνοις ἀπεδείκνυτο τοῖς
<span class="lb" data-page="3.700" data-line="5" id="l3.700.5"></span>ὑπομνήμασιν ἡ γένεσις τοῦ κατὰ τὸν ἐγκέφαλον πνεύματος
<span class="lb" data-page="3.700" data-line="6" id="l3.700.6"></span>ψυχικοῦ τὸ διὰ τῶν ἀρτηριῶν ἀναφερόμενον, τὸ ζωτικὸν,
<span class="lb" data-page="3.700" data-line="7" id="l3.700.7"></span>ὕλην οἰκείαν ἔχειν. ὅπερ δὲ καὶ κατὰ τὴν ἀρχὴν ἐλέχθη
<span class="lb" data-page="3.700" data-line="8" id="l3.700.8"></span>τῆς ὅλης πραγματείας, εἰρήσεται καὶ νῦν, ὡς οὐκ ἐνδέχεται
<span class="lb" data-page="3.700" data-line="9" id="l3.700.9"></span>καλῶς οὐδεμίαν εὑρεῖν χρείαν οὐδενὸς μορίου, μὴ πολὺ
<span class="lb" data-page="3.700" data-line="10" id="l3.700.10"></span>πρότερον ἀκριβῶς εἰδότα τὴν τοῦ παντὸς ἐνέργειαν ὀργάνου.
<span class="lb" data-page="3.700" data-line="11" id="l3.700.11"></span>τὰς μὲν οὖν ἀποδείξεις τοῦ τὴν λογιστικὴν ψυχὴν οἰκεῖν ἐν
<span class="lb" data-page="3.700" data-line="12" id="l3.700.12"></span>ἐγκεφάλῳ, καὶ κατὰ τοῦθ’ ἡμᾶς τὸ μόριον λογίζεσθαι, καὶ
<span class="lb" data-page="3.700" data-line="13" id="l3.700.13"></span>πνεῦμα ψυχικὸν ἐν αὐτῷ περιέχεσθαι πάμπολυ, τὴν ἰδιότητα
<span class="lb" data-page="3.700" data-line="14" id="l3.700.14"></span>τῆς ποιότητος ἐκ τῆς ἐν ἑαυτῷ κατεργασίας κτώμενον,
<span class="lb" data-page="3.700" data-line="15" id="l3.700.15"></span>ἐν ἐκείνοις τοῖς ὑπομνήμασιν εἰρήκαμεν. ἐνταυθοῖ δὲ
<span class="lb" data-page="3.700" data-line="16" id="l3.700.16"></span>τά τε ἄλλα τῆς κατασκευῆς αὐτοῦ καὶ τὸ δικτυοειδὲς πλέγμα
<span class="lb" data-page="3.700" data-line="17" id="l3.700.17"></span>θαυμαστῶς ὁμολογεῖν φαίνεται τοῖς ὀρθῶς ἀποδεδειγμένοις.
<span class="lb" data-page="3.700" data-line="18" id="l3.700.18"></span>ὅ τε γὰρ ὅλος ἐγκέφαλος ὑπὸ τούτων τῶν ἀρτηριῶν διαπλέκεται,
<span class="pb" data-page="3.701" id="p3.701"></span>
<span class="lb" data-page="3.701" data-line="1" id="l3.701.1"></span>πολυειδῶς σχισθεισῶν, καὶ πολλαὶ τῶν ἀποσχίδων
<span class="lb" data-page="3.701" data-line="2" id="l3.701.2"></span>εἰς τὰς κοιλίας αὐτοῦ τελευτῶσιν, ὥσπερ οὖν καὶ τῶν ἐκ
<span class="lb" data-page="3.701" data-line="3" id="l3.701.3"></span>τῆς κορυφῆς κατιουσῶν φλεβῶν. ἐξ ἐναντίων μὲν γὰρ τόπων
<span class="lb" data-page="3.701" data-line="4" id="l3.701.4"></span>ἐμβάλλουσι ταῖς ἀρτηρίαις, εἰς ἅπαντα δ’ ὡσαύτως αὐτοῦ τὰ
<span class="lb" data-page="3.701" data-line="5" id="l3.701.5"></span>μόρια διανέμονται, τά τε ἄλλα καὶ κατ’ αὐτὰς τὰς κοιλίας.
<span class="lb" data-page="3.701" data-line="6" id="l3.701.6"></span><span class="milestone ed2page" data-n="4.511" data-unit="ed2page" id="ed2page.4.511"></span>ἀλλ’ ὥσπερ εἰς τὴν γαστέρα καὶ τὰ ἔντερα καθήκουσιν
<span class="lb" data-page="3.701" data-line="7" id="l3.701.7"></span>ἀρτηρίαι τε καὶ φλέβες πάμπολλαι, χολὴν μὲν καὶ φλέγμα
<span class="lb" data-page="3.701" data-line="8" id="l3.701.8"></span>καί τινας ἑτέρας τοιαύτας ὑγρότητας εἰς τὴν ἐκτὸς εὐρυχωρίαν
<span class="lb" data-page="3.701" data-line="9" id="l3.701.9"></span>ἀποχέουσαι, στέγουσαι δ’ ἐντὸς αὑτῶν τό θ’ αἷμα
<span class="lb" data-page="3.701" data-line="10" id="l3.701.10"></span>καὶ τὸ πνεῦμα τὸ ζωτικὸν, οὕτως εἰς τὰς κατὰ τὸν ἐγκέφαλον
<span class="lb" data-page="3.701" data-line="11" id="l3.701.11"></span>κοιλίας αἱ μὲν φλέβες ὡσαύτως ἐκκρίνουσι μὲν τὰ
<span class="lb" data-page="3.701" data-line="12" id="l3.701.12"></span>περιττώματα, τὸ δ’ αἷμα κατέχουσιν, αἱ δ’ ἀρτηρίαι τὸ
<span class="lb" data-page="3.701" data-line="13" id="l3.701.13"></span>πνεῦμα καὶ μάλιστα πάντων ἀναπνέουσιν. αὗται μὲν γὰρ
<span class="lb" data-page="3.701" data-line="14" id="l3.701.14"></span>ἐκ τῶν κάτωθεν ἀναφέρονται μερῶν, αἱ φλέβες δ’ ἐκ τῆς
<span class="lb" data-page="3.701" data-line="15" id="l3.701.15"></span>κορυφῆς εἰς αὐτὸν καθήκουσι, προνοησαμένης καὶ τοῦτο
<span class="lb" data-page="3.701" data-line="16" id="l3.701.16"></span>θαυμαστῶς τῆς φύσεως, ἵν’ αἱ διεκπίπτουσαι τῶν κατ’ αὐτὰς
<span class="lb" data-page="3.701" data-line="17" id="l3.701.17"></span>στομάτων οὐσίαι διεξέρχωνται τὸν ὅλον ἐγκέφαλον.
<span class="lb" data-page="3.701" data-line="18" id="l3.701.18"></span>ἔστ’ ἂν μὲν γὰρ ἐν αὐτοῖς τοῖς ἀγγείοις ὦσι περιεχόμεναι,
<span class="pb" data-page="3.702" id="p3.702"></span>
<span class="lb" data-page="3.702" data-line="1" id="l3.702.1"></span>πάντη τοῦ σώματος ἅμ’ ἐκείνοις ἴασιν· ἐπειδὰν δ’ ἅπαξ
<span class="lb" data-page="3.702" data-line="2" id="l3.702.2"></span>αὐτῶν ἐκπέσωσι, κατὰ τὴν οἰκείαν ἑκατέρα φέρεται ῥοπὴν,
<span class="lb" data-page="3.702" data-line="3" id="l3.702.3"></span>ἄνω μὲν ἡ κούφη τε καὶ λεπτὴ, κάτω δὲ ἡ παχεῖά
<span class="lb" data-page="3.702" data-line="4" id="l3.702.4"></span>τε καὶ βαρεῖα. τῶν μὲν οὖν εἰς τὰ κατὰ τὴν
<span class="lb" data-page="3.702" data-line="5" id="l3.702.5"></span>κοιλίαν μόρια περαινουσῶν ἀρτηριῶν κατάντη τὴν θέσιν
<span class="lb" data-page="3.702" data-line="6" id="l3.702.6"></span>ἐχουσῶν, οὐδὲν εἰς τὴν ὑποδεχομένην εὐρυχωρίαν ἐμπίπτει
<span class="lb" data-page="3.702" data-line="7" id="l3.702.7"></span>πνεῦμα, πλὴν ὅσον ἂν ὑπ’ αὐτῶν τῶν ἀγγείων τῆς ἐνεργείας
<span class="lb" data-page="3.702" data-line="8" id="l3.702.8"></span>προωθῆταί ποτε. τῶν δ’ εἰς τὸν ἐγκέφαλον ἀνάντης
<span class="lb" data-page="3.702" data-line="9" id="l3.702.9"></span>μὲν ἡ θέσις, ἐκρεῖ δ’ ἀεὶ τὸ καλῶς κατειργασμένον ἐν
<span class="lb" data-page="3.702" data-line="10" id="l3.702.10"></span>τῷ δικτυοειδεῖ πλέγματι, τοσοῦτον ἑκάστοτε ἐπιφερόμενον,
<span class="lb" data-page="3.702" data-line="11" id="l3.702.11"></span>ὅσον ἂν αἱ κατ’ αὐτὸ προπέμπωσιν ἀρτηρίαι. οὐ γὰρ δὴ καὶ
<span class="lb" data-page="3.702" data-line="12" id="l3.702.12"></span>ταύτας γε δύναται ταχέως διεξελθεῖν, ἀλλ’ ἴσχεται κατά τε
<span class="lb" data-page="3.702" data-line="13" id="l3.702.13"></span>τὰς ἄνωθεν κάτω καὶ τὰς εἰς τὸ πλάγιον ἐπιστροφάς τε
<span class="lb" data-page="3.702" data-line="14" id="l3.702.14"></span>καὶ καμπὰς, πολλάς τε καὶ πολυειδεῖς οὔσας, παντοίως ἀλώμενον.
<span class="lb" data-page="3.702" data-line="15" id="l3.702.15"></span>ὥστε ἐν ταύταις μὲν χρόνῳ παμπόλλῳ μένον κατεργάζεται,
<span class="lb" data-page="3.702" data-line="16" id="l3.702.16"></span>κατεργασθὲν δ’ εὐθέως ἐμπίπτει ταῖς κοιλίαις τοῦ
<span class="lb" data-page="3.702" data-line="17" id="l3.702.17"></span>ἐγκεφάλου. οὔτε γὰρ τοῦτ’ ἔτι μένειν ἐχρῆν, οὔτε τὸ ἀκατέργαστον
<span class="lb" data-page="3.702" data-line="18" id="l3.702.18"></span>ἤδη φθάνειν. καὶ οὐχὶ κατὰ τὰς κοιλίας μὲν
<span class="pb" data-page="3.703" id="p3.703"></span>
<span class="lb" data-page="3.703" data-line="1" id="l3.703.1"></span>αὐτὰς μόνον, οὐχὶ δέ γε καὶ καθ’ ὅλον οὕτως συνέφερεν
<span class="lb" data-page="3.703" data-line="2" id="l3.703.2"></span>ἔχειν τὸν ἐγκέφαλον, ἀλλὰ καὶ κατὰ τοῦτον οὐδὲν ἧττον.
<span class="lb" data-page="3.703" data-line="3" id="l3.703.3"></span>ὅσα μὲν γὰρ αὐτοῦ μέρη τῆς διαζωννυούσης μήνιγγος ψαύει,
<span class="lb" data-page="3.703" data-line="4" id="l3.703.4"></span>ταῦτ’ ἐξ αὐτῶν τῶν κατ’ ἐκείνην ἀγγείων ἀρύεται τὴν οἰκείαν
<span class="lb" data-page="3.703" data-line="5" id="l3.703.5"></span>τροφήν· ὅσα δ’ ἂν ἀποτέρω κείμενα τυγχάνῃ, ταῖς τῶν
<span class="lb" data-page="3.703" data-line="6" id="l3.703.6"></span>ὑλῶν βοηθεῖται ῥοπαῖς. ἔχει μὲν γὰρ καὶ δύναμιν ἅπαντα
<span class="lb" data-page="3.703" data-line="7" id="l3.703.7"></span>τὰ ἐν τῷ σώματι μόρια τῆς οἰκείας ὕλης ἑλκτικὴν, ἀλλ’
<span class="lb" data-page="3.703" data-line="8" id="l3.703.8"></span>οὐ πόῤῥωθεν οὐδὲ διὰ μακροῦ δύναται τοῦτο δρᾷν, εἰ μή
<span class="lb" data-page="3.703" data-line="9" id="l3.703.9"></span>τις αὐτοῖς ἑτέρα προσγίνοιτο παρὰ τῶν ἔξωθεν ἐπικουρία.
<span class="lb" data-page="3.703" data-line="10" id="l3.703.10"></span>ταύτης οὖν ἐν ἐγκεφάλῳ μάλιστα τῆς βοηθείας ἡ φύσις
<span class="lb" data-page="3.703" data-line="11" id="l3.703.11"></span>προὐνοήσατο, πρῶτον μὲν, ὅτι κυριώτατος ἦν ἁπάντων,
<span class="lb" data-page="3.703" data-line="12" id="l3.703.12"></span>ἔπειτα δὲ, ὅτι μεγάλα τὰ μεταξὺ τῶν ἀγγείων ἔσχε διαστήματα,
<span class="lb" data-page="3.703" data-line="13" id="l3.703.13"></span>καὶ τρίτον, ὅτι διὰ μαλακότητα καὶ μετριότητα
<span class="lb" data-page="3.703" data-line="14" id="l3.703.14"></span>θερμασίας ἧττον ἕλκειν ἠδύνατο· καὶ γὰρ συντονίας πλείονος
<span class="lb" data-page="3.703" data-line="15" id="l3.703.15"></span>δεῖ τοῖς ἕλξουσι καὶ θερμασίας.
</p>
          </article>

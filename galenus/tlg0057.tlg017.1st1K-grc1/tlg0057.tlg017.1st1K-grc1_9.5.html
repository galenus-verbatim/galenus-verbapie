<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:9.5">
<span class="pb page1" data-page="3.703" id="p3.703"></span>
<span class="milestone ed1page page1" data-n="1.464" data-unit="ed1page" id="ed1page.1.464"></span>
<span class="milestone ed2page page1" data-n="4.511" data-unit="ed2page" id="ed2page.4.511"></span>
            <p>
<span class="lb" data-page="3.703" data-line="16" id="l3.703.16"></span>Καλῶς οὖν ἂν ἔχοι κᾀνταῦθα, βραχὺ τὸν
<span class="lb" data-page="3.703" data-line="17" id="l3.703.17"></span>λόγον ἐπιστήσαντας, ἀναμνησθῆναι πασῶν τῶν κατὰ τὸ
<span class="pb" data-page="3.704" id="p3.704"></span>
<span class="lb" data-page="3.704" data-line="1" id="l3.704.1"></span>σῶμα φλεβῶν καὶ ἀρτηριῶν, ὅπως εἰς ἅπαντα τὰ μόρια
<span class="lb" data-page="3.704" data-line="2" id="l3.704.2"></span>τὰ δεόμενα τῶν ἀγγείων ἀμφοτέρων ἐμφύονται, ὡς ἐγγὺς
<span class="lb" data-page="3.704" data-line="3" id="l3.704.3"></span>ἀλλήλων καὶ πλησίον οὕτω πολλάκις, ὥστε καὶ ψαύειν
<span class="lb" data-page="3.704" data-line="4" id="l3.704.4"></span>τὰς εἰς κοιλίαν καὶ νῆστιν καὶ πᾶν τὸ λεπτὸν ἔντερον
<span class="lb" data-page="3.704" data-line="5" id="l3.704.5"></span>καὶ τὸ κῶλον. ἀναμνησθῶμεν δ’ αὐτῶν πρῶτον, ἑξῆς δ’
<span class="lb" data-page="3.704" data-line="6" id="l3.704.6"></span>αὐτῶν τῶν καθ’ ἧπαρ <span class="milestone ed2page" data-n="4.512" data-unit="ed2page" id="ed2page.4.512"></span>καὶ πνεύμονα καὶ νεφροὺς
<span class="lb" data-page="3.704" data-line="7" id="l3.704.7"></span>καὶ κύστιν καὶ μήτραν καὶ σπλῆνα καὶ αὐτὴν τὴν καρδίαν,
<span class="lb" data-page="3.704" data-line="8" id="l3.704.8"></span>ἔπειτα τῶν κατ’ ὠμοπλάτας καὶ θώρακα καὶ χεῖρας
<span class="lb" data-page="3.704" data-line="9" id="l3.704.9"></span>καὶ σκέλη μνημονεύσομεν, ὡς ἐν ἅπασι τούτοις οὐκ ἐκ μὲν
<span class="lb" data-page="3.704" data-line="10" id="l3.704.10"></span>τῶν κάτωθεν μερῶν ἡ φλὲψ, ἐκ δὲ τῶν ἄνωθεν ἡ ἀρτηρία,
<span class="lb" data-page="3.704" data-line="11" id="l3.704.11"></span>οὐδ’ ἐκ μὲν τῶν δεξιῶν θάτερον ἀγγεῖον, ἐκ δὲ τῶν ἀριστερῶν
<span class="lb" data-page="3.704" data-line="12" id="l3.704.12"></span>θάτερον ἔφυ, οὐδ’ αὖ τὸ μὲν ἔμπροσθεν, τὸ δ’
<span class="lb" data-page="3.704" data-line="13" id="l3.704.13"></span>ὄπισθεν, οὐδ’ ἐκ μὲν τῶν αὐτῶν μερῶν πάμπολυ διέστηκεν,
<span class="lb" data-page="3.704" data-line="14" id="l3.704.14"></span>ἀλλ’ ἐν ἅπασι τούτοις οὕτω πλησίον, ὥστε καὶ ψαύειν
<span class="lb" data-page="3.704" data-line="15" id="l3.704.15"></span>ἀλλήλων καὶ ἀεὶ κατὰ τῆς ἀρτηρίας ἐπικεῖσθαι τὴν φλέβα.
<span class="lb" data-page="3.704" data-line="16" id="l3.704.16"></span>κατὰ δέ γε τὸν ἐγκέφαλον ὅτι βέλτιον ἦν ἐκ διαφερόντων
<span class="lb" data-page="3.704" data-line="17" id="l3.704.17"></span>χωρίων, μᾶλλον δ’ ἐναντίων πάντη τὴν εἰς αὐτὸν
<span class="pb" data-page="3.705" id="p3.705"></span>
<span class="lb" data-page="3.705" data-line="1" id="l3.705.1"></span>ποιήσασθαι κατάφυσιν, οὐκ ἄρα θαυμάσομεν τὴν πρόνοιαν
<span class="lb" data-page="3.705" data-line="2" id="l3.705.2"></span>τοῦ δημιουργοῦ, μέχρι μὲν αὐτῆς τῆς κεφαλῆς ἀπὸ τῆς καρδίας
<span class="lb" data-page="3.705" data-line="3" id="l3.705.3"></span>διὰ τοῦ θώρακός τε καὶ παντὸς τοῦ τραχήλου τὰς φλέβας
<span class="lb" data-page="3.705" data-line="4" id="l3.705.4"></span>ἅμα ταῖς ἀρτηρίαις ἀναγαγόντος, ἐντεῦθεν<span class="milestone ed1page" data-n="1.465" data-unit="ed1page" id="ed1page.1.465"></span> δὲ τὰς μὲν
<span class="lb" data-page="3.705" data-line="5" id="l3.705.5"></span>ἀρτηρίας ἐπὶ τὸ δικτυοειδὲς πλέγμα, τὰς φλέβας δ’ ἐπ’
<span class="lb" data-page="3.705" data-line="6" id="l3.705.6"></span>ἄκραν τὴν κορυφὴν τῆς κεφαλῆς ἀναγαγόντος, καὶ οὐδὲ
<span class="lb" data-page="3.705" data-line="7" id="l3.705.7"></span>ταύτας ὡς ἔτυχεν, ἀλλὰ μετὰ πολλῆς ἀσφαλείας, ὡς ἂν
<span class="lb" data-page="3.705" data-line="8" id="l3.705.8"></span>εἰς μέγα διαφερούσας τῷ ζώῳ· κατὰ γὰρ τὸ τῶν τρεφομένων
<span class="lb" data-page="3.705" data-line="9" id="l3.705.9"></span>μορίων ἀξίωμα καὶ ἡ τῶν τρεφουσῶν αὐτὰ φλεβῶν
<span class="lb" data-page="3.705" data-line="10" id="l3.705.10"></span>ὑπεροχὴ κρίνεται. ταύτας οὖν τὰς φλέβας εἰ μὲν ἔξωθεν
<span class="lb" data-page="3.705" data-line="11" id="l3.705.11"></span>τοῦ κρανίου μέχρι τῆς κορυφῆς ἤγαγεν ὑπὸ τοῦ δέρματος
<span class="lb" data-page="3.705" data-line="12" id="l3.705.12"></span>μόνου καλυπτομένας, οὕτω μὲν οὐδ’ ἂν γνωρίζειν αὐτῶν
<span class="lb" data-page="3.705" data-line="13" id="l3.705.13"></span>ἐδόκει τὴν ὑπεροχήν· εἰ δ’ ἔνδοθεν μὲν, ἀλλ’ εὐθέως τὴν
<span class="lb" data-page="3.705" data-line="14" id="l3.705.14"></span>παχεῖαν μήνιγγα διεκπιπτούσας, ἀσφαλὴς μὲν ἂν οὕτω γε
<span class="lb" data-page="3.705" data-line="15" id="l3.705.15"></span>ἡ ὁδὸς αὐταῖς ὅσον ἐπὶ τοῖς ἔξωθεν λυπήσουσιν ἐγένετο,
<span class="lb" data-page="3.705" data-line="16" id="l3.705.16"></span>καθ’ ἕτερον δ’ αὖ τρόπον οὐκ ἀσφαλής. οὔτε γὰρ ἄνευ
<span class="lb" data-page="3.705" data-line="17" id="l3.705.17"></span>συνδέσμου ὑπ’ αὐτοῦ μόνον ὀχουμένας τοῦ ἐγκεφάλου,
<span class="lb" data-page="3.705" data-line="18" id="l3.705.18"></span>περιφεροῦς τὸ σχῆμα καὶ μαλακοῦ τὴν σύστασιν ὑπάρχοντος,
<span class="pb" data-page="3.706" id="p3.706"></span>
<span class="lb" data-page="3.706" data-line="1" id="l3.706.1"></span>οἷόν τ’ ἦν ἀβλαβῶς αὐτὰς ἀνιέναι, οὔθ’ ἡ λεπτὴ μήνιγξ
<span class="lb" data-page="3.706" data-line="2" id="l3.706.2"></span>ἱκανὸς ἦν δεσμὸς οὕτω μεγάλαις φλεψίν. ἀλλ’ οὐδὲ, τὸ λοιπὸν
<span class="lb" data-page="3.706" data-line="3" id="l3.706.3"></span>ἔτι καὶ τρίτον, εἴσω μὲν ἐχρῆν τοῦ κρανίου παραγαγεῖν,
<span class="lb" data-page="3.706" data-line="4" id="l3.706.4"></span>διὰ δὲ τῆς ἐν τῷ μέσῳ χώρας τοῦ τ’ ὀστοῦ καὶ τῆς παχείας
<span class="lb" data-page="3.706" data-line="5" id="l3.706.5"></span>μήνιγγος ἐπὶ τὴν κορυφὴν ἀγαγεῖν αὐτάς· ἐπόνουν γὰρ ἂν
<span class="lb" data-page="3.706" data-line="6" id="l3.706.6"></span>οὕτω γε κατὰ τὰς κινήσεις προσκόπτουσαι τὸ κρανίον, ἢ
<span class="lb" data-page="3.706" data-line="7" id="l3.706.7"></span>ἐχρῆν κᾀνταῦθα προσπαρασκευάσαι τινὰ χιτῶνα σκληρὸν ἐν
<span class="lb" data-page="3.706" data-line="8" id="l3.706.8"></span>τῷ μεταξὺ τῶν τε φλεβῶν καὶ τοῦ κρανίου, οἷός περ καὶ
<span class="lb" data-page="3.706" data-line="9" id="l3.706.9"></span>φαίνεται κατὰ πάσας τῶν ὀστῶν τὰς διατρήσεις. καὶ πάντως,
<span class="lb" data-page="3.706" data-line="10" id="l3.706.10"></span>εἴπερ μηδεμίαν ἄλλην εὐμηχανωτέραν αὐταῖς ἐξεύρισκεν
<span class="lb" data-page="3.706" data-line="11" id="l3.706.11"></span>ἀσφάλειαν, ἐπὶ τοῦτ’ ἂν ἧκεν ἡ φύσις, ὡς ἐξ ὧν τεχνᾶται
<span class="lb" data-page="3.706" data-line="12" id="l3.706.12"></span>καὶ κατὰ τὰς διὰ τῶν ὀστῶν ὁδοὺς ἐνδείκνυται. ἀλλὰ
<span class="lb" data-page="3.706" data-line="13" id="l3.706.13"></span>γὰρ εὐμηχάνου δημιουργοῦ μέγιστον δεῖγμα, καθάπερ ἤδη
<span class="lb" data-page="3.706" data-line="14" id="l3.706.14"></span>πολλάκις ἔμπροσθεν εἴρηται, τὸ συγχρῆσθαι τοῖς ἑτέρου
<span class="lb" data-page="3.706" data-line="15" id="l3.706.15"></span>τινὸς ἕνεκα γεγονόσι καὶ πρὸς ἄλλας χρείας, καὶ μὴ ζητεῖν
<span class="lb" data-page="3.706" data-line="16" id="l3.706.16"></span>καθ’ ἑκάστην αὐτῶν ἴδιον ἐργάσασθαι μόριον. οὔσης οὖν
<span class="lb" data-page="3.706" data-line="17" id="l3.706.17"></span>αὐτόθι τῆς παχείας μήνιγγος, οὐκ ᾤετο χρῆναι κατασκευάζειν
<span class="pb" data-page="3.707" id="p3.707"></span>
<span class="lb" data-page="3.707" data-line="1" id="l3.707.1"></span>ἕτερον χιτῶνα, δυναμένης γε ταύτης διπλωθῆναί τε
<span class="lb" data-page="3.707" data-line="2" id="l3.707.2"></span>καὶ εἰς μέσην αὑτὴν ὑποδέξασθαι τὰς φλέβας. ἆρ’ οὖν τοῦτο
<span class="lb" data-page="3.707" data-line="3" id="l3.707.3"></span>μόνον εὐμηχάνως; ἢ καὶ τούτου μᾶλλον ἔτι τὸ μηδ’ αὐτὴν
<span class="lb" data-page="3.707" data-line="4" id="l3.707.4"></span>τὴν διπλόην εἰς ἓν τοῦτο μόνον εἶναι χρηστὴν, ἀλλ’ ἐπεὶ
<span class="lb" data-page="3.707" data-line="5" id="l3.707.5"></span>τὸν ἐγκέφαλον ἐχρῆν διορίζεσθαι τῆς παρεγκεφαλίδος, ὡς ἐν
<span class="lb" data-page="3.707" data-line="6" id="l3.707.6"></span>τῷ πρὸ τούτου δέδεικται λόγῳ, κατὰ ταύτην μάλιστα τεθῆναι
<span class="lb" data-page="3.707" data-line="7" id="l3.707.7"></span>τὴν χώραν, ἅμα μὲν ὁδὸν τοῖς ἀγγείοις ἀσφαλῆ γενησομένην,
<span class="lb" data-page="3.707" data-line="8" id="l3.707.8"></span>ἅμα δ’ ἑκατέρῳ τῷ μέρει, τῷ μὲν τὸν ἐγκέφαλον, τῷ
<span class="lb" data-page="3.707" data-line="9" id="l3.707.9"></span>δὲ τὴν παρεγκεφαλίδα περιληψομένην; ἆρ’ οὖν ἔτι καὶ τῆς
<span class="lb" data-page="3.707" data-line="10" id="l3.707.10"></span>τρίτης εὐμηχανίας ἡδέως ἂν ἐπακούσαις, ὁποίαν ὁ δημιουργὸς
<span class="lb" data-page="3.707" data-line="11" id="l3.707.11"></span>ἡμῶν ἐπὶ τῇ διπλώσει ταύτῃ προσεξεῦρεν; ἐπειδὴ γὰρ
<span class="lb" data-page="3.707" data-line="12" id="l3.707.12"></span>συνδεῖσθαι τὴν παχεῖαν ἐχρῆν μήνιγγα τῷ κρανίῳ, καθάπερ
<span class="lb" data-page="3.707" data-line="13" id="l3.707.13"></span>καὶ τοῦτ’ ἐν τῷ πρὸ τούτου δέδεικται λόγῳ, πολὺ βέλτιον
<span class="lb" data-page="3.707" data-line="14" id="l3.707.14"></span>ἦν εἰς ἀσφάλειαν αὐτῇ τε τῇ μήνιγγι καὶ τοῖς
<span class="lb" data-page="3.707" data-line="15" id="l3.707.15"></span>ὑποκειμένοις μορίοις, ἔνθα παχυτέρα γίνεται διπλουμένη,
<span class="lb" data-page="3.707" data-line="16" id="l3.707.16"></span>τοὺς δεσμοὺς <span class="milestone ed2page" data-n="4.513" data-unit="ed2page" id="ed2page.4.513"></span>αὐτῆς ἐκφῦναι. ἀλλ’ ἐπεὶ διὰ τῶν
<span class="lb" data-page="3.707" data-line="17" id="l3.707.17"></span>ῥαφῶν τούτους ἐχρῆν ἐκφύεσθαι, (δέδεικται γὰρ καὶ τοῦτο,)
<span class="pb" data-page="3.708" id="p3.708"></span>
<span class="lb" data-page="3.708" data-line="1" id="l3.708.1"></span>κατὰ λόγον ἐπέθηκεν ἐνταυθοῖ τὴν λαμβδοειδῆ καλουμένην
<span class="lb" data-page="3.708" data-line="2" id="l3.708.2"></span>ῥαφήν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:9.6">
<span class="pb page1" data-page="3.708" id="p3.708"></span>
<span class="milestone ed1page page1" data-n="1.465" data-unit="ed1page" id="ed1page.1.465"></span>
<span class="milestone ed2page page1" data-n="4.513" data-unit="ed2page" id="ed2page.4.513"></span>
            <p>
<span class="lb" data-page="3.708" data-line="3" id="l3.708.3"></span>Ἐπεὶ δὲ ταῦτ’ ἐγεγόνει, παμπόλλας κατὰ
<span class="lb" data-page="3.708" data-line="4" id="l3.708.4"></span>τὴν ἐν τῇ παχείᾳ μήνιγγι δίοδον τοῦ αἵματος ὀπὰς ποιησαμένη,
<span class="lb" data-page="3.708" data-line="5" id="l3.708.5"></span>τὰς μὲν μικρὰς, τὰς δὲ μεγάλας φλέβας ἐξ αὐτῶν
<span class="lb" data-page="3.708" data-line="6" id="l3.708.6"></span>ἐξέφυσεν, ἄνω μὲν εἴς τε τὴν διπλόην τοῦ κρανίου καὶ τὸν
<span class="lb" data-page="3.708" data-line="7" id="l3.708.7"></span>κατ’ αὐτῆς περικράνιον ὑμένα, κάτω δ’ εἰς τὴν ὑποκειμένην
<span class="lb" data-page="3.708" data-line="8" id="l3.708.8"></span>μήνιγγα τὴν λεπτὴν, οὐδὲ ταύτας μιᾶς χρείας ἕνεκεν,
<span class="lb" data-page="3.708" data-line="9" id="l3.708.9"></span>ἀλλὰ θρεψούσας μὲν, ὅπερ ἴδιον ἐξαίρετον ἁπασῶν φλεβῶν
<span class="lb" data-page="3.708" data-line="10" id="l3.708.10"></span>ἔργον ἐστὶ, καὶ σύνδεσμον δ’ ἐσομένας τοῖς περικειμένοις
<span class="lb" data-page="3.708" data-line="11" id="l3.708.11"></span>σώμασιν ἅπασι πρὸς τὴν σκληρὰν μήνιγγα. συμβάλλουσι
<span class="lb" data-page="3.708" data-line="12" id="l3.708.12"></span>δὲ κατὰ τὴν κορυφὴν τῆς κεφαλῆς αἱ παράγουσαι τὸ αἷμα
<span class="lb" data-page="3.708" data-line="13" id="l3.708.13"></span>διπλώσεις τῆς μήνιγγος εἰς χώραν τινὰ κενὴν, οἷον δεξαμενὴν,
<span class="lb" data-page="3.708" data-line="14" id="l3.708.14"></span>ἣν δὴ καὶ δι’ αὐτὸ τοῦτο προσαγορεύειν ἔθος ἐστὶν
<span class="lb" data-page="3.708" data-line="15" id="l3.708.15"></span>Ἡροφίλῳ ληνόν· ἐντεῦθεν δ’ οἷον ἐξ ἀκροπόλεώς τινος
<span class="lb" data-page="3.708" data-line="16" id="l3.708.16"></span>ἅπασι τοῖς ὑποκειμένοις μορίοις ὀχετοὺς ἐπιπέμπουσιν· οὐδ’
<span class="lb" data-page="3.708" data-line="17" id="l3.708.17"></span>ἔστιν ἔτι τὸν ἀριθμὸν εἰπεῖν τῶν ἐκροῶν, ὅτι μηδὲ τὸ
<span class="pb" data-page="3.709" id="p3.709"></span>
<span class="lb" data-page="3.709" data-line="1" id="l3.709.1"></span>πλῆθος τῶν τρεφομένων ἀριθμῆσαι μορίων. ἐκρέουσι δὲ
<span class="lb" data-page="3.709" data-line="2" id="l3.709.2"></span>τινὲς μὲν ἐξ αὐτῆς τῆς μέσης χώρας εἰς τὴν παρεγκεφαλίδα
<span class="lb" data-page="3.709" data-line="3" id="l3.709.3"></span>πᾶσαν, ἐσχισμένοι τε καὶ κατατετμημένοι τρόπον ὁμοιότατον
<span class="lb" data-page="3.709" data-line="4" id="l3.709.4"></span>τοῖς κατὰ τὰς πρασιὰς, τινὲς δ’ ἐκ τοῦ πρόσω φερομένου,
<span class="lb" data-page="3.709" data-line="5" id="l3.709.5"></span>τοῦ τὴν ληνὸν ἐκδεχομένου φαίης ἂν ἀγωγοῦ τινος αἵματος,
<span class="lb" data-page="3.709" data-line="6" id="l3.709.6"></span>ὃν καὶ αὐτὸν ἐκ τῆς παχείας μήνιγγος εὐμηχάνως ἐτεχνήσατο.
<span class="lb" data-page="3.709" data-line="7" id="l3.709.7"></span>συναψάντων γὰρ αὐτῆς κατὰ τὴν ληνὸν τῶν ἀγαγόντων
<span class="lb" data-page="3.709" data-line="8" id="l3.709.8"></span>τὸ αἷμα μορίων, καὶ τινος ἐπιπεμφθέντος αὐτόθι τοῖς
<span class="lb" data-page="3.709" data-line="9" id="l3.709.9"></span>ὑποκειμένοις σώμασιν, οὐδέπω φλεβὶ μιᾷ τὸ λοιπὸν ἐπέτρεψεν,
<span class="lb" data-page="3.709" data-line="10" id="l3.709.10"></span>ἀλλ’ ἔτι διὰ τῶν τῆς παχείας μήνιγγος μερῶν ἀποταθέντων
<span class="lb" data-page="3.709" data-line="11" id="l3.709.11"></span>πρόσω τὸν ἀγωγὸν ἐδημιουργήσατο. καὶ πρῶτον
<span class="lb" data-page="3.709" data-line="12" id="l3.709.12"></span>μὲν ἐξ αὐτοῦ παμπόλλας ἐκροὰς παρ’ ὅλην τὴν ὁδὸν
<span class="lb" data-page="3.709" data-line="13" id="l3.709.13"></span>ἐποιήσατο.
</p>
          </article>

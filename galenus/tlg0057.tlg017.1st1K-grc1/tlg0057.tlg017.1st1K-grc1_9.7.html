<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:9.7">
<span class="pb page1" data-page="3.709" id="p3.709"></span>
<span class="milestone ed1page page1" data-n="1.465" data-unit="ed1page" id="ed1page.1.465"></span>
<span class="milestone ed2page page1" data-n="4.513" data-unit="ed2page" id="ed2page.4.513"></span>
            <p>
<span class="lb" data-page="3.709" data-line="14" id="l3.709.14"></span>Μετὰ δὲ ταῦτα, ὡς ἤδη πλησίον τῆς μέσης
<span class="lb" data-page="3.709" data-line="15" id="l3.709.15"></span>κοιλίας προϊὼν ἐγεγένητο, καὶ μεγάλας φλέβας ἐχρῆν ἀποφύειν
<span class="lb" data-page="3.709" data-line="16" id="l3.709.16"></span>αὐτοῦ, τὰς εἰς τὰ χοριοειδῆ πλέγματα νεμηθησομένας,
<span class="lb" data-page="3.709" data-line="17" id="l3.709.17"></span>οὐδέπω μὲν ἐπίστευσε τῇ λεπτῇ μήνιγγι μόνῃ ξυνδεῖν τηλικαύτας
<span class="lb" data-page="3.709" data-line="18" id="l3.709.18"></span>φλέβας, ἀδένα δέ τινα αὐτῇ βοηθὸν ἐδημιουργήσατο,
<span class="pb" data-page="3.710" id="p3.710"></span>
<span class="lb" data-page="3.710" data-line="1" id="l3.710.1"></span>καὶ μέσον στηρίσασα ταῖς κατιούσαις φλεψὶν αὐτὸν, οὕτω
<span class="lb" data-page="3.710" data-line="2" id="l3.710.2"></span>τήν τε λεπτὴν μήνιγγα περιέφυσε καὶ τὰς φλέβας ἐν κύκλῳ
<span class="lb" data-page="3.710" data-line="3" id="l3.710.3"></span>περιέστησε συνεχομένας τῇ μήνιγγι, ὅπως, μέχρις ἂν
<span class="lb" data-page="3.710" data-line="4" id="l3.710.4"></span>αὗται μετέωροι φέρωνται, καὶ ὁ ἀδὴν αὐταῖς συμπαρεκτείνηται,
<span class="lb" data-page="3.710" data-line="5" id="l3.710.5"></span>ὅταν δ’ εἰς τὸν ἐγκέφαλον ἤδη καταφύωνται, τηνικαῦτα
<span class="lb" data-page="3.710" data-line="6" id="l3.710.6"></span>καὶ ὁ ἀδὴν τὴν ἑαυτοῦ βάσιν τὴν κυκλοτερῆ κατὰ
<span class="lb" data-page="3.710" data-line="7" id="l3.710.7"></span>τοῦ νώτου στηρίζῃ τοῦ ἐγκεφάλου. αἱ μὲν δὴ φλέβες οὕτως
<span class="lb" data-page="3.710" data-line="8" id="l3.710.8"></span>αἱ περὶ τὸν ἀδένα σχισθεῖσαι διὰ τῆς μέσης κοιλίας
<span class="lb" data-page="3.710" data-line="9" id="l3.710.9"></span>ἐπὶ τὰς ἔμπροσθεν ἔρχονται, συμπλεκόμεναί τε κατὰ ταύτας
<span class="lb" data-page="3.710" data-line="10" id="l3.710.10"></span>ταῖς κάτωθεν ἀνιούσαις ἀρτηρίαις καὶ τὰ χοριοειδῆ
<span class="lb" data-page="3.710" data-line="11" id="l3.710.11"></span>συνιστᾶσαι πλέγματα. τὸ δ’ ὑπόλοιπον μέρος τῆς παχείας
<span class="lb" data-page="3.710" data-line="12" id="l3.710.12"></span>μήνιγγος, ἣν οἷον ἀγωγόν τινα αἵματος εἶναι ἐλέχθη, τὸ
<span class="lb" data-page="3.710" data-line="13" id="l3.710.13"></span>μὲν ὀρθὸν κατὰ μῆκος, ὡς ἐξ ἀρχῆς ὥρμητο, φέρεται πρόσω
<span class="lb" data-page="3.710" data-line="14" id="l3.710.14"></span>μέχρι πλείστου πολλὰς ἀποφῦον φλέβας εἰς ὅλον διασπειρομένας
<span class="lb" data-page="3.710" data-line="15" id="l3.710.15"></span>τὸν ἐγκέφαλον. καὶ τοιαύτη μὲν ἡ περὶ τὴν ὁδὸν
<span class="lb" data-page="3.710" data-line="16" id="l3.710.16"></span>τῶν φλεβῶν τέχνη τῆς φύσεως. <span class="milestone ed2page" data-n="4.514" data-unit="ed2page" id="ed2page.4.514"></span>ἡ δὲ μήνιγξ ἡ παχεῖα,
<span class="lb" data-page="3.710" data-line="17" id="l3.710.17"></span>ἡ τὸν προειρημένον ἀγωγὸν τοῦ αἵματος ἐργασαμένη,
<span class="pb" data-page="3.711" id="p3.711"></span>
<span class="lb" data-page="3.711" data-line="1" id="l3.711.1"></span>οὐκ ἄρ’ ἔμελλεν οὐδ’ αὐτὴ δι’ ἓν τοῦτο μόνον ἐπὶ τοσοῦτον
<span class="lb" data-page="3.711" data-line="2" id="l3.711.2"></span>ἐκταθήσεσθαι, ἀλλὰ γὰρ ἑτέραν καὶ ταύτῃ ῥαφὴν ἐπέθηκεν
<span class="lb" data-page="3.711" data-line="3" id="l3.711.3"></span>ἡ φύσις, ἀπὸ τῆς κορυφῆς εὐθὺ τοῦ μετώπου
<span class="lb" data-page="3.711" data-line="4" id="l3.711.4"></span>διὰ μέσης τῆς κεφαλῆς φερομένην. καὶ μέν γε καὶ δέον ἦν
<span class="lb" data-page="3.711" data-line="5" id="l3.711.5"></span>διφυῆ γενέσθαι τὸν ἐγκέφαλον· καὶ πρὸς τοῦτο αὐτῇ κέχρηται,
<span class="lb" data-page="3.711" data-line="6" id="l3.711.6"></span>ὡς πρόσθεν εἴρηται, ἐκτείνασά τινα μοῖραν αὐτῆς ἕως
<span class="lb" data-page="3.711" data-line="7" id="l3.711.7"></span>τοῦ μετώπου διορίζουσαν τὸν ἐγκέφαλον. ἀλλὰ τό γε πρὸ
<span class="lb" data-page="3.711" data-line="8" id="l3.711.8"></span>τούτου μέρος αὐτῆς, τὸ μεταξὺ τοῦ τ’ ἀδένος καὶ τῆς ληνοῦ,
<span class="lb" data-page="3.711" data-line="9" id="l3.711.9"></span>κατὰ κάθετον ἐπίκειται τῷ τε συνάπτοντι τὸν ἐγκέφαλον τῇ
<span class="lb" data-page="3.711" data-line="10" id="l3.711.10"></span>παρεγκεφαλίδι πόρῳ καὶ τῇ κατ’ αὐτὸν ἐπιφύσει τῇ σκωληκοειδεῖ,
<span class="lb" data-page="3.711" data-line="11" id="l3.711.11"></span>ὥστε ἀνατεῖνον ἐπ’ αὐτὴν τὰ συνεχῆ σώματα
<span class="lb" data-page="3.711" data-line="12" id="l3.711.12"></span>κωλύει βαρύνεσθαι πρὸς αὐτῶν τὴν ἐπίφυσιν τοῦ πόρου.
<span class="lb" data-page="3.711" data-line="13" id="l3.711.13"></span>τοῦτο δ’ ἡλίκον ἀγαθόν ἐστιν, εἴ τις μνημονεύει τῶν περὶ
<span class="lb" data-page="3.711" data-line="14" id="l3.711.14"></span>τῆς ἐνεργείας αὐτῆς ἐν τῷ πρὸ τούτου γράμματι λελεγμένων,
<span class="lb" data-page="3.711" data-line="15" id="l3.711.15"></span>οὐδεμιᾶς ἔτι δεῖται νεωτέρας πίστεως. οὕτως καὶ ἡ κατὰ
<span class="lb" data-page="3.711" data-line="16" id="l3.711.16"></span>τὴν λαμβδοειδῆ ῥαφὴν μήνιγξ <span class="milestone ed1page" data-n="1.466" data-unit="ed1page" id="ed1page.1.466"></span>ἀνατείνει τὰ κατὰ
<span class="lb" data-page="3.711" data-line="17" id="l3.711.17"></span>τῆς ὄπισθεν κοιλίας ἐπικείμενα σώματα. καὶ μὲν δὴ καὶ ἡ
<span class="lb" data-page="3.711" data-line="18" id="l3.711.18"></span>τρίτη τῶν ῥαφῶν, ἡ στεφανιαία καλουμένη, κατὰ μέσον τῶν
<span class="pb" data-page="3.712" id="p3.712"></span>
<span class="lb" data-page="3.712" data-line="1" id="l3.712.1"></span>προσθίων κοιλιῶν ἐγκαρσία φερομένη, μετεωρίζουσα τὴν ἐν
<span class="lb" data-page="3.712" data-line="2" id="l3.712.2"></span>τῷ μεταξὺ χώραν ἐγκεφάλου, παμπόλλην οὖσαν, ἀθλίπτους
<span class="lb" data-page="3.712" data-line="3" id="l3.712.3"></span>ἀπεργάζεται τὰς κοιλίας, πάντως ἂν θλιβείσας τε καὶ βαρυνθείσας
<span class="lb" data-page="3.712" data-line="4" id="l3.712.4"></span>καὶ στενοχωρηθείσας, εἰ μὴ κατὰ τοῦτο τῆς κεφαλῆς
<span class="lb" data-page="3.712" data-line="5" id="l3.712.5"></span>ἐτέτακτο τὸ μέρος. οὐ γὰρ, ὥσπερ αἱ τῆς καρδίας
<span class="lb" data-page="3.712" data-line="6" id="l3.712.6"></span>διὰ τὴν σκληρότητα τοῦ σώματος αὐτῆς ἄθλιπτοι μένουσιν,
<span class="lb" data-page="3.712" data-line="7" id="l3.712.7"></span>οὐδεμιᾶς εἰς τοῦτο βοηθείας ἔξωθεν δεόμεναι, οὕτως οἷόν
<span class="lb" data-page="3.712" data-line="8" id="l3.712.8"></span>τ’ ἦν καὶ τὰς κατὰ τὸν ἐγκέφαλον, μαλακὸν ἱκανῶς ὑπάρχοντα,
<span class="lb" data-page="3.712" data-line="9" id="l3.712.9"></span>μένειν ἀθλίπτους ἄνευ τινὸς ἔξωθεν ἐπικουρίας.
<span class="lb" data-page="3.712" data-line="10" id="l3.712.10"></span>ἀλλὰ περὶ μὲν τῶν ῥαφῶν ὅσον ἔτι λείπει τῷ λόγῳ διελθεῖν,
<span class="lb" data-page="3.712" data-line="11" id="l3.712.11"></span>ἐν τοῖς μετὰ τοῦτο ῥηθήσεται γράμμασιν.
</p>
          </article>

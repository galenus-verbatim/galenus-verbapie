<article xmlns="http://www.w3.org/1999/xhtml" id="urn:cts:greekLit:tlg0057.tlg017.1st1K-grc1:9.9">
<span class="pb page1" data-page="3.721" id="p3.721"></span>
<span class="milestone ed1page page1" data-n="1.467" data-unit="ed1page" id="ed1page.1.467"></span>
<span class="milestone ed2page page1" data-n="4.517" data-unit="ed2page" id="ed2page.4.517"></span>
            <p>
<span class="lb" data-page="3.721" data-line="12" id="l3.721.12"></span>Εἴπερ οὖν τοῦτο φυλάξομεν, ἐκεῖνο προσθέντες
<span class="lb" data-page="3.721" data-line="13" id="l3.721.13"></span>ἐπὶ τῷ προειρημένῳ λόγῳ, καὶ τὸ παρὰ τούτων
<span class="lb" data-page="3.721" data-line="14" id="l3.721.14"></span>τῶν νεύρων ἔρχεσθαι τὴν ἐπὶ τοὺς κροταφίτας μῦς ἀπόφυσιν,
<span class="lb" data-page="3.721" data-line="15" id="l3.721.15"></span>διὰ τῶν κατὰ τοὺς κροτάφους ὀστῶν ἐκπίπτουσαν, ἐφ’
<span class="lb" data-page="3.721" data-line="16" id="l3.721.16"></span>ἑτέραν ἤδη μεταβῶμεν ἔκφυσιν ἐγκεφάλου. τετάρτην δὲ αὐτῶν
<span class="lb" data-page="3.721" data-line="17" id="l3.721.17"></span>ἀριθμοῦσι συζυγίαν οἱ ἀκριβεῖς τῶν ἀνατομικῶν, οὐ
<span class="lb" data-page="3.721" data-line="18" id="l3.721.18"></span>συναριθμοῦντες αὐταῖς δηλονότι τὴν ἐπὶ τὰς ῥῖνας, ὅτι
<span class="pb" data-page="3.722" id="p3.722"></span>
<span class="lb" data-page="3.722" data-line="1" id="l3.722.1"></span>μήτε νεύρων ἐκφύσεις ἔχει, καθάπερ αἱ λοιπαὶ, μήτε διεκπίπτει
<span class="lb" data-page="3.722" data-line="2" id="l3.722.2"></span>τῶν ὀστῶν ἐκτός. ἀλλὰ πρώτη μὲν αὐτῶν ἀπόφυσις
<span class="lb" data-page="3.722" data-line="3" id="l3.722.3"></span>ἀριθμεῖται τὰ μαλακὰ νεῦρα τῶν ὀφθαλμῶν, δευτέρα δὲ τὰ
<span class="lb" data-page="3.722" data-line="4" id="l3.722.4"></span>κινητικὰ τῶν ἀμφ’ αὐτοὺς μυῶν, τρίτη δὲ, περὶ ἧς ἄρτι πέπαυμαι
<span class="lb" data-page="3.722" data-line="5" id="l3.722.5"></span>λέγων, ἀρχομένη μὲν, ἔνθα συνάπτει τὸ πρόσθιον
<span class="lb" data-page="3.722" data-line="6" id="l3.722.6"></span>μέρος τοῦ ἐγκεφάλου τῷ ὄπισθεν, προϊοῦσα δὲ διὰ τῆς παχείας
<span class="lb" data-page="3.722" data-line="7" id="l3.722.7"></span>χείας μήνιγγος, εἶτα δίκρους γινομένη, κᾄπειτα διανεμομένη
<span class="lb" data-page="3.722" data-line="8" id="l3.722.8"></span>καθ’ ὃν εἴρηται τρόπον. ἡ δὲ τετάρτη συζυγία τῶν νεύρων
<span class="lb" data-page="3.722" data-line="9" id="l3.722.9"></span>ὀλίγον τούτων ὄπισθεν τέτακται, ἀρχομένη μὲν ἀπ’ αὐτῆς
<span class="lb" data-page="3.722" data-line="10" id="l3.722.10"></span>τῆς βάσεως μᾶλλον, ἤπερ τὰ πρότερα, πλησίον δ’ ἀλλήλαις
<span class="lb" data-page="3.722" data-line="11" id="l3.722.11"></span>κειμένων τῶν ἐκφύσεων, ἀναμιγνυμένη μὲν εὐθέως τοῖς κατὰ
<span class="lb" data-page="3.722" data-line="12" id="l3.722.12"></span>τὴν τρίτην συζυγίαν, καὶ μετὰ ταῦτα μέχρι τοῦ πλείστου
<span class="lb" data-page="3.722" data-line="13" id="l3.722.13"></span>φέρεται, ἔπειτα σχίζεται, καὶ παντὶ κατὰ τὴν ὑπερῴαν ἐπιφύεται
<span class="lb" data-page="3.722" data-line="14" id="l3.722.14"></span>χιτῶνι. μικρὰ δέ ἐστιν ἱκανῶς ταῦτα τὰ νεῦρα, καὶ
<span class="lb" data-page="3.722" data-line="15" id="l3.722.15"></span>βραχὺ τῶν κατὰ τὴν τρίτην συζυγίαν σκληρότερα διὰ τὸ
<span class="lb" data-page="3.722" data-line="16" id="l3.722.16"></span>καὶ αὐτὸν τὸν χιτῶνα τὸν ὑπαλείφοντα τὸ στόμα σκληρότερον
<span class="lb" data-page="3.722" data-line="17" id="l3.722.17"></span>ὑπάρχειν οὐ τῆς γλώττης μόνον, ἀλλὰ καὶ τῶν ἄλλων
<span class="lb" data-page="3.722" data-line="18" id="l3.722.18"></span>σχεδὸν ἁπάντων τῶν κατὰ τὸ πρόσωπον μορίων. διὰ
<span class="pb" data-page="3.723" id="p3.723"></span>
<span class="lb" data-page="3.723" data-line="1" id="l3.723.1"></span>τοῦτ’ οὖν καὶ ἡ ἔκφυσις αὐτῶν ἐκ βραχεῖ σκληροτέρων
<span class="lb" data-page="3.723" data-line="2" id="l3.723.2"></span>ἐστὶν ἐγκεφάλου μερῶν, ἤπερ τῶν κατὰ τὴν τρίτην συζυγίαν·
<span class="lb" data-page="3.723" data-line="3" id="l3.723.3"></span>εἰς ὅσον γὰρ ἂν προχωρῶμεν ἀεὶ, καὶ μᾶλλον αὐτὸν
<span class="lb" data-page="3.723" data-line="4" id="l3.723.4"></span>ἑαυτοῦ σκληρότερον εὑρήσομεν τὸν ἐγκέφαλον, ἀλλὰ καὶ τὰ
<span class="lb" data-page="3.723" data-line="5" id="l3.723.5"></span>κατὰ τὴν βάσιν αὐτοῦ μέρη τῶν ἄλλων ἐστὶ σκληρότερα.
<span class="lb" data-page="3.723" data-line="6" id="l3.723.6"></span>κατὰ λόγον οὖν ἡ τετάρτη συζυγία τῶν νεύρων, ἵν’ ἧττον
<span class="lb" data-page="3.723" data-line="7" id="l3.723.7"></span>μαλακὴ γένηται τῆς τρίτης, οὐ μόνον ἐκ τῶν ὄπισθεν μερῶν,
<span class="lb" data-page="3.723" data-line="8" id="l3.723.8"></span>ἀλλὰ καὶ ἀπὸ τῆς βάσεως τοῦ ἐγκεφάλου μᾶλλον ἐκείνης
<span class="lb" data-page="3.723" data-line="9" id="l3.723.9"></span>ἀφωρμήθη.
</p>
          </article>

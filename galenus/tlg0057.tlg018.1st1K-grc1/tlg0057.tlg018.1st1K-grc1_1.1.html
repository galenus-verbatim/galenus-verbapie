<article xmlns="http://www.w3.org/1999/xhtml" id="urn:cts:greekLit:tlg0057.tlg018.1st1K-grc1:1.1">
<span class="pb page1" data-page="4.367" id="p4.367"></span>
<span class="milestone ed1page page1" data-n="0.554" data-unit="ed1page" id="ed1page.1.554"></span>
<span class="milestone ed2page page1" data-n="4.365" data-unit="ed2page" id="ed2page.5.365"></span>
            <h2>ΓΑΛΗΝΟΥ ΠΕΡΙ ΜΥΩΝ ΚΙΝΗΣΕΩΣ
<br></br>ΒΙΒΛΙΟΝ Α.
</h2>
            <p>
<span class="lb" data-page="4.367" data-line="1" id="l4.367.1"></span>Ὄργανα κινήσεως τῆς καθ’ ὁρμὴν οἱ μύες
<span class="lb" data-page="4.367" data-line="2" id="l4.367.2"></span>εἰσὶν, οὕτω δή τι πολὺ πλῆθος ὄντες, ὡς οὐδ’ ἀριθμῆσαι
<span class="lb" data-page="4.367" data-line="3" id="l4.367.3"></span>ῥᾴδιον αὐτούς. καὶ γὰρ καὶ συμφύονταί τινες ἀλλήλοις, ὡς
<span class="lb" data-page="4.367" data-line="4" id="l4.367.4"></span>δοκεῖν εἷς εἶναι, καί τις εἷς ὢν εἰς πολλοὺς τελευτήσας τένοντας
<span class="lb" data-page="4.367" data-line="5" id="l4.367.5"></span>οὐχ εἷς ἔτι μόνος, ἀλλ’ ὅσοι περ οἱ τένοντες εἶναι
<span class="lb" data-page="4.367" data-line="6" id="l4.367.6"></span>δοκεῖ. διὰ τοῦτ’ οὖν καὶ ὅτι πολυειδεῖς εἶσι τοῖς σχήμασιν,
<span class="lb" data-page="4.367" data-line="7" id="l4.367.7"></span>εἰς ἀνόμοιά τε καταφύονται μόρια, δυσφώρατον ἔχουσι τὸν
<span class="lb" data-page="4.367" data-line="8" id="l4.367.8"></span>τῆς κινήσεως τρόπον. εἴη δ’ ἂν οὐ μικρὸν οὐδὲ τὸ κατὰ
<span class="lb" data-page="4.367" data-line="9" id="l4.367.9"></span>διαφέροντας τόπους καὶ πολλάκις ἐναντίους ἐμφύεσθαι τοῖς
<span class="pb" data-page="4.368" id="p4.368"></span>
<span class="lb" data-page="4.368" data-line="1" id="l4.368.1"></span>κινουμένοις μορίοις αὐτούς. οἱ μὲν γὰρ ἄνωθεν, οἱ δὲ κάτωθεν,
<span class="lb" data-page="4.368" data-line="2" id="l4.368.2"></span>οἱ δ’ ἐκ τοῦ πρόσθεν, ἢ ὄπισθεν, ἢ ἔνθεν ἢ
<span class="lb" data-page="4.368" data-line="3" id="l4.368.3"></span>ἔνθεν ἐμβάλλουσιν. ἀλλὰ καὶ τμηθεὶς ἅπας μῦς ἐγκάρσιος
<span class="lb" data-page="4.368" data-line="4" id="l4.368.4"></span>μὴ πάνυ λεπτῇ μηδ’ ἐπιπολῆς τῇ τομῇ βλάπτει μέν τινα
<span class="lb" data-page="4.368" data-line="5" id="l4.368.5"></span>πάντως τῶν τοῦ μορίου κινήσεων, εἰς ὃ κατεφύετο. τῷ δ’
<span class="lb" data-page="4.368" data-line="6" id="l4.368.6"></span>εἶναι πολυειδεῖς τὰς βλάβας καὶ ταύτῃ δυσφώρατος αὐτῶν
<span class="lb" data-page="4.368" data-line="7" id="l4.368.7"></span>ὁ τῆς κινήσεως τρόπος. αὐτίκα τῶν κατὰ σκέλη μυῶν
<span class="lb" data-page="4.368" data-line="8" id="l4.368.8"></span>ἄλλοτ’ ἄλλου τμηθέντος, ἢ κάμπτειν, ἢ ἐκτείνειν, ἢ ἐπαίρειν;
<span class="lb" data-page="4.368" data-line="9" id="l4.368.9"></span>ἢ καθιέναι, ἢ ἐπιστρέφειν ἀδυνατοῦσι τὸ κῶλον. τὰ
<span class="lb" data-page="4.368" data-line="10" id="l4.368.10"></span>δ’ αὐτὰ καὶ φλεγμοναὶ, καὶ σκίῤῥοι, καὶ σήψεις, καὶ
<span class="lb" data-page="4.368" data-line="11" id="l4.368.11"></span>θλάσεις αὐτῶν, καὶ σκληρότητες οὐλῶν ἐργάζονται κατά
<span class="lb" data-page="4.368" data-line="12" id="l4.368.12"></span>τε τὰ σκέλη καὶ τὰς χεῖρας οὐχ ἥκιστα. καὶ γὰρ τῶν ἐν
<span class="lb" data-page="4.368" data-line="13" id="l4.368.13"></span>αὐταῖς μυῶν πασχόντων, τινὲς μὲν ἐπαίρειν, ἢ ἐκτείνειν,
<span class="lb" data-page="4.368" data-line="14" id="l4.368.14"></span>ἢ κάμπτειν, ἢ καθιέναι τὰς χεῖρας οὐκ ἔτι δύνανται, τινὲς
<span class="lb" data-page="4.368" data-line="15" id="l4.368.15"></span>δ’ ἑκατέρωσε περιάγειν, ἢ ἐπιστρέφειν ὀπίσω. <span class="milestone ed2page" data-n="5.365" data-unit="ed2page" id="ed2page.5.365"></span>τὰ δ’
<span class="lb" data-page="4.368" data-line="16" id="l4.368.16"></span>αὐτὰ καὶ τῶν τενόντων πασχόντων γίνεται. καλοῦσι δ’ αὐτοὺς
<span class="lb" data-page="4.368" data-line="17" id="l4.368.17"></span>ἀπονευρώσεις μυῶν οἱ νεώτεροι, ὅτι, οἶμαι, τοὺς μῦς
<span class="pb" data-page="4.369" id="p4.369"></span>
<span class="lb" data-page="4.369" data-line="1" id="l4.369.1"></span>εἰς αὐτοὺς ὁρῶσι τελευτῶντας. μικτὴ δέ τις ἡ φύσις αὐτῶν
<span class="lb" data-page="4.369" data-line="2" id="l4.369.2"></span>ἐστι, καὶ μέση συνδέσμου τε καὶ νεύρου. σύνδεσμος
<span class="lb" data-page="4.369" data-line="3" id="l4.369.3"></span>γάρ ἐστιν, ὁ γοῦν ἰδίως, οὐ κοινῶς ὀνομαζόμενος, σῶμα νευρῶδες,
<span class="lb" data-page="4.369" data-line="4" id="l4.369.4"></span>ἐξ ὀστοῦ μὲν ὁρμώμενον πάντως, διαπεφυκὸς δὲ ἢ
<span class="lb" data-page="4.369" data-line="5" id="l4.369.5"></span>εἰς ὀστοῦν, ἢ εἰς μῦν. καὶ δῆλον, ὡς ἀπὸ τῆς χρείας αὐτῷ
<span class="lb" data-page="4.369" data-line="6" id="l4.369.6"></span>τοὔνομα. νεῦρον δὲ καὶ τόνος ἐξ ἐγκεφάλου ἢ νωτιαίου
<span class="lb" data-page="4.369" data-line="7" id="l4.369.7"></span>φύεται. κέκληται δ’ ἀπ’ αὐτῶν τῶν ἐνεργειῶν δυοῖν ὀνόμασιν
<span class="lb" data-page="4.369" data-line="8" id="l4.369.8"></span>ἓν ὄργανον, ὅτι νεύειν καὶ τείνειν πέφυκεν. ἡ δ’
<span class="lb" data-page="4.369" data-line="9" id="l4.369.9"></span>οὐσία τοῦ σώματος αὐτῶν, ὡς εἰ νοήσαις πεπιλημένον τε
<span class="lb" data-page="4.369" data-line="10" id="l4.369.10"></span>καὶ πεπυκνωμένον καὶ διὰ τοῦτο σκληρότερον γεγονότα τὸν
<span class="lb" data-page="4.369" data-line="11" id="l4.369.11"></span>ἐγκέφαλον. ἔστι δὲ καὶ τὸ τοῦ νωτιαίου σῶμα παραπλήσιον
<span class="lb" data-page="4.369" data-line="12" id="l4.369.12"></span>ἐγκεφάλῳ πεπιλημένῳ τε καὶ διὰ τοῦτο σκληρῷ γεγονότι.
<span class="lb" data-page="4.369" data-line="13" id="l4.369.13"></span>καὶ γὰρ καὶ αὐτοῦ τοῦ ἐγκεφάλου τὸ ὀπίσω μέρος τὸ τῷ
<span class="lb" data-page="4.369" data-line="14" id="l4.369.14"></span>νωτιαίῳ συνεχὲς σκληρότερον τοῦ πρόσω, καὶ ὅσα τῶν
<span class="lb" data-page="4.369" data-line="15" id="l4.369.15"></span>νεύρων ἐστὶ μαλακώτερα, ταῦτα οὐδὲν δόξει σοι νωτιαίου
<span class="lb" data-page="4.369" data-line="16" id="l4.369.16"></span>διαφέρειν. οὐ μὴν ὅ γ’ ἐν τοῖς ἄλλοις ὀστοῖς μυελὸς τοιοῦτος,
<span class="lb" data-page="4.369" data-line="17" id="l4.369.17"></span>ἀλλ’ ὑγρὸς καὶ ῥυτὸς ὀλίγου δεῖν· μάλιστα δ’ ἂν αὐτοῦ
<span class="pb" data-page="4.370" id="p4.370"></span>
<span class="lb" data-page="4.370" data-line="1" id="l4.370.1"></span>τὸ μαλακὸν εἰκάσαις πιμελῇ. οὐκοῦν οὐδ’ ἐκφυόμενον εὑρήσεις
<span class="lb" data-page="4.370" data-line="2" id="l4.370.2"></span>τοῦ μυελοῦ τούτου νεῦρον οὐδὲν, οὔτ’ οὖν μαλακὸν
<span class="lb" data-page="4.370" data-line="3" id="l4.370.3"></span>οὔτε σκληρόν. ἀλλ’ οὐδὲ τοῖς ἐγκεφάλου τε καὶ νωτιαίου
<span class="lb" data-page="4.370" data-line="4" id="l4.370.4"></span>σκεπάσμασιν ἐσκέπασται, οὐδ’ ἀρτηρίαι καὶ φλέβες διαπλέκουσιν
<span class="lb" data-page="4.370" data-line="5" id="l4.370.5"></span>αὐτὸν, ὥστε κατ’ οὐδὲν ἐγκεφάλῳ καὶ νωτιαίῳ
<span class="lb" data-page="4.370" data-line="6" id="l4.370.6"></span>προσέοικεν, οὐδ’ ἐστὶν αὐτῷ κοινωνία πρὸς μῦς οὐδεμία.
<span class="lb" data-page="4.370" data-line="7" id="l4.370.7"></span>πρὸς ἐγκέφαλον δὲ καὶ νωτιαῖον ἅπασι μυσὶν οὐ σμικρὰ
<span class="lb" data-page="4.370" data-line="8" id="l4.370.8"></span>κοινωνία· δέονται γὰρ ἢ παρ’ ἐγκεφάλου νεῦρον, ἢ παρὰ
<span class="lb" data-page="4.370" data-line="9" id="l4.370.9"></span>νωτιαίου λαβεῖν. καὶ τοῦτο τὸ νεῦρον ἰδέσθαι μὲν μικρὸν,
<span class="lb" data-page="4.370" data-line="10" id="l4.370.10"></span>οὐ μὴν τὴν δύναμιν μικρόν· ἐπιγνώσῃ δὲ τοῖς παθήμασι.
<span class="lb" data-page="4.370" data-line="11" id="l4.370.11"></span>καὶ γὰρ καὶ τεμνόμενον, καὶ θλιβόμενον, καὶ θλώμενον,
<span class="lb" data-page="4.370" data-line="12" id="l4.370.12"></span>καὶ βρόχῳ διαλαμβανόμενον, καὶ σκιῤῥούμενον, καὶ σηπόμενον,
<span class="lb" data-page="4.370" data-line="13" id="l4.370.13"></span>ἀφαιρεῖται τοῦ μυὸς ἅπασαν κίνησίν τε καὶ αἴσθησιν,
<span class="lb" data-page="4.370" data-line="14" id="l4.370.14"></span>ἀλλὰ καὶ φλεγμαίνοντος ἐσπάσθησάν τε καὶ παρέπαισαν
<span class="lb" data-page="4.370" data-line="15" id="l4.370.15"></span>οὐκ ὀλίγοι. καί τινες τῶν οὕτως ἐχόντων ἰατροῦ σοφωτέρου
<span class="lb" data-page="4.370" data-line="16" id="l4.370.16"></span>τυχόντες τεμόντος τὸ νεῦρον αὐτίκα μὲν ἐπαύσαντο
<span class="lb" data-page="4.370" data-line="17" id="l4.370.17"></span>τοῦ σπᾶσθαί τε καὶ παραπαίειν· ὕστερον δὲ τὸν μῦν, εἰς
<span class="pb" data-page="4.371" id="p4.371"></span>
<span class="lb" data-page="4.371" data-line="1" id="l4.371.1"></span>ὃν ἐνέβαλε τὸ νεῦρον, ἀναίσθητόν τε καὶ ἀχρεῖον εἰς τὰς
<span class="lb" data-page="4.371" data-line="2" id="l4.371.2"></span>κινήσεις ἔσχον. οὕτως ἄρα μεγάλη τις δύναμις ἐν τοῖς νεύροις
<span class="lb" data-page="4.371" data-line="3" id="l4.371.3"></span>ἐστὶν, ἄνωθεν ἀπὸ τῆς μεγάλης ἀρχῆς ἐπιῤῥέουσα· οὐ
<span class="lb" data-page="4.371" data-line="4" id="l4.371.4"></span>γὰρ δὴ ἐξ αὑτῶν γε οὐδὲ σύμφυτον αὐτὴν ἔχει. γνοίης δ’
<span class="lb" data-page="4.371" data-line="5" id="l4.371.5"></span>ἂν τῷδε μάλιστα, εἰ τέμῃς τῶν νεύρων τούτων ὁτιοῦν ἢ
<span class="lb" data-page="4.371" data-line="6" id="l4.371.6"></span>τὸν νωτιαῖον αὐτόν. ὅσον μὲν γὰρ ἀνωτέρω τῆς τομῆς
<span class="lb" data-page="4.371" data-line="7" id="l4.371.7"></span>συνεχὲς ἐγκεφάλῳ, τοῦτο μὲν ἔτι διασώσει τὰς τῆς ἀρχῆς
<span class="lb" data-page="4.371" data-line="8" id="l4.371.8"></span>δυνάμεις, τὸ κατωτέρω δὲ πᾶν οὔτ’ αἴσθησιν οὔτε κίνησιν
<span class="lb" data-page="4.371" data-line="9" id="l4.371.9"></span>οὐδενὶ χορηγεῖν δυνήσεται. λόγον οὖν ὀχετῶν ἔχοντα
<span class="lb" data-page="4.371" data-line="10" id="l4.371.10"></span>τὰ νεῦρα καθάπερ ἔκ τινος πηγῆς τοῦ ἐγκεφάλου τοῖς μυσὶ
<span class="lb" data-page="4.371" data-line="11" id="l4.371.11"></span>παράγονται τὰς δυνάμεις. ἐπειδὰν πρῶτον δ’ αὐτοῖς ὁμιλήσῃ,
<span class="lb" data-page="4.371" data-line="12" id="l4.371.12"></span>σχίζεται πολυειδῶς ἄλλην ἐπ’ ἄλλῃ σχίσιν, καὶ τέλος εἰς
<span class="lb" data-page="4.371" data-line="13" id="l4.371.13"></span>λεπτὰς καὶ ὑμενώδεις ἶνας ὅλα λυθέντα πᾶν οὕτω τὸ τοῦ
<span class="lb" data-page="4.371" data-line="14" id="l4.371.14"></span>μυὸς σῶμα διαπλέκει. οἱ δ’ αὖ σύνδεσμοι, καθ’ οὓς τοῖς
<span class="lb" data-page="4.371" data-line="15" id="l4.371.15"></span>ὀστοῖς οἱ μύες συνδοῦνται καὶ συμφύονται, τούς θ’ ὑμένας
<span class="lb" data-page="4.371" data-line="16" id="l4.371.16"></span>τοὺς ἀμφ’ αὐτοὺς γεννῶσι, καί τινας εἴσω διαφύσεις εἰς αὐτὴν
<span class="lb" data-page="4.371" data-line="17" id="l4.371.17"></span>τὴν σάρκα τῶν μυῶν πέμπουσιν, ἣν ὥσπερ τινὰ χώραν ﻿
<span class="pb" data-page="4.372" id="p4.372"></span>
<span class="lb" data-page="4.372" data-line="1" id="l4.372.1"></span>μοι νόει πολλοῖς ὀχετοῖς ἀρδευομένην, ἑνὶ μὲν τῷ πρόσθεν
<span class="lb" data-page="4.372" data-line="2" id="l4.372.2"></span>εἰρημένῳ τῷ νεύρῳ, δύο δ’ ἄλλοις, τῷ μὲν αἵματος θερμοῦ
<span class="lb" data-page="4.372" data-line="3" id="l4.372.3"></span>καὶ λεπτοῦ καὶ ἀτμώδους, τῷ δὲ ψυχροτέρου τε καὶ
<span class="lb" data-page="4.372" data-line="4" id="l4.372.4"></span>παχυτέρου. <span class="milestone ed2page" data-n="5.366" data-unit="ed2page" id="ed2page.5.366"></span>καλεῖται δ’ αὐτῶν τὸ μὲν ἀρτηρία, τὸ
<span class="lb" data-page="4.372" data-line="5" id="l4.372.5"></span>δὲ φλέψ. οὗτοι μὲν οὖν οἱ ὀχετοὶ τὴν ἀρχὴν ἀπὸ καρδίας
<span class="lb" data-page="4.372" data-line="6" id="l4.372.6"></span>καὶ ἥπατος ἔχοντες, τὸ σῶμα τῶν μυῶν ἄρδουσι, καὶ διὰ
<span class="lb" data-page="4.372" data-line="7" id="l4.372.7"></span>τούτους οὐκέτι χώρα τις ἁπλῶς, ἀλλ’ οἷον φυτὸν ὁ μῦς γίνεται,
<span class="lb" data-page="4.372" data-line="8" id="l4.372.8"></span>διὰ δὲ τὸν τρίτον ὀχετὸν τὸν ἀπὸ τῆς μεγάλης ἀρχῆς
<span class="lb" data-page="4.372" data-line="9" id="l4.372.9"></span>οὐ φυτὸν, ἀλλ’ ἤδη κρεῖττον φυτοῦ, προσλαβὼν αἴσθησίν
<span class="lb" data-page="4.372" data-line="10" id="l4.372.10"></span>τε καὶ κίνησιν τὴν καθ’ ὁρμὴν, οἷς τὸ ζῶον τοῦ μὴ
<span class="lb" data-page="4.372" data-line="11" id="l4.372.11"></span>ζώου διαφέρει. διὰ ταύτας οὖν τὰς δυνάμεις ὄργανον ψυχικὸν
<span class="lb" data-page="4.372" data-line="12" id="l4.372.12"></span>ὁ μῦς ἐγένετο, καθάπερ δι’ ἀρτηρίαν καὶ φλέβα φυσικόν.
<span class="lb" data-page="4.372" data-line="13" id="l4.372.13"></span>καὶ γὰρ οὖν καὶ τῶν κινήσεων αἱ μὲν ἀρτηρίας τε
<span class="lb" data-page="4.372" data-line="14" id="l4.372.14"></span>καὶ φλεβὸς φυσικαί τε καὶ χωρὶς ὁρμῆς, αἱ δὲ τῶν μυῶν
<span class="lb" data-page="4.372" data-line="15" id="l4.372.15"></span>ψυχικαί τε καὶ μεθ’ ὁρμῆς. εἴτε δὲ μετὰ προαιρέσεως λέγοις
<span class="lb" data-page="4.372" data-line="16" id="l4.372.16"></span>τὰς τῶν μυῶν γίνεσθαι κινήσεις, ἢ ἑκουσίως, ἢ μετὰ
<span class="lb" data-page="4.372" data-line="17" id="l4.372.17"></span>βουλήσεως, οὐδὲν διοίσει. ἑνὸς γὰρ ἐν ἅπασι τούτοις ἐστοχάσθαι
<span class="pb" data-page="4.373" id="p4.373"></span>
<span class="lb" data-page="4.373" data-line="1" id="l4.373.1"></span>χρὴ, τοῦ διορίσασθαι τὴν κίνησιν αὐτῶν ἀπὸ τῆς
<span class="lb" data-page="4.373" data-line="2" id="l4.373.2"></span>τῶν ἀρτηριῶν τε καὶ φλεβῶν κινήσεως· ὥστ’, εἰ καὶ μὴ ἱκανὸς
<span class="lb" data-page="4.373" data-line="3" id="l4.373.3"></span>εἴης ἐν ὀνόμασιν ἐνδείξασθαι τὴν διαφορὰν, αὐτάρκως
<span class="lb" data-page="4.373" data-line="4" id="l4.373.4"></span>ὃ βούλῃ δηλώσεις. τί δή ποτε δ’ οὐκ αἰσθήσεως ὄργανον
<span class="lb" data-page="4.373" data-line="5" id="l4.373.5"></span>εἴπομεν εἶναι τὸν μῦν, ἀλλὰ κινήσεως μόνης, καίτοι γ’
<span class="lb" data-page="4.373" data-line="6" id="l4.373.6"></span>ἀμφοτέρων ὁμοίως αὐτῷ μέτεστι; ἢ ὅτι κίνησις μὲν οὐκ ἂν
<span class="lb" data-page="4.373" data-line="7" id="l4.373.7"></span>γένοιτο τοῖς ζώοις οὐδεμία καθ’ ὁρμὴν ἄνευ τῶν μυῶν,
<span class="lb" data-page="4.373" data-line="8" id="l4.373.8"></span>ὥστ’ ἴδιον αὐτῆς ὄργανον ὁ μῦς, αἴσθησις δὲ ὑπάρχει τοῖς
<span class="lb" data-page="4.373" data-line="9" id="l4.373.9"></span>αἰσθητικοῖς μορίοις ἅπασι καὶ χωρὶς μυῶν; ὅ τι γὰρ ἂν
<span class="lb" data-page="4.373" data-line="10" id="l4.373.10"></span>αὐτῶν μετάσχῃ νεύρου, τοῦτο πάντως αἰσθάνεται. τί μὲν
<span class="lb" data-page="4.373" data-line="11" id="l4.373.11"></span>οὖν ὁ μῦς ἐστιν, εἴρηται σαφῶς, ὅτι τῆς κινήσεως καθ’ ὁρμὴν
<span class="lb" data-page="4.373" data-line="12" id="l4.373.12"></span>ὄργανον· εἴρηται δὲ καὶ ὅθεν ἡ ἀρχὴ τῆς κινήσεως
<span class="lb" data-page="4.373" data-line="13" id="l4.373.13"></span>αὐτῷ, καὶ δι’ ὧν, ὡς ἀπ’ ἐγκεφάλου τε καὶ διὰ νεύρων·
<span class="lb" data-page="4.373" data-line="14" id="l4.373.14"></span>εἴρηται δὲ καὶ ὅπως εἰς αὐτὸν ταῦτα σχίζεται, καὶ ὅπως οἱ
<span class="lb" data-page="4.373" data-line="15" id="l4.373.15"></span>σύνδεσμοι.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg018.1st1K-grc1:1.4">
<span class="pb page1" data-page="4.382" id="p4.382"></span>
<span class="milestone ed1page page1" data-n="1.555" data-unit="ed1page" id="ed1page.1.555"></span>
<span class="milestone ed2page page1" data-n="5.369" data-unit="ed2page" id="ed2page.5.369"></span>
            <p>
<span class="lb" data-page="4.382" data-line="7" id="l4.382.7"></span>Πότερον οὖν (τοῦτο γὰρ ἐξ ἀρχῆς προὔκειτο
<span class="lb" data-page="4.382" data-line="8" id="l4.382.8"></span>σκοπεῖσθαι) τοσοῦτοι τρόποι κινήσεως ὑπάρχουσι τοῖς
<span class="lb" data-page="4.382" data-line="9" id="l4.382.9"></span>μυσὶν, ὅσοι περ καὶ φαίνονται κατά τε τὰς διαιρέσεις καὶ
<span class="lb" data-page="4.382" data-line="10" id="l4.382.10"></span>πρὶν γυμνῶσαι τὰ μόρια, ἢ πολὺ μὲν ἐλάττους εἰσὶ, φαίνονται
<span class="lb" data-page="4.382" data-line="11" id="l4.382.11"></span>δὲ πολλοί; τά τε γὰρ ἄλλα καὶ τὸ μὴ μίαν πᾶσι τοῖς
<span class="lb" data-page="4.382" data-line="12" id="l4.382.12"></span>μυσὶν ὑπάρχειν κίνησιν ἄτοπον, ὥσπερ εἰ καὶ τῶν ἀρτηριῶν
<span class="lb" data-page="4.382" data-line="13" id="l4.382.13"></span>ἄλλην ἄλλης κίνησιν ἔφασκέ τις ὑπάρχειν· ἀεὶ γὰρ φαίνεται
<span class="lb" data-page="4.382" data-line="14" id="l4.382.14"></span>διὰ τῶν ὁμοίων ὀργάνων ὁμοίως ἐνεργεῖν ἡ φύσις. τὸ
<span class="lb" data-page="4.382" data-line="15" id="l4.382.15"></span>μὲν οὖν ἓξ ὑπάρχειν κινήσεις ἅπασι τοῖς μυσὶν, ὅπερ ἤδη
<span class="lb" data-page="4.382" data-line="16" id="l4.382.16"></span>τινὲς ἔφασαν, ἐναργῶς ἐξελέγχεται. τῶν γὰρ κατὰ τὰς χεῖρας
<span class="lb" data-page="4.382" data-line="17" id="l4.382.17"></span>καὶ τὰ σκέλη μυῶν οὐδεὶς ἐκτάσεως καὶ συστολῆς
<span class="pb" data-page="4.383" id="p4.383"></span>
<span class="lb" data-page="4.383" data-line="1" id="l4.383.1"></span>τρίτην τινὰ ἴσχει κίνησιν ἑτέραν, ὥσπερ οὐδ’ οἱ κροταφῖται
<span class="lb" data-page="4.383" data-line="2" id="l4.383.2"></span>μύες· ἐναργῶς γὰρ καὶ τούτων ἑκατέρῳ δύο κινήσεις εἰσίν.
<span class="lb" data-page="4.383" data-line="3" id="l4.383.3"></span>εἰ δὲ τὸ κῶλον ὅλον εἰς ἓξ τόπους μεταφέρουσιν οἱ μύες,
<span class="lb" data-page="4.383" data-line="4" id="l4.383.4"></span>οὐδὲν τοῦτό γε ἀπόρημα πρὸς τὸ μὴ οὐ καθ’ ἕκαστον αὐτῶν
<span class="lb" data-page="4.383" data-line="5" id="l4.383.5"></span>διττὴν εἶναι τὴν κίνησιν. εἰ μὲν γὰρ εἷς μῦς ἐκίνει τὸ
<span class="lb" data-page="4.383" data-line="6" id="l4.383.6"></span>κῶλον ὅλον, ἀναγκαῖον ἂν ἦν, ὅσαι περ αἱ τοῦ κώλου, τοσαύτας
<span class="lb" data-page="4.383" data-line="7" id="l4.383.7"></span>εἶναι καὶ τὰς τοῦ μυὸς κινήσεις. ἐπεὶ δ’ οὐ μόνον
<span class="lb" data-page="4.383" data-line="8" id="l4.383.8"></span>ἓξ, ἀλλὰ καὶ πολὺ πλείους εἰσὶν ἑκάστῳ τῶν κώλων οἱ
<span class="lb" data-page="4.383" data-line="9" id="l4.383.9"></span>μύες, οὐδὲν δή που θαυμαστὸν, ἄλλην ὑπ’ ἄλλου τῷ
<span class="lb" data-page="4.383" data-line="10" id="l4.383.10"></span>κώλῳ γίνεσθαι κίνησιν. ἀλλ’ οἶμαι τὴν γλῶτταν ἐξαπατῆσαι
<span class="lb" data-page="4.383" data-line="11" id="l4.383.11"></span>τοὺς τὰ τοιαῦτα ἀποφῃναμένους, οἰηθέντας ἕνα μῦν
<span class="lb" data-page="4.383" data-line="12" id="l4.383.12"></span>αὐτὴν ὑπάρχειν. καὶ εἰ ὄντως εἷς ἦν μῦς, ἐναργῶς ἂν ἀπεδείκνυτο,
<span class="lb" data-page="4.383" data-line="13" id="l4.383.13"></span>πολλὰς εἶναι κινήσεις ἑνὸς μυός· νῦν δὲ, οὐ γάρ
<span class="lb" data-page="4.383" data-line="14" id="l4.383.14"></span>ἐστιν εἷς, ἀλλὰ πολλοὶ κινοῦσι μύες αὐτὴν, τοὐναντίον οἶμαι
<span class="lb" data-page="4.383" data-line="15" id="l4.383.15"></span>περανθήσεσθαι τὸ μὴ πολλὰς ἑκάστου μυὸς εἶναι τὰς
<span class="lb" data-page="4.383" data-line="16" id="l4.383.16"></span>κινήσεις. ἢ μάταιον ἂν εἴη τὸ πλῆθος αὐτῶν, εἰ δι’ ἑνὸς
<span class="lb" data-page="4.383" data-line="17" id="l4.383.17"></span>ἁπάσας ἀποτελεῖσθαι δυνατὸν ἦν. ἀλλ’ ἑκάτερος, φασὶ, τῶν
<span class="pb" data-page="4.384" id="p4.384"></span>
<span class="lb" data-page="4.384" data-line="1" id="l4.384.1"></span>ὀφθαλμῶν τέτταρας εὐθείας κινεῖται κινήσεις. ὀρθῶς, ὦ
<span class="lb" data-page="4.384" data-line="2" id="l4.384.2"></span>τᾶν. καὶ γὰρ καὶ μύες εὐθεῖς τέτταρες· ἦν δ’ ἂν εἷς καθ’
<span class="lb" data-page="4.384" data-line="3" id="l4.384.3"></span>ἑκάτερον, εἰ πάσας κινεῖν ἐπεφύκει. ὡς οὖν, εἴπερ ἦν εἷς,
<span class="lb" data-page="4.384" data-line="4" id="l4.384.4"></span>ἐπεραίνετο τέτταρας εἶναι τὰς κινήσεις, οὕτως, ἐπειδὴ τοσοῦτοι
<span class="lb" data-page="4.384" data-line="5" id="l4.384.5"></span>τὸν ἀριθμόν εἰσιν, ὅσαι περ αἱ κινήσεις, ὑφ’ ἑνὸς
<span class="lb" data-page="4.384" data-line="6" id="l4.384.6"></span>ἑκάστου αὐτῶν μίαν γίνεσθαι περανθήσεται, καθάπερ καὶ
<span class="lb" data-page="4.384" data-line="7" id="l4.384.7"></span>τῶν περιστρεφόντων αὐτὸν ἑκατέρου μίαν. καὶ μὴν καὶ
<span class="lb" data-page="4.384" data-line="8" id="l4.384.8"></span>πρὸς ὑμῶν αὐτῶν, φασὶν, ὡμολόγηται, κᾂν εἰ μὴ πλείους,
<span class="lb" data-page="4.384" data-line="9" id="l4.384.9"></span>δύο γοῦν καθ’ ἕκαστον μυῶν φαίνεσθαι κινήσεις. πῶς οὖν
<span class="lb" data-page="4.384" data-line="10" id="l4.384.10"></span>ὁ λόγος μίαν εἶναι βούλεται; ἔστι δὲ τοῦτο οὐδὲν ἄτοπον.
<span class="lb" data-page="4.384" data-line="11" id="l4.384.11"></span>ἡ μὲν γὰρ ὡς ἐνέργεια κίνησις μία καθ’ ἕκαστον, ἡ
<span class="lb" data-page="4.384" data-line="12" id="l4.384.12"></span>δ’ ἐναντία κατὰ συμβεβηκός. <span class="milestone ed2page" data-n="5.370" data-unit="ed2page" id="ed2page.5.370"></span>ἐνεργεῖ μὲν γὰρ ἕλκων
<span class="lb" data-page="4.384" data-line="13" id="l4.384.13"></span>ἐφ’ ἑαυτὸν τὸ κινούμενον μόριον, οὐκ ἐνεργεῖ δ’, ὅταν
<span class="lb" data-page="4.384" data-line="14" id="l4.384.14"></span>εἰς τὸν ἐναντίον τόπον ὑπ’ ἄλλου μυὸς ἀπάγηται. καὶ διὰ
<span class="lb" data-page="4.384" data-line="15" id="l4.384.15"></span>τοῦτ’ οὐδὲν τῶν κινουμένων μορίων ἑνὶ κέχρηται μυῒ, ἀλλ’
<span class="lb" data-page="4.384" data-line="16" id="l4.384.16"></span>εἰ μὲν ἄνωθέν τις ἐμφύοιτο, πάντως ἄλλος ἀντεμφύεται κάτωθεν,
<span class="lb" data-page="4.384" data-line="17" id="l4.384.17"></span>εἰ δ’ ἐκ τῶν δεξιῶν, πάντως ἄλλος ἐκ τῶν ἀριστερῶν.
<span class="lb" data-page="4.384" data-line="18" id="l4.384.18"></span>ἕκαστον γὰρ τῶν κινουμένων μορίων, οἷον ὑφ’ ἡνίων
<span class="pb" data-page="4.385" id="p4.385"></span>
<span class="lb" data-page="4.385" data-line="1" id="l4.385.1"></span>τινῶν τῶν μυῶν εἰς τἀναντία διειλημμένον, ἐναλλὰξ ἔχει
<span class="lb" data-page="4.385" data-line="2" id="l4.385.2"></span>τὸν μὲν ἐκτεινόμενον αὐτῶν, τὸν δὲ χαλώμενον. ὁ μὲν οὖν
<span class="lb" data-page="4.385" data-line="3" id="l4.385.3"></span>ἐκταθεὶς ἕλκει πρὸς ἑαυτὸν, ὁ δὲ χαλασθεὶς ἕλκεται σὺν
<span class="lb" data-page="4.385" data-line="4" id="l4.385.4"></span>τῷ μορίῳ. καὶ διὰ τοῦτο κινοῦνται μὲν κατ’ ἀμφοτέρας τὰς
<span class="lb" data-page="4.385" data-line="5" id="l4.385.5"></span>κινήσεις ἀμφότεροι, τὸ δ’ ἐνεργεῖν τείνεσθαι τὸν κινούμενόν
<span class="lb" data-page="4.385" data-line="6" id="l4.385.6"></span>ἐστιν, οὐχ ἕπεσθαι, ἕπεται δὲ, ὅταν αὐτὸς ἀργῶν
<span class="lb" data-page="4.385" data-line="7" id="l4.385.7"></span>ὥσπερ καὶ ἄλλο τι τῶν τοῦ κώλου μορίων μεταφέρηται. ἆρ’
<span class="lb" data-page="4.385" data-line="8" id="l4.385.8"></span>οὖν ἤδη τολμῶμεν ἀποφαίνεσθαι μὲν, μίαν ἁπάντων μυῶν
<span class="lb" data-page="4.385" data-line="9" id="l4.385.9"></span>ξύμφυτον κίνησιν εἶναι, ἢ μηδέπω, πρὶν ἂν ἡμῖν ὁμολογήσῃ
<span class="lb" data-page="4.385" data-line="10" id="l4.385.10"></span>πάντα τὰ κατ’ αὐτοὺς φαινόμενα; ἐμοὶ μὲν οὖν τοῦτο
<span class="lb" data-page="4.385" data-line="11" id="l4.385.11"></span>μακρῷ δοκεῖ βέλτιον ὑπάρχειν. τίνα τοίνυν τὰ κατ’ αὐτοὺς
<span class="lb" data-page="4.385" data-line="12" id="l4.385.12"></span>φαινόμενα, λέγωμεν ἑξῆς μηδὲν παραλιπόντες. ἓν μὲν δὴ
<span class="lb" data-page="4.385" data-line="13" id="l4.385.13"></span>καὶ πρῶτον, οὗ μέρος εἴρηταί πως ἤδη κατ’ ἀρχὰς, ὅτι,
<span class="lb" data-page="4.385" data-line="14" id="l4.385.14"></span>διατεμνομένων αὐτῶν ὅλων ἐγκαρσίων, ἀπόλλυται τελέως κίνησίς
<span class="lb" data-page="4.385" data-line="15" id="l4.385.15"></span>τις ἐν τοῖς ὑποτεταγμένοις μορίοις, ἐντεμνομένων δὲ
<span class="lb" data-page="4.385" data-line="16" id="l4.385.16"></span>παραβλάπτεται. τὸ δὲ τῆς βλάβης ποσὸν τῷ ποσῷ τῆς τομῆς
<span class="lb" data-page="4.385" data-line="17" id="l4.385.17"></span>ἕπεται, μᾶλλον μὲν ἀπολλυμένης τῆς κινήσεως ἐν ταῖς
<span class="lb" data-page="4.385" data-line="18" id="l4.385.18"></span>μείζοσι διαιρέσεσιν, ἧττον δὲ ἐπ’ ἐλάττοσι. τὰ δ’ αὐτὰ
<span class="pb" data-page="4.386" id="p4.386"></span>
<span class="lb" data-page="4.386" data-line="1" id="l4.386.1"></span>νόμιζέ μοι πάντα καὶ ἐπὶ τῶν τενόντων εἰρῆσθαι. καὶ γὰρ
<span class="lb" data-page="4.386" data-line="2" id="l4.386.2"></span>οὖν καὶ τούτους εἰ μὲν ὅλους διατέμοις, παραλύσεις τῆς
<span class="lb" data-page="4.386" data-line="3" id="l4.386.3"></span>κινήσεως τῶν μορίων, εἰ δὲ ἐντέμοις, παραβλάψεις τοσοῦτον,
<span class="lb" data-page="4.386" data-line="4" id="l4.386.4"></span>ὅσον ἐνέτεμες. εἰ μὲν οὖν ἅπασα κίνησις ἀπόλοιτο
<span class="lb" data-page="4.386" data-line="5" id="l4.386.5"></span>τοῦ μέρους, ἑνὸς τμηθέντος μυὸς, ἐπεραίνετ’ ἂν, οἶμαι,
<span class="lb" data-page="4.386" data-line="6" id="l4.386.6"></span>πασῶν τῶν κινήσεων ἐξηγεῖσθαι τὸν ἕνα τοῦτον μῦν· εἰ δ’
<span class="lb" data-page="4.386" data-line="7" id="l4.386.7"></span>αὖθις μία μόνη κίνησις ἀπόλοιτο, ἑνὸς τμηθέντος μυὸς,
<span class="lb" data-page="4.386" data-line="8" id="l4.386.8"></span>ἐπεραίνετ’ ἂν, οἶμαι, ταύτης μιᾶς μόνης, ἧς ἦν ὁ τμηθεὶς
<span class="lb" data-page="4.386" data-line="9" id="l4.386.9"></span>ἡγεμών. ἐπεὶ δὲ οὔτε μίαν μόνην οὔτε πάσας ἀπόλλυσθαι
<span class="lb" data-page="4.386" data-line="10" id="l4.386.10"></span>συμβέβηκεν, ἀλλὰ πάντως δύο, περαίνεσθαι δόξειεν ἂν ὑφ’
<span class="lb" data-page="4.386" data-line="11" id="l4.386.11"></span>ἑνὸς μυὸς γίνεσθαι κινήσεις δύο. ἀλλ’ ἐπεὶ καὶ ὁ ἐκ τῶν
<span class="lb" data-page="4.386" data-line="12" id="l4.386.12"></span>ἐναντίων μερῶν τεταγμένος μῦς ἢ τένων τμηθεὶς τὰς αὐτὰς
<span class="lb" data-page="4.386" data-line="13" id="l4.386.13"></span>δύο κινήσεις ἀπόλλυσιν, αὖθις αὖ κᾀκεῖνον ἴσως κατὰ
<span class="lb" data-page="4.386" data-line="14" id="l4.386.14"></span>τὸν αὐτὸν λόγον κύριον ἐροῦμεν τῶν αὐτῶν δυεῖν κινήσεων,
<span class="lb" data-page="4.386" data-line="15" id="l4.386.15"></span>ὧν καὶ ἐπιτροπεύουσιν ἢ βλάπτουσιν ὁμοίως. ὥστε, κᾂν εἷς
<span class="lb" data-page="4.386" data-line="16" id="l4.386.16"></span>ὁστισοῦν τῶν μυῶν ἀπόλλυται, τὴν τῶν ἐναντίων κίνησιν συναπόλλυσθαι.
<span class="lb" data-page="4.386" data-line="17" id="l4.386.17"></span>ποιεῖν δὲ οὐχ ὁμοίως πεφύκασιν, ἀλλ’ ἑκάτερος
<span class="lb" data-page="4.386" data-line="18" id="l4.386.18"></span>τὴν ἑτέραν μόνην. ἀνάγκη γὰρ τούτων θάτερον ἀληθὲς ﻿
<span class="pb" data-page="4.387" id="p4.387"></span>
<span class="lb" data-page="4.387" data-line="1" id="l4.387.1"></span>ὑπάρχειν, ὁπότερον δὲ, πειρατέον ἀποδεῖξαι, πρότερόν γε
<span class="lb" data-page="4.387" data-line="2" id="l4.387.2"></span>σαφέστερον εἰπόντας, ὅτι τῶν διαδεχομένων ἀλλήλας κινήσεων
<span class="lb" data-page="4.387" data-line="3" id="l4.387.3"></span>ἀνάγκη τῆς ἑτέρας ἀπολλυμένης καὶ τὴν λοιπὴν
<span class="lb" data-page="4.387" data-line="4" id="l4.387.4"></span>συναπόλλυσθαι. ἔστω γὰρ ἀπολωλέναι τὴν ἐκτείνειν πεφυκυῖαν
<span class="lb" data-page="4.387" data-line="5" id="l4.387.5"></span>τὸ μόριον κίνησιν. οὐκοῦν καμφθήσεται μὲν τὴν πρώτην,
<span class="lb" data-page="4.387" data-line="6" id="l4.387.6"></span>μενεῖ δὲ ἐν τούτῳ διὰ παντὸς, ἐκταθῆναι μὲν οὐκ ἔτι
<span class="lb" data-page="4.387" data-line="7" id="l4.387.7"></span>δυνάμενον,<span class="milestone ed1page" data-n="1.556" data-unit="ed1page" id="ed1page.1.556"></span> ὅτι τῆς ἐκτεινούσης ἐστέρηται κινήσεως,
<span class="lb" data-page="4.387" data-line="8" id="l4.387.8"></span>ὅτι δὲ ἐκταθῆναι μηκέτι δύναται, διὰ τοῦτο οὐδὲ ἔτι καμφθῆναι,
<span class="lb" data-page="4.387" data-line="9" id="l4.387.9"></span>κάμπτεται γὰρ τὸ φθάνον ἐκτετάσθαι. κατὰ ταὐτὰ
<span class="lb" data-page="4.387" data-line="10" id="l4.387.10"></span>δὲ καὶ τὴν κάμπτειν πεφυκυῖαν τὸ μόριον κίνησιν εἴπερ
<span class="lb" data-page="4.387" data-line="11" id="l4.387.11"></span>ἀπολέσθαι συμβῇ, ἐκταθήσεται μὲν τήν γε πρώτην, ἀκίνητον
<span class="lb" data-page="4.387" data-line="12" id="l4.387.12"></span>δὲ τοῦ λοιποῦ γενήσεται, μηκέτι δυνηθὲν ἐλθεῖν
<span class="lb" data-page="4.387" data-line="13" id="l4.387.13"></span>ἐπὶ τὴν κάμψιν, ἧς προηγουμένης ἕπεται τὸ ἐκτείνεσθαι.
<span class="lb" data-page="4.387" data-line="14" id="l4.387.14"></span>τοῦτο μὲν δὴ παντὸς ἀληθὲς μᾶλλον εἶναι φαίνεται, τὸ
<span class="lb" data-page="4.387" data-line="15" id="l4.387.15"></span>συναπόλλυσθαι τὰς διαδεχομένας ἀλλήλας ἐναντίας κινήσεις.
<span class="lb" data-page="4.387" data-line="16" id="l4.387.16"></span><span class="milestone ed2page" data-n="5.371" data-unit="ed2page" id="ed2page.5.371"></span>καὶ διὰ τοῦτο ὀρθῶς ἔχει ζητῆσαι, πότερον δύο κινήσεις
<span class="lb" data-page="4.387" data-line="17" id="l4.387.17"></span>ὑπ’ ἀμφοτέρων γίνονται μυῶν, ἢ μία μὲν ὑφ’ ἑκατέρου,
<span class="lb" data-page="4.387" data-line="18" id="l4.387.18"></span>συναπόλλυται δ’ ἡ λοιπὴ τῇ ἑτέρᾳ.
</p>
          </article>

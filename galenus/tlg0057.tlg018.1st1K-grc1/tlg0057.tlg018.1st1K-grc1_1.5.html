<article xmlns="http://www.w3.org/1999/xhtml" id="urn:cts:greekLit:tlg0057.tlg018.1st1K-grc1:1.5">
<span class="pb page1" data-page="4.388" id="p4.388"></span>
<span class="milestone ed1page page1" data-n="1.556" data-unit="ed1page" id="ed1page.1.556"></span>
<span class="milestone ed2page page1" data-n="5.371" data-unit="ed2page" id="ed2page.5.371"></span>
            <p>
<span class="lb" data-page="4.388" data-line="1" id="l4.388.1"></span>Πῶς οὖν τοῦτο διορισθήσεται; τοῖς διαφόροις
<span class="lb" data-page="4.388" data-line="2" id="l4.388.2"></span>συμπτώμασιν. ὡς γὰρ τὰ κοινὰ κοινοῦ τινος ἦν,
<span class="lb" data-page="4.388" data-line="3" id="l4.388.3"></span>ὅσον ἐφ’ ἑαυτοῖς, ἐνδεικτικὰ, καὶ διὰ τοῦτο ἄδηλον ἐγένετο
<span class="lb" data-page="4.388" data-line="4" id="l4.388.4"></span>τὸ καθ’ ἑκάτερον ἴδιον, οὕτω τὰ διαφέροντα τήν τε ἔνδειξιν
<span class="lb" data-page="4.388" data-line="5" id="l4.388.5"></span>ἰδίαν ἑκατέρου τῶν μυῶν τῆς ἐνεργείας ποιήσεται, καὶ δῆλον
<span class="lb" data-page="4.388" data-line="6" id="l4.388.6"></span>τἀληθές. ἴδια δ’ ἐφ’ ἑκατέρου τῶν μυῶν τάδε γίνεται.
<span class="lb" data-page="4.388" data-line="7" id="l4.388.7"></span>τοῦ μὲν ἐντὸς διακοπέντος, ἐκταθὲν τὸ μέρος ἐν
<span class="lb" data-page="4.388" data-line="8" id="l4.388.8"></span>τούτῳ τῷ σχήματι διὰ παντὸς μένει, τοῦ δ’ ἐκτὸς, καμφθὲν
<span class="lb" data-page="4.388" data-line="9" id="l4.388.9"></span>οὐκέτ’ ἐκτείνεται. καὶ εἰ λαβόμενος ταῖς χερσὶ σαυτοῦ
<span class="lb" data-page="4.388" data-line="10" id="l4.388.10"></span>κάμπτοις τὸ ἐκτεταμένον, ἢ ἐκτείνοις τὸ κεκαμμένον, ἑκάτερον
<span class="lb" data-page="4.388" data-line="11" id="l4.388.11"></span>μὲν αὐτῶν ῥᾳδίως ἐργάσῃ, ἐαθὲν δὲ παραχρῆμα τὸ
<span class="lb" data-page="4.388" data-line="12" id="l4.388.12"></span>μόριον εἰς τὴν ἐξ ἀρχῆς κατάστασιν ἀχθήσεται. τί τοίνυν
<span class="lb" data-page="4.388" data-line="13" id="l4.388.13"></span>ἐκ τούτων ἀποδείκνυται; τὸ κάμπτεσθαι μὲν ὑπὸ τῶν ἐντὸς
<span class="lb" data-page="4.388" data-line="14" id="l4.388.14"></span>μυῶν, ἐκτείνεσθαι δὲ ὑπὸ τῶν ἐκτός. καὶ διὰ τοῦτο,
<span class="lb" data-page="4.388" data-line="15" id="l4.388.15"></span>εἰ μὲν ὁ ἐκτὸς τρωθεὶς ἀπολέσειε τὴν ἐνέργειαν, ὁ δ’ ἐντὸς
<span class="lb" data-page="4.388" data-line="16" id="l4.388.16"></span>ἐνεργῶν ἔτι μένοι, κάμπτεται τὸ μόριον, ὡς ἂν τοῦ κάμπτειν
<span class="lb" data-page="4.388" data-line="17" id="l4.388.17"></span>αὐτὸ πεφυκότος ἀβλαβοῦς ὑπάρχοντος· εἰ δ’ ὁ ἐντὸς
<span class="pb" data-page="4.389" id="p4.389"></span>
<span class="lb" data-page="4.389" data-line="1" id="l4.389.1"></span>διακοπείη, τὸ ἔμπαλιν γίνεται· ἐκτείνεται μὲν τὸ κῶλον,
<span class="lb" data-page="4.389" data-line="2" id="l4.389.2"></span>κάμπτεται δ’ οὐκέτι. διὰ τί δ’ ἐν ἑκατέρῳ τῷ σχήματι
<span class="lb" data-page="4.389" data-line="3" id="l4.389.3"></span>καταμένει τὸ μόριον ἀκίνητον; ἢ ὅτι ἀπόλλυσθαι συμβέβηκε
<span class="lb" data-page="4.389" data-line="4" id="l4.389.4"></span>τὰς διαδεχομένας ἀλλήλας κινήσεις; ὅ τε γὰρ κάμπτειν
<span class="lb" data-page="4.389" data-line="5" id="l4.389.5"></span>πεφυκὼς μῦς, ὑγιὴς μὲν ὢν, τὸ μὲν πρῶτον ἔκαμψε, δεύτερον
<span class="lb" data-page="4.389" data-line="6" id="l4.389.6"></span>δὲ καὶ τρίτον οὐκέτι κάμπτειν δύναται, μὴ παραλαβὼν
<span class="lb" data-page="4.389" data-line="7" id="l4.389.7"></span>αὖθις ἐκτεινόμενον τὸ κῶλον· τοῦ γὰρ ἐκτεταμένου ἡ
<span class="lb" data-page="4.389" data-line="8" id="l4.389.8"></span>κάμψις· ὅ τ’ ἐκτείνειν πεφυκὼς κατὰ τὸν αὐτὸν λόγον
<span class="lb" data-page="4.389" data-line="9" id="l4.389.9"></span>ἅπαξ μὲν ἐκτείνει, δεύτερον δὲ ἢ τρίτον οὐκέτι δυνήσεται,
<span class="lb" data-page="4.389" data-line="10" id="l4.389.10"></span>μὴ παραλαβὼν αὖθις κεκαμμένον τὸ μόριον· τοῦ γὰρ κεκαμμένου
<span class="lb" data-page="4.389" data-line="11" id="l4.389.11"></span>ἡ ἔκτασις. εἰ δὲ σὺ τηνικαῦτα τὴν ἀπολωλυῖαν
<span class="lb" data-page="4.389" data-line="12" id="l4.389.12"></span>τοῦ τετρωμένου μυὸς ἐνέργειαν μιμησάμενος ἐκτείναις ταῖς
<span class="lb" data-page="4.389" data-line="13" id="l4.389.13"></span>σαυτοῦ χερσὶ τὸ κεκαμμένον, ὄψει σωζομένην τὴν κάμπτειν
<span class="lb" data-page="4.389" data-line="14" id="l4.389.14"></span>αὐτὸ πεφυκυῖαν κίνησιν. οὐδὲ γὰρ ἔτι σου δεηθὲν αὐτόματον
<span class="lb" data-page="4.389" data-line="15" id="l4.389.15"></span>καμφθήσεται ὑπὸ τοῦ κατὰ τὰ ἔνδον μέρη τεταγμένου
<span class="lb" data-page="4.389" data-line="16" id="l4.389.16"></span>μυὸς ἐνεργοῦντος ἑλκόμενον. οὐ μὴν ἐκταθήσεταί γε
<span class="lb" data-page="4.389" data-line="17" id="l4.389.17"></span>οὐδέποθ’ ὑπ’ οὐδενὸς μυὸς, ἀλλ’ ἀεὶ σοῦ πρὸς τοῦτο δεηθήσεται·
<span class="lb" data-page="4.389" data-line="18" id="l4.389.18"></span>καθάπερ, εἰ τὸν ἐντὸς τρώσεις, ἐκταθήσεται μὲν
<span class="lb" data-page="4.389" data-line="19" id="l4.389.19"></span>ἀεὶ χωρὶς σοῦ τὸ μόριον, οὐ μὴν καμφθήσεταί γε ὑπ’
<span class="pb" data-page="4.390" id="p4.390"></span>
<span class="lb" data-page="4.390" data-line="1" id="l4.390.1"></span>οὐδενὸς μυὸς, ἀλλ’ εἰς τοῦτο τῆς παρὰ σοῦ δεηθήσεται κινήσεως.
<span class="lb" data-page="4.390" data-line="2" id="l4.390.2"></span>δῆλον οὖν ἐκ τῶν εἰρημένων, ὡς τὸ μὲν κάμπτειν
<span class="lb" data-page="4.390" data-line="3" id="l4.390.3"></span>τῶν ἐντὸς ἔργον ἐστὶ μυῶν, τὸ δὲ ἐκτείνειν τῶν ἐκτός. οὐκ
<span class="lb" data-page="4.390" data-line="4" id="l4.390.4"></span>ἄδηλον δ’, ὅτι τὸ μὲν τείνεσθαί τε καὶ εἰς ἑαυτοὺς συνέλκεσθαι
<span class="lb" data-page="4.390" data-line="5" id="l4.390.5"></span>σύμφυτος ἐνέργεια τοῖς μυσὶ, τὸ δ’ ἐκτείνεσθαι καὶ
<span class="lb" data-page="4.390" data-line="6" id="l4.390.6"></span>χαλᾶσθαι τῶν ἀντιτεταγμένων ἐνταθέντων τε καὶ πρὸς ἑαυτοὺς
<span class="lb" data-page="4.390" data-line="7" id="l4.390.7"></span>ἑλκυσάντων γίνεται. μάθοις δ’ ἂν αὐτὸ καὶ δι’ ἑτέρων φαινομένων
<span class="lb" data-page="4.390" data-line="8" id="l4.390.8"></span>οὐκ ὀλίγων, οἷα ἔμαθες, καὶ τοῦδε πρώτου. τῶν
<span class="lb" data-page="4.390" data-line="9" id="l4.390.9"></span>ὀρνιθείων μεταχειρισάμενος σκελῶν, ἀφῃρημένων δηλονότι
<span class="lb" data-page="4.390" data-line="10" id="l4.390.10"></span>τοῦ ζώου, τείνειν τοῖς σαυτοῦ δακτύλοις ἐπιχείρει τοὺς ἐν
<span class="lb" data-page="4.390" data-line="11" id="l4.390.11"></span>αὐτῷ τένοντας, πρότερον μὲν τοὺς ἐντὸς, ἔπειτα δὲ καὶ
<span class="lb" data-page="4.390" data-line="12" id="l4.390.12"></span>τοὺς ἐκτός. ὄψει γὰρ ἐπὶ μὲν τοῖς καμπτόμενον τὸ κῶλον,
<span class="lb" data-page="4.390" data-line="13" id="l4.390.13"></span>ἐπὶ δὲ τοῖς ἐκτεινόμενον. ἀλλὰ καὶ εἰ προσκείμενον ὅλῳ
<span class="lb" data-page="4.390" data-line="14" id="l4.390.14"></span>τῶ σώματι τὸ σκέλος ἐπὶ τεθνεῶτος τούτου τοῦ ζώου
<span class="lb" data-page="4.390" data-line="15" id="l4.390.15"></span>λαβῶν ἑκατέρους τῶν τενόντων ἢ τῶν μυῶν ἐθέλοις τείνειν,
<span class="lb" data-page="4.390" data-line="16" id="l4.390.16"></span><span class="milestone ed2page" data-n="5.372" data-unit="ed2page" id="ed2page.5.372"></span>ἐν μέρει καὶ οὕτως ἂν ἴδοις ἐπὶ μὲν τοῖς ἐντός
<span class="lb" data-page="4.390" data-line="17" id="l4.390.17"></span>καμπτόμενον τὸ κῶλον, ἐπὶ δὲ τοῖς ἐκτὸς ἐκτεινόμενον.
<span class="lb" data-page="4.390" data-line="18" id="l4.390.18"></span>ἀλλὰ καὶ εἰ μῦν ὅλον ἐγκάρσιον ἐθέλοις διατεμεῖν εἴτ’ ἐπὶ
<span class="pb" data-page="4.391" id="p4.391"></span>
<span class="lb" data-page="4.391" data-line="1" id="l4.391.1"></span>τεθνεῶτος, εἴτε καὶ ζῶντος ἔτι τοῦ ζώου, τῶν μερῶν αὐτοῦ
<span class="lb" data-page="4.391" data-line="2" id="l4.391.2"></span>τὸ μὲν ἄνω, τὸ δὲ κάτω φερόμενον ἐναργῶς ὄψει πρὸς τὸ
<span class="lb" data-page="4.391" data-line="3" id="l4.391.3"></span>ἴδιον πέρας ἑκάτερον ἑλκόμενον. καὶ τοῦτο, καθ’ ὁτιοῦν ἂν
<span class="lb" data-page="4.391" data-line="4" id="l4.391.4"></span>μέρος τὸν μῦν ὅλον ἐγκάρσιον διατέμῃς, ἐναργῶς ὄψει γιγνόμενον.
<span class="lb" data-page="4.391" data-line="5" id="l4.391.5"></span>ᾧ δῆλον, ὅτι πᾶν μόριον αὐτοῦ σύμφυτον ἔχει
<span class="lb" data-page="4.391" data-line="6" id="l4.391.6"></span>τὴν κίνησιν τὴν εἰς ἑαυτὸ σύνοδον. καὶ γὰρ οὖν καὶ εἰ τὴν
<span class="lb" data-page="4.391" data-line="7" id="l4.391.7"></span>ἄνωθεν ἀρχὴν μόνην ἀποτέμοις τοῦ μυὸς, ὅλος ἐπὶ τὸ πέρας
<span class="lb" data-page="4.391" data-line="8" id="l4.391.8"></span>ἐνεχθήσεται, καὶ εἰ τὴν κάτω τελευτὴν, ἐπὶ τὴν κεφαλὴν
<span class="lb" data-page="4.391" data-line="9" id="l4.391.9"></span>ἀνασπασθήσεται, καὶ εἰ ἑκατέρωθεν ἀποτέμοις αὐτὸν,
<span class="lb" data-page="4.391" data-line="10" id="l4.391.10"></span>οἷον σφαιρούμενον ὄψει καὶ συντρέχοντα πρὸς τὸ
<span class="lb" data-page="4.391" data-line="11" id="l4.391.11"></span>μέσον ἐξ ἀμφοῖν τῶν περάτων. οἶδα μὲν οὖν, ὅτι καθ’
<span class="lb" data-page="4.391" data-line="12" id="l4.391.12"></span>ἕκαστον τῶν εἰρημένων ἱκανῶς ἀποδείκνυται τὸ
<span class="lb" data-page="4.391" data-line="13" id="l4.391.13"></span>προκείμενον.
</p>
          </article>

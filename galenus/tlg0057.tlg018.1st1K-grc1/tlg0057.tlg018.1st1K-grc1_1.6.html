<article xmlns="http://www.w3.org/1999/xhtml" id="urn:cts:greekLit:tlg0057.tlg018.1st1K-grc1:1.6">
<span class="pb page1" data-page="4.391" id="p4.391"></span>
<span class="milestone ed1page page1" data-n="1.556" data-unit="ed1page" id="ed1page.1.556"></span>
<span class="milestone ed2page page1" data-n="5.372" data-unit="ed2page" id="ed2page.5.372"></span>
            <p>
<span class="lb" data-page="4.391" data-line="14" id="l4.391.14"></span>Ἀλλὰ καὶ διὰ τοὺς ἔργον πεποιημένους
<span class="lb" data-page="4.391" data-line="15" id="l4.391.15"></span>ἰατρούς τε καὶ φιλοσόφους περὶ ἅπασαν ἀπορεῖν ἐνεργείας
<span class="lb" data-page="4.391" data-line="16" id="l4.391.16"></span>εὕρεσιν οὐ ταῦτα μόνον, ἀλλὰ καὶ τὰ μετὰ ταῦτα λεχθησόμενα
<span class="lb" data-page="4.391" data-line="17" id="l4.391.17"></span>σύμπαντα προσκείσεται. σκιῤῥωθέντος δὴ μυὸς ἢ
<span class="lb" data-page="4.391" data-line="18" id="l4.391.18"></span>τένοντος οὑτινοσοῦν τῶν μὲν ἐντὸς τοῦ κώλου τεταγμένων, ﻿
<span class="pb" data-page="4.392" id="p4.392"></span>
<span class="lb" data-page="4.392" data-line="1" id="l4.392.1"></span>καμφθὲν τὸ μέρος οὐκ ἔτι ἐκτείνεται, τῶν δὲ ἐκτὸς, ἐκταθὲν
<span class="lb" data-page="4.392" data-line="2" id="l4.392.2"></span>οὐκ ἔτι κάμπτεται, ἔμπαλιν ἢ κατὰ τὰς τρώσεις εἶχεν.
<span class="lb" data-page="4.392" data-line="3" id="l4.392.3"></span>ἐπὶ μὲν γὰρ ἐκείνων εἰς τἀναντία τοῦ τρωθέντος ἀνεσπᾶτο
<span class="lb" data-page="4.392" data-line="4" id="l4.392.4"></span>τὸ μέρος, ἐνταῦθα δὲ ἐπ’ αὐτὸ τὸ πεπονθὸς ἕλκεται.
<span class="lb" data-page="4.392" data-line="5" id="l4.392.5"></span>φαίνεται δὲ δὴ καὶ τοῦτο μὲν οὐχ ὅτι μαχόμενον τοῖς ἔμπροσθεν,
<span class="lb" data-page="4.392" data-line="6" id="l4.392.6"></span>ἀλλὰ καὶ μεγάλως μαρτυροῦν. τὸ γὰρ σκιῤῥωθὲν
<span class="lb" data-page="4.392" data-line="7" id="l4.392.7"></span>ἅπαν ὑπὸ τοῦ παρὰ φύσιν ὄγκου τείνεται. τοῦτ’ οὖν αὐτῷ
<span class="lb" data-page="4.392" data-line="8" id="l4.392.8"></span>πρὸς τοῦ παθήματος φαίνεται γινόμενον, ὅπερ εῤῥωμένῳ
<span class="lb" data-page="4.392" data-line="9" id="l4.392.9"></span>πρὸς τῆς ὁρμῆς, πλὴν ὅτι πρὸς τῆς ὁρμῆς μὲν ἑκούσιος ἡ
<span class="lb" data-page="4.392" data-line="10" id="l4.392.10"></span>κίνησις, πρὸς δὲ τοῦ παθήματος ἀκούσιος. οὐκοῦν οὐδ’.
<span class="lb" data-page="4.392" data-line="11" id="l4.392.11"></span>ὑπὸ τῶν σῶν χειρῶν οὐδὲν τῶν οὕτω πεπονθότων ἀντισπασθῆναι
<span class="lb" data-page="4.392" data-line="12" id="l4.392.12"></span>πρὸς τἀναντία δύναται, καθάπερ ἐπὶ τῶν τρώσεων
<span class="lb" data-page="4.392" data-line="13" id="l4.392.13"></span>εἶχεν· ἀντιτείνει γὰρ ὁ σκίῤῥος, ἀντὶ δεσμοῦ τῷ μυῒ
<span class="lb" data-page="4.392" data-line="14" id="l4.392.14"></span>γιγνόμενος. ὡς, εἴπερ ἦν δυνατὸν ὑπὸ τῶν ἡμετέρων χειρῶν
<span class="lb" data-page="4.392" data-line="15" id="l4.392.15"></span>εἰς τὸν ἀντικείμενον τόπον ἀχθῆναι τὸ μόριον, οὐδὲν ἂν
<span class="lb" data-page="4.392" data-line="16" id="l4.392.16"></span>ἐκώλυεν αὐτὸ καὶ πρὸς τῶν ἀντιτεταγμένων ἀπάγεσθαι
<span class="lb" data-page="4.392" data-line="17" id="l4.392.17"></span>μυῶν, ὡς κινεῖσθαί γε κᾀκείνοις τὴν κατὰ φύσιν κίνησιν
<span class="pb" data-page="4.393" id="p4.393"></span>
<span class="lb" data-page="4.393" data-line="1" id="l4.393.1"></span>ἱκανοῖς. ἅπερ δ’ ἐπὶ τῶν σκίῤῥων, ταῦτα κᾀπὶ τῶν φλεγμονῶν
<span class="lb" data-page="4.393" data-line="2" id="l4.393.2"></span>ὁρᾶται γιγνόμενα. καὶ γὰρ καὶ μύες καὶ τένοντες
<span class="lb" data-page="4.393" data-line="3" id="l4.393.3"></span>φλεγμῄναντες πολλάκις, ἐφ’ ἑαυτοὺς τείναντες τὸ κῶλον,
<span class="lb" data-page="4.393" data-line="4" id="l4.393.4"></span>ἀκίνητον εἰργάσαντο. καὶ σκληρότης δ’ οὐλῶν οὐδὲν ἧττον
<span class="lb" data-page="4.393" data-line="5" id="l4.393.5"></span>τῶν προκειμένων παθῶν πολλάκις ἐπέδησεν αὐτό. φαίνεται
<span class="lb" data-page="4.393" data-line="6" id="l4.393.6"></span>γοῦν ταῦτ’ αὐτῷ συμβαίνειν ἅπαντα, καὶ τούτων οὐδὲν ἧττον
<span class="lb" data-page="4.393" data-line="7" id="l4.393.7"></span>τὰ λεχθησόμενα, μετὰ τοῦ καὶ πολλὰς ἄλλας ἀπορίας
<span class="lb" data-page="4.393" data-line="8" id="l4.393.8"></span>διαλύεσθαι. θαυμαστὸν γὰρ ἐδόκει καὶ σχεδὸν ἀδύνατον,
<span class="lb" data-page="4.393" data-line="9" id="l4.393.9"></span>ἕνα τρόπον κινήσεως ἐχόντων ἁπάντων τῶν μυῶν, ἓν κῶλον,
<span class="lb" data-page="4.393" data-line="10" id="l4.393.10"></span>τὴν χεῖρα, ποτὲ μὲν ἐκτείνεσθαι, ποτὲ δὲ κάμπτεσθαι,
<span class="lb" data-page="4.393" data-line="11" id="l4.393.11"></span>ποτὲ δ’ ἑκατέρωσε περιάγεσθαι, καὶ ποτὲ μὲν ἀνατείνεσθαι,
<span class="lb" data-page="4.393" data-line="12" id="l4.393.12"></span>ποτὲ δὲ κάτω καθίεσθαι, ποτὲ δ’ εἰς τοὐπίσω
<span class="lb" data-page="4.393" data-line="13" id="l4.393.13"></span>πρὸς τὴν ῥάχιν ἐπιστρέφεσθαι. ἀλλ’ οὐκέτι θαυμαστὸν
<span class="lb" data-page="4.393" data-line="14" id="l4.393.14"></span>οὐδὲν τῶν τοιούτων φαίνεται, γνόντων ἡμῶν, τὸ μὲν
<span class="lb" data-page="4.393" data-line="15" id="l4.393.15"></span>ἀνατείνεσθαι καὶ καθίεσθαι τὴν χεῖρα τοῦ κατὰ τὸν
<span class="lb" data-page="4.393" data-line="16" id="l4.393.16"></span>ὦμον ἄρθρου καὶ τῶν κινούντων αὐτὸν μυῶν ἐνέργειαν
<span class="lb" data-page="4.393" data-line="17" id="l4.393.17"></span>εἶναι, τὸ δ’ ἐκτείνεσθαι καὶ κάμπτεσθαι τοῦ κατ’ ἀγκῶνα
<span class="lb" data-page="4.393" data-line="18" id="l4.393.18"></span>πήχεως, τὸ δ’ ἐπὶ τὸ πρηνὲς ἢ τὸ ὕπτιον στρέφεσθαι<span class="milestone ed2page" data-n="5.373" data-unit="ed2page" id="ed2page.5.373"></span>
              <span class="pb" data-page="4.394" id="p4.394"></span>
<span class="lb" data-page="4.394" data-line="1" id="l4.394.1"></span>τοῦ βραχίονος πρὸς τὴν κερκίδα. τὸ δὲ
<span class="lb" data-page="4.394" data-line="2" id="l4.394.2"></span><span class="milestone ed1page" data-n="1.557" data-unit="ed1page" id="ed1page.1.557"></span>τῆς ῥάχεως ἅπτεσθαι καὶ ἡ κατὰ τὴν τοιαύτην ἐνέργειαν
<span class="lb" data-page="4.394" data-line="3" id="l4.394.3"></span>κίνησις τῆς χειρὸς ὑπὸ τῶν τεττάρων ἄρθρων ὁμοῦ
<span class="lb" data-page="4.394" data-line="4" id="l4.394.4"></span>κινουμένων γίνεται, οὕτω καθιεμένου μὲν τοῦ βραχίονος,
<span class="lb" data-page="4.394" data-line="5" id="l4.394.5"></span>καμπτομένου δὲ τοῦ πήχεως, περιαγομένης δὲ τῆς κερκίδος
<span class="lb" data-page="4.394" data-line="6" id="l4.394.6"></span>ἐπὶ τὸ πρηνὲς, ἐπιστρεφομένου δὲ τοῦ καρποῦ πάλιν. ἀλλὰ
<span class="lb" data-page="4.394" data-line="7" id="l4.394.7"></span>πᾶσαί γε διὰ μυῶν ἐνεργούντων γίνονται, καὶ οὐ νῦν καιρὸς
<span class="lb" data-page="4.394" data-line="8" id="l4.394.8"></span>λέγειν, ὑπὸ τίνος τίς. ἔν τε γὰρ τῇ τῶν μυῶν ἀνατομῇ,
<span class="lb" data-page="4.394" data-line="9" id="l4.394.9"></span>κᾀν τῇ περὶ τῆς χρείας μορίων, ἔτι δὲ ταῖς ἀνατομικαῖς
<span class="lb" data-page="4.394" data-line="10" id="l4.394.10"></span>ἐγχειρήσεσι λεχθήσεται τό τε πλῆθος ἁπάντων καὶ ἡ δι’
<span class="lb" data-page="4.394" data-line="11" id="l4.394.11"></span>ἕκαστον αὐτῶν τοῖς μορίοις ὑπάρχουσα κίνησις. ὅπερ δ’ εἰς
<span class="lb" data-page="4.394" data-line="12" id="l4.394.12"></span>τὰ προκείμενα συντελεῖ, τοῦθ’ ὑπέμνησεν ὁ λόγος, τὸ μηδὲν
<span class="lb" data-page="4.394" data-line="13" id="l4.394.13"></span>θαυμάζειν, πῶς εἷς τρόπος κινήσεως τοῖς μυσὶν ὑπάρχων
<span class="lb" data-page="4.394" data-line="14" id="l4.394.14"></span>οὕτω πολυειδῶς σχηματίζει τὰ κῶλα. τῷ γὰρ ἕκαστον
<span class="lb" data-page="4.394" data-line="15" id="l4.394.15"></span>ἐφ’ ἑαυτὸν ἕλκειν τὸ μέρος, εἰς ὃ καταφύεται, ὁ μὲν ἐκ
<span class="lb" data-page="4.394" data-line="16" id="l4.394.16"></span>τῶν δεξιῶν ἐπὶ τὰ ἀριστερὰ περιάγειν, ὁ δὲ ἐκ τῶν ἀριστερῶν
<span class="lb" data-page="4.394" data-line="17" id="l4.394.17"></span>ἐπὶ τἀναντία δυνήσεται. οὕτω δὲ καὶ κάμπτει μὲν
<span class="lb" data-page="4.394" data-line="18" id="l4.394.18"></span>ἕτερος, ἐκτείνει δὲ ἄλλος. ὅταν δὲ καὶ πολλοὶ μύες
<span class="pb" data-page="4.395" id="p4.395"></span>
<span class="lb" data-page="4.395" data-line="1" id="l4.395.1"></span>κατὰ πολλὰ τῶν ἄρθρων ἐνεργῶσιν ἅμα, τί θαυμαστόν
<span class="lb" data-page="4.395" data-line="2" id="l4.395.2"></span>ἐστι, καὶ διὰ τοῦτο πολλὴν ποικιλίαν γίνεσθαι τῶν ἐν
<span class="lb" data-page="4.395" data-line="3" id="l4.395.3"></span>τοῖς κώλοις σχημάτων; οἱ γὰρ, οἶμαι, εἰς τὴν κεφαλὴν
<span class="lb" data-page="4.395" data-line="4" id="l4.395.4"></span>τοῦ βραχίονος ἐμβάλλοντες ἀνατείνουσιν αὐτὸν, τὸν πῆχυν
<span class="lb" data-page="4.395" data-line="5" id="l4.395.5"></span>δὲ ἐκτείνουσιν οἱ κατὰ τὸν πῆχυν, ἐκτὸς εἰς αὐτὸν τελευτῶντες
<span class="lb" data-page="4.395" data-line="6" id="l4.395.6"></span>τὸν ἀγκῶνα, τὴν κερκίδα δὲ ἐπὶ τὸ πρηνὲς οἱ
<span class="lb" data-page="4.395" data-line="7" id="l4.395.7"></span>κατὰ τὸν πῆχυν ἐντὸς οἷον λοξὴν περιάγουσι, τὸν καρπὸν
<span class="lb" data-page="4.395" data-line="8" id="l4.395.8"></span>δ’ ἐκτείνουσιν οἱ κατὰ τὸν πῆχυν, εἰς αὐτὸν ἐκτὸς τελευτῶντες.
<span class="lb" data-page="4.395" data-line="9" id="l4.395.9"></span>ἕκαστος δὲ τῶν δακτύλων ὑπὸ τῶν ἐντὸς τενόντων
<span class="lb" data-page="4.395" data-line="10" id="l4.395.10"></span>κάμπτεται. εἰ δ’ ἕκαστος τῶν δακτύλων καμφθείη,
<span class="lb" data-page="4.395" data-line="11" id="l4.395.11"></span>τὸ σχῆμα τῆς χειρὸς γένοιτ’ ἂν μάλιστα τοῖς ἐν παγκρατίῳ
<span class="lb" data-page="4.395" data-line="12" id="l4.395.12"></span>προτετακόσιν αὐτὴν ὅμοιον. εἰ δὲ ὁ μὲν βραχίων ἀναταθείη
<span class="lb" data-page="4.395" data-line="13" id="l4.395.13"></span>συμμέτρως, ὁ δὲ πῆχυς ἀκριβῶς ἐκταθείη ἐπὶ τὸ
<span class="lb" data-page="4.395" data-line="14" id="l4.395.14"></span>ὕπτιον, τὴν κερκίδα δὲ οἱ κατὰ τὸν πῆχυν ἐκτὸς τεταγμένοι
<span class="lb" data-page="4.395" data-line="15" id="l4.395.15"></span>μύες ἀνακλάσωσιν, ὁ δὲ καρπὸς ἅμα τοῖς δακτύλοις ἐκταθείη,
<span class="lb" data-page="4.395" data-line="16" id="l4.395.16"></span>τὸ σχῆμα τῆς ὅλης χειρὸς οἶον τοῖς ἐκτείνουσιν αὐτὴν
<span class="lb" data-page="4.395" data-line="17" id="l4.395.17"></span>ἕνεκα τοῦ δέξασθαί τι γένοιτ’ ἄν. τοιούτου δ’ ὄντος
<span class="lb" data-page="4.395" data-line="18" id="l4.395.18"></span>αὐτοῦ, τὰ μὲν ἄλλα φυλάξας, μόνον δὲ ὑπαλλάξας τὸ
<span class="lb" data-page="4.395" data-line="19" id="l4.395.19"></span>ὕπτιον, καὶ καταστήσας ἐν τῷ μέσῳ τοῦτ’ ἀκριβῶς ὑπτίου
<span class="pb" data-page="4.396" id="p4.396"></span>
<span class="lb" data-page="4.396" data-line="1" id="l4.396.1"></span>καὶ τοῦ πρανοῦς, τὸ σύμπαν εἶδος τῆς χειρὸς ἐργάσῃ τοιοῦτον,
<span class="lb" data-page="4.396" data-line="2" id="l4.396.2"></span>οἷον μάλιστα γίνεται τοῖς τοξεύουσιν, ἐπὴν τὸν ἰὸν
<span class="lb" data-page="4.396" data-line="3" id="l4.396.3"></span>βάλωσιν, ὥς φησιν Ἱπποκράτης. οὕτω δὲ καὶ καθ’ ἕκαστον
<span class="lb" data-page="4.396" data-line="4" id="l4.396.4"></span>τῶν ἄλλων τῆς ὅλης χειρὸς σχημάτων οὐ χαλεπὸν ἐξευρεῖν
<span class="lb" data-page="4.396" data-line="5" id="l4.396.5"></span>ἑκάστου τῶν ἄρθρων τὴν κατάστασιν, εἰ μόνον ἐκείνου μνημονεύοις,
<span class="lb" data-page="4.396" data-line="6" id="l4.396.6"></span>ὅτι τεινόμενος ἕκαστος τῶν μυῶν ἐφ’ ἑαυτὸν
<span class="lb" data-page="4.396" data-line="7" id="l4.396.7"></span>ἕλκει τὸ μόριον, εἰς ὃ καταφύεται. πάντα γὰρ οὕτως εὑρήσεις
<span class="lb" data-page="4.396" data-line="8" id="l4.396.8"></span>τὰ τῆς χειρὸς ἔργα, παλαιόντων, καὶ τοξευόντων,
<span class="lb" data-page="4.396" data-line="9" id="l4.396.9"></span>καὶ τεκταινομένων, καὶ πᾶν ὁτιοῦν ἄλλο πραττόντων, ὑπὸ
<span class="lb" data-page="4.396" data-line="10" id="l4.396.10"></span>τῶν κατ’ αὐτὴν μυῶν ἐπιτελούμενα. τοῦτο μὲν οὖν ἤδη
<span class="lb" data-page="4.396" data-line="11" id="l4.396.11"></span>μοι δοκεῖ σαφὲς ὑπάρχειν, καὶ μηκέτι λόγου πλείους
<span class="lb" data-page="4.396" data-line="12" id="l4.396.12"></span>δεῖσθαι.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg018.1st1K-grc1:1.7">
<span class="pb page1" data-page="4.396" id="p4.396"></span>
<span class="milestone ed1page page1" data-n="1.557" data-unit="ed1page" id="ed1page.1.557"></span>
<span class="milestone ed2page page1" data-n="5.373" data-unit="ed2page" id="ed2page.5.373"></span>
            <p>
<span class="lb" data-page="4.396" data-line="13" id="l4.396.13"></span>Ὅ δ’ οὔτ’ εἴρηταί πω, καὶ διὰ τοῦτ’ ἀσαφές
<span class="lb" data-page="4.396" data-line="14" id="l4.396.14"></span>ἐστιν ἔτι, λεκτέον ἐφεξῆς, τὸ μήτε πᾶσαν κίνησιν τῆς χειρὸς
<span class="lb" data-page="4.396" data-line="15" id="l4.396.15"></span>ἐνεργείᾳ γίνεσθαι μυῶν, μήτε πᾶσαν ἀκινησίαν ἡσυχίᾳ.
<span class="lb" data-page="4.396" data-line="16" id="l4.396.16"></span>καὶ γὰρ κίνησίν τινα δυνατὸν εὑρεῖν, ἀργούντων ἁπάντων
<span class="lb" data-page="4.396" data-line="17" id="l4.396.17"></span>τῶν κατ’ αὐτὴν μυῶν, καί τιν’ ἡσυχίαν,<span class="milestone ed2page" data-n="5.374" data-unit="ed2page" id="ed2page.5.374"></span> ἐνεργούντων
<span class="lb" data-page="4.396" data-line="18" id="l4.396.18"></span>πάνυ πολλῶν. λεγέσθω δὲ πρότερον ὑπὲρ τῆς ﻿
<span class="pb" data-page="4.397" id="p4.397"></span>
<span class="lb" data-page="4.397" data-line="1" id="l4.397.1"></span>κινήσεως. ἵνα δὲ ᾖ σαφὴς ὁ λόγος, ἀναμνησθῶμεν πρῶτον
<span class="lb" data-page="4.397" data-line="2" id="l4.397.2"></span>μὲν ἐπὶ τοῦ παντὸς σώματος δυεῖν οὖν τούτοιν κινήσεων,
<span class="lb" data-page="4.397" data-line="3" id="l4.397.3"></span>ἀλλήλαις μὲν παρακειμένων, οὐχ ὁμοίως δὲ γινομένων· καλεῖται
<span class="lb" data-page="4.397" data-line="4" id="l4.397.4"></span>δ’ αὐτῶν ἡ μὲν κατάκλισις, ἡ δὲ κατάπτωσις. καὶ
<span class="lb" data-page="4.397" data-line="5" id="l4.397.5"></span>γίνεται δηλονότι καθ’ ὁρμὴν μὲν τὸ κατακλίνεσθαι, τὸ καταπίπτειν
<span class="lb" data-page="4.397" data-line="6" id="l4.397.6"></span>δ’ ἀκουσίως. τὸ μὲν οὖν κατακλίνεσθαι μυῶν
<span class="lb" data-page="4.397" data-line="7" id="l4.397.7"></span>ἐνεργείᾳ συντελεῖται, καὶ διὰ τοῦτο ἔργον ἑκούσιόν ἐστι τοῦ
<span class="lb" data-page="4.397" data-line="8" id="l4.397.8"></span>ζώου· τὸ δὲ καταπίπτειν οὔτ’ ἔργον, ἀλλ’ ἀκούσιον πάθημα,
<span class="lb" data-page="4.397" data-line="9" id="l4.397.9"></span>καὶ μυὸς οὐδενὸς ἐνεργοῦντος δεῖται, μόνον γὰρ
<span class="lb" data-page="4.397" data-line="10" id="l4.397.10"></span>ἀρκεῖ πάντας ἐκλῦσαι τοὺς μῦς τῆς τάσεως, ἐπιτρέψαντος
<span class="lb" data-page="4.397" data-line="11" id="l4.397.11"></span>τῷ βάθει τοῦ σώματος, ᾗ ῥέπει, φέρεσθαι. ταύτῃ μὲν τὸ
<span class="lb" data-page="4.397" data-line="12" id="l4.397.12"></span>καταπίπτειν τοῦ κατακλίνεσθαι διήνεγκε, ταύτῃ δὲ καὶ τὸ
<span class="lb" data-page="4.397" data-line="13" id="l4.397.13"></span>καταφέρεσθαι τὴν χεῖρα τοῦ καθίεσθαι. καταφέρεται μὲν
<span class="lb" data-page="4.397" data-line="14" id="l4.397.14"></span>γὰρ, ἁπάντων ἀργούντων τῶν ἐν αὐτῇ μυῶν, ὑπὸ τοῦ συμφύτου
<span class="lb" data-page="4.397" data-line="15" id="l4.397.15"></span>τοῖς σώμασι βάρους κατασπωμένη· καθίεται δὲ, τῶν
<span class="lb" data-page="4.397" data-line="16" id="l4.397.16"></span>κατὰ μασχάλην μυῶν πρὸς ἑαυτοὺς ἑλκόντων τὸν βραχίονα.
<span class="lb" data-page="4.397" data-line="17" id="l4.397.17"></span>τρίτη τοίνυν αὕτη κίνησις εὑρέθη τῶν μυῶν παρὰ τὰς δύο
<span class="lb" data-page="4.397" data-line="18" id="l4.397.18"></span>τὰς ἔμπροσθεν εἰρημένας. ἐκείνων γὰρ ἡ μὲν ἑτέρα, καθ’
<span class="pb" data-page="4.398" id="p4.398"></span>
<span class="lb" data-page="4.398" data-line="1" id="l4.398.1"></span>ἣν ἐνεργοῦσιν, εἰς ἑαυτοὺς ἦν σύνοδος, ἡ δ’ ἑτέρα, καθ’
<span class="lb" data-page="4.398" data-line="2" id="l4.398.2"></span>ἣν ἀργοῦσιν, ὑπὸ τῶν ἀντικειμένων ἐκτεινόμενοι μυῶν, οὐκ
<span class="lb" data-page="4.398" data-line="3" id="l4.398.3"></span>ἦν μὲν αὐτοῖς σύμφυτος, κατὰ δέ τι συμβεβηκὸς ἐγένετο.
<span class="lb" data-page="4.398" data-line="4" id="l4.398.4"></span>ἡ δὲ νῦν προτεθεῖσα κατ’ οὐδὲν ἐκείναις ἔοικεν· οὔτε γὰρ
<span class="lb" data-page="4.398" data-line="5" id="l4.398.5"></span>συστέλλεται κατ’ αὐτὴν οὔτ’ ἐκτείνεται μῦς οὐδείς. τί γὰρ
<span class="lb" data-page="4.398" data-line="6" id="l4.398.6"></span>οὖν οὐδὲ κινεῖται τὸ παράπαν; καὶ μὴν οὐκ ἐνδέχεται, τοῦ
<span class="lb" data-page="4.398" data-line="7" id="l4.398.7"></span>κώλου παντὸς κάτω φερομένου, μόρια ὄντα τοῦ κώλου τὸν
<span class="lb" data-page="4.398" data-line="8" id="l4.398.8"></span>μῦν ἀκίνητον μένειν. ἀλλὰ κινεῖται μὲν, οὐ μὴν ἐκτείνεταί
<span class="lb" data-page="4.398" data-line="9" id="l4.398.9"></span>γε οὐδὲ συστέλλεται τηνικαῦτα. τίς οὖν ὁ τρόπος αὐτῷ
<span class="lb" data-page="4.398" data-line="10" id="l4.398.10"></span>τῆς κινήσεως; οἷος καὶ τοῖς ὀστοῖς δηλονότι· οὐδὲ γὰρ
<span class="lb" data-page="4.398" data-line="11" id="l4.398.11"></span>ταῦτ’ ἐκτεινόμενα καὶ συστελλόμενα συμπεριφέρεται τοῖς
<span class="lb" data-page="4.398" data-line="12" id="l4.398.12"></span>κώλοις, ἀλλ’ ὥσπερ εἰ καὶ τῶν ἀψύχων τι σωμάτων προσδήσας
<span class="lb" data-page="4.398" data-line="13" id="l4.398.13"></span>αὐτοῖς ἔτυχες. ἐπεὶ τοίνυν τῶν κινήσεων ἡ μὲν σύντασις
<span class="lb" data-page="4.398" data-line="14" id="l4.398.14"></span>ἐνέργεια τοῦ μυός ἐστιν, ὡς ἂν ὀργάνου ψυχῆς, ἡ
<span class="lb" data-page="4.398" data-line="15" id="l4.398.15"></span>δ’ ἔκτασις ὡς ὀργάνου μὲν, οὐ μὴν ἐνέργειά γε, ἀλλ’
<span class="lb" data-page="4.398" data-line="16" id="l4.398.16"></span>ἁπλῶς κίνησις, ἡ δὲ νῦν προτεθεῖσα τρίτη κίνησις οὐδ’
<span class="lb" data-page="4.398" data-line="17" id="l4.398.17"></span>ὡς ζῶσιν ὑπάρχει τοῖς μυσὶν, ἀλλ’ ὡς τοῖς ἀψύχοις τε καὶ
<span class="pb" data-page="4.399" id="p4.399"></span>
<span class="lb" data-page="4.399" data-line="1" id="l4.399.1"></span>τελέως ἐξ ἑαυτῶν ἀκινήτοις, ἐπὶ τὴν λοιπὴν καὶ τετάρτην
<span class="lb" data-page="4.399" data-line="2" id="l4.399.2"></span>μεταβάντες κίνησιν, ἐπισκεψώμεθα καὶ τὸν ταύτης τρόπον·
<span class="lb" data-page="4.399" data-line="3" id="l4.399.3"></span>ἀντίστροφός τις γὰρ ἔοικεν ὑπάρχειν τῇ τρίτῃ. κατὰ μὲν
<span class="lb" data-page="4.399" data-line="4" id="l4.399.4"></span>γὰρ τὸν τρίτον τρόπον τῆς κινήσεως ἀργεῖν οἱ μύες ἀπεδείχθησαν,
<span class="lb" data-page="4.399" data-line="5" id="l4.399.5"></span>καίτοι κινούμενοι· κατὰ δὲ τὸν τέταρτον ἐνεργεῖν
<span class="lb" data-page="4.399" data-line="6" id="l4.399.6"></span>ἀποδειχθήσονται, καίτοι μηδαμῶς κινεῖσθαι φαινόμενοι.
<span class="lb" data-page="4.399" data-line="7" id="l4.399.7"></span>ἐννοήσωμεν γὰρ ἀνατεταμένην τὴν χεῖρα, κᾄπειτ’ ἐν τούτῳ
<span class="lb" data-page="4.399" data-line="8" id="l4.399.8"></span>τῷ σχήματι φυλαττομένην, εἶτ’ ἐρώμεθα ἑξῆς ἡμᾶς αὐτοὺς,
<span class="lb" data-page="4.399" data-line="9" id="l4.399.9"></span>τί δή ποτ’ οὐ καταφέρεται τῷ βάρει ῥέπουσα, κᾄπειτ’ ἀποκρινώμεθα,
<span class="lb" data-page="4.399" data-line="10" id="l4.399.10"></span>διότι τῶν ἀνατεινόντων αὐτὴν μυῶν ἡ τάσις
<span class="lb" data-page="4.399" data-line="11" id="l4.399.11"></span>διαμένει. πρὶν οὖν ταύτης ἐκλυθῆναι τελέως, οὐχ οἷόν τε
<span class="lb" data-page="4.399" data-line="12" id="l4.399.12"></span>μετακινηθῆναι τῇ χειρί. παυσαμένων μέντοι τῆς τάσεως,
<span class="lb" data-page="4.399" data-line="13" id="l4.399.13"></span>εἰ μὲν μηδεὶς ἄλλος ταθείη μῦς, ἀλλ’ ἀργοὶ μένοιεν ἅπαντες,
<span class="lb" data-page="4.399" data-line="14" id="l4.399.14"></span>ᾗ τὸ βάρος αὐτὴν ἄγει, ταύτῃ κατενεχθήσεται· εἰ δέ
<span class="lb" data-page="4.399" data-line="15" id="l4.399.15"></span>τις ἄλλος ταθείη μῦς, ἵνα περ ἐκεῖνος ἕλκῃ, ταύτῃ κινηθήσεται.
<span class="lb" data-page="4.399" data-line="16" id="l4.399.16"></span>δῆλον οὖν, ὡς ἐν τῷ τεταμένην φυλάττειν τὴν
<span class="lb" data-page="4.399" data-line="17" id="l4.399.17"></span>χεῖρα τῶν εἰς τοῦτο αὐτὴν καταστησάντων μυῶν ἡ τάσις
<span class="lb" data-page="4.399" data-line="18" id="l4.399.18"></span>διασώζεται. ἆρ’ οὖν ἐνεργεῖν μὲν καὶ τείνεσθαι, κινεῖσθαι
<span class="pb" data-page="4.400" id="p4.400"></span>
<span class="lb" data-page="4.400" data-line="1" id="l4.400.1"></span>δ’ αὐτοὺς οὐ λεκτέον; καὶ μὴν, εἰ τοῦτ’ εὐλαβησόμεθα λέγειν,
<span class="lb" data-page="4.400" data-line="2" id="l4.400.2"></span>οὐδ’ ἐνεργεῖν αὐτοὺς ῥητέον. ἄτοπον γὰρ ὅτι μὲν
<span class="lb" data-page="4.400" data-line="3" id="l4.400.3"></span>ἐνεργοῦσιν ὁμολογεῖν κατὰ τὴν σύμφυτόν τε καὶ οἰκειοτάτην
<span class="lb" data-page="4.400" data-line="4" id="l4.400.4"></span>ἐνέργειαν, <span class="milestone ed2page" data-n="5.375" data-unit="ed2page" id="ed2page.5.375"></span>ὅτι δὲ κινοῦνται, οὐκέθ’ ὁμολογεῖν. καὶ
<span class="lb" data-page="4.400" data-line="5" id="l4.400.5"></span>μὴν οὐ φαίνονται κινούμενοι. τί γὰρ καὶ οὐ χρὴ τὰ ἐναντία
<span class="lb" data-page="4.400" data-line="6" id="l4.400.6"></span>τιθέναι, κᾂν ὅτι μάλιστα χαλεπὴ καὶ δυσδιαίρετος
<span class="lb" data-page="4.400" data-line="7" id="l4.400.7"></span>αὐτῶν ἡ μάχη γίνηται; εἰ μὲν γὰρ ἀπορίας ἐρῶντες ἐπεχειροῦμεν
<span class="lb" data-page="4.400" data-line="8" id="l4.400.8"></span>εἰς τἀναντία, κακῶς ἂν ἐδρῶμεν· ἐπεὶ δὲ οὐ
<span class="lb" data-page="4.400" data-line="9" id="l4.400.9"></span>τῶν, ἵνα μηδὲν εὑρεθῇ, διὰ τοῦτο ἀπορίας ἐσμὲν κινούντων,
<span class="lb" data-page="4.400" data-line="10" id="l4.400.10"></span>ἀλλὰ τῶν, ἵν’ ἀκριβῶς εὑρεθῇ, διὰ τοῦτο πανταχόσε
<span class="lb" data-page="4.400" data-line="11" id="l4.400.11"></span>περισκεπτομένων, ἑτοίμως χρὴ πᾶν τὸ ἀντιπίπτον εἰς τὸ
<span class="lb" data-page="4.400" data-line="12" id="l4.400.12"></span>μέσον ἐκφέρειν μηδὲν ὑποστελλομένους.<span class="milestone ed1page" data-n="1.558" data-unit="ed1page" id="ed1page.1.558"></span> διότι μὲν γὰρ
<span class="lb" data-page="4.400" data-line="13" id="l4.400.13"></span>ἐνεργοῦσιν οἱ μύες, διὰ τοῦτ’ αὐτοὺς κινεῖσθαι λέγομεν·
<span class="lb" data-page="4.400" data-line="14" id="l4.400.14"></span>διότι δ’ οὔθ’ ὅλον τὸ κῶλον, οὗ μέρος εἰσὶν, οὔτ’ αὐτοὶ
<span class="lb" data-page="4.400" data-line="15" id="l4.400.15"></span>κατὰ μόνας φαίνονται κινούμενοι, διὰ τοῦτ’ αὐτοὺς πάλιν
<span class="lb" data-page="4.400" data-line="16" id="l4.400.16"></span>οὐ τολμῶμεν ὁμολογεῖν κινεῖσθαι. τίνα οὖν ἄν τις λύσιν
<span class="lb" data-page="4.400" data-line="17" id="l4.400.17"></span>ἐφεύροι τῆς ἀπορίας; πότερον ἣν οἱ τὰς τονικὰς καλουμένας
<span class="pb" data-page="4.401" id="p4.401"></span>
<span class="lb" data-page="4.401" data-line="1" id="l4.401.1"></span>ὑποθέμενοι κινήσεις, ἤ τινα ἑτέραν βελτίονα, ἢ μηδὲ περὶ
<span class="lb" data-page="4.401" data-line="2" id="l4.401.2"></span>τούτου προπετῶς ἀποφαινόμεθα, πρὶν ἀκριβῶς διασκέψασθαι,
<span class="lb" data-page="4.401" data-line="3" id="l4.401.3"></span>τί ποτε καὶ λέγουσιν; ἐμοὶ μὲν πολὺ τοῦτο δοκεῖ
<span class="lb" data-page="4.401" data-line="4" id="l4.401.4"></span>βέλτιον εἶναι.
</p>
          </article>

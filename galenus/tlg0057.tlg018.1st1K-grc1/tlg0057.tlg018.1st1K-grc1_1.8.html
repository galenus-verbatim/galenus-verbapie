<article xmlns="http://www.w3.org/1999/xhtml" id="urn:cts:greekLit:tlg0057.tlg018.1st1K-grc1:1.8">
<span class="pb page1" data-page="4.401" id="p4.401"></span>
<span class="milestone ed1page page1" data-n="1.558" data-unit="ed1page" id="ed1page.1.558"></span>
<span class="milestone ed2page page1" data-n="5.375" data-unit="ed2page" id="ed2page.5.375"></span>
            <p>
<span class="lb" data-page="4.401" data-line="5" id="l4.401.5"></span>Καὶ δὴ ποιῶμεν οὕτως, καὶ πρῶτον μὲν,
<span class="lb" data-page="4.401" data-line="6" id="l4.401.6"></span>ὥσπερ ἐκεῖνοι διδάσκουσιν, ὁ λόγος προΐτω. νοήσωμεν, ἕλκεσθαί
<span class="lb" data-page="4.401" data-line="7" id="l4.401.7"></span>τι σῶμα τῶν ἀψύχων, οἷον ξύλον ἢ λίθον, ὑπό του,
<span class="lb" data-page="4.401" data-line="8" id="l4.401.8"></span>αὖθις δ’ αὖ νοήσωμεν, ὑφ’ ἑτέρου τινὸς ἐπὶ τἀναντία ταὐτὸ
<span class="lb" data-page="4.401" data-line="9" id="l4.401.9"></span>τοῦτο πάλιν ἀντισπᾶσθαι, κρατεῖν μέντοι τῇ ῥώμῃ τὴν
<span class="lb" data-page="4.401" data-line="10" id="l4.401.10"></span>προτέραν ὁλκὴν, καὶ διὰ τοῦθ’ ἕπεσθαι μὲν ἐκείνῃ τὸ
<span class="lb" data-page="4.401" data-line="11" id="l4.401.11"></span>σῶμα, πολὺ δ’ ἧττον, ἢ εἰ πρὸς μηδενὸς ἀνθείλκετο.
<span class="lb" data-page="4.401" data-line="12" id="l4.401.12"></span>τρίτην δὴ κατάστασιν τῷ τοιούτῳ σώματι προσφέρωμεν, ὅταν
<span class="lb" data-page="4.401" data-line="13" id="l4.401.13"></span>ἰσοσθενῶς εἰς τἀναντία τείνηται. οὐκοῦν ἡ μὲν πρώτη κατάστασις
<span class="lb" data-page="4.401" data-line="14" id="l4.401.14"></span>ἐκίνησεν αὐτὸ μίαν κίνησιν, ὅσην ἡ τοῦ κινοῦντος
<span class="lb" data-page="4.401" data-line="15" id="l4.401.15"></span>ἰσχὺς ἠδύνατο, καὶ εἰς τοσαύτην ἠνάγκασε προελθεῖν διάστασιν,
<span class="lb" data-page="4.401" data-line="16" id="l4.401.16"></span>εἰς ὅσην οἷόν τ’ ἦν ἄγειν τὸ κινοῦν. ἡ δὲ δευτέρα
<span class="lb" data-page="4.401" data-line="17" id="l4.401.17"></span>τοσοῦτον ἐλάττονα τῆς πρόσθεν τὴν διάστασιν ἀπέδειξεν,
<span class="lb" data-page="4.401" data-line="18" id="l4.401.18"></span>ὅσον θάτερον τῶν κινούντων εἰς τὸ ἐναντίον ἀπέσπασε ﻿
<span class="pb" data-page="4.402" id="p4.402"></span>
<span class="lb" data-page="4.402" data-line="1" id="l4.402.1"></span>τὸ κινούμενον. ἡ δὲ τρίτη κατάστασις, ὅσον ἡ ἑτέρα τῶν
<span class="lb" data-page="4.402" data-line="2" id="l4.402.2"></span>κινήσεων εἷλκε πρόσω, τοσοῦτον ἀντισπώσης εἰς τοὐπίσω
<span class="lb" data-page="4.402" data-line="3" id="l4.402.3"></span>τῆς ἑτέρας, ἐν ταὐτῷ τόπῳ τὸ σῶμα μένειν ἠνάγκασεν, οὐχ
<span class="lb" data-page="4.402" data-line="4" id="l4.402.4"></span>ὡς τὸ παντελῶς ἀκίνητον· μένει γὰρ καὶ τοῦτ’ ἐν ταὐτῷ
<span class="lb" data-page="4.402" data-line="5" id="l4.402.5"></span>διὰ παντὸς, ἀλλ’ οὐχ ὁμοίως ἐκείνῳ· τὸ μὲν γὰρ, ὅτι μηδ’
<span class="lb" data-page="4.402" data-line="6" id="l4.402.6"></span>ὅλως κινεῖται, τὸ δὲ, ὅτι διττῶς, ὥσπερ καὶ ὁ πρὸς ῥοῦν
<span class="lb" data-page="4.402" data-line="7" id="l4.402.7"></span>ποταμῶν νήχων ἐναντίως. καὶ γὰρ οὗτος, ἐὰν ἰσοσθενὴς
<span class="lb" data-page="4.402" data-line="8" id="l4.402.8"></span>ᾖ τῇ τοῦ ῥοῦ σφοδρότητι, κατὰ τὸν αὐτὸν ἀεὶ διαμένει
<span class="lb" data-page="4.402" data-line="9" id="l4.402.9"></span>τόπον, οὐχ ὡς μηδ’ ὅλως κινούμενος, ἀλλ’ ὅτι πρόσω τοσοῦτον
<span class="lb" data-page="4.402" data-line="10" id="l4.402.10"></span>ὑπὸ τῆς οἰκείας διαφέρεται κινήσεως, ὅσον ὑπὸ
<span class="lb" data-page="4.402" data-line="11" id="l4.402.11"></span>τῆς ἔξωθεν ὀπίσω φέρεται. οὐδὲν δὲ χεῖρον οὕτω ἀσαφὲς
<span class="lb" data-page="4.402" data-line="12" id="l4.402.12"></span>πρᾶγμα διὰ πλειόνων ἐξετάζεσθαι παραδειγμάτων. ἔστω τις
<span class="lb" data-page="4.402" data-line="13" id="l4.402.13"></span>ὑψηλὸς ὄρνις ἐν ταὐτῷ τόπῳ φαινόμενος μένειν. πότερον
<span class="lb" data-page="4.402" data-line="14" id="l4.402.14"></span>ἀκίνητον εἶναι τοῦτον λεκτέον, ὥσπερ εἰ καὶ κρεμάμενος ἄνωθεν
<span class="lb" data-page="4.402" data-line="15" id="l4.402.15"></span>ἔτυχεν, ἢ κινεῖσθαι τὴν ἐπὶ τὰ ἄνω κίνησιν εἰς τοσοῦτον,
<span class="lb" data-page="4.402" data-line="16" id="l4.402.16"></span>εἰς ὅσον ἤγαγεν αὐτὸν κάτω τὸ τοῦ σώματος βάρος;
<span class="lb" data-page="4.402" data-line="17" id="l4.402.17"></span>ἐμοὶ μὲν τοῦτο ἀληθέστερον εἶναι δοκεῖ. στερήσας γοῦν
<span class="lb" data-page="4.402" data-line="18" id="l4.402.18"></span>αὐτὸν τῆς ψυχῆς, ἢ τοῦ τῶν μυῶν τόνου, ταχέως ἐπὶ τὴν
<span class="pb" data-page="4.403" id="p4.403"></span>
<span class="lb" data-page="4.403" data-line="1" id="l4.403.1"></span>γῆν ὄψει καταφερόμενον· ᾧ δῆλον, ὅτι τὴν σύμφυτον τῷ
<span class="lb" data-page="4.403" data-line="2" id="l4.403.2"></span>τοῦ σώματος βάρει κάτω ῥοπὴν εἰς ἴσον ἀντεσήκου τῇ
<span class="lb" data-page="4.403" data-line="3" id="l4.403.3"></span>κατὰ τὸν τῆς ψυχῆς τόνον ἄνω φορᾷ. πότερον οὖν ἐν
<span class="lb" data-page="4.403" data-line="4" id="l4.403.4"></span><span class="milestone ed2page" data-n="5.376" data-unit="ed2page" id="ed2page.5.376"></span>ταῖς τοιαύταις ἁπάσαις καταστάσεσι ποτὲ μὲν κάτω,
<span class="lb" data-page="4.403" data-line="5" id="l4.403.5"></span>ποτὲ δὲ ἄνω τὸ σῶμα φέρεται τἀναντία πάσχον ἐν μέρει,
<span class="lb" data-page="4.403" data-line="6" id="l4.403.6"></span>διὰ δὲ τὸ ταχείας τε καὶ ὀξυῤῥόπους γίνεσθαι τὰς μεταβολὰς
<span class="lb" data-page="4.403" data-line="7" id="l4.403.7"></span>καὶ κατὰ βραχυτάτων διαστημάτων φέρεσθαι τὰς κινήσεις
<span class="lb" data-page="4.403" data-line="8" id="l4.403.8"></span>ἐν ταὐτῷ φαίνεται τόπῳ μένειν, ἢ ὄντως ἕνα διὰ
<span class="lb" data-page="4.403" data-line="9" id="l4.403.9"></span>παντὸς τοῦ χρόνου κατέχει τόπον, οὐ τοῦ παρόντος καιροῦ
<span class="lb" data-page="4.403" data-line="10" id="l4.403.10"></span>διελθεῖν· ἐν γὰρ τοῖς φυσικοῖς περὶ κινήσεως λόγοις τὰ
<span class="lb" data-page="4.403" data-line="11" id="l4.403.11"></span>τοιαῦτα ἐρευνᾶσθαι δικαιότερον· ἀλλ’ ἀρκεῖ πρός γε τὰ
<span class="lb" data-page="4.403" data-line="12" id="l4.403.12"></span>παρόντα τοῦτο ἐξευρῆσθαι, τὸ γίγνεσθαί τι καὶ τοιοῦτον
<span class="lb" data-page="4.403" data-line="13" id="l4.403.13"></span>εἶδος ἐνεργείας, ὃ καλεῖν μὲν εἴτε τονικὸν, εἴτ’ ἄλλως, ὡς
<span class="lb" data-page="4.403" data-line="14" id="l4.403.14"></span>ἂν ἐθέλῃς, οὐ διοίσει. γινώσκειν δ’, οἷόν ἐστι, κάλλιον
<span class="lb" data-page="4.403" data-line="15" id="l4.403.15"></span>ὑπὲρ τοῦ μὴ δοκεῖν ἀργοὺς εἶναι τοὺς μῦς, ἀνατεταμένης
<span class="lb" data-page="4.403" data-line="16" id="l4.403.16"></span>τῆς χειρός. τέτταρες οὖν αἱ πᾶσαι διαφοραὶ τῶν κατὰ τοὺς
<span class="lb" data-page="4.403" data-line="17" id="l4.403.17"></span>μῦς εἰσι κινήσεων. ἢ γὰρ συστέλλονται, ἢ ἐπεκτείνονται,
<span class="lb" data-page="4.403" data-line="18" id="l4.403.18"></span>ἢ μεταφέρονται, ἢ τεταμένοι μένουσιν. ἔστι δὲ τοῦ αὐτοῦ
<span class="pb" data-page="4.404" id="p4.404"></span>
<span class="lb" data-page="4.404" data-line="1" id="l4.404.1"></span>γένους ἡ τετάρτη διαφορὰ τῇ πρώτῃ, ἀμφότεραι γὰρ ἐνέργειαι
<span class="lb" data-page="4.404" data-line="2" id="l4.404.2"></span>μυός. ἐπεὶ δὲ τὸν νεκρὸν μῦν, ᾧ μηκέτι μέτεστι τοῦ
<span class="lb" data-page="4.404" data-line="3" id="l4.404.3"></span>ψυχικοῦ τόνου, διατεμόντες ἐγκάρσιον ὅλον, ἐπὶ τὰ πέρατα
<span class="lb" data-page="4.404" data-line="4" id="l4.404.4"></span>συνελκόμενον ὁρῶμεν, δόξειεν ἂν οὐκ ἀλόγως ἔργον τῆς τοῦ
<span class="lb" data-page="4.404" data-line="5" id="l4.404.5"></span>σώματος αὐτοῦ κατασκευῆς τοῦθ’ ὑπάρχειν. καὶ μὴν εἰ τὸ
<span class="lb" data-page="4.404" data-line="6" id="l4.404.6"></span>σῶμα τοῦ μυὸς εἰς αὑτὸ συνέλκεσθαι πέφυκε, τίς ἔτι χρεία
<span class="lb" data-page="4.404" data-line="7" id="l4.404.7"></span>τῆς ψυχικῆς δυνάμεως κινούσης αὐτὸν, εἰ μή τι πρὸς τὸ
<span class="lb" data-page="4.404" data-line="8" id="l4.404.8"></span>παραχωρεῖν ἀλλήλοις τῶν κινήσεων τοὺς μῦς ἡ παρὰ τῆς
<span class="lb" data-page="4.404" data-line="9" id="l4.404.9"></span>ψυχῆς δύναμις χρήσιμος; εἰ γὰρ, ὃ ποιεῖν ἑκάτερος ἐπεφύκει,
<span class="lb" data-page="4.404" data-line="10" id="l4.404.10"></span>τοῦτ’ ἔδρα διὰ παντὸς, οὐδὲν ἂν ἐκώλυε παθήματι
<span class="lb" data-page="4.404" data-line="11" id="l4.404.11"></span>τῷ καλουμένῳ τετάνῳ συνέχεσθαι τὸ σῶμα. τί γὰρ ἄλλο
<span class="lb" data-page="4.404" data-line="12" id="l4.404.12"></span>ἐστὶ τέτανος, ἢ ὅταν εἰς τἀναντία πρὸς τῶν ἀντιτεταγμένων
<span class="lb" data-page="4.404" data-line="13" id="l4.404.13"></span>μυῶν ἀκουσίως ἀντισπᾶται τὰ μόρια; τοῦ δὲ μὴ γίνεσθαι
<span class="lb" data-page="4.404" data-line="14" id="l4.404.14"></span>τοῦτο τὴν τῆς ψυχῆς ἴσως ἄν τις αἰτιάσαιτο δύναμιν, καὶ
<span class="lb" data-page="4.404" data-line="15" id="l4.404.15"></span>φαίη κελεῦσαι τοῖς μυσὶν ἄγειν σχολὴν, ὅταν τοὺς ἀντικειμένους
<span class="lb" data-page="4.404" data-line="16" id="l4.404.16"></span>αὐτῷ δέῃ κινεῖσθαι. ἀλλ’ εἰ τοῦθ’ ὁμολογήσαιμεν,
<span class="lb" data-page="4.404" data-line="17" id="l4.404.17"></span>πρῶτον μὲν τἀναντία τοῖς πρόσθεν ἐροῦμεν· οὐ γὰρ ἔτι
<span class="lb" data-page="4.404" data-line="18" id="l4.404.18"></span>τὸ κινεῖσθαι τοῖς μυσὶ παρὰ τοῦ ψυχικοῦ τόνου δώσομεν,
<span class="pb" data-page="4.405" id="p4.405"></span>
<span class="lb" data-page="4.405" data-line="1" id="l4.405.1"></span>ἀλλὰ τὸ μὴ κινεῖσθαι, πολλά τε τῶν φαινομένων κατ’ αὐτοὺς
<span class="lb" data-page="4.405" data-line="2" id="l4.405.2"></span>ἕξομεν ἐναντιούμενα, καὶ πρῶτόν γε καὶ μέγιστον
<span class="lb" data-page="4.405" data-line="3" id="l4.405.3"></span>τὸ, τοῦ καθήκοντος εἰς τὸν ἐντὸς μῦν νεύρου τμηθέντος,
<span class="lb" data-page="4.405" data-line="4" id="l4.405.4"></span>ἐκτεινόμενον αὐτίκα τὸν μῦν ἐκεῖνον ὁρᾶσθαι καὶ διὰ παντὸς
<span class="lb" data-page="4.405" data-line="5" id="l4.405.5"></span>ἐν τούτῳ μένοντα. χρὴ γὰρ, εἴπερ ἡ μὲν συστολὴ σύμφυτος
<span class="lb" data-page="4.405" data-line="6" id="l4.405.6"></span>αὐτοῦ τῷ σώματι, τὸ δὲ ἐκτείνεσθαι τῆς ψυχῆς
<span class="lb" data-page="4.405" data-line="7" id="l4.405.7"></span>κελευούσης ἐγίνετο, τὴν ἔκτασιν ἀπόλλυσθαι μᾶλλον, ἢ τὴν
<span class="lb" data-page="4.405" data-line="8" id="l4.405.8"></span>συστολὴν, ἡνίκα πρὸς τὴν ἀρχὴν κοινωνίας ἀπέσχισται μῦν
<span class="lb" data-page="4.405" data-line="9" id="l4.405.9"></span>τμηθέντα. νυνὶ δ’ ἔμπαλιν ἔχει, συστέλλεται μὲν; οὗ τὸ
<span class="lb" data-page="4.405" data-line="10" id="l4.405.10"></span>νεῦρον ἄτμητον, ὁ δ’ ἐναντίως ἐκτείνεται. ἐχρῆν δὲ οὐ
<span class="lb" data-page="4.405" data-line="11" id="l4.405.11"></span>μόνον τοῦ τμηθέντος τὸ νεῦρον ἀπόλλυσθαι τὴν ἔκτασιν,
<span class="lb" data-page="4.405" data-line="12" id="l4.405.12"></span>ἀλλὰ καὶ τοῦ μὴ τμηθέντος ἄμφω διασώζεσθαι, τήν τ’ ἔκτασιν
<span class="lb" data-page="4.405" data-line="13" id="l4.405.13"></span>καὶ τὴν συστολὴν, εἴ πέρ γε τὸ μὲν ἐκτείνεσθαι παρὰ
<span class="lb" data-page="4.405" data-line="14" id="l4.405.14"></span>τοῦ νεύρου, τὸ δὲ συστέλλεσθαι παρ’ ἑαυτῶν ἔχουσιν οἱ
<span class="lb" data-page="4.405" data-line="15" id="l4.405.15"></span>μύες. τίνα οὖν καὶ ταύτης τῆς ἀπορίας ἕξομεν λύσιν; ἐξ
<span class="lb" data-page="4.405" data-line="16" id="l4.405.16"></span>αὐτῆς τῶν πραγμάτων τῆς διαφορᾶς χρὴ κᾀνταῦθα τὸ διάφορον
<span class="lb" data-page="4.405" data-line="17" id="l4.405.17"></span>εὑρεῖν τῆς τε τοῦ σώματος τῶν μυῶν κινήσεως καὶ
<span class="pb" data-page="4.406" id="p4.406"></span>
<span class="lb" data-page="4.406" data-line="1" id="l4.406.1"></span>τῆς χρωμένης αὐτῶν δυνάμεως. τίς οὖν ἡ διαφορά; τμηθέντος
<span class="lb" data-page="4.406" data-line="2" id="l4.406.2"></span>τοῦ ἔξω μυὸς, ἢ τένοντος, κάμπτεσθαι παραχρῆμα τὸ
<span class="lb" data-page="4.406" data-line="3" id="l4.406.3"></span>μόριον, κᾂν μὴ προαιρώμεθα κάμπτειν αὐτὸ ὑπό τινος
<span class="lb" data-page="4.406" data-line="4" id="l4.406.4"></span>καμφθέν. οὐδὲ γὰρ τοῦτο χρὴ παραδραμεῖν, ὑπὸ τοῦ σώματος
<span class="lb" data-page="4.406" data-line="5" id="l4.406.5"></span>αὐτοῦ δηλονότι τῶν ἐντὸς μυῶν εἰς ἑαυτοὺς πεφυκότων
<span class="lb" data-page="4.406" data-line="6" id="l4.406.6"></span>συντρέχειν. εἰ γὰρ οὐ τῆς ἡμετέρας ὁρμῆς ἡ κάμψις
<span class="lb" data-page="4.406" data-line="7" id="l4.406.7"></span>τοῦ μορίου, πῶς ἂν ὑπὸ τῆς ψυχικῆς γίνεσθαι λέγοιτ’ ἂν
<span class="lb" data-page="4.406" data-line="8" id="l4.406.8"></span>δυνάμεως; ἵν’ οὖν γνῷς, τίς ἐστιν ἡ τῆς δυνάμεως ἴδιος
<span class="lb" data-page="4.406" data-line="9" id="l4.406.9"></span>κίνησις, <span class="milestone ed2page" data-n="5.377" data-unit="ed2page" id="ed2page.5.377"></span>κάμπτειν ἐπὶ πλέον τὸν ἄνθρωπον πειρᾶσθαι
<span class="lb" data-page="4.406" data-line="10" id="l4.406.10"></span>κέλευσον τὸ κεκοιλωμένον μόριον· ὄψει γὰρ ἐναργῶς αὐτὸ
<span class="lb" data-page="4.406" data-line="11" id="l4.406.11"></span>καμπτόμενον. αὖθις οὖν ἐκλῦσαι τὴν τοῦ κάμπτειν ὁρμὴν
<span class="lb" data-page="4.406" data-line="12" id="l4.406.12"></span>κέλευσον· ὄψει γὰρ αὐτὸ πάλιν ἐκτεινόμενον μέχρι τοῦ τὴν
<span class="lb" data-page="4.406" data-line="13" id="l4.406.13"></span>πρότερον ἀπολαβεῖν καμπὴν, εἰς ἣν ἠνέχθη χωρὶς ὁρμῆς.
<span class="lb" data-page="4.406" data-line="14" id="l4.406.14"></span>ἐκ γὰρ τούτων τῶν φαινομένων ἐναργῶς ἔστι μαθεῖν, ὡς
<span class="lb" data-page="4.406" data-line="15" id="l4.406.15"></span>εἰς ἀκριβῆ καὶ τελείαν καμπὴν οὐκ ἄν ποτε ἀφίκοιτ’ ἐξ
<span class="lb" data-page="4.406" data-line="16" id="l4.406.16"></span>αὐτοῦ σῶμα τοῦ μυὸς, μὴ βοηθούμενον ὑπὸ τῆς ψυχικῆς
<span class="lb" data-page="4.406" data-line="17" id="l4.406.17"></span>δυνάμεως. μάτην οὖν, φήσει τις ἴσως, τὸ φύσιν ἔχον συστέλλεσθαι
<span class="lb" data-page="4.406" data-line="18" id="l4.406.18"></span>τὸ σῶμα τῶν μυῶν ἐγένετο ἀπὸ τῆς ψυχῆς τελεώτερον ﻿
<span class="pb" data-page="4.407" id="p4.407"></span>
<span class="lb" data-page="4.407" data-line="1" id="l4.407.1"></span>αὐτὸ καὶ κάλλιον ἐργαζομένης. ὁ δὴ τοῦτ’ ἐρῶν
<span class="lb" data-page="4.407" data-line="2" id="l4.407.2"></span>εἷς τίς ἐστι τῶν τῆς ἀπορίας τε καὶ ἀοριστίας, ὡς αὐτοὶ
<span class="lb" data-page="4.407" data-line="3" id="l4.407.3"></span>καλοῦσιν, ἐραστῶν· ὃν ἡδέως ἂν ἐροίμην, εἰ τὸ πεφυκὸς
<span class="lb" data-page="4.407" data-line="4" id="l4.407.4"></span>ἐκτείνεσθαι μόριον ἐπιτηδειότατον ὄργανον ἡγεῖται τῆς
<span class="lb" data-page="4.407" data-line="5" id="l4.407.5"></span>συνάγειν ἔργον ἐχούσης δυνάμεως, ἢ τὸ ἐναντίον. ἐγὼ μὲν
<span class="lb" data-page="4.407" data-line="6" id="l4.407.6"></span>γὰρ οὐδ’ ἐπινοῶ εὑρεῖν, πῶς ἀφυέστερον εἰς κίνησιν ὄργανον
<span class="lb" data-page="4.407" data-line="7" id="l4.407.7"></span>ἄν τις κατεσκεύασεν, ἢ εἰ πρὸς τἀναντία <span class="milestone ed1page" data-n="1.559" data-unit="ed1page" id="ed1page.1.559"></span>ῥέπον
<span class="lb" data-page="4.407" data-line="8" id="l4.407.8"></span>αὐτὸ τῆς τοῦ κινοῦντος ὁρμῆς ἐποίησεν. εἰ δὲ τοῦτ’ ἀφυὲς,
<span class="lb" data-page="4.407" data-line="9" id="l4.407.9"></span>τοὐναντίον ἅπαν τὸ νεῦρον ἐξ ἑαυτοῦ, πρὸς ὃ τὸ κινῆσον
<span class="lb" data-page="4.407" data-line="10" id="l4.407.10"></span>βούλεται, εὐφυέστατον. τῆς οὖν ψυχικῆς δυνάμεως ἕλκειν
<span class="lb" data-page="4.407" data-line="11" id="l4.407.11"></span>ἐπὶ τὴν ἰδίαν ἀρχὴν τὸν μῦν σπευδούσης, ἡ κατασκευὴ
<span class="lb" data-page="4.407" data-line="12" id="l4.407.12"></span>πρὸς τοῦτ’ ἐπιτήδειος αὐτῷ γέγονε. τοῦτο μὲν τοιοῦτόν
<span class="lb" data-page="4.407" data-line="13" id="l4.407.13"></span>ἐστιν.
</p>
          </article>

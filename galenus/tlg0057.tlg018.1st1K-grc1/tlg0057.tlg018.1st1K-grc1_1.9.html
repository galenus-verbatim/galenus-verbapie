<article xmlns="http://www.w3.org/1999/xhtml" id="urn:cts:greekLit:tlg0057.tlg018.1st1K-grc1:1.9">
<span class="pb page1" data-page="4.407" id="p4.407"></span>
<span class="milestone ed1page page1" data-n="1.559" data-unit="ed1page" id="ed1page.1.559"></span>
<span class="milestone ed2page page1" data-n="5.377" data-unit="ed2page" id="ed2page.5.377"></span>
            <p>
<span class="lb" data-page="4.407" data-line="14" id="l4.407.14"></span>Ἐκεῖνο δ’ ἄν τις εὐλογώτερον ζητήσειέ τε
<span class="lb" data-page="4.407" data-line="15" id="l4.407.15"></span>καὶ ἀπορήσειε, τί δή ποθ’ ὅλως ἰδίαν ἔφαμεν εἶναι κίνησιν
<span class="lb" data-page="4.407" data-line="16" id="l4.407.16"></span>τῷ σώματι τοῦ μυὸς ἐσχάτην τὴν συστολὴν, εἴ γε καὶ
<span class="lb" data-page="4.407" data-line="17" id="l4.407.17"></span>μετὰ τὴν τελείαν ἔκτασιν συστέλλεται, καὶ μετὰ τὴν τελείαν
<span class="pb" data-page="4.408" id="p4.408"></span>
<span class="lb" data-page="4.408" data-line="1" id="l4.408.1"></span>συστολὴν ἐκτείνεται. ἢ γὰρ οὐδετέραν αὐτῷ κίνησιν οἰκείαν
<span class="lb" data-page="4.408" data-line="2" id="l4.408.2"></span>εἶναι λεκτέον, ἀλλὰ κατά τι σύμπτωμα γίνεσθαι,
<span class="lb" data-page="4.408" data-line="3" id="l4.408.3"></span>ἢ ἀμφοτέρας ὁμοίως οἰκείας ὑπάρχειν ἡγητέον. ἢ ὅτι πλεῖστον
<span class="lb" data-page="4.408" data-line="4" id="l4.408.4"></span>μὲν ἀποχωρεῖ τῆς τελείας ἐκτάσεως, ὀλίγον δὲ τῆς
<span class="lb" data-page="4.408" data-line="5" id="l4.408.5"></span>τελείας συστολῆς, διὰ τοῦτο οἰκειοτέραν αὐτοῦ τὴν συστολὴν
<span class="lb" data-page="4.408" data-line="6" id="l4.408.6"></span>ἡγητέον; ὄντων γὰρ δυοῖν ὑπερβολικῶν, ὡς ἂν εἴποι
<span class="lb" data-page="4.408" data-line="7" id="l4.408.7"></span>τις, σχημάτων, ἄκρας ἐκτάσεως καὶ τελείας συστολῆς, εἰ
<span class="lb" data-page="4.408" data-line="8" id="l4.408.8"></span>μηδὲν μᾶλλον οἰκεῖον ἦν τῷ σώματι τοῦ μυὸς τὸ συστέλλεσθαι
<span class="lb" data-page="4.408" data-line="9" id="l4.408.9"></span>τοῦ ἐκτείνεσθαι, τὸ μέσον ἀκριβῶς ἀμφοῖν ἂν ἐλάμβανε
<span class="lb" data-page="4.408" data-line="10" id="l4.408.10"></span>σχῆμα καὶ διὰ παντὸς εἰς τοῦτ’ ἤρχετ’ ἂν ἀφεθείς· νυνὶ
<span class="lb" data-page="4.408" data-line="11" id="l4.408.11"></span>δ’ οὐ φαίνεται, προσέρχεται γὰρ ἐγγύτερον τῆς τελείας τοῦ
<span class="lb" data-page="4.408" data-line="12" id="l4.408.12"></span>κώλου κάμψεως, ἤπερ τῆς ἐκτάσεως, ἀλλὰ κᾂν τοῦτο δοθῇ
<span class="lb" data-page="4.408" data-line="13" id="l4.408.13"></span>τε καὶ ῥηθῇ, ὥσπερ οὖν δίκαιον δίδοσθαι τοῦτο καὶ λέγεσθαι,
<span class="lb" data-page="4.408" data-line="14" id="l4.408.14"></span>(φαίνεται γὰρ οὕτως ἔχον,) ἔτι μοι δοκεῖ σκεπτέον εἶναι,
<span class="lb" data-page="4.408" data-line="15" id="l4.408.15"></span>τί δή ποτε, τῆς ἐσχάτης καμπῆς τῷ κώλῳ γινομένης
<span class="lb" data-page="4.408" data-line="16" id="l4.408.16"></span>καθ’ ὁρμὴν, ἐπειδὰν ἐκλύσωμεν ταύτην, ὀλίγον ἀποχωρῶν
<span class="lb" data-page="4.408" data-line="17" id="l4.408.17"></span>ὁ μῦς φαίνεται καὶ πρὸς βραχύ πως ἐκτεινόμενος·
<span class="lb" data-page="4.408" data-line="18" id="l4.408.18"></span>ἐχρῆν γὰρ μηδ’ ὅλως, εἴπερ ἡ τοῦ σώματος αὐτοῦ φύσις
<span class="pb" data-page="4.409" id="p4.409"></span>
<span class="lb" data-page="4.409" data-line="1" id="l4.409.1"></span>ἐπὶ τὸ συστέλλεσθαι ῥέπει. τίνων οὖν εἰς τοῦτο λογισμῶν
<span class="lb" data-page="4.409" data-line="2" id="l4.409.2"></span>εὐπορήσομεν, ἐν μέσῳ κείσθω σκοπεῖν τῆς ἀληθείας ἐρασταῖς,
<span class="lb" data-page="4.409" data-line="3" id="l4.409.3"></span>ἵν’, εἰ μὲν ἀποδεικνύντες ὀρθῶς καὶ μηδαμῶς σφαλλόμενοι
<span class="lb" data-page="4.409" data-line="4" id="l4.409.4"></span>φαίνοιντο, πᾶν ἤδη τὸ προτεθὲν εὑρῆσθαι λέγωμεν·
<span class="lb" data-page="4.409" data-line="5" id="l4.409.5"></span>εἰ δὲ μὴ, ἀλλὰ τῶν γε πλείστων, τῶν μὲν εὑρημένων ἤδη,
<span class="lb" data-page="4.409" data-line="6" id="l4.409.6"></span>τῶν δ’ ἐμμελῶς ἠπορημένων, ἄλλος τις καὶ ἄλλος τὸ λεῖπον
<span class="lb" data-page="4.409" data-line="7" id="l4.409.7"></span>ἐξεύρῃ. ἵνα δὲ ὁ μέλλων λόγος ᾖ μοι σαφὴς, δέομαί
<span class="lb" data-page="4.409" data-line="8" id="l4.409.8"></span>τινος εἰκόνος, ἣν οὐ μόνον σοι νοῆσαι δυνατὸν, <span class="milestone ed2page" data-n="5.378" data-unit="ed2page" id="ed2page.5.378"></span>ἀλλὰ
<span class="lb" data-page="4.409" data-line="9" id="l4.409.9"></span>καὶ κατασκευάσαι βουληθέντι. δύο γὰρ ὀστᾶ λαβὼν οἵου
<span class="lb" data-page="4.409" data-line="10" id="l4.409.10"></span>βούλῃ ζώου κατ’ ἄρθρον ἀλλήλοις συμβάλλοντα, δύο σειρὰς
<span class="lb" data-page="4.409" data-line="11" id="l4.409.11"></span>ἐκ νεύρων πλειόνων πλεξάμενος, ἤτοι κατακόλλησον
<span class="lb" data-page="4.409" data-line="12" id="l4.409.12"></span>ἀκριβῶς, πρὸς οἷς ἂν ἐγὼ κελεύσω μέρεσι τῶν ὀστῶν, ἢ
<span class="lb" data-page="4.409" data-line="13" id="l4.409.13"></span>πρόσδησον· κελεύω δὲ κολλᾷν ἢ προσδεῖν, ἵνα περ οἱ
<span class="lb" data-page="4.409" data-line="14" id="l4.409.14"></span>μύες τοῖς ὀστοῖς ἐνεφύοντο. διττοῦ δὲ ὄντος τρόπου τῆς
<span class="lb" data-page="4.409" data-line="15" id="l4.409.15"></span>ἐμφύσεως ἅπασι τοῖς μυσὶν, οὐδὲν χεῖρον ἑκάτερον αὐτῶν
<span class="lb" data-page="4.409" data-line="16" id="l4.409.16"></span>μιμήσασθαι διὰ τῆς εἰκόνος. ἐγχειρητέον οὖν σαφῶς ἑρμηνεῦσαι
<span class="lb" data-page="4.409" data-line="17" id="l4.409.17"></span>τὸν διττὸν τοῦτον τρόπον· οὐδὲ γὰρ ὀρθῶς ἄν τις
<span class="pb" data-page="4.410" id="p4.410"></span>
<span class="lb" data-page="4.410" data-line="1" id="l4.410.1"></span>αὐτὸν μιμήσαιτο, μὴ ἀκριβῶς ἐκμαθών. ἀρχὴ δ’ ἂν ἥδε
<span class="lb" data-page="4.410" data-line="2" id="l4.410.2"></span>γίγνοιτο τῷ λόγῳ δικαιοτάτη. τῶν συμβαλλόντων ἀλλήλοις
<span class="lb" data-page="4.410" data-line="3" id="l4.410.3"></span>ὀστῶν, ἵν’ ἄρθρον γένηται, τὸ μὲν ἕτερον αὐτῶν ἐστι τὸ
<span class="lb" data-page="4.410" data-line="4" id="l4.410.4"></span>κινούμενον, θάτερον δὲ οἷον ἕδρα τις ὑπερήρεισται τῷ κινουμένῳ,
<span class="lb" data-page="4.410" data-line="5" id="l4.410.5"></span>καθάπερ ὁρᾷς τοὺς τῶν θυρῶν στρόφιγγας ἔχοντας.
<span class="lb" data-page="4.410" data-line="6" id="l4.410.6"></span>ὥστ’ ἐξ ἀνάγκης τῷ μένοντι μὲν ἡ κοιλότης, τῷ κινουμένῳ
<span class="lb" data-page="4.410" data-line="7" id="l4.410.7"></span>δ’ ἡ κυρτότης ὑπῆρξε. καλεῖται δ’ ἡ μὲν κοιλότης
<span class="lb" data-page="4.410" data-line="8" id="l4.410.8"></span>κοτύλη τε καὶ γλήνη, ἡ δ’ αὖ κυρτότης κεφαλή τε καὶ
<span class="lb" data-page="4.410" data-line="9" id="l4.410.9"></span>κόνδυλος. τοσοῦτον δ’ ἡ κοτύλη τῆς γλήνης βαθυτέρα,
<span class="lb" data-page="4.410" data-line="10" id="l4.410.10"></span>ὅσον ἡ κεφαλὴ τοῦ κονδύλου προμηκεστέρα· ἑκάτερον γὰρ
<span class="lb" data-page="4.410" data-line="11" id="l4.410.11"></span>ἑκατέρῳ καθάπερ στρόφιγγι χώραν ἐπιτηδείαν ἡ φύσις παρεσκεύασεν.
<span class="lb" data-page="4.410" data-line="12" id="l4.410.12"></span>ἐπειδὴ δὲ οὕτω καλῶς εἶχε τὰ κινηθησόμενα,
<span class="lb" data-page="4.410" data-line="13" id="l4.410.13"></span>πολὺ κάλλιον αὐτοῖς ἔτι καὶ τεχνικώτερον συνῆψε τὰ κινήσοντα.
<span class="lb" data-page="4.410" data-line="14" id="l4.410.14"></span>τὰ γὰρ τῶν κινήσεων ὄργανα, τοὺς μῦς, ἐξέφυσε
<span class="lb" data-page="4.410" data-line="15" id="l4.410.15"></span>μὲν τῶν ὑπερκειμένων ὀστῶν, ἐν οἷς αἱ κοτύλαι, κατέφυσε
<span class="lb" data-page="4.410" data-line="16" id="l4.410.16"></span>δὲ εἰς τὰς κεφαλὰς τῶν ὑποκειμένων, ἅπερ ἔμελλε κινεῖσθαι·
<span class="lb" data-page="4.410" data-line="17" id="l4.410.17"></span>καὶ διὰ τούτων ἐκτεινομένων ἀνασπωμένων τῶν κεφαλῶν,
<span class="pb" data-page="4.411" id="p4.411"></span>
<span class="lb" data-page="4.411" data-line="1" id="l4.411.1"></span>συνανασπᾶται πᾶν τὸ κῶλον. ἐπεὶ δὲ ὁ μὲν αὐτῶν
<span class="lb" data-page="4.411" data-line="2" id="l4.411.2"></span>μεῖζον, ὁ δὲ ἔλαττον ὀστοῦν ἔμελλε κινήσειν, ἀνάλογον
<span class="lb" data-page="4.411" data-line="3" id="l4.411.3"></span>τοῖς ὄγκοις τῶν κινηθησομένων ὀστῶν τὸ μέγεθος τῶν κινησόντων
<span class="lb" data-page="4.411" data-line="4" id="l4.411.4"></span>ἐδημιούργησε μυῶν, ὥστε εὐλόγως οἱ μὲν ἐξ αὐτῶν
<span class="lb" data-page="4.411" data-line="5" id="l4.411.5"></span>τῶν κεφαλῶν ἢ κονδύλων τῶν ὑπερκειμένων ὀστῶν ἐξέφυσαν,
<span class="lb" data-page="4.411" data-line="6" id="l4.411.6"></span>οἱ δὲ μικρὸν τούτων κατωτέρω, πλησίον τῆς κοτύλης
<span class="lb" data-page="4.411" data-line="7" id="l4.411.7"></span>ἢ γλήνης, οὐ πάνυ τι· μικροὶ γὰρ ἂν οὕτω παντάπασιν
<span class="lb" data-page="4.411" data-line="8" id="l4.411.8"></span>ἐγένοντο καὶ ἀδύνατοι κινεῖν τὸ ὑποκείμενον ὀστοῦν.
<span class="lb" data-page="4.411" data-line="9" id="l4.411.9"></span>αὕτη μὲν ἡ φύσις τῶν τ’ ἀλλήλοις συνταττομένων ὀστῶν
<span class="lb" data-page="4.411" data-line="10" id="l4.411.10"></span>κατ’ ἄρθρα καὶ τῶν κινούντων αὐτὰ μυῶν. μιμήσαιο δ’
<span class="lb" data-page="4.411" data-line="11" id="l4.411.11"></span>ἂν αὐτὴν ὀρθῶς, εἰ τὴν σειρὰν ἐξάψας θατέρου τῶν ὀστῶν
<span class="lb" data-page="4.411" data-line="12" id="l4.411.12"></span>καθ’ ὃ μέρος ὁ μῦς ἐξεφύετο, καθάψεις αὐτῆς τὸ λοιπὸν
<span class="lb" data-page="4.411" data-line="13" id="l4.411.13"></span>πέρας εἰς τὴν κεφαλὴν θατέρου τῶν ὀστῶν, ἵνα περ ὁ μῦς
<span class="lb" data-page="4.411" data-line="14" id="l4.411.14"></span>κατεφύετο, δυοῖν τούτοιν στοχαζόμενος, ἑτέρου μὲν, τοῦ
<span class="lb" data-page="4.411" data-line="15" id="l4.411.15"></span>τὸ πάχος τῆς σειρᾶς ἱκανὸν εἶναι κινεῖν καὶ ὀχεῖν τὸ ὑποτεταγμένον
<span class="lb" data-page="4.411" data-line="16" id="l4.411.16"></span>ὀστοῦν, ἑτέρου δὲ, τοῦ κατὰ τὰς ὑπερβολὰς τῶν
<span class="lb" data-page="4.411" data-line="17" id="l4.411.17"></span>σχημάτων μηδ’ ὅλως τετάσθαι τὴν σειρὰν, ἀλλ’ οὕτως ἔχειν,
<span class="lb" data-page="4.411" data-line="18" id="l4.411.18"></span>ὡς εἰ καὶ κατὰ τῆς γῆς ἔῤῥιπτο μηδενὸς ἐξημμένη. δύο οὖν. ﻿
<span class="pb" data-page="4.412" id="p4.412"></span>
<span class="lb" data-page="4.412" data-line="1" id="l4.412.1"></span>ἔστωσαν αἱ σειραὶ τὰς χώρας τῶν ἀντιτεταγμένων μυῶν,
<span class="lb" data-page="4.412" data-line="2" id="l4.412.2"></span>τῶν ἐκτείνειν καὶ κάμπτειν τὸ κῶλον πεφυκότων, κατειληφυῖαι,
<span class="lb" data-page="4.412" data-line="3" id="l4.412.3"></span>τηνικαῦθ’ ἑκατέρας παντελῶς ἐλευθερουμένης τῆς ἐντάσεως,
<span class="lb" data-page="4.412" data-line="4" id="l4.412.4"></span>ἡνίκα ἔσχατον ἔχει τὸ κῶλον σχῆμα, ἡ μὲν ἐκτὸς, ὅταν
<span class="lb" data-page="4.412" data-line="5" id="l4.412.5"></span>ἀκριβῶς ἐκτεταμένον ᾖ, ἡ δ’ ἐντὸς, ἐπειδὰν κεκαμμένον.
<span class="lb" data-page="4.412" data-line="6" id="l4.412.6"></span>τούτων ᾧδε κατασκευασθέντων, πρόδηλον, ὅτι τῶν σειρῶν
<span class="lb" data-page="4.412" data-line="7" id="l4.412.7"></span>ἑκατέρα πρὸς μὲν τῶν ἡμετέρων ἑλκομένη χειρῶν εἰς ἐσχάτην
<span class="lb" data-page="4.412" data-line="8" id="l4.412.8"></span>ἔκτασιν ἢ καμπὴν ἄγει τὴν τῶν ὀστῶν σύνταξιν, αὗται
<span class="lb" data-page="4.412" data-line="9" id="l4.412.9"></span>δὲ καθ’ ἑαυτὰς ἀφεθεῖσαι, μέσον σχῆμα τῆς τῶν ὀστῶν
<span class="lb" data-page="4.412" data-line="10" id="l4.412.10"></span>συνθέσεως ἐνεργήσασαι, τοῦ λοιποῦ μένουσιν ἡσυχάζουσαι.
<span class="lb" data-page="4.412" data-line="11" id="l4.412.11"></span>προσέχειν δὲ δεῖ τὸν νοῦν μὴ παρέργως αὐτῷ τῷ σχήματι·
<span class="lb" data-page="4.412" data-line="12" id="l4.412.12"></span>τὸ μέσον γὰρ ἀκριβῶς τοῦτό ἐστιν ἐσχάτης ἐκτάσεως καὶ
<span class="lb" data-page="4.412" data-line="13" id="l4.412.13"></span>συστολῆς. εἰ μέντοι τὴν ἑτέραν τῶν σειρῶν ἐπιτέμοις μὲν
<span class="lb" data-page="4.412" data-line="14" id="l4.412.14"></span>κατά τι, μὴ διατέμοις δ’ ὅλην, βραχὺ παντελῶς ἐπὶ θάτερα
<span class="lb" data-page="4.412" data-line="15" id="l4.412.15"></span>τοῦ μέσου σχήματος μεταστήσεις τῶν ὀστῶν τὴν σύνταξιν·
<span class="lb" data-page="4.412" data-line="16" id="l4.412.16"></span><span class="milestone ed2page" data-n="5.379" data-unit="ed2page" id="ed2page.5.379"></span>εἰ δὲ καὶ διατέμοις ἅπασαν, ἐπὶ πλέον μὲν,
<span class="lb" data-page="4.412" data-line="17" id="l4.412.17"></span>οὐ μὴν ὥστ’ εἰς ἔσχατον ἐλθεῖν σχῆμα. τὰ γὰρ δὴ ἔσχατα
<span class="lb" data-page="4.412" data-line="18" id="l4.412.18"></span>σχήματα μετὰ τοῦ ταῖς χερσὶν ἐπὶ τὴν ἰδίαν ἀρχὴν ἕλκειν
<span class="pb" data-page="4.413" id="p4.413"></span>
<span class="lb" data-page="4.413" data-line="1" id="l4.413.1"></span>τὰς σειρὰς οὐκ ἄλλως φαίνεται γιγνόμενα. τὰ δ’ αὐτὰ
<span class="lb" data-page="4.413" data-line="2" id="l4.413.2"></span>ταῦτα συμπτώματα κᾀπὶ τῶν μυῶν ἐναργῶς ὁρᾶται, ἀνάλογον
<span class="lb" data-page="4.413" data-line="3" id="l4.413.3"></span>μὲν ἔχοντος τῇ σειρᾷ τοῦ μυὸς, τῇ κινούσῃ δ’ αὐτὴν
<span class="lb" data-page="4.413" data-line="4" id="l4.413.4"></span>χειρὶ τῆς ψυχῆς. οὔτε γὰρ ἄνευ τῆς χειρὸς οὐδετέρα τῶν
<span class="lb" data-page="4.413" data-line="5" id="l4.413.5"></span>σειρῶν εἰς ἔσχατον σχῆμα τὴν τῶν ὀστῶν ἀγαγεῖν δύναται
<span class="lb" data-page="4.413" data-line="6" id="l4.413.6"></span>σύνταξιν, οὔτ’ ἄνευ τῆς ψυχικῆς ὁρμῆς οὐδέτερος τῶν μυῶν
<span class="lb" data-page="4.413" data-line="7" id="l4.413.7"></span>οὔτ’ ἐσχάτην καμπὴν οὔτ’ ἔκτασιν ἄκραν ἐργάσασθαι τοῦ
<span class="lb" data-page="4.413" data-line="8" id="l4.413.8"></span>μορίου. στερήσας δὲ τοὺς μὲν μῦς τῆς ψυχικῆς ὁρμῆς,
<span class="lb" data-page="4.413" data-line="9" id="l4.413.9"></span>τὰς δὲ σειρὰς τῆς χειρὸς, τὸ μέσον ὄψει σχῆμα τῶν ὀστῶν
<span class="lb" data-page="4.413" data-line="10" id="l4.413.10"></span>πρὸς ἄλληλα γιγνόμενον. εἰ δὲ τέμοις τὸν ἐκτὸς μῦν,
<span class="lb" data-page="4.413" data-line="11" id="l4.413.11"></span>καμπτόμενον ἐπὶ πλέον τοῦ μέσου σχήματος ὄψει τὸ κῶλον,
<span class="lb" data-page="4.413" data-line="12" id="l4.413.12"></span>ὥσπερ εἰ τὴν ἐκτὸς σειρὰν ἔτεμες. οὕτω δὲ καὶ, εἰ τὸν ἐντὸς
<span class="lb" data-page="4.413" data-line="13" id="l4.413.13"></span>μῦν τέμοις, ἐκτεινόμενον ἐπὶ πλέον τοῦ μέσου θεάσῃ
<span class="lb" data-page="4.413" data-line="14" id="l4.413.14"></span>τὸ μόριον. τίνες οὖν αἰτίαι καὶ τούτων καὶ τῶν ἄλλων
<span class="lb" data-page="4.413" data-line="15" id="l4.413.15"></span>ἁπάντων τῶν κατὰ τοὺς μῦς παθημάτων; ἀρχὴ μὲν ἁπασῶν
<span class="lb" data-page="4.413" data-line="16" id="l4.413.16"></span>μία τὸ τοὺς μῦς τελείαν ἔχειν συστολὴν ἐν τοῖς ὑπερβολικοῖς
<span class="lb" data-page="4.413" data-line="17" id="l4.413.17"></span>σχήμασιν, ὥσπερ ἐπὶ τῶν σειρῶν εἶχεν· αἱ δ’ ἄλλαι
<span class="pb" data-page="4.414" id="p4.414"></span>
<span class="lb" data-page="4.414" data-line="1" id="l4.414.1"></span>πᾶσαι ταύτῃ ἀκόλουθοι. τὴν οὖν ἀρχὴν αὐτόθεν ἀποδείξομεν.
<span class="lb" data-page="4.414" data-line="2" id="l4.414.2"></span>οὐ γὰρ ἐξ ὑποθέσεώς τινος ἡμῖν ἀδήλου ληπτέον
<span class="lb" data-page="4.414" data-line="3" id="l4.414.3"></span>αὐτὴν, ἀλλ’ ἔκ τινος ἐναργῶς φαινομένου κατὰ τοὺς μῦς
<span class="lb" data-page="4.414" data-line="4" id="l4.414.4"></span>ἅπαντας συμπτώματος. τίνος τούτου; τοῦ μικρῷ πρόσθεν
<span class="lb" data-page="4.414" data-line="5" id="l4.414.5"></span>εἰρημένου, τοῦ συστέλλεσθαι τὸν μῦν εἰς τοσοῦτον, ὅταν
<span class="lb" data-page="4.414" data-line="6" id="l4.414.6"></span>ὁ τένων ἀποτμηθῇ τοῦ κώλου τῆς κεφαλῆς,<span class="milestone ed1page" data-n="1.560" data-unit="ed1page" id="ed1page.1.560"></span> εἰς ὅσον,
<span class="lb" data-page="4.414" data-line="7" id="l4.414.7"></span>ὅταν ὑπὸ τῆς προαιρέσεως κινούμενος εἰς τὴν ἐσχάτην καμπὴν
<span class="lb" data-page="4.414" data-line="8" id="l4.414.8"></span>ἀγάγῃ τὸ κῶλον. ἐνδείκνυται γὰρ ἐναργῶς τὸ τοιοῦτον
<span class="lb" data-page="4.414" data-line="9" id="l4.414.9"></span>φαινόμενον εἰς ἐσχάτην πεφυκότα συστολὴν ἔρχεσθαι τὸν
<span class="lb" data-page="4.414" data-line="10" id="l4.414.10"></span>μῦν, ὅσον ἐπὶ τῇ κατασκευῇ τοῦ σώματος. ὅταν γὰρ ἀφαιρεθῇ
<span class="lb" data-page="4.414" data-line="11" id="l4.414.11"></span>τῆς πρὸς τὸ ἀντιτεῖνον ὀστοῦν συνεχείας, τόθ’ οἷον
<span class="lb" data-page="4.414" data-line="12" id="l4.414.12"></span>ἐκ δεσμοῦ λυθεὶς καὶ τελέως ἐλεύθερος γενόμενος ἐνεδείξατο
<span class="lb" data-page="4.414" data-line="13" id="l4.414.13"></span>τὴν ἑαυτοῦ φύσιν. ἕως δὲ ὑπὸ τοῦ κατ’ ἀντικρὺ
<span class="lb" data-page="4.414" data-line="14" id="l4.414.14"></span>τεταγμένου μυὸς ἀνεσπᾶτο τὸ μόριον, ἔχοντος δηλονότι κᾀκείνου
<span class="lb" data-page="4.414" data-line="15" id="l4.414.15"></span>τὴν αὐτὴν φύσιν, ὡς δὴ σπεύδειν ἐπὶ τὴν ἐσχάτην
<span class="lb" data-page="4.414" data-line="16" id="l4.414.16"></span>συστολὴν, τὸ ἴσον ὁ ἕτερος μῦς ὑπὸ θατέρου τῆς εἰς
<span class="lb" data-page="4.414" data-line="17" id="l4.414.17"></span>ἑαυτὸν ἀπεστερεῖτο συνόδου, καὶ οὕτω συνέβαινε τῶν
<span class="pb" data-page="4.415" id="p4.415"></span>
<span class="lb" data-page="4.415" data-line="1" id="l4.415.1"></span>ἀντιτεταγμένων ἐν τοῖς κώλοις μυῶν ἑκάτερον τὸ τῆς συστολῆς
<span class="lb" data-page="4.415" data-line="2" id="l4.415.2"></span>ἥμισυ βλάπτεσθαι. τῷ γὰρ πεφυκέναι μὲν ἀμφοτέρους
<span class="lb" data-page="4.415" data-line="3" id="l4.415.3"></span>εἰς ἐσχάτην ἀεὶ συστολὴν ἐπείγεσθαι, προσδεδέσθαι δ’ ἐκ
<span class="lb" data-page="4.415" data-line="4" id="l4.415.4"></span>τῶν ἀντικειμένων μερῶν ἑνὸς ὀστοῦ κεφαλῆς, πάντως ἀναγκαῖον
<span class="lb" data-page="4.415" data-line="5" id="l4.415.5"></span>ἦν ἰσοσθενέσι κινήσεσι διειλημμένον τὸ κῶλον ἕπεσθαι
<span class="lb" data-page="4.415" data-line="6" id="l4.415.6"></span>μηδετέρᾳ. τὸ μηδετέρᾳ δ’ ἕπεσθαι ταὐτὸν ἦν τῷ
<span class="lb" data-page="4.415" data-line="7" id="l4.415.7"></span>μέσον ἔχειν σχῆμα τῶν ἐσχάτων. ἐκείνων γὰρ ἑκάτερον ἐγίνετο,
<span class="lb" data-page="4.415" data-line="8" id="l4.415.8"></span>τῆς ἑτέρας αὐτῶν κρατούσης· ἡ μὲν ἔκτασις, τῆς ἐκτὸς,
<span class="lb" data-page="4.415" data-line="9" id="l4.415.9"></span>ἡ δὲ κάμψις, τῆς ἐντός. ἰσοσθενὴς μὲν οὖν ἡ τοῦ
<span class="lb" data-page="4.415" data-line="10" id="l4.415.10"></span>σώματος αὐτῶν τῶν μυῶν γίνεται κίνησις, ὅταν μηδετέρᾳ
<span class="lb" data-page="4.415" data-line="11" id="l4.415.11"></span>σύμμαχον ἔχῃ τὸν ψυχικὸν τόνον· ἀνισοσθενὴς δὲ, ὅταν
<span class="lb" data-page="4.415" data-line="12" id="l4.415.12"></span>ἡ ἑτέρα μόνη κρατῇ. ὥστε ἀναγκαῖον νικᾷν ἐκείνου τοῦ μυὸς
<span class="lb" data-page="4.415" data-line="13" id="l4.415.13"></span>τὴν συστολὴν, ὁπότερος ἂν ὑπὸ ψυχικῆς βοηθῆται δυνάμεως.
<span class="lb" data-page="4.415" data-line="14" id="l4.415.14"></span>τριῶν μὲν δὴ φαινομένων αἰτίας εὑρήκαμεν, ἀπὸ
<span class="lb" data-page="4.415" data-line="15" id="l4.415.15"></span>μιᾶς ἀρχῆς ὁρμηθέντες, ἣν οὐδ’ αὐτὴν ἐξ ὑποθέσεως ἡμετέρας,
<span class="lb" data-page="4.415" data-line="16" id="l4.415.16"></span>ἀλλ’ ἐξ ἐναργοῦς ἐλάβομεν φαινομένου. διὰ γὰρ τὸ
<span class="lb" data-page="4.415" data-line="17" id="l4.415.17"></span>φαίνεσθαι τὴν ἐσχάτην συστολὴν λαμβάνοντας τοὺς μῦς,
<span class="pb" data-page="4.416" id="p4.416"></span>
<span class="lb" data-page="4.416" data-line="1" id="l4.416.1"></span>ὅταν ἀπολυθῶσι τοῦ πρὸς τὰς κεφαλὰς τῶν κώλων δεσμοῦ,
<span class="lb" data-page="4.416" data-line="2" id="l4.416.2"></span>δῆλον ἡμῖν ἐγένετο πεφυκέναι μὲν αὐτοὺς, ὅσον ἐπὶ τῇ κατασκευῇ,
<span class="lb" data-page="4.416" data-line="3" id="l4.416.3"></span>συστέλλεσθαι τελέως, δι’ ἄλλο δέ τι <span class="milestone ed2page" data-n="5.380" data-unit="ed2page" id="ed2page.5.380"></span>κωλύεσθαι.
<span class="lb" data-page="4.416" data-line="4" id="l4.416.4"></span>τί δ’ ἦν τὸ κωλῦον ζητοῦντες, προσεχῶς μὲν τὸν
<span class="lb" data-page="4.416" data-line="5" id="l4.416.5"></span>δεσμὸν εὕρομεν. οὗ γὰρ ἀποκοπέντος εἰς ἔσχατον συνεστέλλοντο,
<span class="lb" data-page="4.416" data-line="6" id="l4.416.6"></span>τοῦτο τοῦ μὴ συστέλλεσθαι πρότερον αἴτιον ἐτιθέμεθα.
<span class="lb" data-page="4.416" data-line="7" id="l4.416.7"></span>τὸν δεσμὸν δ’ οὐχ ἁπλῶς, ὅτι δεσμός ἐστι, διὰ
<span class="lb" data-page="4.416" data-line="8" id="l4.416.8"></span>τοῦτο κωλύονθ’ εὕρομεν συστέλλεσθαι τοὺς μῦς, ἀλλ’ ὅτι
<span class="lb" data-page="4.416" data-line="9" id="l4.416.9"></span>καταφύεται εἰς ὀστοῦ κεφαλὴν εἰς τἀναντία μέρη τεινομένην.
<span class="lb" data-page="4.416" data-line="10" id="l4.416.10"></span>καὶ διὰ τοῦτο εὐπορήσαμεν αἰτίας δευτέρου φαινομένου,
<span class="lb" data-page="4.416" data-line="11" id="l4.416.11"></span>τοῦ τὸ μέσον σχῆμα λαμβάνειν τὰ κῶλα, μηδετέρου τῶν
<span class="lb" data-page="4.416" data-line="12" id="l4.416.12"></span>μυῶν ὑπὸ τῆς ψυχικῆς δυνάμεως κινουμένου. τρίτον δ’
<span class="lb" data-page="4.416" data-line="13" id="l4.416.13"></span>ἦν ἐπὶ τούτοις φαινόμενον τὸ κάμπτεσθαι καὶ συστέλλεσθαι
<span class="lb" data-page="4.416" data-line="14" id="l4.416.14"></span>ἢ ἐκτείνεσθαι τηνικαῦτα τὸ κῶλον, ὅταν τὸν
<span class="lb" data-page="4.416" data-line="15" id="l4.416.15"></span>μῦν τὸν ἕτερον μόνον ἡ προαίρεσις κινῇ· νικᾶσθαι
<span class="lb" data-page="4.416" data-line="16" id="l4.416.16"></span>γὰρ ἐν τούτῳ τὸν ἕτερον καὶ συνεκτείνεσθαι βιαίως
<span class="lb" data-page="4.416" data-line="17" id="l4.416.17"></span>ἀναγκάζεσθαι τῷ σύμπαντι κώλῳ. φέρε δὴ πρὸς τούτοις ﻿
<span class="pb" data-page="4.417" id="p4.417"></span>
<span class="lb" data-page="4.417" data-line="1" id="l4.417.1"></span>καὶ τῶν ἄλλων ἁπάντων φαινομένων εἴπωμεν τὰς αἰτίας,
<span class="lb" data-page="4.417" data-line="2" id="l4.417.2"></span>ἵν’, εἰ μὲν ὁμολογοῖεν ἀλλήλαις, πιστεύωμεν καὶ διὰ τοῦτο
<span class="lb" data-page="4.417" data-line="3" id="l4.417.3"></span>τοῖς ὑπὲρ αὐτῶν λογισμοῖς, εἰ δέ πη καὶ διαφέροιντο κᾂν
<span class="lb" data-page="4.417" data-line="4" id="l4.417.4"></span>καθ’ ἓν ὁτιοῦν, πάντας ὁμοίως ὑποπτεύοιμεν. ἔστω δὴ
<span class="lb" data-page="4.417" data-line="5" id="l4.417.5"></span>πρὸς τοῖς εἰρημένοις πρῶτον μὲν τόδε τὸ φαινόμενον.
<span class="lb" data-page="4.417" data-line="6" id="l4.417.6"></span>τμηθέντος μὲν τοῦ ἔξω μυὸς, ἐπέκεινα μὲν τοῦ μέσου σχήματος
<span class="lb" data-page="4.417" data-line="7" id="l4.417.7"></span>κάμπτεται τὸ κῶλον, οὐ μὴν εἰς ἔσχατόν γε. καίτοι
<span class="lb" data-page="4.417" data-line="8" id="l4.417.8"></span>τάχ’ ἂν ἴσως δόξειεν εὔλογον εἶναι, μηκέτι ἀντισπῶντος εἰς
<span class="lb" data-page="4.417" data-line="9" id="l4.417.9"></span>τἀναντία τὸν ἐντὸς μῦν μηδενὸς, εἰς ἐσχάτην ἰέναι δεῖν
<span class="lb" data-page="4.417" data-line="10" id="l4.417.10"></span>αὐτὸν συστολήν. ἀλλ’ ὁ γινώσκων οὕτως ἐπιλέλησται τοῦ
<span class="lb" data-page="4.417" data-line="11" id="l4.417.11"></span>κατὰ κῶλον βάρους ἀντιβαίνοντος τῇ παντελεῖ τοῦ μυὸς
<span class="lb" data-page="4.417" data-line="12" id="l4.417.12"></span>συστολῇ. καὶ γὰρ ἐπὶ τῆς διὰ τῶν σειρῶν εἰκόνος ὁμοίως
<span class="lb" data-page="4.417" data-line="13" id="l4.417.13"></span>ἐμφαίνεται γινόμενον. οὐδὲ γὰρ, ἐκείνων τῆς ἐκτὸς τμηθείσης,
<span class="lb" data-page="4.417" data-line="14" id="l4.417.14"></span>εἰς ἐσχάτην ἠδύνατο ἐλθεῖν ἡ λοιπὴ συστολὴν, πρὶν
<span class="lb" data-page="4.417" data-line="15" id="l4.417.15"></span>ἀποτμηθῆναι τὸ κινούμενον ὑπ’ αὐτῆς ὀστοῦν· ἕως δ’ ἦν
<span class="lb" data-page="4.417" data-line="16" id="l4.417.16"></span>συνεχὲς, ἀντέσπα πρὸς ἑαυτὸ τὴν σειράν. οὐκοῦν κᾀπειδὰν
<span class="lb" data-page="4.417" data-line="17" id="l4.417.17"></span>τὸν ἐντὸς μῦν διατέμῃ τις, ἐν τῷ μεταξὺ τοῦ μέσου σχήματος
<span class="pb" data-page="4.418" id="p4.418"></span>
<span class="lb" data-page="4.418" data-line="1" id="l4.418.1"></span>καὶ τῆς ἐσχάτης ἐκτάσεως τὸ κῶλον καθίσταται·
<span class="lb" data-page="4.418" data-line="2" id="l4.418.2"></span>τελέως γὰρ ἐκτείνειν αὐτὸ χωρὶς τῆς ψυχικῆς ὁρμῆς ἀδύνατος
<span class="lb" data-page="4.418" data-line="3" id="l4.418.3"></span>ὁ ἐκτὸς μῦς. ὥστε καὶ ταῦτα τὰ φαινόμενα τοῖς τ’ ἔμπροσθεν
<span class="lb" data-page="4.418" data-line="4" id="l4.418.4"></span>εἰρημένοις καὶ ἀλλήλοις ὁμολογεῖ.
</p>
          </article>

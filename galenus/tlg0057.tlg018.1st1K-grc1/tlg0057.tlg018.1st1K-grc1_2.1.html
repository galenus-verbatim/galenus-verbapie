<article xmlns="http://www.w3.org/1999/xhtml" id="urn:cts:greekLit:tlg0057.tlg018.1st1K-grc1:2.1">
<span class="pb page1" data-page="4.422" id="p4.422"></span>
<span class="milestone ed1page page1" data-n="1.560" data-unit="ed1page" id="ed1page.1.560"></span>
<span class="milestone ed2page page1" data-n="5.381" data-unit="ed2page" id="ed2page.5.381"></span>
            <h2>ΓΑΛΗΝΟΥ ΠΕΡΙ ΜΥΩΝ ΚΙΝΗΣΕΩΣ
<br></br>ΒΙΒΛΙΟΝ Β.
</h2>
            <p>
<span class="lb" data-page="4.422" data-line="1" id="l4.422.1"></span>Ἐπεὶ δὲ τὰ πρῶθ’ ἡμῖν καὶ οἷον στοιχεῖα
<span class="lb" data-page="4.422" data-line="2" id="l4.422.2"></span>τῆς τῶν μυῶν κινήσεως ἀποδέδεικται, προσθῶμεν αὐτοῖς
<span class="lb" data-page="4.422" data-line="3" id="l4.422.3"></span>ἤδη τὰ λείποντα, ὥστε μηδὲν ἔτ’ ἐνδεῖν, ἀλλ’ ἱκανὸν γενέσθαι
<span class="lb" data-page="4.422" data-line="4" id="l4.422.4"></span>τὸν ἅπαντα ταῦτα ἀναλεξάμενον ἀκριβῶς πᾶν, ὅ τι ἂν
<span class="lb" data-page="4.422" data-line="5" id="l4.422.5"></span>περὶ μυὸς προβληθῇ, ῥᾳδίως ἐξευρίσκειν. ἀρξώμεθα οὖν
<span class="lb" data-page="4.422" data-line="6" id="l4.422.6"></span>αὖθις ἀπὸ τῶν κατὰ τὰ μόρια σχημάτων, εἰς ἅπερ ἐτελεύτησεν
<span class="lb" data-page="4.422" data-line="7" id="l4.422.7"></span>ὁ πρότερος λόγος. καὶ πρῶτόν γε τὸ μέσον σχῆμα
<span class="lb" data-page="4.422" data-line="8" id="l4.422.8"></span>προχειρισάμενοι λέγωμεν, ὡς ἐν τούτῳ διττὴν ἀνάγκη κατάστασιν
<span class="lb" data-page="4.422" data-line="9" id="l4.422.9"></span>ὑπάρχειν τοῖς μυσὶν, ἑτέραν μὲν τὴν ἔμπροσθεν
<span class="pb" data-page="4.423" id="p4.423"></span>
<span class="lb" data-page="4.423" data-line="1" id="l4.423.1"></span>εἰρημένην, ᾗ μηδέτερος τῶν ἀντιτεταγμένων ἐνεργεῖ μυῶν,
<span class="lb" data-page="4.423" data-line="2" id="l4.423.2"></span>ἑτέραν δὲ τὴν νῦν ῥηθησομένην, καθ’ ἣν ὁμοίως ἐνεργοῦσιν
<span class="lb" data-page="4.423" data-line="3" id="l4.423.3"></span>ἀμφότεροι. ὑπάρχει δ’ ἡ μὲν προτέρα τοῖς ἐλινύουσιν, ὡς
<span class="lb" data-page="4.423" data-line="4" id="l4.423.4"></span>Ἱπποκράτης ὠνόμασεν, ἡ λοιπὴ δὲ, ὅταν μήτ’ ἐκτείνειν,
<span class="lb" data-page="4.423" data-line="5" id="l4.423.5"></span>μήτε κάμπτειν τὸ κῶλον ἐπιτρέπωμέν τινι, μηδ’ εἰ πάνυ
<span class="lb" data-page="4.423" data-line="6" id="l4.423.6"></span>σφόδρα βιάζοιτο. γίγνεται δ’ αὕτη, τῶν ἀντιτεταγμένων
<span class="lb" data-page="4.423" data-line="7" id="l4.423.7"></span>μυῶν τὴν τονικὴν καλουμένην ἐχόντων ἐνέργειαν. οὕτω δὲ,
<span class="lb" data-page="4.423" data-line="8" id="l4.423.8"></span>κᾂν εἰ τοῦ μέσου σχήματος ἑκατέρωθεν καταστήσεις τὸ κῶλον,
<span class="lb" data-page="4.423" data-line="9" id="l4.423.9"></span>ὁμοίως ἀμφοτέροις ἐνεργεῖν δυνήσῃ τοῖς μυσίν. ὅταν
<span class="lb" data-page="4.423" data-line="10" id="l4.423.10"></span>δ’ εἴς τι τῶν ὑπερβολικῶν σχημάτων ἀγάγῃς αὐτὸ, οἱ ἕτεροι
<span class="lb" data-page="4.423" data-line="11" id="l4.423.11"></span>μύες ἱκανοὶ εἰς τὴν τοιαύτην ἐνέργειαν. οὐκ ἄδηλον δ’
<span class="lb" data-page="4.423" data-line="12" id="l4.423.12"></span>οὐδ’ ὅτι καθ’ ἕκαστον τῶν εἰρημένων σχημάτων ποτὲ μὲν
<span class="lb" data-page="4.423" data-line="13" id="l4.423.13"></span>μᾶλλον, ποτὲ δ’ ἧττον τὴν τονικὴν ἐνέργειαν ἐνεργήσουσιν
<span class="lb" data-page="4.423" data-line="14" id="l4.423.14"></span>οἱ μύες, καὶ <span class="milestone ed2page" data-n="5.383" data-unit="ed2page" id="ed2page.5.383"></span>ὡς τὸ μετὰ τοιαύτης ἐνεργείας μέσον
<span class="lb" data-page="4.423" data-line="15" id="l4.423.15"></span>σχῆμα τῶν ὑπερβολικῶν οὐδετέρου λείπεται. μὴ τοίνυν
<span class="lb" data-page="4.423" data-line="16" id="l4.423.16"></span>ἁπλῶς τὸ μέσον ἀνώδυνον εἶναι λέγωμεν, ἀλλὰ τὸ ἐν τῷ
<span class="lb" data-page="4.423" data-line="17" id="l4.423.17"></span>ἐλινύειν. τὸ γὰρ μετὰ τῆς ἑκατέρων τῶν μυῶν τάσεως μέσον
<span class="pb" data-page="4.424" id="p4.424"></span>
<span class="lb" data-page="4.424" data-line="1" id="l4.424.1"></span>σχῆμα τοῖς ἐσχάτοις ὁμοίως ὀδυνηρόν. ἐπεὶ δὲ ἐν αὐτῷ
<span class="lb" data-page="4.424" data-line="2" id="l4.424.2"></span>τῷ ἐλινύειν μέσον σχῆμα τὸ μὲν ἁπλῶς ἐστι, τὸ δ’ οὐχ
<span class="lb" data-page="4.424" data-line="3" id="l4.424.3"></span>ἁπλῶς, ἁπλῶς μὲν τὸ πάντων τῶν ὑπερβολικῶν τοῦ κώλου
<span class="lb" data-page="4.424" data-line="4" id="l4.424.4"></span>σχημάτων μέσον, οὐχ ἁπλῶς δὲ τὸ τῆς ἑτέρας ἀντιθέσεως
<span class="lb" data-page="4.424" data-line="5" id="l4.424.5"></span>μόνης, τὸ μὲν ἁπλῶς μέσον ἀκάματον ἂν, ὡς Ἱπποκράτης
<span class="lb" data-page="4.424" data-line="6" id="l4.424.6"></span>ἐκάλεσεν, εἴη μόνον, οὐ μὴν τῶν γε ἄλλων οὐδὲν ἀκριβῶς
<span class="lb" data-page="4.424" data-line="7" id="l4.424.7"></span>ἀκάματον. ἀπόδειξις δὲ τοῦ λεγομένου γένοιτ’ ἂν σαφὴς,
<span class="lb" data-page="4.424" data-line="8" id="l4.424.8"></span>διελομένων πρότερον ἡμῶν τό θ’ ἁπλῶς μέσον σχῆμα καὶ
<span class="lb" data-page="4.424" data-line="9" id="l4.424.9"></span>τὰ μὴ τοιαῦτα. γενήσεται δ’ ὁ λόγος, ἵν’ ᾖ σαφὴς, ἐπὶ
<span class="lb" data-page="4.424" data-line="10" id="l4.424.10"></span>χειρὸς, ὡς ἐπὶ παραδείγματος. ὄντων οὖν ἐν αὐτῇ σχημάτων
<span class="lb" data-page="4.424" data-line="11" id="l4.424.11"></span>ἐσχάτων τεττάρων, πρηνοῦς, ὑπτίου, τοῦ κατ’ ἔκτασιν
<span class="lb" data-page="4.424" data-line="12" id="l4.424.12"></span>ἄκραν, τοῦ κατὰ κάμψιν, τὸ μὲν ἁπλῶς μέσον
<span class="lb" data-page="4.424" data-line="13" id="l4.424.13"></span>ἁπάντων ἐστὶ τούτων μέσον, τὸ δ’ οὐχ ἁπλῶς μέσον
<span class="lb" data-page="4.424" data-line="14" id="l4.424.14"></span>ὁποτερασοῦν τῶν ἀντιθέσεων. ἄλλο μὲν γὰρ ἐκτάσεως
<span class="lb" data-page="4.424" data-line="15" id="l4.424.15"></span>ἄκρας καὶ καμπῆς, ἄλλο δὲ ὑπτίου καὶ πρηνοῦς τὸ
<span class="lb" data-page="4.424" data-line="16" id="l4.424.16"></span>μέσον. ὕπτιον μὲν οὖν ἐστι σχῆμα χειρὸς, ὅταν τὸ
<span class="lb" data-page="4.424" data-line="17" id="l4.424.17"></span>κοῖλον μὲν αὐτῆς μέρος ἄνωθεν ᾖ, τὸ δὲ κυρτὸν κάτωθεν·
<span class="pb" data-page="4.425" id="p4.425"></span>
<span class="lb" data-page="4.425" data-line="1" id="l4.425.1"></span>πρηνὲς δὲ τὸ ἐναντίον τούτῳ· μέσον δ’ ἀμφοῖν, ὅταν
<span class="lb" data-page="4.425" data-line="2" id="l4.425.2"></span>ἔσωθεν μὲν ᾖ τὸ κοῖλον, ἔξωθεν δὲ τὸ κυρτὸν, ὑποκείμενος
<span class="lb" data-page="4.425" data-line="3" id="l4.425.3"></span>δ’ ὁ μὲν μικρὸς δάκτυλος τοῖς ἄλλοις, τὸ δὲ τοῦ
<span class="lb" data-page="4.425" data-line="4" id="l4.425.4"></span>πήχεως ὀστοῦν τῷ τῆς κερκίδος. τοῦτ’ οὖν τὸ μέσον σχῆμα
<span class="lb" data-page="4.425" data-line="5" id="l4.425.5"></span>δύναται μὲν ἐκτεταμένης τελέως τῆς χειρὸς, δύναται δὲ καὶ
<span class="lb" data-page="4.425" data-line="6" id="l4.425.6"></span>κεκαμμένης γίγνεσθαι, ὥσπερ οὖν καὶ τὸ τῆς ἑτέρας ἀντιθέσεως
<span class="lb" data-page="4.425" data-line="7" id="l4.425.7"></span>μέσον σχῆμα δύναται μὲν ὑπτίας τῆς χειρὸς, δύναται
<span class="lb" data-page="4.425" data-line="8" id="l4.425.8"></span>δὲ καὶ πρηνοῦς οὔσης ὑπάρχειν. ὅρος δὲ ἐκείνου τοῦ
<span class="lb" data-page="4.425" data-line="9" id="l4.425.9"></span>σχήματός ἐστιν ὁ πῆχυς ὀρθὴν ἐργαζόμενος γωνίαν πρὸς
<span class="lb" data-page="4.425" data-line="10" id="l4.425.10"></span>βραχίονα, καὶ διὰ τοῦτο καὶ αὐτὸ καλοῦσιν ἐγγώνιον. τὸ
<span class="lb" data-page="4.425" data-line="11" id="l4.425.11"></span>τοίνυν ἁπλῶς μέσον ἐκ τῆς ἀμφοτέρων τῶν εἰρημένων μέσων
<span class="lb" data-page="4.425" data-line="12" id="l4.425.12"></span>σχημάτων συνόδου γίνεται· τὰ δ’ ἄλλα μέσα τέτταρα
<span class="lb" data-page="4.425" data-line="13" id="l4.425.13"></span>μὲν ἔσται τὰ σύμπαντα, γενήσεται δ’ αὐτῶν οὐδὲν ἁπλῶς
<span class="lb" data-page="4.425" data-line="14" id="l4.425.14"></span>ὅλου τοῦ κώλου μέσον, ἀλλὰ μιᾶς ἀντιθέσεως μόνης· ἢ γὰρ
<span class="lb" data-page="4.425" data-line="15" id="l4.425.15"></span>ἐκτάσεως καὶ συστολῆς μόνον ἔσται μέσον, ἢ ὑπτίου τε
<span class="lb" data-page="4.425" data-line="16" id="l4.425.16"></span>καὶ πρηνοῦς. ἐπεὶ δὲ ἑκάτερον αὐτῶν διττὸν γίνεται ζευγνύμενον
<span class="lb" data-page="4.425" data-line="17" id="l4.425.17"></span>ἐν μέρει ταῖς ἐκ τῆς λοιπῆς ἀντιθέσεως ὑπερβολαῖς,
<span class="lb" data-page="4.425" data-line="18" id="l4.425.18"></span>ἀναγκαῖον οὕτω τὰ πάντα γίνεσθαι τέτταρα. καθ’
<span class="pb" data-page="4.426" id="p4.426"></span>
<span class="lb" data-page="4.426" data-line="1" id="l4.426.1"></span>ἕκαστον δ’ αὐτῶν τὸ μέν τι κοινόν ἐστιν ἁπάντων, τὸ δ’
<span class="lb" data-page="4.426" data-line="2" id="l4.426.2"></span>ἴδιον ἑκάστου· κοινὸν μὲν τὸ πάντως ἐνεργεῖν ἕν γέ τι γένος
<span class="lb" data-page="4.426" data-line="3" id="l4.426.3"></span>μυῶν, τὰ δ’ ἄλλα τρία τείνεσθαι μὲν κατὰ συμβεβηκὸς,
<span class="lb" data-page="4.426" data-line="4" id="l4.426.4"></span>ἐνεργεῖν δὲ μή· τὸ δ’ ἴδιον ἑκάστου, τοῦ μὲν ἐγγωνίου
<span class="lb" data-page="4.426" data-line="5" id="l4.426.5"></span>τε καὶ πρηνοῦς, ἐνεργεῖν μὲν τοὺς ἐπιστρέφοντας ἔσω
<span class="lb" data-page="4.426" data-line="6" id="l4.426.6"></span>τὸ τῆς κερκίδος ὀστοῦν, τοὺς δ’ ἄλλους πάντας ἀργοῦντας
<span class="lb" data-page="4.426" data-line="7" id="l4.426.7"></span>τείνεσθαι, τοῦ δ’ ἐγγωνίου μὲν, ὑπτίου δὲ, τοὺς μὲν ἔξω
<span class="lb" data-page="4.426" data-line="8" id="l4.426.8"></span>περιάγοντας ἐνεργεῖν, τοὺς δὲ ἄλλους ἀργοῦντας τείνεσθαι·
<span class="lb" data-page="4.426" data-line="9" id="l4.426.9"></span>κατὰ ταὐτὰ δὲ κᾀν τῷ μέσῳ πρηνοῦς τε καὶ ὑπτίου μετὰ
<span class="lb" data-page="4.426" data-line="10" id="l4.426.10"></span>μὲν ἄκρας ἐκτάσεως τοὺς ἐκτείνοντας μόνους ἐνεργεῖν μετὰ
<span class="lb" data-page="4.426" data-line="11" id="l4.426.11"></span>δὲ κάμψεως τοὺς κάμπτοντας μόνον, τῶν ἄλλων ἁπάντων
<span class="lb" data-page="4.426" data-line="12" id="l4.426.12"></span>ἀργούντων μὲν, τεινομένων δέ.
</p>
          </article>

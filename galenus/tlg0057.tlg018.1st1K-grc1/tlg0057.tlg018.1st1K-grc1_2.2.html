<article xmlns="http://www.w3.org/1999/xhtml" id="urn:cts:greekLit:tlg0057.tlg018.1st1K-grc1:2.2">
<span class="pb page1" data-page="4.426" id="p4.426"></span>
<span class="milestone ed1page page1" data-n="1.560" data-unit="ed1page" id="ed1page.1.560"></span>
<span class="milestone ed2page page1" data-n="5.383" data-unit="ed2page" id="ed2page.5.383"></span>
            <p>
<span class="lb" data-page="4.426" data-line="13" id="l4.426.13"></span><span class="milestone ed2page" data-n="5.384" data-unit="ed2page" id="ed2page.5.384"></span>Δεῖται δ’ ὁ λόγος, ἵν’ ᾖ σαφὴς,
<span class="lb" data-page="4.426" data-line="14" id="l4.426.14"></span>ἐγνῶσθαι πρότερον, ὑπὸ τίνων τε μυῶν καὶ τίνα τρόπον
<span class="lb" data-page="4.426" data-line="15" id="l4.426.15"></span>ἐχόντων καὶ ποῖον ἄρθρον κινούντων αἱ τέτταρες αὗται
<span class="lb" data-page="4.426" data-line="16" id="l4.426.16"></span>τῆς χειρὸς ἐπιτελοῦνται κινήσεις. ἔστιν οὖν βραχίων μόριον
<span class="lb" data-page="4.426" data-line="17" id="l4.426.17"></span>τῆς ὅλης χειρὸς τὸ μέγιστον. ὅροι δ’ αὐτοῦ, κάτωθεν
<span class="pb" data-page="4.427" id="p4.427"></span>
<span class="lb" data-page="4.427" data-line="1" id="l4.427.1"></span>μὲν τὸ κατὰ τὸν ἀγκῶνα ἄρθρον· ἀγκῶνα δὲ καλοῦμεν, ᾧ
<span class="lb" data-page="4.427" data-line="2" id="l4.427.2"></span>ποτιστηριζόμεθα, φησὶν Ἱπποκράτης· ἄνωθεν δ’ αὖ πάλιν
<span class="lb" data-page="4.427" data-line="3" id="l4.427.3"></span>τὸ κατ’ ὦμον. ἕτερον δὲ μόριον τῆς ὅλης χειρὸς οὐ σμικρότατον
<span class="lb" data-page="4.427" data-line="4" id="l4.427.4"></span>ἐφεξῆς τοῦ βραχίονος ὁ πῆχυς καλούμενος. ὁρίζεται
<span class="lb" data-page="4.427" data-line="5" id="l4.427.5"></span>δὲ, καθ’ ὃ μὲν τῷ βραχίονι συνεχής ἐστιν, ὑπὸ τοῦ κατὰ
<span class="lb" data-page="4.427" data-line="6" id="l4.427.6"></span>τὸν ἀγκῶνα ἄρθρου, καθ’ ὃ δὲ τῷ καρπῷ, πρὸς τούτου
<span class="lb" data-page="4.427" data-line="7" id="l4.427.7"></span>πάλιν. ἐν μὲν οὖν τῷ βραχίονι μέγα καὶ περιφερὲς ἓν
<span class="lb" data-page="4.427" data-line="8" id="l4.427.8"></span>ὀστοῦν ἐστιν, ὀνομαζόμενον ὡσαύτως τῷ μορίῳ. κατὰ δὲ
<span class="lb" data-page="4.427" data-line="9" id="l4.427.9"></span>τὸν πῆχυν δυοῖν ὀστῶν ὄντων, τὸ μὲν ὁμώνυμόν ἐστι τῷ
<span class="lb" data-page="4.427" data-line="10" id="l4.427.10"></span>παντὶ μορίῳ, τὸ δ’ ἕτερον κερκὶς ὀνομάζεται. διαρθροῦται
<span class="lb" data-page="4.427" data-line="11" id="l4.427.11"></span>δὲ ἄμφω πρὸς τὸ τοῦ βραχίονος πέρας τὸ κάτω, πῆχυς μὲν,
<span class="lb" data-page="4.427" data-line="12" id="l4.427.12"></span>ἵνα περ ἡ μέση τῶν κονδύλων τοῦ βραχίονός ἐστι χώρα,
<span class="lb" data-page="4.427" data-line="13" id="l4.427.13"></span>κερκὶς δὲ τὸν ἔξω κόνδυλον τοῦ βραχίονος αὐτοῦ περιβέβηκεν
<span class="lb" data-page="4.427" data-line="14" id="l4.427.14"></span>εἰς γλήνην τελευτῶσα· καὶ δῆτα περὶ τοῦτον οἷον
<span class="lb" data-page="4.427" data-line="15" id="l4.427.15"></span>ἄξονά τινα στρεφομένη τὰς τῆς χειρὸς ἐπιστροφὰς οἰακίζει.
<span class="lb" data-page="4.427" data-line="16" id="l4.427.16"></span>εἴσω μὲν αὐτῆς περιαγομένης τὸ πρηνὲς σχῆμα τῆς
<span class="lb" data-page="4.427" data-line="17" id="l4.427.17"></span>χειρὸς, ἔξω δὲ τὸ ὕπτιον ἕπεται. τὸ δ’ ἐκτείνειν καὶ
<span class="lb" data-page="4.427" data-line="18" id="l4.427.18"></span>κάμπτειν τὴν χεῖρα τῆς τοῦ πήχεως πρὸς τὸν βραχίονα
<span class="pb" data-page="4.428" id="p4.428"></span>
<span class="lb" data-page="4.428" data-line="1" id="l4.428.1"></span>διαρθρώσεως ἔργον ἐστίν. ἀκρίβεια δὲ συνθέσεως ὀστῶν
<span class="lb" data-page="4.428" data-line="2" id="l4.428.2"></span>οὐκ οἶδ’ εἴ τινι τῶν ἄλλων ἄρθρων ὑπάρχει τοσαύτη. τοῦ
<span class="lb" data-page="4.428" data-line="3" id="l4.428.3"></span>μὲν γὰρ βραχίονος τὸ κάτω πέρας πλατυνθὲν ὁρίζεται κονδύλοις,
<span class="lb" data-page="4.428" data-line="4" id="l4.428.4"></span>ὁ δ’ αὖ πῆχυς, ἀποφύσεις δύο καμπύλας ποιησάμενος
<span class="lb" data-page="4.428" data-line="5" id="l4.428.5"></span>ἀντιτεταγμένας ἀλλήλαις καὶ μέσην αὐτῶν κοιλότητα
<span class="lb" data-page="4.428" data-line="6" id="l4.428.6"></span>τῷ σίγμα γράμματι παραπλησίαν ἐργασάμενος, ταύτῃ τῇ
<span class="lb" data-page="4.428" data-line="7" id="l4.428.7"></span>κοιλότητι περιλαμβάνει τὴν μέσην τῶν κονδύλων τοῦ βραχίονος
<span class="lb" data-page="4.428" data-line="8" id="l4.428.8"></span>χώραν, ἐοικυῖαν ἀκριβῶς ταῖς κατὰ τὰς τροχιλίας
<span class="lb" data-page="4.428" data-line="9" id="l4.428.9"></span>καλουμένας. περιφερομένης οὖν τῆς κοιλότητος τοῦ πήχεως
<span class="lb" data-page="4.428" data-line="10" id="l4.428.10"></span>περὶ τὴν κυρτότητα τοῦ βραχίονος, ἐκτείνεσθαί τε καὶ κάμπτεσθαι
<span class="lb" data-page="4.428" data-line="11" id="l4.428.11"></span>τῷ παντὶ κώλῳ συμβαίνει. τοῦ δὲ μηδ’ ἑτέρωσε
<span class="lb" data-page="4.428" data-line="12" id="l4.428.12"></span>προχωρεῖν, ἀλλ’ ἀεὶ μένειν ἀκριβῆ τὴν διάρθρωσιν αἱ τῆς
<span class="lb" data-page="4.428" data-line="13" id="l4.428.13"></span>μέσης κοιλότητος ὀφρύες αἰτίαι, σφίγγουσαι τὰς ἀποφύσεις
<span class="lb" data-page="4.428" data-line="14" id="l4.428.14"></span>τοῦ πήχεως. ὅταν μὲν οὖν ἡ πρόσθιος ἀπόφυσις τῆς κινήσεως
<span class="lb" data-page="4.428" data-line="15" id="l4.428.15"></span>ἐξηγῆται, κάμπτεται τὸ κῶλον, ἐκτείνεται δὲ, ὅταν
<span class="lb" data-page="4.428" data-line="16" id="l4.428.16"></span>ἡ ὄπισθεν. ὅρος δὲ τῆς μὲν καμπῆς τὴν πρόσθεν ἀπόφυσιν
<span class="lb" data-page="4.428" data-line="17" id="l4.428.17"></span>ἑδρασθῆναι πρὸς τῷ τοῦ βραχίονος ὀστῷ, τῆς δ’ ἐκτάσεως
<span class="lb" data-page="4.428" data-line="18" id="l4.428.18"></span>τὴν ὀπίσθιον. ἐπεὶ δὲ καὶ τὸ τοῦ βραχίονος ὀστοῦν
<span class="pb" data-page="4.429" id="p4.429"></span>
<span class="lb" data-page="4.429" data-line="1" id="l4.429.1"></span>κυρτὸν ἦν, καὶ τοῦ πήχεως τῶν ἀποφύσεων ἑκατέρα προμήκης,
<span class="lb" data-page="4.429" data-line="2" id="l4.429.2"></span>καὶ διὰ τοῦτο κίνδυνος ἦν, θᾶττον, ἢ δεῖ, συμβαλλόντων
<span class="lb" data-page="4.429" data-line="3" id="l4.429.3"></span>ἀλλήλοις τῶν ὀστῶν, κωλυθῆναι<span class="milestone ed1page" data-n="1.562" data-unit="ed1page" id="ed1page.1.562"></span> τὴν τοῦ κώλου
<span class="lb" data-page="4.429" data-line="4" id="l4.429.4"></span>κίνησιν, ἐξέγλυψεν ἡ φύσις ἑκατέρωθεν τὸ τοῦ βραχίονος
<span class="lb" data-page="4.429" data-line="5" id="l4.429.5"></span>ὀστοῦν, εἰς τοσοῦτον ἐγκαταβαινόντων ταῖς κοιλότησιν αὐτοῦ
<span class="lb" data-page="4.429" data-line="6" id="l4.429.6"></span>τῶν κορωνῶν τοῦ πήχεως, εἰς ὅσον ἐσχάτην ἔκτασίν τε καὶ
<span class="lb" data-page="4.429" data-line="7" id="l4.429.7"></span>καμπὴν ἡ χεὶρ ἕξειν ἔμελλεν. ἐπεὶ δὲ μεῖζον ἦν τὸ ὄπισθεν
<span class="lb" data-page="4.429" data-line="8" id="l4.429.8"></span>κορωνὸν τοῦ πήχεως, πολὺ βαθυτέραν τὴν ταύτῃ κοιλότητα
<span class="lb" data-page="4.429" data-line="9" id="l4.429.9"></span>τοῦ βραχίονος ἐποίησεν, ὥστε διὰ τὸ ταύτῃ βάθος λεπτὸν
<span class="lb" data-page="4.429" data-line="10" id="l4.429.10"></span>ἱκανῶς γενέσθαι τὸ τοῖ βραχίονος ὀστοῦν, ὅσον ἐστὶ μεταξύ
<span class="lb" data-page="4.429" data-line="11" id="l4.429.11"></span>τῶν κοιλοτήτων. οὐ μὴν διέτρησέ γε αὐτὸ, καίτοι λεπτὸν
<span class="lb" data-page="4.429" data-line="12" id="l4.429.12"></span>ὂν, ἵνα μὴ χαλαρὸν πάντη καὶ ἀστήρικτον ᾖ τὸ ἄρθρον,
<span class="lb" data-page="4.429" data-line="13" id="l4.429.13"></span>μήτε τῶν μυῶν αἱ κινήσεις ἄμετροι. εἰ δέ γε διετρήθη,
<span class="lb" data-page="4.429" data-line="14" id="l4.429.14"></span>κάμπτειν μὲν ἂν εἰς τοὐπίσω τὴν χεῖρα δυνατὸν ἦν, ὅσα
<span class="lb" data-page="4.429" data-line="15" id="l4.429.15"></span>δὲ ἐκτεταμένης αὐτῆς <span class="milestone ed2page" data-n="5.385" data-unit="ed2page" id="ed2page.5.385"></span>ἑδραίως ἐνεργοῦμεν, ταῦτά τε
<span class="lb" data-page="4.429" data-line="16" id="l4.429.16"></span>σύμπαντα χεῖρον ἂν ἐγίνετο μακρῷ, καὶ τῶν μυῶν ἀμφοτέρων
<span class="lb" data-page="4.429" data-line="17" id="l4.429.17"></span>αἱ τάσεις ἤστην ἂν ὀδυνηραὶ κομιδῇ, τῶν μὲν
<span class="lb" data-page="4.429" data-line="18" id="l4.429.18"></span>ὄπισθεν ὑπὸ τῆς ψυχικῆς δυνάμεως τεινομένων, ὡς διασπασθῆναι
<span class="lb" data-page="4.429" data-line="19" id="l4.429.19"></span>πλέον, ἢ πεφύκασι συστέλλεσθαι, τῶν δ’
<span class="pb" data-page="4.430" id="p4.430"></span>
<span class="lb" data-page="4.430" data-line="1" id="l4.430.1"></span>ἔμπροσθεν εἰς τοσοῦτον ἐκτεινομένων, ὡς κινδυνεῦσαι διασπασθῆναι.
<span class="lb" data-page="4.430" data-line="2" id="l4.430.2"></span>τοιαύτη μὲν ἡ τῆς φύσεως τέχνη περὶ τὴν τῆς
<span class="lb" data-page="4.430" data-line="3" id="l4.430.3"></span>διαρθρώσεως ἀκρίβειαν.
</p>
          </article>

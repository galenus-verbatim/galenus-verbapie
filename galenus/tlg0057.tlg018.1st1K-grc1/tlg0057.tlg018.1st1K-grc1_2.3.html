<article xmlns="http://www.w3.org/1999/xhtml" id="urn:cts:greekLit:tlg0057.tlg018.1st1K-grc1:2.3">
<span class="pb page1" data-page="4.430" id="p4.430"></span>
<span class="milestone ed1page page1" data-n="1.562" data-unit="ed1page" id="ed1page.1.562"></span>
<span class="milestone ed2page page1" data-n="5.385" data-unit="ed2page" id="ed2page.5.385"></span>
            <p>
<span class="lb" data-page="4.430" data-line="4" id="l4.430.4"></span>Οἵα δέ τις ἦν τῶν κινούντων αὐτὴν μυῶν
<span class="lb" data-page="4.430" data-line="5" id="l4.430.5"></span>θέσις, ὧν ἕνεκα καὶ τῆς διαρθρώσεως ἐμνημονεύσαμεν, ἑξῆς
<span class="lb" data-page="4.430" data-line="6" id="l4.430.6"></span>λεγέσθω. δύο μὲν ἐν τοῖς πρόσω τοῦ βραχίονος, δύο δ’ ἐν
<span class="lb" data-page="4.430" data-line="7" id="l4.430.7"></span>τοῖς ὄπισθεν πεφύκασιν, ἰσχυραῖς ἀπονευρώσεσιν ἐμφυόμενοι
<span class="lb" data-page="4.430" data-line="8" id="l4.430.8"></span>τῷ πήχει. ἄρχονται δὲ οἱ μὲν μείζους αὐτῶν ἀπὸ τῆς κεφαλῆς
<span class="lb" data-page="4.430" data-line="9" id="l4.430.9"></span>τοῦ βραχίονος, οἱ δ’ ἐλάττους πολὺ κατωτέρω, καὶ
<span class="lb" data-page="4.430" data-line="10" id="l4.430.10"></span>φέρονται πάντες οἱ τέτταρες εὐθὺ τοῦ πήχεως, ἐμφύονταί
<span class="lb" data-page="4.430" data-line="11" id="l4.430.11"></span>τε κατὰ τοῦτον αὐτὸν μάλιστα τὸν τόπον, ὅθεν ἄρχεται
<span class="lb" data-page="4.430" data-line="12" id="l4.430.12"></span>φύεσθαι τὰ κορωνά. τὸ μὲν οὖν ὀπίσω μέρος αὐτὸς ὁ
<span class="lb" data-page="4.430" data-line="13" id="l4.430.13"></span>ἀγκών ἐστιν, ὃν οἱ Ἀθηναῖοι μὲν ὠλέκρανον, οἱ Δωριεῖς
<span class="lb" data-page="4.430" data-line="14" id="l4.430.14"></span>δὲ κύβιτον ὀνομάζουσι, τὸ πρόσω δ’, ὥσπερ εἴρηται,
<span class="lb" data-page="4.430" data-line="15" id="l4.430.15"></span>καθ’ ὃ τῆς ἔμπροσθέν ἐστι κορώνης ἡ ἔκφυσις. ὑπὸ τούτων
<span class="lb" data-page="4.430" data-line="16" id="l4.430.16"></span>μὲν οὖν τῶν μυῶν, ὀπίσω τε καὶ πρόσω βραχίονος τὸν πῆχυν
<span class="lb" data-page="4.430" data-line="17" id="l4.430.17"></span>ἐπισπωμένων, ἔκτασίς τε καὶ κάμψις γίνεται. τέτταρες
<span class="lb" data-page="4.430" data-line="18" id="l4.430.18"></span>δ’ ἄλλοι τὰς μὲν ἀρχὰς ἔχουσιν ἐκ τοῦ πήχεως ἑκατέρωθεν
<span class="pb" data-page="4.431" id="p4.431"></span>
<span class="lb" data-page="4.431" data-line="1" id="l4.431.1"></span>τῆς εἰς τὸν ἀγκῶνα κυρτότητος, δύο μὲν ἔξωθεν, δύο δ’
<span class="lb" data-page="4.431" data-line="2" id="l4.431.2"></span>ἔσωθεν. ἅπαντες δ’ ὄντες λοξοὶ τῷ τῆς κερκίδος ὀστῷ
<span class="lb" data-page="4.431" data-line="3" id="l4.431.3"></span>καταφύονται, κατὰ μὲν τὸ κάτω πέρας αὐτῆς, ἵνα περ ἡ
<span class="lb" data-page="4.431" data-line="4" id="l4.431.4"></span>πρὸς τὸν καρπὸν διάρθρωσις, οἱ μεγάλοι, κατὰ δὲ τὸ μέσον
<span class="lb" data-page="4.431" data-line="5" id="l4.431.5"></span>οἱ μικροί. τεινόμενοι δὲ καὶ οὗτοι πρὸς τὰς ἀρχάς
<span class="lb" data-page="4.431" data-line="6" id="l4.431.6"></span>συνεπισπῶνται τὴν κερκίδα, καὶ διὰ ταύτης ὅλην τὴν χεῖρα
<span class="lb" data-page="4.431" data-line="7" id="l4.431.7"></span>πρανῆ μὲν οἱ ἐντὸς, ὑπτίαν δ’ οἱ ἐκτὸς ἐργάζονται. οὕτως
<span class="lb" data-page="4.431" data-line="8" id="l4.431.8"></span>οὖν ἐχούσης τῆς φύσεως τῶν κινούντων τὰς κατὰ τὸν ἀγκῶνα
<span class="lb" data-page="4.431" data-line="9" id="l4.431.9"></span>διαρθρώσεις μυῶν, ἀποδείξωμεν ἤδη τὸ προκείμενον, ὡς ἐν
<span class="lb" data-page="4.431" data-line="10" id="l4.431.10"></span>ταῖς τέτταρσι διαφοραῖς τῶν οὐχ ἁπλῶς μέσων σχημάτων
<span class="lb" data-page="4.431" data-line="11" id="l4.431.11"></span>ἓν μὲν ἑκάστοτε γένος ἐνεργεῖ μυῶν, τὸ δ’ ἄλλο πᾶν ἀργεῖ
<span class="lb" data-page="4.431" data-line="12" id="l4.431.12"></span>μὲν, ἐκτείνεται δέ. πρῶτον οὖν προχειρισώμεθα τὸ καὶ
<span class="lb" data-page="4.431" data-line="13" id="l4.431.13"></span>τότε πρῶτον ῥηθὲν, ὅπερ ἐγγώνιόν τε καὶ πρανὲς ἐκαλοῦμεν·
<span class="lb" data-page="4.431" data-line="14" id="l4.431.14"></span>ἐν ᾧ περὶ μὲν τῶν τὴν κερκίδα κινούντων μυῶν οὐδὲν
<span class="lb" data-page="4.431" data-line="15" id="l4.431.15"></span>δεῖ λόγου πλείονος, ὡς οἱ μὲν ἐντὸς ἐνεργοῦσιν, οἱ δ’
<span class="lb" data-page="4.431" data-line="16" id="l4.431.16"></span>ἐκτὸς ἀργοῦντες ἐκταθήσονται, περὶ δὲ τῶν τὸν πῆχυν κινούντων
<span class="lb" data-page="4.431" data-line="17" id="l4.431.17"></span>μυῶν ἀνάγκη πλείονος δεηθῆναι λόγου. κατὰ μὲν
<span class="pb" data-page="4.432" id="p4.432"></span>
<span class="lb" data-page="4.432" data-line="1" id="l4.432.1"></span>γὰρ τὴν πρόχειρον φαντασίαν δόξουσιν ἔχειν τὴν μέσην
<span class="lb" data-page="4.432" data-line="2" id="l4.432.2"></span>κατάστασιν ἀκριβῶς, ὅτι καὶ τὸ μέσον σχῆμα τὸ ἐγγώνιον,
<span class="lb" data-page="4.432" data-line="3" id="l4.432.3"></span>οὐ μὴν τό γ’ ἀληθὲς οὕτως ἔχει. εἰ μὲν γὰρ, ὥσπερ ἐγγώνιον,
<span class="lb" data-page="4.432" data-line="4" id="l4.432.4"></span>οὕτω καὶ μέσον ὑπτίας καὶ πρανοῦς ἡ σύμπασα χεὶρ
<span class="lb" data-page="4.432" data-line="5" id="l4.432.5"></span>εἶχε σχῆμα, τότ’ ἂν ὄντως ἡ μέση κατάστασις αὐτοῖς ὑπῆρχεν·
<span class="lb" data-page="4.432" data-line="6" id="l4.432.6"></span>ἐπεὶ δ’ οὐκ ἔχει, τοσοῦτον ἀνάγκη διαστρέφεσθαι καὶ
<span class="lb" data-page="4.432" data-line="7" id="l4.432.7"></span>τούτους τοὺς μῦς καὶ τοὺς ἄλλους ἅπαντας, ὅσον ἐξίσταται
<span class="lb" data-page="4.432" data-line="8" id="l4.432.8"></span>τοῦ κατὰ φύσιν σχήματος ἡ σύμπασα χείρ. ὅσον δ’ οἱ
<span class="lb" data-page="4.432" data-line="9" id="l4.432.9"></span>μύες διαστρέφονται, εἰς τοσοῦτον, οἶμαι, περὶ τὰς κυρτότητας
<span class="lb" data-page="4.432" data-line="10" id="l4.432.10"></span>τῶν ὀστῶν οἷον κλώμενοί τε καὶ καμπτόμενοι τείνονταί
<span class="lb" data-page="4.432" data-line="11" id="l4.432.11"></span>τε καὶ πονοῦσι. τὸ μὲν γὰρ ἁπλῶς μέσον σχῆμα, πρὸς
<span class="lb" data-page="4.432" data-line="12" id="l4.432.12"></span>τῷ μηδένα μῦν ἔχειν μήτ’ ἐνεργοῦντα μήτε κινούμενον
<span class="lb" data-page="4.432" data-line="13" id="l4.432.13"></span>βιαίως, οὐδὲ διαστρέφει τι τῶν κατὰ τὸ κῶλον· ὅθεν αὐτῷ
<span class="lb" data-page="4.432" data-line="14" id="l4.432.14"></span>καὶ τοῦθ’ ὡς μέγιστον τῶν ἄλλων ἐμαρτύρησεν Ἱπποκράτης·
<span class="lb" data-page="4.432" data-line="15" id="l4.432.15"></span><span class="milestone ed2page" data-n="5.386" data-unit="ed2page" id="ed2page.5.386"></span>τὰ δ’ ἄλλα πάντα, τὰ μὲν μᾶλλον, τὰ δ’ ἧττον
<span class="lb" data-page="4.432" data-line="16" id="l4.432.16"></span>διεστραμμένους ἔχει καὶ τοὺς μῦς ἅπαντας, καὶ τοὺς τένοντας,
<span class="lb" data-page="4.432" data-line="17" id="l4.432.17"></span>καὶ τὰ νεῦρα, καὶ πρὸς τούτοις ἔτι τὰς φλέβας
<span class="lb" data-page="4.432" data-line="18" id="l4.432.18"></span>καὶ τὰς ἀρτηρίας. ἅπαντα γὰρ ταῦτα, τὰ μὲν ἔξωθεν τῶν
<span class="pb" data-page="4.433" id="p4.433"></span>
<span class="lb" data-page="4.433" data-line="1" id="l4.433.1"></span>κώλων, τὰ δ’ ἔσωθέν πέφυκεν. ὡς οὖν πέφυκεν, οὕτως
<span class="lb" data-page="4.433" data-line="2" id="l4.433.2"></span>ἔχοντα ταῦτα φυλάττει τὸ μέσον ὑπτίου καὶ πρηνοῦς
<span class="lb" data-page="4.433" data-line="3" id="l4.433.3"></span>σχῆμα. τούτων δ’ ἑκάτερον ἱκανῶς ἅπαντα διαστρέφει. τὸ
<span class="lb" data-page="4.433" data-line="4" id="l4.433.4"></span>μὲν γὰρ πρηνὲς, ὑπὲρ οὗ πρώτου πρόκειται λέγειν, τῶν
<span class="lb" data-page="4.433" data-line="5" id="l4.433.5"></span>ἐκτὸς τοῦ πήχεως μυῶν τῶν ὑπτίαν, ὅταν ἐνεργῶσιν, ἐργαζομένων
<span class="lb" data-page="4.433" data-line="6" id="l4.433.6"></span>αὐτὴν τοσαύτην ποιεῖται τὴν διαστροφὴν, ὥστε τὰς
<span class="lb" data-page="4.433" data-line="7" id="l4.433.7"></span>μὲν κεφαλὰς αὐτῶν ἔξωθεν εἶναι τοῦ κώλου, τὰς δὲ κοιλίας
<span class="lb" data-page="4.433" data-line="8" id="l4.433.8"></span>ὀνομαζομένας ἄνωθεν, τὰς δ’ ἐμφύσεις ἐντός. εἰ δὲ καὶ
<span class="lb" data-page="4.433" data-line="9" id="l4.433.9"></span>βιαιότερον ἔτι περιστρέφοις τὴν χεῖρα, τὸν ἕτερον αὐτῶν
<span class="lb" data-page="4.433" data-line="10" id="l4.433.10"></span>μῦν τὸν μείζονα τὸν εἰς τὴν τελευτὴν τῆς κερκίδος ἐμφυόμενον
<span class="lb" data-page="4.433" data-line="11" id="l4.433.11"></span>οὕτως ὄψει κεκαμμένον περὶ τὸ κῶλον, ὥστε τῶν
<span class="lb" data-page="4.433" data-line="12" id="l4.433.12"></span>μερῶν αὐτοῦ τὰ μὲν ἐκτὸς, τὰ δ’ ἐντὸς, τὰ δ’ ἄνωθεν, τὰ
<span class="lb" data-page="4.433" data-line="13" id="l4.433.13"></span>δ’ ἐν τοῖς κάτω φαίνεσθαι τὴν μὲν κεφαλὴν ἐκτὸς, τὴν δὲ
<span class="lb" data-page="4.433" data-line="14" id="l4.433.14"></span>κοιλίαν ὀνομαζομένην ἄνωθεν, τὸ δ’ ἐπέκεινα ταύτης ἐντὸς,
<span class="lb" data-page="4.433" data-line="15" id="l4.433.15"></span>κάτωθεν δὲ τὴν ἔμφυσιν. οὕτως ἄρα βιαίως κέκλασταί
<span class="lb" data-page="4.433" data-line="16" id="l4.433.16"></span>τε καὶ κέκαμπται. οἱ δ’ ἄλλοι μύες οἱ κατὰ τὸν βραχίονα,
<span class="lb" data-page="4.433" data-line="17" id="l4.433.17"></span>δι’ ὧν ἐκτείνειν καὶ κάμπτειν τὴν χεῖρα δυνάμεθα,
<span class="lb" data-page="4.433" data-line="18" id="l4.433.18"></span>πολὺ μὲν ἧττον τούτων τε καὶ τῶν ἄλλων τῶν κατὰ τὸν
<span class="pb" data-page="4.434" id="p4.434"></span>
<span class="lb" data-page="4.434" data-line="1" id="l4.434.1"></span>πῆχυν, ἀπολαύουσι δ’ οὖν τι καὐτοὶ τῆς διαστροφῆς. τὰ
<span class="lb" data-page="4.434" data-line="2" id="l4.434.2"></span>δ’ αὐτὰ κᾀν τοῖς ὑπτίοις σχήμασι γίγνεται. καὶ γὰρ οὖν
<span class="lb" data-page="4.434" data-line="3" id="l4.434.3"></span>κᾀν τούτοις οἱ μὲν ἐν τῷ πήχει μύες ἐς ἔσχατον πονοῦσιν,
<span class="lb" data-page="4.434" data-line="4" id="l4.434.4"></span>οἱ δ’ ἐν τῷ βραχίονι συμπονοῦσιν. ὅταν δὲ τὸ μέσον
<span class="lb" data-page="4.434" data-line="5" id="l4.434.5"></span>ὑπτίου καὶ πρηνοῦς ἐργασάμενοι σχῆμα τελέως ἐκτείνωμεν
<span class="lb" data-page="4.434" data-line="6" id="l4.434.6"></span>ἢ κάμπτωμεν τὴν χεῖρα, τότε πονοῦσι μὲν ἱκανῶς οἱ κατὰ
<span class="lb" data-page="4.434" data-line="7" id="l4.434.7"></span>τὸν βραχίονα μύες, συμπονοῦσι δ’ αὐτοῖς οἱ κατὰ τὸν πῆχυν.
<span class="lb" data-page="4.434" data-line="8" id="l4.434.8"></span>μόνον οὖν σχημάτων τὸ μέσον ἁπλῶς, ᾧ μηδὲν ὑπερβολῆς
<span class="lb" data-page="4.434" data-line="9" id="l4.434.9"></span>μέτεστι κατὰ μηδετέραν ἀντίθεσιν, ἀνώδυνον ἀκριβῶς
<span class="lb" data-page="4.434" data-line="10" id="l4.434.10"></span>ἐστι· τὰ δ’ ἄλλα πάντα τὰ τέτταρα, τὰ μὲν ἧττον,
<span class="lb" data-page="4.434" data-line="11" id="l4.434.11"></span>τὰ δὲ μᾶλλον, ἅπαντα δ’ οὖν ὀδυνηρά. καθ’ ἕκαστον δ’
<span class="lb" data-page="4.434" data-line="12" id="l4.434.12"></span>αὐτῶν πάλιν, εἰς ὅσον ἀποχωρῶν τῆς ἐσχάτης καταστάσεως
<span class="lb" data-page="4.434" data-line="13" id="l4.434.13"></span>ἄγεις ἐπὶ τὴν μέσην τὸ κῶλον, εἰς τοσοῦτον ἧττον ὀδυνηρὸν
<span class="lb" data-page="4.434" data-line="14" id="l4.434.14"></span>ἐργάσῃ τὸ σχῆμα, τελέως δὲ ἀνώδυνον οὐδὲν, πρὶν ἐπὶ τὸ
<span class="lb" data-page="4.434" data-line="15" id="l4.434.15"></span>μέσον ἀκριβῶς ἐλθεῖν. ὥστε ἐκ τῶν εἰρημένων καὶ τοῦτ’
<span class="lb" data-page="4.434" data-line="16" id="l4.434.16"></span>ἤδη πρόδηλον, ὡς ἐν τῷ μέσῳ τούτῳ σχήματι μόνῳ πάντων
<span class="lb" data-page="4.434" data-line="17" id="l4.434.17"></span>σχημάτων ὑπάρχει τελέως ἀναπαύειν τοὺς μύας ἅπαντας,
<span class="pb" data-page="4.435" id="p4.435"></span>
<span class="lb" data-page="4.435" data-line="1" id="l4.435.1"></span>τὰ δ’ ἄλλα πάντα, τὰ μὲν ἧττον, τὰ δὲ μᾶλλον, ἕν γέ τι
<span class="lb" data-page="4.435" data-line="2" id="l4.435.2"></span>γένος ἐνεργοῦν ἔχει μυῶν.
</p>
          </article>

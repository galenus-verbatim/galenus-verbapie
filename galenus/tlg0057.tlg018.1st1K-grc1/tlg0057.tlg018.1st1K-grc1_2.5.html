<article xmlns="http://www.w3.org/1999/xhtml" id="urn:cts:greekLit:tlg0057.tlg018.1st1K-grc1:2.5">
<span class="pb page1" data-page="4.440" id="p4.440"></span>
<span class="milestone ed1page page1" data-n="1.563" data-unit="ed1page" id="ed1page.1.563"></span>
<span class="milestone ed2page page1" data-n="5.388" data-unit="ed2page" id="ed2page.5.388"></span>
            <p>
<span class="lb" data-page="4.440" data-line="6" id="l4.440.6"></span>Οὐκ οὖν πιστὸς ὁ λόγος ὁ τὰς τοῖς κοιμωμένοις
<span class="lb" data-page="4.440" data-line="7" id="l4.440.7"></span>τε καὶ κεκαρωμένοις γινομένας ἐνεργείας φυσικὰς ἁπάσας
<span class="lb" data-page="4.440" data-line="8" id="l4.440.8"></span>εἶναι λέγων· οὐ γὰρ ἀληθὲς ἐν τῷ καθόλου τὸ τοιοῦτο.
<span class="lb" data-page="4.440" data-line="9" id="l4.440.9"></span>τί γὰρ, ὅτι μεταφέρουσι καὶ κινοῦσι παντοίως
<span class="lb" data-page="4.440" data-line="10" id="l4.440.10"></span>τὰ κῶλα; τί δ’, ὅτι φθέγγονται κοιμώμενοι; μὴ καὶ ταῦτα
<span class="lb" data-page="4.440" data-line="11" id="l4.440.11"></span>φύσεως ἔργα φήσουσιν; ἀλλ’ οὐ παρακολουθοῦμεν αὐτοῖς
<span class="lb" data-page="4.440" data-line="12" id="l4.440.12"></span>τῇ διανοίᾳ γιγνομένοις, ἐρεῖ τις ἴσως. οὐδὲ γὰρ τῇ τῶν
<span class="lb" data-page="4.440" data-line="13" id="l4.440.13"></span>βλεφάρων κινήσει διὰ παντὸς, οὐδ’, ὅταν δημηγορῇς, ἢ
<span class="lb" data-page="4.440" data-line="14" id="l4.440.14"></span>ῥητορεύῃς, ἢ διαλέγῃ, προσέχεις τῇ διανοίᾳ ταῖς τῶν μορίων
<span class="lb" data-page="4.440" data-line="15" id="l4.440.15"></span>ἁπάντων κινήσεσιν, οὐδ’, ὅταν Ἀθήναζε βαδίζῃς ἐκ Πειραιῶς,
<span class="lb" data-page="4.440" data-line="16" id="l4.440.16"></span>πάσαις ταῖς ἐπὶ μέρος ἐνεργείαις τῶν σκελῶν. οἱ μέν
<span class="lb" data-page="4.440" data-line="17" id="l4.440.17"></span>γε φροντισταὶ πολλάκις ἔλαθον αὑτοὺς τὴν ὁδὸν διανύσαντες
<span class="pb" data-page="4.441" id="p4.441"></span>
<span class="lb" data-page="4.441" data-line="1" id="l4.441.1"></span>καὶ παρελθόντες τὸ χωρίον, ἐφ’ ὅ τὴν ἀρχὴν ὥρμησαν.
<span class="lb" data-page="4.441" data-line="2" id="l4.441.2"></span>ἆρ’ οὖν τὸ βαδίζειν οὔτε ψυχῆς ἔργον οὔτε καθ’ ὁρμὴν
<span class="lb" data-page="4.441" data-line="3" id="l4.441.3"></span>γίνεται; ὁμοίως γὰρ ἡμᾶς ἔοικεν ἥ τε νῦν διαλανθάνειν βάδισις,
<span class="lb" data-page="4.441" data-line="4" id="l4.441.4"></span>ἥ τ’ ἐν τοῖς ὕπνοις, κίνησις μὲν τῶν κινουμένων μορίων,
<span class="lb" data-page="4.441" data-line="5" id="l4.441.5"></span>ἐνέργεια δὲ τονικὴ τῶν μὴ κινουμένων. ὥσθ’, ἣν ἂν
<span class="lb" data-page="4.441" data-line="6" id="l4.441.6"></span>αἰτίαν ἐπὶ τῶν ἐγρηγορότων εἴπῃς τοῦ μὴ παρακολουθεῖν
<span class="lb" data-page="4.441" data-line="7" id="l4.441.7"></span>πολλάκις ταῖς κατὰ μέρος ἐνεργείας, ταύτην ἐπὶ τοὺς κοιμωμένους
<span class="lb" data-page="4.441" data-line="8" id="l4.441.8"></span>τε καὶ κεκαρωμένους μεταφέρειν, καὶ μηκέτι θαυμάζειν,
<span class="lb" data-page="4.441" data-line="9" id="l4.441.9"></span>πῶς πολλὰ τῶν καθ’ ὁρμὴν ἔργων καὶ τούτοις γίνεται.
<span class="lb" data-page="4.441" data-line="10" id="l4.441.10"></span>τὸ δ’ ἀποροῦντα τῆς αἰτίας ἑτοίμως ἀποφαίνεσθαι,
<span class="lb" data-page="4.441" data-line="11" id="l4.441.11"></span>μηδὲν τῶν τοιούτων ἔργων γίγνεσθαι καθ’ ὁρμὴν, ὅρα μὴ
<span class="lb" data-page="4.441" data-line="12" id="l4.441.12"></span>προπετὲς ᾖ. εἰ μὲν οὖν μηδενὶ κριτηρίῳ σαφεστέρῳ τὰ τοιαῦτα
<span class="lb" data-page="4.441" data-line="13" id="l4.441.13"></span>κρίνεσθαι δύναται, πότερα προαιρέσεως ἢ φύσεώς ἐστιν ἔργα,
<span class="lb" data-page="4.441" data-line="14" id="l4.441.14"></span>τί ἄλλο ἢ τὸ μηδὲν δεῖν ὑπὲρ αὐτῶν ἀποφαίνεσθαι περαίνεται;
<span class="lb" data-page="4.441" data-line="15" id="l4.441.15"></span>καὶ δίκαιον ἀπορητικοὺς γίνεσθαι μᾶλλον ἐπί γε τῶν.
<span class="lb" data-page="4.441" data-line="16" id="l4.441.16"></span>τοιούτων, ἢ προπετῶς δογματίζειν. εἰ δ’ ἔχομεν ἐναργέστατον
<span class="lb" data-page="4.441" data-line="17" id="l4.441.17"></span>κριτήριον τῶν καθ’ ὁρμὴν ἔργων, ὥσπερ οὖν ἔχομεν, ἀποφαινώμεθα
<span class="lb" data-page="4.441" data-line="18" id="l4.441.18"></span>θαῤῥοῦντες, οὐ μόνον ἕκαστον τῶν εἰρημένων, ἀλλὰ καὶ
<span class="pb" data-page="4.442" id="p4.442"></span>
<span class="lb" data-page="4.442" data-line="1" id="l4.442.1"></span>τὴν ἀναπνοὴν αὐτὴν γίνεσθαι καθ’ ὁρμὴν, ἄχρι γ’ ἂν ὑποπίπτειν
<span class="lb" data-page="4.442" data-line="2" id="l4.442.2"></span>καὶ αὐτὴ φαίνηται τῷ κριτηρίῳ.<span class="milestone ed2page" data-n="5.389" data-unit="ed2page" id="ed2page.5.389"></span> τί τοίνυν
<span class="lb" data-page="4.442" data-line="3" id="l4.442.3"></span>ἐστὶν, ᾧ κρίνομεν τὰ καθ’ ὁρμὴν ἔργα; πολλά σοι νομίζω
<span class="lb" data-page="4.442" data-line="4" id="l4.442.4"></span>δώσειν, οὐχ ἓν κριτήριον, ἅπαντα ἀλλήλοις ὁμολογοῦντα.
<span class="lb" data-page="4.442" data-line="5" id="l4.442.5"></span>καὶ γὰρ εἰ τὰ γινόμενα παῦσαι προελόμενος δύναιο, καὶ εἰ
<span class="lb" data-page="4.442" data-line="6" id="l4.442.6"></span>μὴ γινόμενα ποιῆσαι, καθ’ ὁρμήν ἐστιν. εἰ τοίνυν πρὸς
<span class="lb" data-page="4.442" data-line="7" id="l4.442.7"></span>τούτοις καὶ τοῦ θᾶττον ἢ βραδύτερον αὐτὰ γίνεσθαι,
<span class="lb" data-page="4.442" data-line="8" id="l4.442.8"></span><span class="milestone ed1page" data-n="1.564" data-unit="ed1page" id="ed1page.1.564"></span>καὶ τοῦ πυκνοτέρου ἢ ἀραιοτέρου ἐξουσίαν ἔχοις, ἆρ’
<span class="lb" data-page="4.442" data-line="9" id="l4.442.9"></span>οὐ παντοίως φανερὸν δουλεῦσαι τοὖργον τῇ προαιρέσει;
<span class="lb" data-page="4.442" data-line="10" id="l4.442.10"></span>ἀρτηρίας μὲν οὖν κίνησιν καὶ καρδίας οὔτε παύειν, οὔτ’
<span class="lb" data-page="4.442" data-line="11" id="l4.442.11"></span>ἐπεγείρειν, οὔτε πυκνοτέραν, οὔτ’ ἀραιοτέραν, οὔτε θάττονα
<span class="lb" data-page="4.442" data-line="12" id="l4.442.12"></span>ποιῆσαι ἡ προαίρεσις δύναται. διὰ τοῦτο οὐδὲ ψυχῆς ἔργα
<span class="lb" data-page="4.442" data-line="13" id="l4.442.13"></span>τά γε τοιαῦτα εἶναί φασιν, ἀλλὰ φύσεως ὑπάρχειν. τὴν δὲ
<span class="lb" data-page="4.442" data-line="14" id="l4.442.14"></span>τῶν σκελῶν κίνησιν εἰς πάντα ταῦτα ὁ λογισμὸς ῥυθμίζει.
<span class="lb" data-page="4.442" data-line="15" id="l4.442.15"></span>καὶ γὰρ καὶ καταπαύειν γιγνομένην, καὶ πάλιν ἐπεγείρειν
<span class="lb" data-page="4.442" data-line="16" id="l4.442.16"></span>ἠρεμοῦσαν, καὶ θάττονα, καὶ βραδυτέραν, καὶ ἀραιοτέραν,
<span class="lb" data-page="4.442" data-line="17" id="l4.442.17"></span>καὶ πυκνοτέραν ἐργάζεσθαι δύναται. τὰ δ’ αὐτὰ ταῦτα
<span class="lb" data-page="4.442" data-line="18" id="l4.442.18"></span>καὶ περὶ τὴν τῆς ἀναπνοῆς γίνεται κίνησιν, ἐνέργειαν μὲν
<span class="pb" data-page="4.443" id="p4.443"></span>
<span class="lb" data-page="4.443" data-line="1" id="l4.443.1"></span>οὖσαν τῶν φρενῶν καὶ τῶν τοῦ θώρακος μυῶν, ὡς ἐν τοῖς
<span class="lb" data-page="4.443" data-line="2" id="l4.443.2"></span>περὶ τῶν τῆς ἀναπνοῆς αἰτίων ἀποδείκνυται, ψυχῆς δὲ ἔργον,
<span class="lb" data-page="4.443" data-line="3" id="l4.443.3"></span>οὐ φύσεως, ὑπάρχουσαν, εἴπερ τὸ κινεῖν τοὺς μῦς ψυχῆς
<span class="lb" data-page="4.443" data-line="4" id="l4.443.4"></span>ἔργον ἐστίν. οὐ δίκαιον δ’, ἐν οἷς ἀποροῦμεν αἰτίας,
<span class="lb" data-page="4.443" data-line="5" id="l4.443.5"></span>ἀφίστασθαι τῶν ἐναργῶς γιγνωσκομένων. ἐναργῶς μὲν οὖν
<span class="lb" data-page="4.443" data-line="6" id="l4.443.6"></span>γιγνώσκεται τὰ κριτήρια τῶν κατὰ προαίρεσιν ἐνεργειῶν·
<span class="lb" data-page="4.443" data-line="7" id="l4.443.7"></span>ἀποροῦμεν δὲ αἰτίας, ἐν οἷς οὐ παρακολουθοῦμεν τοῖς κατὰ
<span class="lb" data-page="4.443" data-line="8" id="l4.443.8"></span>μέρος ἔργοις. ὁ μὲν οὖν τοῖς ἐναργέσιν ἀπιστῶν ἀναίσθητος,
<span class="lb" data-page="4.443" data-line="9" id="l4.443.9"></span>ὁ δ’ ὑπὲρ τῶν ἀπόρων ἑτοίμως ἀποφαινόμενος προπετὴς,
<span class="lb" data-page="4.443" data-line="10" id="l4.443.10"></span>ὁ δὲ διὰ τὴν ἐν τούτοις ἀσάφειαν ὑποπτεύων. καὶ
<span class="lb" data-page="4.443" data-line="11" id="l4.443.11"></span>τὰ σαφῆ τῶν τῆς ἀπορίας ἐραστῶν ἐστιν, ὁ δ’ οὐ μόνον
<span class="lb" data-page="4.443" data-line="12" id="l4.443.12"></span>ὑποπτεύων, ἀλλὰ καὶ ἀνατρέπειν ἀξιῶν τὰ σαφῆ διὰ τὸ
<span class="lb" data-page="4.443" data-line="13" id="l4.443.13"></span>τῶν ἀπόρων ἀσαφὲς ἀβέλτερος ἐσχάτως. μὴ τοίνυν ἡμεῖς
<span class="lb" data-page="4.443" data-line="14" id="l4.443.14"></span>ἑκόντες μήτ’ ἀναίσθηται γιγνώμεθα, μήτ’ ἀπορίας ζηλωταὶ,
<span class="lb" data-page="4.443" data-line="15" id="l4.443.15"></span>μήτ’ ἀβέλτεροι, μήτ’ ἄλλο μηδὲν τῶν τοιούτων, ἀλλ’,
<span class="lb" data-page="4.443" data-line="16" id="l4.443.16"></span>ὅπερ ὀρθῶς τε ἔχει καὶ μετρίοις ἀνθρώποις προσήκει, τὸ
<span class="lb" data-page="4.443" data-line="17" id="l4.443.17"></span>μὲν ἐναργὲς ἑτοίμως λαμβάνωμεν, τὸ δ’ ἄπορον κατὰ
<span class="pb" data-page="4.444" id="p4.444"></span>
<span class="lb" data-page="4.444" data-line="1" id="l4.444.1"></span>σχολὴν ζητῶμεν. ἐναργὲς μὲν οὖν τὸ τῆς ἀναπνοῆς δεσπόζειν
<span class="lb" data-page="4.444" data-line="2" id="l4.444.2"></span>τὴν προαίρεσιν, ἄπορον δὲ τὸ, διὰ τίνα αἰτίαν οὐ
<span class="lb" data-page="4.444" data-line="3" id="l4.444.3"></span>παρακολουθοῦμεν τῇ διανοίᾳ πολλαῖς τῶν καθ’ ὁρμὴν ἐνεργειῶν.
<span class="lb" data-page="4.444" data-line="4" id="l4.444.4"></span>θέντες οὖν ἤδη τὸ ἐναργὲς, ἐπὶ τὴν τῆς αἰτίας ζήτησιν
<span class="lb" data-page="4.444" data-line="5" id="l4.444.5"></span>μεταβῶμεν, μηκέτ’ ἐν αὐτῇ πάντως διατεινόμενοι,
<span class="lb" data-page="4.444" data-line="6" id="l4.444.6"></span>μηδὲ τὴν ἀλήθειαν φάσκοντες εὑρηκέναι πω, κᾂν ὅτι μάλιστα
<span class="lb" data-page="4.444" data-line="7" id="l4.444.7"></span>τῶν ἔμπροσθεν εἰρημένων ᾖ πιθανωτέρα. καίτοι οὐδὲ
<span class="lb" data-page="4.444" data-line="8" id="l4.444.8"></span>εἴρηκέ τις, ὡς ἐγὼ νομίζω, τὴν αἰτίαν, ἀλλὰ τὴν ζήτησιν
<span class="lb" data-page="4.444" data-line="9" id="l4.444.9"></span>μόνον τῆς ἀπορίας γράφοντες, ἣν ἐγὼ νῦν δὴ πέπαυμαι λέγων,
<span class="lb" data-page="4.444" data-line="10" id="l4.444.10"></span>αἰτίαν ᾠήθησαν εὑρηκέναι. χρὴ μὲν οὖν ἀποδέχεσθαι
<span class="lb" data-page="4.444" data-line="11" id="l4.444.11"></span>κᾀκείνους, εἴθ’ εὗρον, εἴθ’ εὑρεῖν ἔσπευσαν, χρὴ δὲ μηδ’
<span class="lb" data-page="4.444" data-line="12" id="l4.444.12"></span>αὐτοὺς ὀκνεῖν ἐξευρίσκειν τὰ λείποντα.
</p>
          </article>

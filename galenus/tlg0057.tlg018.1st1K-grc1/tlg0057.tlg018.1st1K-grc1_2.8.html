<article xmlns="http://www.w3.org/1999/xhtml" id="urn:cts:greekLit:tlg0057.tlg018.1st1K-grc1:2.8">
<span class="pb page1" data-page="4.454" id="p4.454"></span>
<span class="milestone ed1page page1" data-n="1.565" data-unit="ed1page" id="ed1page.1.565"></span>
<span class="milestone ed2page page1" data-n="5.392" data-unit="ed2page" id="ed2page.5.392"></span>
            <p>
<span class="lb" data-page="4.454" data-line="12" id="l4.454.12"></span><span class="milestone ed2page" data-n="5.393" data-unit="ed2page" id="ed2page.5.393"></span>Τοῦ μὲν κατὰ τὴν κύστιν τε καὶ τὴν
<span class="lb" data-page="4.454" data-line="13" id="l4.454.13"></span>ἕδραν μυὸς ἔργον ἐστὶν, οὐ τὸ ἀποκρίνειν τὰ περιττώματα
<span class="lb" data-page="4.454" data-line="14" id="l4.454.14"></span>τῆς τροφῆς, ἀλλὰ τὸ κατέχειν. ἐσφάλησαν δ’ εὐθὺς ἐν
<span class="lb" data-page="4.454" data-line="15" id="l4.454.15"></span>αὐτῷ τούτῳ πολλοὶ, νομίζοντες ἐκκρίσεως ἕνεκα περιττωμάτων
<span class="lb" data-page="4.454" data-line="16" id="l4.454.16"></span>τοὺς μῦς τούτους γεγονέναι, μηδ’ ὅτι παραλυθέντων
<span class="lb" data-page="4.454" data-line="17" id="l4.454.17"></span>αὐτῶν ἐκκρίνεται μὲν, ἀλλ’ ἀκουσίως, νοῆσαι δυνηθέντες.
<span class="lb" data-page="4.454" data-line="18" id="l4.454.18"></span>ἀτὰρ καὶ διὰ μοχθηρὰν χειρουργίαν, ἐκτμηθέντος πολλάκις
<span class="pb" data-page="4.455" id="p4.455"></span>
<span class="lb" data-page="4.455" data-line="1" id="l4.455.1"></span>ἀμέτρως τοῦ κατὰ τὴν ἕδραν μυὸς, ἀκουσίως ἐκρεῖ ταύτῃ
<span class="lb" data-page="4.455" data-line="2" id="l4.455.2"></span>κόπρος, ὡς ἂν, οἶμαι, τῶν ἐκρεῖν κωλυόντων ὀργάνων μὴ μενόντων.
<span class="lb" data-page="4.455" data-line="3" id="l4.455.3"></span>οὐκοῦν ἁπλῶς οὐδὲ πρῶτον ἐκκρίσεως ὄργανον ὁ μῦς
<span class="lb" data-page="4.455" data-line="4" id="l4.455.4"></span>οὗτος, ἀλλ’ ἵνα μὴ τοῦθ’, ὅπερ, ὅταν ἐκτμηθῇ τε καὶ παραλυθῇ,
<span class="lb" data-page="4.455" data-line="5" id="l4.455.5"></span>γίνεται, διὰ παντὸς συμβαίνῃ τῷ ζώῳ, φύλακα τῆς
<span class="lb" data-page="4.455" data-line="6" id="l4.455.6"></span>ἀκαίρου τῶν περιττωμάτων ἐξόδου τὸν μῦν τοῦτον ἡ φύσις
<span class="lb" data-page="4.455" data-line="7" id="l4.455.7"></span>ἐπέστησεν, ὥστ’ οὐχ ὅπως οὐκ ἐνεργεῖ τι πρὸς τὴν ἔκκρισιν
<span class="lb" data-page="4.455" data-line="8" id="l4.455.8"></span>αὐτὸς, ἀλλ’ οὐδ’ ἐπιτρέπει τοῖς ἐνεργοῦσι. τίνα τοίνυν ἐστὶ
<span class="lb" data-page="4.455" data-line="9" id="l4.455.9"></span>τὰ τῆς ἐνεργείας ταύτης ὄργανα; πλείω μὲν κατὰ μέρος,
<span class="lb" data-page="4.455" data-line="10" id="l4.455.10"></span>διττὰ δὲ τῷ γένει. τὰ μὲν γὰρ αὐτῶν ψυχῆς, τὰ δὲ φύσεώς
<span class="lb" data-page="4.455" data-line="11" id="l4.455.11"></span>ἐστι. καὶ τοίνυν ἐνεργεῖ τὰ μὲν τῆς ψυχῆς ὄργανα καθ’
<span class="lb" data-page="4.455" data-line="12" id="l4.455.12"></span>ὁρμὴν ἀεὶ, τὰ δὲ τῆς φύσεως χωρὶς ὁρμῆς. αἱ μὲν δὴ φρένες
<span class="lb" data-page="4.455" data-line="13" id="l4.455.13"></span>καὶ οἱ κατ’ ἐπιγάστριον ἅπαντες μύες τὰ τῆς ψυχῆς
<span class="lb" data-page="4.455" data-line="14" id="l4.455.14"></span>ὄργανα· τῶν δ’ ἐντέρων ἁπάντων ἡ σύνταξις ἅμα τῇ γαστρὶ
<span class="lb" data-page="4.455" data-line="15" id="l4.455.15"></span>τὰ τῆς φύσεως. ἀλλὰ περὶ μὲν τῆς τούτων ἐνεργείας ἐν
<span class="lb" data-page="4.455" data-line="16" id="l4.455.16"></span>ἑτέροις εἴρηται· περὶ δὲ τῶν μυῶν νῦν ἐροῦμεν, ἐπειδὴ τῆς
<span class="lb" data-page="4.455" data-line="17" id="l4.455.17"></span>τούτων κινήσεως ὁ παρὼν λόγος ἐξήγησίς ἐστιν. οἱ κατὰ τὸ
<span class="pb" data-page="4.456" id="p4.456"></span>
<span class="lb" data-page="4.456" data-line="1" id="l4.456.1"></span>ἐπιγάστριον μύες ἅπαντες, ὅταν ἐνεργοῦντες τείνωνται, θλίβουσιν
<span class="lb" data-page="4.456" data-line="2" id="l4.456.2"></span>εἴσω τὰ τῆς φύσεως ὄργανα. τὰ δὲ, ἢν μὲν εἴκωσιν
<span class="lb" data-page="4.456" data-line="3" id="l4.456.3"></span>αἱ φρένες, εἰς τὸν ἐκείνων ἀναχωροῦντα τόπον ἐκλύει τὴν
<span class="lb" data-page="4.456" data-line="4" id="l4.456.4"></span>βίαν τῶν μυῶν· ἢν δ’ ἀνθιστῶνται, καθάπερ ὑπὸ δυεῖν
<span class="lb" data-page="4.456" data-line="5" id="l4.456.5"></span>πιεζόμενα χειρῶν, ἔξωθεν μὲν ὑπὸ τῶν <span class="milestone ed1page" data-n="1.566" data-unit="ed1page" id="ed1page.1.566"></span>μυῶν, ἔσωθεν
<span class="lb" data-page="4.456" data-line="6" id="l4.456.6"></span>δὲ τῶν φρενῶν, ἐκθλίβοιτ’ ἂν τὰ ἐν ταῖς κοιλότησιν αὐτῶν
<span class="lb" data-page="4.456" data-line="7" id="l4.456.7"></span>περιεχόμενα. προστιμωρεῖ δὲ εἰς τοῦτο μεγάλως ἡ λοξότης
<span class="lb" data-page="4.456" data-line="8" id="l4.456.8"></span>τῶν φρενῶν, τὸ μὲν ἕτερον τῶν περάτων πρὸς τῷ κατὰ τὸ
<span class="lb" data-page="4.456" data-line="9" id="l4.456.9"></span>στέρνον χόνδρῳ πρόσω κείμενον ἐχουσῶν, τὸ δ’ ἕτερον ὀπίσω
<span class="lb" data-page="4.456" data-line="10" id="l4.456.10"></span>κατὰ τὴν ῥάχιν τῆς ὀσφύος. τὸ μὲν ἐκθλίβεσθαι τὰ τῶν
<span class="lb" data-page="4.456" data-line="11" id="l4.456.11"></span>ἐντέρων περιττώματα ὑπὸ τῶν ἑκατέρωθεν ἐνεργούντων γίνεται
<span class="lb" data-page="4.456" data-line="12" id="l4.456.12"></span>μυῶν, ἔξωθεν μὲν τῶν κατ’ ἐπιγάστριον, ἔσωθεν δὲ τῶν
<span class="lb" data-page="4.456" data-line="13" id="l4.456.13"></span>φρενῶν· τοῦ δ’ ὑπιέναι κάτω τὸ θλιβόμενον ἡ λοξότης
<span class="lb" data-page="4.456" data-line="14" id="l4.456.14"></span>αἰτία τοῦ διαφράγματος. ἀργεῖ δὲ ὁ κατὰ τὴν ἕδραν μῦς
<span class="lb" data-page="4.456" data-line="15" id="l4.456.15"></span>τηνικαῦτα. πλεόνων δὲ ὄντων κατὰ τὴν γαστέρα μυῶν, καὶ
<span class="lb" data-page="4.456" data-line="16" id="l4.456.16"></span>πάντων τεινομένων ἐν ταῖς ἀποπατήσεσι, μᾶλλον μὲν οἱ πρὸς
<span class="lb" data-page="4.456" data-line="17" id="l4.456.17"></span>τοῖς ὑποχονδρίοις, ἧττον δὲ οἱ κάτω τείνονται, ἔμπαλιν ἢ
<span class="lb" data-page="4.456" data-line="18" id="l4.456.18"></span>ἐν ταῖς οὐρήσεσιν ἔχει· μᾶλλον γὰρ ἐπ’ ἐκείνων οἱ κάτω,
<span class="pb" data-page="4.457" id="p4.457"></span>
<span class="lb" data-page="4.457" data-line="1" id="l4.457.1"></span>ἧττον δὲ οἱ ὑπὸ τοῖς ὑποχονδρίοις ἐνεργοῦσι. συνεκτείνονται
<span class="lb" data-page="4.457" data-line="2" id="l4.457.2"></span>δὲ ἀμφοτέροις οἱ κατὰ τὰς ἀναπνοὰς μύες, οὐκ οὐρήσεως ἢ
<span class="lb" data-page="4.457" data-line="3" id="l4.457.3"></span>ἀποπατήσεως ὄργανα· τοῦτο μὲν γὰρ ἐσχάτως ἄλογον· ἀλλ’
<span class="lb" data-page="4.457" data-line="4" id="l4.457.4"></span>ἐπειδὴ τῶν φρενῶν τὴν τάσιν ἴσην ἐχρῆν εἶναι τῇ τάσει τῶν
<span class="lb" data-page="4.457" data-line="5" id="l4.457.5"></span>κατὰ τὴν γαστέρα μυῶν, ἦν δ’ ἀδύνατον ἕνα μῦν οὔσας αὐτὰς
<span class="lb" data-page="4.457" data-line="6" id="l4.457.6"></span>πολλοῖς καὶ μεγάλοις ἁμιλλᾶσθαι, καὶ κίνδυνος ἐν τούτοις
<span class="lb" data-page="4.457" data-line="7" id="l4.457.7"></span>νικηθείσας εἰς τὴν εὐρυχωρίαν ἀνατραπῆναι τοῦ θώρακος,
<span class="lb" data-page="4.457" data-line="8" id="l4.457.8"></span>διὰ <span class="milestone ed2page" data-n="5.394" data-unit="ed2page" id="ed2page.5.394"></span>τοῦτο οἱ κατὰ τὰς πλευρὰς συντείνονται
<span class="lb" data-page="4.457" data-line="9" id="l4.457.9"></span>μύες, σφίγγοντες πανταχόθεν αὐτόν. χαλαρὸς γὰρ ὁ θώραξ
<span class="lb" data-page="4.457" data-line="10" id="l4.457.10"></span>ἑτοίμως εἴκει ταῖς φρεσὶν ὠθουμέναις, ὡς ἔνεστι γνῶναι
<span class="lb" data-page="4.457" data-line="11" id="l4.457.11"></span>τείνοντας μὲν τοὺς κατὰ τὴν γαστέρα μῦς, καὶ μάλιστ’ αὐτῶν
<span class="lb" data-page="4.457" data-line="12" id="l4.457.12"></span>τοὺς κάτωθεν, ἐκλύσαντας δὲ τοῦ τόνου τοὺς κατ’ αὐτὸν
<span class="lb" data-page="4.457" data-line="13" id="l4.457.13"></span>ἅπαντας· ὅλη γὰρ ὀλίγου δεῖν ἡ γαστὴρ ταῖς τοιαύταις
<span class="lb" data-page="4.457" data-line="14" id="l4.457.14"></span>καταστάσεσιν εἰς τὴν τοῦ θώρακος εὐρυχωρίαν ὠθεῖται σὺν
<span class="lb" data-page="4.457" data-line="15" id="l4.457.15"></span>αὐταῖς ταῖς φρεσίν. ἵν’ οὖν μὴ γίγνοιτο τοῦτο, καὶ ἡ τῆς
<span class="lb" data-page="4.457" data-line="16" id="l4.457.16"></span>διαχωρήσεως ἐνέργεια διαφθείροιτο, πᾶς ὁ θώραξ πανταχόθεν
<span class="lb" data-page="4.457" data-line="17" id="l4.457.17"></span>ἰσχυρῶς σφίγγεται. καὶ δῆλον ἐξ ἁπάντων ἤδη τῶν εἰρημένων,
<span class="pb" data-page="4.458" id="p4.458"></span>
<span class="lb" data-page="4.458" data-line="1" id="l4.458.1"></span>ὡς οἱ ταῖς ἐκροαῖς τῶν περιττωμάτων ἐφεστῶτες μύες εἴργειν
<span class="lb" data-page="4.458" data-line="2" id="l4.458.2"></span>μὲν αὐτὰ πεφύκασι, καὶ τοῦτ’ ἔργον αὐτῶν ἴδιον, ἐκκρίνειν
<span class="lb" data-page="4.458" data-line="3" id="l4.458.3"></span>δ’ οὐ δύνανται, πλὴν εἰ κατὰ συμβεβηκὸς, ὅταν
<span class="lb" data-page="4.458" data-line="4" id="l4.458.4"></span>ἐνεργοῦντες παύσωνται. ὥσπερ οὖν ἐν τοῖς ἄλλοις ἅπασι μορίοις
<span class="lb" data-page="4.458" data-line="5" id="l4.458.5"></span>τῶν ἐναντίων κινήσεων ἐναντίοι τινὲς ἐξηγοῦνται μύες,
<span class="lb" data-page="4.458" data-line="6" id="l4.458.6"></span>οὕτως ἔχει κᾀνταῦθα. τὸ μὲν γὰρ κατέχειν τὰ περιττώματα
<span class="lb" data-page="4.458" data-line="7" id="l4.458.7"></span>τῆς τούτων τῶν μυῶν ἐνεργείας γίγνεται, τὸ δ’ ἐκκρίνεσθαι
<span class="lb" data-page="4.458" data-line="8" id="l4.458.8"></span>τῆς τε τῶν κατ’ ἐπιγάστριον καὶ διαφράγματος.
</p>
          </article>

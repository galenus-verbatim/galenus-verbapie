<article xmlns="http://www.w3.org/1999/xhtml" id="urn:cts:greekLit:tlg0057.tlg018.1st1K-grc1:2.9">
<span class="pb page1" data-page="4.458" id="p4.458"></span>
<span class="milestone ed1page page1" data-n="1.566" data-unit="ed1page" id="ed1page.1.566"></span>
<span class="milestone ed2page page1" data-n="5.394" data-unit="ed2page" id="ed2page.5.394"></span>
            <p>
<span class="lb" data-page="4.458" data-line="9" id="l4.458.9"></span>Οὗτοι μὲν ἀνάλογον ἔχουσι τοῖς ἐπὶ τῶν
<span class="lb" data-page="4.458" data-line="10" id="l4.458.10"></span>ἄλλων μορίων ἀντιτεταγμένοις μυσίν. ἐπὶ δὲ τοῦ διαφράγματος
<span class="lb" data-page="4.458" data-line="11" id="l4.458.11"></span>οὐκ ἔθ’ ἁπλῶς εἰπεῖν οἷόν τε τοὺς ἀντιτεταγμένους μῦς.
<span class="lb" data-page="4.458" data-line="12" id="l4.458.12"></span>ὡς μὲν γὰρ ἐκκρίσεως περιττωμάτων ὄργανον, τούς τε ἐπέχοντας
<span class="lb" data-page="4.458" data-line="13" id="l4.458.13"></span>αὐτὰ πρώτους, καὶ μάλιστα καθ’ ἕτερόν τινα τρόπον
<span class="lb" data-page="4.458" data-line="14" id="l4.458.14"></span>ἀντιθέσεως τοὺς κατ’ ἐπιγάστριον ἔχει· ὡς δ’ ἀναπνευστικὸν,
<span class="lb" data-page="4.458" data-line="15" id="l4.458.15"></span>πῇ μὲν ἔχει, πῇ δ’ οὐδ’ ὅλως ἔχει. τῆς μὲν γὰρ ἐκπνοῆς
<span class="lb" data-page="4.458" data-line="16" id="l4.458.16"></span>οὐδείς ἐστιν ὅλως δημιουργὸς μῦς, ἀλλ’ ἔοικε τοῦτ’
<span class="lb" data-page="4.458" data-line="17" id="l4.458.17"></span>ἔργον τοῦ θώρακος, μᾶλλον δὲ τὸ πάθημα τῇ πρόσθεν ὑφ’
<span class="pb" data-page="4.459" id="p4.459"></span>
<span class="lb" data-page="4.459" data-line="1" id="l4.459.1"></span>ἡμῶν ὀνομασθείσῃ καταπτώσει. ἐκφύσησις δέ ἐστιν ἀθρόα
<span class="lb" data-page="4.459" data-line="2" id="l4.459.2"></span>τοῦ πνεύματος ἔξω φορὰ, κατὰ τὴν τῶν μεσοπλευρίων μυῶν
<span class="lb" data-page="4.459" data-line="3" id="l4.459.3"></span>ἐνέργειαν γιγνομένη. τῆς δ’ ἐκφυσήσεως οἱ κατὰ τὰς πλευρὰς
<span class="lb" data-page="4.459" data-line="4" id="l4.459.4"></span>μύες ἔνδον ἅπαντες δημιουργοί. καὶ τοῦτ’ αὖ πάλιν
<span class="lb" data-page="4.459" data-line="5" id="l4.459.5"></span>ἔοικε τοὖργον τοῦ θώρακος τῇ πρόσθεν ὀνομασθείσῃ κατακλίσει
<span class="lb" data-page="4.459" data-line="6" id="l4.459.6"></span>μὲν ἐπὶ τοῦ παντὸς σώματος, καταθέσει δ’ ἐφ’
<span class="lb" data-page="4.459" data-line="7" id="l4.459.7"></span>ἑκάστου τῶν μορίων. ἐναντίας δ’ οὔσης τῇ μὲν ἐκπνοῇ τῆς
<span class="lb" data-page="4.459" data-line="8" id="l4.459.8"></span>εἰσπνοῆς, τῇ δ’ ἐκφυσήσει τῆς σφοδρᾶς εἰσπνοῆς, (ὄνομα
<span class="lb" data-page="4.459" data-line="9" id="l4.459.9"></span>γὰρ ἴδιον οὐκ ἔχει,) τὴν μὲν προτέραν ἀντίθεσιν αἱ φρένες
<span class="lb" data-page="4.459" data-line="10" id="l4.459.10"></span>μόναι δημιουργοῦσι, τὴν δ’ ἑτέραν οἱ μεσοπλεύριοι σὺν
<span class="lb" data-page="4.459" data-line="11" id="l4.459.11"></span>τοῖς ἐπὶ τὸν θώρακα καθήκουσι μυσὶν ἀπὸ τῶν ὠμοπλατῶν
<span class="lb" data-page="4.459" data-line="12" id="l4.459.12"></span>τε καὶ τοῦ τραχήλου. δέονται δ’ αὐτῆς μάλιστα μὲν
<span class="lb" data-page="4.459" data-line="13" id="l4.459.13"></span>αὐληταὶ, καὶ σαλπισταὶ, καὶ κήρυκες, ὅταν τὸν καλούμενον
<span class="lb" data-page="4.459" data-line="14" id="l4.459.14"></span>πόδα μέλλωσιν ἐρεῖν, οὐχ ἥκιστα δὲ καὶ τοὺς ἀσκοὺς ἐμφυσῶντες,
<span class="lb" data-page="4.459" data-line="15" id="l4.459.15"></span>ἢ τοιοῦτον ἕτερον ὄργανον, ἁπλῶς δ’ εἰπεῖν,
<span class="lb" data-page="4.459" data-line="16" id="l4.459.16"></span>ὅσοι μέχρι πλείστου τὸν θώρακα μεταστῆσαι διαστεῖλαί τε
<span class="lb" data-page="4.459" data-line="17" id="l4.459.17"></span>καὶ συστεῖλαι βούλονται. ὥστε δικαιότερον ἄν τις τοὺς ἔξωθεν
<span class="lb" data-page="4.459" data-line="18" id="l4.459.18"></span>τοῦ θώρακος μῦς τοῖς ἐν τοῖς μεσοπλευρίοις ἔνδον ἀντιτετάχθαι
<span class="pb" data-page="4.460" id="p4.460"></span>
<span class="lb" data-page="4.460" data-line="1" id="l4.460.1"></span>φήσειεν ἂν, οὐ ταῖς φρεσὶν, εἴ γε δὴ μεγίστη μὲν
<span class="lb" data-page="4.460" data-line="2" id="l4.460.2"></span>ἡ εἰσπνοὴ διὰ τοὺς ἐκτὸς, μεγίστη δὲ ἐκπνοὴ διὰ τοὺς
<span class="lb" data-page="4.460" data-line="3" id="l4.460.3"></span>ἐντὸς μεσοπλευρίους γίγνεται. ἀποδείκνυται δὲ καὶ τούτων
<span class="lb" data-page="4.460" data-line="4" id="l4.460.4"></span>καὶ τῶν ἑξῆς μελλόντων ῥηθήσεσθαι περὶ τῶν κατὰ τὸν
<span class="lb" data-page="4.460" data-line="5" id="l4.460.5"></span>θώρακα μυῶν τὰ μὲν ἐν τοῖς περὶ τῶν τῆς ἀναπνοῆς αἰτίων,
<span class="lb" data-page="4.460" data-line="6" id="l4.460.6"></span>τὰ δ’ ἐν τοῖς περὶ φωνῆς, τὰ δ’ <span class="milestone ed2page" data-n="5.395" data-unit="ed2page" id="ed2page.5.395"></span>ἐν τοῖς περὶ
<span class="lb" data-page="4.460" data-line="7" id="l4.460.7"></span>χρείας ἀναπνοῆς. ἀλλὰ τό γε νῦν εἶναι τὸ συνεχὲς τοῦ
<span class="lb" data-page="4.460" data-line="8" id="l4.460.8"></span>λόγου περαντέον. ἴδιον γάρ τι τῷ διαφράγματι παρὰ τοὺς
<span class="lb" data-page="4.460" data-line="9" id="l4.460.9"></span>ἄλλους μῦς συμβέβηκεν, ἐκ τῆς θέσεώς τε καὶ τοῦ σχήματος
<span class="lb" data-page="4.460" data-line="10" id="l4.460.10"></span>προσγινόμενον, ἐπειδὰν ἐνεργοῦν παύσηται καὶ γένηται χαλαρώτερον,
<span class="lb" data-page="4.460" data-line="11" id="l4.460.11"></span>ἔστιν ὅτε μὲν ὡς ἐπὶ τὴν ῥάχιν ἀνακλίνειν τὸ
<span class="lb" data-page="4.460" data-line="12" id="l4.460.12"></span>κυρτὸν, ἔστιν ὅτε δ’ ὡς ἐπὶ τὴν γαστέρα, πολὺ μὲν ἑτοιμότερον
<span class="lb" data-page="4.460" data-line="13" id="l4.460.13"></span>ὡς ἐπὶ τὴν ῥάχιν. ἔστι δὲ κατὰ πάντα τὰ σχήματα
<span class="lb" data-page="4.460" data-line="14" id="l4.460.14"></span>τἀνθρώπου, πλὴν ἑνὸς τοῦ πρηνοῦς, ἄνωθεν μὲν τὸ
<span class="lb" data-page="4.460" data-line="15" id="l4.460.15"></span>διάφραγμα, κάτωθεν δ’ ἐργάζεται τὴν ῥάχιν, ὥστ’ εὐλόγως
<span class="lb" data-page="4.460" data-line="16" id="l4.460.16"></span>ἐπὶ ταύτην ῥέπει, καὶ ὅτι βαρύνεται μὲν πρὸς τῶν ἔμπροσθεν
<span class="lb" data-page="4.460" data-line="17" id="l4.460.17"></span>ἐπικειμένων, ἐκ δὲ τῶν ὀπίσω μερῶν τὸ μαλακώτατόν
<span class="lb" data-page="4.460" data-line="18" id="l4.460.18"></span>τε καὶ κουφότατον ἁπάντων ἔχει τῶν σπλάγχνων, τὸν πνεύμονα.
<span class="pb" data-page="4.461" id="p4.461"></span>
<span class="lb" data-page="4.461" data-line="1" id="l4.461.1"></span>ὅμως μὴν ἐκπίπτει ποτ’ αὐτοῦ τὸ κυρτὸν τοῖς πρόσω
<span class="lb" data-page="4.461" data-line="2" id="l4.461.2"></span>κατά τε τὸ πρηνὲς σχῆμα, κᾀπειδὰν ἐνεργῶσι μὲν οἱ κατὰ
<span class="lb" data-page="4.461" data-line="3" id="l4.461.3"></span>τὰς πλευρὰς μύες, ἀργῶσι δ’ οἱ κατὰ τὴν γαστέρα. καὶ δῆλον
<span class="lb" data-page="4.461" data-line="4" id="l4.461.4"></span>ὡς ἐξαίρεσθαι συμβαίνει τηνικαῦτα τὴν κοιλίαν. ἐπιτηδεύουσιν
<span class="lb" data-page="4.461" data-line="5" id="l4.461.5"></span>αὐτὸ ποιεῖν συνεχῶς οἱ γυμναστικοὶ μετὰ τοὺς πόνους.
<span class="lb" data-page="4.461" data-line="6" id="l4.461.6"></span>ἂν δ’, ὥσπερ οἱ κατὰ τὰς πλευρὰς, οὕτως ἐνεργήσωσι
<span class="lb" data-page="4.461" data-line="7" id="l4.461.7"></span>καὶ οἱ κατὰ τὴν γαστέρα, τὸ τοιοῦτον ὀνομάζουσι πνεύματος
<span class="lb" data-page="4.461" data-line="8" id="l4.461.8"></span>κατάληψιν. ἀνάγκη δ’ ἐν τούτῳ κεκλεῖσθαι τὸ ἄνω πέρας
<span class="lb" data-page="4.461" data-line="9" id="l4.461.9"></span>τοῦ λάρυγγος. εἰ γὰρ ἀνοιχθείη, τῶν εἰρημένων ἐνεργούντων
<span class="lb" data-page="4.461" data-line="10" id="l4.461.10"></span>μυῶν, ἐκφύσησίς ἐστιν. εἰ δ’ αὖ σὺν αὐτοῖς καὶ οἱ κατὰ
<span class="lb" data-page="4.461" data-line="11" id="l4.461.11"></span>τὴν φάρυγγα καὶ λάρυγγα ταθεῖεν, οὐκ ἔτ’ ἐκφύσησις τὸ
<span class="lb" data-page="4.461" data-line="12" id="l4.461.12"></span>τοιοῦτον, ἀλλ’ ἤδη φωνὴ γίγνεται. διττῆς οὖν ὑπαρχούσης
<span class="lb" data-page="4.461" data-line="13" id="l4.461.13"></span>τάσεως ἅπασι τοῖς μυσὶ, τῆς μὲν, ὅταν ἐνεργοῦντες εἰς ἑαυτοὺς
<span class="lb" data-page="4.461" data-line="14" id="l4.461.14"></span>συντρέχωσι, τῆς δ’, ὅταν ὑπὸ τῶν μυῶν ἀντιτεταγμένων
<span class="lb" data-page="4.461" data-line="15" id="l4.461.15"></span>ἐκτείνωνται, τὴν μὲν προτέραν αἱ φρένες ἐν ταῖς ἀβιάστοις
<span class="lb" data-page="4.461" data-line="16" id="l4.461.16"></span>εἰσπνοαῖς ἴσχουσι, τὴν δ’ ἑτέραν διττῶς γιγνομένην, ὡς καὶ
<span class="lb" data-page="4.461" data-line="17" id="l4.461.17"></span>πρόσθεν ἐῤῥέθη, ποτὲ μὲν τῶν κατὰ τὴν γαστέρα ἐνεργούντων
<span class="lb" data-page="4.461" data-line="18" id="l4.461.18"></span>μυῶν, ποτὲ δὲ τῶν κατὰ τὰς πλευρὰς μόνων, καὶ
<span class="pb" data-page="4.462" id="p4.462"></span>
<span class="lb" data-page="4.462" data-line="1" id="l4.462.1"></span>τούτων ᾧδε ἐν ταῖς ἀβιάστοις ἐκπνοαῖς, ἃς δὴ καὶ μάλιστα
<span class="lb" data-page="4.462" data-line="2" id="l4.462.2"></span>καλοῦμεν ἐκπνοὰς, ἀφορίζοντες αὐτὰς τῶν ἐκφυσήσεων, οὐδετέραν
<span class="lb" data-page="4.462" data-line="3" id="l4.462.3"></span>αὐτῶν ἴσχουσιν, ἀλλ’ οἵαν τοῖς ἄλλοις ἅπασι τὴν ἐν
<span class="lb" data-page="4.462" data-line="4" id="l4.462.4"></span>τῷ μέσῳ τῶν ἐσχάτων κινήσεων ἔφαμεν γίνεσθαι κατάστασιν,
<span class="lb" data-page="4.462" data-line="5" id="l4.462.5"></span>τοιαύτην διττὴν αἱ φρένες μόνον λαμβάνουσιν, ἐπὶ μὲν τὴν
<span class="lb" data-page="4.462" data-line="6" id="l4.462.6"></span>ῥάχιν ἐν τοῖς ἄλλοις σχήμασιν, ἐν δὲ τοῖς πρηνέσι μόνοις
<span class="lb" data-page="4.462" data-line="7" id="l4.462.7"></span>ἐπὶ τὴν γαστέρα ῥέπουσαι. τοῖς μέντοι κατὰ τὰς πλευράς
<span class="lb" data-page="4.462" data-line="8" id="l4.462.8"></span>τε καὶ τὴν γαστέρα μυσὶ κυρτοῖς μὲν εἶναι διὰ παντὸς
<span class="lb" data-page="4.462" data-line="9" id="l4.462.9"></span>ὑπάρχει τοῖς τῶν ὑποκειμένων ὀργάνων ὁμοιουμένοις σχήμασιν.
<span class="lb" data-page="4.462" data-line="10" id="l4.462.10"></span>ἀλλ’ ἐπειδὰν μὲν ἀργῶσιν, ἱκανῶς εἰσι τοιοῦτοι, ἐνεργοῦντες
<span class="lb" data-page="4.462" data-line="11" id="l4.462.11"></span>δὲ προστέλλονταί τε καὶ ἧττον γίγνονται κυρτοὶ, τῶν
<span class="lb" data-page="4.462" data-line="12" id="l4.462.12"></span>ἄλλων σχεδὸν ἁπάντων μυῶν, ὅσοι τὰ μόρια κινοῦσιν, ἔμπαλιν
<span class="lb" data-page="4.462" data-line="13" id="l4.462.13"></span>ἐχόντων. εὐθεῖς μὲν γὰρ ἀργοῦντες, ἐνεργοῦντες δὲ γίνονται
<span class="lb" data-page="4.462" data-line="14" id="l4.462.14"></span>κυρτοί. ἡ δ’ αἰτία τῆς διαφορᾶς αὐτῶν οὐκ ἄδηλος.
<span class="lb" data-page="4.462" data-line="15" id="l4.462.15"></span>ἐπειδὴ γὰρ ὑποβέβληται τοῖς μέν τισιν αὐτῶν σκληρὰ καὶ
<span class="lb" data-page="4.462" data-line="16" id="l4.462.16"></span>ἀντίτυπος ἡ τῶν ὀστῶν οὐσία, τοῖς δ’ εὐρυχωρία τις εἴκουσα,
<span class="lb" data-page="4.462" data-line="17" id="l4.462.17"></span>κατὰ λόγον οἱ μὲν ἐπὶ τοῖς ὀστοῖς πεφυκότες
<span class="pb" data-page="4.463" id="p4.463"></span>
<span class="lb" data-page="4.463" data-line="1" id="l4.463.1"></span>ἅπαντες, ἐν τῷ συστέλλεσθαι τοσοῦτον<span class="milestone ed1page" data-n="1.567" data-unit="ed1page" id="ed1page.1.567"></span> εἰς βάθος
<span class="lb" data-page="4.463" data-line="2" id="l4.463.2"></span>τε καὶ πλάτος ἐπιδιδόντες, ὅσον ἀφαιροῦσι τοῦ μήκους, προπετῆ
<span class="lb" data-page="4.463" data-line="3" id="l4.463.3"></span>τὸν ὄγκον ἅπαντα τοῦ σώματος ἴσχουσιν· ὅσοις δ’ ἐν
<span class="lb" data-page="4.463" data-line="4" id="l4.463.4"></span>τῷ τείνεσθαι πρὸς τὴν ἀρχὴν τὸ μαλακὸν τῆς ἕδρας ὑπείκει,
<span class="lb" data-page="4.463" data-line="5" id="l4.463.5"></span>τούτοις κατακρύπτεται τὸ πλέον αὐτῶν τοῦ σώματος.
<span class="lb" data-page="4.463" data-line="6" id="l4.463.6"></span>οὐκοῦν ἔτι θαυμαστὸν οὐδὲν, εἰ, πάντων σχεδόν τι τῶν ἐν
<span class="lb" data-page="4.463" data-line="7" id="l4.463.7"></span>τοῖς κώλοις μυῶν κυρτουμένων, ὅταν ἐνεργῶσιν, οἱ κατὰ τὸν
<span class="lb" data-page="4.463" data-line="8" id="l4.463.8"></span>θώρακά τε καὶ τὸ ἐπιγάστριον μόνοι προστέλλονται· μόνοι
<span class="lb" data-page="4.463" data-line="9" id="l4.463.9"></span>γὰρ εἰκούσας ἔχουσι τὰς ὑποκειμένας εὐρυχωρίας. ἀμέλει πληρωθείσης
<span class="lb" data-page="4.463" data-line="10" id="l4.463.10"></span>εἰς τοσοῦτον<span class="milestone ed2page" data-n="5.396" data-unit="ed2page" id="ed2page.5.396"></span> τῆς γαστρὸς, ὡς τείνεσθαι μετ’
<span class="lb" data-page="4.463" data-line="11" id="l4.463.11"></span>ὀδύνης, οὐκέτι προστέλλονται. ὃ γὰρ τοῖς ἄλλοις διὰ παντὸς
<span class="lb" data-page="4.463" data-line="12" id="l4.463.12"></span>ὑπάρχει, τὸ τῆς ὑποκειμένης ἕδρας ἀντίτυπον, τοῦτ’ ἐν
<span class="lb" data-page="4.463" data-line="13" id="l4.463.13"></span>τῷ πεπληρῶσθαι τὴν γαστέρα τοῖς κατ’ ἐπιγάστριον προσγίνεται.
<span class="lb" data-page="4.463" data-line="14" id="l4.463.14"></span>πληροῦται δὲ δηλονότι τοῖς θ’ ὑπερεμπλησθεῖσι,
<span class="lb" data-page="4.463" data-line="15" id="l4.463.15"></span>καὶ ὑδεριῶσι, καὶ ὅσαι κύουσιν. οἷς δ’ ἡ γαστὴρ κενὴ, τούτοις,
<span class="lb" data-page="4.463" data-line="16" id="l4.463.16"></span>πρὶν ἐνεργεῖν, κυρτοὶ παραπλησίως τοῖς ὑποκειμένοις
<span class="lb" data-page="4.463" data-line="17" id="l4.463.17"></span>ὀργάνοις οἱ μύες, παρὰ γὰρ τὰς ἐκείνων ἐκτείνονται κυρτότητας,
<span class="lb" data-page="4.463" data-line="18" id="l4.463.18"></span>ἐνεργοῦντες δὲ προστέλλονται, πιέζονται γὰρ ῥᾳδίως
<span class="pb" data-page="4.464" id="p4.464"></span>
<span class="lb" data-page="4.464" data-line="1" id="l4.464.1"></span>τὰς ὑποκειμένας κοιλότητας. καὶ τοίνυν καὶ οἱ κατὰ τὸν
<span class="lb" data-page="4.464" data-line="2" id="l4.464.2"></span>θώρακα μύες, ἐν ταῖς μεταξὺ χώραις τῶν ὀστῶν πεφυκότες,
<span class="lb" data-page="4.464" data-line="3" id="l4.464.3"></span>πρὶν μὲν ἐνεργεῖν, ὅμοιον ταῖς ὅλαις πλευραῖς ἔχουσι σχῆμα,
<span class="lb" data-page="4.464" data-line="4" id="l4.464.4"></span>κυρτοὶ μὲν ἔξωθεν, κοῖλοι δ’ ἔνδοθεν ὑπάρχοντες· ὅταν δὲ
<span class="lb" data-page="4.464" data-line="5" id="l4.464.5"></span>ἐνεργῶσι, θλίβοντες πρῶτον μὲν καὶ μάλιστα τὸν ὑποκείμενον
<span class="lb" data-page="4.464" data-line="6" id="l4.464.6"></span>αὐτοῖς ὑμένα, τὸν ὑπεζωκότα καλούμενον, δι’ αὐτοῦ
<span class="lb" data-page="4.464" data-line="7" id="l4.464.7"></span>δὲ καὶ τὸν πνεύμονα, μαλακὸν καὶ χαῦνον ὑπάρχοντα, τοσοῦτον
<span class="lb" data-page="4.464" data-line="8" id="l4.464.8"></span>εἴσω χωροῦσιν, ὅσον εἴκουσαν ἔχουσι τὴν οὐσίαν τῶν
<span class="lb" data-page="4.464" data-line="9" id="l4.464.9"></span>ὑποκειμένων ὀργάνων. ταῦτ’ ἐν τῷ καθόλου τις ἐγνωκὼς
<span class="lb" data-page="4.464" data-line="10" id="l4.464.10"></span>περὶ μυῶν κινήσεως, ἅπαντα τὰ κατὰ μέρος ἐξευρίσκειν
<span class="lb" data-page="4.464" data-line="11" id="l4.464.11"></span>δυνήσεται.
</p>
          </article>

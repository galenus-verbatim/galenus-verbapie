<article xmlns="http://www.w3.org/1999/xhtml" id="urn:cts:greekLit:tlg0057.tlg019.1st1K-grc1:12">
<span class="pb page1" data-page="28" id="p28"></span>


          <p>
<span class="lb" data-page="28" data-line="6" id="l28.6"></span><span class="milestone sentence" data-n="87" data-unit="sentence" id="sentence.87"></span>Ἐπεὶ δὲ καὶ περὶ τούτων αὐτάρκως διῄρηται,
<span class="lb" data-page="28" data-line="7" id="l28.7"></span>λείποιτ’ ἄν ἔτι καὶ περὶ μέλιτος καὶ οἴνου καὶ γάλακτος
<span class="lb" data-page="28" data-line="8" id="l28.8"></span>διελθεῖν, καὶ πρῶτόν γε περὶ μέλιτος, ἐπειδὴ μόνον
<span class="lb" data-page="28" data-line="9" id="l28.9"></span>ὡς ἔπος εἰπεῖν τῶν γλυκέων [καὶ] οὐκ ἐδεσμάτων
<span class="lb" data-page="28" data-line="10" id="l28.10"></span>μόνον ἀλλὰ καὶ πομάτων ἀκριβῶς λεπτοῦ τὴν σύστασιν
<span class="lb" data-page="28" data-line="11" id="l28.11"></span>χυμοῦ γεννητικὸν ὑπάρχει. <span class="milestone sentence" data-n="88" data-unit="sentence" id="sentence.88"></span> τῶν γὰρ οἴνων οἳ ἂν
<span class="lb" data-page="28" data-line="12" id="l28.12"></span>ὦσι γλυκεῖς ἱκανῶς ἅπαντες παχέος αἵματός εἰσι γεννητικοί·
<span class="lb" data-page="28" data-line="13" id="l28.13"></span>καὶ γὰρ μέλανές εἰσιν οὗτοι καὶ παχεῖς τὴν
<span class="lb" data-page="28" data-line="14" id="l28.14"></span>σύστασιν· ἔτι δὲ μᾶλλον τῶν οἴνων τὸ σίραιον ὀνομαζόμενον·
<span class="lb" data-page="28" data-line="15" id="l28.15"></span>ἔστι δὲ τοῦτο γλεῦκος ἐπὶ πλεῖστον ἑψημένον.
<span class="lb" data-page="28" data-line="16" id="l28.16"></span><span class="milestone sentence" data-n="89" data-unit="sentence" id="sentence.89"></span>οἶδα δέ τινας οὕτως ὀνομάζοντας καὶ τὸ τῶν
<span class="lb" data-page="28" data-line="17" id="l28.17"></span>ἰσχάδων ἀφέψημα· ἔστι δὲ καὶ τοῦτο παραπλήσιον
<span class="lb" data-page="28" data-line="18" id="l28.18"></span>μοχθηρῷ μέλιτι καὶ αὐτό τινα δύναμιν ἔχει τμητικήν,
<span class="lb" data-page="28" data-line="19" id="l28.19"></span>ἀλλ’ ἀπολείπεται μέλιτος οὐκ ὀλίγον, καὶ πολὺ δὴ
<span class="lb" data-page="28" data-line="20" id="l28.20"></span>μᾶλλον αἱ ἰσχάδες αὐταί, τὰ δὲ σῦκα πολὺ καὶ τούτων
<span class="lb" data-page="28" data-line="21" id="l28.21"></span>ἔτι μᾶλλον, ὥστ’ ἐκπεπτωκέναι τῆς λεπτυνούσης ἰδέας.
<span class="lb" data-page="28" data-line="22" id="l28.22"></span><span class="milestone sentence" data-n="90" data-unit="sentence" id="sentence.90"></span>ὅσα μὲν οὖν πέπονα σῦκα, τῆς μέσης ὕλης τῶν ἐδεσμάτων
<span class="lb" data-page="28" data-line="23" id="l28.23"></span>ἐστίν, ἣν οὔτε λεπτύνειν οὔτε παχύνειν ἱκανῶς
<span class="pb" data-page="29" id="p29"></span>
<span class="lb" data-page="29" data-line="1" id="l29.1"></span>τοὺς χυμοὺς εἰπεῖν ἐγχωρεῖ· τὰ δ’ ἄλλα πάντα τῆς
<span class="lb" data-page="29" data-line="2" id="l29.2"></span>μέσης ἐστὶ κατωτέρω· παχύχυμά τε γάρ ἐστι καὶ ψυχρὰ
<span class="lb" data-page="29" data-line="3" id="l29.3"></span>καὶ δύσπεπτα καὶ φυσώδη τὰ μηδέπω καλῶς πέπειρα,
<span class="lb" data-page="29" data-line="4" id="l29.4"></span>καθάπερ ὁ γλεύκινος οἶνος· ἓν δ’ αὐτοῖς ἀγαθὸν
<span class="lb" data-page="29" data-line="5" id="l29.5"></span>ὑπάρχει τὸ ταχέως διεξιέναι καὶ ταύτῃ σμικρὰ βλάπτειν.
<span class="lb" data-page="29" data-line="6" id="l29.6"></span><span class="milestone sentence" data-n="91" data-unit="sentence" id="sentence.91"></span>καὶ μὲν δὴ καὶ σταφυλαὶ γλυκεῖαι τῆς αὐτῆς εἰσι φύσεως,
<span class="lb" data-page="29" data-line="7" id="l29.7"></span>καὶ μᾶλλον ἔτι τούτων αὐτῶν φοινίκων βάλανοι·
<span class="lb" data-page="29" data-line="8" id="l29.8"></span>αἱ μὲν γὰρ κατὰ τὴν Ἀλεξάνδρειαν καὶ Κύπρον καὶ
<span class="lb" data-page="29" data-line="9" id="l29.9"></span>Φοινίκην καὶ Λυκίαν καὶ Κιλικίαν οὐδὲ τὴν ἀπόθεσιν
<span class="lb" data-page="29" data-line="10" id="l29.10"></span>ὑπομένουσιν, ἀλλ’ ὡς ὀπῶραι μᾶλλον ἐσθίονται διὰ
<span class="lb" data-page="29" data-line="11" id="l29.11"></span>περιττὴν ὑγρότητα σηπόμεναι ῥᾳδίως· τῶν δ’ ἄλλων
<span class="lb" data-page="29" data-line="12" id="l29.12"></span>τῶν εἰς ἀπόθεσιν ἐσκευασμένων ἐλάττων μὲν ἡ βλάβη,
<span class="lb" data-page="29" data-line="13" id="l29.13"></span>παχὺς δ’ οὐδὲν ἧττον καὶ τούτων ὁ χυμός, ὥστε
<span class="lb" data-page="29" data-line="14" id="l29.14"></span><span class="milestone ms1folio" data-n="138v" data-unit="ms1folio" id="ms1folio.138v"></span>φυλάττεσθαι χρὴ τὴν ἐδωδὴν αὐτῶν ἐν τοῖς
<span class="lb" data-page="29" data-line="15" id="l29.15"></span>εἰρημένοις πάθεσιν.
</p>
          <p>
<span class="lb" data-page="29" data-line="16" id="l29.16"></span><span class="milestone sentence" data-n="92" data-unit="sentence" id="sentence.92"></span>Ἥκιστα δ’ ἂν ὑπίδοιτό τις οἴνους παχεῖς ὅσοι
<span class="lb" data-page="29" data-line="17" id="l29.17"></span>καθαροὶ καὶ διαυγεῖς εἰσι καὶ τὴν χροιὰν ὠχροὶ καὶ
<span class="lb" data-page="29" data-line="18" id="l29.18"></span>ξανθοί· λευκὸν δ’ οὐδ’ ἂν εὕροις οἶνον ἅμα καὶ γλυκύν,
<span class="lb" data-page="29" data-line="19" id="l29.19"></span>ὥσπερ οὐδὲ τῶν ξανθῶν αὐτῶν σφόδρα γλυκύν.
<span class="lb" data-page="29" data-line="20" id="l29.20"></span>εἰσὶ δὲ σύμπαντες οἱ τοιοῦτοι οἶνοι μέσου τὴν σύστασιν
<span class="lb" data-page="29" data-line="21" id="l29.21"></span>χυμοῦ γεννητικοί. <span class="milestone sentence" data-n="93" data-unit="sentence" id="sentence.93"></span> οἱ μὲν γὰρ παχεῖς θ’ ἅμα καὶ
<span class="lb" data-page="29" data-line="22" id="l29.22"></span>μέλανες καὶ γλυκεῖς παχέος αἵματος πληροῦσι τὰς
<span class="pb" data-page="30" id="p30"></span>
<span class="lb" data-page="30" data-line="1" id="l30.1"></span>φλέβας, οἱ δὲ λευκοὶ καὶ λεπτοὶ τέμνουσί τε τοὺς
<span class="lb" data-page="30" data-line="2" id="l30.2"></span>〈παχεῖς〉 χυμοὺς καὶ καθαίρουσι δι’ οὔρων τὸ αἷμα,
<span class="lb" data-page="30" data-line="3" id="l30.3"></span>μέσοι δ’ αὐτῶν ὄντες τὴν ἰδέαν οἱ ξανθοί θ’ ἅμα καὶ
<span class="lb" data-page="30" data-line="4" id="l30.4"></span>γλυκεῖς καὶ διαυγεῖς μέσοι πώς εἰσι καὶ τὴν δύναμιν,
<span class="lb" data-page="30" data-line="5" id="l30.5"></span>οὔτε παχύνοντες τοὺς χυμοὺς τοῖς μέλασιν ὁμοίως οὔτ’
<span class="lb" data-page="30" data-line="6" id="l30.6"></span>εἰς οὔρησιν ὁρμῶντες ὡς οἱ λευκοί. <span class="milestone sentence" data-n="94" data-unit="sentence" id="sentence.94"></span> εἰσὶ δὲ †οὐ πολλοὶ
<span class="lb" data-page="30" data-line="7" id="l30.7"></span>καθ’ ἕκαστον ἔθνος, ἀλλ’ ἐπιφανεῖς ἐξ αὐτῶν ὅ τ’
<span class="lb" data-page="30" data-line="8" id="l30.8"></span>Ἀριούσιος καὶ ὁ Λέσβιος καὶ ὁ Φαλερῖνος καὶ ὁ Τμωλίτης
<span class="lb" data-page="30" data-line="9" id="l30.9"></span>καὶ ὁ Θηραῖος, οἷς τεκμαιρόμενος καὶ τοὺς ὁμοίους
<span class="lb" data-page="30" data-line="10" id="l30.10"></span>ἐκλέγεσθαι· χρηστὸν γὰρ οἱ τοιοῦτοι πάντες αἷμα καὶ
<span class="lb" data-page="30" data-line="11" id="l30.11"></span>σύμμετρον τῷ πάχει γεννῶσι χυμόν. <span class="milestone sentence" data-n="95" data-unit="sentence" id="sentence.95"></span> ὄντες δ’ αὐτῶν
<span class="lb" data-page="30" data-line="12" id="l30.12"></span>οἱ πλεῖστοι εὐώδεις καὶ θερμότεροι τῶν ἄλλων οἴνων
<span class="lb" data-page="30" data-line="13" id="l30.13"></span>εὐλόγως ἅπτονται τῆς κεφαλῆς, καὶ ταύτῃ φυλακτέον
<span class="lb" data-page="30" data-line="14" id="l30.14"></span>τοῖς τε κεφαλαίᾳ κάμνουσι καὶ ἡμικρανίᾳ καὶ τοῖς ἄλλως
<span class="lb" data-page="30" data-line="15" id="l30.15"></span>κεφαλαλγοῦσιν ἐπιλήπτοις τε καὶ μανιώδεσι καὶ συλλήβδην
<span class="lb" data-page="30" data-line="16" id="l30.16"></span>εἰπεῖν οἷς πέπονθεν ἡ κεφαλή. <span class="milestone sentence" data-n="96" data-unit="sentence" id="sentence.96"></span> τὰ δὲ κατὰ
<span class="lb" data-page="30" data-line="17" id="l30.17"></span>θώρακα καὶ πνεύμονα χωρὶς πυρετοῦ πάθη πάντα τὰ
<span class="lb" data-page="30" data-line="18" id="l30.18"></span>χρόνια μεγάλως ὑπὸ τῶνδε τῶν οἴνων ὀνίναται καὶ
<span class="lb" data-page="30" data-line="19" id="l30.19"></span>μάλισθ’ ὅσα διὰ πτυσμάτων ἐκκαθαίρεται [δέονται]·
<span class="lb" data-page="30" data-line="20" id="l30.20"></span>δεῖται γὰρ οὐ τέμνεσθαι μόνον καὶ θερμαίνεσθαι τὰ
<span class="lb" data-page="30" data-line="21" id="l30.21"></span>μέλλοντα καλῶς ἀποπτυσθῆναι, ἀλλὰ καὶ μετρίως
<span class="lb" data-page="30" data-line="22" id="l30.22"></span>ὑγραίνεσθαι· ὡς τά γε περαιτέρω τοῦ καιροῦ ξηρὰ καὶ
<span class="lb" data-page="30" data-line="23" id="l30.23"></span>γλίσχρα πτύσματα καὶ βῆχας ἐγείρει σφοδρὰς τῷ βιαίῳ
<span class="lb" data-page="30" data-line="24" id="l30.24"></span>τῆς διεξόδου καὶ κίνδυνον ἐπάγει ῥήξεως ἀγγείου.
<span class="lb" data-page="30" data-line="25" id="l30.25"></span>
            <span class="milestone sentence" data-n="97" data-unit="sentence" id="sentence.97"></span>ταῦτ’ ἄρα καὶ οἱ παχεῖς τῶν οἴνων καὶ γλυκεῖς τῷ
<span class="pb" data-page="31" id="p31"></span>
<span class="lb" data-page="31" data-line="1" id="l31.1"></span>μόνιμον ἔχειν τὴν ὑγρότητα διὰ τὸ πάχος, ὅταν ἅμα
<span class="lb" data-page="31" data-line="2" id="l31.2"></span>λεπτύνουσι φαρμάκοις προσφέρωνται, χρηστοὶ τοῖς κατὰ
<span class="lb" data-page="31" data-line="3" id="l31.3"></span>θώρακα καὶ πνεύμονα πάθεσιν ὑπάρχουσιν· ἀλλ’ οὔτ’
<span class="lb" data-page="31" data-line="4" id="l31.4"></span>αὐστηρᾶς οὔτε στρυφνῆς οὔθ’ ὅλως στυφούσης αὐτοῖς
<span class="lb" data-page="31" data-line="5" id="l31.5"></span>χρὴ μετεῖναι δυνάμεως, ἀλλ’ ἐπὶ τὸ μελιτῶδες μᾶλλον
<span class="lb" data-page="31" data-line="6" id="l31.6"></span>ἐν ὀσμῇ καὶ γεύσει καὶ τῇ συμπάσῃ δυνάμει προσεληλυθέναι.
<span class="lb" data-page="31" data-line="7" id="l31.7"></span><span class="milestone sentence" data-n="98" data-unit="sentence" id="sentence.98"></span>τοιοῦτός ἐστιν ὁ ἀπὸ τῆς Παμφυλίας οἶνος
<span class="lb" data-page="31" data-line="8" id="l31.8"></span>ὁ καὶ Σκυβελίτης ὀνομαζόμενος· ἀρκεῖ γὰρ οἷον κανόνα
<span class="lb" data-page="31" data-line="9" id="l31.9"></span>καὶ σκοπὸν τοῦτον ἔχειν εἰς τοὺς ὁμοίους ἅπαντας·
<span class="lb" data-page="31" data-line="10" id="l31.10"></span>ἄριστος μὲν γὰρ οὗτος τῶν ὁμογενῶν, μὴ παρόντος
<span class="lb" data-page="31" data-line="11" id="l31.11"></span>δ’ αὐτοῦ καὶ Θηραίῳ χρήσαιτ’ ἄν τις καὶ προτρόπῳ
<span class="lb" data-page="31" data-line="12" id="l31.12"></span>καὶ σιραίῳ καὶ Καρυΐνω. <span class="milestone sentence" data-n="99" data-unit="sentence" id="sentence.99"></span> μέλανος δ’ οἴνου γλυκέος
<span class="lb" data-page="31" data-line="13" id="l31.13"></span>ἅμα καὶ αὐστηροῦ παράδειγμα τὸν ἐκ τῆς Κιλικίας
<span class="lb" data-page="31" data-line="14" id="l31.14"></span>οἶνον ἔχοις ἄν, ὃν † ὀνοβάστην ὀνομάζουσιν· ἄχρηστος
<span class="lb" data-page="31" data-line="15" id="l31.15"></span>δ’ οὗτος ἅπασίν ἐστι τοῖς κατὰ θώρακα καὶ πνεύμονα
<span class="lb" data-page="31" data-line="16" id="l31.16"></span>πάθεσιν ὑπὲρ ὧν ὁ λόγος ἐνέστηκε καὶ ἔτι μᾶλλον
<span class="lb" data-page="31" data-line="17" id="l31.17"></span>ὅσοι στρυφνοὶ μὲν ἐπιφανῶς εἰσι, γλυκύτητος δ’ ἢ
<span class="lb" data-page="31" data-line="18" id="l31.18"></span>οὐδόλως ἢ παντάπασιν ἀμυδρῶς μετέχουσιν. <span class="milestone sentence" data-n="100" data-unit="sentence" id="sentence.100"></span> ἄδοξοι δ’
<span class="lb" data-page="31" data-line="19" id="l31.19"></span>οἱ τοιοῦτοι πάντες εἰσὶ καὶ διὰ τοῦτο λανθάνουσι τοὺς
<span class="lb" data-page="31" data-line="20" id="l31.20"></span>πολλοὺς καίτοι πολλαχόθι γεννώμενοι τῷ μήτε τοῖς ﻿
<span class="pb" data-page="32" id="p32"></span>
<span class="lb" data-page="32" data-line="1" id="l32.1"></span>ἐμπόροις λυσιτελεῖν [ἐξ] αὐτοὺς ὠνεῖσθαι μήθ’ ὑπὸ
<span class="lb" data-page="32" data-line="2" id="l32.2"></span>τῶν κεκτημένων σπουδάζεσθαι [πιπράσκεσθαι]· στρυφνὸν
<span class="lb" data-page="32" data-line="3" id="l32.3"></span>γὰρ ἅμα καὶ παχὺν οἶνον μέλανα τίς ἂν ἢ εἰς
<span class="lb" data-page="32" data-line="4" id="l32.4"></span>συμπόσιον παρασκευάσειεν ἢ εἰς γάμους ἢ εἰς θεῶν
<span class="lb" data-page="32" data-line="5" id="l32.5"></span>θυσίαν ἢ εἰς ἄλλην τιν’ εὐφροσύνην; <span class="milestone sentence" data-n="101" data-unit="sentence" id="sentence.101"></span> καὶ γὰρ πλήσμιοι
<span class="lb" data-page="32" data-line="6" id="l32.6"></span>καὶ βραδύποροι καὶ τὰς δια <span class="milestone ms1folio" data-n="139r" data-unit="ms1folio" id="ms1folio.139r"></span> χωρήσεις
<span class="lb" data-page="32" data-line="7" id="l32.7"></span>ἐπέχουσιν ἀμφοτέρας, τάς τε κατὰ γαστέρα καὶ οὐχ
<span class="lb" data-page="32" data-line="8" id="l32.8"></span>ἧττον αὐτῶν τὰς ἐπὶ κύστιν [καὶ μεσάραιον], κἀπὶ
<span class="lb" data-page="32" data-line="9" id="l32.9"></span>πλεῖστον ἐν τοῖς ὑποχονδρίοις μένουσι καὶ ῥᾳδίως
<span class="lb" data-page="32" data-line="10" id="l32.10"></span>ἀποξύνονται καὶ εἰς ἔμετον χωροῦσι, μόνοις δ’ εἰσὶν
<span class="lb" data-page="32" data-line="11" id="l32.11"></span>ἐπιτήδειοι τοῖς κατὰ γαστέρα ῥεύμασιν οὐδὲ τούτοις
<span class="lb" data-page="32" data-line="12" id="l32.12"></span>εἰς κόρον πινόμενοι. <span class="milestone sentence" data-n="102" data-unit="sentence" id="sentence.102"></span> τοιοῦτος οἶνος 〈οὐκ ὀλίγος〉 ἐν
<span class="lb" data-page="32" data-line="13" id="l32.13"></span>Αἰγαῖς ταῖς Αἰολίσι γεννᾶται ἐν τῷ πεδίῳ καί τις
<span class="lb" data-page="32" data-line="14" id="l32.14"></span>ὅμοιος ἕτερος αὐτῷ κατὰ τὴν ἀστυγείτονα πόλιν Περγάμου
<span class="lb" data-page="32" data-line="15" id="l32.15"></span>Περπερίναν, καὶ πίνουσιν οἱ μὲν ἐπιχώριοι πάντες
<span class="lb" data-page="32" data-line="16" id="l32.16"></span>αὐτοὺς ὑπὸ συνηθείας ἀλύπως· καὶ γὰρ καὶ καταπαύουσιν
<span class="lb" data-page="32" data-line="17" id="l32.17"></span>ἐν τῷ προσήκοντι μέτρῳ τὴν πόσιν· οὐκ ἀλύπως
<span class="lb" data-page="32" data-line="18" id="l32.18"></span>δ’ οἵ τ’ ἀήθεις ἅπαντες καὶ ὅσοι περαιτέρω τοῦ μέτρου
<span class="lb" data-page="32" data-line="19" id="l32.19"></span>προσφέρονται. <span class="milestone sentence" data-n="103" data-unit="sentence" id="sentence.103"></span> τρέφουσι δ’ οὗτοι φανερῶς τὰ σώματα
<span class="lb" data-page="32" data-line="20" id="l32.20"></span>τῶν πινόντων, καὶ οἶδά τινας τῶν ἐπιχωρίων
<span class="pb" data-page="33" id="p33"></span>
<span class="lb" data-page="33" data-line="1" id="l33.1"></span>νεανίσκων τῶν ἀμφὶ παλαίστραν ἐχόντων εἰς εὐεξίαν
<span class="lb" data-page="33" data-line="2" id="l33.2"></span>αὐτοῖς προσχρωμένους οὐδὲν ἧττον χοιρείων κρεῶν ἐδωδῆς.
</p>
          <p>
<span class="lb" data-page="33" data-line="3" id="l33.3"></span><span class="milestone sentence" data-n="104" data-unit="sentence" id="sentence.104"></span>Ἀλλὰ γὰρ οὗτοι ἐναντιώτατοι τῇδε τῇ διαίτῃ, καὶ
<span class="lb" data-page="33" data-line="4" id="l33.4"></span><span class="milestone lineno" data-n="5" data-unit="lineno" id="lineno.5"></span>οὐ χρὴ μέμφεσθαι τὸν λόγον ὡς ἄλλα μὲν ἐπαγγειλάμενον,
<span class="lb" data-page="33" data-line="5" id="l33.5"></span>ἄλλα δὲ διδάσκειν ἐπιχειροῦντα· χρὴ γὰρ οὐ
<span class="lb" data-page="33" data-line="6" id="l33.6"></span>τὰ λεπτύνοντα μεταδιώκειν μόνον ἀλλὰ καὶ φεύγειν τὰ
<span class="lb" data-page="33" data-line="7" id="l33.7"></span>παχύνοντα τὸν λεπτυνούσῃ διαίτῃ καλῶς χρήσασθαι
<span class="lb" data-page="33" data-line="8" id="l33.8"></span>προαιρούμενον. <span class="milestone sentence" data-n="105" data-unit="sentence" id="sentence.105"></span> οὕτω τοι καὶ αὐτὴν ὅλην τὴν ἰατρικὴν
<span class="lb" data-page="33" data-line="9" id="l33.9"></span><span class="milestone lineno" data-n="10" data-unit="lineno" id="lineno.10"></span>οὐχ ὑγιεινῶν μόνον ἀλλὰ καὶ νοσωδῶν ἐπιστήμην
<span class="lb" data-page="33" data-line="10" id="l33.10"></span>εἶναί φαμεν, καὶ οὐχ ἧττόν γε νοσωδῶν ἢ ὑγιεινῶν·
<span class="lb" data-page="33" data-line="11" id="l33.11"></span>καὶ γὰρ οὐδ’ 〈ἂν〉 βλάπτοιτό τις ἧττον ἐκ τοῦ περιπίπτειν
<span class="lb" data-page="33" data-line="12" id="l33.12"></span>τοῖς νοσώδεσιν ἢ ἀπέχεσθαι τῶν ὑγιεινῶν.
<span class="lb" data-page="33" data-line="13" id="l33.13"></span><span class="milestone sentence" data-n="106" data-unit="sentence" id="sentence.106"></span>ἁπάντων οὖν ἐπιστήμην ἔχειν προσήκει τὸν καλῶς
<span class="lb" data-page="33" data-line="14" id="l33.14"></span><span class="milestone lineno" data-n="15" data-unit="lineno" id="lineno.15"></span>θατέρῳ γένει προσχρησόμενον, ἀλλὰ τῶν μὲν πρώτων
<span class="lb" data-page="33" data-line="15" id="l33.15"></span>τε καὶ δι’ † αὐτὴν 〈*****〉 αἱρετὴν· ἔστι δὲ καὶ
<span class="lb" data-page="33" data-line="16" id="l33.16"></span>τρίτον τι γένος 〈μέσον〉 ἀμφοῖν, ὃ μήτ’ ὠφελεῖ μήτε
<span class="lb" data-page="33" data-line="17" id="l33.17"></span>βλάπτει, καὶ χρὴ τοῦτο γινώσκειν οὔτ’ εἰς αἵρεσιν
<span class="lb" data-page="33" data-line="18" id="l33.18"></span>ὑγιεινὸν οὔτ’ εἰς βλάβην νοσῶδες· ἀλλ’ εἰ μὲν παρείη
<span class="lb" data-page="33" data-line="19" id="l33.19"></span><span class="milestone lineno" data-n="20" data-unit="lineno" id="lineno.20"></span>ποτέ, [καὶ] 〈μὴ〉 μάτην αὐτὸ φύγωμεν ὡς βλάπτον,
<span class="lb" data-page="33" data-line="20" id="l33.20"></span>εἰ δ’ ἀπείη, μὴ μάτην αὐτὸ ζητῶμεν ὡς ὠφελοῦν. <span class="milestone sentence" data-n="107" data-unit="sentence" id="sentence.107"></span> ἐν
<span class="lb" data-page="33" data-line="21" id="l33.21"></span>τούτῳ τῷ γένει καὶ πρὸς τοὺς κάμνοντάς εἰσι χάριτες
<span class="lb" data-page="33" data-line="22" id="l33.22"></span>τοῖς ἰατροῖς· τὸ μὲν γὰρ βλαβερὸν αἰτοῦσιν αὐτοῖς οὐκ
<span class="lb" data-page="33" data-line="23" id="l33.23"></span>ἄν τις συγχωρήσειεν, ὥσπερ οὐδ’ εἰ φύγοιεν τὸ συμφέρον,
<span class="lb" data-page="33" data-line="24" id="l33.24"></span><span class="milestone lineno" data-n="25" data-unit="lineno" id="lineno.25"></span>τὰ δ’ οὐδέτερα καὶ φεύγουσι καὶ διώκουσι τοῖς
<span class="pb" data-page="34" id="p34"></span>
<span class="lb" data-page="34" data-line="1" id="l34.1"></span>κάμνουσι συγχωρητέον σκοπὸν ἐν αὐτοῖς οὐ τὴν ὠφέλειαν
<span class="lb" data-page="34" data-line="2" id="l34.2"></span>ἢ τὴν βλάβην ὥσπερ ἐν τοῖς ὑγιεινοῖς τε καὶ
<span class="lb" data-page="34" data-line="3" id="l34.3"></span>νοσώδεσιν, ἀλλὰ τὴν ἐπιθυμίαν τοῦ κάμνοντος ποιούμενον.
<span class="lb" data-page="34" data-line="4" id="l34.4"></span><span class="milestone sentence" data-n="108" data-unit="sentence" id="sentence.108"></span>ἔστι δ’ οὐχ ἁπλῶς μία φύσις ἐδεσμάτων ἢ
<span class="lb" data-page="34" data-line="5" id="l34.5"></span>πομάτων ἢ ὅλως διαιτημάτων ὑγιεινὴ καὶ νοσώδης καὶ
<span class="lb" data-page="34" data-line="6" id="l34.6"></span>οὐδετέρα, ἀλλ’ ἐν τῷ πρός τι πάντα τὰ τοιαῦτα λέγεται·
<span class="lb" data-page="34" data-line="7" id="l34.7"></span>ὧν οὖν ἐμνημόνευσα κατ’ ἀρχὰς τοῦδε τοῦ
<span class="lb" data-page="34" data-line="8" id="l34.8"></span>λόγου νοσημάτων, ὑγιεινὴ μὲν ἡ λεπτύνουσα δίαιτα,
<span class="lb" data-page="34" data-line="9" id="l34.9"></span>νοσώδης δ’ ἡ παχύνουσα, μέση δ’ ἀμφοῖν ᾗ μηδέτερον
<span class="lb" data-page="34" data-line="10" id="l34.10"></span>ὑπάρχει σαφῶς, ἀλλ’ ὡς ἂν διακείμενα παραλάβῃ
<span class="lb" data-page="34" data-line="11" id="l34.11"></span>τὰ ἐν τῷ σώματι, τοιαῦτα φυλάττει.
</p>
          <p>
<span class="lb" data-page="34" data-line="12" id="l34.12"></span><span class="milestone sentence" data-n="109" data-unit="sentence" id="sentence.109"></span>Καὶ δὴ τούτων οὕτως ἐχόντων αὖθις ἐπὶ τὸ προκείμενον
<span class="lb" data-page="34" data-line="13" id="l34.13"></span>ἰτέον. ἐν δὲ τῷ καθόλου γνωστέον, ὥσπερ
<span class="lb" data-page="34" data-line="14" id="l34.14"></span>ἐπὶ θώρακός τε καὶ πνεύμονος οἱ γλυκεῖς τῶν οἴνων
<span class="lb" data-page="34" data-line="15" id="l34.15"></span>ἅμα τινὶ τῶν λεπτυνόντων φαρμάκων ἐκκαθαίρουσι τοὺς
<span class="lb" data-page="34" data-line="16" id="l34.16"></span>παχεῖς καὶ γλίσχρους χυμοὺς καὶ φλεγματώδεις, οὕτως
<span class="lb" data-page="34" data-line="17" id="l34.17"></span>ἐν οἷς ἧπαρ ἢ σπλὴν μέγας ὑπάρχει, μείζονα τὴν ἀπ’
<span class="lb" data-page="34" data-line="18" id="l34.18"></span>αὐτῶν βλάβην τῆς ὠφελείας γίνεσθαι· ἀθρόα γὰρ ἐπὶ
<span class="lb" data-page="34" data-line="19" id="l34.19"></span>τῶν σπλάγχνων τούτων ὁλκὴ τῶν εἰς τὴν κοιλίαν καταποθέντων
<span class="lb" data-page="34" data-line="20" id="l34.20"></span>γίνεται, καὶ ταύτῃ σφηνοῦται ταχέως ἐν τοῖς
<span class="lb" data-page="34" data-line="21" id="l34.21"></span>πέρασι τῶν ἀγγείων καὶ μᾶλλον καθ’ ἧπαρ, ἔνθα
<span class="lb" data-page="34" data-line="22" id="l34.22"></span>συνάπτουσιν αἱ ἀπὸ τῶν πυλῶν φλέβες ταῖς ἀπὸ τῆς
<span class="lb" data-page="34" data-line="23" id="l34.23"></span>κοίλης. <span class="milestone sentence" data-n="110" data-unit="sentence" id="sentence.110"></span> οὔτ’ οὖν φλεγμαίνουσιν οὔτε σκιρρουμένοις
<span class="lb" data-page="34" data-line="24" id="l34.24"></span>οὔτ’ ἐμπεφραγμένοις τὰ στενὰ στόματα τῶν ἀγγείων
<span class="lb" data-page="34" data-line="25" id="l34.25"></span>τοῖς σπλάγχνοις οὐδὲν τῶν γλυκέων ἐπιτήδειον, οὐδ’
<span class="lb" data-page="34" data-line="26" id="l34.26"></span>οὖν οὐδ’ αὐτὸ τὸ μέλι καίτοι τμητικῆς ὑπάρχον δυνάμεως,
<span class="lb" data-page="34" data-line="27" id="l34.27"></span>ἀλλὰ καὶ τούτου τὸ σφοδρὸν τῆς γλυκύτητος
<span class="pb" data-page="35" id="p35"></span>
<span class="lb" data-page="35" data-line="1" id="l35.1"></span>ὄξους ἐπιμιξίᾳ κολάζουσι. <span class="milestone sentence" data-n="111" data-unit="sentence" id="sentence.111"></span> καὶ οὕτως ἂν εἴη σοι καὶ
<span class="lb" data-page="35" data-line="2" id="l35.2"></span>λόγῳ καὶ πείρᾳ <span class="milestone ms1folio" data-n="139v" data-unit="ms1folio" id="ms1folio.139v"></span> βασανίζοντι τῶν εἰς λεπτύνουσαν
<span class="lb" data-page="35" data-line="3" id="l35.3"></span>δίαιταν ἐπιτηδειότατον τὸ ὀξύμελι· τό τε γοῦν
<span class="lb" data-page="35" data-line="4" id="l35.4"></span>φαρμακῶδες ὅ τισιν ὑπάρχει τῶν λυσιτελούντων τούτῳ
<span class="lb" data-page="35" data-line="5" id="l35.5"></span>οὐ πρόσεστιν οὔτε κακόχυμόν ἐστιν οὔτε κακοστόμαχον
<span class="lb" data-page="35" data-line="6" id="l35.6"></span>οὔτ’ ἄλλην ἀτοπίαν ἔχον οὐδεμίαν. <span class="milestone sentence" data-n="112" data-unit="sentence" id="sentence.112"></span> εἰ δὲ καὶ σκιλλητικὸν
<span class="lb" data-page="35" data-line="7" id="l35.7"></span>εἴη τὸ ὄξος, οὕτω μὲν ἂν οὐ διαιτημάτων μόνον
<span class="lb" data-page="35" data-line="8" id="l35.8"></span>ἀλλὰ καὶ φαρμάκων ἁπάντων ὑπάρχοι τμητικώτερον,
<span class="lb" data-page="35" data-line="9" id="l35.9"></span>καὶ προσήκει τοιούτῳ οἴνῳ χρῆσθαι καὶ ὄξει τοὺς
<span class="lb" data-page="35" data-line="10" id="l35.10"></span>ἄκρως τέμνειν καὶ λεπτύνειν βουλομένους ὅσον ἐν τῷ
<span class="lb" data-page="35" data-line="11" id="l35.11"></span>σώματι παχὺ καὶ γλίσχρον καὶ φλεγματῶδες ὑποτρέφεται
<span class="lb" data-page="35" data-line="12" id="l35.12"></span>περίττωμα, ὡς ἔγωγε μυρίους οἶδα τἆλλα μὴ πάνυ
<span class="lb" data-page="35" data-line="13" id="l35.13"></span>καλῶς διαιτωμένους ὑγιεῖς εἰς τέλος γενομένους ἐπὶ
<span class="lb" data-page="35" data-line="14" id="l35.14"></span>τῷ διὰ τῆς σκίλλης ὄξει τε καὶ οἴνῳ. <span class="milestone sentence" data-n="113" data-unit="sentence" id="sentence.113"></span> οὐ μὴν τούτου
<span class="lb" data-page="35" data-line="15" id="l35.15"></span>γ’ ἕνεκα καὶ αὐτὸν χρὴ τῶν ἄλλων ἁπάντων ἀμελεῖν,
<span class="lb" data-page="35" data-line="16" id="l35.16"></span>ἀλλὰ γυμνασίοις τε χρῆσθαι τοῖς προσήκουσι καὶ τὰς
<span class="lb" data-page="35" data-line="17" id="l35.17"></span>τῶν εἰρημένων ἐδεσμάτων ποιότητάς τε καὶ ποσότητας
<span class="lb" data-page="35" data-line="18" id="l35.18"></span>ἀκριβῶς παραφυλάττειν· ἄμεινον γὰρ οἶμαι διὰ πάντων
<span class="lb" data-page="35" data-line="19" id="l35.19"></span>τῶν ὠφελούντων ἰόντα θᾶττον ἐπιτυχεῖν τοῦ
<span class="lb" data-page="35" data-line="20" id="l35.20"></span>τέλους ἢ τοῖς χρηστοῖς τὰ πονηρὰ μιγνύντα μέχρι
<span class="lb" data-page="35" data-line="21" id="l35.21"></span>τέλους νοσηλεύεσθαι.
</p>
          <p>
<span class="lb" data-page="35" data-line="22" id="l35.22"></span><span class="milestone sentence" data-n="114" data-unit="sentence" id="sentence.114"></span>Καὶ μὲν δὴ καὶ ὁ τοῦ γάλακτος ὀρρὸς ἐκ τῶν
<span class="lb" data-page="35" data-line="23" id="l35.23"></span>λεπτυνόντων ἐστὶ πρὸς τῷ ὑπάγειν τὴν γαστέρα· χρῆσθαι
<span class="lb" data-page="35" data-line="24" id="l35.24"></span>τοίνυν αὐτῷ πολλάκις ἔκ τινων διαστημάτων
<span class="pb" data-page="36" id="p36"></span>
<span class="lb" data-page="36" data-line="1" id="l36.1"></span>ἁρμόττει· τὸ μέντοι γάλα παχύνει πως ἤδη καὶ τούτου
<span class="lb" data-page="36" data-line="2" id="l36.2"></span>μᾶλλον οἱ τυροί, καὶ χρὴ φυλάττεσθαι τυρῶν ἐδωδὴν
<span class="lb" data-page="36" data-line="3" id="l36.3"></span>τοῖς λεπτυνούσῃ διαίτῃ χρῆσθαι προῃρημένοις· ἔστι
<span class="lb" data-page="36" data-line="4" id="l36.4"></span>γὰρ τῶν ἐσχάτως παχυνόντων ὥσπερ βολβοὶ καὶ
<span class="lb" data-page="36" data-line="5" id="l36.5"></span>κοχλίαι καὶ τὰ ὄσπρια πάντα καὶ ἐγκέφαλοι καὶ τῶν
<span class="lb" data-page="36" data-line="6" id="l36.6"></span>σπλάγχνων ἧπάρ τε καὶ σπλὴν καὶ νεφροί. <span class="milestone sentence" data-n="115" data-unit="sentence" id="sentence.115"></span> ταῦτ’ οὖν
<span class="lb" data-page="36" data-line="7" id="l36.7"></span>δὴ φυλάττεσθαι παραινῶ καὶ πρὸ τούτων τοὺς μύκητας
<span class="lb" data-page="36" data-line="8" id="l36.8"></span>καὶ τῶν ᾠῶν τὰ ἑφθά· τὰ γὰρ ῥοφητὰ καλούμενα
<span class="lb" data-page="36" data-line="9" id="l36.9"></span>μετρίως παχύνει, καθάπερ καὶ τὸ διὰ χόνδρου ῥόφημα
<span class="lb" data-page="36" data-line="10" id="l36.10"></span>προσλαβὸν οὐκ ἀνήθου μόνον ἢ πράσου ἀλλὰ καί τινος
<span class="lb" data-page="36" data-line="11" id="l36.11"></span>τῶν ἀξιολόγως τεμνόντων οἷον ὑσσώπου καὶ γλήχωνος
<span class="lb" data-page="36" data-line="12" id="l36.12"></span>καὶ θύμβρας καὶ πεπέρεως καὶ θύμου· ἀλλὰ πεπέρεως
<span class="lb" data-page="36" data-line="13" id="l36.13"></span>μὲν λεπτὸν ἐπιπάττειν αὐτῷ, τὰ δ’ ἄλλα συνεψεῖν. <span class="milestone sentence" data-n="116" data-unit="sentence" id="sentence.116"></span> καὶ
<span class="lb" data-page="36" data-line="14" id="l36.14"></span>μὲν δὴ καὶ εἴ ποτε δεήσειε γάλακτι χρῆσθαι, καὶ τοῦτο
<span class="lb" data-page="36" data-line="15" id="l36.15"></span>διά τινος τῶν τοιούτων ἑψείσθω· μέλιτι δὲ μιγνύμενον
<span class="lb" data-page="36" data-line="16" id="l36.16"></span>γάλα τοῖς μὲν κατὰ θώρακα πάθεσιν οὐκ ἀνεπιτήδειον,
<span class="lb" data-page="36" data-line="17" id="l36.17"></span>εἰς δὲ τὰ καθ’ ἧπάρ τε καὶ σπλῆνα βλαβερώτατον ὅσα
<span class="lb" data-page="36" data-line="18" id="l36.18"></span>γε λεπτυνούσης χρῄζει διαίτης· ἀεὶ γὰρ τούτου χρὴ
<span class="lb" data-page="36" data-line="19" id="l36.19"></span>μεμνῆσθαι τοῦ κατ’ ἀρχὰς εὐθὺς εἰρημένου καὶ μὴ
<span class="lb" data-page="36" data-line="20" id="l36.20"></span>νομίζειν ἁπλῶς γεγράφθαι τὰ μόρια χωρὶς τοῦ πάσχειν
<span class="lb" data-page="36" data-line="21" id="l36.21"></span>ὡς εἴρηται. <span class="milestone sentence" data-n="117" data-unit="sentence" id="sentence.117"></span> παχυχυμότατον 〈μὲν οὖν〉 γάλα τὸ τυρωδέστατον,
<span class="lb" data-page="36" data-line="22" id="l36.22"></span>οἷόνπερ ἐστὶ τὸ βόειον καὶ τὸ τῆς ὑός,
<span class="lb" data-page="36" data-line="23" id="l36.23"></span>λεπτότατον δὲ [καὶ] 〈τὸ〉 ὀρρωδέστατον, οἷόνπερ ἐστὶ
<span class="lb" data-page="36" data-line="24" id="l36.24"></span>τὸ ὄνειον, ἐν τῷ μέσῳ δ’ ἀμφοῖν τὸ τῆς αἰγός· ἀλλὰ
<span class="lb" data-page="36" data-line="25" id="l36.25"></span>τὸ μὲν ἑφθὸν παχυχυμότατόν ἐστιν· ἀναλίσκει γὰρ ἡ
<span class="lb" data-page="36" data-line="26" id="l36.26"></span>ἕψησις ἐξ αὐτοῦ τὸ λεπτότερόν τε καὶ ὀρρωδέστερον·
<span class="lb" data-page="36" data-line="27" id="l36.27"></span>εἰ δὲ καὶ μέλιτος ἢ ἁλῶν ἢ ἀμφοτέρων προσλάβοι,
<span class="pb" data-page="37" id="p37"></span>
<span class="lb" data-page="37" data-line="1" id="l37.1"></span>πολὺ δὴ μᾶλλον ἔτι λεπτότερον ἔσται. <span class="milestone sentence" data-n="118" data-unit="sentence" id="sentence.118"></span> ἐξ οὖν τῶν εἰρημένων
<span class="lb" data-page="37" data-line="2" id="l37.2"></span>εὔδηλον ὡς ὄνειον μὲν ὠμὸν γάλα <span class="milestone ms1folio" data-n="140r" data-unit="ms1folio" id="ms1folio.140r"></span> προσλαβὸν
<span class="lb" data-page="37" data-line="3" id="l37.3"></span>ἁλῶν ἤ μέλιτος ἥκιστ’ ἄν εἴη παχύχυμον, ὥστ’
<span class="lb" data-page="37" data-line="4" id="l37.4"></span>οὐδὲ βλάψει τι τοὺς λεπτυνούσῃ διαίτῃ χρῆσθαι δεομένους·
<span class="lb" data-page="37" data-line="5" id="l37.5"></span>τὰ δ’ ἄλλα πάντα φυλάττεσθαι προσήκει.
</p>
        </article>

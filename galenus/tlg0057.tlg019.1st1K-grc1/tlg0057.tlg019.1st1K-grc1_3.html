<article xmlns="http://www.w3.org/1999/xhtml" id="urn:cts:greekLit:tlg0057.tlg019.1st1K-grc1:3">
<span class="pb page1" data-page="6" id="p6"></span>


          <p>
<span class="lb" data-page="6" data-line="17" id="l6.17"></span><span class="milestone sentence" data-n="12" data-unit="sentence" id="sentence.12"></span>Αὖθις οὖν ἐπὶ τὰ λεπτύνοντα τοὺς ἐν τῷ σώματι
<span class="lb" data-page="6" data-line="18" id="l6.18"></span>χυμοὺς ἐδέσματα μέτειμι, τὴν ἀρχὴν ἀκριβέστερον
<span class="lb" data-page="6" data-line="19" id="l6.19"></span>ποιησάμενος ἀφ’ ὧν ἀπέλιπον, ἐπειδὴ διορισμοῦ δεῖταί
<span class="lb" data-page="6" data-line="20" id="l6.20"></span>τινος ἀκριβεστέρου. <span class="milestone sentence" data-n="13" data-unit="sentence" id="sentence.13"></span> τὰ τοίνυν ἁπαλὰ καὶ νέα
<span class="lb" data-page="6" data-line="21" id="l6.21"></span>πάντα διὰ τὸ πλῆθος ἔτι τῆς ὑγρότητος ἣν ἔτ’ αὐξανόμενα
<span class="lb" data-page="6" data-line="22" id="l6.22"></span>κέκτηται, μέτρια ταῖς δυνάμεσίν ἐστιν, ὡς καὶ
<span class="lb" data-page="6" data-line="23" id="l6.23"></span>μικρῷ πρόσθεν εἴρηται, καὶ διὰ τὴν αἰτίαν τήνδε
<span class="lb" data-page="6" data-line="24" id="l6.24"></span>πολλὰ τῶν φαρμακωδῶν, ἔστ’ ἂν ἔτι φύηται καὶ αὔξηται,
<span class="lb" data-page="6" data-line="25" id="l6.25"></span>παραπλησίως τοῖς ἐδέσμασιν ἐσθίεται, καθάπερ οἵ ﻿
<span class="pb" data-page="7" id="p7"></span>
<span class="lb" data-page="7" data-line="1" id="l7.1"></span>τε τοῦ σιλφίου καὶ οἱ τοῦ νάπυος καυλοὶ καὶ προσέτι
<span class="lb" data-page="7" data-line="2" id="l7.2"></span>τούτοις πυρέθρου τε καὶ σκολύμου καὶ ἠρυγγίου
<span class="lb" data-page="7" data-line="3" id="l7.3"></span>καὶ ἄλλων μυρίων, ἃ δὴ καλεῖν ἔθος ἡμῖν ἐστιν ἄγρια
<span class="lb" data-page="7" data-line="4" id="l7.4"></span>λάχανα τῷ μικρὸν ὕστερον αὐτῶν ἕκαστον ἀκανθῶδές
<span class="lb" data-page="7" data-line="5" id="l7.5"></span>τε γίνεσθαι καὶ μηδὲ τοῖς βοσκήμασιν ἐδώδιμον ὑπάρχειν.
<span class="lb" data-page="7" data-line="6" id="l7.6"></span><span class="milestone sentence" data-n="14" data-unit="sentence" id="sentence.14"></span>εἰδέναι δὲ δεῖ πάντα τὰ τοιαῦτα τελειωθέντα
<span class="lb" data-page="7" data-line="7" id="l7.7"></span>μὲν ἱκανῶς τμητικά, φυόμενα δὲ καὶ αὐξανόμενα
<span class="lb" data-page="7" data-line="8" id="l7.8"></span>μετρίως λεπτύνειν· οὕτω γέ τοι καὶ ἡ ἀκαλήφη πρὶν
<span class="lb" data-page="7" data-line="9" id="l7.9"></span>ξηρανθῆναι παραπλησίως γε μαλάχαις καὶ τοῖς τεύτλοις
<span class="lb" data-page="7" data-line="10" id="l7.10"></span>ἐδώδιμος ὑπάρχει, μάραθρον δὲ καὶ πήγανον καὶ κορίανον
<span class="lb" data-page="7" data-line="11" id="l7.11"></span>καὶ ἄνηθον ἐκ τῆς αὐτῆς ἐστι τούτοις ἰδέας
<span class="lb" data-page="7" data-line="12" id="l7.12"></span>πρὸς τῷ καὶ θερμαίνειν ἐπιφανῶς. <span class="milestone sentence" data-n="15" data-unit="sentence" id="sentence.15"></span> ἕτερον δέ τι γένος
<span class="lb" data-page="7" data-line="13" id="l7.13"></span>ἐστὶ λαχάνων ἀγρίων ἧττον τῶν εἰρημένων τμητικόν,
<span class="lb" data-page="7" data-line="14" id="l7.14"></span>ὡς δοκεῖν ἐκ τῆς μέσης τε καὶ οὐδετέρας εἶναι φύσεως
<span class="lb" data-page="7" data-line="15" id="l7.15"></span>ὡς μήτε τέμνειν σαφῶς μήτε παχύνειν· καλεῖται δὲ τὰ
<span class="lb" data-page="7" data-line="16" id="l7.16"></span>τοιαῦτα λάχανα κοινῇ μὲν ἅπαντα σέρις, ἰδίᾳ δὲ κατ’
<span class="lb" data-page="7" data-line="17" id="l7.17"></span>εἶδος ἕκαστον αὐτῶν ἴδιον ὄνομα κέκτηται παρὰ τοῖς
<span class="lb" data-page="7" data-line="18" id="l7.18"></span>ἀγροίκοις οἷον αἵ τε θριδακῖναι καὶ αἱ χονδρίλαι καὶ
<span class="lb" data-page="7" data-line="19" id="l7.19"></span>τὰ παρὰ τοῖς Σύροις γιγγίδια καὶ ἄλλα μυρία τοιαῦτα
<span class="lb" data-page="7" data-line="20" id="l7.20"></span>καθ’ ἕκαστον ἔθνος· Ἀθηναῖοι μέντοι κοινῇ
<span class="lb" data-page="7" data-line="21" id="l7.21"></span>πάντα σέρεις ὀνομάζουσιν· οἱ γὰρ παλαιοὶ τοῖς εἴδεσιν
<span class="lb" data-page="7" data-line="22" id="l7.22"></span>αὐτῶν ἅπασιν <span class="milestone ms1folio" data-n="134r" data-unit="ms1folio" id="ms1folio.134r"></span> οὐκ ἔθεντο προσηγορίαν οὐδεμίαν.
<span class="lb" data-page="7" data-line="23" id="l7.23"></span><span class="milestone sentence" data-n="16" data-unit="sentence" id="sentence.16"></span>ἐπεὶ τοίνυν οὐδὲν εἶδος αὐτῶν ἐστιν ἅπασι γνώριμον,
<span class="pb" data-page="8" id="p8"></span>
<span class="lb" data-page="8" data-line="1" id="l8.1"></span>ὅτι μηδὲ φύεται πανταχόθι πάντα, καθόλου
<span class="lb" data-page="8" data-line="2" id="l8.2"></span>χρὴ τῆς δυνάμεως αὐτῶν ἐκμαθόντα γνωρίσματα μήτ’
<span class="lb" data-page="8" data-line="3" id="l8.3"></span>ὀνομάτων δεῖσθαι κατ’ εἴδη μήτε τῆς κατὰ μέρος
<span class="lb" data-page="8" data-line="4" id="l8.4"></span>αὐτῶν ἐξηγήσεως. <span class="milestone sentence" data-n="17" data-unit="sentence" id="sentence.17"></span> εἰ μὲν δὴ κατὰ τὴν γεῦσιν ἢ τὴν
<span class="lb" data-page="8" data-line="5" id="l8.5"></span>ὀσμὴν ἢ καὶ ἀμφοτέρας τὰς αἰσθήσεις δριμύ 〈τι〉 καὶ
<span class="lb" data-page="8" data-line="6" id="l8.6"></span>δάκνον καὶ θερμὸν φαίνοιτο, τμητικὴν καὶ λεπτύνουσαν
<span class="lb" data-page="8" data-line="7" id="l8.7"></span>ἔλπιζε τὴν δύναμιν ὑπάρχειν αὐτῷ· κατὰ ταὐτὰ
<span class="lb" data-page="8" data-line="8" id="l8.8"></span>δὲ κἂν εὐωδίαν τινὰ κατὰ τὴν ὀσμὴν ἔχον ἀρώματος
<span class="lb" data-page="8" data-line="9" id="l8.9"></span>ἐμποιῇ τῇ γεύσει φαντασίαν, ἀνάγκη καὶ τοῦτο θερμὸν
<span class="lb" data-page="8" data-line="10" id="l8.10"></span>μὲν εἶναι τὴν δύναμιν, ἀλλ’ ἧττον τῶν δακνόντων τε
<span class="lb" data-page="8" data-line="11" id="l8.11"></span>καὶ διαβιβρωσκόντων καὶ θερμαινόντων ἐπιφανῶς
<span class="lb" data-page="8" data-line="12" id="l8.12"></span><span class="milestone sentence" data-n="18" data-unit="sentence" id="sentence.18"></span>ἔχει δέ τι τμητικὸν καὶ ὅσα νιτρῶδες ἢ ἁλμυρῶδες ἐν
<span class="lb" data-page="8" data-line="13" id="l8.13"></span>τῇ γεύσει προσφέρει, πρὸς τῷ καὶ τὴν γαστέρα τὰ
<span class="lb" data-page="8" data-line="14" id="l8.14"></span>πλεῖστα τῶν τοιούτων ὑπάγειν· οὐχ ἧττον δὲ τούτων
<span class="lb" data-page="8" data-line="15" id="l8.15"></span>τὰ πικρὰ λεπτυνούσης ἐστὶ δυνάμεως, ὅθεν καὶ τὰ
<span class="lb" data-page="8" data-line="16" id="l8.16"></span>πλεῖστα τῶν τοιούτων ἕψοντες ἐσθίουσιν. <span class="milestone sentence" data-n="19" data-unit="sentence" id="sentence.19"></span> οὐ μικρὸν
<span class="lb" data-page="8" data-line="17" id="l8.17"></span>δὲ δήπου διαφέρει καὶ τὸ δι’ ὀξυμέλιτος ἢ ὄξους ἢ
<span class="lb" data-page="8" data-line="18" id="l8.18"></span>ἁλῶν ἢ ἐλαίου προσενέγκασθαί τι τῶν τοιούτων· ἐπιτείνεται
<span class="lb" data-page="8" data-line="19" id="l8.19"></span>μὲν γὰρ ἡ δύναμις αὐτῶν ὄξει τε καὶ ὀξυμέλιτι,
<span class="lb" data-page="8" data-line="20" id="l8.20"></span>καθαιρεῖται δ’ ἐλαίῳ· πρὸς γὰρ τῷ μηδὲν
<span class="lb" data-page="8" data-line="21" id="l8.21"></span>ὑπάρχειν ἐλαίῳ παχέων χυμῶν λεπτυντικὸν ἔτι καὶ
<span class="lb" data-page="8" data-line="22" id="l8.22"></span>τὴν ἰσχὺν ὅσα τοῦτο δρᾶν πέφυκε καθαιρεῖ. <span class="milestone sentence" data-n="20" data-unit="sentence" id="sentence.20"></span> ταῦτ’
<span class="lb" data-page="8" data-line="23" id="l8.23"></span>ἄρα καὶ ὅσα τῶν ἐδεσμάτων ὑδατώδη τε καὶ ἀμβλέα
<span class="lb" data-page="8" data-line="24" id="l8.24"></span>γευομένοις ἐστίν — ὑπάρχει δὲ τοῦτο διὰ περιττὴν
<span class="lb" data-page="8" data-line="25" id="l8.25"></span>ὑγρότητα τοῖς πλείστοις τῶν λαχανωδῶν καὶ μάλιστα
<span class="pb" data-page="9" id="p9"></span>
<span class="lb" data-page="9" data-line="1" id="l9.1"></span>τοῖς κηπευομένοις — ἅπαντα ταῦτα δι’ ὄξους ἐσθίουσιν,
<span class="lb" data-page="9" data-line="2" id="l9.2"></span>ὅσα μὲν ἥδιον ὠμὰ προσφέρεσθαι, γάρου μιγνύντες,
<span class="lb" data-page="9" data-line="3" id="l9.3"></span>ὅσα δ’ ἑφθὰ, τοὔλαιον ἐπιχέοντες· ἔνια δὲ
<span class="lb" data-page="9" data-line="4" id="l9.4"></span>καὶ δι’ ὑποτριμμάτων ἐσθίουσιν ὄξος μὲν ἐχόντων
<span class="lb" data-page="9" data-line="5" id="l9.5"></span>ἁπάντων, ἀλλ’ ἤτοι μετὰ μέλιτος ἢ νάπους, ἄνηθον ἢ
<span class="lb" data-page="9" data-line="6" id="l9.6"></span>λιβυστικὸν ἢ κύμινον ἢ σέλινον ἢ τὸ τοῦ κάρου
<span class="lb" data-page="9" data-line="7" id="l9.7"></span>σπέρμα μιγνύντες ἤ τι τοιοῦτον ἕτερον. <span class="milestone sentence" data-n="21" data-unit="sentence" id="sentence.21"></span> αὐτὴ γὰρ ἡ
<span class="lb" data-page="9" data-line="8" id="l9.8"></span>φύσις ἡγεῖται καὶ διδάσκει τὸ ποιητέον οὐ μόνον τούς
<span class="lb" data-page="9" data-line="9" id="l9.9"></span>τι σοφώτερον ἐπισταμένους ἀλλὰ καὶ τοὺς ἰδιώτας·
<span class="lb" data-page="9" data-line="10" id="l9.10"></span>καὶ ἔγωγε πολλάκις συνεχῶς χρῆσθαι τοῖς τοιούτοις
<span class="lb" data-page="9" data-line="11" id="l9.11"></span>ὑποτρίμμασιν ἐκέλευον 〈ἂν〉 οἷς μέλει λεπτυνούσης
<span class="lb" data-page="9" data-line="12" id="l9.12"></span>διαίτης, εἰ μὴ τῆς σαρκὸς τῶν φοινίκων ἐμίγνυον
<span class="lb" data-page="9" data-line="13" id="l9.13"></span>αὐτοῖς ἔνιοι τῶν ὀψοποιῶν πάμπολυ. <span class="milestone sentence" data-n="22" data-unit="sentence" id="sentence.22"></span> γινώσκειν οὖν
<span class="lb" data-page="9" data-line="14" id="l9.14"></span>χρὴ καὶ περὶ τῶν ὑποτριμμάτων ἐν βραχεῖ· τὰ μὲν
<span class="lb" data-page="9" data-line="15" id="l9.15"></span>δὴ 〈διὰ〉 τῶν δριμέων τε καὶ θερμῶν πλείστων ἐμβεβλημένων,
<span class="lb" data-page="9" data-line="16" id="l9.16"></span>οἷάπερ ἐστὶ τά τε νῦν εἰρημένα καὶ ὅσα
<span class="lb" data-page="9" data-line="17" id="l9.17"></span>διὰ κρομμύων τε καὶ σκορόδων ἢ κοριάνου σκευάζουσι,
<span class="lb" data-page="9" data-line="18" id="l9.18"></span>ταῦτα μὲν οὖν ἅπαντα τῆς λεπτυνούσης ἐστὶ δυνάμεως,
<span class="lb" data-page="9" data-line="19" id="l9.19"></span>ὅσα δ’ ἧττον τούτων μὲν μετέχει πλειόνων δὲ
<span class="lb" data-page="9" data-line="20" id="l9.20"></span>τῶν παχυνόντων, ἐπίμικτα ταῖς δυνάμεσιν ὑπάρχει.
</p>
        </article>

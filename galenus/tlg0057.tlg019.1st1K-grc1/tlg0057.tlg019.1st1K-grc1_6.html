<article xmlns="http://www.w3.org/1999/xhtml" id="urn:cts:greekLit:tlg0057.tlg019.1st1K-grc1:6">
<span class="pb page1" data-page="12" id="p12"></span>


          <p>
<span class="lb" data-page="12" data-line="15" id="l12.15"></span>
            <span class="milestone sentence" data-n="30" data-unit="sentence" id="sentence.30"></span>Ἀλλ’ αὖθις ἐπὶ τὸ τῶν ἄλλων σπερμάτων
<span class="lb" data-page="12" data-line="16" id="l12.16"></span>ἐπάνειμι γένος, ἃ δὴ καὶ Δημήτριά τινες ὀνομάζουσι·
<span class="lb" data-page="12" data-line="17" id="l12.17"></span>συνηθεστέρα μέντοι κλῆσίς ἐστι τοῖς Ἕλλησιν ἐπὶ τοῦ
<span class="lb" data-page="12" data-line="18" id="l12.18"></span>γένους αὐτῶν ἅπαντος ἡ τῶν ὀσπρίων· ἔνιοι μέντοι
<span class="lb" data-page="12" data-line="19" id="l12.19"></span>χεδροπὰ ταῦτα καλοῦσιν· εἰσὶ δ’ οἳ τὸ μὲν σύμπαν
<span class="lb" data-page="12" data-line="20" id="l12.20"></span>γένος ὄσπρια, μόνα δ’ ἐξ αὐτῶν <span class="milestone ms1folio" data-n="135r" data-unit="ms1folio" id="ms1folio.135r"></span> ὅσα τῇ χειρὶ
<span class="lb" data-page="12" data-line="21" id="l12.21"></span>δρέπονται, χεδροπὰ προσαγορεύουσι, τὰ δ’ ἄλλα πάντα
<span class="lb" data-page="12" data-line="22" id="l12.22"></span>τὰ διὰ τῶν δρεπάνων θεριζόμενα σῖτον· ἔνιοι δὲ τὸν
<span class="lb" data-page="12" data-line="23" id="l12.23"></span>πυρὸν μόνον σῖτον· οἱ δὲ καὶ τὰς κριθὰς αὐτῷ προστιθέασιν.
<span class="lb" data-page="12" data-line="24" id="l12.24"></span>ὀνομαζέτω μὲν οὖν ἕκαστος ὡς ἂν ἐθέλῃ,
<span class="lb" data-page="12" data-line="25" id="l12.25"></span>περὶ δὲ τῆς τῶν ὀσπρίων δυνάμεως ἐφεξῆς ἐγὼ διηγήσομαι.
<span class="pb" data-page="13" id="p13"></span>
<span class="lb" data-page="13" data-line="1" id="l13.1"></span><span class="milestone sentence" data-n="31" data-unit="sentence" id="sentence.31"></span>πυροὶ μὲν οὖν ἔδεσμα τροφιμώτατόν εἰσι
<span class="lb" data-page="13" data-line="2" id="l13.2"></span>〈καὶ〉 γλίσχρου καὶ παχέος ἐν τοῖς σώμασι χυμοῦ
<span class="lb" data-page="13" data-line="3" id="l13.3"></span>γεννητικοί, ὥστε εἰ μή τις σκευάσας αὐτοὺς ὡς σκευάζονται
<span class="lb" data-page="13" data-line="4" id="l13.4"></span>προσφέροιτο, παχὺν καὶ γλίσχρον ἱκανῶς ὑποθρέψει
<span class="lb" data-page="13" data-line="5" id="l13.5"></span>χυμόν. <span class="milestone sentence" data-n="32" data-unit="sentence" id="sentence.32"></span> οὔκουν οὔθ’ ἁπλῶς ἑψημένον ἐσθίειν
<span class="lb" data-page="13" data-line="6" id="l13.6"></span>χρὴ πυρόν, ὡς εἶδον ἐσθίοντας ἐπὶ τῆς Ἀσίας τῶν
<span class="lb" data-page="13" data-line="7" id="l13.7"></span>ἀγροίκων παμπόλλους — ἡδύνουσι δ’ ὀλίγοις ἁλσὶν
<span class="lb" data-page="13" data-line="8" id="l13.8"></span>αὐτόν — οὔτ’ ἄλευρον ποιήσαντας ἑψεῖν ὡς ἔτνος ἢ
<span class="lb" data-page="13" data-line="9" id="l13.9"></span>ὕδατι δεύσαντας ἢ γάλακτι· πᾶσαι γὰρ αἱ τοιαῦται
<span class="lb" data-page="13" data-line="10" id="l13.10"></span>σκευασίαι καὶ δύσπεπτοι καὶ κακόχυμοι, μόνη δ’ ἐπιτήδειος
<span class="lb" data-page="13" data-line="11" id="l13.11"></span>ἥπερ καὶ μόνη νῦν εὐδοκιμεῖ δεόντως, ἡ διὰ
<span class="lb" data-page="13" data-line="12" id="l13.12"></span>τῆς ζύμης τε καὶ τῶν ἁλῶν καὶ τοῦ κλιβάνου, χείρων
<span class="lb" data-page="13" data-line="13" id="l13.13"></span>δὲ βραχὺ ταύτης ἡ διὰ τῶν ἴπνων. <span class="milestone sentence" data-n="33" data-unit="sentence" id="sentence.33"></span> τῶν μὲν γὰρ
<span class="lb" data-page="13" data-line="14" id="l13.14"></span>ἄλλων οὐδὲ μεμνῆσθαι προσήκει· ἔστι δὲ καὶ πυρῶν
<span class="lb" data-page="13" data-line="15" id="l13.15"></span>αὐτῶν οὐκ ὀλίγη διαφορὰ κατ’ εἶδος· ὅσοι μὲν γὰρ
<span class="lb" data-page="13" data-line="16" id="l13.16"></span>βαρεῖς καὶ πυκνοὶ καὶ διὰ βάθους ξανθοί, τροφιμώτατοί
<span class="lb" data-page="13" data-line="17" id="l13.17"></span>τ’ εἰσὶ καὶ παχύχυμοι καὶ γλίσχρου χυμοῦ γεννητικοί·
<span class="lb" data-page="13" data-line="18" id="l13.18"></span>ὅσοι δὲ κοῦφοι καὶ ἀραιοὶ καὶ λευκοὶ τὰ
<span class="lb" data-page="13" data-line="19" id="l13.19"></span>ἔνδον, οὗτοι καὶ ἧττον τρέφουσι καὶ ἧττον παχὺν καὶ
<span class="lb" data-page="13" data-line="20" id="l13.20"></span>γλίσχρον ἀπογεννῶσι χυμόν. <span class="milestone sentence" data-n="34" data-unit="sentence" id="sentence.34"></span> ἔστι δὲ καὶ ἡ σεμίδαλις
<span class="lb" data-page="13" data-line="21" id="l13.21"></span>καὶ ὁ χόνδρος ἱκανῶς τρόφιμα καὶ παχύχυμα καὶ
<span class="lb" data-page="13" data-line="22" id="l13.22"></span>γλίσχρα· ἀλλὰ σεμιδάλεως μὲν οὐδ’ ἀναγκαῖον ἅπτεσθαι
<span class="lb" data-page="13" data-line="23" id="l13.23"></span>τοῖς λεπτυνούσῃ διαίτῃ χρωμένοις· χόνδρου δ’
<span class="lb" data-page="13" data-line="24" id="l13.24"></span>ἔξεστιν ἀπολαύειν τὰ μέτρια 〈καὶ〉 καθ’ ἑαυτὸν ἐξ
<span class="lb" data-page="13" data-line="25" id="l13.25"></span>ὕδατος ἑφθοῦ 〈καὶ〉 μετ’ οἰνομέλιτος ἢ οἴνου γλυκέος
<span class="lb" data-page="13" data-line="26" id="l13.26"></span>μὲν ἀλλὰ ξανθοῦ τε καὶ λεπτοῦ κατὰ τὴν τοῦ Φαλερίνου
<span class="pb" data-page="14" id="p14"></span>
<span class="lb" data-page="14" data-line="1" id="l14.1"></span>μάλιστα δύναμιν, καὶ πολλοῖς δὲ τῶν ἄλλων
<span class="lb" data-page="14" data-line="2" id="l14.2"></span>ἐδεσμάτων ἐπιμιγνύντας καὶ μάλιστα τῷ τριπτῷ τεύτλῳ
<span class="lb" data-page="14" data-line="3" id="l14.3"></span>καὶ τοῖς ὀρνιθείοις ζωμοῖς. <span class="milestone sentence" data-n="35" data-unit="sentence" id="sentence.35"></span> εἰ δέ τις ἔτνος ἢ ῥόφημα
<span class="lb" data-page="14" data-line="4" id="l14.4"></span>σκευάζειν ἐκ χόνδρου βούλοιτο, μὴ μόνον ἀνήθου
<span class="lb" data-page="14" data-line="5" id="l14.5"></span>μιγνύειν, ἀλλὰ καὶ πράσου τι προσεπεμβάλλειν ἢ
<span class="lb" data-page="14" data-line="6" id="l14.6"></span>γλήχωνος ἢ καλαμίνθης ἢ ὑσσώπου· καὶ μὲν δὴ καὶ
<span class="lb" data-page="14" data-line="7" id="l14.7"></span>ἡ τῆς πεπέρεως μῖξις οὐκ ἐπὶ τοῖς τοιούτοις ἐδέσμασι
<span class="lb" data-page="14" data-line="8" id="l14.8"></span>μόνον ἀλλὰ καὶ τοῖς ἄλλοις σχεδὸν ἅπασιν οὐ σμικρὰ
<span class="lb" data-page="14" data-line="9" id="l14.9"></span>τῇ λεπτυνούσῃ διαίτῃ συντελεῖ. <span class="milestone sentence" data-n="36" data-unit="sentence" id="sentence.36"></span> πτισάνη δὲ καὶ αὐτὴ
<span class="lb" data-page="14" data-line="10" id="l14.10"></span>καθ’ ἑαυτὴν ἔχει τι ῥυπτικόν, ὡς μηδ’ ὑσσώπου
<span class="lb" data-page="14" data-line="11" id="l14.11"></span>δεῖσθαι· καὶ εἴ ποτε δὲ βουληθείης αὐτῆς ἐπιτεῖναι
<span class="lb" data-page="14" data-line="12" id="l14.12"></span>τὴν δύναμιν, ἀρκεῖ πεπέρεως μιγνύναι αὐτῇ· μέλιτος
<span class="lb" data-page="14" data-line="13" id="l14.13"></span>δ’ οὐδὲν δεῖται πτισάνη πλὴν εἰ μὴ τὰ κατὰ θώρακά
<span class="lb" data-page="14" data-line="14" id="l14.14"></span>τε καὶ πνεύμονά τις ἐκκαθαίρειν ἐθέλοι, τοῖς μέντοι
<span class="lb" data-page="14" data-line="15" id="l14.15"></span>καθ’ ἧπαρ ἢ σπλῆνα πάθεσιν οὐκ ἐπιτήδειος ἡ μῖξις
<span class="lb" data-page="14" data-line="16" id="l14.16"></span>μᾶλλον γὰρ ἐξαίρεται ταῦτα τὰ σπλάγχνα πρὸς τῶν ἐκ
<span class="lb" data-page="14" data-line="17" id="l14.17"></span>τοῦ χόνδρου ῥοφημάτων καὶ αὐτῶν καθ’ ἑαυτὰ καὶ
<span class="lb" data-page="14" data-line="18" id="l14.18"></span>πολὺ μᾶλλον εἰ σὺν μέλιτι σκευάσαις. ἀλλὰ περὶ μὲν
<span class="lb" data-page="14" data-line="19" id="l14.19"></span>τῆς τοῦ μέλιτος χρήσεως ἁπάσης ὀλίγον ὕστερον
<span class="lb" data-page="14" data-line="20" id="l14.20"></span>εἰρήσεται.
</p>
          <p>
<span class="lb" data-page="14" data-line="21" id="l14.21"></span><span class="milestone sentence" data-n="37" data-unit="sentence" id="sentence.37"></span>Νυνὶ δ’ ἐπὶ τὰς κριθὰς αὖθις ἐπανίωμεν· οὐ
<span class="lb" data-page="14" data-line="22" id="l14.22"></span>γὰρ ἔν γε πτισάνῃ μόνῃ ἡ χρῆσις αὐτῶν ἐδώδιμος,
<span class="pb" data-page="15" id="p15"></span>
<span class="lb" data-page="15" data-line="1" id="l15.1"></span>ἀλλὰ καὶ ἄρτοι πολλαχόθι κρίθινοι γίνονται καὶ μετὰ
<span class="lb" data-page="15" data-line="2" id="l15.2"></span>γάλακτος ἕψεται τὸ αὐτῶν ἄλευρον καὶ φρυγεισῶν
<span class="lb" data-page="15" data-line="3" id="l15.3"></span><span class="milestone ms1folio" data-n="135v" data-unit="ms1folio" id="ms1folio.135v"></span>ἄλφιτα γίνεται καὶ δι’ ὕδατος ὥσπερ χόνδρος
<span class="lb" data-page="15" data-line="4" id="l15.4"></span>ἑψηθεῖσαι καὶ μετ’ οἴνου γλυκέος ἢ σιραίου προσφέρονται.
<span class="lb" data-page="15" data-line="5" id="l15.5"></span>
            <span class="milestone sentence" data-n="38" data-unit="sentence" id="sentence.38"></span>περὶ μὲν δὴ τῶν ἄρτων ὧδε γινώσκειν χρή·
<span class="lb" data-page="15" data-line="6" id="l15.6"></span>ὀλιγότροφοι πάντες εἰσὶ καὶ παχύχυμοι καὶ φυσώδεις
<span class="lb" data-page="15" data-line="7" id="l15.7"></span>ἥκιστα, ὅπως ἂν σκευασθῶσι· περὶ δὲ τῶν ἀλφίτων·
<span class="lb" data-page="15" data-line="8" id="l15.8"></span>ἅπαντα ὀλιγότροφα τοῖς ἄρτοις ὁμοίως, ξηραίνει δὲ
<span class="lb" data-page="15" data-line="9" id="l15.9"></span>μᾶλλον τῷ πεφρῦχθαι· τὸ δ’ ἄλευρον ὑγρότερόν τ’
<span class="lb" data-page="15" data-line="10" id="l15.10"></span>ἐστὶν ἀμφοῖν καὶ περιττωματικώτερον καὶ φυσωδέστερον
<span class="lb" data-page="15" data-line="11" id="l15.11"></span>καὶ μάλιστ’ ἂν μετὰ γάλακτος σκευασθῇ ὁμοίως
<span class="lb" data-page="15" data-line="12" id="l15.12"></span>τῷ χόνδρῳ. <span class="milestone sentence" data-n="39" data-unit="sentence" id="sentence.39"></span> αἱ δὲ διά τινος τῶν γλυκέων λαμβανόμεναι
<span class="lb" data-page="15" data-line="13" id="l15.13"></span>κριθαὶ πολὺ μὲν εἰς τὴν προκειμένην δίαιτάν
<span class="lb" data-page="15" data-line="14" id="l15.14"></span>εἰσι χόνδρου λυσιτελέστεραι· καὶ γὰρ παχύν τε καὶ
<span class="lb" data-page="15" data-line="15" id="l15.15"></span>γλίσχρον χυμὸν ὁ χόνδρος γεννᾷ· πειρᾶσθαι δ’ ὅμως
<span class="lb" data-page="15" data-line="16" id="l15.16"></span>καὶ ταύτας μήτε διὰ σιραίου μήτε διά τινος τῶν
<span class="lb" data-page="15" data-line="17" id="l15.17"></span>πάχος ἐχόντων ἱκανὸν προσλαμβάνειν, ἀλλ’ ἤτοι δι’
<span class="lb" data-page="15" data-line="18" id="l15.18"></span>οἰνομέλιτος ἢ διά τινος οἴνου παραπλησίου τῷ Φαλερίνῳ.
<span class="lb" data-page="15" data-line="19" id="l15.19"></span><span class="milestone sentence" data-n="40" data-unit="sentence" id="sentence.40"></span>κατὰ δὲ τὸν αὐτὸν τρόπον καὶ ταῖς τίφαις
<span class="lb" data-page="15" data-line="20" id="l15.20"></span>ἔνεστι χρήσασθαι καὶ τῷ βρόμῳ πλὴν ὅσα καὶ δυσπεπτότερα
<span class="lb" data-page="15" data-line="21" id="l15.21"></span>καὶ περιττωματικώτερα πτισάνης ἐστὶ καὶ
<span class="lb" data-page="15" data-line="22" id="l15.22"></span>χόνδρου· πάμπολλα δὲ ταῦτα τὰ σπέρματα κατὰ τὴν
<span class="lb" data-page="15" data-line="23" id="l15.23"></span>ἐν Ἀσίᾳ γεννᾶται Μυσίαν, ὥστε καὶ ἄρτους ἐξ αὐτῶν
<span class="lb" data-page="15" data-line="24" id="l15.24"></span>σκευάζουσιν· εἰσὶ δὲ δήπου καὶ αὐτοὶ οἱ ἄρτοι δύσπεπτοί
<span class="lb" data-page="15" data-line="25" id="l15.25"></span>τε καὶ οὐκ εὔχυμοι. <span class="milestone sentence" data-n="41" data-unit="sentence" id="sentence.41"></span> καὶ ἡ ὄλυρα δὲ καλουμένη
<span class="lb" data-page="15" data-line="26" id="l15.26"></span>πλείστη κατὰ τὴν Ἀσίαν ἐστίν, ἐν τῷ μέσῳ τούτων
<span class="lb" data-page="15" data-line="27" id="l15.27"></span>τε καὶ πυρῶν καθεστηκυῖα· τοσούτῳ γάρ ἐστι
<span class="lb" data-page="15" data-line="28" id="l15.28"></span>πυροῦ χείρων ὅσῳ τούτων βελτίων· χρῶνται δὲ καὶ
<span class="pb" data-page="16" id="p16"></span>
<span class="lb" data-page="16" data-line="1" id="l16.1"></span>ταύτῃ κατὰ τοὺς αὐτοὺς τρόπους. <span class="milestone sentence" data-n="42" data-unit="sentence" id="sentence.42"></span> ζειᾶς δὲ μὴ ζητεῖν
<span class="lb" data-page="16" data-line="2" id="l16.2"></span>ἕτερον παρὰ τὰς ὀλύρας καὶ τίφας ἐδώδιμον Ἕλλησιν·
<span class="lb" data-page="16" data-line="3" id="l16.3"></span>ἀκριβῶς μὲν γὰρ οὐκ οἶδα καθ’ ὁποτέρου τούτων οἱ
<span class="lb" data-page="16" data-line="4" id="l16.4"></span>παλαιοὶ τὸ τῆς ζειᾶς ἔφερον ὄνομα, τρίτον δ’ οὐδέν
<span class="lb" data-page="16" data-line="5" id="l16.5"></span>ἐστι τούτοις ὅμοιον γένος, ἀλλ’ ἤτοι τὰς τίφας ἢ τὰς
<span class="lb" data-page="16" data-line="6" id="l16.6"></span>ὀλύρας οὕτως ὠνόμαζον· Μνησίθεος δὲ κατὰ μὲν ταὐτοῦ
<span class="lb" data-page="16" data-line="7" id="l16.7"></span>σπέρματος ἄμφω τὰ ὀνόματα φέρει τίφας καὶ
<span class="lb" data-page="16" data-line="8" id="l16.8"></span>ὀλύρας ὀνομάζων, τὰς ζειὰς δ’ ὡς ἕτερόν τι τούτου
<span class="lb" data-page="16" data-line="9" id="l16.9"></span>μοχθηρότερον ὑπείληφεν ἔδεσμα, καί μοι δοκεῖ τὰς
<span class="lb" data-page="16" data-line="10" id="l16.10"></span>νῦν ὑφ’ ἡμῶν ὀνομαζομένας τίφας αὐτὸς ζειὰς προσαγορεύειν
<span class="lb" data-page="16" data-line="11" id="l16.11"></span>ἤ τι καὶ τῶνδε μοχθηρότερον. <span class="milestone sentence" data-n="43" data-unit="sentence" id="sentence.43"></span> ἔστι δὲ τὸ
<span class="lb" data-page="16" data-line="12" id="l16.12"></span>σπέρμα πτισθῆναι μὲν δεόμενον ὥσπερ ἡ κριθὴ καὶ
<span class="lb" data-page="16" data-line="13" id="l16.13"></span>ἡ ὄλυρα καὶ ὁ βρόμος, ἐπειδὰν δὲ γυμνωθῇ, πολὺ καὶ
<span class="lb" data-page="16" data-line="14" id="l16.14"></span>πυροῦ καὶ κριθῆς καὶ ὀλύρας ἰσχνότερόν τε καὶ μικρότερον
<span class="lb" data-page="16" data-line="15" id="l16.15"></span>γίνεται· ἔστι δὲ καὶ ξανθὸν ὁμοίως τοῖς
<span class="lb" data-page="16" data-line="16" id="l16.16"></span>πυροῖς, οὐχ ὥσπερ ἡ κριθὴ λευκόν. <span class="milestone sentence" data-n="44" data-unit="sentence" id="sentence.44"></span> γίνεται δ’ ἔν τισιν
<span class="lb" data-page="16" data-line="17" id="l16.17"></span>ἔθνεσι κριθὴ γυμνή, καθάπερ ἐν Καππαδοκίᾳ, καὶ
<span class="lb" data-page="16" data-line="18" id="l16.18"></span>καλεῖται οὕτως πρὸς αὐτῶν ἐκείνων ὡς ἐμοὶ νῦν
<span class="lb" data-page="16" data-line="19" id="l16.19"></span>εἴρηται καὶ ἔστι τά τ’ ἄλλα καλλίστη καὶ ἐξ ὕδατος
<span class="lb" data-page="16" data-line="20" id="l16.20"></span>ὥσπερ χόνδρος ἑψηθεῖσα σύν τινι τῶν γλυκέων οἴνων
<span class="lb" data-page="16" data-line="21" id="l16.21"></span>ἐπιτηδειοτάτη ληφθῆναι.
</p>
        </article>

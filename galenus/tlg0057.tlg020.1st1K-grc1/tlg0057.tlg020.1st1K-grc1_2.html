<article xmlns="http://www.w3.org/1999/xhtml" id="urn:cts:greekLit:tlg0057.tlg020.1st1K-grc1:2">
<span class="pb page1" data-page="4.473" id="p4.473"></span>
<span class="milestone ed1page page1" data-n="2.16" data-unit="ed1page" id="ed1page.3.160"></span>
<span class="milestone ed2page page1" data-n="5.414" data-unit="ed2page" id="ed2page.5.414"></span>
          <p>
<span class="lb" data-page="4.473" data-line="6" id="l4.473.6"></span>Ἐπεὶ τοίνυν εἰσπνεύσαντες μὲν τῆς μὲν
<span class="lb" data-page="4.473" data-line="7" id="l4.473.7"></span>οὐσίας εὐποροῦμεν, πνιγόμεθα δὲ οὐδὲν ἧττον, ἢ εἰ μηδόλως
<span class="lb" data-page="4.473" data-line="8" id="l4.473.8"></span>εἰσεπνεύσαμεν, ἐμφαίνεσθαι δοκεῖ τὸ μὴ δεῖσθαι τῆς
<span class="lb" data-page="4.473" data-line="9" id="l4.473.9"></span>οὐσίας. ἀλλὰ πρὸς τοῦθ’ ὁ Ἐρασίστρατός φησιν, ὅτι μηδ’
<span class="lb" data-page="4.473" data-line="10" id="l4.473.10"></span>ἕλκειν δύναται τὸν ἐκ τοῦ πνεύμονος ἀέρα κατὰ τὴν τῆς
<span class="lb" data-page="4.473" data-line="11" id="l4.473.11"></span>ἀναπνοῆς ἐπίσχεσιν ἡ καρδία· φυλάττεσθαι γὰρ τῶν ἀναπνευστικῶν
<span class="lb" data-page="4.473" data-line="12" id="l4.473.12"></span>ὀργάνων τὸν ἴσον ὄγκον τῆς διαστάσεως ἐν
<span class="lb" data-page="4.473" data-line="13" id="l4.473.13"></span>ταῖς τοιαύταις καταστάσεσιν. εἴπερ οὖν εἵλκυσέ τι μέρος
<span class="lb" data-page="4.473" data-line="14" id="l4.473.14"></span>ἀέρος ἡ καρδία, κενὸς ἂν ὁ τοῦ καταληφθέντος ἐγένετο τόπος.
<span class="lb" data-page="4.473" data-line="15" id="l4.473.15"></span>τοῦτο δὲ ἐγένετο ἀδύνατον. ἵν’ οὖν μὴ γένηται ἀδύνατον,
<span class="lb" data-page="4.473" data-line="16" id="l4.473.16"></span>οὐδὲ μεταλήψεσθαί φησι τὴν ἀρχήν. δεῖ γὰρ, ἵνα
<span class="lb" data-page="4.473" data-line="17" id="l4.473.17"></span>τι μεταληφθῇ, μὴ μόνον εἶναι τὸ ἕλξον, ἀλλὰ καὶ τὸ μεταδιδοῦν·
<span class="pb" data-page="4.474" id="p4.474"></span>
<span class="lb" data-page="4.474" data-line="1" id="l4.474.1"></span>οὐ μεταδίδωσιν δὲ ὁ θώραξ, τὸν ἴσον ὄγκον τῆς
<span class="lb" data-page="4.474" data-line="2" id="l4.474.2"></span>διαστάσεως φυλάττων, οὐδ’ <span class="milestone ed1page" data-n="3.160" data-unit="ed1page" id="ed1page.3.160"></span>οὖν οὐδ’ ἡ καρδία δύναται
<span class="lb" data-page="4.474" data-line="3" id="l4.474.3"></span>μεταλαμβάνειν, ἀλλ’ ἐπιχειρεῖ μὲν, ὡς ἔμπροσθεν,
<span class="lb" data-page="4.474" data-line="4" id="l4.474.4"></span>ἀνύει δ’ οὐδὲν, κᾀντεῦθεν τὸ πνίγεσθαι. ἐπεὶ τοίνυν, ἵν’
<span class="lb" data-page="4.474" data-line="5" id="l4.474.5"></span>ἑλκύσῃ τι τοῦ ἀέρος ἡ καρδία, συγχωρεῖν χρὴ τὸν θώρακα,
<span class="lb" data-page="4.474" data-line="6" id="l4.474.6"></span>συγχωρεῖ δ’, ἡνίκα μεταβάλλῃ τὴν διάστασιν, μεταβάλλει
<span class="lb" data-page="4.474" data-line="7" id="l4.474.7"></span>δ’ εἰσπνεόντων ἢ ἐκπνεόντων, τηνικαῦτα ἡ καρδία
<span class="lb" data-page="4.474" data-line="8" id="l4.474.8"></span>μεταλήψεται. ταυτὶ μὲν ὁ Ἐρασίστρατος. οἱ δ’ ἀντιλέγοντες
<span class="lb" data-page="4.474" data-line="9" id="l4.474.9"></span>αὐτῷ πρῶτα μὲν οὐδ’ ἀποδεῖξαί που, μηδ’ ὅλως παρεσπάρθαι
<span class="lb" data-page="4.474" data-line="10" id="l4.474.10"></span>τοῖς σώμασί που κενὸν, ἀλλ’ ὅτι μὴ ἀθρόον,
<span class="lb" data-page="4.474" data-line="11" id="l4.474.11"></span>ὑπομιμνήσκουσιν· ἔπειτα δὲ, εἰ καὶ τοῦτο συγχωρηθείη, τὸ
<span class="lb" data-page="4.474" data-line="12" id="l4.474.12"></span>μηδ’ ὅλως ἐν τῷ κόσμῳ μηδαμοῦ παραπεπλέχθαι κενὸν, ἀλλά
<span class="lb" data-page="4.474" data-line="13" id="l4.474.13"></span>τοί γ’ οὐκ ἀδύνατον εἶναί φασι, τὴν αὐτὴν οὐσίαν, χεομένην τε
<span class="lb" data-page="4.474" data-line="14" id="l4.474.14"></span>καὶ πάντη τεινομένην, μείζονα τοῦ πρόσθεν τόπον ἐπιλαμβάνειν·
<span class="lb" data-page="4.474" data-line="15" id="l4.474.15"></span><span class="milestone ed2page" data-n="5.415" data-unit="ed2page" id="ed2page.5.415"></span>καὶ τρίτον, ὅτι τοῖς ἐναργέσιν ὁ λόγος αὐτοῦ μάχεται.
<span class="lb" data-page="4.474" data-line="16" id="l4.474.16"></span>βλέπομεν γὰρ, ὡς ἕλκει κατὰ τὰς ἐπισχέσεις τῆς ἀναπνοῆς ἡ
<span class="lb" data-page="4.474" data-line="17" id="l4.474.17"></span>καρδία τὸν ἐκ τοῦ πνεύμονος ἀέρα. τοῦτο δ’ ἕπεται τῷ διαστέλλεσθαι ﻿
<span class="pb" data-page="4.475" id="p4.475"></span>
<span class="lb" data-page="4.475" data-line="1" id="l4.475.1"></span>τὴν καρδίαν. οὐδὲ γὰρ ἐνδέχεται κατ’ αὐτὸν, διαστέλλεσθαι
<span class="lb" data-page="4.475" data-line="2" id="l4.475.2"></span>μὲν, μηδὲν δ’ ἕλκειν· κενὸς γὰρ ἂν οὕτω γένοιτο τόπος.
<span class="lb" data-page="4.475" data-line="3" id="l4.475.3"></span>εἰ δ’ οὐ διαστέλλεται, δῆλον ὡς οὐδὲ κινεῖται. ἀλλὰ μὴν
<span class="lb" data-page="4.475" data-line="4" id="l4.475.4"></span>φαίνεται κινουμένη· τὸ ἐναντίον ἄρα τοῦ πρώτου ὑπερφαίνεται,
<span class="lb" data-page="4.475" data-line="5" id="l4.475.5"></span>τὸ τὴν καρδίαν ἕλκειν ἐν ταῖς ἐπισχέσεσιν τῆς ἀναπνοῆς
<span class="lb" data-page="4.475" data-line="6" id="l4.475.6"></span>τὸν ἀέρα. πρὸς δὲ ταῦθ’ οἱ Ἐρασιστράτειοι πάλιν ἀμφισβητοῦσι
<span class="lb" data-page="4.475" data-line="7" id="l4.475.7"></span>περί τε χύσεως καὶ συστολῆς τὰ ἐναντία σκευάζειν
<span class="lb" data-page="4.475" data-line="8" id="l4.475.8"></span>πειρώμενοι καὶ περὶ τῆς κενοῦ παραπλοκῆς, καὶ ὡς ἡ
<span class="lb" data-page="4.475" data-line="9" id="l4.475.9"></span>μὲν καρδία παρὰ μὲν τοῦ πνεύμονος οὐδὲν ἕλκει τηνικαῦτα,
<span class="lb" data-page="4.475" data-line="10" id="l4.475.10"></span>παρὰ μέντοι τῆς μεγάλης ἀρτηρίας, ᾗ πρόσθεν ἐχορήγει.
<span class="lb" data-page="4.475" data-line="11" id="l4.475.11"></span>τινὲς δὲ οὐδὲ διαστέλλεσθαι ἢ συστέλλεσθαι λέγουσιν
<span class="lb" data-page="4.475" data-line="12" id="l4.475.12"></span>αὐτὴν, ἀλλ’ οἷον κραδαίνεσθαι. τὰ μὲν γὰρ ὑπὸ τῶν περὶ
<span class="lb" data-page="4.475" data-line="13" id="l4.475.13"></span>τὸν Ἀσκληπιάδην εἰρημένα κάλλιον εἶναί μοι δοκεῖ παραλιπεῖν,
<span class="lb" data-page="4.475" data-line="14" id="l4.475.14"></span>ἄτοπά τε φανερῶς ὄντα καὶ τῶν προσηκόντων ἐλέγχων
<span class="lb" data-page="4.475" data-line="15" id="l4.475.15"></span>ὑπὸ Ἀσκληπιάδου τετυχηκότα. διττὴν οὖν ἀνάγκη πρός γε
<span class="lb" data-page="4.475" data-line="16" id="l4.475.16"></span>τούτους γενέσθαι τὴν ἀντιλογίαν, πρὸς μὲν τοὺς παρὰ τῆς
<span class="lb" data-page="4.475" data-line="17" id="l4.475.17"></span>ἀρτηρίας ἕλκεσθαι τὸν ἀέρα λέγοντας, ἀντιλέγοντας τὴν
<span class="lb" data-page="4.475" data-line="18" id="l4.475.18"></span>διὰ τῶν ὑμένων ἐπίφυσιν κωλύουσαν, ὡς αὐτὸς ὁ Ἐρασίστρατος
<span class="pb" data-page="4.476" id="p4.476"></span>
<span class="lb" data-page="4.476" data-line="1" id="l4.476.1"></span>εἴρηκε, πρὸς δὲ τοὺς κραδαίνεσθαι μόνον, ὅτι παρὰ
<span class="lb" data-page="4.476" data-line="2" id="l4.476.2"></span>τὸ φαινόμενον λέγουσι· φαίνεται γὰρ ἐν μέρει διαστελλομένη
<span class="lb" data-page="4.476" data-line="3" id="l4.476.3"></span>τε καὶ συστελλομένη· κοινὴν δ’ αὖ πρὸς ἀμφοτέρους, τὴν πασῶν
<span class="lb" data-page="4.476" data-line="4" id="l4.476.4"></span>τῶν ἀρτηριῶν κίνησιν ὁμοίως γινομένην κατὰ τε τὴν ἀναπνοὴν
<span class="lb" data-page="4.476" data-line="5" id="l4.476.5"></span>καὶ τὴν ἐπίσχεσιν. ἡ μὲν οὖν περὶ χύσεως οὐσίας ζήτησις
<span class="lb" data-page="4.476" data-line="6" id="l4.476.6"></span>εἰς τὸ ἀπέραντον μῆκος λόγου ἑκατέροις ἐκπίπτει. πρὸς δὲ
<span class="lb" data-page="4.476" data-line="7" id="l4.476.7"></span>τὸ μὴ δύνασθαι παρὰ τῆς μεγάλης ἀρτηρίας ἑλκύσαι τι τὴν
<span class="lb" data-page="4.476" data-line="8" id="l4.476.8"></span>καρδίαν διὰ τὴν τῶν ὑμένων ἐπίφυσιν ἀπολογούμενοι
<span class="lb" data-page="4.476" data-line="9" id="l4.476.9"></span>φασὶ, περὶ τῆς κατὰ φύσιν οἰκονομίας ταῦτα εἰρηκέναι τὸν
<span class="lb" data-page="4.476" data-line="10" id="l4.476.10"></span>Ἐρασίστρατον, οὐ περὶ τῆς βιαίου καὶ παρὰ φύσιν. ἐπειδὴ
<span class="lb" data-page="4.476" data-line="11" id="l4.476.11"></span>γὰρ ἀναγκαῖόν ἐστι διαστελλομένην ἑλκύσαι τὴν καρδίαν,
<span class="lb" data-page="4.476" data-line="12" id="l4.476.12"></span>ὅταν μὲν ἐκ τοῦ πνεύμονος ἕλκειν ἔχῃ, παρὰ τῆς μεγάλης
<span class="lb" data-page="4.476" data-line="13" id="l4.476.13"></span>ἀρτηρίας μὴ λαμβάνεσθαι, κωλυόντων τῶν ὑμένων·
<span class="lb" data-page="4.476" data-line="14" id="l4.476.14"></span>ὅταν δ’ ἀπορῇ τῆς ἐκ τοῦ πνεύμονος χορηγίας, τηνικαῦτα
<span class="lb" data-page="4.476" data-line="15" id="l4.476.15"></span>ἐκ τῆς μεγάλης ἀρτηρίας ἀντισπᾷν, βιαζομένην τοὺς ὑμένας.
<span class="lb" data-page="4.476" data-line="16" id="l4.476.16"></span>περὶ δὲ τῆς τῶν ἀρτηριῶν κινήσεως, ὁμοίως ἔν τε ταῖς
<span class="lb" data-page="4.476" data-line="17" id="l4.476.17"></span>ἀναπνοαῖς καὶ ταῖς ἐπισχέσεσι γιγνομένης, οὔ φασι χρῆναι
<span class="pb" data-page="4.477" id="p4.477"></span>
<span class="lb" data-page="4.477" data-line="1" id="l4.477.1"></span>θαυμάζειν οἱ Ἐρασιστράτειοι, τοσοῦτον γὰρ μόνον παραλλάττειν
<span class="lb" data-page="4.477" data-line="2" id="l4.477.2"></span>αὐτὴν τῆς ἐν τῷ κατὰ φύσιν διοικήσεως, ὅτι μὴ
<span class="lb" data-page="4.477" data-line="3" id="l4.477.3"></span>παρὰ τοῦ πνεύμονος, ἀλλὰ παρὰ τῆς μεγάλης ἀρτηρίας ἡ
<span class="lb" data-page="4.477" data-line="4" id="l4.477.4"></span>καρδία τὴν ὁλκὴν τοῦ πνεύματος ποιησαμένη πάλιν εἰς
<span class="lb" data-page="4.477" data-line="5" id="l4.477.5"></span>ἐκείνην πέμπει· καὶ δι’ αὐτό γέ φασι πνίγεσθαι τὸ ζῶον,
<span class="lb" data-page="4.477" data-line="6" id="l4.477.6"></span>ὅτι τῆς παρὰ τοῦ πνεύμονος ἐστέρηται χορηγίας. τὰ μὲν δὴ
<span class="lb" data-page="4.477" data-line="7" id="l4.477.7"></span>πρὸς ἑκατέρων ἀντιλεγόμενα τοιαῦτα τετύχηκεν ὄντα, καὶ
<span class="lb" data-page="4.477" data-line="8" id="l4.477.8"></span>πρὸς τούτοις ἔτι τὸ μήπω μὲν εἰρημένον, νῦν δὲ ἰδίᾳ καὶ
<span class="lb" data-page="4.477" data-line="9" id="l4.477.9"></span>χωρὶς τῶν ἄλλων εἰρησόμενον, ὅτι μοι δοκεῖ περαίνειν
<span class="lb" data-page="4.477" data-line="10" id="l4.477.10"></span>ἐναργέστατον μόνον. ἐν μὲν γὰρ δὴ ταῖς ἐπισχέσεσι τῆς
<span class="lb" data-page="4.477" data-line="11" id="l4.477.11"></span>ἀναπνοῆς τί τὸ κωλῦόν ἐστιν ἕλκειν μὲν τὴν καρδίαν ἐκ
<span class="lb" data-page="4.477" data-line="12" id="l4.477.12"></span>τοῦ πνεύμονος ἀέρα, συστέλλεσθαι δὲ τὸν θώρακα, πεφυκότα
<span class="lb" data-page="4.477" data-line="13" id="l4.477.13"></span>γε τοῦτο πάσχειν; εἰ μὲν γὰρ μήτε διαστῆναι, μήτε
<span class="lb" data-page="4.477" data-line="14" id="l4.477.14"></span>συνιζῆσαι δυνάμενον ὄργανον ἦν, ἴσως ἃν τινα νοῦν εἶχε τὸ
<span class="lb" data-page="4.477" data-line="15" id="l4.477.15"></span>πρὸς Ἐρασιστράτου λεγόμενον. ἐπειδὴ δὲ κατ’ αὐτὸν ἐκεῖνον
<span class="lb" data-page="4.477" data-line="16" id="l4.477.16"></span>συστέλλεσθαι δύναται, τί κωλύει καὶ νῦν εἰς τοσοῦτον
<span class="lb" data-page="4.477" data-line="17" id="l4.477.17"></span>συνιζάνειν αὐτὸν, εἰς ὅσον ὑπὸ τῆς καρδίας ἐκκενοῦται;
<span class="lb" data-page="4.477" data-line="18" id="l4.477.18"></span><span class="milestone ed2page" data-n="5.416" data-unit="ed2page" id="ed2page.5.416"></span>τά τε γὰρ ἄλλα καὶ διὰ μυῶν ὑπὸ τῆς τοῦ ζώου
<span class="pb" data-page="4.478" id="p4.478"></span>
<span class="lb" data-page="4.478" data-line="1" id="l4.478.1"></span>προαιρέσεως κινεῖσθαί φησιν ὁ Ἐρασίστρατος τὸν θώρακα,
<span class="lb" data-page="4.478" data-line="2" id="l4.478.2"></span>κᾂν ὁτιοῦν χαλεπὸν θλίψῃ πανταχόθεν αὐτὸν τοῖς μυσὶ,
<span class="lb" data-page="4.478" data-line="3" id="l4.478.3"></span>μετὰ τοῦ κωλῦσαι τὴν ἄνωθεν κένωσιν, ὅπερ ἐν ταῖς καλουμέναις
<span class="lb" data-page="4.478" data-line="4" id="l4.478.4"></span>τοῦ πνεύματος καταλήψεσι κᾀν ταῖς ἀποπατήσεσι
<span class="lb" data-page="4.478" data-line="5" id="l4.478.5"></span>γίνεται. πανταχόθεν γὰρ ἐν ταῖς τοιαύταις ἐνεργείαις
<span class="lb" data-page="4.478" data-line="6" id="l4.478.6"></span>θλίβομέν τε τὸν θώρακα καὶ συστέλλομεν, βιαίως κλείσαντες
<span class="lb" data-page="4.478" data-line="7" id="l4.478.7"></span>τὸν ἄνω πόρον τῆς τραχείας ἀρτηρίας, ὡς μηδὲν δι’
<span class="lb" data-page="4.478" data-line="8" id="l4.478.8"></span>αὐτῆς κενοῦσθαι. ὡς, εἴγε μὴ μόνον θλίψαιμεν, ἀλλὰ καὶ
<span class="lb" data-page="4.478" data-line="9" id="l4.478.9"></span>τοῦτον ἀνοίξαιμεν, λάβρος ἐκτὸς ὁ ἀὴρ μετά τινος φέρεται
<span class="lb" data-page="4.478" data-line="10" id="l4.478.10"></span>ψόφου, καὶ καλεῖται τὸ τοιοῦτον ἐκφύσησίς τις, ἀπὸ τῆς
<span class="lb" data-page="4.478" data-line="11" id="l4.478.11"></span>ἀψόφου μόνον ἐκπνοῆς διαφέρουσα πλήθει καὶ τάχει
<span class="lb" data-page="4.478" data-line="12" id="l4.478.12"></span>κενώσεως. ἵνα γὰρ εἰσπνευσθεὶς ἀὴρ ἀθρόως αὖθις ἀντεκπνευσθῇ,
<span class="lb" data-page="4.478" data-line="13" id="l4.478.13"></span>τάσεως πολλῆς πανταχόθεν ἐδέησε τῷ θώρακι.
<span class="lb" data-page="4.478" data-line="14" id="l4.478.14"></span>τὸ μὲν δὴ τῆς τάσεως κοινὸν τρισὶν ἐνεργείαις, τὸ δὲ
<span class="lb" data-page="4.478" data-line="15" id="l4.478.15"></span>ἠνεῶχθαι τὸν ἄνω πόρον ἴδιον τῆς ἐκφυσήσεως. οὐδὲν μὲν
<span class="lb" data-page="4.478" data-line="16" id="l4.478.16"></span>οὖν χαλεπὸν, οὐδ’ ὅταν ἐπέχωμεν τὴν ἀναπνοὴν, θλίβειν
<span class="lb" data-page="4.478" data-line="17" id="l4.478.17"></span>πανταχόθεν τὸν θώρακα, κλείσαντας τὸν ἄνω πόρον· οὕτως
<span class="pb" data-page="4.479" id="p4.479"></span>
<span class="lb" data-page="4.479" data-line="1" id="l4.479.1"></span>γὰρ οὐχ ὅπως ἀντιπράττειν, ἀλλὰ καὶ συνεργεῖν ἑλκούσῃ
<span class="lb" data-page="4.479" data-line="2" id="l4.479.2"></span>τῇ καρδίᾳ δυνήσεται. καὶ φανερῶς ἐξελήλεγκται ψεῦδος ὂν
<span class="lb" data-page="4.479" data-line="3" id="l4.479.3"></span>τὸ πρὸς Ἐρασιστράτου λεγόμενον, ὡς οὐχ οἷόν τέ ἐστι τὴν
<span class="lb" data-page="4.479" data-line="4" id="l4.479.4"></span>καρδίαν μεταλαβεῖν ἐκ πνεύμονος ἀέρα κατὰ τὰς ἐπισχέσεις
<span class="lb" data-page="4.479" data-line="5" id="l4.479.5"></span>τῆς ἀναπνοῆς. ἔστι γὰρ ἑκάστῳ τὴν πεῖραν ἐφ’ ἑαυτοῦ
<span class="lb" data-page="4.479" data-line="6" id="l4.479.6"></span>λαβεῖν, μυριάκις εἰσπνεύσαντα πλεῖστον θλίβειν πανταχόθεν
<span class="lb" data-page="4.479" data-line="7" id="l4.479.7"></span>τὸν θώρακα καὶ μηδὲν ἀντεκπνέοντα. φανήσεται γὰρ
<span class="lb" data-page="4.479" data-line="8" id="l4.479.8"></span>σφύζουσα μὲν ἐν τούτῳ ἡ καρδία, πνιγόμενος δ’ ὁ ἄνθρωπος,
<span class="lb" data-page="4.479" data-line="9" id="l4.479.9"></span>καὶ τοσοῦτόν γε μᾶλλον καὶ θᾶττον πνιγόμενος, ὅσον
<span class="lb" data-page="4.479" data-line="10" id="l4.479.10"></span>πλεῖον εἰσέπνευσεν. ὅπερ καὶ αὐτὸ μετρίως ἐνδείκνυται, μὴ
<span class="lb" data-page="4.479" data-line="11" id="l4.479.11"></span>τῆς οὐσίας, ἀλλὰ τῆς ποιότητος τοῦ πνεύματος δεῖσθαι τὴν
<span class="lb" data-page="4.479" data-line="12" id="l4.479.12"></span>καρδίαν. εἰ γὰρ ἡ καρδία τῆς οὐσίας ἐδεῖτο, μειζόνως ἂν
<span class="lb" data-page="4.479" data-line="13" id="l4.479.13"></span>ἐκ τῆς ἀπορίας αὐτῆς, ἤπερ ἐκ τῆς αὐτῆς εὐπορίας, αἱ βλάβαι
<span class="lb" data-page="4.479" data-line="14" id="l4.479.14"></span>συνέπιπτον. οὐ μὴν φαίνεταί γε τοῦτο γιγνόμενον, ἀλλ’,
<span class="lb" data-page="4.479" data-line="15" id="l4.479.15"></span>ὅταν εὐπορῇ πλείστου πνεύματος, ἀνιᾶται τηνικαῦτα μάλιστα.
<span class="lb" data-page="4.479" data-line="16" id="l4.479.16"></span>τρίτον ἐπὶ τούτοις οὐ τὸ τυχὸν γνώρισμα τὸ τὴν
<span class="lb" data-page="4.479" data-line="17" id="l4.479.17"></span>ἴασιν τοῖς οὕτω πνιγομένοις ἐκπνοὴν εἶναι. χρῆν δὲ μᾶλλον
<span class="lb" data-page="4.479" data-line="18" id="l4.479.18"></span>εἰσπνοὴν εἶναι, εἰ δι’ ἔνδειαν οὐσίας ἀέρος ἐπνιγόμεθα. ﻿
<span class="pb" data-page="4.480" id="p4.480"></span>
<span class="lb" data-page="4.480" data-line="1" id="l4.480.1"></span>τρία δὴ ταῦτα φανερῶς καταβάλλει τὸν Ἐρασιστράτου λόγον,
<span class="lb" data-page="4.480" data-line="2" id="l4.480.2"></span>ἓν μὲν δὴ καὶ πρῶτον, τὸ δύνασθαι τὴν καρδίαν ἕλκειν
<span class="lb" data-page="4.480" data-line="3" id="l4.480.3"></span>ἀέρα κατὰ τὰς τῆς ἀναπνοῆς ἐπισχέσεις, οὐδὲν γὰρ ἐφάνη
<span class="lb" data-page="4.480" data-line="4" id="l4.480.4"></span>πρὸς τοῦτο ἀντιπράττων ὁ θώραξ, ἕτερον δὲ δεύτερον, τὸ
<span class="lb" data-page="4.480" data-line="5" id="l4.480.5"></span>τηνικαῦτα πνίγεσθαι μᾶλλον, ἡνίκα εἰσπνεύσωμεν πλέον,
<span class="lb" data-page="4.480" data-line="6" id="l4.480.6"></span>καὶ τρίτον, τὸ μηδ’ εἰ πάνυ σφόδρα θλίβομεν τὸν θώρακα
<span class="lb" data-page="4.480" data-line="7" id="l4.480.7"></span>πανταχόθεν ἐν ταῖς ἐπισχέσεσι τῆς <span class="milestone ed1page" data-n="3.161" data-unit="ed1page" id="ed1page.3.161"></span>ἀναπνοῆς, δαπανᾶσθαι
<span class="lb" data-page="4.480" data-line="8" id="l4.480.8"></span>τὸν ἀέρα πρὸς τῆς καρδίας, ἀλλ’ ὀρέγεσθαι τὸ
<span class="lb" data-page="4.480" data-line="9" id="l4.480.9"></span>ζῶον ἐκπνεῦσαι, καὶ τοῦτ’ εἶναι τὸ τῆς πνίξεως ἄκος. ἐκ
<span class="lb" data-page="4.480" data-line="10" id="l4.480.10"></span>τούτων μὲν δὴ φανερῶς περαίνεται τὸ μὴ δι’ ἔνδειαν οὐσίας
<span class="lb" data-page="4.480" data-line="11" id="l4.480.11"></span>ἀέρος, ἀλλὰ δι’ ἄλλο τι πνίγεσθαι τὰ ζῶα. πρὸς δὲ τὰς
<span class="lb" data-page="4.480" data-line="12" id="l4.480.12"></span>ὑπολοίπους τῶν εἰρημένων ἀμφισβητήσεων αὖθις μεταβάντες,
<span class="lb" data-page="4.480" data-line="13" id="l4.480.13"></span>ἐπισκεψώμεθα πρότερον, οἳ λέγουσιν ἀληθέστερα. καὶ
<span class="lb" data-page="4.480" data-line="14" id="l4.480.14"></span>πρώτην γε πάλιν ἐξ αὐτῶν μεταχειρισόμεθα τὴν περὶ τῆς
<span class="lb" data-page="4.480" data-line="15" id="l4.480.15"></span>κινήσεως τῶν ἀρτηριῶν. οἱ γάρ τοι τοῖς Ἐρασιστρατείοις
<span class="lb" data-page="4.480" data-line="16" id="l4.480.16"></span>ἀμφισβητοῦντες ἀλλοιοῦσθαί φασι χρῆναι τὴν κίνησιν τῶν
<span class="lb" data-page="4.480" data-line="17" id="l4.480.17"></span>ἀρτηριῶν παρὰ τὸν τῆς ἐπισχέσεως καιρὸν, ἄν τε κραδαίνεσθαι
<span class="lb" data-page="4.480" data-line="18" id="l4.480.18"></span>τὴν καρδίαν μόνον, ἄν τε καὶ καταστέλλεσθαι ὑποθῆται.
<span class="pb" data-page="4.481" id="p4.481"></span>
<span class="lb" data-page="4.481" data-line="1" id="l4.481.1"></span>κραδαινομένης μὲν γὰρ, παντάπασιν ἀκινήτους χρὴ
<span class="lb" data-page="4.481" data-line="2" id="l4.481.2"></span>ἐγγίνεσθαι, μηδὲν λαμβανούσας παρ’ αὐτῆς, διαστελλομένης
<span class="lb" data-page="4.481" data-line="3" id="l4.481.3"></span>δὲ καὶ συστελλομένης, διπλοῦν φαίνεσθαι δεῖ τὸν σφυγμόν.
<span class="lb" data-page="4.481" data-line="4" id="l4.481.4"></span>ἐν μὲν γὰρ δὴ τῷ κατὰ φύσιν ἔχειν τὸ ζῶον συστελλομένη
<span class="lb" data-page="4.481" data-line="5" id="l4.481.5"></span>μὲν <span class="milestone ed2page" data-n="5.417" data-unit="ed2page" id="ed2page.5.417"></span>τὸ πνεῦμα ταῖς ἀρτηρίαις ἔπεμπεν,
<span class="lb" data-page="4.481" data-line="6" id="l4.481.6"></span>αἱ δὲ πληρούμεναι διεστέλλοντο· διαστελλομένη δὲ ἥδ’
<span class="lb" data-page="4.481" data-line="7" id="l4.481.7"></span>εἷλκεν ἐκ τοῦ πνεύματος, αἱ δὲ τηνικαῦτα κενούμεναι
<span class="lb" data-page="4.481" data-line="8" id="l4.481.8"></span>συνεστέλλοντο. κατὰ δὲ τὸν ἐπισχέσεως καιρὸν, ἐπειδὴ διαστελλομένη
<span class="lb" data-page="4.481" data-line="9" id="l4.481.9"></span>παρὰ τῶν ἀρτηριῶν ἕλκει, παντί που δῆλον, ὅτι
<span class="lb" data-page="4.481" data-line="10" id="l4.481.10"></span>παλινδρομήσει τὸ δι’ αὐτῶν πρότερον ἐκ τῆς καρδίας
<span class="lb" data-page="4.481" data-line="11" id="l4.481.11"></span>ἐνηνεγμένον πνεῦμα. καὶ οὕτως, εἰ μὲν ἴσον εἴη τῷ πρόσθεν,
<span class="lb" data-page="4.481" data-line="12" id="l4.481.12"></span>ἴσην καὶ ποιήσεται τὴν διαστολὴν ἀρτηριῶν, εἰ δὲ μεῖον,
<span class="lb" data-page="4.481" data-line="13" id="l4.481.13"></span>ἐλάττονα πάντως ἢ πρόσθεν ποιήσεται διαστολὴν, καὶ αὐτὴν
<span class="lb" data-page="4.481" data-line="14" id="l4.481.14"></span>δηλονότι κατὰ τὸν καιρὸν ἐκεῖνον ποιήσεται, καθ’ ὃν
<span class="lb" data-page="4.481" data-line="15" id="l4.481.15"></span>συνεστέλλετο πρότερον. τοῦτο δὲ οὐδέν ἐστιν ἄλλο, ἢ διπλασιασθῆναι
<span class="lb" data-page="4.481" data-line="16" id="l4.481.16"></span>τὰς κινήσεις τῶν ἀρτηριῶν. οὐ μὴν φαίνεται
<span class="lb" data-page="4.481" data-line="17" id="l4.481.17"></span>οὕτως γινόμενον· ᾧ δῆλον, ὅτι ψευδεῖς αἱ ὑποθέσεις εἰσίν.
<span class="lb" data-page="4.481" data-line="18" id="l4.481.18"></span>ἔτι δὲ καὶ τοῦτο ἐπανερωτῶσιν, εἰ μηδὲν ἐκ τῶν ἀρτηριῶν
<span class="pb" data-page="4.482" id="p4.482"></span>
<span class="lb" data-page="4.482" data-line="1" id="l4.482.1"></span>κενοῦται περὶ τὸν τῆς ἐπισχέσεως καιρόν. ἔμπροσθεν μὲν
<span class="lb" data-page="4.482" data-line="2" id="l4.482.2"></span>γὰρ, ἡνίκα ἔπνει κατὰ φύσιν τὸ ζῶον, αὐτὸς ὁ Ἐρασίστρατος
<span class="lb" data-page="4.482" data-line="3" id="l4.482.3"></span>οἴεται πᾶν ἐκκενοῦσθαι τὸ παρὰ τῆς καρδίας ἐκπεμπόμενον
<span class="lb" data-page="4.482" data-line="4" id="l4.482.4"></span>αὐταῖς. δῆλον ὡς ἐκτὸς τοῦ σώματος ἐκρίνετο, ἤ
<span class="lb" data-page="4.482" data-line="5" id="l4.482.5"></span>πως ἄλλως ἐκενοῦτο. νυνὶ δὲ τί ποτε φήσουσιν; ἆρα διεξέρχεσθαι
<span class="lb" data-page="4.482" data-line="6" id="l4.482.6"></span>μὲν οὕτως ὠκέως αὐτὸν διὰ τῶν ἀρτηριῶν, ὥσπερ
<span class="lb" data-page="4.482" data-line="7" id="l4.482.7"></span>καὶ πρόσθεν, οὖ μὴν ἐκκενοῦσθαι τὸ βραχύτατον αὐτοῦ;
<span class="lb" data-page="4.482" data-line="8" id="l4.482.8"></span>καὶ πῶς ἐνδέχεται; ἀλλὰ κενοῦσθαι μὲν, οὐ μὴν ἕλκεσθαι
<span class="lb" data-page="4.482" data-line="9" id="l4.482.9"></span>αὖθις ἐκ τοῦ περιέχοντος, ὅταν ἡ καρδία παρὰ τῶν ἀρτηριῶν
<span class="lb" data-page="4.482" data-line="10" id="l4.482.10"></span>ἀνέλκῃ διαστελλομένη; οὐδὲ τοῦτο εἰπεῖν ἐγχωρεῖ. καὶ
<span class="lb" data-page="4.482" data-line="11" id="l4.482.11"></span>μὴν, εἴπερ ὅλως ἐστὶν ἀδύνατον ἐν τῷ διαστέλλεσθαι τὴν
<span class="lb" data-page="4.482" data-line="12" id="l4.482.12"></span>καρδίαν ἕλκεσθαί τι παρὰ τῶν ἀρτηριῶν ἔξωθεν, ἐκ τοῦ
<span class="lb" data-page="4.482" data-line="13" id="l4.482.13"></span>περιττοῦ θώραξ καὶ πνεύμων ἐγένετο. οὐδὲ γὰρ τοῦτο ἔστιν
<span class="lb" data-page="4.482" data-line="14" id="l4.482.14"></span>εἰπεῖν, ὡς ἔλαττον ἂν εἷλκεν ἐκ τῶν ἀρτηριῶν, ἢ τοῦ πνεύμονος,
<span class="lb" data-page="4.482" data-line="15" id="l4.482.15"></span>ὅπου, τῶν ὑμένων ἐπικειμένων, ἕλκειν οὐδὲν ἧττον
<span class="lb" data-page="4.482" data-line="16" id="l4.482.16"></span>δύναται. δηλοῦνται δὲ ταῦτ’ ἐκ τοῦ μεγέθους τῶν σφυγμῶν.
<span class="lb" data-page="4.482" data-line="17" id="l4.482.17"></span>παντί που δῆλον, ὡς πολὺ μᾶλλον εἷλκεν ἂν, εἰ μηδ’ ἐπεφύκεισαν
<span class="pb" data-page="4.483" id="p4.483"></span>
<span class="lb" data-page="4.483" data-line="1" id="l4.483.1"></span>ὑμένες ἐν τῷ στόματι τῆς μεγάλης ἀρτηρίας. τὸ
<span class="lb" data-page="4.483" data-line="2" id="l4.483.2"></span>δ’ ὅλον, εἰ μήθ’ ἡ καρδία μήτε τις τῶν κατὰ μέρος ἀρτηριῶν
<span class="lb" data-page="4.483" data-line="3" id="l4.483.3"></span>ἀποροίη πνεύματος, ἐν ταῖς τῆς ἀναπνοῆς ἐπισχέσεσιν,
<span class="lb" data-page="4.483" data-line="4" id="l4.483.4"></span>ὡς δηλοῦσιν αὐτῶν αἱ διαστολαὶ, τὸν ἴσον ὄγκον τὸν πρόσθεν
<span class="lb" data-page="4.483" data-line="5" id="l4.483.5"></span>διασώζουσαι, τὸ πνίγεσθαι δὲ δέχεται σαφῶς, δηλοῦν,
<span class="lb" data-page="4.483" data-line="6" id="l4.483.6"></span>ὡς οὐχὶ τῆς οὐσίας αὐτῆς τοῦ ἀέρος ἔνδεια πνίγει τὰ ζῶα.
<span class="lb" data-page="4.483" data-line="7" id="l4.483.7"></span>δήλη μὲν ἤδη καὶ ἡ Ἀσκληπιάδειος ἐξηλεγμένη δόξα μετὰ
<span class="lb" data-page="4.483" data-line="8" id="l4.483.8"></span>τῆς Ἐρασιστράτου. δήλη τε καὶ ἡ Πραξαγόρου, καὶ Φιλοτίμου,
<span class="lb" data-page="4.483" data-line="9" id="l4.483.9"></span>καὶ εἴ τις ἕτερος ἕνεκα θρέψεως μόνης τοῦ ψυχικοῦ
<span class="lb" data-page="4.483" data-line="10" id="l4.483.10"></span>πνεύματος ἀναπνεῖν ἡμᾶς φησι. πρόσκειται δ’ ἐν τῷ λόγῳ
<span class="lb" data-page="4.483" data-line="11" id="l4.483.11"></span>τὸ, μόνης, εὐλόγως. οὐδὲ γὰρ, ὡς μὴ ἐνδέχεται τρέφεσθαι
<span class="lb" data-page="4.483" data-line="12" id="l4.483.12"></span>τὸ ψυχικὸν πνεῦμα πρὸς τῆς ἀναπνοῆς, ἀπέδειξεν ὁ λόγος,
<span class="lb" data-page="4.483" data-line="13" id="l4.483.13"></span>ἀλλ’ ὡς τὸ πνίγεσθαι τοῖς ζώοις, ἐπεχομένης τῆς ἀναπνοῆς,
<span class="lb" data-page="4.483" data-line="14" id="l4.483.14"></span>οὐ διὰ τὴν ἀτροφίαν τοῦ ψυχικοῦ πνεύματος γίνεται. πάρεστι
<span class="lb" data-page="4.483" data-line="15" id="l4.483.15"></span>γὰρ αὐτοῖς δαψιλὲς ἐν τῷ πνεύμονι τὸ πνεῦμα, καὶ
<span class="lb" data-page="4.483" data-line="16" id="l4.483.16"></span>ἄλλως χρόνου μικροτέρου δεῖται τὸ δι’ ἔνδειαν τοῦ τρέφοντος
<span class="lb" data-page="4.483" data-line="17" id="l4.483.17"></span>πνεύματος ἀπόλλυσθαι μέλλον. Ἀσκληπιάδῃ δὲ
<span class="pb" data-page="4.484" id="p4.484"></span>
<span class="lb" data-page="4.484" data-line="1" id="l4.484.1"></span>οὐδὲ ταῦτα μόνον, ἀλλὰ καὶ τὰ δι’ ἑτέρων ἡμῖν εἰρημένα
<span class="lb" data-page="4.484" data-line="2" id="l4.484.2"></span>πρὸς τοὺς περὶ ψυχῆς αὐτοῦ λόγους μάχεται. δείκνυται γὰρ
<span class="lb" data-page="4.484" data-line="3" id="l4.484.3"></span>ἐν ἐκείνοις, ὡς ἡ τῆς ψυχῆς οὐσία, κᾂν μὴ μία ᾖ, διὰ παντὸς
<span class="lb" data-page="4.484" data-line="4" id="l4.484.4"></span>τοῦ βίου μέχρι χρόνου συχνοῦ διαμένει· κατὰ δὲ τὸν
<span class="lb" data-page="4.484" data-line="5" id="l4.484.5"></span>Ἀσκληπιάδην οὐδὲ ἀριθμῆσαι δυνατὸν, ὅσας ἔχει. κᾂν μὲν
<span class="lb" data-page="4.484" data-line="6" id="l4.484.6"></span>γὰρ ὀλίγον πρόσθεν οὖσα νῦν οἴχεται τελέως, ἄλλη δ’
<span class="lb" data-page="4.484" data-line="7" id="l4.484.7"></span>ἔστιν ἡ νῦν οὖσα, μικρὸν δ’ ὕστερον οἰχήσεται μὲν αὕτη,
<span class="lb" data-page="4.484" data-line="8" id="l4.484.8"></span>γενήσεται δ’ ἑτέρα. ὃ ὡς ἔστιν ἀδύνατον καὶ ἄτοπον, δι’
<span class="lb" data-page="4.484" data-line="9" id="l4.484.9"></span>ἐκείνων ἀποδέδεικται.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg020.1st1K-grc1:5">
<span class="pb page1" data-page="4.501" id="p4.501"></span>
<span class="milestone ed1page page1" data-n="3.164" data-unit="ed1page" id="ed1page.3.164"></span>
<span class="milestone ed2page page1" data-n="5.423" data-unit="ed2page" id="ed2page.5.423"></span>
          <p>
<span class="lb" data-page="4.501" data-line="12" id="l4.501.12"></span>Ἴδωμεν δ’ ἐφεξῆς, εἰ δύναται τρέφεσθαι τὸ
<span class="lb" data-page="4.501" data-line="13" id="l4.501.13"></span>ψυχικὸν πνεῦμα πρὸς τῆς ἀναπνοῆς. εἴπωμεν δὲ πρότερον,
<span class="lb" data-page="4.501" data-line="14" id="l4.501.14"></span>πῶς καλοῦμέν τι ψυχικὸν πνεῦμα, ἀγνοεῖν ὁμολογοῦντες
<span class="lb" data-page="4.501" data-line="15" id="l4.501.15"></span>οὐσίαν ψυχῆς. ἐπεὶ τοίνυν αἱ κατὰ τὸν ἐγκέφαλον κοιλίαι
<span class="lb" data-page="4.501" data-line="16" id="l4.501.16"></span>τοῦ πνεύματος, ἐπειδὰν τρωθῇ, εὐθὺς ἀκινήτους τε καὶ
<span class="lb" data-page="4.501" data-line="17" id="l4.501.17"></span>ἀναισθητοῦντας ἡμᾶς ἐργάζονται, χρὴ τοῦτο τὸ πνεῦμα
<span class="pb" data-page="4.502" id="p4.502"></span>
<span class="lb" data-page="4.502" data-line="1" id="l4.502.1"></span>πάντως ἤτοι τὴν οὐσίαν αὐτὴν εἶναι τῆς ψυχῆς, ἢ τὸ πρῶτόν
<span class="lb" data-page="4.502" data-line="2" id="l4.502.2"></span>γε αὐτῆς ὄργανον. εἴρηται δὲ ἑτέρωθι περὶ αὐτῶν διὸ
<span class="lb" data-page="4.502" data-line="3" id="l4.502.3"></span>πλειόνων ἀκριβέστερον, ἐν οἷς καὶ τοῦτ’ εὐθὺς εἴρηται, ὡς
<span class="lb" data-page="4.502" data-line="4" id="l4.502.4"></span>ἀναγκαῖόν ἐστι τοῦτο τὸ πνεῦμα τρέφεσθαι. πόθεν οὖν,
<span class="lb" data-page="4.502" data-line="5" id="l4.502.5"></span>φασὶν, ἄλλοθεν ἕξει τὴν τροφὴν, εἰ μὴ παρὰ τοῦ διὰ τῆς
<span class="lb" data-page="4.502" data-line="6" id="l4.502.6"></span>εἰσπνοῆς ἑλκομένου; καίτοι κᾀκ τῆς τοῦ αἵματος ἀναθυμιάσεως
<span class="lb" data-page="4.502" data-line="7" id="l4.502.7"></span>οὐκ ἀπεικὸς αὐτὸ τρέφεσθαι, καθάπερ καὶ πολλοῖς
<span class="lb" data-page="4.502" data-line="8" id="l4.502.8"></span>τῶν ἐλλογίμων ἰατρῶν τε καὶ φιλοσόφων ἔδοξεν. ἀλλ’
<span class="lb" data-page="4.502" data-line="9" id="l4.502.9"></span>οὐδ’ ἐκ τῆς εἰσπνοῆς ὁμοίως οἱ περὶ τὸν Ἐρασίστρατον
<span class="lb" data-page="4.502" data-line="10" id="l4.502.10"></span>τοῖς περὶ τὸν Ἱπποκράτην τρέφεσθαί φασι τὸ ψυχικὸν
<span class="lb" data-page="4.502" data-line="11" id="l4.502.11"></span>πνεῦμα. τοῖς μὲν γὰρ ἐκ τῆς καρδίας διὰ τῶν ἀρτηριῶν
<span class="lb" data-page="4.502" data-line="12" id="l4.502.12"></span>ἐπὶ τὰς μήνιγγας, τοῖς δὲ εὐθὺς διὰ τῶν ῥινῶν εἰς τὰς
<span class="lb" data-page="4.502" data-line="13" id="l4.502.13"></span>κατὰ τὸν ἐγκέφαλον κοιλίας ἔρχεσθαι τὸ πνεῦμα δοκεῖ.
<span class="lb" data-page="4.502" data-line="14" id="l4.502.14"></span>τὴν μὲν Ἐρασιστράτου περὶ τούτων δόξαν κᾀνταῦθα καταλίπωμεν,
<span class="lb" data-page="4.502" data-line="15" id="l4.502.15"></span>ἐξελεγχομένην πολυειδῶς περὶ τῶν ἐν σφυγμοῖς
<span class="lb" data-page="4.502" data-line="16" id="l4.502.16"></span>αἰτιῶν. ἐπὶ δὲ τὴν ἀληθῆ μεταβάντες, τὴν καὶ ταῖς ἀρτηρίαις
<span class="lb" data-page="4.502" data-line="17" id="l4.502.17"></span>αἷμα μεταδιδοῦσαν, ἐπισκεψώμεθα τουτὶ τὸ φαινόμενον,
<span class="lb" data-page="4.502" data-line="18" id="l4.502.18"></span>οὗ πολλάκις ἐπειράθημεν. ἐν γὰρ τῷ βρόχοις διαλαμβάνεσθαι
<span class="pb" data-page="4.503" id="p4.503"></span>
<span class="lb" data-page="4.503" data-line="1" id="l4.503.1"></span>τὰς κατὰ τὸν τράχηλον ἀρτηρίας οὐδὲν πάσχει
<span class="lb" data-page="4.503" data-line="2" id="l4.503.2"></span>τὸ ζῶον οὔτ’ εὐθὺς οὔθ’ ὕστερον, ὡς ἡμεῖς ἐνίοτε πειρώμενοι
<span class="lb" data-page="4.503" data-line="3" id="l4.503.3"></span>ἐν βρόχοις αὐτὰς διελαμβάνομεν. ὅλην δὲ ἡμέραν
<span class="lb" data-page="4.503" data-line="4" id="l4.503.4"></span>τὸ ζῶον εἰσπνέον τε καὶ ἐκπνέον καὶ κινούμενον ἀκωλύτως
<span class="lb" data-page="4.503" data-line="5" id="l4.503.5"></span>ἰδόντες, νυκτὸς ἤδη βαθείας ἐσφάξαμεν; οὐκέθ’ ἡγούμενοι
<span class="lb" data-page="4.503" data-line="6" id="l4.503.6"></span>τὴν ἐπὶ πλέον πεῖραν πίστιν ὑπάρχειν.· δύνασθαι
<span class="lb" data-page="4.503" data-line="7" id="l4.503.7"></span>γὰρ ἐν τοσούτῳ χρόνῳ διὰ τοὺς περικειμένους βρόχους
<span class="lb" data-page="4.503" data-line="8" id="l4.503.8"></span>συμπαθῆσαί τι τῶν κυριωτάτων μορίων. ἐθαυμάζομεν οὖν,
<span class="lb" data-page="4.503" data-line="9" id="l4.503.9"></span>τὰς ἐκ τῶν κυριωτάτων τῶν ζωτικῶν ὀργάνων, τῶν τῆς καρδίας,
<span class="lb" data-page="4.503" data-line="10" id="l4.503.10"></span>εἰς τὰ κυριώτατα τῶν ψυχικῶν, τὸν ἐγκέφαλον, τεταμένας
<span class="lb" data-page="4.503" data-line="11" id="l4.503.11"></span>ἀρτηρίας οὕτως ἄλυπον τῷ παντὶ βίῳ τὴν βλάβην
<span class="lb" data-page="4.503" data-line="12" id="l4.503.12"></span>ἐχούσας εὑρίσκοντες. ἀλλὰ περὶ μὲν τούτων κᾀν τῷ
<span class="lb" data-page="4.503" data-line="13" id="l4.503.13"></span>περὶ χρείας σφυγμῶν ἐπιπλέον ζητήσομεν. ὅπερ δ’ ἐξ
<span class="lb" data-page="4.503" data-line="14" id="l4.503.14"></span>αὐτῶν ἐστιν εἰς τὰ παρόντα χρήσιμον, οὗ χάριν <span class="milestone ed2page" data-n="5.424" data-unit="ed2page" id="ed2page.5.424"></span>ἐμνημόνευσα
<span class="lb" data-page="4.503" data-line="15" id="l4.503.15"></span>τῶν καρωτίδων ἀρτηριῶν, τοῦτ’ αὖθις λεγέσθω,
<span class="lb" data-page="4.503" data-line="16" id="l4.503.16"></span>τοῦ μὴ πάνυ τι δεῖσθαι τοῦ παρὰ τῆς καρδίας πνεύματος
<span class="lb" data-page="4.503" data-line="17" id="l4.503.17"></span>τὸν ἐγκέφαλον. ἀπολείπεται γοῦν; ἤτοι τὴν ἀναθυμίασιν
<span class="pb" data-page="4.504" id="p4.504"></span>
<span class="lb" data-page="4.504" data-line="1" id="l4.504.1"></span>αὐτῷ τὴν ἐκ τοῦ αἵματος ἱκανὴν ὑπάρχειν, ἢ τὴν διὰ
<span class="lb" data-page="4.504" data-line="2" id="l4.504.2"></span>τῶν ῥινῶν εἰσπνοήν. ἀλλ’ οὐδὲ τὴν ἀναθυμίασιν εἰκὸς
<span class="lb" data-page="4.504" data-line="3" id="l4.504.3"></span>γίνεσθαι δαψιλῆ, βρόχῳ διαλειφθεισῶν τῶν ἀρτηριῶν.
<span class="lb" data-page="4.504" data-line="4" id="l4.504.4"></span>δείκνυται δὲ τοῦτο ἐν τῷ περὶ χρείας σφυγμῶν. ἀναγκαῖον
<span class="lb" data-page="4.504" data-line="5" id="l4.504.5"></span>οὖν ἐκ τῆς διὰ τῶν ῥινῶν ἐστιν ὡς τὴν πλείστην εἶναι
<span class="lb" data-page="4.504" data-line="6" id="l4.504.6"></span>τροφὴν τῷ ψυχικῷ πνεύματι. τοῦτ’ ἔστι τὸ παρ’ Ἱπποκράτους
<span class="lb" data-page="4.504" data-line="7" id="l4.504.7"></span>λεγόμενον· Ἀρχὴ τροφῆς πνεύματος στόμα, ῥῖνες,
<span class="lb" data-page="4.504" data-line="8" id="l4.504.8"></span>βρόγχος, πνεύμων, καὶ ἡ ἄλλη ἀναπνοή. ἐξ ἁπάντων γὰρ
<span class="lb" data-page="4.504" data-line="9" id="l4.504.9"></span>τούτων τρέφεται, μηδαμῆ παρεμποδιζόμενον· εἰ δὲ καὶ παρεμποδίζοιτο
<span class="lb" data-page="4.504" data-line="10" id="l4.504.10"></span>καθ’ ἓν ὁτιοῦν αὐτῶν, ἀλλ’ ἔτι διά γε τῶν
<span class="lb" data-page="4.504" data-line="11" id="l4.504.11"></span>λοιπῶν ὑπηρετεῖται. μαθεῖν δὲ ἐναργῶς ἔστιν ἐξ οὗ μέλλομεν
<span class="lb" data-page="4.504" data-line="12" id="l4.504.12"></span>εἰπεῖν φαινομένου περὶ τῆς οἰκείας πνεύμονος εἰς
<span class="lb" data-page="4.504" data-line="13" id="l4.504.13"></span>τὰς καθ’ ὅλον ἀρτηρίας μεταλήψεως τοῦ πνεύματος, ὡς
<span class="lb" data-page="4.504" data-line="14" id="l4.504.14"></span>ἤτοι βραχὺ ἔτι παντελῶς, ἢ οὐδ’ ὅλως γίγνεται. περιτιθέντες
<span class="lb" data-page="4.504" data-line="15" id="l4.504.15"></span>γὰρ παιδὸς τῷ στόματι καὶ ταῖς ῥισὶ μεγάλην κύστιν
<span class="lb" data-page="4.504" data-line="16" id="l4.504.16"></span>βοείαν, ἤ τι τοιοῦτον ἕτερον ἀγγεῖον, ὡς μηδαμῆ παραπνεῖσθαι
<span class="lb" data-page="4.504" data-line="17" id="l4.504.17"></span>μηδὲν τῆς ἀναπνοῆς δι’ ὅλης ἡμέρας, εἴδομεν
<span class="pb" data-page="4.505" id="p4.505"></span>
<span class="lb" data-page="4.505" data-line="1" id="l4.505.1"></span>ἀκωλύτως πνέοντα αὐτόν. ἐξ οὗ δῆλον, ὡς ἤτοι μικρὸν
<span class="lb" data-page="4.505" data-line="2" id="l4.505.2"></span>παντελῶς ἢ οὐδ’ ὅλως αἱ κατὰ τὸ ζῶον ἀρτηρίαι ἔχουσι
<span class="lb" data-page="4.505" data-line="3" id="l4.505.3"></span>τῶν ἔξωθεν ποιοτήτων ἀνάγκην, καὶ μάλιστα τῆς θερμότητος.
<span class="lb" data-page="4.505" data-line="4" id="l4.505.4"></span>τὸ μὲν γὰρ ψυχρότερον οὐχ ὁμοίως εὔπορον ἅπαντι.
<span class="lb" data-page="4.505" data-line="5" id="l4.505.5"></span>χρὴ δ’ ἑτοίμως ἰέναι διὰ πάντων τῶν ὀργάνων τὸ τῆς ψυχῆς
<span class="lb" data-page="4.505" data-line="6" id="l4.505.6"></span>πνεῦμα. τὸ δ’ αὖ θερμότερον ἅπαντι μὲν πόριμον,
<span class="lb" data-page="4.505" data-line="7" id="l4.505.7"></span>ἀλλὰ πρῶτον μὲν κατακαίει τε καὶ συντήκει τὸ σῶμα, τελευταῖον
<span class="lb" data-page="4.505" data-line="8" id="l4.505.8"></span>δὲ καὶ αὐτὸ συναπόλλυται καὶ ἀποσβέννυται.
<span class="lb" data-page="4.505" data-line="9" id="l4.505.9"></span>καὶ ἐν μὲν ταῖς ἀποπληξίαις ψυχρότερον, ἐν δὲ τοῖς πυρετοῖς
<span class="lb" data-page="4.505" data-line="10" id="l4.505.10"></span>θερμότερον τοῦ μέτρου γιγνόμενον, ἐν μὲν ταῖς
<span class="lb" data-page="4.505" data-line="11" id="l4.505.11"></span>ἀποπληξίαις ἴσχεται τοῦ πάντη ῥᾳδίως εἰσιέναι, καὶ διὰ
<span class="lb" data-page="4.505" data-line="12" id="l4.505.12"></span>τοῦτο εἰς ἀκινησίαν τελευτᾷ τὸ πάθος· ἐν δὲ τοῖς πυρετοῖς
<span class="lb" data-page="4.505" data-line="13" id="l4.505.13"></span>εὔπορον μέν τοι πάντη, κατακαίειν δὴ, καθάπερ πῦρ,
<span class="lb" data-page="4.505" data-line="14" id="l4.505.14"></span>ἀλλὰ μήτε τρέφειν μήτε αὐξάνειν τὰ σώματα δύναται.
<span class="lb" data-page="4.505" data-line="15" id="l4.505.15"></span>μὴ τοίνυν εἶναι μικρὰν νομίζωμεν τὴν χρείαν τοῖς ζώοις
<span class="lb" data-page="4.505" data-line="16" id="l4.505.16"></span>τῆς συμμέτρου θερμασίας, ἀλλ’ ἐν τοῖς ἀναγκαιοτάτοις,
<span class="lb" data-page="4.505" data-line="17" id="l4.505.17"></span>μάλιστα μὲν οὖν τῷ πνεύματι τῷ ψυχικῷ καὶ τοῖς κυριωτάτοις
<span class="lb" data-page="4.505" data-line="18" id="l4.505.18"></span>ὀργάνοις, ἤδη δὲ καὶ καθ’ ὅλον τὸ σῶμα. ﻿
<span class="pb" data-page="4.506" id="p4.506"></span>
<span class="lb" data-page="4.506" data-line="1" id="l4.506.1"></span>εἰκότως ἄρα τὴν ἀρχὴν τῆς φυσικῆς θερμασίας, τὴν καρδίαν,
<span class="lb" data-page="4.506" data-line="2" id="l4.506.2"></span>εἰς τοσοῦτον ἀναπνοῆς χρῄζουσαν ἔχομεν, εἰς ὅσον
<span class="lb" data-page="4.506" data-line="3" id="l4.506.3"></span>περ καὶ συμμέτρου θερμασίας αὐτοὶ χρῄζομεν. ἐδείχθη
<span class="lb" data-page="4.506" data-line="4" id="l4.506.4"></span>γὰρ ἀδύνατος ἡ σωτηρία τῆς θερμασίας χωρὶς τῆς ἀναπνοῆς.
<span class="lb" data-page="4.506" data-line="5" id="l4.506.5"></span>ἔκπνουν μὲν δὴ καὶ εἴσπνουν ἐστὶ ὅλον τὸ σῶμα,
<span class="lb" data-page="4.506" data-line="6" id="l4.506.6"></span>κατὰ τὸν Ἱπποκράτους λόγον, ἀλλὰ καὶ πρὸς ἡμῶν ἑτέρωθι
<span class="lb" data-page="4.506" data-line="7" id="l4.506.7"></span>δέδεικται. σύμμετρος δὲ ἀναπνοὴ τοῖς μὲν ἄλλοις
<span class="lb" data-page="4.506" data-line="8" id="l4.506.8"></span>ἅπασι μορίοις ἡ διὰ τῶν ἀρτηριῶν ἐστιν· ἐγκεφάλου δὲ
<span class="lb" data-page="4.506" data-line="9" id="l4.506.9"></span>καὶ καρδίας δύο ἐξαίρετα πρόσκειται τῆς ἀναπνοῆς ὄργανα,
<span class="lb" data-page="4.506" data-line="10" id="l4.506.10"></span>τῷ μὲν ῥῖνες, τῷ δὲ πνεύμων. ὅπως δὲ ὁ πνεύμων κινοῖτο,
<span class="lb" data-page="4.506" data-line="11" id="l4.506.11"></span>θώρακος ἐδεήθη. καὶ δι’ αὐτὸ ὡς μὲν τῇ καρδίᾳ
<span class="lb" data-page="4.506" data-line="12" id="l4.506.12"></span>συνημμένος ὁ πνεύμων τὸ πρῶτόν ἐστι πνευστικὸν ὄργανον,
<span class="lb" data-page="4.506" data-line="13" id="l4.506.13"></span>ὡς δὲ ὑπὸ τοῦ θώρακος κινούμενος τὸ δεύτερον. εἰ δὲ
<span class="lb" data-page="4.506" data-line="14" id="l4.506.14"></span>τῆς τοῦ αἵματος ἀναθυμιάσεως εἰς θρέψιν χρῄζει τὸ ψυχικὸν
<span class="lb" data-page="4.506" data-line="15" id="l4.506.15"></span>πνεῦμα, πιθανὸν γὰρ καὶ τοῦτο, μεγίστην ἂν ἔχοι
<span class="lb" data-page="4.506" data-line="16" id="l4.506.16"></span>καὶ ταύτην τῆς συμμέτρου θερμασίας τὴν χρείαν τὰ ζῶα.
<span class="lb" data-page="4.506" data-line="17" id="l4.506.17"></span>τὸ μὲν γὰρ ψυχρὸν αἷμα πῶς ἂν εἰς ἀτμοὺς λύοιτο; ἀμέτρως
<span class="lb" data-page="4.506" data-line="18" id="l4.506.18"></span>δὲ θερμὸν εὐσκέδαστον μὲν εἰς ἀτμοὺς, ἀλλ’ εἰς θολεροὺς
<span class="pb" data-page="4.507" id="p4.507"></span>
<span class="lb" data-page="4.507" data-line="1" id="l4.507.1"></span>τούτους καὶ καπνώδεις. οὐ μὴν τοιούτῳ γε εἶναι
<span class="lb" data-page="4.507" data-line="2" id="l4.507.2"></span>πρέπει τῷ ψυχικῷ <span class="milestone ed2page" data-n="5.425" data-unit="ed2page" id="ed2page.5.425"></span>πνεύματι, ἀλλ’, εἴπερ τῳ ἄλλῳ,
<span class="lb" data-page="4.507" data-line="3" id="l4.507.3"></span>καθαρωτάτῳ τε καὶ χρηστοτάτῳ. ταῦτ’ ἄρα τὸ μελαγχολικὸν
<span class="lb" data-page="4.507" data-line="4" id="l4.507.4"></span>αἷμα καὶ τὸ πικρόχολον εἰς ἀτμοὺς μοχθηροὺς λυόμενον,
<span class="lb" data-page="4.507" data-line="5" id="l4.507.5"></span>τὸ μὲν εἰς μελαγχολίαν, τὸ δὲ εἰς φρενῖτιν ἄγει.
<span class="lb" data-page="4.507" data-line="6" id="l4.507.6"></span>διὰ τοῦτο δὲ κᾀν τοῖς καυσώδεσι πυρετοῖς ἑτοίμως παραφρονοῦσιν.
<span class="lb" data-page="4.507" data-line="7" id="l4.507.7"></span>εἰ γὰρ χρηστὸν ᾖ τηνικαῦτα τὸ αἷμα, διὰ γοῦν
<span class="lb" data-page="4.507" data-line="8" id="l4.507.8"></span>τὸ πλῆθος τῆς θερμασίας ἀτμίζει καπνωδῶς. εἴη δ’ ἂν
<span class="lb" data-page="4.507" data-line="9" id="l4.507.9"></span>καὶ τοῦτο τῆς κατὰ φύσιν θερμασίας ὄφελος οὐ σμικρὸν,
<span class="lb" data-page="4.507" data-line="10" id="l4.507.10"></span>ἀτμίζειν σύμμετρόν τε καὶ καθαρὸν καὶ χρηστόν. οὐ μὴν
<span class="lb" data-page="4.507" data-line="11" id="l4.507.11"></span>οὐδὲ ταῖς οἰκείαις κατασκευαῖς δεῖσθαι ὅτῳ τῶν μορίων
<span class="lb" data-page="4.507" data-line="12" id="l4.507.12"></span>ὑπόθοιτό τις, οὐδὲ οὕτως εἰς τὴν φυλακὴν τῆς κατασκευῆς
<span class="lb" data-page="4.507" data-line="13" id="l4.507.13"></span>ὠφελεῖ μικρὸν ἡ σύμμετρος θερμασία. ξηρὸν μὲν γὰρ ἀμέτρως
<span class="lb" data-page="4.507" data-line="14" id="l4.507.14"></span>ἢ ὑγρὸν οὐκ ἂν ἐν ἀκαρεῖ χρόνῳ γίγνοιτο τῶν μορίων
<span class="lb" data-page="4.507" data-line="15" id="l4.507.15"></span>οὐδέν· ψυχρὸν δ’ ἐσχάτως ἢ θερμὸν δύναιτ’ ἂν ἐμφανῶς
<span class="lb" data-page="4.507" data-line="16" id="l4.507.16"></span>γενέσθαι. καὶ μὴν ἰδία ἑκάστου τῶν μορίων οὐσία ψυχροῦ
<span class="lb" data-page="4.507" data-line="17" id="l4.507.17"></span>καὶ θερμοῦ καὶ ξηροῦ καὶ ὑγροῦ ποιά τις κρᾶσίς ἐστιν.
<span class="lb" data-page="4.507" data-line="18" id="l4.507.18"></span>ὥστε καὶ διαφθείρεσθαι ταύτην ὑπ’ οὐδενὸς οὕτω ταχέως
<span class="pb" data-page="4.508" id="p4.508"></span>
<span class="lb" data-page="4.508" data-line="1" id="l4.508.1"></span>εἰκὸς, ὡς ὑπὸ τῆς κατὰ τὴν θερμασίαν ἀμετρίας. εἰ δὲ
<span class="lb" data-page="4.508" data-line="2" id="l4.508.2"></span>καὶ τοῦτο, καὶ τὴν ἐνέργειαν ὑπ’ οὐδενὸς ἑτοιμότερον ἐγχωρεῖ
<span class="lb" data-page="4.508" data-line="3" id="l4.508.3"></span>βλαβῆναι. τῶν μὲν οὖν ἄλλων <span class="milestone ed1page" data-n="3.165" data-unit="ed1page" id="ed1page.3.165"></span>ὀργάνων αἱ βλάβαι
<span class="lb" data-page="4.508" data-line="4" id="l4.508.4"></span>τῶν ἐνεργειῶν μικραί· τῶν δ’ εἰς αὐτὴν τὴν ζωὴν
<span class="lb" data-page="4.508" data-line="5" id="l4.508.5"></span>διαφερόντων μεγάλαι· τῶν δ’ οὐ μόνον εἰς ζωὴν αὐτὴν
<span class="lb" data-page="4.508" data-line="6" id="l4.508.6"></span>διαφερόντων, ἀλλὰ καὶ πρὸς τὰ ἄλλα λόγον ἀρχῆς ἐχόντων
<span class="lb" data-page="4.508" data-line="7" id="l4.508.7"></span>μέγισται. τοιαῦτα δ’ ἐστὶν ἐγκέφαλος καὶ καρδία. ὥσθ’ ἡ
<span class="lb" data-page="4.508" data-line="8" id="l4.508.8"></span>τούτων τῆς κατασκευῆς βλάβη παραχρῆμα βλάψει τὴν ζωήν.
<span class="lb" data-page="4.508" data-line="9" id="l4.508.9"></span>ἀλλ’ οὐδὲν ὑπαλλάττειν αὐτὴν οἷόν τέ ἐστιν ἑτοιμότερον
<span class="lb" data-page="4.508" data-line="10" id="l4.508.10"></span>ἀμέτρου θερμασίας. ὥστε ἄμφω δέδεικται διὰ τοῦ λόγου,
<span class="lb" data-page="4.508" data-line="11" id="l4.508.11"></span>τό τε χρήσιμον τῆς συμμέτρου θερμασίας καὶ τὸ ἐν τῇ
<span class="lb" data-page="4.508" data-line="12" id="l4.508.12"></span>ἀναπνοῇ εἰς αὐτήν. ἀναγκαῖον οὖν ἤδη, μὴ πιθανὸν μόνον,
<span class="lb" data-page="4.508" data-line="13" id="l4.508.13"></span>ἀλλὰ καὶ τὸ ἀληθὲς εὑρηκέναι, ἑτοίμως μὲν ἀποφαίνεσθαι.
<span class="lb" data-page="4.508" data-line="14" id="l4.508.14"></span>καὶ χρείαν εἶναι τῆς ἀναπνοῆς λέγομεν ἐμφύτου
<span class="lb" data-page="4.508" data-line="15" id="l4.508.15"></span>θερμασίας ἀναπνοήν. ἔνεστι δ’, εἰ καὶ τὴν οὐσίαν τῆς ψυχῆς
<span class="lb" data-page="4.508" data-line="16" id="l4.508.16"></span>ἀγνοοῦμεν, ἀλλ’ ἐκ διαιρέσεως οὐδὲν ἧττον λογίσασθαι
<span class="lb" data-page="4.508" data-line="17" id="l4.508.17"></span>λήμματα τῶν ἀποδείξεων, τοῖς ἐναργῶς γινωσκομένοις
<span class="pb" data-page="4.509" id="p4.509"></span>
<span class="lb" data-page="4.509" data-line="1" id="l4.509.1"></span>χρησαμένους, ὧν καὶ τοῦτό ἐστι, τὸ περιεχόμενον ἐν ταῖς
<span class="lb" data-page="4.509" data-line="2" id="l4.509.2"></span>κατὰ τὸν ἐγκέφαλον κοιλίαις πνεῦμα δυοῖν θάτερον ἀναγκαῖον
<span class="lb" data-page="4.509" data-line="3" id="l4.509.3"></span>εἶναι, ἤτοι τὴν οὐσίαν τῆς ψυχῆς ἢ τὸ πρῶτον
<span class="lb" data-page="4.509" data-line="4" id="l4.509.4"></span>αὐτῆς ὄργανον. ἀλλ’ εἰ πρῶτον, ὁ ἐγκέφαλος ἐν ἑαυτῷ τὴν
<span class="lb" data-page="4.509" data-line="5" id="l4.509.5"></span>οὐσίαν τῆς ψυχῆς ἔχει, ἀναγκαῖόν ἐστι, καὶ ταύτην ἔμφυτον
<span class="lb" data-page="4.509" data-line="6" id="l4.509.6"></span>εἶναι θερμασίαν, ἢ τὸ πνεῦμα, ἢ τὸ σύμπαν αὐτῆς τῆς
<span class="lb" data-page="4.509" data-line="7" id="l4.509.7"></span>κατασκευῆς εἶδος, ἢ παρ’ αὐτὴν εἴτις δύναμις ἀσώματος.
<span class="lb" data-page="4.509" data-line="8" id="l4.509.8"></span>ἀλλ’ ἀναγκαῖον τοῦτο πρῶτον, εἰς τὰς κινήσεις ὄργανον ἕν
<span class="lb" data-page="4.509" data-line="9" id="l4.509.9"></span>τι τῶν εἰρημένων ἔχειν, αὐτὴν μὲν ἀπαθῆ παντελῶς ὑπάρχουσαν,
<span class="lb" data-page="4.509" data-line="10" id="l4.509.10"></span>ἐν δὲ τοῖς θανάτοις, τῶν πρώτων αὐτῶν ὀργάνων
<span class="lb" data-page="4.509" data-line="11" id="l4.509.11"></span>πασχόντων, λυομένην. ὥστε ἐξ ἀνάγκης ἤτοι τῆς κατασκευῆς
<span class="lb" data-page="4.509" data-line="12" id="l4.509.12"></span>τοῦ ἐγκεφάλου βλαπτομένης, ἢ ὁμοῦ τοῦ κατὰ αὐτὸν
<span class="lb" data-page="4.509" data-line="13" id="l4.509.13"></span>πνεύματος, ἢ τῆς θερμασίας μόνης, ὁ θάνατός ἐστι τοῖς
<span class="lb" data-page="4.509" data-line="14" id="l4.509.14"></span>ζώοις. ἀλλ’ οὔτε τὴν κατασκευὴν ἐν τάχει βλαβῆναι δυνατὸν
<span class="lb" data-page="4.509" data-line="15" id="l4.509.15"></span>ἑτέρως ἀλλ’ ἢ διὰ τὴν τῆς θερμασίας ἀμετρίαν, ὡς
<span class="lb" data-page="4.509" data-line="16" id="l4.509.16"></span>ἐδείξαμεν, οὔτ’ αὐτὴν πολὺ μᾶλλον τὴν θερμασίαν, ἀλλ’ οὐ
<span class="lb" data-page="4.509" data-line="17" id="l4.509.17"></span>διὰ τὸ λοιπὸν ἔτι καὶ τρίτον, ἔχειν τὸ πνεῦμα δύναται
<span class="pb" data-page="4.510" id="p4.510"></span>
<span class="lb" data-page="4.510" data-line="1" id="l4.510.1"></span>πρόφασιν ἑτέρας φθορᾶς ἐξαιφνιδίου παρὰ τὰς ἔμπροσθεν
<span class="lb" data-page="4.510" data-line="2" id="l4.510.2"></span>εἰρημένας, τήν τε τῆς οὐσίας ὅλης αὐτῶν κένωσιν καὶ
<span class="lb" data-page="4.510" data-line="3" id="l4.510.3"></span>τὴν τῆς θερμασίας ἀμετρίαν. <span class="milestone ed2page" data-n="5.426" data-unit="ed2page" id="ed2page.5.426"></span>ἀλλ’ ἐν ταῖς τῆς ἀναπνοῆς
<span class="lb" data-page="4.510" data-line="4" id="l4.510.4"></span>ἐπισχέσεσιν οὐκ ἔχομεν αἰτίας εἰρῆσθαι τὴν κένωσιν
<span class="lb" data-page="4.510" data-line="5" id="l4.510.5"></span>ὅλης τῆς οὐσίας, ὡς ἐπὶ τῶν εἰς τὰς κοιλίας τρώσεων.
<span class="lb" data-page="4.510" data-line="6" id="l4.510.6"></span>ἀπολείπεται, ὅτι διὰ θερμασίας ἀμετρίαν ἀποθνήσκομεν.
<span class="lb" data-page="4.510" data-line="7" id="l4.510.7"></span>αὕτη μὲν οὖν ἡ μεγίστη χρεία τῆς ἀναπνοῆς· δευτέρα δὲ
<span class="lb" data-page="4.510" data-line="8" id="l4.510.8"></span>θρέψις τοῦ ψυχικοῦ πνεύματος. γίνεται δὲ ἡ μὲν προτέρα
<span class="lb" data-page="4.510" data-line="9" id="l4.510.9"></span>δι’ ἀμφοτέρων τῆς ἀναπνοῆς τῶν μερῶν, εἰσπνοῆς τε καὶ ἐκπνοῆς,
<span class="lb" data-page="4.510" data-line="10" id="l4.510.10"></span>τῆς μὲν οὖν ἀναψυχούσης τε καὶ ῥιπιζούσης, τῆς
<span class="lb" data-page="4.510" data-line="11" id="l4.510.11"></span>δὲ τὸ αἰθαλῶδες ἀποχεούσης· ἡ δευτέρα δὲ διὰ τῆς εἰσπνοῆς
<span class="lb" data-page="4.510" data-line="12" id="l4.510.12"></span>μόνης. ὅτι μὲν οὖν εἰς τὴν καρδίαν ἕλκεταί τις
<span class="lb" data-page="4.510" data-line="13" id="l4.510.13"></span>ἀέρος μοῖρα κατὰ τὰς διαστολὰς αὐτῆς, ἀναπληροῦσα τὴν
<span class="lb" data-page="4.510" data-line="14" id="l4.510.14"></span>γενομένην κένωσιν, τὸ μέγεθος αὐτό γε τῆς διαστάσεως
<span class="lb" data-page="4.510" data-line="15" id="l4.510.15"></span>ἱκανὸν ἐνδείξασθαι. ὅτι δὲ καὶ εἰς τὸν ἐγκέφαλον εἰσπνεῖται,
<span class="lb" data-page="4.510" data-line="16" id="l4.510.16"></span>δι’ ἑτέρας ἐπιδέδεικται πραγματείας, ἐν ᾗ περὶ
<span class="lb" data-page="4.510" data-line="17" id="l4.510.17"></span>τῶν Ἱπποκράτους καὶ Πλάτωνος δογμάτων διαλεγόμεθα.
<span class="pb" data-page="4.511" id="p4.511"></span>
<span class="lb" data-page="4.511" data-line="1" id="l4.511.1"></span>διὰ τί δὲ, τῆς καρδίας εἰς ἑαυτήν τι παρὰ τοῦ πνεύμονος
<span class="lb" data-page="4.511" data-line="2" id="l4.511.2"></span>ἑλκούσης ἀέρος ἐπιπεμπούσης τε ταῖς πλησίον ἀρτηρίαις,
<span class="lb" data-page="4.511" data-line="3" id="l4.511.3"></span>ὅμως γε ὁ ἐκπνεόμενος οὐδὲν ἐλάττων φαίνεται τοῦ κατὰ
<span class="lb" data-page="4.511" data-line="4" id="l4.511.4"></span>τὴν εἰσπνοὴν ἑλχθέντος, εἰρήσεται μὲν καὶ δι’ ἑτέρων ἐπὶ
<span class="lb" data-page="4.511" data-line="5" id="l4.511.5"></span>πλέον, ἀποχρήσει δὲ καὶ νῦν εἰπεῖν τόδε μόνον, ὡς
<span class="lb" data-page="4.511" data-line="6" id="l4.511.6"></span>ἀτμός τις ἐκπνεῖται τοὐπίπαν ἴσος τῷ πλήθει τῆς μεταληφθείσης
<span class="lb" data-page="4.511" data-line="7" id="l4.511.7"></span>μοίρας τοῦ πνεύματος εἴς τε τὴν καρδίαν καὶ
<span class="lb" data-page="4.511" data-line="8" id="l4.511.8"></span>τὰς ἀρτηρίας. αἵτινες δ’ εἰσὶ καὶ διαθέσεις τοῦ σώματος,
<span class="lb" data-page="4.511" data-line="9" id="l4.511.9"></span>ἐν αἷς ἤτοι βραχεῖ πλείων ὁ ἀτμὸς τοῦ μεταληφθέντος
<span class="lb" data-page="4.511" data-line="10" id="l4.511.10"></span>ἀέρος, ἢ ἐλάττων, ἢ ἴσος, ἐν τοῖς περὶ δυσπνοίας εἰρήσεται.
<span class="lb" data-page="4.511" data-line="11" id="l4.511.11"></span>ἀρκεῖν μέν μοι δοκεῖ ταῦτα περὶ χρείας ἀναπνοῆς. ὅσα δὲ
<span class="lb" data-page="4.511" data-line="12" id="l4.511.12"></span>ὑπὲρ αὐτῆς τισιν εἰρήσεται μοχθηρῶς, ῥᾷστα φωραθῆναι
<span class="lb" data-page="4.511" data-line="13" id="l4.511.13"></span>δύναιτ’ ἂν μὴ παρέργως ἕκαστον τῶν ἐνταυθοῖ γεγραμμένων
<span class="lb" data-page="4.511" data-line="14" id="l4.511.14"></span>ἐκλεξαμένοις.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg021.1st1K-grc1:1.1">
<span class="pb page1" data-page="4.512" id="p4.512"></span>
<span class="milestone ed1page page1" data-n="0.227" data-unit="ed1page" id="ed1page.1.227"></span>
<span class="milestone ed2page page1" data-n="2.186" data-unit="ed2page" id="ed2page.3.186"></span>
            <h2>ΓΑΛΗΝΟΥ ΠΕΡΙ ΣΠΕΡΜΑΤΟΣ
<br></br>ΒΙΒΛΙΟΝ Α.
</h2>
            <p>
<span class="lb" data-page="4.512" data-line="1" id="l4.512.1"></span>Τίς ἡ χρεία καὶ τίς ἡ δύναμίς ἐστι τοῦ
<span class="lb" data-page="4.512" data-line="2" id="l4.512.2"></span>σπέρματος; ἆρά γε λόγον ἔχει δυοῖν ἀρχαῖν, ὑλικῆς τε καὶ
<span class="lb" data-page="4.512" data-line="3" id="l4.512.3"></span>δραστικῆς, ὡς Ἱπποκράτης ὑπελάμβανεν; ἢ τῆς ἑτέρας μόνης,
<span class="lb" data-page="4.512" data-line="4" id="l4.512.4"></span>τῆς ποιητικῆς, ὡς Ἀριστοτέλης οἴεται, ἀρχὴν μὲν κινήσεως
<span class="lb" data-page="4.512" data-line="5" id="l4.512.5"></span>ὑπ’ αὐτοῦ γίνεσθαι τῷ καταμηνίῳ νομίζων, οὐ μὴν
<span class="lb" data-page="4.512" data-line="6" id="l4.512.6"></span>ἐξ αὐτοῦ διαπλάττεσθαι τὸ ζῶον συγχωρῶν; ἄξιον οὖν ἐπισκέψασθαι
<span class="lb" data-page="4.512" data-line="7" id="l4.512.7"></span>καὶ διακρῖναι τηλικούτων ἀνδρῶν διαφωνίαν, οὐ
<span class="lb" data-page="4.512" data-line="8" id="l4.512.8"></span>πιθανοῖς ἐπιτρέψαντες λόγοις, οἷς οἱ πλεῖστοι τῶν ἰατρῶν
<span class="pb" data-page="4.513" id="p4.513"></span>
<span class="lb" data-page="4.513" data-line="1" id="l4.513.1"></span>τε καὶ φιλοσόφων χαίρουσιν, ἀλλ’ ἐξ ἐναργῶν τε καὶ δι’
<span class="lb" data-page="4.513" data-line="2" id="l4.513.2"></span>ἐναργῶν ἀποδεικνύντες. ἐπεὶ δὲ ἐκ τῆς περὶ ἑκάστου τῶν
<span class="lb" data-page="4.513" data-line="3" id="l4.513.3"></span>ζητουμένων ἐμπειρίας οἴεται χρῆναι καὶ Ἀριστοτέλης εἰς
<span class="lb" data-page="4.513" data-line="4" id="l4.513.4"></span>τὰς ἀποδείξεις λαμβάνεσθαι τὰ λήμματα, πρῶτον τοῦτο
<span class="lb" data-page="4.513" data-line="5" id="l4.513.5"></span>ἐπισκεψώμεθα ἀκριβῶς, πότερον ἔνδον μένει τὸ σπέρμα ταῖς
<span class="lb" data-page="4.513" data-line="6" id="l4.513.6"></span>μελλούσαις κυΐσκειν, ἢ καὶ συνεκκρίνεται.
</p>
          </article>

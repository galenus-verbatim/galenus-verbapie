<article xmlns="http://www.w3.org/1999/xhtml" id="urn:cts:greekLit:tlg0057.tlg021.1st1K-grc1:1.10">
<span class="pb page1" data-page="4.546" id="p4.546"></span>
<span class="milestone ed1page page1" data-n="1.231" data-unit="ed1page" id="ed1page.1.231"></span>
<span class="milestone ed2page page1" data-n="3.196" data-unit="ed2page" id="ed2page.3.196"></span>
            <p>
<span class="lb" data-page="4.546" data-line="15" id="l4.546.15"></span>Τὴν φυτικὴν δ’ ἀρχὴν ἁπάντων ἔχει πρώτην
<span class="lb" data-page="4.546" data-line="16" id="l4.546.16"></span>δημιουργοῦσαν, οὐκ ἐξ αἵματος, ἀλλ’ ἐξ αὐτοῦ τοῦ σπέρματος,
<span class="lb" data-page="4.546" data-line="17" id="l4.546.17"></span>ἀρτηρίαν, καὶ φλέβα, καὶ νεῦρον, ὀστοῦν τε καὶ ﻿
<span class="pb" data-page="4.547" id="p4.547"></span>
<span class="lb" data-page="4.547" data-line="1" id="l4.547.1"></span>ὑμένα. ταῦτα γὰρ πρόσθεν ὁ λόγος ἐξηγήσατο, χορίον μὲν
<span class="lb" data-page="4.547" data-line="2" id="l4.547.2"></span>πρῶτον ἔξωθεν αὐτῷ περιθεὶς, ἅμα δ’ αὐτῷ τὸν ἀλλαντοειδῆ
<span class="lb" data-page="4.547" data-line="3" id="l4.547.3"></span>ποιήσας ὑμένα, συνεργασόμενον μὲν, ὡς εἴρηται, τῷ
<span class="lb" data-page="4.547" data-line="4" id="l4.547.4"></span>χορίῳ τὴν γένεσιν, ὑποδεξόμενον δὲ διαπλασθέντος τοῦ ζώου
<span class="lb" data-page="4.547" data-line="5" id="l4.547.5"></span>τὸ οὖρον. ἀνάγκη γὰρ ἦν καὶ τῷ κυουμένῳ ζώῳ περιττώματα
<span class="lb" data-page="4.547" data-line="6" id="l4.547.6"></span>γενέσθαι τοσαῦτά τε καὶ τοιαῦτα, ὅσα τε καὶ οἷα
<span class="lb" data-page="4.547" data-line="7" id="l4.547.7"></span>ὑπάρχει τοῖς ἀπολελυμένοις ἤδη τῆς μήτρας· ἀλλὰ τούτων
<span class="lb" data-page="4.547" data-line="8" id="l4.547.8"></span>οὖρόν τε καὶ ἀποπάτημα, διαπεπλασμένων τε καὶ διηρθρωμένων
<span class="lb" data-page="4.547" data-line="9" id="l4.547.9"></span>ἤδη τῶν μορίων· ἐξ ἀρχῆς δ’ εὐθέως τὸν ἀποῤῥέοντα
<span class="lb" data-page="4.547" data-line="10" id="l4.547.10"></span>τοῦ κυήματος ἀτμὸν, ὃς ἀνάλογός ἐστι τῷ τῶν τελείων
<span class="lb" data-page="4.547" data-line="11" id="l4.547.11"></span>ζώων ἱδρῶτι· καὶ τούτῳ τοίνυν ἀναγκαῖον γενέσθαι τινὰ
<span class="lb" data-page="4.547" data-line="12" id="l4.547.12"></span>ὑμένα, καθάπερ καὶ τῷ οὔρῳ τὸν ἀλλαντοειδῆ. καὶ δὴ καὶ
<span class="lb" data-page="4.547" data-line="13" id="l4.547.13"></span>γέγονεν ὁ ἄμνειος ὀνομαζόμενος, ὅλον ἐν κύκλῳ περιλαμβάνων
<span class="lb" data-page="4.547" data-line="14" id="l4.547.14"></span>τὸ κύημα. <span class="milestone ed2page" data-n="3.197" data-unit="ed2page" id="ed2page.3.197"></span>τῷ γὰρ ἀλλαντοειδεῖ, καίτοι προτέρῳ
<span class="lb" data-page="4.547" data-line="15" id="l4.547.15"></span>τοῦ ἀμνείου γεγονότι, συγχρήσασθαι πρὸς τὴν τοιαύτην
<span class="lb" data-page="4.547" data-line="16" id="l4.547.16"></span>ὑπηρεσίαν οὐκ ἐδικαίωσεν ἡ φύσις, ἅμα μὲν ὅτι
<span class="lb" data-page="4.547" data-line="17" id="l4.547.17"></span>λεπτὸς καὶ ἄτονος ἦν, ἐξ ὀῤῥωδεστέρου γεγενημένος σπέρματος·
<span class="lb" data-page="4.547" data-line="18" id="l4.547.18"></span>ἐχρῆν δὲ τὸν περιέξοντα τὸ ἔμβρυον ὑμένα πάχος
<span class="pb" data-page="4.548" id="p4.548"></span>
<span class="lb" data-page="4.548" data-line="1" id="l4.548.1"></span>ἔχειν ἰσχυρὸν, ὡς ἂν οὐ μόνον ἱδρῶτος ἀγγεῖον αὐτὸ γενησόμενον,
<span class="lb" data-page="4.548" data-line="2" id="l4.548.2"></span>ἀλλὰ καὶ πρὸς τὰς μελλούσας ἔσεσθαι τῶν κώλων
<span class="lb" data-page="4.548" data-line="3" id="l4.548.3"></span>κινήσεις ἀνθέξοντα πρὸς τοῦτο δὲ καὶ ὅτι στενώτερος ἦν
<span class="lb" data-page="4.548" data-line="4" id="l4.548.4"></span>ὁ ἀλλαντοειδὴς, ἢ ὡς πᾶν ἀμφιέσαι τὸ κύημα. τί δὴ
<span class="lb" data-page="4.548" data-line="5" id="l4.548.5"></span>οὖν οὐκ ἐποίησεν αὐτὸ εὐρύτερον; ὑπολάβοις ἄν μοι τῷ
<span class="lb" data-page="4.548" data-line="6" id="l4.548.6"></span>λόγῳ. ὅτι τὸ θῆλυ σπέρμα ἔλαττον ὑπάρχει πολλῷ τοῦ
<span class="lb" data-page="4.548" data-line="7" id="l4.548.7"></span>ἄῤῥενος λέλεκται γάρ μοι καὶ πρόσθεν. οὔκουν ἦν
<span class="lb" data-page="4.548" data-line="8" id="l4.548.8"></span><span class="milestone ed1page" data-n="1.232" data-unit="ed1page" id="ed1page.1.232"></span>δυνατὸν εὐρὺν ἅμα καὶ μακρὸν ἐργάσασθαι τὸν ἀλλαντοειδῆ,
<span class="lb" data-page="4.548" data-line="9" id="l4.548.9"></span>ἀλλ’ ἔστιν ἐξ ἀνάγκης μακρὸς, ὡς ἂν εἰς ἀμφοτέρας
<span class="lb" data-page="4.548" data-line="10" id="l4.548.10"></span>τὰς κεραίας τῶν μητρῶν ἀνηρτημένος, ὥστ’ εὐλόγως
<span class="lb" data-page="4.548" data-line="11" id="l4.548.11"></span>ἅμα καὶ ἀναγκαίως στενὸς ἐγένετο. τοιούτου δ’ ὄντος αὐτοῦ,
<span class="lb" data-page="4.548" data-line="12" id="l4.548.12"></span>καὶ προσέτι λεπτοῦ, τὸν ὑποδεξόμενον ὑμένα τὰς
<span class="lb" data-page="4.548" data-line="13" id="l4.548.13"></span>ἀτμώδεις ἀποῤῥοὰς εὐρὺν καὶ παχὺν ἅμα τῇ πρώτῃ συλλήψει
<span class="lb" data-page="4.548" data-line="14" id="l4.548.14"></span>τῆς γονῆς ἡ φύσις· ἔξωθεν αὐτῇ περιέτεινεν, ἀτμίζειν
<span class="lb" data-page="4.548" data-line="15" id="l4.548.15"></span>γε μελλούσῃ διὰ τὴν θερμότητα. τῶν δ’ ἄλλων ὑμένων
<span class="lb" data-page="4.548" data-line="16" id="l4.548.16"></span>οὐδεὶς ἐν ταῖς πρώταις ἡμέραις ἀναγκαίαν ἔχει τὴν γένεσιν.
<span class="lb" data-page="4.548" data-line="17" id="l4.548.17"></span>οὐδὲ γὰρ ἐξήρκεσεν εἰς τὴν ἁπάντων αὐτῶν δημιουργίαν ἡ
<span class="lb" data-page="4.548" data-line="18" id="l4.548.18"></span>τοῦ σπέρματος οὐσία, ἀλλ’ ἐν τῷ χρόνῳ προϊόντι κύημα
<span class="pb" data-page="4.549" id="p4.549"></span>
<span class="lb" data-page="4.549" data-line="1" id="l4.549.1"></span>μὲν τὸ σπέρμα ἤδη, τρεφόμενον δὲ ηὐξάνετο, καὶ πλεῖστον
<span class="lb" data-page="4.549" data-line="2" id="l4.549.2"></span>ὑπῆρχεν, ἡνίκα διαφράττεσθαι μὲν ἔδει τὴν καρδίαν ἀπὸ
<span class="lb" data-page="4.549" data-line="3" id="l4.549.3"></span>τοῦ ἥπατος, ἀμφιέννυσθαι δὲ ἔξωθεν αὐτὴν κατ’ αὐτὴν
<span class="lb" data-page="4.549" data-line="4" id="l4.549.4"></span>ἰδίῳ φρουρίῳ, περιτείνεσθαι δὲ τῇ γαστρὶ τὸ περιτόναιον,
<span class="lb" data-page="4.549" data-line="5" id="l4.549.5"></span>ὑπαλείφεσθαι δὲ τῷ θώρακι τὸν ὑπεζωκότα. τηνικαῦτα καὶ
<span class="lb" data-page="4.549" data-line="6" id="l4.549.6"></span>τὸν ἐγκέφαλον ἐχρῆν σκεπάσασθαι διτταῖς μήνιγξι, καὶ τὸν
<span class="lb" data-page="4.549" data-line="7" id="l4.549.7"></span>νωτιαῖον ἅμα ταύταις ἑτέρᾳ τρίτῃ, καὶ σύμπαν τὸ κύημα
<span class="lb" data-page="4.549" data-line="8" id="l4.549.8"></span>τὴν ἔξωθεν ἅπασαν περιγραφὴν ὑμενώδη λαβεῖν, ὡς εἶναι
<span class="lb" data-page="4.549" data-line="9" id="l4.549.9"></span>ταύτην αὐτῷ σύμφυτον σκέπασμα τοῦ μήτε βλάπτεσθαι
<span class="lb" data-page="4.549" data-line="10" id="l4.549.10"></span>μηδὲν ὑπὸ τῶν περιττωμάτων, ἃ στέγειν ἔμελλεν ὁ ἄμνειος,
<span class="lb" data-page="4.549" data-line="11" id="l4.549.11"></span>ὕστερον δὲ δέρμα γενέσθαι, σαρκώδους οὐσίας ἐπιτραφείσης
<span class="lb" data-page="4.549" data-line="12" id="l4.549.12"></span>αὐτῷ. κατεχρήσατο γοῦν ἡ φύσις εἰς ταῦτα σύμπαντα τῷ
<span class="lb" data-page="4.549" data-line="13" id="l4.549.13"></span>γλίσχρῳ τῆς γονῆς· ὅσον δὲ ἐν αὐτῇ παχύτερον καὶ γεωδέστερον
<span class="lb" data-page="4.549" data-line="14" id="l4.549.14"></span>ἦν καὶ ἧττον ὅλκιμον, εἰς τὴν τῶν ὀστῶν χώραν
<span class="lb" data-page="4.549" data-line="15" id="l4.549.15"></span>κατέθετο. σύμπαν γὰρ ἤδη διέπλαττε τὸ ἔμβρυον, ὡς ἂν
<span class="lb" data-page="4.549" data-line="16" id="l4.549.16"></span>οὐδέποτε κατ’ οὐδὲν μέρος ἀργοῦσα. καὶ τοίνυν ἥκει ὁ τρίτος
<span class="lb" data-page="4.549" data-line="17" id="l4.549.17"></span>μὲν χρόνος τῇ κυήσει. πάντων δ’ ἡ φύσις ὑπογραφὰς
<span class="pb" data-page="4.550" id="p4.550"></span>
<span class="lb" data-page="4.550" data-line="1" id="l4.550.1"></span>πεποιημένη σπέρματος οὐσίας, διαρθροῦν ἀκριβῶς αὐτὰ,
<span class="lb" data-page="4.550" data-line="2" id="l4.550.2"></span>καὶ τὰ μόρια ταῦτα ἐξεργάζεσθαι καιρὸν εἶχεν. ἅμα τε οὖν
<span class="lb" data-page="4.550" data-line="3" id="l4.550.3"></span>ἐπέφυέ τε καὶ περιέφυεν ἅπασι τοῖς ὀστοῖς τὰς σάρκας, ἅμα
<span class="lb" data-page="4.550" data-line="4" id="l4.550.4"></span>τε καὶ τὸ πιότατον ἐξ αὐτῶν μυζήσασα, γεώδη μὲν ἐκεῖνα
<span class="lb" data-page="4.550" data-line="5" id="l4.550.5"></span>καὶ κραῦρα καὶ ἀλιπῆ παντάπασιν ἀπετέλεσεν, ὅσον εἷλκεν
<span class="lb" data-page="4.550" data-line="6" id="l4.550.6"></span>ἐξ αὐτῶν γλίσχρον ἐκφύουσα καθέκαστον, ἐπὶ μὲν τοῖς πέρασι
<span class="lb" data-page="4.550" data-line="7" id="l4.550.7"></span>τῶν ὀστῶν συνδέσμους εἰργάσατο πρὸς ἄλληλα, κατὰ
<span class="lb" data-page="4.550" data-line="8" id="l4.550.8"></span>δὲ τὸ μῆκος ἐν κύκλῳ πᾶν ὑμένας λεπτοὺς περιέβαλεν, οὓς
<span class="lb" data-page="4.550" data-line="9" id="l4.550.9"></span>ὀνομάζουσι περιοστείους, οἷς τὰς σάρκας ἐπέφυεν. ἐχρήσατο
<span class="lb" data-page="4.550" data-line="10" id="l4.550.10"></span>δ’ εἰς τὴν τῶν ὀστῶν δημιουργίαν μάλιστα τῇ τοῦ θερμοῦ
<span class="lb" data-page="4.550" data-line="11" id="l4.550.11"></span>δυνάμει, κατοπτῶσα πάντη αὐτὰ καὶ ξηραίνουσα. καὶ γὰρ
<span class="lb" data-page="4.550" data-line="12" id="l4.550.12"></span>ἐκείνοις ἄμεινον ἦν τοῦτο, σκληροῖς ἔσεσθαι μέλλουσι, καὶ
<span class="lb" data-page="4.550" data-line="13" id="l4.550.13"></span>τὸ λιπαρὸν ἐξ αὐτῶν οὕτως ἔμελλε μάλιστα ἐκχυθήσεσθαι,
<span class="lb" data-page="4.550" data-line="14" id="l4.550.14"></span>καθάπερ ἀφρός τις ζεσάντων. ἔνθα δὲ ἐπέφυσεν αὐτοῖς
<span class="lb" data-page="4.550" data-line="15" id="l4.550.15"></span>τοῖς ὀστοῖς σάρκα, πρὶν σκεπάσαι τοῖς ὑμέσιν, ἧττον κραῦρον
<span class="lb" data-page="4.550" data-line="16" id="l4.550.16"></span>γέγονε τὸ τοιοῦτο ὀστοῦν ξύμπαν. ἐξέτεινε δὲ ἀπὸ τῶν
<span class="lb" data-page="4.550" data-line="17" id="l4.550.17"></span>περιοστείων ὑμένων καὶ ταῖς σαρξὶν ἰσχνὰ σκεπάσματα.
<span class="pb" data-page="4.551" id="p4.551"></span>
<span class="lb" data-page="4.551" data-line="1" id="l4.551.1"></span><span class="milestone ed2page" data-n="3.198" data-unit="ed2page" id="ed2page.3.198"></span>καὶ μέντοι καὶ νεῦρον εἰς ἑκάστην αὐτῶν εἰσάγουσα
<span class="lb" data-page="4.551" data-line="2" id="l4.551.2"></span>διέσπειρε, λύσασα πρότερον εἰς ἶνας ἀραχνῶν λεπτοτέρας.
<span class="lb" data-page="4.551" data-line="3" id="l4.551.3"></span>ἑτέρας δὲ ἶνας ὁμοίως λεπτὰς ἐκ τῶν συνδέσμων ἀγαγοῦσα,
<span class="lb" data-page="4.551" data-line="4" id="l4.551.4"></span>καὶ περιπτύξασα πάσαις αὐταῖς σάρκας, συνήγαγεν αὖθις
<span class="lb" data-page="4.551" data-line="5" id="l4.551.5"></span>εἰς ταὐτὸ ἀμφότερα τῶν ἰνῶν τὰ γένη, τὸ μὲν ὅλον ὄργανον,
<span class="lb" data-page="4.551" data-line="6" id="l4.551.6"></span>ἐν ᾧ ταῦτα ἐτεχνήσατο, μῦν ἐργασαμένη, τὸ δὲ ἐκ τῆς
<span class="lb" data-page="4.551" data-line="7" id="l4.551.7"></span>τῶν ἰνῶν συνόδου τένοντα. τῶν μὲν δὴ συνδέσμων, ὡς
<span class="lb" data-page="4.551" data-line="8" id="l4.551.8"></span>εἴρηται, μοῖραν οὐκ ὀλίγην εἰς τοὺς μῦς ἐνέβαλε, τῶν νεύρων
<span class="lb" data-page="4.551" data-line="9" id="l4.551.9"></span>δὲ οὐκ εἰς τούτους μόνον, ἀλλὰ καὶ τοῖς σπλάγχνοις
<span class="lb" data-page="4.551" data-line="10" id="l4.551.10"></span>ἅπασιν ὁμοίαν ποιεῖται τὴν νομήν. ἔστι δὲ δή τι καὶ ἕτερον
<span class="lb" data-page="4.551" data-line="11" id="l4.551.11"></span>εἶδος ἰνῶν ἔν τε τῇ γαστρὶ, καὶ τοῖς ἐντέροις, καὶ
<span class="lb" data-page="4.551" data-line="12" id="l4.551.12"></span>ἀμφοτέραις ταῖς κύστεσι, καὶ ταῖς μήτραις, καὶ τῇ καρδίᾳ,
<span class="lb" data-page="4.551" data-line="13" id="l4.551.13"></span>τὴν γένεσιν ἐκ σπέρματος ἔχον, αἷς περιπέφυκεν οἷον πλοκάμῳ
<span class="lb" data-page="4.551" data-line="14" id="l4.551.14"></span>τινὶ τὸ τοῦ σπλάγχνου σύμπαν σῶμα, τὴν γένεσιν
<span class="lb" data-page="4.551" data-line="15" id="l4.551.15"></span>ἐξ αἵματος εἰληφός.
</p>
          </article>

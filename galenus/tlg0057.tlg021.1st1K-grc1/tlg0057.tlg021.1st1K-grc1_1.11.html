<article xmlns="http://www.w3.org/1999/xhtml" id="urn:cts:greekLit:tlg0057.tlg021.1st1K-grc1:1.11">
<span class="pb page1" data-page="4.551" id="p4.551"></span>
<span class="milestone ed1page page1" data-n="1.232" data-unit="ed1page" id="ed1page.1.232"></span>
<span class="milestone ed2page page1" data-n="3.198" data-unit="ed2page" id="ed2page.3.198"></span>
            <p>
<span class="lb" data-page="4.551" data-line="16" id="l4.551.16"></span>Ἅπαντα γὰρ, ὅσα σαρκώδη τὴν ἰδέαν ἐστὶν,
<span class="lb" data-page="4.551" data-line="17" id="l4.551.17"></span>ἐξ αἵματος ἐγένετο· τὰ δ’ ὑμενώδη πάντα ἐκ σπέρματος
<span class="lb" data-page="4.551" data-line="18" id="l4.551.18"></span>ἐτάθη. καὶ διὰ τοῦτο τὰ μὲν ἐξ αἵματος, εἰ φθαρείη ﻿
<span class="pb" data-page="4.552" id="p4.552"></span>
<span class="lb" data-page="4.552" data-line="1" id="l4.552.1"></span>ποτὲ, γεννᾶται πάλιν ῥᾳδίως, ὡς ἂν τὴν ὕλην ἔχοντα τῆς
<span class="lb" data-page="4.552" data-line="2" id="l4.552.2"></span>γενέσεως ἄφθονον· ὅσα δ’ ἐκ σπέρματος, ἢ οὐδ’ ὅλως, ἢ
<span class="lb" data-page="4.552" data-line="3" id="l4.552.3"></span>κατὰ σπάνιον αὖθις γεννᾶται, καίτοι τήν γε ποιητικὴν αἰτίαν
<span class="lb" data-page="4.552" data-line="4" id="l4.552.4"></span>αὐτοῦ ἔχοντα ὁμοίως τελείοις. οὐ γὰρ δὴ καταλέλοιπέ
<span class="lb" data-page="4.552" data-line="5" id="l4.552.5"></span>γε ἡ φύσις τὸ ζῶον οὐδ’ ἐπιλέλησται τῶν δυνάμεων ὧν
<span class="lb" data-page="4.552" data-line="6" id="l4.552.6"></span>ἔχει συμφύτων. ἃς γὰρ οὐκ ἐπεκτήσατο παρά τινος, ἀλλ’
<span class="lb" data-page="4.552" data-line="7" id="l4.552.7"></span>ἐκ σπέρματος εἶχεν, ἀμήχανον ἀποβαλεῖν αὐτάς. τί δή ποτ’
<span class="lb" data-page="4.552" data-line="8" id="l4.552.8"></span>οὖν, εἰ ἐκτέμνει τις τοῦ σώματος ἡμῶν πιμελὴν ἢ σάρκα,
<span class="lb" data-page="4.552" data-line="9" id="l4.552.9"></span>γεννᾶται πάλιν ἐν τῇ χώρᾳ τῆς ἀπολομένης ἑτέρα πιμελὴ
<span class="lb" data-page="4.552" data-line="10" id="l4.552.10"></span>καὶ σὰρξ, ἀρτηρία δὲ, ἢ φλὲψ, ἢ νεῦρον, ἢ ὑμὴν, ἢ σύνδεσμος,
<span class="lb" data-page="4.552" data-line="11" id="l4.552.11"></span>ἢ τένων, ἢ χόνδρος, ἢ ὀστοῦν, ἅπαξ ἀπολόμενα,
<span class="lb" data-page="4.552" data-line="12" id="l4.552.12"></span>δεύτερον οὐκ ἔτι γεννᾶται; καὶ τό γε θαυμασιώτερον, ὅταν
<span class="lb" data-page="4.552" data-line="13" id="l4.552.13"></span>γυμνωθῇ τι τούτων, καὶ δέον σκεπάσαι καὶ εἰς οὐλὴν ἀγαγεῖν
<span class="lb" data-page="4.552" data-line="14" id="l4.552.14"></span>αὐτὰ, σὰρξ μὲν περιφύεται τῶν εἰρημένων ἑκάστῳ, τὸ
<span class="lb" data-page="4.552" data-line="15" id="l4.552.15"></span>δ’ ὅμοιον αὐτῷ τῷ γυμνωθέντι κατ’ οὐδένα τρόπον ἔτι
<span class="lb" data-page="4.552" data-line="16" id="l4.552.16"></span>ἐπιφύεται, οὐδ’ ἂν αὐτὰ τὰ παιώνια φάρμακα προσφέρηται.
<span class="lb" data-page="4.552" data-line="17" id="l4.552.17"></span>ἀλλὰ διὰ τί συμβαίνει τὸ τοιοῦτο; ἢ ὅτι ἡ τῆς μὲν σαρκὸς
<span class="pb" data-page="4.553" id="p4.553"></span>
<span class="lb" data-page="4.553" data-line="1" id="l4.553.1"></span>ὕλη καὶ νῦν ἐστιν, ἐκείνων δ’ οὐδενός; ἢ τί νομίζεις;
<span class="lb" data-page="4.553" data-line="2" id="l4.553.2"></span>ὁ χιτὼν τῆς ἀρτηρίας ἢ τὸ τοῦ νεύρου σῶμα τὴν διοικοῦσαν
<span class="lb" data-page="4.553" data-line="3" id="l4.553.3"></span>αὐτὸ δύναμιν οὐκ ἔχει τοιαύτης οὐσίας ποιητικὴν, οἵαν
<span class="lb" data-page="4.553" data-line="4" id="l4.553.4"></span>αὐτὸ κέκτηται; καὶ μὴν, εἴπερ τι ἄλλο, καὶ τοῦτο ταῖς φύσεσιν
<span class="lb" data-page="4.553" data-line="5" id="l4.553.5"></span>ὑπάρχει, τὸ ποιεῖν ἑαυταῖς ὅμοια. πῶς δ’ ἂν ἄλλως
<span class="lb" data-page="4.553" data-line="6" id="l4.553.6"></span>ἐτρέφετο σῶμα, μὴ τῆς τοιαύτης δυνάμεως ἀεὶ παραμενούσης
<span class="lb" data-page="4.553" data-line="7" id="l4.553.7"></span>αὐτῇ; πάντως γὰρ ἀποῤῥεῖ τι τῆς οὐσίας ἑκάστου, καὶ
<span class="lb" data-page="4.553" data-line="8" id="l4.553.8"></span>διὰ τοῦτο δεῖται τοῦ θρέψοντος· ὅμοιον δ’ εἶναι χρὴ τὸ
<span class="lb" data-page="4.553" data-line="9" id="l4.553.9"></span>προστιθέμενον ἐκ τῆς τροφῆς τῷ διαφορηθέντι. καί σε
<span class="lb" data-page="4.553" data-line="10" id="l4.553.10"></span>κᾀνταῦθα τῶν σῶν ἀναμνήσω λόγων, Ἀριστότελες φίλτατε.
<span class="lb" data-page="4.553" data-line="11" id="l4.553.11"></span>δυοῖν γὰρ θάτερον ἀναγκαῖον, ἢ ἐν τοῖς σιτίοις ἑκάστου τῶν
<span class="lb" data-page="4.553" data-line="12" id="l4.553.12"></span>τρεφομένων σωμάτων ἐμφέρεσθαι μόρια, κᾄπειτα, τῶν ὁμοίων
<span class="lb" data-page="4.553" data-line="13" id="l4.553.13"></span>ὡς τὰ ὅμοια φοιτώντων, γίνεσθαι τὴν θρέψιν, ἢ ἀλλοιουμένης
<span class="lb" data-page="4.553" data-line="14" id="l4.553.14"></span>τῆς τροφῆς. ἀλλὰ τὸ μὲν πρότερον δόγμα τὸ τῶν
<span class="lb" data-page="4.553" data-line="15" id="l4.553.15"></span>ὁμοιομερῶν ἐξήλεγξας αὐτὸς ὡς οὐκ ἀληθές· τὸ δ’ ἕτερον,
<span class="lb" data-page="4.553" data-line="16" id="l4.553.16"></span>ὃ τὴν ἀλλοίωσιν πρεσβεύει, ὡς ἀληθὲς συνεστήσω. οὐ μὴν
<span class="lb" data-page="4.553" data-line="17" id="l4.553.17"></span>οὐδὲ, ὅτι ἐξ ἅπαντος εἰς ἅπαν ὁμοίως αἱ μεταβολαὶ γίνονται,
<span class="pb" data-page="4.554" id="p4.554"></span>
<span class="lb" data-page="4.554" data-line="1" id="l4.554.1"></span>δυνατὸν εἰπεῖν. <span class="milestone ed2page" data-n="3.199" data-unit="ed2page" id="ed2page.3.199"></span>εἰς γὰρ τὸ πλησιώτερον τῇ φύσει
<span class="lb" data-page="4.554" data-line="2" id="l4.554.2"></span>τοῦ μεταβαλλομένου ῥᾴων ἡ μεταβολή· καὶ διὰ τοῦτο τῷ
<span class="lb" data-page="4.554" data-line="3" id="l4.554.3"></span>αἵματι ῥᾷστον μὲν γενέσθαι σαρκὶ, χαλεπώτερον δ’ ὑμένι,
<span class="lb" data-page="4.554" data-line="4" id="l4.554.4"></span>καὶ νεύρῳ, καὶ φλεβὶ, καὶ ἀρτηρίᾳ, καὶ χιτῶνι. πρῶτον
<span class="lb" data-page="4.554" data-line="5" id="l4.554.5"></span>μὲν οὖν ἕλκει τὰ μέλλοντα θρέψασθαι τὸν οἰκεῖον ἕκαστον
<span class="lb" data-page="4.554" data-line="6" id="l4.554.6"></span>ἐκ τοῦ αἵματος χυμὸν, ὡς Ἱπποκράτης ἐγίνωσκεν, ἀποδέδεικται
<span class="lb" data-page="4.554" data-line="7" id="l4.554.7"></span>δ’ ἡμῖν ἐν ἑτέροις ἐπὶ πλέον αὐτά τε ταῦτα, καὶ
<span class="lb" data-page="4.554" data-line="8" id="l4.554.8"></span>ὡς τὸ μὲν παχυτέρου δεῖται τοῦ αἵματος, τὸ δὲ λεπτοτέρου,
<span class="lb" data-page="4.554" data-line="9" id="l4.554.9"></span>καὶ τὸ μὲν θερμοτέρου, τὸ δὲ ψυχροτέρου, καὶ τὸ
<span class="lb" data-page="4.554" data-line="10" id="l4.554.10"></span>μὲν φλεγματωδεστέρου, τὸ δὲ μελαγχολικωτέρου. ἀτὰρ οὖν
<span class="lb" data-page="4.554" data-line="11" id="l4.554.11"></span>καὶ ἀκριβεστέρου καὶ καθαρωτέρου δεῖταί τινα, καὶ αὖθις
<span class="lb" data-page="4.554" data-line="12" id="l4.554.12"></span>ἕτερα μὲν καθαρωτέρου, τὰ δ’ ὀῤῥωδεστέρου, καὶ δὴ καὶ
<span class="lb" data-page="4.554" data-line="13" id="l4.554.13"></span>τελεωτάτου κατειργασμένου, τοῖς δ’ οὐδὲν ἐμποδίζει, κᾂν μὴ
<span class="lb" data-page="4.554" data-line="14" id="l4.554.14"></span>τοιοῦτο ᾖ τὸ θρέψον. μετὰ δὲ τὴν εἰς ἕκαστον μόριον ὁλκὴν
<span class="lb" data-page="4.554" data-line="15" id="l4.554.15"></span>τοῦ οἰκείου χυμοῦ τὸ μὲν ἑλχθὲν εἰς πολλὰ μέρη διαλυθὲν
<span class="lb" data-page="4.554" data-line="16" id="l4.554.16"></span>ἀτμοειδῶς προστίθεται τοῖς ἕλξασι, μεταβαλλόμενον
<span class="lb" data-page="4.554" data-line="17" id="l4.554.17"></span>ἐν χρόνῳ πλείονι, (δέδεικται γὰρ καὶ τοῦτο,) προσφύει δὲ
<span class="pb" data-page="4.555" id="p4.555"></span>
<span class="lb" data-page="4.555" data-line="1" id="l4.555.1"></span>αὐτὸ κατὰ τὴν πολυχρόνιον μονὴν ἑαυτῷ τὸ ἕλξαν τε καὶ
<span class="lb" data-page="4.555" data-line="2" id="l4.555.2"></span>ὁμοιῶσαν. μὴ τοίνυν δόκει, γεγονέναι μὲν ἐξ ἀρχῆς ἕκαστον
<span class="lb" data-page="4.555" data-line="3" id="l4.555.3"></span>τῶν πρώτων <span class="milestone ed1page" data-n="1.233" data-unit="ed1page" id="ed1page.1.233"></span>τοῦ ζώου μορίων ἐκ σπέρματος, ἄλλην
<span class="lb" data-page="4.555" data-line="4" id="l4.555.4"></span>δὲ αὐτῶν εἶναι τὴν ἐσχάτην καὶ οἰκειοτάτην τροφήν.
</p>
          </article>

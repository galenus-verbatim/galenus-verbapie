<article xmlns="http://www.w3.org/1999/xhtml" id="urn:cts:greekLit:tlg0057.tlg021.1st1K-grc1:1.13">
<span class="pb page1" data-page="4.557" id="p4.557"></span>
<span class="milestone ed1page page1" data-n="1.233" data-unit="ed1page" id="ed1page.1.233"></span>
<span class="milestone ed2page page1" data-n="3.200" data-unit="ed2page" id="ed2page.3.200"></span>
            <p>
<span class="lb" data-page="4.557" data-line="16" id="l4.557.16"></span>Τάχ’ ἂν οὖν φαίη τις, ἀπορώτερον ἡμῖν γεγονέναι
<span class="lb" data-page="4.557" data-line="17" id="l4.557.17"></span>τὸν λόγον. εἰ γὰρ οἷαί τε γεννᾷν εἰσιν αἱ ἀρτηρίαι
<span class="lb" data-page="4.557" data-line="18" id="l4.557.18"></span>τε καὶ αἱ φλέβες τὸ σπέρμα, διὰ τί τοῖς ἀποκοπεῖσιν
<span class="pb" data-page="4.558" id="p4.558"></span>
<span class="lb" data-page="4.558" data-line="1" id="l4.558.1"></span>ἑαυτῶν μέρεσιν οὐκ ἀποφύουσιν ἕτερα ἀντ’ αὐτῶν; διττὴ δ’
<span class="lb" data-page="4.558" data-line="2" id="l4.558.2"></span>ἂν εἴη καὶ ἡ πρὸς τοῦτο ἀπόκρισις· ἡ μὲν ἑτέρα, διότι
<span class="lb" data-page="4.558" data-line="3" id="l4.558.3"></span>φλέβας ἐθεάσαντό τινες ἤδη γεγενημένας ἐν ἕλκεσι μεγάλοις,
<span class="lb" data-page="4.558" data-line="4" id="l4.558.4"></span>ὥσπερ καὶ ἡμεῖς αὐτοὶ κατά τε ἄλλα τινὰ μόρια καὶ κατὰ
<span class="lb" data-page="4.558" data-line="5" id="l4.558.5"></span>τὴν κεφαλὴν ἱκανῶς ἀξιολόγους τε καὶ πολλάς· ἑτέρα δὲ,
<span class="lb" data-page="4.558" data-line="6" id="l4.558.6"></span>ἣν οὐκ ἀπόκρισιν ἴσως ἐάσει τις ὀνομάζεσθαι τῶν περὶ λέξιν
<span class="lb" data-page="4.558" data-line="7" id="l4.558.7"></span>ἐσπουδακότων, ἀλλὰ διέξοδον. ἐρῶ γὰρ τὴν αἰτίαν, δι’ ἣν
<span class="lb" data-page="4.558" data-line="8" id="l4.558.8"></span>οὔτε πολλοῖς ὤφθησαν ἐν ἕλκεσι γεννηθῆναι φλέβες, ἀλλ’
<span class="lb" data-page="4.558" data-line="9" id="l4.558.9"></span>ὀλιγίστοις παντάπασιν, ἀρτηρίαν δὲ καὶ νεῦρον οὐδεὶς εἶδεν
<span class="lb" data-page="4.558" data-line="10" id="l4.558.10"></span>οὐδὲ κατὰ τὸ σπάνιόν τινι γεννηθέντα. ταυτὶ μὲν οὖν
<span class="lb" data-page="4.558" data-line="11" id="l4.558.11"></span>ὀλίγον ὕστερον ἐροῦμεν, ὡς μηδὲν λείπῃ τῷ λόγῳ. πρὸς
<span class="lb" data-page="4.558" data-line="12" id="l4.558.12"></span>Ἀριστοτέλη δὲ πρότερον οἷς ἔλεγον ἐπιθεῖναι βούλομαι
<span class="lb" data-page="4.558" data-line="13" id="l4.558.13"></span>τελευτὴν, ἀποφῃνάμενον ἀχρήστους εἰς τὴν τοῦ σπέρματος
<span class="lb" data-page="4.558" data-line="14" id="l4.558.14"></span>γένεσιν εἶναι τοὺς ὄρχεις. ἐξ ὧν γὰρ οὕτω γινώσκει, τῇ
<span class="lb" data-page="4.558" data-line="15" id="l4.558.15"></span>φλεβὶ καὶ τῇ ἀρτηρίᾳ τὴν γένεσιν αὐτοῦ παραχωρεῖ, ταῖς
<span class="lb" data-page="4.558" data-line="16" id="l4.558.16"></span>εἰς τοὺς ὄρχεις φερομέναις. οὐ δήπου δὲ ταύταις μὲν ὑπάρχει
<span class="lb" data-page="4.558" data-line="17" id="l4.558.17"></span>φύσις, ὡς γεννᾷν σπέρμα, ταῖς δ’ ἄλλαις οὐχ ὑπάρχει.
<span class="pb" data-page="4.559" id="p4.559"></span>
<span class="lb" data-page="4.559" data-line="1" id="l4.559.1"></span>ἀλλ’ εἰ καὶ κατ’ ἄλλην τινὰ τοῦ ζώου χώραν ἀρτηρία καὶ
<span class="lb" data-page="4.559" data-line="2" id="l4.559.2"></span>φλὲψ ὁμοίως ἦσαν εἱλιγμέναι, καὶ κατ’ ἐκείνην ἂν ἐφαίνετο
<span class="lb" data-page="4.559" data-line="3" id="l4.559.3"></span>τοιοῦτος χυμός. εἴπερ οὖν γεννῶσι, καὶ τρέφονται
<span class="lb" data-page="4.559" data-line="4" id="l4.559.4"></span>πρὸς αὐτοῦ. ἀλλ’ ἡ γένεσις τοιαύτη οὐδέν ἐστιν ὅμοιον
<span class="lb" data-page="4.559" data-line="5" id="l4.559.5"></span>τῷ διαφορηθέντι, ἡ θρέψις δὲ μόρια γεννᾷ τῶν τρεφομένων
<span class="lb" data-page="4.559" data-line="6" id="l4.559.6"></span>ὅμοια τῷ διαφορηθέντι. ἀλλ’ οὐκ ἐξ ἄλλης μὲν ὕλης
<span class="lb" data-page="4.559" data-line="7" id="l4.559.7"></span>ἐγεννήθη μὲν τὸ ὅλον ἀγγεῖον, ἐξ ἄλλης δὲ νῦν αὐτοῦ γεννᾶται
<span class="lb" data-page="4.559" data-line="8" id="l4.559.8"></span>τὰ μέρη. δῆλον οὖν ὡς, εἴπερ ἐξ ὑγρότητος τρέφεται
<span class="lb" data-page="4.559" data-line="9" id="l4.559.9"></span>θορώδους, ἐκ τοιαύτης καὶ κατ’ ἀρχὴν ἐγίνετο. πρὸς Ἀριστοτέλη
<span class="lb" data-page="4.559" data-line="10" id="l4.559.10"></span>μὲν αὐτάρκης ὁ λόγος. ἀναλάβωμεν δὲ, ἅπερ ἐρεῖν
<span class="lb" data-page="4.559" data-line="11" id="l4.559.11"></span>ἀνεβαλλόμεθα· πρῶτον μὲν, ὡς ὀλιγάκις ὤφθη φλὲψ γεννηθεῖσα,
<span class="lb" data-page="4.559" data-line="12" id="l4.559.12"></span>δεύτερον δὲ, ὅτι τῶν ἄλλων οὐδὲν ὤφθη. τὸ γὰρ
<span class="lb" data-page="4.559" data-line="13" id="l4.559.13"></span>ἐπιτρεφόμενον ἀγγεῖον τῇ προϋπαρχούσῃ φλεβὶ, ταύτῃ γὰρ
<span class="lb" data-page="4.559" data-line="14" id="l4.559.14"></span>δηλονότι συνεχές ἐστιν, οὐκ ἐν ἁπάσῃ τῇ φύσει τοῦ σώματος
<span class="lb" data-page="4.559" data-line="15" id="l4.559.15"></span>ὕλην ἄφθονον εἰς γένεσιν ἔχει. ἂν τοίνυν οὐδὲ φθάσῃ
<span class="lb" data-page="4.559" data-line="16" id="l4.559.16"></span>σὰρξ ἐν κύκλῳ περιτραφῆναι τῷ στόματι τῆς ἀποκεκομμένης
<span class="lb" data-page="4.559" data-line="17" id="l4.559.17"></span>φλεβὸς, οὐδ’ αὖ ἐξ ὑγροῦ ποτε δαψιλοῦς ὕλης ἀπορήσῃ,
<span class="pb" data-page="4.560" id="p4.560"></span>
<span class="lb" data-page="4.560" data-line="1" id="l4.560.1"></span>δυνήσεται γεννῆσαι. χρὴ τοίνυν ἅμα μὲν ἐῤῥωμενεστάτην
<span class="lb" data-page="4.560" data-line="2" id="l4.560.2"></span>εὑρεθῆναι τὴν ἐν ταῖς ἀποκεκομμέναις φλεψὶ δύναμιν, (αὕτη
<span class="lb" data-page="4.560" data-line="3" id="l4.560.3"></span>γάρ ἐστιν ἡ <span class="milestone ed2page" data-n="3.201" data-unit="ed2page" id="ed2page.3.201"></span>δημιουργοῦσα τὴν ἐπιφυομένην,) ἅμα δ’
<span class="lb" data-page="4.560" data-line="4" id="l4.560.4"></span>ὕλην θορώδη τοσαύτην, ὡς μὴ φθασθῆναι πρὸς τῆς ἐπιφυομένης
<span class="lb" data-page="4.560" data-line="5" id="l4.560.5"></span>σαρκὸς κλεισθῆναι τὸ στόμα. σπανιώτατον δέ
<span class="lb" data-page="4.560" data-line="6" id="l4.560.6"></span>ἐστι συνελθεῖν εἰς ταὐτὸ ἄμφω ταῦτα. εἰ τοίνυν ἐπὶ φλεβὸς,
<span class="lb" data-page="4.560" data-line="7" id="l4.560.7"></span>ἁπλοῦν καὶ λεπτὸν ἐχούσης τὸν χιτῶνα, σπανίως ἡ
<span class="lb" data-page="4.560" data-line="8" id="l4.560.8"></span>γένεσις, οὐδὲν δήπου θαυμαστὸν ἐπ’ ἀρτηρίας, ἑξαπλάσιον
<span class="lb" data-page="4.560" data-line="9" id="l4.560.9"></span>ἢ κατὰ φλέβα τὸ πάχος ἐχούσης, οὐ σπάνιον, ἀλλ’ ἀδύνατον
<span class="lb" data-page="4.560" data-line="10" id="l4.560.10"></span>γενέσθαι, διότι καὶ ἡ τοσαύτης ὕλης παρασκευὴ ἀδύνατος.
<span class="lb" data-page="4.560" data-line="11" id="l4.560.11"></span>οὕτω δὲ δήπου καὶ τῶν ἄλλων ἕκαστον, οἷς ἐκ σπέρματος
<span class="lb" data-page="4.560" data-line="12" id="l4.560.12"></span>ἡ γένεσις, ἀπορίᾳ δαψιλοῦς ὕλης αὖθις οὐ φύεται.
<span class="lb" data-page="4.560" data-line="13" id="l4.560.13"></span>τοσοῦτο γὰρ οὐδαμόθι περιεχόμενον ἀθρόον σπέρμα δυνατόν
<span class="lb" data-page="4.560" data-line="14" id="l4.560.14"></span>ἐστιν εὑρεῖν, ὅσου δεῖται πρὸς τὴν γένεσιν ἕκαστον
<span class="lb" data-page="4.560" data-line="15" id="l4.560.15"></span>τῶν ἀπολομένων. ἀλλὰ καὶ χρόνῳ πλείονι συναθροίζεσθαι
<span class="lb" data-page="4.560" data-line="16" id="l4.560.16"></span>μέλλον φθανούσης τῆς σαρκώσεως ἴσχεται. κατὰ δὲ τὴν
<span class="lb" data-page="4.560" data-line="17" id="l4.560.17"></span>πρώτην ἐκ τοῦ σπέρματος γένεσιν ἀθρόον μὲν ἔτι τὸ
<span class="pb" data-page="4.561" id="p4.561"></span>
<span class="lb" data-page="4.561" data-line="1" id="l4.561.1"></span>ὑγρὸν, ἐξ οὗ τῶν ἀγγείων ἡ διάπλασις, δημιουργὸς δ’ αὐτοῦ
<span class="lb" data-page="4.561" data-line="2" id="l4.561.2"></span>διττὸς, ἥ τ’ ἐν αὐτῷ τῷ σπέρματι δύναμις, ἥ τ’ ἐν τοῖς
<span class="lb" data-page="4.561" data-line="3" id="l4.561.3"></span>τῆς μήτρας ἀγγείοις, οἷς προσέπεσεν. ἐπὶ μὲν γὰρ τῶν ἑλκωμάτων
<span class="lb" data-page="4.561" data-line="4" id="l4.561.4"></span>ἀπορίᾳ δαψιλοῦς ὕλης, ἀργὸς ἦν ἡμῖν τοσοῦτος
<span class="lb" data-page="4.561" data-line="5" id="l4.561.5"></span>δημιουργός· ἐπὶ δὲ τῆς ἐν τῇ μήτρᾳ τοῦ ζώου γενέσεως ἥ
<span class="lb" data-page="4.561" data-line="6" id="l4.561.6"></span>τε ὕλη δαψιλὴς, καὶ σύνεστιν αὐτῷ δημιουργὸς ἕτερος, οὐ
<span class="lb" data-page="4.561" data-line="7" id="l4.561.7"></span>ψαύων μόνον τῆς ὕλης, ἀλλὰ καὶ δι’ ὅλης αὐτῆς διαπεφοιτηκώς.
<span class="lb" data-page="4.561" data-line="8" id="l4.561.8"></span>οὐδὲν οὖν θαυμαστὸν, ἐν τάχει διαπλάττεσθαι τοῖς
<span class="lb" data-page="4.561" data-line="9" id="l4.561.9"></span>κυουμένοις τὰ πρῶτα τῆς φύσεως ὄργανα τῇ τε τῆς ὕλης
<span class="lb" data-page="4.561" data-line="10" id="l4.561.10"></span>ἀφθονίᾳ τε ἅμα καὶ ἀρετῇ καὶ τῇ τῶν δημιουργούντων
<span class="lb" data-page="4.561" data-line="11" id="l4.561.11"></span>αὐτὰ ἐνεργείᾳ.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg021.1st1K-grc1:1.14">
<span class="pb page1" data-page="4.561" id="p4.561"></span>
<span class="milestone ed1page page1" data-n="1.233" data-unit="ed1page" id="ed1page.1.233"></span>
<span class="milestone ed2page page1" data-n="3.201" data-unit="ed2page" id="ed2page.3.201"></span>
            <p>
<span class="lb" data-page="4.561" data-line="12" id="l4.561.12"></span>Ἐπεὶ δὲ καὶ περὶ τούτων ἀποδέδεικται, τὸ
<span class="lb" data-page="4.561" data-line="13" id="l4.561.13"></span>κατάλοιπον τῶν ἀναβληθέντων δίειμι. πρὸς μὲν γὰρ τὸν
<span class="lb" data-page="4.561" data-line="14" id="l4.561.14"></span>Ἀριστοτέλη ῥᾷστος ὁ λόγος ἐγένετο τοὺς ὄρχεις ἀποστερήσαντα
<span class="lb" data-page="4.561" data-line="15" id="l4.561.15"></span>τοῦ σπέρματος τὴν γένεσιν. εἰ γὰρ οὐκ ἐκεῖνοι
<span class="lb" data-page="4.561" data-line="16" id="l4.561.16"></span>γεννῶσιν αὐτὸ, πρόδηλον ὡς ἡ ἀρτηρία τε καὶ ἡ φλέψ.
<span class="lb" data-page="4.561" data-line="17" id="l4.561.17"></span>ἀλλ’ οὐ χρὴ τὴν Ἀριστοτέλους ἄγνοιαν ἕρμαιον ἡγησαμένους
<span class="lb" data-page="4.561" data-line="18" id="l4.561.18"></span>ἀναπόδεικτον καταλιπεῖν <span class="milestone ed1page" data-n="1.234" data-unit="ed1page" id="ed1page.1.234"></span>τηλικοῦτο δόγμα, ὅπως μὴ ﻿
<span class="pb" data-page="4.562" id="p4.562"></span>
<span class="lb" data-page="4.562" data-line="1" id="l4.562.1"></span>καὶ τῶν ἀντιλογικῶν ἐπιτιμήσῃ τις ἡμῖν, ὡς προσποιησαμένοις
<span class="lb" data-page="4.562" data-line="2" id="l4.562.2"></span>μὲν ἀληθείας ἐρᾷν, ἁρπάζουσι δὲ τοὺς λόγους μᾶλλον,
<span class="lb" data-page="4.562" data-line="3" id="l4.562.3"></span>ἢ ἀποδεικνύουσιν. οὐ δήπου γὰρ, εἰ Ἀριστοτέλης ἠγνόησε
<span class="lb" data-page="4.562" data-line="4" id="l4.562.4"></span>τῶν ὄρχεων τὴν δύναμιν, ἡμᾶς χρὴ διὰ τοῦτο τοῖς ἑλικοειδέσιν
<span class="lb" data-page="4.562" data-line="5" id="l4.562.5"></span>ἀγγείοις ἐπιτρέπειν ἅπασαν τοῦ σπέρματος τὴν γένεσιν.
<span class="lb" data-page="4.562" data-line="6" id="l4.562.6"></span>κᾀγὼ φαίην ἂν πρὸς αὐτοὺς, ὡς αἰσχυνοίμην ἂν, αὐτοῖς
<span class="lb" data-page="4.562" data-line="7" id="l4.562.7"></span>εἰ ἐπιτρέποιμι ξύμπασαν. ἀλλὰ τοῦτο μὲν ἑτοίμως
<span class="lb" data-page="4.562" data-line="8" id="l4.562.8"></span>ἔλαβον Ἀριστοτέλους ἕνεκεν, ὅπως μὴ μακρὸς ὁ πρὸς αὐτόν
<span class="lb" data-page="4.562" data-line="9" id="l4.562.9"></span>μοι γίγνοιτο λόγος. ἥκω δ’ αὖθις ἐπὶ τοὺς οἰομένους,
<span class="lb" data-page="4.562" data-line="10" id="l4.562.10"></span>ἅπαν ὑπὸ τῶν ὄρχεων γεννᾶσθαι τὸ σπέρμα, καὶ πρῶτον
<span class="lb" data-page="4.562" data-line="11" id="l4.562.11"></span>μὲν ἐρωτῶ, τί δήποτε ἐπ’ αὐτοὺς καταφερομένοις ἐν τοῖς
<span class="lb" data-page="4.562" data-line="12" id="l4.562.12"></span>ἄνωθεν ἀγγείοις φαίνεται περιεχόμενον, εἴπερ μόνον τῶν ὄρχεων
<span class="lb" data-page="4.562" data-line="13" id="l4.562.13"></span>ἔργον ἐστίν. ὥσπερ γὰρ οὐκ ἔστιν εὑρεῖν ἐν τῇ γαστρὶ
<span class="lb" data-page="4.562" data-line="14" id="l4.562.14"></span>καὶ τοῖς ἐντέροις αἷμα, διότι μηδὲν ὅλως εἰς γένεσιν αὐτοῦ
<span class="lb" data-page="4.562" data-line="15" id="l4.562.15"></span>συντελοῦσιν, οὕτως οὐδ’ ἂν ἐν τοῖς ἀγγείοις ἦν τὸ
<span class="lb" data-page="4.562" data-line="16" id="l4.562.16"></span>σπέρμα μηδὲν συμπράττουσιν. ἑξῆς δὲ τῆς ἕλικος αὐτῆς
<span class="lb" data-page="4.562" data-line="17" id="l4.562.17"></span>αὐτὸν ἐρωτήσω τὴν χρείαν. δυνατὸν γὰρ ἦν, οἶμαι, μᾶλλον
<span class="pb" data-page="4.563" id="p4.563"></span>
<span class="lb" data-page="4.563" data-line="1" id="l4.563.1"></span>εἰπεῖν, ἄμεινόν τε καὶ ῥᾷστον; εὐθὺ τῶν ὄρχεων ἰέναι
<span class="lb" data-page="4.563" data-line="2" id="l4.563.2"></span>τοῖς ἀγγείοις ἄνευ τῆς τοιαύτης ὕλης ἐπὶ τούτοις, εἰ νεκροὺς
<span class="lb" data-page="4.563" data-line="3" id="l4.563.3"></span>καὶ ἀδυνάτους ἀλλοιοῦν ὑποτίθενται τῶν ἀγγείων τοὺς
<span class="lb" data-page="4.563" data-line="4" id="l4.563.4"></span>χιτῶνας ὕλην πολυχρονίως ὁμιλοῦσαν. ἢ εἰ καὶ συγχωροῦσι
<span class="lb" data-page="4.563" data-line="5" id="l4.563.5"></span>μὲν τοῦτο, καὶ κατὰ τὴν ἑαυτῶν δὲ φύσιν ἀξιοῦσιν αὐτοὺς
<span class="lb" data-page="4.563" data-line="6" id="l4.563.6"></span>ποιεῖσθαι τὴν ἀλλοίωσιν, ἀλλὰ καὶ τοῦτο ἀτοπώτερον ἔτι
<span class="lb" data-page="4.563" data-line="7" id="l4.563.7"></span><span class="milestone ed2page" data-n="3.202" data-unit="ed2page" id="ed2page.3.202"></span>καὶ ὅμοιον, ὡς εἰ καὶ τὸ πῦρ φαίη τις ψυχρὸν ὂν
<span class="lb" data-page="4.563" data-line="8" id="l4.563.8"></span>θερμαίνειν. οὐδὲν γὰρ ἄλλο ἐστὶν ἡ κατὰ ποιότητα μεταβολὴ
<span class="lb" data-page="4.563" data-line="9" id="l4.563.9"></span>καὶ ἀλλοίωσις ἢ τοῦ πάσχοντος ὁμοίωσις τῷ δρῶντι.
<span class="lb" data-page="4.563" data-line="10" id="l4.563.10"></span>καὶ μὴν εἰ καὶ τοῦτο συγχωροῖτο, παχὺ καὶ γλίσχρον καὶ
<span class="lb" data-page="4.563" data-line="11" id="l4.563.11"></span>λευκὸν ἐργάσονται τὸ ἀλλοιούμενον, ὅπερ οὐδὲν ἄλλο ἐστὶν,
<span class="lb" data-page="4.563" data-line="12" id="l4.563.12"></span>ἢ τοῦ σπέρματος αὐτοῖς ἀναθεῖναι τὴν γένεσιν. ταυτὶ μὲν
<span class="lb" data-page="4.563" data-line="13" id="l4.563.13"></span>ἡμῖν ἐνταῦθα κείσθω.
</p>
          </article>

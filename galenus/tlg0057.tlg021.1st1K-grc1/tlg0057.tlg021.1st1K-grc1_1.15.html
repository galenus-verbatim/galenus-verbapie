<article xmlns="http://www.w3.org/1999/xhtml" id="urn:cts:greekLit:tlg0057.tlg021.1st1K-grc1:1.15">
<span class="pb page1" data-page="4.563" id="p4.563"></span>
<span class="milestone ed1page page1" data-n="1.234" data-unit="ed1page" id="ed1page.1.234"></span>
<span class="milestone ed2page page1" data-n="3.202" data-unit="ed2page" id="ed2page.3.202"></span>
            <p>
<span class="lb" data-page="4.563" data-line="14" id="l4.563.14"></span>Τὸ δ’ ἕτερον μέρος τοῦ λόγου διέλθωμεν,
<span class="lb" data-page="4.563" data-line="15" id="l4.563.15"></span>ἐπειδὴ καὶ τῶν ἰατρῶν ἔδοξάν τισιν οὐδὲν εἰς σπέρματος
<span class="lb" data-page="4.563" data-line="16" id="l4.563.16"></span>γένεσιν οἱ ὄρχεις συντελεῖν, ἐξευρήκασι δ’ οἱ πλεῖστοι πιθανὰς
<span class="lb" data-page="4.563" data-line="17" id="l4.563.17"></span>ἀποδείξεις, καὶ τοῖς ἐρωτῶσι τὴν αἰτίαν διδοῦσι,
<span class="pb" data-page="4.564" id="p4.564"></span>
<span class="lb" data-page="4.564" data-line="1" id="l4.564.1"></span>διὰ τί μᾶλλον τῶν ἄλλων θερμωθέντων καὶ ψυχθέντων αἴτιον
<span class="lb" data-page="4.564" data-line="2" id="l4.564.2"></span>γίνονται, εἰ μηδὲν εἰς σπέρματος γένεσιν συντελοῦσιν·
<span class="lb" data-page="4.564" data-line="3" id="l4.564.3"></span>ὧν ἀποκρίσεων ἐνίας Ἀριστοτέλης πρῶτον εἶπεν. οἷον καὶ
<span class="lb" data-page="4.564" data-line="4" id="l4.564.4"></span>ὅτι τοιαύτην χρείαν παρέχονται τοῖς σπερματικοῖς ἀγγείοις,
<span class="lb" data-page="4.564" data-line="5" id="l4.564.5"></span>οἵαν καὶ αἱ λεῖαι καλούμεναι κατὰ τοὺς ὀρθίους ἱστούς.
<span class="lb" data-page="4.564" data-line="6" id="l4.564.6"></span>κατασπῶντες γὰρ αὐτοὺς αὔξουσι τὴν ἐπαναδίπλωσιν, ἣν
<span class="lb" data-page="4.564" data-line="7" id="l4.564.7"></span>ἐκεῖνός φησι χρήσιμον ὑπάρχειν εἰς τὸ στασιμωτέραν γενέσθαι
<span class="lb" data-page="4.564" data-line="8" id="l4.564.8"></span>τὴν κίνησιν τοῦ σπερματικοῦ περιττώματος· ἀφαιρεθέντων
<span class="lb" data-page="4.564" data-line="9" id="l4.564.9"></span>δὲ, ὥς φησιν, ἀνασπᾶται. ἀλλὰ ψυγέντες γε σφοδρῶς
<span class="lb" data-page="4.564" data-line="10" id="l4.564.10"></span>ἀγόνους ποιοῦσι, καίτοι κατασπᾷν γε ἔτι δύνανται.
<span class="lb" data-page="4.564" data-line="11" id="l4.564.11"></span>τί ποτ’ οὖν καὶ φησιν, ὅτι καὶ σπερματικῶν ἀγγείων ἡ ψύξις,
<span class="lb" data-page="4.564" data-line="12" id="l4.564.12"></span>οὐχὶ τῶν ὄρχεων αὐτῶν, αἰτία τῆς ἀγονίας ἐστί; διὰ τί τοίνυν
<span class="lb" data-page="4.564" data-line="13" id="l4.564.13"></span>θλασθέντες; ὅτι συνθλᾶται, φησὶ, τὰ σπερματικά. διὰ
<span class="lb" data-page="4.564" data-line="14" id="l4.564.14"></span>τί δὲ σκιῤῥωθέντες; ὅτι κᾀκεῖνα συσκιῤῥοῦνται. καὶ ὅλως
<span class="lb" data-page="4.564" data-line="15" id="l4.564.15"></span>ὅ τι περ ἂν εἴπῃ τις πάθος τῶν ὄρχεων ἀγονίας ποιητικὸν,
<span class="lb" data-page="4.564" data-line="16" id="l4.564.16"></span>ἐκείνου καὶ τὰ σπερματικὰ μετεσχηκέναι φησίν. ἴσως οὖν
<span class="pb" data-page="4.565" id="p4.565"></span>
<span class="lb" data-page="4.565" data-line="1" id="l4.565.1"></span>ἄμεινον ἄνωθεν ἄρξασθαι τῷ λόγῳ, περί τε τῆς κατασκευῆς
<span class="lb" data-page="4.565" data-line="2" id="l4.565.2"></span>πρότερον ἀκριβῶς διελθεῖν τῶν σπερματικῶν ὀργάνων, ὧν
<span class="lb" data-page="4.565" data-line="3" id="l4.565.3"></span>χωρὶς οὐδὲ συνιέναι τῶν λεχθησομένων ἐστίν. ἡ μὲν οὖν
<span class="lb" data-page="4.565" data-line="4" id="l4.565.4"></span>ἀρτηρία καὶ ἡ φλὲψ, ἀπὸ τῶν κατὰ ῥάχιν ἀγγείων ὁρμηθεῖσαι,
<span class="lb" data-page="4.565" data-line="5" id="l4.565.5"></span>διὰ τῶν λαγόνων φέρονται κάτω, μέχρι περ ἂν
<span class="lb" data-page="4.565" data-line="6" id="l4.565.6"></span>ἐξίκωνται πρὸς τὴν καλουμένην ἐπιδιδυμίδα. μόριον δέ ἐστιν
<span class="lb" data-page="4.565" data-line="7" id="l4.565.7"></span>αὕτη τοῦ ζώου, κατὰ τῆς κεφαλῆς ἐπικείμενον τοῦ ὄρχεως,
<span class="lb" data-page="4.565" data-line="8" id="l4.565.8"></span>ὡς καὶ τοὔνομα ἐνδείκνυται, καὶ σύριγγες πολλαὶ διήκουσιν
<span class="lb" data-page="4.565" data-line="9" id="l4.565.9"></span>ἐξ αὐτῆς εἰς τὸν ὄρχιν, ὑγροῦ ὀῤῥώδους μεσταί. ταύτῃ τῇ
<span class="lb" data-page="4.565" data-line="10" id="l4.565.10"></span>ἐπιδιδυμίδι καὶ ἀρτηρία καὶ φλὲψ παραπεφύκασι κατὰ τὴν
<span class="lb" data-page="4.565" data-line="11" id="l4.565.11"></span>εἰρημένην ὀλίγον ἔμπροσθεν ἕλικα, καὶ τινα βραχεῖαν ἑαυτῶν
<span class="lb" data-page="4.565" data-line="12" id="l4.565.12"></span>ἀπονέμησιν αὐτῇ παρέχουσι, πρὶν ἐμφῦναι τῷ ὄρχει.
<span class="lb" data-page="4.565" data-line="13" id="l4.565.13"></span>καὶ μὲν δὴ καὶ ὁ πόρος ὁ σπερματικὸς, ὃν ὀνομάζουσιν
<span class="lb" data-page="4.565" data-line="14" id="l4.565.14"></span>ἔνιοι κιρσοειδῆ παραστάτην, ἐντεῦθεν ἀρυόμενος τὴν γονὴν,
<span class="lb" data-page="4.565" data-line="15" id="l4.565.15"></span>ἐπὶ τὴν ἔκφυσιν ἀναφέρει τοῦ αἰδοίου. καὶ διὰ τοῦτο
<span class="lb" data-page="4.565" data-line="16" id="l4.565.16"></span>οἶμαι καὶ Ἡρόφιλον οἰηθῆναι, μηδέν τι μέγα συνεργάζεσθαι
<span class="lb" data-page="4.565" data-line="17" id="l4.565.17"></span>τῇ γενέσει τοῦ σπέρματος. μέχρι μὲν γὰρ ἐντὸς τῶν λαγόνων
<span class="lb" data-page="4.565" data-line="18" id="l4.565.18"></span>ἐστὶν ἡ ἀρτηρία καὶ ἡ φλὲψ, ἅμα τοῖς ἄλλοις ἅπασι
<span class="pb" data-page="4.566" id="p4.566"></span>
<span class="lb" data-page="4.566" data-line="1" id="l4.566.1"></span>σπλάγχνοις τῷ κοινῷ πάντων καλύπτεται σκεπάσματι, τῷ
<span class="lb" data-page="4.566" data-line="2" id="l4.566.2"></span>περιτοναίῳ καλουμένῳ. τὸ δ’ ἀπὸ τοῦδε τέτρηται τὸ περιτόναιον
<span class="lb" data-page="4.566" data-line="3" id="l4.566.3"></span>ἑκατέρωθεν ἀξιολόγῳ τρήματι, καὶ πόρος ἀπ’ αὐτοῦ
<span class="lb" data-page="4.566" data-line="4" id="l4.566.4"></span>γίνεται μέγιστος, εἰς τοὺς ὄρχεις καθήκων. ἐν τούτῳ τῷ
<span class="lb" data-page="4.566" data-line="5" id="l4.566.5"></span>πόρῳ καὶ ἡ τῶν ἀγγείων ἕλιξ γεννᾶται, καὶ τὸ σπερματικὸν
<span class="lb" data-page="4.566" data-line="6" id="l4.566.6"></span>ἀγγεῖον ἐκ τῆς ἐπιδιδυμίδος ἐκφυόμενον ἐπὶ τοὺς λαγόνας
<span class="lb" data-page="4.566" data-line="7" id="l4.566.7"></span>ἀναβαίνει, ψαῦον μὲν κατὰ τὴν ἔκφυσιν τοῦ ὄρχεως,
<span class="lb" data-page="4.566" data-line="8" id="l4.566.8"></span>οὐ μὴν ἐξ αὐτοῦ γε τὴν γένεσιν ἔχον. ἤδη μοι πάλιν ἄνωθεν
<span class="lb" data-page="4.566" data-line="9" id="l4.566.9"></span>ἀρξάμενος καὶ προσέχων ἀκριβέστερον τὸν νοῦν τῷ
<span class="lb" data-page="4.566" data-line="10" id="l4.566.10"></span><span class="milestone ed2page" data-n="3.203" data-unit="ed2page" id="ed2page.3.203"></span>λόγῳ καθ’ ἑκάτερον πόρον οἷον αὐλόν τινα τὴν μὲν
<span class="lb" data-page="4.566" data-line="11" id="l4.566.11"></span>ἀρτηρίαν ἅμα τῇ φλεβὶ καταφερομένην εὕροις ἂν, ἀναφερόμενον
<span class="lb" data-page="4.566" data-line="12" id="l4.566.12"></span>δὲ τὸ σπερματικὸν ἀγγεῖον, ἐντεῦθεν δὲ πάλιν οὐκ
<span class="lb" data-page="4.566" data-line="13" id="l4.566.13"></span>ἔτι ἔξωθεν τῶν τῆς ἥβης ὀστῶν, ἀλλὰ διὰ βάθους τε καὶ
<span class="lb" data-page="4.566" data-line="14" id="l4.566.14"></span>ἐπ’ αὐτοῖς εἰς τὸ κάταντες φερόμενον, ἄχρις ἂν ἐπὶ τὸν τῆς
<span class="lb" data-page="4.566" data-line="15" id="l4.566.15"></span>κύστεως ἐξικνῆται τράχηλον, ᾧ συνεχὲς ὑπάρχει τὸ αἰδοῖον.
<span class="lb" data-page="4.566" data-line="16" id="l4.566.16"></span>ἄντικρυς οὖν δῆλόν ἐστι τῷ κατασκεψαμένῳ τὰ εἰρημένα
<span class="lb" data-page="4.566" data-line="17" id="l4.566.17"></span>διὰ τῶν ἀνατομῶν, ὡς τὸ σπερματικὸν ἀγγεῖον διὰ τὸ μακρότατον
<span class="lb" data-page="4.566" data-line="18" id="l4.566.18"></span>γενέσθαι τοσαύτην ὁδὸν περιέρχεται· βραχὺ γὰρ ﻿
<span class="pb" data-page="4.567" id="p4.567"></span>
<span class="lb" data-page="4.567" data-line="1" id="l4.567.1"></span>ἂν ὂν ἐσχάτως ἀπὸ τῆς ἐπιδιδυμίδος εὐθὺ τοῦ τραχήλου
<span class="lb" data-page="4.567" data-line="2" id="l4.567.2"></span>τῆς κύστεως ἀφίκοιτο. καὶ μὲν δὴ καὶ εἴπερ ἐντὸς τοῦ περιτοναίου
<span class="lb" data-page="4.567" data-line="3" id="l4.567.3"></span>τῶν ὄρχεων ἡ θέσις ἐγένετο, τοῦ σπερματικοῦ τὸ
<span class="lb" data-page="4.567" data-line="4" id="l4.567.4"></span>ἥμισυ μέρος ἀπώλετο καὶ ἡ τῆς ἀρτηρίας τε καὶ φλεβὸς
<span class="lb" data-page="4.567" data-line="5" id="l4.567.5"></span>ἕλιξ. ὅπως οὖν ἐκείνη τε γένοιτο καὶ τὸ σπερματικὸν ἀγγεῖον
<span class="lb" data-page="4.567" data-line="6" id="l4.567.6"></span>αὐξηθείη, τόν τε τοῦ περιτοναίου πόρον ἡ φύσις ἐτέμετο
<span class="lb" data-page="4.567" data-line="7" id="l4.567.7"></span>καὶ τοὺς ὄρχεις ἔταξε κάτω. συμβαίνει γὰρ οὕτως,
<span class="lb" data-page="4.567" data-line="8" id="l4.567.8"></span>ἐν μὲν τοῖς ἀγγείοις χρονίζον τὸ αἷμα πέττεσθαί τε καὶ
<span class="lb" data-page="4.567" data-line="9" id="l4.567.9"></span>θρομβοῦσθαι, μακρότατον δὲ γενέσθαι τὸ σπερματικὸν,
<span class="lb" data-page="4.567" data-line="10" id="l4.567.10"></span>ὅπως πλέον ἐξακοντίζοι κατὰ μίαν ἐνέργειαν τὸ σπέρμα.
<span class="lb" data-page="4.567" data-line="11" id="l4.567.11"></span>δι’ αὐτό γέ τοι τοῦτο κιρσωδέστερον ἐποίησεν αὐτὸ πλησίον
<span class="lb" data-page="4.567" data-line="12" id="l4.567.12"></span>τοῦ τραχήλου τῆς κύστεως, ὅθεν καὶ τοὔνομα αὐτῷ
<span class="lb" data-page="4.567" data-line="13" id="l4.567.13"></span>κιρσοειδὴς ἐτέθη παραστάτης. εἴ τις ταῦτα θεάσαιτο, θαυμάσει
<span class="lb" data-page="4.567" data-line="14" id="l4.567.14"></span>τῶν ἀνδρῶν ὅσοις ἔδοξεν ἕνεκα τοῦ κατασπᾶσθαι τὰ
<span class="lb" data-page="4.567" data-line="15" id="l4.567.15"></span>τοῦ σπέρματος ὄργανα τοὺς ὄρχεις ὑπὸ τῆς φύσεως γεγονέναι.
<span class="lb" data-page="4.567" data-line="16" id="l4.567.16"></span>πότερον γάρ, οἷς ἄμεινον ἦν ἐλίττεσθαι, ταῦτ’ εὐθύνεσθαι
<span class="lb" data-page="4.567" data-line="17" id="l4.567.17"></span>θέλουσιν, ἢ τὸν κιρσοειδῆ παραστάτην; διατρίβω
<span class="lb" data-page="4.567" data-line="18" id="l4.567.18"></span>δὲ ἴσως οὐκ ἀναγκαίως ἐν τῷδε, μέγιστον ἔχων μαρτύριον,
<span class="lb" data-page="4.567" data-line="19" id="l4.567.19"></span>ὅσα τῶν ζώων ἐντὸς τοῦ περιτοναίου κέκτηται τοὺς ὄρχεις,
<span class="pb" data-page="4.568" id="p4.568"></span>
<span class="lb" data-page="4.568" data-line="1" id="l4.568.1"></span>ὥσπερ καὶ οἱ ὄρνιθες. οὐ γὰρ δὴ καὶ τούτοις γε φήσει τις
<span class="lb" data-page="4.568" data-line="2" id="l4.568.2"></span>ἐξῆφθαι τῶν σπερματικῶν ἀγγείων, ὥσπερ τὰς λείας, ἐφ’
<span class="lb" data-page="4.568" data-line="3" id="l4.568.3"></span>ὑψηλοτέρου κειμένων αὐτοῖς τῶν σπερματικῶν. ἴσως οὖν γε
<span class="lb" data-page="4.568" data-line="4" id="l4.568.4"></span>ταράττει τὸ μικρὸν ἔμπροσθεν εἰρημένον, ὡς χρὴ μῆκος
<span class="lb" data-page="4.568" data-line="5" id="l4.568.5"></span>ἀξιόλογον ὑπάρχειν τῷ σπερματικῷ. δοκεῖ γὰρ ἡ ἐντὸς τοῦ
<span class="lb" data-page="4.568" data-line="6" id="l4.568.6"></span>περιτοναίου θέσις ἀφαιρεῖσθαι τὸ ἥμισυ μέρος αὐτοῦ, τὸ
<span class="lb" data-page="4.568" data-line="7" id="l4.568.7"></span>καταφερόμενον ἅμα τοῖς κιρσώδεσιν ἀγγείοις ἐπὶ τὸν δίδυμον.
<span class="lb" data-page="4.568" data-line="8" id="l4.568.8"></span>ἀλλ’ εἰ μάθοις, τούς τε ὄρχεις ἔχειν ταῦτα τὰ ζῶα
<span class="lb" data-page="4.568" data-line="9" id="l4.568.9"></span>τῶν φρενῶν ψαύοντας εὐρυτάτους τε τοὺς σπερματικοὺς πόρους,
<span class="lb" data-page="4.568" data-line="10" id="l4.568.10"></span>ἑτοίμη τῆς ἀπορίας ἡ λύσις· ἀπό τε γὰρ τῶν φρενῶν
<span class="lb" data-page="4.568" data-line="11" id="l4.568.11"></span>ἱκανὸν τὸ μεταξὺ διάστημα καὶ τὸ χωρίον θερμὸν,
<span class="lb" data-page="4.568" data-line="12" id="l4.568.12"></span>ὥστε, ὅσον ἐκ τῆς μακρᾶς ἕλικος <span class="milestone ed1page" data-n="1.235" data-unit="ed1page" id="ed1page.1.235"></span>τῶν ἀγγείων καὶ
<span class="lb" data-page="4.568" data-line="13" id="l4.568.13"></span>τοῦ μήκους τῶν σπερματικῶν εἰς πλῆθος ἐφ’ ἡμῶν ὠφελεῖται
<span class="lb" data-page="4.568" data-line="14" id="l4.568.14"></span>τὸ σπέρμα, τοσοῦτ’ ἐπ’ ἐκείνων ἔκ τε τῆς τῶν πόρων
<span class="lb" data-page="4.568" data-line="15" id="l4.568.15"></span>εὐρύτητος καὶ τῆς θέσεως τῶν ὄρχεων. οἱ μὲν γὰρ σπερματικοὶ
<span class="lb" data-page="4.568" data-line="16" id="l4.568.16"></span>πόροι τοσοῦτον ἐπλεονέκτησαν τῆς εὐρύτητος, ὅσον
<span class="lb" data-page="4.568" data-line="17" id="l4.568.17"></span>ἀπολείπονται τοῦ μήκους, ἡ δὲ θέσις τῶν ὄρχεων ἐφ’ ὑψηλοῦ
<span class="pb" data-page="4.569" id="p4.569"></span>
<span class="lb" data-page="4.569" data-line="1" id="l4.569.1"></span>γενομένη διὰ μὲν τὴν ἀπόστασιν ἐχαρίσατο τοῖς σπερματικοῖς
<span class="lb" data-page="4.569" data-line="2" id="l4.569.2"></span>ἀγγείοις ἀξιόλογον μῆκος, διὰ δὲ τὴν τῶν θερμοτάτων
<span class="lb" data-page="4.569" data-line="3" id="l4.569.3"></span>σπλάγχνων γειτνίασιν εἰς τάχος γενέσεως οὐ σμικρὰ τῷ
<span class="lb" data-page="4.569" data-line="4" id="l4.569.4"></span>σπέρματι συνετέλεσεν. ἀλλὰ ταῦτα μὲν ἐκ περιουσίας. ὁ δ’
<span class="lb" data-page="4.569" data-line="5" id="l4.569.5"></span>ἐκείνων λόγος αὐτάρκως ἐξελήλεγκται, μόνῃ τῇ θέσει τῶν
<span class="lb" data-page="4.569" data-line="6" id="l4.569.6"></span>ὄρχεων ἐξεληλεγμένος οὐδὲν ἧττον καὶ δι’ ὧν ἔμπροσθεν
<span class="lb" data-page="4.569" data-line="7" id="l4.569.7"></span>εἶπον, οὐχ ἥκιστα δ’ ἂν ἐλεγχθείη καὶ διὰ τῶνδε. χρὴ
<span class="lb" data-page="4.569" data-line="8" id="l4.569.8"></span>γὰρ ἤδη διελθεῖν ἡμᾶς ὅ παρορῶσιν ἅπαντες σχεδὸν ἰατροί
<span class="lb" data-page="4.569" data-line="9" id="l4.569.9"></span>τε καὶ φυσικοὶ φιλόσοφοι περὶ χρείας τε καὶ δυνάμεως ὄρχεων,
<span class="lb" data-page="4.569" data-line="10" id="l4.569.10"></span>οὐ γινώσκοντες, ὡς ἐπὶ τῶν ἐκτμηθέντων αὐτοὺς ἄνευ
<span class="lb" data-page="4.569" data-line="11" id="l4.569.11"></span>τοῦ ψαῦσαι τῆς ἐπιδιδυμίδος οὐδὲν πάσχει τὸ σπερματικὸν
<span class="lb" data-page="4.569" data-line="12" id="l4.569.12"></span>ἀγγεῖον. ἀπόλλυται δὲ τῶν ζώων οὐ τὸ σπερμαίνειν μόνον,
<span class="lb" data-page="4.569" data-line="13" id="l4.569.13"></span>(ἕρμαιον γὰρ ἦν τοῦτο τοῖς τῶν ἀφροδισίων ἀπέχεσθαι βουλομένοις,)
<span class="lb" data-page="4.569" data-line="14" id="l4.569.14"></span>ἀλλὰ καὶ ἡ ἀνδρία τε καὶ ὡς ἂν εἴποι τις ἀῤῥενότης.
<span class="lb" data-page="4.569" data-line="15" id="l4.569.15"></span>οὕτω δὲ καὶ εἰ θήλεος ζώου τοὺς ὄρχεις <span class="milestone ed2page" data-n="3.204" data-unit="ed2page" id="ed2page.3.204"></span>ἐκτέμνοις,
<span class="lb" data-page="4.569" data-line="16" id="l4.569.16"></span>οὔτ’ ὀργᾷ ποτε τὸ τοιοῦτο, οὔτε προσίεται τοῦ
<span class="lb" data-page="4.569" data-line="17" id="l4.569.17"></span>ἄῤῥενος ἀφροδισίου κοινωνίας ἕνεκεν ἀπόλλυσί τε, ὡς ἂν
<span class="pb" data-page="4.570" id="p4.570"></span>
<span class="lb" data-page="4.570" data-line="1" id="l4.570.1"></span>εἴποι τις, τὴν θηλύτητα. τὰς γοῦν θηλείας ὗς ἐκτέμνουσιν
<span class="lb" data-page="4.570" data-line="2" id="l4.570.2"></span>οἱ παρ’ ἡμῖν, οὐ μόνον ἐπὶ τῆς Ἀσίας, ἀλλὰ κᾀν τοῖς
<span class="lb" data-page="4.570" data-line="3" id="l4.570.3"></span>ὑπερκειμένοις ἔθνεσιν ἄχρι Καππαδοκίας, καὶ γίνονται πᾶσαι
<span class="lb" data-page="4.570" data-line="4" id="l4.570.4"></span>παραπλήσιαι τοῖς εὐνουχισθεῖσιν, ἱκανῶς εὐτραφεῖς τε
<span class="lb" data-page="4.570" data-line="5" id="l4.570.5"></span>καὶ πίονες, ἥδιόν τε τὸ κρέας ἔχουσι τῶν ἄλλων θηλειῶν,
<span class="lb" data-page="4.570" data-line="6" id="l4.570.6"></span>ὥσπερ καὶ οἱ ἄῤῥενες τῶν ἀῤῥένων. οὐ μὴν ὁμοίως ἀκίνδυνος
<span class="lb" data-page="4.570" data-line="7" id="l4.570.7"></span>ἡ ἐξαίρεσις τῶν τῆς θηλείας ὄρχεών ἐστι διὰ τὸ χωρίον,
<span class="lb" data-page="4.570" data-line="8" id="l4.570.8"></span>ἐν ᾧ κεῖνται. τοῖς γὰρ τῶν μητρῶν πλαγίοις μέρεσι
<span class="lb" data-page="4.570" data-line="9" id="l4.570.9"></span>παράκεινται καθ’ ἑκάτερον, εἰς ἀρτηρίαν μὲν καὶ φλέβα,
<span class="lb" data-page="4.570" data-line="10" id="l4.570.10"></span>καθάπερ καὶ οἱ τῶν ἀῤῥένων, λαμβάνοντες ἑλικοειδῶς ἐμφυόμενον
<span class="lb" data-page="4.570" data-line="11" id="l4.570.11"></span>ἑαυτοῖς ἀγγεῖον σπερματικὸν εἰς ἑκατέραν τῶν κεραιῶν
<span class="lb" data-page="4.570" data-line="12" id="l4.570.12"></span>περαῖνον. ἀναγκαῖον οὖν ἐστι περισχίζειν τοὺς λαγόνας
<span class="lb" data-page="4.570" data-line="13" id="l4.570.13"></span>ἑκατέρους, εἴ τις ἐκτέμνειν βούλοιτο, κᾀν τούτῳ μείζων
<span class="lb" data-page="4.570" data-line="14" id="l4.570.14"></span>ὁ κίνδυνος ἤπερ ἐπὶ τῶν ἀῤῥένων. ταύτην οὖν τηλικαύτην
<span class="lb" data-page="4.570" data-line="15" id="l4.570.15"></span>ὑπάρχουσαν τοῖς ὄρχεσι τὴν δύναμιν οὐκ οἶδ’ ὅπως ἅπαντες
<span class="lb" data-page="4.570" data-line="16" id="l4.570.16"></span>παρεωράκασι, καὶ περὶ τοῦ συντελεῖν αὐτοὺς ἢ μὴ
<span class="lb" data-page="4.570" data-line="17" id="l4.570.17"></span>συντελεῖν τῷ σπέρματι ζητοῦσιν. εἶθ’ οἱ μὲν ἐσχάτως
<span class="lb" data-page="4.570" data-line="18" id="l4.570.18"></span>ἐσφάλησαν, ὡς καὶ τοῦτο αὐτῶν ἀφαιρεῖσθαι, τινὲς δὲ γεννᾶσθαι
<span class="pb" data-page="4.571" id="p4.571"></span>
<span class="lb" data-page="4.571" data-line="1" id="l4.571.1"></span>μὲν ὑπ’ αὐτῶν ἔφασαν τὸ σπέρμα, τί δὲ συμβαίνει
<span class="lb" data-page="4.571" data-line="2" id="l4.571.2"></span>τῷ παντὶ ζώῳ, δι’ ὃ ψυχρότερόν τε καὶ ἀσθενέστερον εὐνουχισθὲν.
<span class="lb" data-page="4.571" data-line="3" id="l4.571.3"></span>ἀποτελεῖται, ζητῆσαι παρέλιπον. ἀλλ’ εἵπερ τὸ σπερμαίνειν
<span class="lb" data-page="4.571" data-line="4" id="l4.571.4"></span>μόνον, ἄλλο δ’ οὐδὲν ἀπόλλυται τῶν ὄρχεων ἀρθέντων,
<span class="lb" data-page="4.571" data-line="5" id="l4.571.5"></span>ὅτι συνδιασπᾶται, καθάπερ ἐκεῖνοί φασι, τὸ σπερματικὸν
<span class="lb" data-page="4.571" data-line="6" id="l4.571.6"></span>ἀγγεῖον, ἓν ἂν ἦν μόνον ἐπὶ ταῖς τομαῖς αὐτῶν τὸ
<span class="lb" data-page="4.571" data-line="7" id="l4.571.7"></span>βλάβος, μὴ δύνασθαι φῦσαι παῖδας. ὥστε οὖν τῶν παίδων
<span class="lb" data-page="4.571" data-line="8" id="l4.571.8"></span>οὐδεμία φροντὶς, ἀλλ’ εἴτε στεφανίτας ἀγῶνας ἀναιρεῖσθαι
<span class="lb" data-page="4.571" data-line="9" id="l4.571.9"></span>μᾶλλον ἔσπευσεν, ἤ τινα τοιαύτην ἄλλην ὑπόθεσιν ἐπανῄρηται,
<span class="lb" data-page="4.571" data-line="10" id="l4.571.10"></span>δεῖν οὐκ ἀγαθὸν ἁγνεύειν ἔγνωμεν, οὐδ’ ἂν εἴη
<span class="lb" data-page="4.571" data-line="11" id="l4.571.11"></span>τοῦτο ἐκτομῆς ὄρχεων. ὥρα τοίνυν ἡμῖν ἐστι τῶν ἀσκούντων
<span class="lb" data-page="4.571" data-line="12" id="l4.571.12"></span>Ὀλύμπια τοὺς ὄρχεις ἐκτέμνειν, ὡς οὐ μόνον ἐκείνοις γε
<span class="lb" data-page="4.571" data-line="13" id="l4.571.13"></span>παίδων γενέσεως οὐδεμία φροντὶς, ἀλλὰ καὶ πᾶν ὁτιοῦν
<span class="lb" data-page="4.571" data-line="14" id="l4.571.14"></span>ἄλλο μέρος ἑτοίμως ἐπιδώσουσι τῆς νίκης ἕνεκεν. ἀλλ’ οὐκ
<span class="lb" data-page="4.571" data-line="15" id="l4.571.15"></span>ἀσφαλὴς ἡ τομὴ, συνεκτέμνουσα τοῖς ὄρχεσι τὴν ἰσχὺν τοῦ
<span class="lb" data-page="4.571" data-line="16" id="l4.571.16"></span>σώματος ἅπαντος, ἢ εἰ μὴ τοῖς ὄρχεσι τὴν ἰσχὺν, ἀλλ’, ὡς
<span class="lb" data-page="4.571" data-line="17" id="l4.571.17"></span>ἂν ἐκείνων τις ἴσως εἴποι, τοῖς πόροις τοῖς σπερματικοῖς, ﻿
<span class="pb" data-page="4.572" id="p4.572"></span>
<span class="lb" data-page="4.572" data-line="1" id="l4.572.1"></span>ἐχρῆν καὶ τοῦτο διασκέψασθαι καθ’ ὅν τινα τρόπον γίνεται.
<span class="lb" data-page="4.572" data-line="2" id="l4.572.2"></span>καίτοι γοῦν οὐδ’ ἐκτέμνεται τούτων οὐδέτερος, ἀλλ’
<span class="lb" data-page="4.572" data-line="3" id="l4.572.3"></span>ἀποσπῶνται μόνον ἀπὸ τῶν ὄρχεων. ὥστε εὔλογον οὐ διὰ
<span class="lb" data-page="4.572" data-line="4" id="l4.572.4"></span>τὸ μένον ἔτι καὶ σωζόμενον, ἀλλὰ διὰ τὸ τελέως ἀπολόμενον
<span class="lb" data-page="4.572" data-line="5" id="l4.572.5"></span>ἐκ τοῦ ζώου μόριον ἀπόλλυσθαι τὴν ἀῤῥενότητα καὶ
<span class="lb" data-page="4.572" data-line="6" id="l4.572.6"></span>τὴν ἰσχύν. ἆρά σοι δοκοῦσι, καθάπερ αἱ λεῖαι τοῖς ἱστοῖς,
<span class="lb" data-page="4.572" data-line="7" id="l4.572.7"></span>οὕτως οἱ ὄρχεις τοῖς σπερματικοῖς ἀγγείοις προσκεῖσθαι,
<span class="lb" data-page="4.572" data-line="8" id="l4.572.8"></span>ἀλλ’ οὐχὶ μόνον ἐγγὺς ἥκειν τῇ χρείᾳ τῆς καρδίας αὐτῆς;
<span class="lb" data-page="4.572" data-line="9" id="l4.572.9"></span>ἀποψύχονται γοῦν οἱ ἀπολέσαντες αὐτοὺς, ἑτέραν ἀρχὴν ἐμφύτου
<span class="lb" data-page="4.572" data-line="10" id="l4.572.10"></span>θερμότητος ἀφῃρημένοι, καὶ καταπίπτει πᾶς ὁ τόνος
<span class="lb" data-page="4.572" data-line="11" id="l4.572.11"></span>αὐτοῖς, ὡς εἰ καὶ γεγηρακότες ἔτυχον, οὔτ’ εὐρεῖα φλὲψ,
<span class="lb" data-page="4.572" data-line="12" id="l4.572.12"></span>οὔτ’ ἀνθηρὸν αἷμα, καὶ ἀρτηρίαι μικρὸν καὶ ἀῤῥώστως
<span class="lb" data-page="4.572" data-line="13" id="l4.572.13"></span>σφύζουσιν, ὥσπερ τοῖς γέρουσιν. ὥστε καὶ ῥώμης ἀρχὴ τοῖς
<span class="lb" data-page="4.572" data-line="14" id="l4.572.14"></span>ζώοις εἰσὶ, καὶ θερμότητα πολλὴν ἐπάρδουσι τῷ σύμπαντι
<span class="lb" data-page="4.572" data-line="15" id="l4.572.15"></span>σώματι, δι’ ἣν οἱ στερηθέντες αὐτῶν ἄτριχοι μὲν, οὐ τὰ
<span class="lb" data-page="4.572" data-line="16" id="l4.572.16"></span>γένεια μόνον, ἀλλὰ καὶ τὸ σύμπαν γίνονται σῶμα, μικρὰς
<span class="lb" data-page="4.572" data-line="17" id="l4.572.17"></span>δ’, ὡς εἴρηται, τὰς φλέβας ἴσχουσιν ὁμοίως ταῖς γυναιξὶν,
<span class="lb" data-page="4.572" data-line="18" id="l4.572.18"></span>οὐκ ἐπιθυμοῦσιν ἀφροδισίων, ὡς ἄλλο τι μᾶλλον ἢ ζῶον
<span class="pb" data-page="4.573" id="p4.573"></span>
<span class="lb" data-page="4.573" data-line="1" id="l4.573.1"></span>ὑπάρχοντες. ὥστε ταύτῃ γε καὶ τῆς καρδίας αὐτῆς πλέον
<span class="lb" data-page="4.573" data-line="2" id="l4.573.2"></span>ἔχουσιν οἱ ὄρχεις, ὡς πρὸς τῷ τὴν θερμότητά τε καὶ ῥώμην
<span class="lb" data-page="4.573" data-line="3" id="l4.573.3"></span>τοῖς ζώοις παρέχειν ἔτι καὶ τῆς τοῦ γένους διαμονῆς ἐξηγοῦνται.
<span class="lb" data-page="4.573" data-line="4" id="l4.573.4"></span>ταῦτ’ οὖν καὶ τηλικαῦτα παριδόντες<span class="milestone ed2page" data-n="3.205" data-unit="ed2page" id="ed2page.3.205"></span> οἱ πρὸ
<span class="lb" data-page="4.573" data-line="5" id="l4.573.5"></span>ἐμοῦ φιλόσοφοί τε καὶ ἰατροὶ περὶ μικρῶν καὶ φαύλων ἐρίζουσι,
<span class="lb" data-page="4.573" data-line="6" id="l4.573.6"></span>ζητοῦντες, εἰ συντελοῦσί τι πρὸς τὴν τοῦ σπέρματος
<span class="lb" data-page="4.573" data-line="7" id="l4.573.7"></span>γένεσιν οἱ ὄρχεις. ἡμεῖς οὖν αὖθις ὑπὲρ αὐτῶν ἀναλαβόντες
<span class="lb" data-page="4.573" data-line="8" id="l4.573.8"></span>εἴπωμεν, ὡς πρὸς τοῖς εἰρημένοις ἔτι κᾀκεῖνα τῶν ὄρχεών
<span class="lb" data-page="4.573" data-line="9" id="l4.573.9"></span>ἐστιν οὐ σμικρὰ τεκμήρια τῆς ὅλου τοῦ σώματος ὑπ’ αὐτοῖς
<span class="lb" data-page="4.573" data-line="10" id="l4.573.10"></span>ἀλλοιώσεως. οὐ μόνον γὰρ ἥδιόν ἐστι τὸ κρέας τῶν εὐνουχισθέντων
<span class="lb" data-page="4.573" data-line="11" id="l4.573.11"></span>ἱερείων, ἀηδέστερον δὲ τὸ τῶν ἀτμήτων, ἀλλὰ
<span class="lb" data-page="4.573" data-line="12" id="l4.573.12"></span>καὶ ἡ ποιότης αὐτὴ τῶν σαρκῶν ὅμοιόν τι τῇ τῶν ὄρχεων
<span class="lb" data-page="4.573" data-line="13" id="l4.573.13"></span>ἔχει ποιότητι, βαρὺ καὶ βρομῶδες, ὡς ἂν οὕτω τις εἴποι,
<span class="lb" data-page="4.573" data-line="14" id="l4.573.14"></span>μέχρι καὶ τῆς κατὰ τὴν ὀσμὴν ὁμοιότητος. ἄλλους μὲν οὖν
<span class="lb" data-page="4.573" data-line="15" id="l4.573.15"></span>τινας ἀγνοῆσαι τὰ τοιαῦτα θαυμαστὸν οὐδὲν, Ἀριστοτέλην
<span class="lb" data-page="4.573" data-line="16" id="l4.573.16"></span>δ’ οὐκ ἐχρῆν, ἡμῖν αὐτὸν εἰρηκότα πολλάκις, ὡς μικρὰ μόρια
<span class="lb" data-page="4.573" data-line="17" id="l4.573.17"></span>μεγίστων ἀλλοιώσεων αἴτια τῷ παντὶ γίνεται σώματι.
<span class="pb" data-page="4.574" id="p4.574"></span>
<span class="lb" data-page="4.574" data-line="1" id="l4.574.1"></span>τοῦτο γὰρ ἐκεῖνον ἐχρῆν προσθεῖναι μόνον, ὥσπερ ἐξαιρεθέντος
<span class="lb" data-page="4.574" data-line="2" id="l4.574.2"></span>τινὸς μορίου τὸ ζῶον ἀλλοιοῦται σύμπαν, αἰτία
<span class="lb" data-page="4.574" data-line="3" id="l4.574.3"></span>τῆς ἀλλοιώσεώς ἐστι τὸ μόριον, οὐ γὰρ δὴ τῆς αὐτῆς γε
<span class="lb" data-page="4.574" data-line="4" id="l4.574.4"></span>καὶ ἀφαιρούμενον τοῦ ζώου καὶ παρόν. ἀλλ’ εἰ μὲν αἰρόμενον
<span class="lb" data-page="4.574" data-line="5" id="l4.574.5"></span>καταψύχει, παρὸν ἐθέρμαινεν· εἰ δὲ ἀσθενὲς ἐργάζεται,
<span class="lb" data-page="4.574" data-line="6" id="l4.574.6"></span>ῥώμης ἦν ἀρχή. κατὰ δὲ τὸν αὐτὸν τρόπον εἰ τὰς
<span class="lb" data-page="4.574" data-line="7" id="l4.574.7"></span>πρὸς τὴν συνουσίαν ὁρμὰς ἀφαιρεῖται τμηθὲν, ἐξ ἐκείνου
<span class="lb" data-page="4.574" data-line="8" id="l4.574.8"></span>τοῖς ζώοις ἡ τοῦ γένους ἦν διαδοχή. τουτὶ μέν γε τὸ τρίτον
<span class="lb" data-page="4.574" data-line="9" id="l4.574.9"></span>οὐδ’ ἡ καρδία δύναται παρασχεῖν, ὥστ’ ἐκείνη μὲν ἂν
<span class="lb" data-page="4.574" data-line="10" id="l4.574.10"></span>εἴη τοῦ ζῇν μόνον, οἱ δ’ ὄρχεις τοῦ καλῶς ζῇν ἀρχή. ὅσον
<span class="lb" data-page="4.574" data-line="11" id="l4.574.11"></span>δέ ἐστι κρεῖττον τὸ εὖ ζῇν ψιλοῦ καὶ μόνον τοῦ ζῇν, τοσοῦτον
<span class="lb" data-page="4.574" data-line="12" id="l4.574.12"></span>ἐπὶ τοῖς ζώοις οἱ ὄρχεις αἱρετώτεροι τῆς καρδίας.
<span class="lb" data-page="4.574" data-line="13" id="l4.574.13"></span>ἦν ἄρα δίκαιον αὐτοὺς εἰκάσαι λίθοις ἐξημμένοις νημάτων,
<span class="lb" data-page="4.574" data-line="14" id="l4.574.14"></span>οἷς ἐκ τοῦ βάρους μόνον ἡ χρεία; τίς οὖν ἐστιν ἡ αἰτία, δι’
<span class="lb" data-page="4.574" data-line="15" id="l4.574.15"></span>ἣν ἐκτμηθέντες συντέμνουσιν ἑαυτοῖς ἅπασαν τοῦ ζώου τὴν
<span class="lb" data-page="4.574" data-line="16" id="l4.574.16"></span>εὐτονίαν; ἐχρῆν μὲν δήπου μέγιστόν τι πεποιῆσθαι πρόβλημα
<span class="lb" data-page="4.574" data-line="17" id="l4.574.17"></span>τὸν Ἀριστοτέλη κατὰ τὸ πρῶτον σύγγραμμα περὶ τῆς
<span class="pb" data-page="4.575" id="p4.575"></span>
<span class="lb" data-page="4.575" data-line="1" id="l4.575.1"></span>τῶν ζώων γενέσεως, ἔνθα τὴν χρείαν ἐξηγούμενος ὑπὲρ
<span class="lb" data-page="4.575" data-line="2" id="l4.575.2"></span>τοῦ σώζεσθαί φησι τὴν ἐπαναδίπλωσιν τῶν σπερματικῶν ὀργάνων
<span class="lb" data-page="4.575" data-line="3" id="l4.575.3"></span>τοὺς ὄρχεις ὑπὸ τῆς φύσεως γεγονέναι. μικρὸν μὲν
<span class="lb" data-page="4.575" data-line="4" id="l4.575.4"></span>γὰρ τοῦτο· τῆς δὲ ἰσχύος ἁπάσης τῶν ζώων ἐν αὐτοῖς ἡ
<span class="lb" data-page="4.575" data-line="5" id="l4.575.5"></span>ἀρχὴ φαίνεται, καὶ τοῦτο ἦν ἀναγκαῖον ἐν τοῖς μάλιστα ζητηθεῖσι
<span class="lb" data-page="4.575" data-line="6" id="l4.575.6"></span>τὴν χρείαν τῶν ὄρχεων ἐπισκεπτομένῳ. παραλιπὼν
<span class="lb" data-page="4.575" data-line="7" id="l4.575.7"></span>οὖν αὐτὸ καὶ μηδὲν ἐν τῷ πρώτῳ διαλεχθεὶς, ἐν τῷ πέμπτῳ
<span class="lb" data-page="4.575" data-line="8" id="l4.575.8"></span>κατὰ τὸ πάρεργον, ἡνίκα περὶ φωνῆς ὀξείας τε καὶ βαρείας
<span class="lb" data-page="4.575" data-line="9" id="l4.575.9"></span>ὁ λόγος ἦν <span class="milestone ed1page" data-n="1.236" data-unit="ed1page" id="ed1page.1.236"></span>αὐτῷ, πειρᾶται δεικνύναι, ὅπως τῶν
<span class="lb" data-page="4.575" data-line="10" id="l4.575.10"></span>ὄρχεων ἐκτεμνομένων ἀτονωτέρα περὶ τὰς ἐνεργείας ἡ καρδία
<span class="lb" data-page="4.575" data-line="11" id="l4.575.11"></span>γίνεται. ἔχει δὲ ἡ ῥῆσις ᾧδε· Ἐκτεμνόμενα δὲ πάντα εἰς
<span class="lb" data-page="4.575" data-line="12" id="l4.575.12"></span>τὸ θῆλυ μεταβάλλει, καὶ διὰ τὸ ἀνίεσθαι τὴν ἰσχὺν τὴν
<span class="lb" data-page="4.575" data-line="13" id="l4.575.13"></span>νευρώδη ἐν τῇ ἀρχῇ, οἵαν ἀφίησι φωνὴν τοῖς θήλεσιν. ἡ δ’
<span class="lb" data-page="4.575" data-line="14" id="l4.575.14"></span>ἄνεσις παραπλησία γίνεται, ὥσπερ ἂν εἴ τις χορδὴν κατατείνας
<span class="lb" data-page="4.575" data-line="15" id="l4.575.15"></span>σύντονον ποιήσειε τῷ ἐξάψαι τι βάρος, οἷον αἱ τοὺς
<span class="lb" data-page="4.575" data-line="16" id="l4.575.16"></span>ἱστοὺς ὑφαίνουσαι. καὶ γὰρ αὗται τὸν στήμονα κατατείνουσαι
<span class="lb" data-page="4.575" data-line="17" id="l4.575.17"></span>προσάπτουσι τὰς καλουμένας λείας. οὕτω γὰρ καὶ ἡ
<span class="pb" data-page="4.576" id="p4.576"></span>
<span class="lb" data-page="4.576" data-line="1" id="l4.576.1"></span>τῶν ὄρχεων φύσις προσήρτηται πρὸς τοὺς σπερματικοὺς πόρους·
<span class="lb" data-page="4.576" data-line="2" id="l4.576.2"></span>οὗτοι δὲ ἐκ τῆς φλεβὸς, ἧς ἀρχὴ ἐν τῇ καρδίᾳ. ἡ
<span class="lb" data-page="4.576" data-line="3" id="l4.576.3"></span>μὲν ῥῆσις αὕτη. πρόσχωμεν δὲ αὐτῆς τῷ κατ’ αὐτὸ τὸ τέλος
<span class="lb" data-page="4.576" data-line="4" id="l4.576.4"></span>εἰρημένῳ κεφαλαίῳ, σύμπαντος τοῦ προειρημένου λόγου
<span class="lb" data-page="4.576" data-line="5" id="l4.576.5"></span>τὴν ἐπιτομὴν ἔχοντι. διὰ τοῦτο γὰρ ἐν τοῖς εὐνουχισμοῖς
<span class="lb" data-page="4.576" data-line="6" id="l4.576.6"></span>φησι μεταβάλλειν ἐπὶ τὸ ἀσθενέστερον τὰ ζῶα, διότι τῆς
<span class="lb" data-page="4.576" data-line="7" id="l4.576.7"></span>καρδίας, ἐξ ἧς ἐστιν ἡ συντονία τῷ σώματι, συμβαίνει γίνεσθαι
<span class="lb" data-page="4.576" data-line="8" id="l4.576.8"></span>τὴν ἔκλυσίν τε καὶ ἄνεσιν, ἀφαιρουμένων τῶν κατατεινόντων
<span class="lb" data-page="4.576" data-line="9" id="l4.576.9"></span>βαρῶν, ὡς δὴ τῆς καρδίας οὐκ ἐκ τῆς οἰκείας
<span class="lb" data-page="4.576" data-line="10" id="l4.576.10"></span>κράσεώς τε καὶ φύσεως ἐχούσης τὴν ῥώμην, ἀλλ’ ἐκ τοῦ
<span class="lb" data-page="4.576" data-line="11" id="l4.576.11"></span>κατασπᾶσθαι κάτω καθάπερ ὑπὸ λίθων τινῶν ἐξημμένων
<span class="lb" data-page="4.576" data-line="12" id="l4.576.12"></span>τῶν ὄρχεων. <span class="milestone ed2page" data-n="3.206" data-unit="ed2page" id="ed2page.3.206"></span>ἀλλ’ εἰ καὶ μὴ διὰ τὴν οἰκείαν φύσιν ἡ
<span class="lb" data-page="4.576" data-line="13" id="l4.576.13"></span>καρδία τὴν ῥώμην ἔχει ταύτην, καὶ τοῖς ἄλλοις ἐπιπέμπει
<span class="lb" data-page="4.576" data-line="14" id="l4.576.14"></span>μορίοις, ὡς ἂν ἀρχὴ, καὶ δεῖται ἔξωθέν τινος εἰς τοῦτο
<span class="lb" data-page="4.576" data-line="15" id="l4.576.15"></span>ἐπικουρίας ἑτέρας, ἔχει πρὸ τῶν ὄρχεων βοηθείας μυρίας,
<span class="lb" data-page="4.576" data-line="16" id="l4.576.16"></span>ἀπολείπεσθαι μὴ δυναμένας, ἔστ’ ἂν περιῇ τὸ ζῶον, ὧν
<span class="lb" data-page="4.576" data-line="17" id="l4.576.17"></span>μίαν ἐναργεστάτην τε καὶ ἰσχυροτάτην εἴποιμι ἂν αὐτῷ, ﻿
<span class="pb" data-page="4.577" id="p4.577"></span>
<span class="lb" data-page="4.577" data-line="1" id="l4.577.1"></span>κατατείνειν γε βουλομένῳ τὴν καρδίαν. ἐπιβαινούσης γὰρ
<span class="lb" data-page="4.577" data-line="2" id="l4.577.2"></span>τῆς ἀορτῆς τῇ ῥάχει, τί χαλεπὸν ἦν τῇ φύσει προσδῆσαι
<span class="lb" data-page="4.577" data-line="3" id="l4.577.3"></span>δεσμοῖς ἰσχυροῖς τὸ ἀγγεῖον ἐνταῦθα, δι’ ὧν ἀντεχομένη τε
<span class="lb" data-page="4.577" data-line="4" id="l4.577.4"></span>καὶ τεινομένη βιαίως συνεπισπᾷ ἑαυτῇ τὴν ὅλην καρδίαν;
<span class="lb" data-page="4.577" data-line="5" id="l4.577.5"></span>οὐκ ἀδύνατον δὲ οὐδὲ τὸ ἕτερον μέρος τῆς ἀρτηρίας τὸ
<span class="lb" data-page="4.577" data-line="6" id="l4.577.6"></span>πρὸς τὴν κλεῖν ἀναφερόμενον ἐνταῦθα προσθεῖναι. διαφέρει
<span class="lb" data-page="4.577" data-line="7" id="l4.577.7"></span>γὰρ οὐθὲν εἰς τὸ τετάσθαι τὰς χορδὰς, ὧν αὐτὸς ἐκεῖνος
<span class="lb" data-page="4.577" data-line="8" id="l4.577.8"></span>ἐμνημόνευσε, καθ’ ὁπότερον ἂν μέρος αὐτῶν, εἴτε τὸ ἄνωθεν,
<span class="lb" data-page="4.577" data-line="9" id="l4.577.9"></span>εἴτε τὸ κάτωθεν, ἡ τάσις αὐτῶν γίνηται. κατὰ μὲν
<span class="lb" data-page="4.577" data-line="10" id="l4.577.10"></span>τὸ ἀληθὲς ἐξ ἀμφοῖν χρὴ καὶ τοῦτο, οὐ κατὰ τὸ ἄνω καὶ
<span class="lb" data-page="4.577" data-line="11" id="l4.577.11"></span>κάτω μόνον ἀντικειμένων ἀλλήλοις, ἀλλὰ καὶ τῶν πλαγίων
<span class="lb" data-page="4.577" data-line="12" id="l4.577.12"></span>ἑκατέρωθεν, ἢ πρόσθεν, ἢ ὄπισθεν, ἢ κατὰ λοξὴν ἀντίθεσιν
<span class="lb" data-page="4.577" data-line="13" id="l4.577.13"></span>ἡντιναοῦν. εἴπερ οὖν οὐκ ἤρκει τῇ καρδίᾳ πρὸς ῥώμην
<span class="lb" data-page="4.577" data-line="14" id="l4.577.14"></span>ἡ οἰκεία φύσις, ἀλλ’ ἐχρῆν ὥσπερ χορδὴν ἢ στήμονα τάσιν
<span class="lb" data-page="4.577" data-line="15" id="l4.577.15"></span>ἐπίκτητον αὐτὴν προσλαβεῖν, ἕτοιμον ἦν, οἶμαι, τῇ φύσει διά
<span class="lb" data-page="4.577" data-line="16" id="l4.577.16"></span>τε τῶν εἰρημένων ἀρτηριῶν ἐργάσασθαι τοῦτο, καὶ διὰ φλεβῶν
<span class="lb" data-page="4.577" data-line="17" id="l4.577.17"></span>δὴ καὶ νεύρων καὶ ὑμένων οὐδὲν ἧττον, ὧν οὐδὲν ἂν
<span class="pb" data-page="4.578" id="p4.578"></span>
<span class="lb" data-page="4.578" data-line="1" id="l4.578.1"></span>ἑτοίμως αὐτῆς ἀφαιρεθείη, καθάπερ οἱ ὄρχεις. πόσον γάρ
<span class="lb" data-page="4.578" data-line="2" id="l4.578.2"></span>τοι βάρος εἰσὶν οὗτοι; πῶς δ’ ἥκοι ἄν ποτε πρὸς τὴν καρδίαν
<span class="lb" data-page="4.578" data-line="3" id="l4.578.3"></span>ἡ ἐξ αὐτῶν τάσις; εἰ γὰρ καὶ μὴ μεταξὺ συνέβαινε
<span class="lb" data-page="4.578" data-line="4" id="l4.578.4"></span>καμπὰς πλείονας εἶναι τοῖς ἐκ τῆς καρδίας εἰς τοὺς ὄρχεις
<span class="lb" data-page="4.578" data-line="5" id="l4.578.5"></span>ἀφικνουμένοις ἀγγείοις, ἐχρῆν ἔξωθεν θεῖναι πρότερον, ἵν’
<span class="lb" data-page="4.578" data-line="6" id="l4.578.6"></span>ἐπ’ αὐτὴν ἡ τάσις ἐξικνῆται. τάς τε τῶν κιρσωδῶν ἀγγείων
<span class="lb" data-page="4.578" data-line="7" id="l4.578.7"></span>ἕλικας ἄξιον ἦν ἐπεσκέφθαι τὸν Ἀριστοτέλην καὶ πεπειράσθαι
<span class="lb" data-page="4.578" data-line="8" id="l4.578.8"></span>τοῦ πράγματος ἐπὶ τῶν ἐκτὸς φαινομένων πρότερον,
<span class="lb" data-page="4.578" data-line="9" id="l4.578.9"></span>εἴπερ μὴ λόγῳ περιλαβεῖν αὐτὸ δυνατὸς ἦν. ὧν γὰρ
<span class="lb" data-page="4.578" data-line="10" id="l4.578.10"></span>ἂν μεταξύ τις ἕλιξ ᾖ, οὐκ ἐνδέχεται τὴν ἐκ θατέρου τάσιν
<span class="lb" data-page="4.578" data-line="11" id="l4.578.11"></span>εἰς θάτερον ἀφικέσθαι, πρὶν εὐθυνθῆναι τὴν ἕλικα. τοσαύτη
<span class="lb" data-page="4.578" data-line="12" id="l4.578.12"></span>δ’ ἐστὶ πρὸ τῶν ὄρχεων ἡ ἕλιξ ἀγγείων, ὥστε, εἴπερ
<span class="lb" data-page="4.578" data-line="13" id="l4.578.13"></span>εὐθύνοιτο, μέχρι μέσων τῶν μερῶν ἀφικέσθαι δύναται, καὶ
<span class="lb" data-page="4.578" data-line="14" id="l4.578.14"></span>οὕτως ἂν οὐδενὶ μὲν τῶν ἄλλων ἀνθρώπων ἐχρῆν ῥώμην
<span class="lb" data-page="4.578" data-line="15" id="l4.578.15"></span>ἐνυπάρχειν, ἐκείνοις δὲ μόνοις, οἷς ἱκανῶς εἰσιν οἱ ὄρχεις
<span class="lb" data-page="4.578" data-line="16" id="l4.578.16"></span>χαλαροὶ πάντως ἢ ἀσθενεῖς. διὰ τοῦτο καὶ τοῖς παρηβῶσι
<span class="lb" data-page="4.578" data-line="17" id="l4.578.17"></span>καὶ ἀσθενέσι συμβαίνει τὸ πάθημα· νέοις δὲ καὶ ἰσχυροῖς
<span class="lb" data-page="4.578" data-line="18" id="l4.578.18"></span>οὐδὲ πώποτε χαλαροὶ εἰς τοσοῦτον οἱ ὄρχεις ἐγένοντο.
<span class="pb" data-page="4.579" id="p4.579"></span>
<span class="lb" data-page="4.579" data-line="1" id="l4.579.1"></span>τί δ’ ἂν ἐπὶ τῶν ζώων εἴποιμεν, ὧν οἱ ὄρχεις προσεσταλμένοι
<span class="lb" data-page="4.579" data-line="2" id="l4.579.2"></span>τέ εἰσι καὶ οὐκ ἐκκρεμεῖς, ὥσπερ αἱ λεῖαι, καθάπερ
<span class="lb" data-page="4.579" data-line="3" id="l4.579.3"></span>ἐν μὲν τοῖς τετράποσι τῶν ὑῶν· ἐν δὲ τοῖς ὄρνισιν οὐχ
<span class="lb" data-page="4.579" data-line="4" id="l4.579.4"></span>ἑνὶ τούτων γε ἢ δυοῖν, ἀλλὰ σύμπασιν ἐντὸς τοῦ περιτοναίου,
<span class="lb" data-page="4.579" data-line="5" id="l4.579.5"></span>πλησίον τῶν φρενῶν, ἐπὶ τῆς ῥάχεώς εἰσιν ἐστηριγμένοι,
<span class="lb" data-page="4.579" data-line="6" id="l4.579.6"></span>καίτοι καὶ τούτων τῶν ζώων ὁ εὐνουχισμὸς ἄτονον
<span class="lb" data-page="4.579" data-line="7" id="l4.579.7"></span>ἐργάζεται τὸ σύμπαν σῶμα. εἰ δὲ καὶ πρὸς τῶν ἐστηριγμένων
<span class="lb" data-page="4.579" data-line="8" id="l4.579.8"></span>μορίων κατασπασθῆναι τὴν καρδίαν φήσομεν, ὥρα καὶ
<span class="lb" data-page="4.579" data-line="9" id="l4.579.9"></span>τοὺς νεφροὺς ἡμῖν ἐπισπᾶσθαι πολὺ μᾶλλον τῶν ὄρχεων,
<span class="lb" data-page="4.579" data-line="10" id="l4.579.10"></span>καὶ τὸν σπλῆνα, καὶ τὴν γαστέρα, καὶ τοῖόνδε ὁτιοῦν.
<span class="lb" data-page="4.579" data-line="11" id="l4.579.11"></span>καθήκουσι γὰρ εἰς ἅπαντα φλέβες καὶ ἀρτηρίαι σὺν τῷ
<span class="lb" data-page="4.579" data-line="12" id="l4.579.12"></span>πλησιέστερον εἶναι τῆς καρδίας αὐτὰ, καὶ χωρὶς μέσης ἕλικος,
<span class="lb" data-page="4.579" data-line="13" id="l4.579.13"></span>ἧς καὶ αὐτῆς οὐχ ὅπως τὴν χρείαν οὐ σύνοιδεν, ἐξῆφθαι
<span class="lb" data-page="4.579" data-line="14" id="l4.579.14"></span>νομίζων αὐτῆς τοὺς ὄρχεις, ὥσπερ τὰς λείας τῶν
<span class="lb" data-page="4.579" data-line="15" id="l4.579.15"></span>στημόνων· ἐναντιώτατον γάρ ἐστι τῷ ἑλίττεσθαι τὸ κατατείνεσθαι.
<span class="lb" data-page="4.579" data-line="16" id="l4.579.16"></span>πῶς οὖν εἰς ταὐτὸ χωρίον ἀμφότερα <span class="milestone ed2page" data-n="3.207" data-unit="ed2page" id="ed2page.3.207"></span>συνήγαγεν
<span class="lb" data-page="4.579" data-line="17" id="l4.579.17"></span>ἡ φύσις, ἐκίρσωσέ τε καὶ κατ’ ἀλλήλων καὶ ἑαυτῶν
<span class="pb" data-page="4.580" id="p4.580"></span>
<span class="lb" data-page="4.580" data-line="1" id="l4.580.1"></span>ἐδίπλωσε πολλάκις ἑκάτερον τῶν ἀγγείων. ἡ γὰρ εὔχρηστος
<span class="lb" data-page="4.580" data-line="2" id="l4.580.2"></span>ἀγγείων ἕλιξ οὐ μόνον ἄχρηστον, ἀλλὰ καὶ βλαβερώτερον
<span class="lb" data-page="4.580" data-line="3" id="l4.580.3"></span>αὐτῆς τῶν ὄρχεών ἐστι βάρος. εἰ δὲ τοῦτο εὔχρηστον ἦν,
<span class="lb" data-page="4.580" data-line="4" id="l4.580.4"></span>ἡ καρδία κατασπᾶται κακῶς. ἀλλὰ καὶ ταῦτα συγχωρήσαντες
<span class="lb" data-page="4.580" data-line="5" id="l4.580.5"></span>αὐτῷ καὶ ἄλλα μυρία τοιαῦτα, τοῦ κατασπᾷν ὄντως
<span class="lb" data-page="4.580" data-line="6" id="l4.580.6"></span>δυναμένου τὴν καρδίαν ἀναμνήσωμεν σπλάγχνου, τοῦ ἥπατος.
<span class="lb" data-page="4.580" data-line="7" id="l4.580.7"></span>εἴπερ γὰρ ὅλως οὐκ ἐκ τῆς οἰκείας φύσεως ἔχει τὴν
<span class="lb" data-page="4.580" data-line="8" id="l4.580.8"></span>εὐτονίαν, ἀλλ’ ἐξ ἐπικτήτου τε καὶ παρὰ φύσιν τάσεως
<span class="lb" data-page="4.580" data-line="9" id="l4.580.9"></span>ἔχρῃζε λαβεῖν αὐτὴν, οὐδὲν ἔδει δήπου μικρὸν οὕτω σῶμα,
<span class="lb" data-page="4.580" data-line="10" id="l4.580.10"></span>τὸν ὄρχιν, ἐκ μακροῦ διαστήματος ἐξάπτειν αὐτῆς δι’ ἀγγείων
<span class="lb" data-page="4.580" data-line="11" id="l4.580.11"></span>μακρῶν, καὶ τούτων εἱλιγμένων, ἐχούσης τὸ ἧπαρ
<span class="lb" data-page="4.580" data-line="12" id="l4.580.12"></span>ὄγκῳ τε παραπλήσιον, ἐγγυτάτω τε κείμενον, καὶ ἐξημμένον
<span class="lb" data-page="4.580" data-line="13" id="l4.580.13"></span>διὰ τῆς μεγίστης ἁπασῶν τῶν ἐν τῷ σώματι φλεβῶν εὐθὺ
<span class="lb" data-page="4.580" data-line="14" id="l4.580.14"></span>τῆς καρδίας, ἄνευ πάσης ἕλικός τε καὶ καμπῆς τεταμένης.
<span class="lb" data-page="4.580" data-line="15" id="l4.580.15"></span>ἀποχωρήσαντες οὖν ἤδη τῶν ἐξ ἀνατομῆς φαινομένων, ὡς
<span class="lb" data-page="4.580" data-line="16" id="l4.580.16"></span>φυσικὸν ἄνδρα τὸν Ἀριστοτέλην τῶν οἰκείων ἀναμνήσωμεν
<span class="lb" data-page="4.580" data-line="17" id="l4.580.17"></span>δοξῶν, ἀεὶ μὲν ἤτοι τὴν ἔμφυτον θερμασίαν, ἢ τὸ πνεῦμα
<span class="pb" data-page="4.581" id="p4.581"></span>
<span class="lb" data-page="4.581" data-line="1" id="l4.581.1"></span>τὸ σύμφυτον, ἢ τὴν εὐκρασίαν αἰτιώμενον τῆς εὐρωστίας
<span class="lb" data-page="4.581" data-line="2" id="l4.581.2"></span>τῶν μορίων· ἐν δὲ τῇ προγεγραμμένῃ ῥήσει μόνην τὴν ἐκ
<span class="lb" data-page="4.581" data-line="3" id="l4.581.3"></span>τῶν ἐξημμένων τάσιν, ἥτις ὡς ἔστι βίαιός τε καὶ παρὰ φύσιν,
<span class="lb" data-page="4.581" data-line="4" id="l4.581.4"></span>ὅταν ἔξωθεν γίνηταί τινι, κᾀπὶ τῶν χορδῶν, ὡς αὐτὸς
<span class="lb" data-page="4.581" data-line="5" id="l4.581.5"></span>παρέθετο, θεάσασθαι πάρεστι. ῥήγνυνται γοῦν, εἰ βραχὺ
<span class="lb" data-page="4.581" data-line="6" id="l4.581.6"></span>πλείονι χρόνῳ τεταμέναι φυλάττοιντο· καὶ διὰ τοῦτο ἀνίασιν
<span class="lb" data-page="4.581" data-line="7" id="l4.581.7"></span>αὐτὰς ἀποτιθέμενοι τὰς λύρας τε καὶ κιθάρας, ὅταν
<span class="lb" data-page="4.581" data-line="8" id="l4.581.8"></span>μηκέτι ἐνεργῶσι δι’ αὐτῶν οἱ κιθαρισταί. μὴ τοίνυν ὅτι
<span class="lb" data-page="4.581" data-line="9" id="l4.581.9"></span>τοῖς ψάλλουσιν ἡ τάσις αὐτοῖς ἐστι χρήσιμος, ἡγοῦμαι κατὰ
<span class="lb" data-page="4.581" data-line="10" id="l4.581.10"></span>φύσιν εἶναι τοῦτο ταῖς χορδαῖς. οὐ γὰρ ταῖς ἡμετέραις
<span class="lb" data-page="4.581" data-line="11" id="l4.581.11"></span>χρείαις μετρεῖται τὸ κατὰ φύσιν ἑκάστου τῶν ὄντων. οὕτω
<span class="lb" data-page="4.581" data-line="12" id="l4.581.12"></span>γὰρ καὶ τοῖς σφαζομένοις ἱερείοις κατὰ φύσιν ὁ θάνατος
<span class="lb" data-page="4.581" data-line="13" id="l4.581.13"></span>ἔσται, μέλλουσί γε χρησίμοις ἡμῖν γενέσθαι. οὐ μὴν οὐδ’
<span class="lb" data-page="4.581" data-line="14" id="l4.581.14"></span>εἰ ταῖς χορδαῖς ἡ κατὰ φύσιν τάσις ἀναγκαία ἦν, διὰ
<span class="lb" data-page="4.581" data-line="15" id="l4.581.15"></span>τοῦτο καὶ τῇ καρδίᾳ. ὅπου γὰρ οὐδ’ ἐξ ἐπαγωγῆς ἀπόδειξιν
<span class="lb" data-page="4.581" data-line="16" id="l4.581.16"></span>ἐπιστημονικὴν συνιστάμεθα, σχολῇ γ’ ἄν ποτε ἐκ
<span class="lb" data-page="4.581" data-line="17" id="l4.581.17"></span>παραδείγματος συστησαίμεθα.
</p>
          </article>

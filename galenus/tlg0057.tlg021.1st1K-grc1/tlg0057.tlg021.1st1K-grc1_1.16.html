<article xmlns="http://www.w3.org/1999/xhtml" id="urn:cts:greekLit:tlg0057.tlg021.1st1K-grc1:1.16">
<span class="pb page1" data-page="4.582" id="p4.582"></span>
<span class="milestone ed1page page1" data-n="1.236" data-unit="ed1page" id="ed1page.1.236"></span>
<span class="milestone ed2page page1" data-n="3.207" data-unit="ed2page" id="ed2page.3.207"></span>
            <p>
<span class="lb" data-page="4.582" data-line="1" id="l4.582.1"></span>Διατρίβω δ’ ἴσως ἐπὶ πλέον ἐλέγχων δόξαν
<span class="lb" data-page="4.582" data-line="2" id="l4.582.2"></span>ἐναργῶς μοχθηρὰν, ὡς μηδ’ ἂν ἰδιώτην μηδένα λαθεῖν.
<span class="lb" data-page="4.582" data-line="3" id="l4.582.3"></span>ὅθεν, εἰ οἷόν τε ἦν, εὐξαίμην ἂν ὡς μηδὲ εἰρῆσθαι μηδὲν
<span class="lb" data-page="4.582" data-line="4" id="l4.582.4"></span>τοιοῦτο ὑπὸ Ἀριστοτέλους, ἀλλὰ παντάπασιν, ὥσπερ καὶ
<span class="lb" data-page="4.582" data-line="5" id="l4.582.5"></span>τοῖς ἄλλοις πᾶσι, σεσιγῆσθαι τὸ περὶ τῶν εὐνουχιζομένων
<span class="lb" data-page="4.582" data-line="6" id="l4.582.6"></span>πρόβλημα, καὶ παραλελεῖφθαι ἄσκεπτον, δι’ ἣν ἐπὶ
<span class="lb" data-page="4.582" data-line="7" id="l4.582.7"></span>ταῖς τῶν ὄρχεων τομαῖς ὅλον ἐκθηλύνεται τὸ σῶμα.
<span class="lb" data-page="4.582" data-line="8" id="l4.582.8"></span><span class="milestone ed1page" data-n="1.237" data-unit="ed1page" id="ed1page.1.237"></span>ζητῶμεν οὖν ἡμεῖς αὐτοὶ, ὑποθέσεσι χρώμενοι ταῖς
<span class="lb" data-page="4.582" data-line="9" id="l4.582.9"></span>ἀποδειχθείσαις τε καὶ φαινομέναις ἐναργῶς ἐπὶ ταῖς ἀνατομαῖς.
<span class="lb" data-page="4.582" data-line="10" id="l4.582.10"></span>ἥ τε γὰρ ἀρτηρία καὶ ἡ φλὲψ, αἱ εἰς τὴν κεφαλὴν
<span class="lb" data-page="4.582" data-line="11" id="l4.582.11"></span>τοῦ ὄρχεως ἐμβάλλουσαι, σπερματῶδες ὑγρὸν περιέχειν ἤδη
<span class="lb" data-page="4.582" data-line="12" id="l4.582.12"></span>φαίνονται, καὶ αὐτὸς ὅλος ὑγροῦ τοιούτου μεστός ἐστι. καὶ
<span class="lb" data-page="4.582" data-line="13" id="l4.582.13"></span>τὸ κατὰ τὴν ἐπιδιδυμίδα περιεχόμενον ἐκ τούτου μετείληπται
<span class="lb" data-page="4.582" data-line="14" id="l4.582.14"></span>πρὸς αὐτὴν, ὥσπερ ἐκ ταύτης εἰς τὸ σπερματικὸν
<span class="lb" data-page="4.582" data-line="15" id="l4.582.15"></span>ἀγγεῖον, οὗ παραστάτην κιρσοειδῆ τὸ πρὸς τῷ καυλῷ μέρος
<span class="lb" data-page="4.582" data-line="16" id="l4.582.16"></span>Ἡρόφιλος ὠνόμασεν, ἁμαρτάνων μὲν καὶ αὐτὸς, ὅτι τῷ
<span class="lb" data-page="4.582" data-line="17" id="l4.582.17"></span>σπερματικῷ πλέον ἢ τοῖς ὄρχεσιν ἀναφέρει τῆς τοῦ σπέρματος
<span class="lb" data-page="4.582" data-line="18" id="l4.582.18"></span>γενέσεως, οὐ μὴν ἴσα Ἀριστοτέλει σφαλλόμενος εἰκάζοντι
<span class="pb" data-page="4.583" id="p4.583"></span>
<span class="lb" data-page="4.583" data-line="1" id="l4.583.1"></span>λείαις τοὺς ὄρχεις. <span class="milestone ed2page" data-n="3.208" data-unit="ed2page" id="ed2page.3.208"></span>μὴ τοίνυν ἔτι μηκύνωμεν,
<span class="lb" data-page="4.583" data-line="2" id="l4.583.2"></span>ἀλλ’ ἐπὶ τοῖς ἐναργῶς φαινομένοις συλλογιζώμεθα, προσλαβόντες
<span class="lb" data-page="4.583" data-line="3" id="l4.583.3"></span>τι τῶν ἀποδεδειγμένων ἡμῖν ἐν ἑτέροις, ὁμολογουμένων
<span class="lb" data-page="4.583" data-line="4" id="l4.583.4"></span>δὲ καὶ πρὸς Ἀριστοτέλους. ἕκαστον γὰρ δεῖ τῶν τοῦ
<span class="lb" data-page="4.583" data-line="5" id="l4.583.5"></span>ζώου μορίων ἀλλοιοῦν τὸν ἐπιῤῥέοντα χυμὸν ἐν λόγῳ τροφῆς
<span class="lb" data-page="4.583" data-line="6" id="l4.583.6"></span>εἰς τὴν ἑαυτοῦ φύσιν. ἔστι δὲ ἑκάστῳ μορίῳ τὸ εἶναι
<span class="lb" data-page="4.583" data-line="7" id="l4.583.7"></span>τοῦτο, ὅπερ ἐστὶν, οὐ κατὰ τὴν τῶν ἐνυπαρχόντων ὑγρῶν
<span class="lb" data-page="4.583" data-line="8" id="l4.583.8"></span>φύσιν, ἀλλὰ κατὰ τὴν τῶν στερεῶν σωμάτων οὐσίαν, ὑφ’
<span class="lb" data-page="4.583" data-line="9" id="l4.583.9"></span>ὧν καὶ τοῖς περιεχομένοις ὑγροῖς ἡ ἀλλοίωσις. ἀλλ’ εἴπερ
<span class="lb" data-page="4.583" data-line="10" id="l4.583.10"></span>τοῦτο οὕτως ἔχει, περιέχεται δὲ ἐν ὄρχεσιν θορῶδες ὑγρὸν,
<span class="lb" data-page="4.583" data-line="11" id="l4.583.11"></span>ὑπὸ τοῦ τοιούτου δηλονότι τὸ σῶμα αὐτῶν τρέφεται. ἕκαστον
<span class="lb" data-page="4.583" data-line="12" id="l4.583.12"></span>δὲ αὐτῶν τὴν οἰκειοτάτην ἐργάζεται τροφήν. ὥστε οἱ
<span class="lb" data-page="4.583" data-line="13" id="l4.583.13"></span>ὄρχεις ἐργάζονται σπέρμα. ἐδείχθησαν δὲ καὶ αἱ ἀρτηρίαι
<span class="lb" data-page="4.583" data-line="14" id="l4.583.14"></span>καὶ αἱ φλέβες ἐργαζόμεναι· ἀλλ’ αὐταὶ μὲν ὀλίγον ἐν χρόνῳ
<span class="lb" data-page="4.583" data-line="15" id="l4.583.15"></span>πολλῷ, οἱ δ’ ὄρχεις οὐ πολὺ μόνον, ἢ διὰ ταχέων, ἀλλὰ
<span class="lb" data-page="4.583" data-line="16" id="l4.583.16"></span>καὶ κατειργασμένον ἀκριβῶς. εἰλικρινεστάτη μὲν γὰρ αὐτοῖς
<span class="lb" data-page="4.583" data-line="17" id="l4.583.17"></span>ἀκριβῶς ἡ τοῦ σπέρματός ἐστι ποιότης. διὸ καὶ τάχιστα
<span class="pb" data-page="4.584" id="p4.584"></span>
<span class="lb" data-page="4.584" data-line="1" id="l4.584.1"></span>αὐτοῖς μεταδίδωσιν ἅπασι τοῖς τοῦ ζώου μέρεσι. καὶ οὐδὲν
<span class="lb" data-page="4.584" data-line="2" id="l4.584.2"></span>θαυμαστὸν, εἴπερ γε καὶ ὀπὸν, εἴτ’ οὖν τὸν Μηδικὸν, εἴτε
<span class="lb" data-page="4.584" data-line="3" id="l4.584.3"></span>Κυρηναϊκὸν, ἐὰν ὀλίγον τις προσενέγκοιτο, διά τε τῶν οὔρων
<span class="lb" data-page="4.584" data-line="4" id="l4.584.4"></span>αὐτῶν καὶ διὰ τῶν ἱδρώτων ἐμφαίνεταί τι τῆς ποιότητος,
<span class="lb" data-page="4.584" data-line="5" id="l4.584.5"></span>ὥσπερ, οἶμαι, καὶ πήγανον, ἢ σκόροδον, ἤ τι
<span class="lb" data-page="4.584" data-line="6" id="l4.584.6"></span>τοιοῦτο. αἱ γὰρ ἰσχυραὶ δυνάμεις ἑαυταῖς συναλλοιοῦσι τὸ
<span class="lb" data-page="4.584" data-line="7" id="l4.584.7"></span>σύμπαν σῶμα. κατὰ τοῦτον οὖν τὸν λόγον ἐλάχιστον
<span class="lb" data-page="4.584" data-line="8" id="l4.584.8"></span>ὑγρὸν ἐμπεσὸν ζώου σώματι τῶν δηλητηρίων ὀνομαζομένων
<span class="lb" data-page="4.584" data-line="9" id="l4.584.9"></span>ὅλον ἐν τάχει μεταβάλλει τε καὶ συνδιατίθησιν ἑαυτῷ τὸ
<span class="lb" data-page="4.584" data-line="10" id="l4.584.10"></span>σῶμα. καὶ ἡ ἴασις δὲ διὰ τῶν ἀλεξιφαρμάκων ὁμοίως γίνεται,
<span class="lb" data-page="4.584" data-line="11" id="l4.584.11"></span>πᾶν ἀλλοιούντων καὶ τούτων τὸ σῶμα τὴν ἐναντίαν
<span class="lb" data-page="4.584" data-line="12" id="l4.584.12"></span>τοῖς δηλητηρίοις ἀλλοίωσιν, οὐ τῆς οὐσίας αὐτῶν εἰς
<span class="lb" data-page="4.584" data-line="13" id="l4.584.13"></span>ὅλον διασπειρομένης τὸ ζῶον, (οὐ γὰρ οἷόν τε βραχὺν οὕτω
<span class="lb" data-page="4.584" data-line="14" id="l4.584.14"></span>χυμὸν ἐλαχίστῳ χρόνῳ πληροῦν ὄγκον σώματος ἐνίοτε μέγιστον,)
<span class="lb" data-page="4.584" data-line="15" id="l4.584.15"></span>ἀλλὰ τῆς ποιότητος διαδιδομένης, οἵα περ ὁρᾶται
<span class="lb" data-page="4.584" data-line="16" id="l4.584.16"></span>διάδοσις, ἐκτὸς μὲν τῆς ἡλιακῆς αὐγῆς εἰς τὸ περιέχον,
<span class="pb" data-page="4.585" id="p4.585"></span>
<span class="lb" data-page="4.585" data-line="1" id="l4.585.1"></span>ἐν ἡμῖν δὲ ἐκ καρδίας μὲν εἰς ἀρτηρίας, ἐξ ἐγκεφάλου δὲ
<span class="lb" data-page="4.585" data-line="2" id="l4.585.2"></span>εἰς νεῦρα. τί δὴ θαυμαστόν ἐστι, κᾀκ τῶν ὄρχεων εἰς
<span class="lb" data-page="4.585" data-line="3" id="l4.585.3"></span>ὅλον τὸ σῶμα διαδίδοσθαί τινα δύναμιν, οἵα τοῖς μὲν
<span class="lb" data-page="4.585" data-line="4" id="l4.585.4"></span>νεύροις αἰσθήσεώς τε καὶ κινήσεως ἐξ ἐγκεφάλου, ταῖς δ’
<span class="lb" data-page="4.585" data-line="5" id="l4.585.5"></span>ἀρτηρίαις τοῦ σφύζειν ἐκ καρδίας; ἥτις δύναμις ἐν μὲν
<span class="lb" data-page="4.585" data-line="6" id="l4.585.6"></span>τοῖς ἄῤῥεσιν εὐρωστίας τε καὶ ἀῤῥενότητος, ἐν δὲ τοῖς θήλεσιν
<span class="lb" data-page="4.585" data-line="7" id="l4.585.7"></span>αὐτῆς τῆς θηλύτητός ἐστιν αἰτία. καὶ διὰ τοῦτο
<span class="lb" data-page="4.585" data-line="8" id="l4.585.8"></span>ὁμοιοῦται τὸ θῆλυ ζῶον ἐκτμηθὲν τοὺς ὄρχεις εὐνουχισθέντι
<span class="lb" data-page="4.585" data-line="9" id="l4.585.9"></span>τῷ ἄῤῥενι. τὰ μὲν γὰρ ἄλλα σύμπαντα μόρια
<span class="lb" data-page="4.585" data-line="10" id="l4.585.10"></span>τὰς αὐτὰς ἔχει δυνάμεις ἐν ἀμφοτέροις· ὅπερ δὲ ἐξαίρετον
<span class="lb" data-page="4.585" data-line="11" id="l4.585.11"></span>ἦν ἐν ἑκατέρῳ, δι’ ὃ τὸ μὲν ἄῤῥεν αὐτῶν ὑπῆρχε, τὸ δὲ
<span class="lb" data-page="4.585" data-line="12" id="l4.585.12"></span>θῆλυ, τοῦτο ἀποτελέσαντα τὸ κατάλοιπον ἑαυτῷ ἔσχε ταὐτὸν,
<span class="lb" data-page="4.585" data-line="13" id="l4.585.13"></span>ὡς εἰ κατ’ ἀρχὰς ἐγεγόνει μήτε θῆλυ, μήτε ἄῤῥεν,
<span class="lb" data-page="4.585" data-line="14" id="l4.585.14"></span>ἀλλά τι τρίτον, διαφέρον μὲν ἀμφοῖν, οὐδέτερον δὲ ἐκείνων.
<span class="lb" data-page="4.585" data-line="15" id="l4.585.15"></span>πάλιν οὖν ἀναμνήσωμεν ὧν πολλάκις ἐπεδείξαμεν, ὡς ἕκαστον
<span class="lb" data-page="4.585" data-line="16" id="l4.585.16"></span>τῶν μορίων ἐκ τῶν φλεβῶν ἕλκει τὸν οἰκεῖον ἑαυτῷ
<span class="lb" data-page="4.585" data-line="17" id="l4.585.17"></span>χυμὸν ἄχρι καὶ τῶν περιττωμάτων. οὕτως ἐδείκνυντο καὶ
<span class="lb" data-page="4.585" data-line="18" id="l4.585.18"></span>οἱ νεφροὶ τὸ οὖρον ἐπισπώμενοι, καὶ ἡ χοληδόχος κύστις
<span class="pb" data-page="4.586" id="p4.586"></span>
<span class="lb" data-page="4.586" data-line="1" id="l4.586.1"></span>τὴν χολήν. ἕλκουσιν οὖν καὶ οἱ ὄρχεις τὸ ὑγρὸν τὸ θορῶδες,
<span class="lb" data-page="4.586" data-line="2" id="l4.586.2"></span>ὃ προπαρασκευάζουσιν αὐτοῖς αἱ τῶν ἀγγείων ἕλικες.
<span class="lb" data-page="4.586" data-line="3" id="l4.586.3"></span>εἶτ’ ἀπολαύσαντες αὐτοῦ τῆς ποιότητος, αὐτοί τε μεταδόντες
<span class="lb" data-page="4.586" data-line="4" id="l4.586.4"></span>ἐν τούτῳ τῷ χρόνῳ τῆς ἑαυτῶν, ὀλίγον ὕστερον ἐναποτίθενται
<span class="lb" data-page="4.586" data-line="5" id="l4.586.5"></span>τοῖς σπερματικοῖς πόροις τὸ περιττὸν, οἱ δ’
<span class="lb" data-page="4.586" data-line="6" id="l4.586.6"></span>ἀποκρίνουσιν ἐκτὸς ἐν ταῖς συνουσίαις. <span class="milestone ed2page" data-n="3.209" data-unit="ed2page" id="ed2page.3.209"></span>εἰ δ’ ἀμετρότερόν
<span class="lb" data-page="4.586" data-line="7" id="l4.586.7"></span>τις λαγνεύοι, συνεχέστερον ἕλκοντες ἐκ τῆς τῶν
<span class="lb" data-page="4.586" data-line="8" id="l4.586.8"></span>ἀγγείων ἕλικος οἱ ὄρχεις τὸ σπέρμα, τελέως ἐκκενοῦσιν
<span class="lb" data-page="4.586" data-line="9" id="l4.586.9"></span>αὐτά. καὶ εἰ ἀνατέμοις τὸ τοιοῦτο ζῶον, οὐχ εὑρήσεις ἐν
<span class="lb" data-page="4.586" data-line="10" id="l4.586.10"></span>αὐτῷ θορῶδες ὑγρόν· ὥσπερ αὖ πάλιν ἀφροδισίων ἀπεσχημένον
<span class="lb" data-page="4.586" data-line="11" id="l4.586.11"></span>ἀνατεμὼν ζῶον εὑρήσεις πλεῖστόν τε καὶ πάχιστον
<span class="lb" data-page="4.586" data-line="12" id="l4.586.12"></span>σπέρμα. βουλοίμην δ’ ἂν οὖν καὶ σὲ τὸν ὁμιλοῦντα τοῖσδε
<span class="lb" data-page="4.586" data-line="13" id="l4.586.13"></span>τοῖς γράμμασι, κᾂν νῦν γοῦν ἀλήθειαν τιμήσαντα, βασανίσαι
<span class="lb" data-page="4.586" data-line="14" id="l4.586.14"></span>τὰ λεγόμενα, μὴ κατὰ τὸ πάρεργον, οὐδὲ γὰρ
<span class="lb" data-page="4.586" data-line="15" id="l4.586.15"></span>οὕτως εὑρέθη, ἀλλὰ πρῶτον μὲν ἐπὶ τὰς ἀνατομὰς ἐλθόντα,
<span class="lb" data-page="4.586" data-line="16" id="l4.586.16"></span>καὶ θεασάμενον ἀκριβῶς, ὅσα εἴρηται τῶν ἔμπροσθέν
<span class="lb" data-page="4.586" data-line="17" id="l4.586.17"></span>τε καὶ μάλιστα αὐτῶν ὧν δὴ νῦν πέπαυμαι λέγων, ﻿
<span class="pb" data-page="4.587" id="p4.587"></span>
<span class="lb" data-page="4.587" data-line="1" id="l4.587.1"></span>ὡς τοῖς μὲν ἀπεσχημένοις ὁμιλίας τῆς πρὸς τὸ θῆλυ ζῶον
<span class="lb" data-page="4.587" data-line="2" id="l4.587.2"></span>ἅπαντα σπέρματός εἰσι μεστὰ, πρῶτον μὲν ὁ κιρσοειδὴς
<span class="lb" data-page="4.587" data-line="3" id="l4.587.3"></span>παραστάτης, εἶθ’ ὅλον τὸ σπερματικὸν ἀγγεῖον, εἶτ’ ἐπιδιδυμὶς,
<span class="lb" data-page="4.587" data-line="4" id="l4.587.4"></span>εἶθ’ ὅλος ὁ ὄρχις, εἶθ’ ἡ τῶν ἀγγείων ἕλιξ· εἰ
<span class="lb" data-page="4.587" data-line="5" id="l4.587.5"></span>δέ τις συνεχέσι λαγνείαις ἐξεκένωσεν ἅπαν τὸ σπέρμα, τούτου
<span class="lb" data-page="4.587" data-line="6" id="l4.587.6"></span>τοῦ ζώου μήτ’ ἄλλο τι μόριον ἔχειν σπέρμα, μήτε τὴν
<span class="lb" data-page="4.587" data-line="7" id="l4.587.7"></span>ἕλικα. κατὰ τοῦτον οὖν τὸν καιρὸν οἱ ὄρχεις ἕλκουσιν ἐκ
<span class="lb" data-page="4.587" data-line="8" id="l4.587.8"></span>τῶν ὑπερκειμένων φλεβῶν ὅσον ἐν αὐταῖς περιέχεται θορῶδες
<span class="lb" data-page="4.587" data-line="9" id="l4.587.9"></span>ὑγρόν. ἔστι δ’ ὀλίγον τοῦτο καὶ δροσοειδῶς ἀναμεμιγμένον
<span class="lb" data-page="4.587" data-line="10" id="l4.587.10"></span>τῷ αἵματι· τοιούτου δ’ ἐδείχθησαν κᾀκεῖναι δεόμεναι.
<span class="lb" data-page="4.587" data-line="11" id="l4.587.11"></span>βιαίως οὖν ἀφαιρούμενον πρὸς τῶν ὄρχεων αὐτῶν,
<span class="lb" data-page="4.587" data-line="12" id="l4.587.12"></span>σφοδροτέραν ἐχόντων δύναμιν, αὗται τῶν ὑπερκειμένων ἀντισπῶσιν,
<span class="lb" data-page="4.587" data-line="13" id="l4.587.13"></span>αἱ δ’ αὖ πάλιν αὐτῶν ἐφεξῆς, εἶτ’ ἐκεῖναι τῶν
<span class="lb" data-page="4.587" data-line="14" id="l4.587.14"></span>ἐχομένων, καὶ τοῦτο οὐ παύεται γινόμενον, ἄχρι περ ἂν
<span class="lb" data-page="4.587" data-line="15" id="l4.587.15"></span>εἰς μοῖραν πᾶσαν τοῦ σώματος ἡ μετάληψις ἐξικνῆται, ὥστε
<span class="lb" data-page="4.587" data-line="16" id="l4.587.16"></span>τὰ καθ’ ὅλον τὸ ζῶον μόρια κενοῦσθαι τῆς οἰκείας τροφῆς.
<span class="lb" data-page="4.587" data-line="17" id="l4.587.17"></span>ἀντισπᾷ γὰρ ἀεὶ τὸ τελέως ἐκκενωθὲν ἐκ τοῦ πλέον
<span class="pb" data-page="4.588" id="p4.588"></span>
<span class="lb" data-page="4.588" data-line="1" id="l4.588.1"></span>ἔχοντος οἷον ἐξαρπάζον βιαίως. ἀεὶ τοίνυν τούτου γινομένου,
<span class="lb" data-page="4.588" data-line="2" id="l4.588.2"></span>καὶ πάντων ὥσπερ ἐν χορῷ μεταδιδόντων ἀλλήλοις,
<span class="lb" data-page="4.588" data-line="3" id="l4.588.3"></span>μέχρι τοσούτου κενοῦσθαι τὰ καθ’ ὅλον τὸ ζῶον ἀγγεῖά
<span class="lb" data-page="4.588" data-line="4" id="l4.588.4"></span>τε καὶ μόρια πάντα ἀναγκαῖόν ἐστιν, ἄχρι περ ἂν ἐμπλησθῇ
<span class="lb" data-page="4.588" data-line="5" id="l4.588.5"></span>τὸ ἰσχυρότατον. οὐ μόνον δὲ τῆς θορώδους ὑγρότητος
<span class="lb" data-page="4.588" data-line="6" id="l4.588.6"></span>ἀφαιρεῖσθαι πᾶσι τοῦ ζώου τοῖς μέρεσι συμβήσεται
<span class="lb" data-page="4.588" data-line="7" id="l4.588.7"></span>κατὰ τοὺς τοιούτους καιροὺς, ἀλλὰ καὶ τοῦ πνεύματος
<span class="lb" data-page="4.588" data-line="8" id="l4.588.8"></span>τοῦ ζωτικοῦ· καὶ γὰρ καὶ τοῦτο ἐκ τῶν ἀρτηριῶν
<span class="lb" data-page="4.588" data-line="9" id="l4.588.9"></span>ἐκκενοῦται μετὰ τῆς σπερματώδους ὑγρότητος. ὥστε
<span class="lb" data-page="4.588" data-line="10" id="l4.588.10"></span>οὐδὲν θαυμαστὸν, ἀσθενεστέρους ἀποτελεῖσθαι τοὺς λαγνεύοντας
<span class="lb" data-page="4.588" data-line="11" id="l4.588.11"></span>ἀμετρότερον, ἀφαιρουμένου τοῦ σώματος ἅπαντος
<span class="lb" data-page="4.588" data-line="12" id="l4.588.12"></span>ἑκατέρου τῶν ὑγρῶν τὸ εἰλικρινέστατον, προσερχομένης δὲ
<span class="lb" data-page="4.588" data-line="13" id="l4.588.13"></span>καὶ τῆς ἡδονῆς, ἥτις αὐτὴ καθ’ ἑαυτήν ἐστιν ἱκανὴ διαλύειν
<span class="lb" data-page="4.588" data-line="14" id="l4.588.14"></span>τὸν ζωτικὸν τόνον· ὥστ’ ἤδη τινὲς ὑπερηδυσθέντες
<span class="lb" data-page="4.588" data-line="15" id="l4.588.15"></span>ἀπέθανον. ἀλλὰ ταῦτα μὲν εἰρήσθω κατὰ τὸ πάρεργον,
<span class="lb" data-page="4.588" data-line="16" id="l4.588.16"></span>οὐκ ὄντα πάρεργα. ζητεῖται γοῦν οὐδὲν ἧττον τῶν ἄλλων
<span class="lb" data-page="4.588" data-line="17" id="l4.588.17"></span>αὐτοῖς καὶ τοῦτο τὸ πρόβλημα, διὰ τί μάλιστα ἐκλύει
<span class="lb" data-page="4.588" data-line="18" id="l4.588.18"></span>συνουσία. καὶ λέγουσιν εἰς αὐτὸ πολλὰ καὶ ψευδῆ, διότι
<span class="pb" data-page="4.589" id="p4.589"></span>
<span class="lb" data-page="4.589" data-line="1" id="l4.589.1"></span>τὰς πρώτας ἀρχὰς ἠγνόησαν, αἷς ἐξ ἀνάγκης ἕπεται τοῦτο
<span class="lb" data-page="4.589" data-line="2" id="l4.589.2"></span>πάλιν. ἀλλ’ ὁ λόγος ἑαυτὸν ἐπὶ τὰ προκείμενα καλεῖ, καί
<span class="lb" data-page="4.589" data-line="3" id="l4.589.3"></span>φησιν, ἐκ σπέρματος μὲν εἶναι τὴν γένεσιν ἅπασι τοῖς
<span class="lb" data-page="4.589" data-line="4" id="l4.589.4"></span>στερεοῖς τοῦ ζώου μορίοις, ἐκ σπέρματος δὲ καὶ τὴν θρέψιν,
<span class="lb" data-page="4.589" data-line="5" id="l4.589.5"></span>ὥσπερ οὖν τοῖς σαρκοειδέσιν ἅπασιν<span class="milestone ed1page" data-n="1.238" data-unit="ed1page" id="ed1page.1.238"></span> ἐξ αἵματος
<span class="lb" data-page="4.589" data-line="6" id="l4.589.6"></span>ὑπάρχειν καὶ γένεσιν καὶ θρέψιν. ἕκαστον γὰρ, ἐξ ἧς τὸ
<span class="lb" data-page="4.589" data-line="7" id="l4.589.7"></span>πρῶτον οὐσίας ἐγένετο, καὶ τρέφεται διὰ παντὸς, ὅτι καὶ
<span class="lb" data-page="4.589" data-line="8" id="l4.589.8"></span>ἡ θρέψις ἀναπλήρωσίς ἐστι τῆς ἀποῤῥεούσης οὐσίας. ἔστι
<span class="lb" data-page="4.589" data-line="9" id="l4.589.9"></span>τοίνυν καὶ γεννᾶσθαι μὲν ἔτι καὶ νῦν, ὅσα τὴν ἀρχὴν ἐξ
<span class="lb" data-page="4.589" data-line="10" id="l4.589.10"></span>αἵματος ἐγένετο, μὴ γεννᾶσθαι δὲ, πλὴν εἴπου τινὰ φλέβα
<span class="lb" data-page="4.589" data-line="11" id="l4.589.11"></span>σπανίως, οἷς ἐκ σπέρματος ἡ γένεσις.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg021.1st1K-grc1:1.17">
<span class="pb page1" data-page="4.589" id="p4.589"></span>
<span class="milestone ed1page page1" data-n="1.238" data-unit="ed1page" id="ed1page.1.238"></span>
<span class="milestone ed2page page1" data-n="3.209" data-unit="ed2page" id="ed2page.3.209"></span>
            <p>
<span class="lb" data-page="4.589" data-line="12" id="l4.589.12"></span><span class="milestone ed2page" data-n="3.210" data-unit="ed2page" id="ed2page.3.210"></span>Εἴ μοι δοκεῖ προσθῆσαν τῷ λόγῳ,
<span class="lb" data-page="4.589" data-line="13" id="l4.589.13"></span>τάχα μὲν οὐκ ἀναγκαῖον. ἐπεὶ δὲ ἐξηγησάμην ἅπασαν τῶν
<span class="lb" data-page="4.589" data-line="14" id="l4.589.14"></span>ὄρχεων τὴν φύσιν, οὐδὲν ἂν εἴη χεῖρον ὑπὲρ τῶν σπερματικῶν
<span class="lb" data-page="4.589" data-line="15" id="l4.589.15"></span>ἀγγείων αὖθις εἰπεῖν. εἰ γὰρ δὴ φαίνεται σπέρματος
<span class="lb" data-page="4.589" data-line="16" id="l4.589.16"></span>μεστὰ, καθ’ ὃν οὐκ ἀφροδισιάζει χρόνον τὰ ζῶα, τάχ’ ἂν
<span class="lb" data-page="4.589" data-line="17" id="l4.589.17"></span>ἐρωτήσειέ τις, ὅπως γίνεται τοῦτο, πότερον ἑλκόντων αὐτῶν
<span class="pb" data-page="4.590" id="p4.590"></span>
<span class="lb" data-page="4.590" data-line="1" id="l4.590.1"></span>τὴν γονὴν, ἢ τῶν ὄρχεων ἐκπεμπόντων εἰς αὐτὰ διὰ μεγίστης
<span class="lb" data-page="4.590" data-line="2" id="l4.590.2"></span>ἐπιδιδυμίδος. ἀποκριτέον οὖν ἐστι καὶ τοῖς ταῦτα
<span class="lb" data-page="4.590" data-line="3" id="l4.590.3"></span>ἐρωτῶσιν, ἑκατέρως γίνεσθαι τὴν πλήρωσιν. εἴρηται δὲ καὶ
<span class="lb" data-page="4.590" data-line="4" id="l4.590.4"></span>οὗτος ὁ λόγος τῶν φυσικῶν δυνάμεων, ἐπὶ πλεῖστον ἀποδεδειγμένος
<span class="lb" data-page="4.590" data-line="5" id="l4.590.5"></span>ἐν ἐκείνῃ τῇ πραγματείᾳ, νυνὶ δὲ ἐξ αὐτοῦ τὸ
<span class="lb" data-page="4.590" data-line="6" id="l4.590.6"></span>χρήσιμον εἰς τὰ παρόντα ληπτέον. ἐδείχθη γὰρ ἕκαστον
<span class="lb" data-page="4.590" data-line="7" id="l4.590.7"></span>μόριον ἕλκειν μὲν εἰς ἑαυτὸ τὴν οἰκείαν τροφὴν, ἀπολαῦσαν
<span class="lb" data-page="4.590" data-line="8" id="l4.590.8"></span>δὲ αὐτῆς, ἐκκρίνειν τὸ κατάλοιπον, ἑαυτῷ μὲν ὑπάρχον περίττωμα,
<span class="lb" data-page="4.590" data-line="9" id="l4.590.9"></span>τροφὴν δὲ ἑτέρῳ τὸ μετ’ αὐτὸ γεννησόμενον. αὕτη μὲν
<span class="lb" data-page="4.590" data-line="10" id="l4.590.10"></span>ἡ πρὸς ταῦτα ἀπόκρισις. εἰ δέ τις ἔροιτο, τίνος οὖν ἕνεκεν
<span class="lb" data-page="4.590" data-line="11" id="l4.590.11"></span>ἡ ἐπιδιδυμὶς ὑπὸ τῆς μηδὲν εἰκῆ ποιούσης ἐγένετο φύσεως,
<span class="lb" data-page="4.590" data-line="12" id="l4.590.12"></span>ἀποκριναίμεθα ἂν αὐτῷ, τῶν εἰρημένων ὀργάνων αὐτῶν,
<span class="lb" data-page="4.590" data-line="13" id="l4.590.13"></span>ὄρχεώς τε καὶ σπερματικοῦ πόρου, καὶ τῆς ἀρτηρίας καὶ
<span class="lb" data-page="4.590" data-line="14" id="l4.590.14"></span>φλεβὸς, ἐν οἷς προαθροίζεται τὸ σπέρμα. μὴ γὰρ οἷόν
<span class="lb" data-page="4.590" data-line="15" id="l4.590.15"></span>τε εἶναι τὸν ὄρχιν ἀκινδύνως αὐτοῖς ἑνωθῆναι, σφοδροτάτης
<span class="lb" data-page="4.590" data-line="16" id="l4.590.16"></span>συντονίας ἐν τῇ προέσει τοῦ σπέρματος γινομένης. νευρώδης
<span class="pb" data-page="4.591" id="p4.591"></span>
<span class="lb" data-page="4.591" data-line="1" id="l4.591.1"></span>μὲν γὰρ ὁ τῆς ἀρτηρίας τε καὶ φλεβὸς χιτὼν, ὡς
<span class="lb" data-page="4.591" data-line="2" id="l4.591.2"></span>καὶ τῶν σπερματικῶν ἀγγείων, ἀδενώδεις δ’ εἰσὶν οἱ ὄρχεις
<span class="lb" data-page="4.591" data-line="3" id="l4.591.3"></span>καὶ μαλακοί. ῥᾳδίως οὖν ἔμελλεν ἰσχυρᾷ τάσει τὸ
<span class="lb" data-page="4.591" data-line="4" id="l4.591.4"></span>σκληρὸν ἀποῤῥήγνυσθαι τοῦ μαλακοῦ, λαβαῖς ἠρτημένον
<span class="lb" data-page="4.591" data-line="5" id="l4.591.5"></span>ἀσθενέσιν. ἐξηύρηται τοίνυν τῇ φύσει τὸ τῆς ἐπιδιδυμίδος
<span class="lb" data-page="4.591" data-line="6" id="l4.591.6"></span>σῶμα, μέσον οὐ τῇ θέσει μόνον, ἀλλὰ καὶ τῷ τῆς
<span class="lb" data-page="4.591" data-line="7" id="l4.591.7"></span>ὅλης οὐσίας εἴδει. τοσούτῳ γάρ ἐστι μαλακωτέρα τοῦ
<span class="lb" data-page="4.591" data-line="8" id="l4.591.8"></span>σπερματικοῦ καὶ τῶν ἑλικοειδῶν, ὅσω τοῦ ὄρχεως σκληροτέρα,
<span class="lb" data-page="4.591" data-line="9" id="l4.591.9"></span>τοσούτῳ δὲ πάλιν τούτου νευρωδεστέρα τὴν φύσιν,
<span class="lb" data-page="4.591" data-line="10" id="l4.591.10"></span>ὅσῳ ἐκείνων σαρκωδεστέρα τῷ μὲν οὖν νευρώδει
<span class="lb" data-page="4.591" data-line="11" id="l4.591.11"></span>καὶ σκληρῷ πρὸς τὸ μαλακὸν καὶ σαρκῶδες ἀνάρμοστος
<span class="lb" data-page="4.591" data-line="12" id="l4.591.12"></span>ἡ κοινωνία, τῷ μέσῳ δ’ ἀμφοῖν οἰκεία πρὸς ἄμφω.
<span class="lb" data-page="4.591" data-line="13" id="l4.591.13"></span>τοσοῦτον μὲν γὰρ αὐτῇ μέτεστι σκληρότητος, ὡς μὴ
<span class="lb" data-page="4.591" data-line="14" id="l4.591.14"></span>ῥήγνυσθαι τεινομένην πρὸς τῶν σπερματικῶν, τοσοῦτον
<span class="lb" data-page="4.591" data-line="15" id="l4.591.15"></span>δ’ αὖ μαλακότητος, ὡς εὐαρμόστως ἔχειν ὄρχεων οὐσίας.
<span class="lb" data-page="4.591" data-line="16" id="l4.591.16"></span>συνάπτονται τοίνυν διὰ μέσης αὐτῆς οἱ ὄρχεις
<span class="lb" data-page="4.591" data-line="17" id="l4.591.17"></span>τοῖς σπερματικοῖς ἀγγείοις· μᾶλλον δ’, εἰ χρὴ τἀληθὲς
<span class="pb" data-page="4.592" id="p4.592"></span>
<span class="lb" data-page="4.592" data-line="1" id="l4.592.1"></span>εἰπεῖν, ἀρχὴ καὶ ῥίζα τούτων ἐστὶν ἡ ἐπιδιδυμὶς,
<span class="lb" data-page="4.592" data-line="2" id="l4.592.2"></span>ἐξ ὅλου τοῦ ὄρχεως εἰς αὑτὴν ἀρυομένη τὸ
<span class="lb" data-page="4.592" data-line="3" id="l4.592.3"></span>σπέρμα.
</p>
          </article>

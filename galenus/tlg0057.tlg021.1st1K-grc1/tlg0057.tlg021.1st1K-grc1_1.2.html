<article xmlns="http://www.w3.org/1999/xhtml" id="urn:cts:greekLit:tlg0057.tlg021.1st1K-grc1:1.2">
<span class="pb page1" data-page="4.513" id="p4.513"></span>
<span class="milestone ed1page page1" data-n="0.227" data-unit="ed1page" id="ed1page.1.227"></span>
<span class="milestone ed2page page1" data-n="2.186" data-unit="ed2page" id="ed2page.3.186"></span>
            <p>
<span class="lb" data-page="4.513" data-line="7" id="l4.513.7"></span>Τριττὴν δ’ ἐγχωρεῖ ποιήσασθαι τὴν ἐπίσκεψιν,
<span class="lb" data-page="4.513" data-line="8" id="l4.513.8"></span>ἐναργεστάτην μὲν, ἣν πολλάκις κᾀγὼ ἐποιησάμην,
<span class="lb" data-page="4.513" data-line="9" id="l4.513.9"></span>ἵππους τε καὶ κύνας, καὶ ὄνους, καὶ βοῦς, αἶγάς τε καὶ
<span class="lb" data-page="4.513" data-line="10" id="l4.513.10"></span>πρόβατα παραφυλάξας, εἰ κατέχει τὸ σπέρμα ποτὲ μετὰ τὴν
<span class="lb" data-page="4.513" data-line="11" id="l4.513.11"></span>ὀχείαν, ἢ ἐκκρίνει διὰ παντός. εὐθέως μὲν οὖν μοι καὶ
<span class="lb" data-page="4.513" data-line="12" id="l4.513.12"></span>κατὰ τὰς ἀρχὰς παρὰ τῶν τὰ τοιαῦτα δεινῶν ἐλέχθη,
<span class="lb" data-page="4.513" data-line="13" id="l4.513.13"></span><span class="milestone ed2page" data-n="3.186" data-unit="ed2page" id="ed2page.3.186"></span>φασκόντων ἀκριβῶς τετηρηκέναι, τηνικαῦτα κατέχεσθαι
<span class="lb" data-page="4.513" data-line="14" id="l4.513.14"></span>τὸ σπέρμα τοῖς θήλεσι ζώοις, ὅταν κυΐσκειν μέλλοιεν.
<span class="lb" data-page="4.513" data-line="15" id="l4.513.15"></span>ἀλλ’ εἴ τις καταγνῷ μου τόδε, ὁμολογῶ τὸ πάθος τοὐμὸν,
<span class="lb" data-page="4.513" data-line="16" id="l4.513.16"></span>ὃ παρ’ ὅλον ἐμαυτοῦ τὸν βίον ἔπαθον, οὐδενὶ πιστεύσας
<span class="lb" data-page="4.513" data-line="17" id="l4.513.17"></span>τῶν διηγουμένων τὰ τοιαῦτα, πρὶν πειραθῆναι καὶ
<span class="lb" data-page="4.513" data-line="18" id="l4.513.18"></span>αὐτὸς, ὧν δυνατὸν ἦν εἰς πεῖραν ἐλθεῖν με. οὔκουν οὐδὲ
<span class="pb" data-page="4.514" id="p4.514"></span>
<span class="lb" data-page="4.514" data-line="1" id="l4.514.1"></span>περὶ τούτου τοῖς αὐτόπταις φάσκουσι γεγονέναι πολλάκις ὧν
<span class="lb" data-page="4.514" data-line="2" id="l4.514.2"></span>διηγοῦνται πιστεύειν ἔμελλον μόνοις, εἰ καὶ ὅτι μάλιστα
<span class="lb" data-page="4.514" data-line="3" id="l4.514.3"></span>συμφωνοῦντας ἑώρων αὐτοὺς, ἀλλὰ τῇ συνήθει χρώμενος
<span class="lb" data-page="4.514" data-line="4" id="l4.514.4"></span>ἀπιστίᾳ διττὴν ἐποιησάμην τὴν βάσανον, ἑτέραν μὲν ἐπὶ
<span class="lb" data-page="4.514" data-line="5" id="l4.514.5"></span>τοῖς ἐκκρίνασι τὸ σπέρμα ζώοις, ἑτέραν δὲ ἐπὶ τοῖς κατασχοῦσιν.
<span class="lb" data-page="4.514" data-line="6" id="l4.514.6"></span>οὔτ’ οὖν τῶν ἐκκρινάντων ἐκύησέ τι καὶ πάντα
<span class="lb" data-page="4.514" data-line="7" id="l4.514.7"></span>ἐκύησε τὰ κατασχόντα. δευτέραν δὲ νῦν ὁδὸν εἰς τὰς γυναῖκας
<span class="lb" data-page="4.514" data-line="8" id="l4.514.8"></span>ἰέναι ἔγνων, πυνθανόμενος, ὅσαι μάλιστα ἐδόκουν
<span class="lb" data-page="4.514" data-line="9" id="l4.514.9"></span>ἑαυταῖς παρακολουθεῖν, εἰ ὁμοίως φαίνοιτο ἐπ’ αὐτῶν γινόμενον,
<span class="lb" data-page="4.514" data-line="10" id="l4.514.10"></span>ὡς ἐπὶ τῶν ζώων τῶν ἀλόγων, ἐμαυτὸν ἐπιτιμῶν ἐν
<span class="lb" data-page="4.514" data-line="11" id="l4.514.11"></span>τῷδε, (τί γὰρ οὐ χρὴ τἀληθῆ λέγειν;) εἰ νομίζοιμι διαφοράν
<span class="lb" data-page="4.514" data-line="12" id="l4.514.12"></span>τινα εἶναι κυήσεως ἐν ἀλόγῳ τε καὶ λογικῷ ζώῳ, γνῶναι
<span class="lb" data-page="4.514" data-line="13" id="l4.514.13"></span>δὲ ὅμως βουλόμενος, εἰ παρακολουθοῦσι τῷ γινομένῳ.
<span class="lb" data-page="4.514" data-line="14" id="l4.514.14"></span>πλέον οὖν ἐλπίδος ἐξεῦρον, ὡς μὴ μεταγνῶναι τῆς πολυπραγμοσύνης.
<span class="lb" data-page="4.514" data-line="15" id="l4.514.15"></span>κινήσεως γάρ τινος ἔφασαν αἰσθάνεσθαι κατὰ
<span class="lb" data-page="4.514" data-line="16" id="l4.514.16"></span>τὴν μήτραν, οἷον σπωμένης τε καὶ κατὰ βραχὺ συνιούσης
<span class="lb" data-page="4.514" data-line="17" id="l4.514.17"></span>εἰς ἑαυτὴν, ἐπειδὰν συλλαμβάνωσι τὸ σπέρμα. καί μοι καὶ
<span class="lb" data-page="4.514" data-line="18" id="l4.514.18"></span>αὐτὸ τοῦτο συλλαμβάνειν τὸ σπέρμα, ἔτι τε πρὸς αὐτῷ
<span class="pb" data-page="4.515" id="p4.515"></span>
<span class="lb" data-page="4.515" data-line="1" id="l4.515.1"></span>τοὔνομα τοῦτο ἡ σύλληψις ἐντεῦθεν ὑπὸ τῶν γυναικῶν
<span class="lb" data-page="4.515" data-line="2" id="l4.515.2"></span>ἐδόκει τεθεῖσθαι. τρίτην οὖν ὁδὸν ἔτι περιελθεῖν ἐδικαίωσα,
<span class="lb" data-page="4.515" data-line="3" id="l4.515.3"></span><span class="milestone ed1page" data-n="1.227" data-unit="ed1page" id="ed1page.1.227"></span>ὅλα τὰ συγγράμματα ἀναγινώσκων ἁπάντων τῶν
<span class="lb" data-page="4.515" data-line="4" id="l4.515.4"></span>τὰ τοιαῦτα συγγραψάντων ἰατρῶν. εὕρισκον δὲ κᾀκείνους λέγονας,
<span class="lb" data-page="4.515" data-line="5" id="l4.515.5"></span>ἔνδον μένειν τὴν γονὴν τοῦ ἀνδρὸς, εἰ μέλλοι
<span class="lb" data-page="4.515" data-line="6" id="l4.515.6"></span>κυΐσκειν ἡ γυνή. τινὲς δὲ αὐτῶν, ὅσοι γε ἐπιμελέστεροι,
<span class="lb" data-page="4.515" data-line="7" id="l4.515.7"></span>καὶ τὴν τῶν ὑστερῶν κίνησιν ἐγεγράφεισαν, εὐθέως προστιθέντες,
<span class="lb" data-page="4.515" data-line="8" id="l4.515.8"></span>ὅτι καὶ περιστέλλονται τῷ σπέρματι, καὶ πανταχόθεν
<span class="lb" data-page="4.515" data-line="9" id="l4.515.9"></span>αὐτὸ περιλαμβάνουσι. τοῦτο οὖν ἔγνων πάλιν χρῆναι
<span class="lb" data-page="4.515" data-line="10" id="l4.515.10"></span>βασανίσαι ταῖς ἀνατομαῖς, καὶ πολλὰ λαμβάνων ἐφεξῆς
<span class="lb" data-page="4.515" data-line="11" id="l4.515.11"></span>ἀνέτεμον ἐγκύμονα ζῶα. πάντων οὖν ἐφαίνοντο τοῖς ἐμβρύοις
<span class="lb" data-page="4.515" data-line="12" id="l4.515.12"></span>αἱ μῆτραι περιεσταλμέναι διὰ παντὸς, εἴτε μεῖζον,
<span class="lb" data-page="4.515" data-line="13" id="l4.515.13"></span>εἴτ’ ἔλασσον, εἴτε καὶ παντάπασιν ἦν μικρόν. ἐοίκασι γὰρ
<span class="lb" data-page="4.515" data-line="14" id="l4.515.14"></span>οὕτως, ὥσπερ ὁ Πλάτων εἶπεν, αἱ μῆτραί τε καὶ ὑστέραι
<span class="lb" data-page="4.515" data-line="15" id="l4.515.15"></span>λεγόμεναι καθάπερ τι ζῶον παιδοποιΐας ἐπιθυμητικὸν ὑπάρχειν,
<span class="lb" data-page="4.515" data-line="16" id="l4.515.16"></span>καὶ διὰ τοῦτο ἕλκειν τε πρὸς ἑαυτὰς τὸ σπέρμα καὶ
<span class="lb" data-page="4.515" data-line="17" id="l4.515.17"></span>περιπτυσσομένας κατέχειν, ὥς που καὶ αὐτὸ τοῦτο προφανῶς
<span class="lb" data-page="4.515" data-line="18" id="l4.515.18"></span>αὐτοῖς τοῖς ἀνδράσι πολλάκις ὑπῆρξεν αἰσθέσθαι,
<span class="pb" data-page="4.516" id="p4.516"></span>
<span class="lb" data-page="4.516" data-line="1" id="l4.516.1"></span>δίκην σικύας ἰατρικῆς εἴσω τὸ αἰδοῖον ἐπισπωμένων αὐτῶν.
<span class="lb" data-page="4.516" data-line="2" id="l4.516.2"></span>γίνεται δὲ μάλιστα τὸ τοιοῦτο, ἄρτι πεπαυμένων τῶν καταμηνίων,
<span class="lb" data-page="4.516" data-line="3" id="l4.516.3"></span>ἡνίκα μάλιστα συλλαμβάνουσιν αἱ μῆτραι τὴν
<span class="lb" data-page="4.516" data-line="4" id="l4.516.4"></span>γονήν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg021.1st1K-grc1:1.4">
<span class="pb page1" data-page="4.520" id="p4.520"></span>
<span class="milestone ed1page page1" data-n="1.227" data-unit="ed1page" id="ed1page.1.227"></span>
<span class="milestone ed2page page1" data-n="3.187" data-unit="ed2page" id="ed2page.3.187"></span>
            <p>
<span class="lb" data-page="4.520" data-line="1" id="l4.520.1"></span><span class="milestone ed2page" data-n="3.188" data-unit="ed2page" id="ed2page.3.188"></span>Καταλιπόντες οὖν ἤδη τοὺς ἄχρι μὲν
<span class="lb" data-page="4.520" data-line="2" id="l4.520.2"></span>ὀνόματος Ἀριστοτελικοὺς, ἔργῳ δ’ εἰς τοσοῦτο ἀπολειπομένους,
<span class="lb" data-page="4.520" data-line="3" id="l4.520.3"></span>ὡς μηδὲ ἃ κατὰ τὸ πρῶτον ἢ τὸ δεύτερον ἔγραψε περὶ
<span class="lb" data-page="4.520" data-line="4" id="l4.520.4"></span>ζώων γενέσεως ἐπίστασθαι, πάλιν ἐπ’ αὐτὸν ἀφικώμεθα τὸν
<span class="lb" data-page="4.520" data-line="5" id="l4.520.5"></span>Ἀριστοτέλη, διαλύεσθαι καὶ πνευματοῦσθαι φάσκοντα τὴν
<span class="lb" data-page="4.520" data-line="6" id="l4.520.6"></span>γονὴν ἐν ταῖς μήτραις. εἰ γὰρ οὕτως αὐτὴν ὑποληψόμεθά
<span class="lb" data-page="4.520" data-line="7" id="l4.520.7"></span>που πνευματοῦσθαι, καθάπερ ἴσμεν εἰς πνεῦμα μεταβάλλον
<span class="lb" data-page="4.520" data-line="8" id="l4.520.8"></span>ὑγρὸν ἐπὶ τοῦ γλεύκους, ἐξ ἐλαχίστης κατὰ τὸν ὄγκον ὑγρᾶς
<span class="lb" data-page="4.520" data-line="9" id="l4.520.9"></span>οὐσίας πλεῖστος ἀέρος ὄγκος συστήσεται. φαίνεται δὲ τοῦτο
<span class="lb" data-page="4.520" data-line="10" id="l4.520.10"></span>καὶ ἐπὶ τῶν ἀνέμων, ὅσοι ποταμῶν ἀποπνέουσιν, ἢ λιμνῶν,
<span class="lb" data-page="4.520" data-line="11" id="l4.520.11"></span>ἢ τῆς θαλάττης, οἷον οἵ τ’ ἐγκόλπιοι προσαγορευόμενοι καὶ
<span class="lb" data-page="4.520" data-line="12" id="l4.520.12"></span>οἱ πελάγιοι. μέγιστοι γὰρ ἐνίοτε πνέουσιν, ὡς ἂν πλείστης
<span class="lb" data-page="4.520" data-line="13" id="l4.520.13"></span>αὐτῶν γενομένης οὐσίας ἐξ ἐλαχίστου κατὰ τὸν ὄγκον ὑγροῦ.
<span class="lb" data-page="4.520" data-line="14" id="l4.520.14"></span>καὶ μὲν δὴ καὶ οἱ ἀπόγειοι καλούμενοι τὸ αὐτὸ τοῦτο ἐνδείκνυνται·
<span class="lb" data-page="4.520" data-line="15" id="l4.520.15"></span>διαλυομένης γὰρ ἀθροώτερον εἰς ἀέρα τῆς ἐν
<span class="lb" data-page="4.520" data-line="16" id="l4.520.16"></span>τῇ γῇ νοτίδος, οἱ τοιοῦτοι πνέουσιν ἄνεμοι. πῶς οὖν, εἴπερ
<span class="lb" data-page="4.520" data-line="17" id="l4.520.17"></span>ἐπὶ τῆς πρώτης συλλήψεως ἡ γονὴ πνευματοῦται, σμικρότεραί
<span class="lb" data-page="4.520" data-line="18" id="l4.520.18"></span>τε καὶ ἀφυσώτεραι κατ’ ἐκεῖνον τὸν καιρὸν αἱ μῆτραι
<span class="pb" data-page="4.521" id="p4.521"></span>
<span class="lb" data-page="4.521" data-line="1" id="l4.521.1"></span>φαίνονται, περιεσταλμέναι πανταχόθεν ἀκριβῶς τῷ κυήματι;
<span class="lb" data-page="4.521" data-line="2" id="l4.521.2"></span>ἐχρῆν γὰρ δήπου καὶ ταύτας, ὡς καὶ τὴν γαστέρα πνευματωθεῖσαν
<span class="lb" data-page="4.521" data-line="3" id="l4.521.3"></span>ὁρῶμεν, ἐπὶ πλεῖστον ὀγκουμένην τε καὶ διατεινομένην,
<span class="lb" data-page="4.521" data-line="4" id="l4.521.4"></span>καὶ αὐτὰς εἰς μέγεθος αἴρεσθαι καὶ ὀδυνᾶσθαι
<span class="lb" data-page="4.521" data-line="5" id="l4.521.5"></span>διατεινομένας. οὐ μὴν φαίνεταί γε ἐνταῦθα οὕτως γινόμενον·
<span class="lb" data-page="4.521" data-line="6" id="l4.521.6"></span>προσεσταλμέναι γάρ εἰσι καὶ ἀνώδυνοι. καὶ εἰ ἀνατέμνειν
<span class="lb" data-page="4.521" data-line="7" id="l4.521.7"></span>ἐθέλοι τις ἄρτι συνειληφὸς ζῶον, ἀκριβῶς τῇ γονῇ
<span class="lb" data-page="4.521" data-line="8" id="l4.521.8"></span>περικειμένας ὄψεται τὰς μήτρας. οὐ μὴν οὐδὲ ἐκκρινόμενον
<span class="lb" data-page="4.521" data-line="9" id="l4.521.9"></span>φαίνεται πνεῦμα κατὰ τὸ γυναικεῖον αἰδοῖον, ὥσπερ ἐπὶ τῆς
<span class="lb" data-page="4.521" data-line="10" id="l4.521.10"></span>γαστρὸς ἐμφυσηθείσης ἐρυγαί τε καὶ φύσαι κάτω διερχόμεναι
<span class="lb" data-page="4.521" data-line="11" id="l4.521.11"></span>κενοῦσί τε τοῦ πνεύματος αὐτὴν καὶ προστέλλουσι τὸν
<span class="lb" data-page="4.521" data-line="12" id="l4.521.12"></span>ὄγκον. οὐκοῦν ἔχομεν οὐδὲ βραχὺ πιθανὸν εἰπεῖν τοῦ πνευματοῦσθαι
<span class="lb" data-page="4.521" data-line="13" id="l4.521.13"></span>τὴν γονὴν, οὐ φύσας ἔξω διὰ τοῦ <span class="milestone ed1page" data-n="1.228" data-unit="ed1page" id="ed1page.1.228"></span>τῶν
<span class="lb" data-page="4.521" data-line="14" id="l4.521.14"></span>μητρῶν αὐχένος, οὐκ ἐπίδηλον ὄγκον ἔνδον μένοντα, οὐ
<span class="lb" data-page="4.521" data-line="15" id="l4.521.15"></span>διάτασιν ἢ ὀδύνην αἰσθητὴν τοῦ κύειν ἀρξαμένης. συγχωρήσαντες,
<span class="lb" data-page="4.521" data-line="16" id="l4.521.16"></span>εἰ βούλει, καὶ τοῦτ’ αὐτὸ, πνευματοῦσθαί τε καὶ
<span class="lb" data-page="4.521" data-line="17" id="l4.521.17"></span>δύνασθαι τὸ ὑγρὸν τῆς γονῆς ἐκπίπτειν κατὰ βραχύ τε καὶ
<span class="lb" data-page="4.521" data-line="18" id="l4.521.18"></span>λεληθότως, ἐπισκεψώμεθα λογικώτερον ἀπ’ αὐτῆς τοῦ ﻿
<span class="pb" data-page="4.522" id="p4.522"></span>
<span class="lb" data-page="4.522" data-line="1" id="l4.522.1"></span>πράγματος τῆς φύσεως ὁρμώμενοι. πότερον γὰρ ἐν αὐτῷ
<span class="lb" data-page="4.522" data-line="2" id="l4.522.2"></span>τῷ κύτει τῶν ὑστερῶν περιέχεται τὸ καταμήνιον, ἀθρόον τε
<span class="lb" data-page="4.522" data-line="3" id="l4.522.3"></span>προσπίπτον τὸ σπέρμα πλήττει τε καὶ κινήσεων ἀρχὴν παρασχὸν
<span class="lb" data-page="4.522" data-line="4" id="l4.522.4"></span>αὖθις ἐκκρίνεται κατὰ τὸν αὐχένα τῶν μητρῶν, ἢ
<span class="lb" data-page="4.522" data-line="5" id="l4.522.5"></span>κατ’ ἐκεῖνον τὸν χρόνον, ἐν ᾧ πλησιάζει τὸ θῆλυ τῷ ἄῤῥενι,
<span class="lb" data-page="4.522" data-line="6" id="l4.522.6"></span>διὰ τῶν καθηκόντων ἀγγείων ἀπαντᾷ τῷ σπέρματι,
<span class="lb" data-page="4.522" data-line="7" id="l4.522.7"></span>γλιχόμενον ὑποδέξασθαι τὴν παρ’ αὐτοῦ δύναμιν; ἀλλ’ ἑκάτερον
<span class="lb" data-page="4.522" data-line="8" id="l4.522.8"></span>ἄτοπον. εἰ μὲν γὰρ ἐν ταῖς κοιλίαις τῶν μητρῶν
<span class="lb" data-page="4.522" data-line="9" id="l4.522.9"></span>ἀθρόον ἐστὶν ἐκ πολλοῦ περιεχόμενον, οὐκ ἔτι οὐδὲ αἷμα
<span class="lb" data-page="4.522" data-line="10" id="l4.522.10"></span>τοῦτ’ ἔστιν, ἀλλὰ θρόμβος. ὅ τι γὰρ ἐκπέσοι τῶν ἀγγείων
<span class="lb" data-page="4.522" data-line="11" id="l4.522.11"></span>αἷμα καθ’ ὁτιοῦν ὄργανον κοῖλον ἐν τῷ ζώῳ, παραχρῆμα
<span class="lb" data-page="4.522" data-line="12" id="l4.522.12"></span>θρόμβος γίνεται. ὥστε οὐκ ἐξ αἵματος, ἀλλ’ ἐκ θρόμβου
<span class="lb" data-page="4.522" data-line="13" id="l4.522.13"></span>τὸ ζῶον τῷ λόγῳ δημιουργήσομεν, οὐδεμίαν ἐξευρεῖν τινα
<span class="lb" data-page="4.522" data-line="14" id="l4.522.14"></span>πιθανὴν πρόφασιν ἔχοντες, ὅπως ἐκκριθήσεται μόνον τὸ
<span class="lb" data-page="4.522" data-line="15" id="l4.522.15"></span>σπέρμα. συνελθόντων γὰρ αὐτῶν ἅπαξ εἰς ταὐτὸ κατὰ τὴν
<span class="lb" data-page="4.522" data-line="16" id="l4.522.16"></span>ἐν ταῖς μήτραις εὐρυχωρίαν, οὐχ οἷόν τε τὸ μὲν ἐκκρίνεσθαι,
<span class="lb" data-page="4.522" data-line="17" id="l4.522.17"></span>τὸ δὲ μένειν. εἰ δ’ ἀπαντᾷ τῷ σπέρματι τὸ αἷμα,
<span class="lb" data-page="4.522" data-line="18" id="l4.522.18"></span>χρὴ δήπου τὴν ἀπάντησιν καὶ σύνοδον αὐτῶν ἐπὶ τοῖς
<span class="pb" data-page="4.523" id="p4.523"></span>
<span class="lb" data-page="4.523" data-line="1" id="l4.523.1"></span>στόμασι τῶν ἀγγείων γίνεσθαι. <span class="milestone ed2page" data-n="3.189" data-unit="ed2page" id="ed2page.3.189"></span>ἀλλ’ εἰ τοῦτο ἔσται,
<span class="lb" data-page="4.523" data-line="2" id="l4.523.2"></span>πότερον εἰς τοσαῦτα μόρια τὸ σπέρμα διασχισθὲν, ὅσαπέρ
<span class="lb" data-page="4.523" data-line="3" id="l4.523.3"></span>ἐστι τὰ τῶν ἀγγείων στόματα, πρὸς ἕκαστον αὐτῶν φήσομεν,
<span class="lb" data-page="4.523" data-line="4" id="l4.523.4"></span>ἢ διαμένον ἑαυτῷ συνεχές; τὸ μὲν δὴ πρότερον οὔτε
<span class="lb" data-page="4.523" data-line="5" id="l4.523.5"></span>τῷ γλίσχρῳ τοῦ σπέρματος ὁμολογεῖ, καὶ δεῖταί τινος ἑτέρας
<span class="lb" data-page="4.523" data-line="6" id="l4.523.6"></span>αἰτίας ἐπιστατούσης, ἣ σχίσει τε αὐτὸ καὶ πρὸς ἕκαστον
<span class="lb" data-page="4.523" data-line="7" id="l4.523.7"></span>ἀπάξει τῶν στομάτων. τὸ δ’ ἕτερον οἰκειότερόν ἐστι μακρῷ
<span class="lb" data-page="4.523" data-line="8" id="l4.523.8"></span>τῇ τοῦ σπέρματος οὐσίᾳ, καὶ τρίτης ἄλλης οὐσίας οὐ
<span class="lb" data-page="4.523" data-line="9" id="l4.523.9"></span>δεῖται παρὰ τὴν ὁλκὴν τῶν ὑστερῶν καὶ τὸν ἐξακοντισμὸν
<span class="lb" data-page="4.523" data-line="10" id="l4.523.10"></span>τῆς γονῆς. ὡς γὰρ ἡ γαστὴρ, ὅταν ἐπιθυμῇ σιτίων, ἀνατρέχει
<span class="lb" data-page="4.523" data-line="11" id="l4.523.11"></span>τῷ πυθμένι πρὸς τὸν στόμαχον, αὐτῷ δὲ τῷ στομάχῳ
<span class="lb" data-page="4.523" data-line="12" id="l4.523.12"></span>καθάπερ χειρί τινι προσχρῆται, τὸν αὐτὸν τρόπον
<span class="lb" data-page="4.523" data-line="13" id="l4.523.13"></span>ἡ μήτρα διὰ τὴν ἐπιθυμίαν τῆς τοῦ σπέρματος ποιότητος
<span class="lb" data-page="4.523" data-line="14" id="l4.523.14"></span>ἀπαντᾷ μὲν σύμπασα προστρέχουσα τῷ αἰδοίῳ, τῷ δ’ αὐχένι,
<span class="lb" data-page="4.523" data-line="15" id="l4.523.15"></span>οἷον τῷ στομάχῳ, καθάπερ τινὶ χειρὶ χρῆται συνεπωθοῦντι
<span class="lb" data-page="4.523" data-line="16" id="l4.523.16"></span>τὸ σπέρμα. καὶ τοίνυν, ὅταν ποτὲ ἀῤῥωστήσῃ ὁ
<span class="lb" data-page="4.523" data-line="17" id="l4.523.17"></span>στόμαχος οὗτος, ὁμοίως θατέρῳ στομάχῳ, τῷ τῆς γαστρὸς,
<span class="lb" data-page="4.523" data-line="18" id="l4.523.18"></span>ἕλκειν ἀδυνατεῖ τὸ σπέρμα. καὶ τοῦτό ἐστι τὸ πρὸς
<span class="pb" data-page="4.524" id="p4.524"></span>
<span class="lb" data-page="4.524" data-line="1" id="l4.524.1"></span>Ἱπποκράτους εἰρημένον· Οὐ δύναται αὐτέης ὁ στόμαχος εἰρύσαι
<span class="lb" data-page="4.524" data-line="2" id="l4.524.2"></span>τὴν γονήν. ἀλλὰ περὶ μὲν τούτων αὖθις. εἰ δὲ καὶ
<span class="lb" data-page="4.524" data-line="3" id="l4.524.3"></span>προσπίπτοι μὲν τοῖς στόμασι τῶν ἀγγείων τὸ σπέρμα, καὶ
<span class="lb" data-page="4.524" data-line="4" id="l4.524.4"></span>πάλιν ἀφιστῆται λυόμενον εἰς τὸν ἀέρα, τίς ἔσται τοῦ
<span class="lb" data-page="4.524" data-line="5" id="l4.524.5"></span>κυήματος ἡ ἀρχή; πρῶτον μὲν γὰρ τὴν αἰτίαν εὑρεῖν χρὴ
<span class="lb" data-page="4.524" data-line="6" id="l4.524.6"></span>τῆς εἰς τὰς μήτρας ἐκπτώσεως τοῦ καθ’ ἕκαστον τῶν ἀγγείων
<span class="lb" data-page="4.524" data-line="7" id="l4.524.7"></span>στόματος τῷ σπέρματι πεπλησιακότος αἵματος, ἔπειτα δ’
<span class="lb" data-page="4.524" data-line="8" id="l4.524.8"></span>ἑτέραν τὴν εἰς ταὐτὸ ἀθροίσουσαν ἅπαν, ἔπειτα δὲ τοῦ
<span class="lb" data-page="4.524" data-line="9" id="l4.524.9"></span>σκεπάσαντος ἔξωθεν ὑμένος ἅπαν τοῦτο τὸ αἷμα. τοῦτο
<span class="lb" data-page="4.524" data-line="10" id="l4.524.10"></span>γὰρ οὐκ ἔτι ἐκ λόγου μόνον, ἀλλὰ καὶ ἐξ αὐτοῦ τοῦ φαινομένου
<span class="lb" data-page="4.524" data-line="11" id="l4.524.11"></span>τὴν ἀνάγκην ἔχει. φαίνεται γὰρ ὑμὴν ἐν κύκλῳ περιέχων
<span class="lb" data-page="4.524" data-line="12" id="l4.524.12"></span>τὸ κύημα μετὰ τὴν πρώτην σύλληψιν εὐθέως, ἄν τε πλειόνων
<span class="lb" data-page="4.524" data-line="13" id="l4.524.13"></span>ἄν τε ὀλιγίστων ἡμερῶν ᾖ. καὶ γὰρ καὶ τριῶν καὶ τεττάρων ἀπὸ
<span class="lb" data-page="4.524" data-line="14" id="l4.524.14"></span>τῆς ἀρχῆς ἡμερῶν ἐκπίπτει πολλάκι ταῖς γυναιξὶν ἐν ὑμένι
<span class="lb" data-page="4.524" data-line="15" id="l4.524.15"></span>περιεχομένη γονή. καὶ μέντοι καὶ ἐν ταῖς ἀνατομαῖς τῶν
<span class="lb" data-page="4.524" data-line="16" id="l4.524.16"></span>ζώων ἔνεστί σοι ταὐτὸ τοῦτο φωρᾶσαι. θεάσῃ γὰρ ἐναργῶς
<span class="lb" data-page="4.524" data-line="17" id="l4.524.17"></span>μὲν τὴν μήτραν ἅπασαν ἀμφὶ τὸ σπέρμα συνεσπασμένην,
<span class="lb" data-page="4.524" data-line="18" id="l4.524.18"></span>ὑμένα δ’ ἐκείνῳ περικείμενον. ἄμεινον δὲ Ἱπποκράτους
<span class="pb" data-page="4.525" id="p4.525"></span>
<span class="lb" data-page="4.525" data-line="1" id="l4.525.1"></span>ἀκοῦσαι περὶ τῶν αὐτῶν λέγοντος ἐν τῷ περὶ φύσεως παιδίου
<span class="lb" data-page="4.525" data-line="2" id="l4.525.2"></span>γράμματι· παιδεύσει τε γὰρ ἡμᾶς τῷ τῆς θεωρίας
<span class="lb" data-page="4.525" data-line="3" id="l4.525.3"></span>ἀκριβεῖ, καὶ τέρψει, κεράσας οἵᾳ δὴ λέξει τὴν διήγησιν,
<span class="lb" data-page="4.525" data-line="4" id="l4.525.4"></span>ὥστ’ ἐπανιέναι τε βραχὺ τὸ σφοδρὸν τοῦ λόγου, καὶ διαναπαύεσθαι
<span class="lb" data-page="4.525" data-line="5" id="l4.525.5"></span>σὺν ὠφελείᾳ τερπόμενον, ἵν’ ἑξῆς νεανικώτεροι
<span class="lb" data-page="4.525" data-line="6" id="l4.525.6"></span>γενόμενοι συντείνωμεν ἡμᾶς αὐτοὺς ἀκμαιότερον ἐπὶ τὸ
<span class="lb" data-page="4.525" data-line="7" id="l4.525.7"></span>κατάλοιπον τοῦ λόγου. καὶ τοίνυν ἤδη ἀκούσωμεν τοῦ Ἱπποκράτους.
<span class="lb" data-page="4.525" data-line="8" id="l4.525.8"></span>Ὡς δὲ εἶδον τὴν γονὴν ἑκταίην ἐοῦσαν, ἐγὼ
<span class="lb" data-page="4.525" data-line="9" id="l4.525.9"></span>διηγήσομαι. γυναικὸς οἰκέτις μουσουργὸς πολύτιμος ἦν,
<span class="lb" data-page="4.525" data-line="10" id="l4.525.10"></span>παρὰ ἄνδρας φοιτέουσα, ἣν οὐκ ἔδει λαβεῖν ἐν γαστρὶ,
<span class="lb" data-page="4.525" data-line="11" id="l4.525.11"></span>ὅκως μὴ ἀτιμοτέρη ἔῃ. ἠκηκόει δὲ ἡ μουσουργὸς, οἷα γυναῖκες
<span class="lb" data-page="4.525" data-line="12" id="l4.525.12"></span>πρὸς ἀλλήλας λέγουσιν, ὅτι, ἐπὴν γυνὴ μέλλῃ λήψεσθαι
<span class="lb" data-page="4.525" data-line="13" id="l4.525.13"></span>ἐν γαστρὶ, οὐκ ἐξέρχεται ἡ γονὴ, ἀλλ’ ἔνδον μένει. ταῦτα
<span class="lb" data-page="4.525" data-line="14" id="l4.525.14"></span>ἀκούσασα, συνῆκε, καὶ τοῦτο ἐφύλασσεν ἀεὶ, καί κως ὡς
<span class="lb" data-page="4.525" data-line="15" id="l4.525.15"></span>ᾔσθετο οὐκ ἐξιοῦσαν τὴν γονὴν, ἔφρασε τῇ δεσποίνῃ. καὶ
<span class="lb" data-page="4.525" data-line="16" id="l4.525.16"></span>ὁ λόγος ἦλθεν ἕως ἐμέ. κᾀγὼ ἀκούσας, ἐκελευσάμην αὐτὴν
<span class="lb" data-page="4.525" data-line="17" id="l4.525.17"></span>πρὸς τὴν γῆν πηδῆσαι. καὶ ἑπτάκις ἐπειδὴ ἐπεπήδητο, ἡ
<span class="pb" data-page="4.526" id="p4.526"></span>
<span class="lb" data-page="4.526" data-line="1" id="l4.526.1"></span>γονὴ κατεῤῥύη ἐπὶ τὴν γῆν, καὶ ψόφος ἐγένετο, κᾀκείνη
<span class="lb" data-page="4.526" data-line="2" id="l4.526.2"></span>ἰδοῦσα ἐθεᾶτο αὐτὴν καὶ ἐθαύμαζεν. ὁκοῖον δ’ ἦν, ἐγὼ
<span class="lb" data-page="4.526" data-line="3" id="l4.526.3"></span>ἐρέω· οἷον εἴ τις ὠοῦ ὠμοῦ τὸ ἔξω λεπύριον περιέλοι, ἐν
<span class="lb" data-page="4.526" data-line="4" id="l4.526.4"></span>δὲ τῷ ἔνδον ὑμένι τὸ ἔνδον ὑγρὸν διεφαίνετο. ταυτὶ μὲν
<span class="lb" data-page="4.526" data-line="5" id="l4.526.5"></span>Ἱπποκράτης μαρτυρεῖ περὶ τοῦ μένειν ἔνδον τὴν γονὴν, καὶ
<span class="lb" data-page="4.526" data-line="6" id="l4.526.6"></span>ἔχειν ὑμένα. φαίνεται δὲ κᾀν ταῖς ἀνατομαῖς τῶν ζώων
<span class="lb" data-page="4.526" data-line="7" id="l4.526.7"></span>ὑμὴν οὗτος, ἐξημμένος μὲν ἐκ τῶν μητρῶν κατ’ ἐκεῖνα τὰ
<span class="lb" data-page="4.526" data-line="8" id="l4.526.8"></span>μέρη, καθ’ ἃ τῶν ἀγγείων ἐστὶ τὰ στόματα, τὸ δ’ ἄλλο
<span class="lb" data-page="4.526" data-line="9" id="l4.526.9"></span>σύμπαν ὑποτεταμένον μὲν αὐταῖς, οὐ συμπεφυκὸς δὲ,
<span class="lb" data-page="4.526" data-line="10" id="l4.526.10"></span><span class="milestone ed2page" data-n="3.190" data-unit="ed2page" id="ed2page.3.190"></span>συνεχὲς γὰρ ἑαυτῷ μένον τὸ σπέρμα, καθ’ ὃν ὑπὸ
<span class="lb" data-page="4.526" data-line="11" id="l4.526.11"></span>τῆς μήρας ἕλκεται καιρὸν, ἐκτείνεται μὲν δήπου καὶ πλατύνεται,
<span class="lb" data-page="4.526" data-line="12" id="l4.526.12"></span>πάντων τῶν μορίων τῆς μήτρας ὁμοίως ὀρεγομένων
<span class="lb" data-page="4.526" data-line="13" id="l4.526.13"></span>αὐτοῦ, τῷ δ’ εἶναι γλίσχρον τε καὶ παχὺ καὶ θερμοῖς ὁμιλεῖν
<span class="lb" data-page="4.526" data-line="14" id="l4.526.14"></span>σώμασιν ὑμενοῦται ῥᾳδίως, ὥσπερ ταυτὶ τἀκτὸς, ὅσα
<span class="lb" data-page="4.526" data-line="15" id="l4.526.15"></span>δημιουργοῦσιν οἱ σιτοποιοὶ κατά τινος σκεύους θερμοῦ τε
<span class="lb" data-page="4.526" data-line="16" id="l4.526.16"></span>καὶ πλατέος, ἐπαλείφοντες ὑγρὸν ἀτρέμα σταῖς· ὀνομάζεται
<span class="lb" data-page="4.526" data-line="17" id="l4.526.17"></span>δὲ ἴτριά τε καὶ ῥύμματα τὰ τοιαῦτα πάντα πλατύσματά
<span class="lb" data-page="4.526" data-line="18" id="l4.526.18"></span>τε καὶ πέμματα. τοιοῦτο ἕτερον ἐντὸς, οἷον ἐκτὸς ὁ σιτοποιὸς ﻿
<span class="pb" data-page="4.527" id="p4.527"></span>
<span class="lb" data-page="4.527" data-line="1" id="l4.527.1"></span>ἐκ τοῦ σίτου τῶν ἰτρίων, ἡ φύσις τοῦ σπέρματος
<span class="lb" data-page="4.527" data-line="2" id="l4.527.2"></span>ἐργάζεται τὸν ὑμένα, ταθῆναι μὲν ἐπιπλέον ἀναγκασθέντος
<span class="lb" data-page="4.527" data-line="3" id="l4.527.3"></span>τοῦ σπέρματος, ὅτι πάντα αὐτοῦ τὰ μόρια τῆς μήτρας
<span class="lb" data-page="4.527" data-line="4" id="l4.527.4"></span>ἐγλίχετο, κινδυνεύοντος δὲ ἐν τῷ τείνεσθαι διασπασθῆναι,
<span class="lb" data-page="4.527" data-line="5" id="l4.527.5"></span>καὶ δὴ διασπωμένου πολλάκις, ὅταν ὑγρότερόν τε καὶ ἀτονώτερον
<span class="lb" data-page="4.527" data-line="6" id="l4.527.6"></span>ὑπάρχον ἰσχυρῶς ὑπὸ πολλῶν ἅμα μερῶν ἀνθέλκηται.
<span class="lb" data-page="4.527" data-line="7" id="l4.527.7"></span>ἀλλ’ εἰ μὲν τοῦτο πάθοι, διαῤῥεῖ, καὶ ἀποπίπτει,
<span class="lb" data-page="4.527" data-line="8" id="l4.527.8"></span>καὶ φθείρεται, τῆς συνεχείας λυθείσης· εἰ δ’ ἀντισχῇ τεινόμενον,
<span class="lb" data-page="4.527" data-line="9" id="l4.527.9"></span>ὡς μὴ διασπασθῆναι, (γλίσχρον δ’ εἶναι χρὴ καὶ
<span class="lb" data-page="4.527" data-line="10" id="l4.527.10"></span>πολὺ καὶ παχὺ τὸ τοιοῦτο,) παραχρῆμα ὑμενοῦται σύμπαν
<span class="lb" data-page="4.527" data-line="11" id="l4.527.11"></span>αὐτοῦ τὸ ἔξω τὸ τῶν μητρῶν ψαῦσαν, ἀφίσταται δ’ ἀπ’
<span class="lb" data-page="4.527" data-line="12" id="l4.527.12"></span>αὐτοῦ, ὥσπερ τὸ ἴτριον ἀπὸ τοῦ χαλκοῦ σκεύους· οὐ γὰρ
<span class="lb" data-page="4.527" data-line="13" id="l4.527.13"></span>οἷόν τε λεῖον τῷ λείῳ συναφθῆναι. μεγίστη δὲ τοῦ λόγου
<span class="lb" data-page="4.527" data-line="14" id="l4.527.14"></span>πίστις· ἔνθα τραχύς ἐστι τῆς μήτρας ὁ χιτὼν, ἔστι δὲ δήπου
<span class="lb" data-page="4.527" data-line="15" id="l4.527.15"></span>τοιοῦτος ἐν τοῖς στόμασι τῶν ἀγγείων, ἐκείνοις μόνοις
<span class="lb" data-page="4.527" data-line="16" id="l4.527.16"></span>συνδεῖται.
</p>
          </article>

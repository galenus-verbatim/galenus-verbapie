<article xmlns="http://www.w3.org/1999/xhtml" id="urn:cts:greekLit:tlg0057.tlg021.1st1K-grc1:1.5">
<span class="pb page1" data-page="4.527" id="p4.527"></span>
<span class="milestone ed1page page1" data-n="1.228" data-unit="ed1page" id="ed1page.1.228"></span>
<span class="milestone ed2page page1" data-n="3.190" data-unit="ed2page" id="ed2page.3.190"></span>
            <p>
<span class="lb" data-page="4.527" data-line="17" id="l4.527.17"></span>Βουλοίμην δ’ ἂν ἐάσας ἤδη τὰ φαινόμενα
<span class="lb" data-page="4.527" data-line="18" id="l4.527.18"></span>πυθέσθαι τοῦ Ἀριστοτέλους, εἰ τὰ πρῶτά τε καὶ κοινότατα
<span class="pb" data-page="4.528" id="p4.528"></span>
<span class="lb" data-page="4.528" data-line="1" id="l4.528.1"></span>τῶν ἐν τοῖς ζώοις ὀργάνων, ὑφ’ ὧν ἅπαντα διοικεῖται τὰ
<span class="lb" data-page="4.528" data-line="2" id="l4.528.2"></span>μόρια, συγχωρεῖ καὶ αὐτὸς εἶναι φλέβα καὶ ἀρτηρίαν καὶ
<span class="lb" data-page="4.528" data-line="3" id="l4.528.3"></span>νεῦρον. εἰ γὰρ δὴ τοῦτο συγχωρήσειεν, οἶμαι ῥᾳδίως αὐτὸν
<span class="lb" data-page="4.528" data-line="4" id="l4.528.4"></span>πείσειν, ὡς ἐκ σπέρματος ἡ γένεσις αὐτοῖς ἐστιν. ἄναιμα
<span class="lb" data-page="4.528" data-line="5" id="l4.528.5"></span>γάρ ἐστι ταῦτα <span class="milestone ed1page" data-n="1.229" data-unit="ed1page" id="ed1page.1.229"></span>τὰ σώματα τῶν ἀγγείων, ὡς ἔνεστιν
<span class="lb" data-page="4.528" data-line="6" id="l4.528.6"></span>ἐκκενώσαντας τὸ αἷμα θεάσασθαι, καὶ τάσιν ἱκανὴν ἐπιδέχεται.
<span class="lb" data-page="4.528" data-line="7" id="l4.528.7"></span>τὸ μὲν γὰρ νεῦρον οὐδὲ ἐκκενωθῆναι δεῖται, καθάπερ
<span class="lb" data-page="4.528" data-line="8" id="l4.528.8"></span>ἡ ἀρτηρία καὶ ἡ φλέψ· οὐδεμία γὰρ αἰσθητὴ κοιλότης
<span class="lb" data-page="4.528" data-line="9" id="l4.528.9"></span>ἐστὶν ἐν αὐτῷ. ταῦτ’ οὖν, ὦ θαυμασιώτατε, πότερον
<span class="lb" data-page="4.528" data-line="10" id="l4.528.10"></span>ἐξ αἵματος, ἢ ἐκ σπέρματος ἡ φύσις σοι δοκεῖ διαπλάττειν;
<span class="lb" data-page="4.528" data-line="11" id="l4.528.11"></span>ἀλλ’ ὅτι μὲν οὐκ ἐξ αὐτοῦ τοῦ αἵματος, ὥσπερ τὰς σάρκας,
<span class="lb" data-page="4.528" data-line="12" id="l4.528.12"></span>εὔδηλον. οὐ γὰρ λευκός ἐστιν, οὐδὲ γλίσχρος, οὐδ’ οὕτως
<span class="lb" data-page="4.528" data-line="13" id="l4.528.13"></span>παχὺς ὁ τοῦ αἵματος χυμὸς, ὥστ’ ἐπὶ τοῦ ταθῆναί τε καὶ
<span class="lb" data-page="4.528" data-line="14" id="l4.528.14"></span>συριγγωθῆναι δύνασθαι συνεχὴς αὑτῷ διαμένειν. εἰ δὲ
<span class="lb" data-page="4.528" data-line="15" id="l4.528.15"></span>καὶ μεταβάλλουσα πρότερον μὲν αὐτὸν ἐξ ἐρυθροῦ ἐργάζεται
<span class="lb" data-page="4.528" data-line="16" id="l4.528.16"></span>λευκὸν, ἐξ ὑγροῦ δὲ παχὺν, ἐξ ἀγλίσχρου δὲ γλίσχρον,
<span class="lb" data-page="4.528" data-line="17" id="l4.528.17"></span>ἐπιλέλησται δήπου τῶν συμφύτων κινήσεων ἡ φύσις,
<span class="lb" data-page="4.528" data-line="18" id="l4.528.18"></span>ἃς ἀεὶ μαρτυρεῖς αὐτῇ, καὶ μάτην κάμνει τοιοῦτο
<span class="pb" data-page="4.529" id="p4.529"></span>
<span class="lb" data-page="4.529" data-line="1" id="l4.529.1"></span>σπεύδουσα τὸ αἷμα κατασκευάζειν, οἷον ἐξ ἀρχῆς ἔχει τὸ
<span class="lb" data-page="4.529" data-line="2" id="l4.529.2"></span>σπέρμα. καὶ μὴν ὡς οὐδέν γε μάτην ἡ φύσις ἐργάζεται,
<span class="lb" data-page="4.529" data-line="3" id="l4.529.3"></span>παρὰ σοῦ αὐτοῦ μεμαθήκαμεν. οὔκουν οὐδὲ νῦν ἐπελάθετο
<span class="lb" data-page="4.529" data-line="4" id="l4.529.4"></span>κατὰ τὸ μέγιστον τῶν αὐτῆς ἔργων, οὐ γὰρ δὴ μεῖζόν γέ τι
<span class="lb" data-page="4.529" data-line="5" id="l4.529.5"></span>φύσει ἔργον ἢ καὶ τῷ δημιουργῷ παντὶ τῆς προσηκούσης
<span class="lb" data-page="4.529" data-line="6" id="l4.529.6"></span>ἀρχῆς. ταύτην γοῦν οὐ μόνον τὸ ἥμισυ τοῦ παντὸς, ὡς
<span class="lb" data-page="4.529" data-line="7" id="l4.529.7"></span>ὁ κοινὸς λόγος, ἀλλὰ δυνάμει τὸ σύμπαν ὁμολογεῖς εἶναι
<span class="lb" data-page="4.529" data-line="8" id="l4.529.8"></span>καὶ αὐτὸς, ἑπόμενος τῷ διδασκάλῳ σου Πλάτωνι. πολὺ δὲ
<span class="lb" data-page="4.529" data-line="9" id="l4.529.9"></span>δὴ μᾶλλον ἐν τοῖς τῆς φύσεως ἔργοις ἡ ἀρχὴ δυνάμει τὸ
<span class="lb" data-page="4.529" data-line="10" id="l4.529.10"></span>πᾶν ἐστιν, ὅσῳ καὶ μέγιστα διαπράττεται τῶν τεχνῶν ἁπασῶν
<span class="lb" data-page="4.529" data-line="11" id="l4.529.11"></span>ἡ φύσις. ἀλλ’ οὐ <span class="milestone ed2page" data-n="3.191" data-unit="ed2page" id="ed2page.3.191"></span>χρὴ μακρολογεῖν, οὐδὲ ἔξωθεν
<span class="lb" data-page="4.529" data-line="12" id="l4.529.12"></span>ἐπάγειν τὰ μαρτύρια, πρὸς Ἀριστοτέλη διαλεγόμενον, ὃς
<span class="lb" data-page="4.529" data-line="13" id="l4.529.13"></span>οὕτω πολὺ νέμει ταῖς πολλαῖς καταβληθείσαις ἀρχαῖς, ὥστε
<span class="lb" data-page="4.529" data-line="14" id="l4.529.14"></span>οὐκ ἀφαιρεῖται μὲν τὸ σπέρμα τὸ μὴ οὐ τὸν τοῦ δημιουργοῦ
<span class="lb" data-page="4.529" data-line="15" id="l4.529.15"></span>λόγον ἔχειν πρὸς τὸ κυούμενον. ἐξ αὐτοῦ δὲ οὔ φησι
<span class="lb" data-page="4.529" data-line="16" id="l4.529.16"></span>γίνεσθαι τὸ ἔμβρυον, ἀλλ’ ἐκ τοῦ καταμηνίου, τὴν ἀρχὴν
<span class="lb" data-page="4.529" data-line="17" id="l4.529.17"></span>τῆς κινήσεως παρὰ τοῦ σπέρματος λαμβάνοντος. ἀλλ’ εἴπερ
<span class="lb" data-page="4.529" data-line="18" id="l4.529.18"></span>ἱκανὴ μία πληγή τε καὶ ψαῦσις ἐκ τοῦ σπέρματος εἰς
<span class="pb" data-page="4.530" id="p4.530"></span>
<span class="lb" data-page="4.530" data-line="1" id="l4.530.1"></span>τὸ αἷμα γενομένη τοσαύτην τε καὶ τοιαύτην ἐργάζεσθαι
<span class="lb" data-page="4.530" data-line="2" id="l4.530.2"></span>κινήσεων διαδοχὴν, ὡς ἐξ αὐτῶν δημιουργεῖσθαι τὸ ζῶον,
<span class="lb" data-page="4.530" data-line="3" id="l4.530.3"></span>ἔργῳ μαρτυρεῖς, ὡς ἀρχὴ τὸ σύμπαν ἐστίν. οὔκουν δεῖ παρελθεῖν
<span class="lb" data-page="4.530" data-line="4" id="l4.530.4"></span>ἡμᾶς, Ἀριστότελες φίλτατε, τηλικοῦτο ἔγκλημα τῆς
<span class="lb" data-page="4.530" data-line="5" id="l4.530.5"></span>ἐπαινουμένης ὑπὸ σοῦ φύσεως, ὡς εὐθὺς ἐν ἀρχῇ μάτην ἐργάζεσθαι.
<span class="lb" data-page="4.530" data-line="6" id="l4.530.6"></span>ποιῆσαι μὲν γὰρ αὐτὴν φλέβα, καὶ ἀρτηρίαν,
<span class="lb" data-page="4.530" data-line="7" id="l4.530.7"></span>καὶ νεῦρον, ἀναγκαιότατόν ἐστιν. ἔχουσα δὲ εἰς τοῦτο καὶ
<span class="lb" data-page="4.530" data-line="8" id="l4.530.8"></span>λευκὸν καὶ παχὺν καὶ γλίσχρον χυμὸν, ἐκβάλλει μὲν
<span class="lb" data-page="4.530" data-line="9" id="l4.530.9"></span>τοῦτο, ὡς νομίζεις, ἐξ αἵματος δ’ ἕτερον ὅμοιον γεννᾷ. καὶ
<span class="lb" data-page="4.530" data-line="10" id="l4.530.10"></span>μὴν εἰ μὲν ἐξ αὑτοῦ τὸ αἷμα δύναμιν ἔχει γεννᾷν τε ἅμα
<span class="lb" data-page="4.530" data-line="11" id="l4.530.11"></span>καὶ διαπλάττειν τὸν τοιοῦτον χυμὸν, οὐ δεῖται τοῦ σπέρματος.
<span class="lb" data-page="4.530" data-line="12" id="l4.530.12"></span>εἰ δὲ ἐξ ἐκείνου λαμβάνει τὸ δύνασθαι, τί τὸ πρῶτον
<span class="lb" data-page="4.530" data-line="13" id="l4.530.13"></span>δεόμενον τῷ δευτέρῳ, καὶ παρ’ ἐκείνου τὸ δύνασθαι προσλαμβάνεσθαι,
<span class="lb" data-page="4.530" data-line="14" id="l4.530.14"></span>πρὸς ὑπηρεσίαν χρῆται; δεῖ μὲν γὰρ, ἤτοι
<span class="lb" data-page="4.530" data-line="15" id="l4.530.15"></span>τῆς δυνάμεως τοῦ σπέρματος, ἢ τῆς σωματικῆς οὐσίας αὐτὴν
<span class="lb" data-page="4.530" data-line="16" id="l4.530.16"></span>καταγνοῦσαν, ἄλλῳ χρήσασθαι πρὸ αὐτοῦ, μέμψασθαι
<span class="lb" data-page="4.530" data-line="17" id="l4.530.17"></span>δὲ οὐδέτερον ἔχει. τήν τε γὰρ δύναμιν αὐτὸ τῷ αἵματι
<span class="lb" data-page="4.530" data-line="18" id="l4.530.18"></span>παρέχει καὶ κατὰ σε τήν τε οὐσίαν ἔχον ἐπιτηδειοτάτην
<span class="pb" data-page="4.531" id="p4.531"></span>
<span class="lb" data-page="4.531" data-line="1" id="l4.531.1"></span>φαίνεται πρὸς τὴν τῶν κυριωτάτων ὀργάνων διάπλασιν.
<span class="lb" data-page="4.531" data-line="2" id="l4.531.2"></span>εἰ γὰρ ἄναιμον ἡ φύσις εἶναι βούλεται τῶν τριῶν ὀργάνων
<span class="lb" data-page="4.531" data-line="3" id="l4.531.3"></span>τὴν οὐσίαν, ἔχειν τοιαύτην ὕλην τὴν γονὴν, εἴτε παχεῖαν,
<span class="lb" data-page="4.531" data-line="4" id="l4.531.4"></span>καὶ ταύτην μᾶλλον αἵματος ὑπάρχειν, εἴτ’ ἀποτείνεσθαι καὶ
<span class="lb" data-page="4.531" data-line="5" id="l4.531.5"></span>συριγγοῦσθαι, καὶ μέχρι πλείστου προϊοῦσαν ἄνευ τοῦ ῥήγνυσθαι,
<span class="lb" data-page="4.531" data-line="6" id="l4.531.6"></span>τί ἂν εἰς ταῦτα ἐπιτηδειότερον τοῦ γλίσχρου ἐξεύροι;
<span class="lb" data-page="4.531" data-line="7" id="l4.531.7"></span>πάντων οὖν ὧν δεῖται πρὸς τὴν τῶν τριῶν ἀγγείων
<span class="lb" data-page="4.531" data-line="8" id="l4.531.8"></span>γένεσιν, ἡ τοῦ σπέρματος οὐσία συλλαβοῦσα κέκτηται. μὴ
<span class="lb" data-page="4.531" data-line="9" id="l4.531.9"></span>τοίνυν ἀτιμάσωμεν αὐτὸ τῷ λόγῳ, διότι μηδὲ ἡ φύσις τοῦτο
<span class="lb" data-page="4.531" data-line="10" id="l4.531.10"></span>ἔργῳ ἔπραξεν. οὐδὲ γὰρ οὐδ’, ὅτι πλῆρές ἐστι τοῦ πνεύματος
<span class="lb" data-page="4.531" data-line="11" id="l4.531.11"></span>τοῦ ζωτικοῦ, τοῦτο λέληθέ σε. σὺ γὰρ εἷς ὁ καλῶς
<span class="lb" data-page="4.531" data-line="12" id="l4.531.12"></span>εἰκάσας ἀφρῷ τὸ σπέρμα, πολλὰς πομφόλυγας ὑπὸ σμικρότητος
<span class="lb" data-page="4.531" data-line="13" id="l4.531.13"></span>ἀοράτους εἰς ἓν συνελθούσας ἐργάσασθαι φάσκων
<span class="lb" data-page="4.531" data-line="14" id="l4.531.14"></span>αὐτό· σὺ καὶ τὸν μῦθον οὐκ ἐμέμψω, τὴν Ἀφροδίτην ἐξ
<span class="lb" data-page="4.531" data-line="15" id="l4.531.15"></span>ἀφροῦ γεγενῆσθαι λέγοντα. τί τοίνυν ἐκβάλλεις τῶν μητρῶν
<span class="lb" data-page="4.531" data-line="16" id="l4.531.16"></span>τὴν τοιαύτην ἀρχὴν τοῦ ζώου; ἢ τί δώσεις ὄργανον
<span class="lb" data-page="4.531" data-line="17" id="l4.531.17"></span>τῇ φύσει τούτου βέλτιον, ἢ κοιλίας, ἢ πόρους, ἢ ὑμένας, ﻿
<span class="pb" data-page="4.532" id="p4.532"></span>
<span class="lb" data-page="4.532" data-line="1" id="l4.532.1"></span>ἢ ἀγγεῖα δημιουργούσῃ; φήσεις γὰρ δήπου καὶ αὐτὸς, ὡς τὰ
<span class="lb" data-page="4.532" data-line="2" id="l4.532.2"></span>μὲν τιτρᾶται, τὰ δὲ διαφυσᾶται, τὰ δ’ εὐρύνεται, τὰ δ’ ἀποτείνεται
<span class="lb" data-page="4.532" data-line="3" id="l4.532.3"></span>τῆς ὕλης ἐν τῷ διαπλάττεσθαι τὸ ζῶον, εἰ μή τι κᾀνταῦθα
<span class="lb" data-page="4.532" data-line="4" id="l4.532.4"></span>τὸν ἀτμὸν τοῦ αἵματος ἕξεις ὄργανον, ἵνα καὶ νῦν ἡ φύσις
<span class="lb" data-page="4.532" data-line="5" id="l4.532.5"></span>ἐκβάλλουσα τὸ ἕτοιμον ἕτερον κάμνῃ τοιοῦτο ἐργαζομένη. πῶς
<span class="lb" data-page="4.532" data-line="6" id="l4.532.6"></span>οὖν οὐκ ἐναντιώτατος ὁ λόγος ἐστὶ τοῖς ἔργοις τῆς φύσεως, ἐὰν
<span class="lb" data-page="4.532" data-line="7" id="l4.532.7"></span>ἐκκρίνεσθαι μὲν εἰς ἀέρα λυθὲν τὸ σπέρμα, κατέχεσθαι δὲ
<span class="lb" data-page="4.532" data-line="8" id="l4.532.8"></span>τὸ καταμήνιον φάσκωμεν; ὃ γὰρ ὡς ἀλλότριον ἐκκρίνει καθ’
<span class="lb" data-page="4.532" data-line="9" id="l4.532.9"></span>ἕκαστον μῆνα, δίδομεν αὐτῇ νῦν ὡς οἰκειότατον. εἰ δὲ
<span class="lb" data-page="4.532" data-line="10" id="l4.532.10"></span>ἔμπροσθεν μὲν ἀλλότριον, οἰκεῖον δὲ γίνεται μεταλαβὸν τῆς
<span class="lb" data-page="4.532" data-line="11" id="l4.532.11"></span>τοῦ σπέρματος ποιότητος, ἐξ ἐκείνου τὴν οἰκειότητα προσκτᾶται,
<span class="lb" data-page="4.532" data-line="12" id="l4.532.12"></span>ἔχοντος δήπου πρότερον αὐτοῦ. οὐ γὰρ δὴ
<span class="lb" data-page="4.532" data-line="13" id="l4.532.13"></span>μεταδίδωσί γέ τινος τοῖς πέλας, οὗ μὴ μετέσχηκεν αὐτό.
<span class="lb" data-page="4.532" data-line="14" id="l4.532.14"></span><span class="milestone ed2page" data-n="3.192" data-unit="ed2page" id="ed2page.3.192"></span>πάλιν οὖν ἐνταῦθα ἡ φύσις εὑρίσκεται τὸ μὲν πρώτως
<span class="lb" data-page="4.532" data-line="15" id="l4.532.15"></span>οἰκεῖον ἐκβάλλουσα, τὸ δὲ ἐκείνου μετασχὸν αἱρουμένη.
<span class="lb" data-page="4.532" data-line="16" id="l4.532.16"></span>καίτοι γε οὐ τῆς ποιότητος αὐτῷ μεταδίδωσιν ἐκ τοῦ σπέρματος
<span class="pb" data-page="4.533" id="p4.533"></span>
<span class="lb" data-page="4.533" data-line="1" id="l4.533.1"></span>ὁ Ἀριστοτέλης, ἀεὶ δ’ ἀρχὴν κινήσεως ἐνδίδωσι
<span class="lb" data-page="4.533" data-line="2" id="l4.533.2"></span>μόνην, ὥσπερ τοῖς θαύμασιν ἐμφυλάττοντα τὴν ἑαυτοῦ
<span class="lb" data-page="4.533" data-line="3" id="l4.533.3"></span>κατασκευὴν ἐκ μόνου τοῦ λαβεῖν τὴν τοιαύτην ἀρχὴν ἐπὶ
<span class="lb" data-page="4.533" data-line="4" id="l4.533.4"></span>πλεῖστον ἐξαρκεῖ κινούμενα. καὶ μὴν οὐ διὰ κίνησιν, ἀλλὰ
<span class="lb" data-page="4.533" data-line="5" id="l4.533.5"></span>διὰ ποιότητος οἰκειότητα καὶ ἀλλοτριότητα τὸ μὲν αἱρουμένας
<span class="lb" data-page="4.533" data-line="6" id="l4.533.6"></span>τε καὶ κατεχούσας ἔστιν ἰδεῖν τὰς φύσεις, τὸ δ’ ἀποστρεφομένας
<span class="lb" data-page="4.533" data-line="7" id="l4.533.7"></span>τε καὶ διὰ τοῦτο ἐκβαλλούσας. οὐδὲ γὰρ οὐδ’
<span class="lb" data-page="4.533" data-line="8" id="l4.533.8"></span>ἐν τῇ γαστρὶ μένον οὐδὲν ἔστιν ἰδεῖν τῶν οὐκ οἰκείων αὐτῇ.
<span class="lb" data-page="4.533" data-line="9" id="l4.533.9"></span>τί δεῖ λέγειν περὶ τῆς γαστρὸς οὕτως ἐναργῶς ἢ δι’ ἐμέτου
<span class="lb" data-page="4.533" data-line="10" id="l4.533.10"></span>ἐκβαλλούσης τὸ λυποῦν, ἢ κατ’ ἔντερον ἐκκρινούσης αὐτὸ,
<span class="lb" data-page="4.533" data-line="11" id="l4.533.11"></span>τὴν μήτραν ὁρῶντας ὅμοια διαπραττομένην; ἐδείχθη γὰρ
<span class="lb" data-page="4.533" data-line="12" id="l4.533.12"></span>καὶ ἥδε κατὰ τῶν φυσικῶν δυνάμεων λόγον ὁμοίως τοῖς
<span class="lb" data-page="4.533" data-line="13" id="l4.533.13"></span>ἄλλοις ἅπασι μορίοις ἕλκουσα μὲν καὶ κατέχουσα τὸ οἰκεῖον,
<span class="lb" data-page="4.533" data-line="14" id="l4.533.14"></span>ἐκβάλλουσα δὲ τὸ ἀλλότριον. ἀλλὰ μὴν ἀποκρίνει γε τὸ
<span class="lb" data-page="4.533" data-line="15" id="l4.533.15"></span>καταμήνιον ὡς περιττόν. οὔκουν κατασχεῖν αὐτὸ δύναταί
<span class="lb" data-page="4.533" data-line="16" id="l4.533.16"></span>ποθ’ ὡς οἰκεῖον. οὐ γὰρ τοῦτό ἐστι ταῖς ὑστέραις οἰκεῖον,
<span class="pb" data-page="4.534" id="p4.534"></span>
<span class="lb" data-page="4.534" data-line="1" id="l4.534.1"></span>ἀλλὰ τὸ σπέρμα, καὶ τούτου δεκτικὸν ὄργανον ἡ φύσις
<span class="lb" data-page="4.534" data-line="2" id="l4.534.2"></span>ἐποίησεν αὐτάς.
</p>
          </article>

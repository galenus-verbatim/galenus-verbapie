<article xmlns="http://www.w3.org/1999/xhtml" id="urn:cts:greekLit:tlg0057.tlg021.1st1K-grc1:1.6">
<span class="pb page1" data-page="4.534" id="p4.534"></span>
<span class="milestone ed1page page1" data-n="1.229" data-unit="ed1page" id="ed1page.1.229"></span>
<span class="milestone ed2page page1" data-n="3.192" data-unit="ed2page" id="ed2page.3.192"></span>
            <p>
<span class="lb" data-page="4.534" data-line="3" id="l4.534.3"></span>Ὅσον μὲν οὖν αὐτοῦ τῶν ὑστερῶν ἔψαυσε,
<span class="lb" data-page="4.534" data-line="4" id="l4.534.4"></span>τοῦτο ὑμὴν εὐθέως ἐγένετο, καθότι μικρὸν ἔμπροσθεν
<span class="lb" data-page="4.534" data-line="5" id="l4.534.5"></span>ἐδείχθη. τὸ δ’ ἄλλο πᾶν εἶχε μὲν δήπου καὶ αὐτὸ συμφύτους
<span class="lb" data-page="4.534" data-line="6" id="l4.534.6"></span>δυνάμεις, ἑλκτικὴν μὲν τῶν οἰκείων, δι’ ἧς καθέλξειν
<span class="lb" data-page="4.534" data-line="7" id="l4.534.7"></span>τε καὶ ἀλλοιώσειν ἔμελλε καὶ τροφὴν ἑαυτῷ ποιήσασθαι,
<span class="lb" data-page="4.534" data-line="8" id="l4.534.8"></span>τῶν ἀλλοτρίων δὲ καὶ περιττῶν ἀποκριτικήν. εἶχε δὲ καὶ
<span class="lb" data-page="4.534" data-line="9" id="l4.534.9"></span>ὕλας οἰκείας, ἃς ἕλξειν ἔμελλε παρὰ τῆς μήτρας, αἷμα καὶ
<span class="lb" data-page="4.534" data-line="10" id="l4.534.10"></span>πνεῦμα, διὰ τῶν στομάτων, οἷς συνῆπται. καὶ τοίνυν εὐθὺς
<span class="lb" data-page="4.534" data-line="11" id="l4.534.11"></span>ταῦτα εἵλξατο διὰ τοῦ περιέχοντος ὑμένος οὐδέπω σκληροῦ
<span class="lb" data-page="4.534" data-line="12" id="l4.534.12"></span>γεγονότος. ἅμα τε οὖν ἐφέρετο τὰ παρὰ τῆς μήτρας ἐκ
<span class="lb" data-page="4.534" data-line="13" id="l4.534.13"></span>τῶν ἀγγείων ἑλκόμενα, καὶ ὁ ὑμὴν ἀεὶ καὶ μᾶλλον ἐγίνετο
<span class="lb" data-page="4.534" data-line="14" id="l4.534.14"></span>σκληρός. καὶ τελέως μὲν οὕτως ἤδη σκληρὸς ἦν καὶ συνεχὴς,
<span class="lb" data-page="4.534" data-line="15" id="l4.534.15"></span>ὅλον ἐν κύκλῳ περιλαμβάνων τὸ κύημα, μόνα δ’
<span class="lb" data-page="4.534" data-line="16" id="l4.534.16"></span>ἐκεῖνα διετέτρητο, δι’ ὧν ταῖς ὕλαις ἦν ἡ φορά. ἅτε γὰρ
<span class="lb" data-page="4.534" data-line="17" id="l4.534.17"></span>οὐδένα χρόνον ἡσυχαζούσης τῆς ὁλκῆς, ἔμενεν ἀεὶ τὸ τρῆμα
<span class="pb" data-page="4.535" id="p4.535"></span>
<span class="lb" data-page="4.535" data-line="1" id="l4.535.1"></span>τοῦ ὑμένος, οὐ δυνάμενον συμφῦναι διὰ τὸ μηδ’ ἄλλο
<span class="lb" data-page="4.535" data-line="2" id="l4.535.2"></span>μηδὲν <span class="milestone ed1page" data-n="1.230" data-unit="ed1page" id="ed1page.1.230"></span>ἕτερον ἑτέρῳ δύνασθαι συμφῦναι, μέσων ἱσταμένων
<span class="lb" data-page="4.535" data-line="3" id="l4.535.3"></span>ἀεικινήτων σωμάτων. οὐ μόνον δὲ οὐ συμφύεται τὸ
<span class="lb" data-page="4.535" data-line="4" id="l4.535.4"></span>τρῆμα τοῦ ὑμένος, ἀλλὰ καὶ διὰ παντὸς εὐρύνεται πρὸς
<span class="lb" data-page="4.535" data-line="5" id="l4.535.5"></span>λόγον τοῦ πλήθους τοῦ διαῤῥέοντος. διαῤῥεῖ δὲ ἀεὶ μὲν τὸ
<span class="lb" data-page="4.535" data-line="6" id="l4.535.6"></span>θρέψον, οὐκ ἴσον δ’ ἀεὶ τῷ πλήθει, διότι μηδ’ αὐτὸ τὸ
<span class="lb" data-page="4.535" data-line="7" id="l4.535.7"></span>τρεφόμενον ἴσον ἀεὶ φυλάττει τὸ μέγεθος, ἀλλ’ ἐπιδίδωσιν
<span class="lb" data-page="4.535" data-line="8" id="l4.535.8"></span>συνεχῶς αὐξανόμενον. ὥστε ἀναγκαῖόν ἐστιν ἀνάλογον ἐκείνου
<span class="lb" data-page="4.535" data-line="9" id="l4.535.9"></span>τῆς αὐξήσεως τὸ πλῆθος τῶν ὑλῶν ἐπιῤῥεῖν, αἷμα μὲν
<span class="lb" data-page="4.535" data-line="10" id="l4.535.10"></span>ἐκ τῶν φλεβῶν, πνεῦμα δὲ σὺν αἵματι λεπτομερεῖ καὶ
<span class="lb" data-page="4.535" data-line="11" id="l4.535.11"></span>ὀλίγῳ καὶ θερμῷ διὰ τῶν ἀρτηριῶν, καὶ δὴ καὶ τῷ χρόνῳ
<span class="lb" data-page="4.535" data-line="12" id="l4.535.12"></span>συριγγουμένην θ’ ἅμα καὶ τελεουμένην τὴν ὁδὸν ἀγγεῖον
<span class="lb" data-page="4.535" data-line="13" id="l4.535.13"></span>γίνεσθαι.
</p>
          </article>

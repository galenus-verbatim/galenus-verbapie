<article xmlns="http://www.w3.org/1999/xhtml" id="urn:cts:greekLit:tlg0057.tlg021.1st1K-grc1:1.9">
<span class="pb page1" data-page="4.542" id="p4.542"></span>
<span class="milestone ed1page page1" data-n="1.231" data-unit="ed1page" id="ed1page.1.231"></span>
<span class="milestone ed2page page1" data-n="3.195" data-unit="ed2page" id="ed2page.3.195"></span>
            <p>
<span class="lb" data-page="4.542" data-line="3" id="l4.542.3"></span>Πάλιν δὲ ἐπὶ τὴν πρώτην σύστασιν τοῦ
<span class="lb" data-page="4.542" data-line="4" id="l4.542.4"></span>ζώου ἐπανάγωμεν τὸν λόγον, καὶ ὅπως γε ἡμῖν εὔτακτός τε
<span class="lb" data-page="4.542" data-line="5" id="l4.542.5"></span>ἅμα καὶ σαφὴς γένοιτο, διελώμεθα τέσσαρσι χρόνοις τὴν
<span class="lb" data-page="4.542" data-line="6" id="l4.542.6"></span>σύμπασαν τῶν κυουμένων δημιουργίαν. πρῶτος μὲν, ἐν ᾧ
<span class="lb" data-page="4.542" data-line="7" id="l4.542.7"></span>κατὰ τὰς ἀμβλώσεις τε καὶ κατὰ τὰς ἀνατομὰς ἡ τοῦ σπέρματος
<span class="lb" data-page="4.542" data-line="8" id="l4.542.8"></span>ἰδέα κρατεῖ. κατὰ τοῦτον τὸν χρόνον οὐδ’ Ἱπποκράτης
<span class="lb" data-page="4.542" data-line="9" id="l4.542.9"></span>ὁ πάντα θαυμάσιος ἤδη που κύημα καλεῖ τὴν τοῦ
<span class="lb" data-page="4.542" data-line="10" id="l4.542.10"></span>ζώου σύστασιν, ἀλλ’ ὡς ἀρτίως ἠκούσαμεν ἐπὶ τῆς ἑκταίας
<span class="lb" data-page="4.542" data-line="11" id="l4.542.11"></span>ἐκπεσούσης ἤδη γονῆς. ἐπειδὰν δὲ πληρωθῇ μὲν τοῦ αἵματος,
<span class="lb" data-page="4.542" data-line="12" id="l4.542.12"></span>ἡ καρδία δὲ καὶ ὁ ἐγκέφαλος καὶ τὸ ἧπαρ ἀδιάρθρωτα
<span class="lb" data-page="4.542" data-line="13" id="l4.542.13"></span>μὲν ἔτι καὶ ἄμορφα, πῆξιν δ’ ἤδη τινὰ καὶ μέγεθος
<span class="lb" data-page="4.542" data-line="14" id="l4.542.14"></span>ἀξιόλογον ἔχῃ, δεύτερος μὲν οὗτος ὁ χρόνος ἐστὶ, σαρκοειδὴς
<span class="lb" data-page="4.542" data-line="15" id="l4.542.15"></span>δὲ καὶ οὐκέτι γονοειδής ἐστιν ἡ οὐσία τοῦ κυήματος.
<span class="lb" data-page="4.542" data-line="16" id="l4.542.16"></span>οὐκοῦν οὐδὲ γονὴν ἔτι προσαγορεύοντα τὸν Ἱπποκράτην τοιαύτην
<span class="lb" data-page="4.542" data-line="17" id="l4.542.17"></span>ἰδέαν εὕροις ἂν, ἀλλ’, ὡς εἴρηται, κύημα. τρίτος ἐπὶ
<span class="pb" data-page="4.543" id="p4.543"></span>
<span class="lb" data-page="4.543" data-line="1" id="l4.543.1"></span>τῷδε χρόνος, ἡνίκα, ὡς εἵρηται, τὰς μὲν τρεῖς ἀρχὰς ἔστιν
<span class="lb" data-page="4.543" data-line="2" id="l4.543.2"></span>ἰδεῖν ἐναργῶς, ὑπογραφὴν δέ τινα καὶ οἷον σκιαγραφίαν
<span class="lb" data-page="4.543" data-line="3" id="l4.543.3"></span>ἁπάντων τῶν ἄλλων μορίων. ἐναργεστέραν μὲν γὰρ ὄψει
<span class="lb" data-page="4.543" data-line="4" id="l4.543.4"></span>τὴν περὶ τὰς τρεῖς ἀρχὰς διάπλασιν, ἀμυδροτέραν δὲ τὴν
<span class="lb" data-page="4.543" data-line="5" id="l4.543.5"></span>τῶν κατὰ τὴν γαστέρα μορίων, καὶ πολὺ δὴ τούτων ἔτι
<span class="lb" data-page="4.543" data-line="6" id="l4.543.6"></span>ἀμυδροτέραν τὴν κατὰ τὰ κῶλα. ταῦτα γὰρ ὕστερον, ὡς
<span class="lb" data-page="4.543" data-line="7" id="l4.543.7"></span>Ἱπποκράτης ὠνόμασεν, ὀζοῦται, τὴν πρὸς τοὺς κλάδους
<span class="lb" data-page="4.543" data-line="8" id="l4.543.8"></span>ἀναλογίαν ἐνδειξάμενος τῇ προσηγορίᾳ. τέταρτος δ’ οὗτός
<span class="lb" data-page="4.543" data-line="9" id="l4.543.9"></span>ἐστι καὶ τελευταῖος χρόνος, ἡνίκα ἤδη τά τ’ ἐν τοῖς κώλοις
<span class="lb" data-page="4.543" data-line="10" id="l4.543.10"></span>ἅπαντα διήρθρωται, καὶ οὐδ’ ἔμβρυον ἔτι μόνον, ἀλλ’ ἤδη καὶ
<span class="lb" data-page="4.543" data-line="11" id="l4.543.11"></span>παιδίον ὀνομάζει τὸ κυούμενον ὁ θαυμάσιος Ἱπποκράτης, ὅτε
<span class="lb" data-page="4.543" data-line="12" id="l4.543.12"></span>καὶ ἀσκαρίζειν καὶ κινεῖσθαί φησιν, ὡς ζῶον ἤδη τέλειον.
<span class="lb" data-page="4.543" data-line="13" id="l4.543.13"></span>ἀλλ’ οὐδὲν ὡς ζώου δέομαι τό γε νυνὶ τοῦ κυουμένου μνημονεύειν,
<span class="lb" data-page="4.543" data-line="14" id="l4.543.14"></span>ὡς φυτὸν γὰρ ἅπασάν τε τὴν γένεσιν ἔσχηκε καὶ τὴν
<span class="lb" data-page="4.543" data-line="15" id="l4.543.15"></span>διάπλασιν ἀπὸ τοῦ σπέρματος, ὥσπερ ἐκεῖνα διπλῆν ἀρχὴν
<span class="lb" data-page="4.543" data-line="16" id="l4.543.16"></span>κινήσεώς τε καὶ διαπλάσεως εὐθὺς ἐξ ἀρχῆς ἐνδειξάμενα. οἵα
<span class="lb" data-page="4.543" data-line="17" id="l4.543.17"></span>μὲν γὰρ εἰς τὰ κάτω τε καὶ κατὰ τῆς γῆς ἐστιν ἡ ῥίζωσις
<span class="pb" data-page="4.544" id="p4.544"></span>
<span class="lb" data-page="4.544" data-line="1" id="l4.544.1"></span>τοῖς φυτοῖς, τοιαύτη τοῖς κυουμένοις ἡ εἰς τὴν μήτραν ἔμφυσις
<span class="lb" data-page="4.544" data-line="2" id="l4.544.2"></span>τῶν κατὰ τὸ χορίον ἀρτηριῶν τε καὶ φλεβῶν· ὁποῖον
<span class="lb" data-page="4.544" data-line="3" id="l4.544.3"></span>δ’ ἄνω τὸ πρέμνον ἐν τοῖς φυτοῖς, τοιαῦται τοῖς ἐμβρύοις
<span class="lb" data-page="4.544" data-line="4" id="l4.544.4"></span>αἱ ἀπὸ τῶν τριῶν ἀρχῶν ἐκφύσεις. αὖθις δ’, ὥσπερ τὰ
<span class="lb" data-page="4.544" data-line="5" id="l4.544.5"></span>φυτὰ διττὴν ἐκ τῶν σπερμάτων ἔχει τὴν ἔκφυσιν, ἄνω μὲν
<span class="lb" data-page="4.544" data-line="6" id="l4.544.6"></span>προάγοντα τὸ πρέμνον τε καὶ τοὺς πτόρθους ἄχρι τῶν
<span class="lb" data-page="4.544" data-line="7" id="l4.544.7"></span>ἐσχάτων ἐργάζεται βλαστῶν, εἰς δὲ τὸ κάτω κατασχίζοντα
<span class="lb" data-page="4.544" data-line="8" id="l4.544.8"></span>τὴν ῥίζωσιν, οὕτω καὶ τοῖς ἐμβρύοις πολυσχιδεῖς εἰσι τῶν
<span class="lb" data-page="4.544" data-line="9" id="l4.544.9"></span>ἀρτηριῶν τε καὶ φλεβῶν, ὡς πρέμνων μὲν εἰς ὅλον τὸ
<span class="lb" data-page="4.544" data-line="10" id="l4.544.10"></span>κυούμενον, ὡς ῥιζῶν δὲ εἰς τὴν μήτραν τελευτῶσαι. ταῦτά
<span class="lb" data-page="4.544" data-line="11" id="l4.544.11"></span>τοι καὶ μεμψαίμην ἂν Ἀριστοτέλει μέμψιν δικαίαν, οὐ μόνον
<span class="lb" data-page="4.544" data-line="12" id="l4.544.12"></span>ὅτι παρεῖδεν, ἃ μὴ ἐχρῆν αὐτὸν παριδεῖν, ἀλλὰ καὶ τῶν
<span class="lb" data-page="4.544" data-line="13" id="l4.544.13"></span>ἑαυτοῦ δογμάτων ἐπιλέλησται, καὶ τὰ τῆς φύσεως <span class="milestone ed2page" data-n="3.196" data-unit="ed2page" id="ed2page.3.196"></span>ἔργα
<span class="lb" data-page="4.544" data-line="14" id="l4.544.14"></span>διαφόρως ἐξηγεῖται κατά τε τὰ φυτὰ καὶ τὰ ζῶα. βλέπων
<span class="lb" data-page="4.544" data-line="15" id="l4.544.15"></span>οὖν ἐν ἅπασι τοῖς φυτοῖς τὸ σπέρμα τῆς δημιουργικῆς ἀρχῆς
<span class="lb" data-page="4.544" data-line="16" id="l4.544.16"></span>οὐδὲν ἧττον ἐν ἑαυτῷ τὴν ὑλικὴν περιέχον, ἐπὶ τῶν
<span class="lb" data-page="4.544" data-line="17" id="l4.544.17"></span>ζώων ἀφαιρεῖται τὴν ἑτέραν αὐτῶν. καίτοι τοῦτο ἤρκει μόνον
<span class="lb" data-page="4.544" data-line="18" id="l4.544.18"></span>ἀνδρὶ περὶ φύσιν δεινῷ τὴν χρείαν τῆς γονῆς ἐνδείξασθαι.
<span class="pb" data-page="4.545" id="p4.545"></span>
<span class="lb" data-page="4.545" data-line="1" id="l4.545.1"></span>εἰ γὰρ οὐκ ἄλλαις μὲν δυνάμεσιν ἡ φύσις τοῦ σπέρματος
<span class="lb" data-page="4.545" data-line="2" id="l4.545.2"></span>ἐργάζεται τὸ φυτὸν, ἄλλαις δὲ τὸ ζῶον, ἐξ ὧν ἐν φυτοῖς
<span class="lb" data-page="4.545" data-line="3" id="l4.545.3"></span>ὁρᾷς ἐπὶ τὰ ζῶα μετατίθει· τὴν αὐτὴν γὰρ ἀναλογίαν εὑρήσεις
<span class="lb" data-page="4.545" data-line="4" id="l4.545.4"></span>ἐν ἀμφοῖν. δεῖται τὸ τοῦ φυτοῦ σπέρμα γῆς, ἵν’ ἐξ
<span class="lb" data-page="4.545" data-line="5" id="l4.545.5"></span>αὐτῆς τρέφηταί τε καὶ αὐξάνηται, δεῖται καὶ τὸ ἡμέτερον
<span class="lb" data-page="4.545" data-line="6" id="l4.545.6"></span>σπέρμα μήτρας ἕνεκα τῶν αὐτῶν. ῥίζας ἑαυτῷ γεννᾷ τὸ
<span class="lb" data-page="4.545" data-line="7" id="l4.545.7"></span>φυτὸν, αἷς ἕλξει τὴν τροφὴν ἐκ τῆς γῆς, καὶ τὸ χορίον
<span class="lb" data-page="4.545" data-line="8" id="l4.545.8"></span>ἀγγεῖα, τὰς ῥίζας τῶν ἐμβρύων. ἀποφύει τε στέλεχος ἀφ’
<span class="lb" data-page="4.545" data-line="9" id="l4.545.9"></span>ἑαυτοῦ τὸ σπέρμα, καὶ ἀπ’ ἐκείνου κλάδους, εἶτ’ ἄλλους
<span class="lb" data-page="4.545" data-line="10" id="l4.545.10"></span>ἐπὶ ἄλλοις αὖθις κλῶνας κατασχιζομένους, εἶτ’ ἐκείνους αὖθις
<span class="lb" data-page="4.545" data-line="11" id="l4.545.11"></span>εἰς ἄλλους, καὶ τοῦτο μὴ παύεται γενόμενον ἄχρι τῶν
<span class="lb" data-page="4.545" data-line="12" id="l4.545.12"></span>ἐσχάτων βλαστῶν. ὁρᾷς κᾀνταῦθα καὶ τὰ μὲν στελέχη τρία
<span class="lb" data-page="4.545" data-line="13" id="l4.545.13"></span>καθ’ ἑκάστην ἀρχὴν, ἀορτὴν, καὶ κοίλην φλέβα, καὶ νωτιαῖον,
<span class="lb" data-page="4.545" data-line="14" id="l4.545.14"></span>αὖθις δ’ ἀπὸ τούτων ἀποφύσεις πολλὰς οἷόν περ
<span class="lb" data-page="4.545" data-line="15" id="l4.545.15"></span>κλάδους εἰς ἄλλους αὖθις ἑαυτῶν ἐλάττους κλῶνας κατασχιζομένους,
<span class="lb" data-page="4.545" data-line="16" id="l4.545.16"></span>εἶτ’ ἐκείνους αὖθις εἰς ἄλλους, καὶ τοῦτο μὴ
<span class="lb" data-page="4.545" data-line="17" id="l4.545.17"></span>παυόμενον ἄχρι τῶν ἐσχάτων ἀποβλαστημάτων. εἰ δὲ τριπλοῦν
<span class="lb" data-page="4.545" data-line="18" id="l4.545.18"></span>ὁρᾷς τὸ φυτὸν, ἢ ἔναιμον, ἢ σαρκοειδὲς, οὐ χρὴ
<span class="pb" data-page="4.546" id="p4.546"></span>
<span class="lb" data-page="4.546" data-line="1" id="l4.546.1"></span>τούτων ἕνεκα νομίζειν ἄλλο τι καὶ οὐ φυτὸν ὑπάρχειν αὐτό.
<span class="lb" data-page="4.546" data-line="2" id="l4.546.2"></span>τὸν γοῦν δημιουργὸν τὸν αὐτὸν ἔχει ἀμφότερα καὶ τὴν φυτικὴν
<span class="lb" data-page="4.546" data-line="3" id="l4.546.3"></span>ψυχήν. ἀλλ’ ἐκεῖνο σκόπει, ὅτι τὸ φυτὸν τοῦτο μέλλει
<span class="lb" data-page="4.546" data-line="4" id="l4.546.4"></span>γενήσεσθαι ζῶον, οὐκ ἀποβαλὸν ἣν εἶχεν ἐξ ἀρχῆς δύναμιν,
<span class="lb" data-page="4.546" data-line="5" id="l4.546.5"></span>ἀλλ’ ἑτέραν ἐπικτησάμενον. ἐκ τόπου δὲ μεταβαίνειν
<span class="lb" data-page="4.546" data-line="6" id="l4.546.6"></span>εἰς τόπον αὐτὸ χρὴ τελειωθέν τε καὶ ἀπολυθὲν τῆς μήτρας.
<span class="lb" data-page="4.546" data-line="7" id="l4.546.7"></span>ἀλλ’ οὐκ ἂν δύναιτο τοῦτο ποιεῖν, οὔτε ψυχρὸν ὁμοίως τοῖς
<span class="lb" data-page="4.546" data-line="8" id="l4.546.8"></span>δένδροις γινόμενον, οὔτε ὀργάνων ἀποροῦν μεταβατικῶν.
<span class="lb" data-page="4.546" data-line="9" id="l4.546.9"></span>ἵν’ οὖν ἅμα τε θερμὸν ᾖ συμμέτρως, εἰς ὅσον πρέπει ζώῳ
<span class="lb" data-page="4.546" data-line="10" id="l4.546.10"></span>γενέσθαι θερμῷ, καὶ τοὺς τόπους ἀμείβειν δύνηται, δύο
<span class="lb" data-page="4.546" data-line="11" id="l4.546.11"></span>ἀρχὰς ἐπεκτήσατο, τὴν μὲν ἑτέραν ὀργάνων διαφυλαξόντων
<span class="lb" data-page="4.546" data-line="12" id="l4.546.12"></span>αὐτῷ τὴν κατὰ φύσιν θερμότητα, τὴν δὲ ἑτέραν ὑπηρετησόντων
<span class="lb" data-page="4.546" data-line="13" id="l4.546.13"></span>ἁπάσαις ταῖς καθ’ ὁρμὴν ἐνεργείαις. ἀλλὰ τούτοις
<span class="lb" data-page="4.546" data-line="14" id="l4.546.14"></span>μὲν ὕστερον χρήσεται.
</p>
          </article>

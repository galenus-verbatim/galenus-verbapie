<article xmlns="http://www.w3.org/1999/xhtml" id="urn:cts:greekLit:tlg0057.tlg021.1st1K-grc1:2.1">
<span class="pb page1" data-page="4.593" id="p4.593"></span>
<span class="milestone ed1page page1" data-n="1.238" data-unit="ed1page" id="ed1page.1.238"></span>
<span class="milestone ed2page page1" data-n="3.210" data-unit="ed2page" id="ed2page.3.210"></span>
            <h2>ΓΑΛΗΝΟΥ ΠΕΡΙ ΣΠΕΡΜΑΤΟΣ
<br></br>ΒΙΒΛΙΟΝ Β.
</h2>
            <p>
<span class="lb" data-page="4.593" data-line="1" id="l4.593.1"></span>Ἑξῆς δ’ ἂν εἴη λεκτέον ὑπὲρ τοῦ τῆς θηλείας
<span class="lb" data-page="4.593" data-line="2" id="l4.593.2"></span>σπέρματος, ὅσα κατὰ τὴν ἔμπροσθεν διέξοδον εἰπεῖν
<span class="lb" data-page="4.593" data-line="3" id="l4.593.3"></span>ἀνεβαλλόμεθα. ἀρχὴ δὲ καὶ τούτων τὰ διὰ τῶν ἀνατομῶν
<span class="lb" data-page="4.593" data-line="4" id="l4.593.4"></span>ἐναργῶς φαινόμενα. παράκεινται μὲν οἱ ὄρχεις ταῖς μήτραις,
<span class="lb" data-page="4.593" data-line="5" id="l4.593.5"></span>εἷς ἑκατέρωθεν, ὁμοίαν ἀγγείων ἕλικα δεχόμενοι τοῖς
<span class="lb" data-page="4.593" data-line="6" id="l4.593.6"></span>ἐπὶ τῶν ἀῤῥένων. οὐ μὴν εἴς γε τὸν αὐτὸν ἀφικνεῖται τόπον,
<span class="lb" data-page="4.593" data-line="7" id="l4.593.7"></span>ὅτι μηδ’ ἐκτὸς ἐχρῆν, ὥσπερ τὸ ἄῤῥεν, ἀλλ’ εἰς αὐτὰς
<span class="lb" data-page="4.593" data-line="8" id="l4.593.8"></span>τὰς μήτρας σπερμαίνειν τὸ θῆλυ. καὶ τοίνυν αὗται
<span class="pb" data-page="4.594" id="p4.594"></span>
<span class="lb" data-page="4.594" data-line="1" id="l4.594.1"></span>καθάπερ ἀπαντῶσαι τῷ σπερματικῷ πόρῳ προμήκεις ἑαυτῶν
<span class="lb" data-page="4.594" data-line="2" id="l4.594.2"></span>ἀποφύσεις ἐκτείνουσιν εἰς τὰ πλάγια, δι’ ὧν ὑποδέχονται
<span class="lb" data-page="4.594" data-line="3" id="l4.594.3"></span>τὸ σπέρμα. μεστὸν δέ ἐστι μάλιστα τὸ σπερματικὸν
<span class="lb" data-page="4.594" data-line="4" id="l4.594.4"></span>ἀγγεῖον ἐν τοῖς ὀργῶσι ζώοις, ὥσπερ αὖ κενὸν ἐπὶ ταῖς
<span class="lb" data-page="4.594" data-line="5" id="l4.594.5"></span>προσφάτοις ὀχείαις. ἔχει δ’ ἀμέλει πλῆθος οὐκ ὀλίγον
<span class="lb" data-page="4.594" data-line="6" id="l4.594.6"></span>ἐνίοτε καὶ τοῖς ἐκ πολλοῦ κύουσιν, ἐν οἷς δὴ καὶ προφανῶς
<span class="lb" data-page="4.594" data-line="7" id="l4.594.7"></span>θεάσῃ κατὰ τῶν προμήκων ἀποφύσεων, ἃς δὴ κεραίας ὀνομάζουσιν,
<span class="lb" data-page="4.594" data-line="8" id="l4.594.8"></span>ὑγρὸν θορῶδες παχύ. πρὸς τοῦτο τὸ χωρίον ἐῤῥέθη
<span class="lb" data-page="4.594" data-line="9" id="l4.594.9"></span>πρόσθεν ὁ ἀλλαντοειδὴς ἀνήκειν ὑμὴν ἥ τε παχεῖα
<span class="lb" data-page="4.594" data-line="10" id="l4.594.10"></span>γονή. θαυμάσαι δ’ ἐστὶ κᾀνταῦθα τῶν λεγόντων, ἐκτὸς
<span class="lb" data-page="4.594" data-line="11" id="l4.594.11"></span>τῆς μήτρας ἀνεστομῶσθαι τὸ σπερματικὸν ἀγγεῖον. κινδυνεύσω
<span class="lb" data-page="4.594" data-line="12" id="l4.594.12"></span>μὲν οὖν, εἰ τὸ παραπίπτον ἑκάστοτε τῷ λόγῳ διερχοίμην
<span class="lb" data-page="4.594" data-line="13" id="l4.594.13"></span>ἅπαν, εἰς τοῦτο τὸ γράμμα μεταθεῖναι τὴν τῶν
<span class="lb" data-page="4.594" data-line="14" id="l4.594.14"></span>γεννητικῶν μορίων ἀνατομήν· οἶδα δ’ <span class="milestone ed2page" data-n="3.212" data-unit="ed2page" id="ed2page.3.212"></span>αὖ πάλιν, ὡς,
<span class="lb" data-page="4.594" data-line="15" id="l4.594.15"></span>εἰ καὶ τὸ ἀληθὲς αὐτὸ διδάσκοιμι μόνον, ἀφαιρήσεσθαι
<span class="lb" data-page="4.594" data-line="16" id="l4.594.16"></span>τῆς τοῦ λόγου πίστεως. ὅπως οὖν μήτε περιττῶς μηκύνοιμι,
<span class="lb" data-page="4.594" data-line="17" id="l4.594.17"></span>μήτ’ ἔρημον ἁπάσης πίστεως ἀπολείποιμι τὸ λεγόμενον,
<span class="pb" data-page="4.595" id="p4.595"></span>
<span class="lb" data-page="4.595" data-line="1" id="l4.595.1"></span>ἐξουσίαν δοὺς ἅπαντι τῷ βουλομένῳ τῶν ἐξ ἀνατομῆς φαινομένων
<span class="lb" data-page="4.595" data-line="2" id="l4.595.2"></span>ὅ τι ἂν ἐθελήσῃ κελεῦσαι δειχθῆναι πρὸς ἡμῶν,
<span class="lb" data-page="4.595" data-line="3" id="l4.595.3"></span>αὐτὰ μόνα διηγήσομαι τὰ κατ’ ἀλήθειαν ὄντα. μυρίοις οὖν
<span class="lb" data-page="4.595" data-line="4" id="l4.595.4"></span>ἤδη σαφῶς ἐπέδειξα τὰ καλούμενα διπύρηνα διεμβαλλόμενα
<span class="lb" data-page="4.595" data-line="5" id="l4.595.5"></span>διὰ τῶν σπερματικῶν ἀγγείων ἔξωθεν εἴσω διὰ τῶν κεραιῶν
<span class="lb" data-page="4.595" data-line="6" id="l4.595.6"></span>ἐπὶ μήτραις αἰγὸς, εἰ δὲ βοῦς, ἢ ὄνος, ἢ ἵππος
<span class="lb" data-page="4.595" data-line="7" id="l4.595.7"></span>ᾖ τὸ ζῶον, οὐ ταῦτα μόνον, ἀλλὰ καὶ τριπλάσια καὶ τετραπλάσια
<span class="lb" data-page="4.595" data-line="8" id="l4.595.8"></span>τούτων τὸ πάχος, ἢ ξύλα πύξινα στρογγύλα τε
<span class="lb" data-page="4.595" data-line="9" id="l4.595.9"></span>καὶ προμήκη καθιέμενα καὶ διεμβαλλόμενα διὰ τῶν κεραιῶν,
<span class="lb" data-page="4.595" data-line="10" id="l4.595.10"></span>ἢ τὰς καλουμένας σπαθομήλας. δείξουσι δὲ τοῦτο κᾂν
<span class="lb" data-page="4.595" data-line="11" id="l4.595.11"></span>ἡμεῖς ἀποθάνωμεν οἱ ἑταῖροι πάντες. οὐδὲ γὰρ οὐδὲ χαλεπὴν
<span class="lb" data-page="4.595" data-line="12" id="l4.595.12"></span>ἔχει τὴν χειρουργίαν, ἀλλ’, εἴπερ τι ἄλλο τῶν ἐξ ἀνατομῆς
<span class="lb" data-page="4.595" data-line="13" id="l4.595.13"></span>φαινομένων, ἑτοίμην τε καὶ ῥᾴστην. ὥσπερ οὖν ἄξιον
<span class="lb" data-page="4.595" data-line="14" id="l4.595.14"></span>μέμψασθαι πολλοῖς τῶν ἰατρῶν, οὕτως ἐπαινέσαι δίκαιον
<span class="lb" data-page="4.595" data-line="15" id="l4.595.15"></span>Ἱπποκράτην τὸν πρῶτον ἁπάντων ταῦτα εὑρόντα. φησὶ
<span class="lb" data-page="4.595" data-line="16" id="l4.595.16"></span>γοῦν ἀρχόμενος τοῦ περὶ φύσεως παιδίου· Ἢν ἡ γονὴ μένῃ
<span class="lb" data-page="4.595" data-line="17" id="l4.595.17"></span>ἀπ’ ἀμφοῖν ἐν τῇσι μήτρῃσι τῆς γυναικὸς, πρῶτον μὲν
<span class="pb" data-page="4.596" id="p4.596"></span>
<span class="lb" data-page="4.596" data-line="1" id="l4.596.1"></span>μίσγεται ὁμοῦ, ἅτε τῆς γυναικὸς οὐκ ἀτρεμούσης, καὶ
<span class="lb" data-page="4.596" data-line="2" id="l4.596.2"></span>ἁθροίζεται καὶ παχύνεται θερμαινομένη. καὶ τὰ ἄλλα
<span class="lb" data-page="4.596" data-line="3" id="l4.596.3"></span>ἐφεξῆς διδάσκει κατὰ λόγον, ὅπως ἐκ συναμφοτέρας τῆς γονῆς
<span class="lb" data-page="4.596" data-line="4" id="l4.596.4"></span>μιχθείσης ἡ γένεσις ἀποτελεῖται τῶν ἐμβρύων. Ἡρόφιλος
<span class="lb" data-page="4.596" data-line="5" id="l4.596.5"></span>δὲ οὐκ οἶδ’ ὅπως ἐκτὸς ἐκχεῖσθαί φησι τὸ τῶν θηλειῶν
<span class="lb" data-page="4.596" data-line="6" id="l4.596.6"></span>σπέρμα, καίτοι γε περὶ τῶν ὄρχεων ἀκριβῶς ἔγραψε
<span class="lb" data-page="4.596" data-line="7" id="l4.596.7"></span>κατὰ αὐτοὺς ἐν τῷ τρίτῳ τῆς ἀνατομῆς, ἐν ἀρχῇ μὲν ὧδέ
<span class="lb" data-page="4.596" data-line="8" id="l4.596.8"></span>πως εἰπών· Ἐπιπεφύκασι δὲ τῇ μήτρᾳ καὶ δίδυμοι ἐκ τῶν
<span class="lb" data-page="4.596" data-line="9" id="l4.596.9"></span>πλαγίων, ἐξ ἑκατέρου μέρους, ἐπ’ ὀλίγον διαφέροντες τῶν
<span class="lb" data-page="4.596" data-line="10" id="l4.596.10"></span>τοῦ ἄῤῥενος. ἔπειτα ἐν τοῖς ἐφεξῆς οὐ μετὰ πάνυ πολλὰ
<span class="lb" data-page="4.596" data-line="11" id="l4.596.11"></span>κατὰ τήνδε τὴν ῥῆσιν· Δίδυμοι δὲ ταῖς θηλείαις ἐπιπεφύκασι
<span class="lb" data-page="4.596" data-line="12" id="l4.596.12"></span>πρὸς ἑκατέρῳ τῷ ὤμῳ τῆς μήτρας, ὁ μὲν ἐκ τοῦ
<span class="lb" data-page="4.596" data-line="13" id="l4.596.13"></span>δεξιοῦ, ὁ δὲ ἐκ τοῦ εὐωνύμου, οὐκ ἐν ἑνὶ ὀσχέῳ ἀμφότεροι,
<span class="lb" data-page="4.596" data-line="14" id="l4.596.14"></span>ἀλλ’ ἑκάτεροι χωρὶς, λεπτῷ τινι καὶ ὑμενοειδεῖ ὑμένι περιεχόμενοι,
<span class="lb" data-page="4.596" data-line="15" id="l4.596.15"></span>μικροὶ καὶ ὑποπλατεῖς, ἀδέσιν ὅμοιοι, κατὰ μὲν
<span class="lb" data-page="4.596" data-line="16" id="l4.596.16"></span>τὸν ἐν κύκλῳ χιτῶνα νευρώδεις, τῇ δὲ σαρκὶ ἄθρυπτοι,
<span class="lb" data-page="4.596" data-line="17" id="l4.596.17"></span>ὥσπερ καὶ οἱ τῶν ἀῤῥένων. ταῖς δὲ ἵπποις καὶ πάνυ εἰσὶν
<span class="lb" data-page="4.596" data-line="18" id="l4.596.18"></span>εὐμεγέθεις. προσπεφύκασι δὲ ὑμέσιν οὐκ ὀλίγοις πρὸς
<span class="pb" data-page="4.597" id="p4.597"></span>
<span class="lb" data-page="4.597" data-line="1" id="l4.597.1"></span>τὴν μήτραν, καὶ φλεβὶ καὶ ἀρτηρίᾳ, τῇ ἀπὸ τῆς μήτρας
<span class="lb" data-page="4.597" data-line="2" id="l4.597.2"></span>εἰς αὐτοὺς ἐμπεφυκυίᾳ. ἀπὸ γὰρ τῆς φλεβὸς καὶ τῆς ἀρτηρίας
<span class="lb" data-page="4.597" data-line="3" id="l4.597.3"></span>τῆς εἰς ἑκάτερον τῶν διδύμων προσπέφυκε, φλὲψ μὲν
<span class="lb" data-page="4.597" data-line="4" id="l4.597.4"></span>ἀπὸ τῆς φλεβὸς, ἀρτηρία <span class="milestone ed1page" data-n="1.239" data-unit="ed1page" id="ed1page.1.239"></span>δὲ ἀπὸ τῆς ἀρτηρίας. ὁ δὲ
<span class="lb" data-page="4.597" data-line="5" id="l4.597.5"></span>σπερματικὸς πόρος ἐφ’ ἑκατέρου οὐ λίαν μὲν φαίνεται,
<span class="lb" data-page="4.597" data-line="6" id="l4.597.6"></span>προσφυὴς δέ ἐστι τῇ μήτρᾳ ἐκ τοῦ ἐκτὸς μέρους, ὁ μὲν ἐκ
<span class="lb" data-page="4.597" data-line="7" id="l4.597.7"></span>τοῦ δεξιοῦ, ὁ δὲ ἐκ τοῦ εὐωνύμου. εἵλικταί τε παραπλησίως
<span class="lb" data-page="4.597" data-line="8" id="l4.597.8"></span>τῷ τοῦ ἄῤῥενος καὶ τὸ πρόσθεν αὐτοῦ μέρος, καὶ τὸ λοιπὸν
<span class="lb" data-page="4.597" data-line="9" id="l4.597.9"></span>κιρσοειδὲς σχεδὸν ἅπαν ἄχρι τοῦ πέρατος. καὶ ἐμπέφυκεν
<span class="lb" data-page="4.597" data-line="10" id="l4.597.10"></span>ἀφ’ ἑκατέρου τοῦ διδύμου ὁμοίως, ὥσπερ τῷ ἄῤῥενι.
<span class="lb" data-page="4.597" data-line="11" id="l4.597.11"></span>εἰς τὸ σαρκῶδες τοῦ αὐχένος τῆς κύστεως, λεπτός τε ὢν
<span class="lb" data-page="4.597" data-line="12" id="l4.597.12"></span>καὶ σκολιὸς ἐν τῷ ἐμπροσθίῳ μέρει, καθ’ ὃ τὰ τῶν
<span class="lb" data-page="4.597" data-line="13" id="l4.597.13"></span>ἰσχίων ὀστᾶ ψαύει, ἐν ᾧπερ καὶ ἀπολήγει, ὡς τὸ αἰδοῖον
<span class="lb" data-page="4.597" data-line="14" id="l4.597.14"></span>ἐξ ἑκατέρου τοῦ μέρους εἰς τὸ ἐντὸς διαπεφυκός. παραστάτης
<span class="lb" data-page="4.597" data-line="15" id="l4.597.15"></span>δὲ ὁ κιρσοειδὴς οὐχ ἑώραται ἐν τῷ θήλει. αὕτη μὲν
<span class="lb" data-page="4.597" data-line="16" id="l4.597.16"></span>ἡ τοῦ Ἡροφίλου ῥῆσις. ὃ δέ μοι θαυμάζειν παρίσταται
<span class="lb" data-page="4.597" data-line="17" id="l4.597.17"></span>μάλιστα, καὶ δὴ φράσω. καὶ θέσιν, καὶ μέγεθος, καὶ φύσιν
<span class="lb" data-page="4.597" data-line="18" id="l4.597.18"></span>ἀκριβῶς γράψας τῶν ἐν τοῖς θήλεσι ζώοις ὄρχεων, οὐ
<span class="lb" data-page="4.597" data-line="19" id="l4.597.19"></span>παραλιπὼν δὲ οὐδὲ περὶ τῆς ἐμβαλλούσης ἑκατέρωθεν ﻿
<span class="pb" data-page="4.598" id="p4.598"></span>
<span class="lb" data-page="4.598" data-line="1" id="l4.598.1"></span>φλεβὸς καὶ ἀρτηρίας οὐδὲν, ἀλλ’ ἀκριβώσας τὴν διήγησιν,
<span class="lb" data-page="4.598" data-line="2" id="l4.598.2"></span><span class="milestone ed2page" data-n="3.213" data-unit="ed2page" id="ed2page.3.213"></span>εἶτα ἑξῆς ὑπὲρ τοῦ σπερματικοῦ πόρου τὸ μὲν, ὅτι
<span class="lb" data-page="4.598" data-line="3" id="l4.598.3"></span>προσφυής ἐστι ταῖς μήτραις ἔξωθεν ἑκατέρωθεν, ἀληθῶς
<span class="lb" data-page="4.598" data-line="4" id="l4.598.4"></span>εἰπὼν, τὸ δ’, ὅτι μὴ λίαν φαίνεται, ψευσάμενος, (ἀξιόλογον
<span class="lb" data-page="4.598" data-line="5" id="l4.598.5"></span>γάρ ἐστι τὸ μέγεθος,) ἑξῆς τούτου πολὺ μᾶλλον ἐψεύσατο,
<span class="lb" data-page="4.598" data-line="6" id="l4.598.6"></span>φάμενος εἰς τὸν αὐχένα τῆς κύστεως ἐμφύεσθαι τῷ
<span class="lb" data-page="4.598" data-line="7" id="l4.598.7"></span>τοῦ ἄῤῥενος ὁμοίως. οὐ μόνον γὰρ εἰς τὸν τῆς κύστεως
<span class="lb" data-page="4.598" data-line="8" id="l4.598.8"></span>αὐχένα τῶν σπερματικῶν πόρων οὐδέτερος ἐμφύεται κατ’
<span class="lb" data-page="4.598" data-line="9" id="l4.598.9"></span>οὐδὲν θῆλυ ζῶον, ἀλλ’ οὐδὲ τὸν τῶν μητρῶν αὐτῶν, καίτοι
<span class="lb" data-page="4.598" data-line="10" id="l4.598.10"></span>γε ἐγγυτέρω πολὺ τοῦ τῆς κύστεως κύτους ἐστὶν, ἀλλ’ ὅμως
<span class="lb" data-page="4.598" data-line="11" id="l4.598.11"></span>οὐδὲ πρὸς τοῦτον ἐξικνοῦνται, παραπεφυκότες δὲ τοῖς πλαγίοις
<span class="lb" data-page="4.598" data-line="12" id="l4.598.12"></span>μέρεσι τῶν μητρῶν, ὁ μὲν ἔνθεν, ὁ δὲ ἔνθεν, ἐπ’
<span class="lb" data-page="4.598" data-line="13" id="l4.598.13"></span>ἄκραν ἔρχονται τὴν καθ’ ἑαυτὸν ἑκάτερος κεραίαν, ἐκχέαντες
<span class="lb" data-page="4.598" data-line="14" id="l4.598.14"></span>εἴσω τὸ σπέρμα, ὅπερ ἐν μὲν τῷ κύειν ἀθροίζεται
<span class="lb" data-page="4.598" data-line="15" id="l4.598.15"></span>κατὰ τοῦτο τὸ χωρίον, ἐν δὲ τοῖς ὀνειρωγμοῖς πρῶτον
<span class="lb" data-page="4.598" data-line="16" id="l4.598.16"></span>μὲν εἰς τὴν μήτραν ἐμπίπτει, μετὰ δὲ ταῦτα εἰς τὸ
<span class="lb" data-page="4.598" data-line="17" id="l4.598.17"></span>ἐκτὸς ἐκκενοῦται. καθάπερ ὤφθη καὶ νῦν ἐπὶ γυναικὸς
<span class="pb" data-page="4.599" id="p4.599"></span>
<span class="lb" data-page="4.599" data-line="1" id="l4.599.1"></span>ὑπὸ νοσημάτων ὑστερικῶν ἐνοχλουμένης εἰς τὴν μήτραν μὲν
<span class="lb" data-page="4.599" data-line="2" id="l4.599.2"></span>πρῶτον, ἐκ ταύτης δὲ ἔξω πλεῖστόν τε καὶ παχύτατον ἐκχυθὲν
<span class="lb" data-page="4.599" data-line="3" id="l4.599.3"></span>σπέρμα· χρόνον δ’ αὐτὴ συχνὸν χηρεύουσα τοσοῦτό
<span class="lb" data-page="4.599" data-line="4" id="l4.599.4"></span>τε καὶ τοιοῦτο ἠθροίκει. ἀλλὰ τότε τάσεις τινὲς αὐτὴν κατέλαβον
<span class="lb" data-page="4.599" data-line="5" id="l4.599.5"></span>ὀσφύος καὶ χειρῶν καὶ ποδῶν, ὡς σπασθῆναι δοκεῖν,
<span class="lb" data-page="4.599" data-line="6" id="l4.599.6"></span>ἐφ’ αἷς ἐξεκρίθη τὸ σπέρμα, καὶ τὴν ἡδονήν τε παραπλησίαν
<span class="lb" data-page="4.599" data-line="7" id="l4.599.7"></span>ἔλεγεν αὐτῇ γεγονέναι τῇ κατὰ τὰς συνουσίας.
<span class="lb" data-page="4.599" data-line="8" id="l4.599.8"></span>τοῦτο μὲν οὖν τὸ σπέρμα παχύ τε ἦν καὶ πολὺ διὰ τὸ μὴ
<span class="lb" data-page="4.599" data-line="9" id="l4.599.9"></span>κεκενῶσθαι χρόνῳ πολλῷ. ταῖς δ’ ἄλλαις ἔλαττόν τε καὶ
<span class="lb" data-page="4.599" data-line="10" id="l4.599.10"></span>ὑγρὸν ἐκπίπτον φαίνεται πολλάκις ἔσωθεν ἐξ αὐτῶν τῶν
<span class="lb" data-page="4.599" data-line="11" id="l4.599.11"></span>ὑστερῶν, ἵνα περ οὐρεῖ. δι’ ὃ καὶ Ἀθήναιος ἀπίθανός
<span class="lb" data-page="4.599" data-line="12" id="l4.599.12"></span>ἐστι φάσκων, ὥσπερ τοῖς ἄῤῥεσι τοὺς τιτθοὺς, οὕτω καὶ τοῖς
<span class="lb" data-page="4.599" data-line="13" id="l4.599.13"></span>θήλεσι τὰ σπερματικὰ διακεῖσθαι μόρια, αὐτῆς μόνης τῆς
<span class="lb" data-page="4.599" data-line="14" id="l4.599.14"></span>ἀναλογίας τῶν μορίων ἐν τῇ πρώτῃ διαπλάσει γενομένης,
<span class="lb" data-page="4.599" data-line="15" id="l4.599.15"></span>οὐ μὴν τῆς γε ἐνεργείας φυλαχθείσης· οὐχ ὁρῶν, ὅτι τοῖς
<span class="lb" data-page="4.599" data-line="16" id="l4.599.16"></span>μὲν ἄῤῥεσι πλὴν ὀλίγων ἤδη τινῶν οὐκ ἔστι τὰ περὶ τοὺς
<span class="lb" data-page="4.599" data-line="17" id="l4.599.17"></span>τιτθοὺς ἀδενώδη σώματα, ὡς τὰ τοῖς θήλεσιν ὑπάρχοντα
<span class="pb" data-page="4.600" id="p4.600"></span>
<span class="lb" data-page="4.600" data-line="1" id="l4.600.1"></span>μέγιστα, ταῖς δὲ θηλείαις οὐ μόνον τὰ σπερματικὰ τῶν
<span class="lb" data-page="4.600" data-line="2" id="l4.600.2"></span>ἀγγείων ἐστὶ μεστὰ σπέρματος, ἀλλὰ καὶ οἱ ὄρχεις. διὸ καὶ
<span class="lb" data-page="4.600" data-line="3" id="l4.600.3"></span>τῶν ἀῤῥένων ὀλιγίστοις ἐξαιρομένους ἰδεῖν ἔστι τοὺς τιτθοὺς,
<span class="lb" data-page="4.600" data-line="4" id="l4.600.4"></span>οὐδὲ τούτοις ἀξιολόγους, ἅπασι δὲ τοῖς θήλεσι περιεχόμενον
<span class="lb" data-page="4.600" data-line="5" id="l4.600.5"></span>ἐν τοῖς σπερματικοῖς τὸ σπέρμα. ὥσπερ οὖν, εἰ πᾶσι τοῖς
<span class="lb" data-page="4.600" data-line="6" id="l4.600.6"></span>ἄῤῥεσιν ἑωρᾶτο κατὰ τοὺς μαστοὺς γάλα περιεχόμενον, οὐκ
<span class="lb" data-page="4.600" data-line="7" id="l4.600.7"></span>ἐχρῆν τῷ λόγῳ σκοπεῖσθαι περὶ τῆς ὑπάρξεως αὐτοῦ, κατὰ
<span class="lb" data-page="4.600" data-line="8" id="l4.600.8"></span>τὸν αὐτὸν, οἶμαι, τρόπον οὐδὲ ἐπὶ τῶν θηλειῶν ὁρῶντας
<span class="lb" data-page="4.600" data-line="9" id="l4.600.9"></span>τὸ σπέρμα περιεχόμενον οὐ χρὴ ζητεῖν, εἰ ἀποκρίνουσι
<span class="lb" data-page="4.600" data-line="10" id="l4.600.10"></span>σπέρμα. μὴ τοίνυν ἔτι πρὸς Ἱπποκράτην ζυγομαχείτωσαν
<span class="lb" data-page="4.600" data-line="11" id="l4.600.11"></span>εἰπόντα κατὰ τὴν ἀρχὴν τοῦ περὶ φύσεως παιδίου γράμματος·
<span class="lb" data-page="4.600" data-line="12" id="l4.600.12"></span>Ἤν ἡ γονὴ μείνῃ ἀπ’ ἀμφοῖν ἐν τῇσι μήτρῃσι τῆς
<span class="lb" data-page="4.600" data-line="13" id="l4.600.13"></span>γυναικός· ἀλλὰ ζητείτωσαν, ἥντινα χρείαν παρέχεται.
<span class="lb" data-page="4.600" data-line="14" id="l4.600.14"></span>δύναται γὰρ, ὡς ἔφαμεν ἐν τῷ πρὸ τούτου λόγῳ, τὸν ἀλλαντοειδῆ
<span class="lb" data-page="4.600" data-line="15" id="l4.600.15"></span>γεννᾷν ἡ φύσις καὶ ἐξ αὐτοῦ, δύναται δὲ καὶ
<span class="lb" data-page="4.600" data-line="16" id="l4.600.16"></span>τροφὴν οἰκείαν καὶ πρώτην αὐτῷ παρεσκευακέναι τὸ τοῦ
<span class="lb" data-page="4.600" data-line="17" id="l4.600.17"></span>ἄῤῥενος σπέρμα, δύναται δὲ καὶ, ὡς Ἱπποκράτης ὑπελάμβανεν,
<span class="lb" data-page="4.600" data-line="18" id="l4.600.18"></span>ἐξ ἀμφοῖν κεραννυμένων ἓν τέλειον γίγνεσθαι σπέρμα.
<span class="pb" data-page="4.601" id="p4.601"></span>
<span class="lb" data-page="4.601" data-line="1" id="l4.601.1"></span>καὶ τίν’ ἦν δυνατὰ, εἰ μὴ ταῦτα; τὸ γοῦν ἐπεγείρεσθαι τὸ
<span class="lb" data-page="4.601" data-line="2" id="l4.601.2"></span>θῆλυ πρὸς ἀφροδίσια δυνατὸν ἐν τοῖς μάλιστά ἐστι. καὶ
<span class="lb" data-page="4.601" data-line="3" id="l4.601.3"></span>πολλῷ γε ἦν ἄμεινον, ὅτι μὲν ὑπάρχει τὸ τῶν θηλειῶν
<span class="lb" data-page="4.601" data-line="4" id="l4.601.4"></span>σπέρμα, τοῖς φαινομένοις πιστεύειν, ἥντινα δὲ δύναμιν
<span class="lb" data-page="4.601" data-line="5" id="l4.601.5"></span>ἔχει, τῷ λόγῳ σκοπεῖσθαι. τὰ μὲν οὖν φαινόμενα καὶ
<span class="lb" data-page="4.601" data-line="6" id="l4.601.6"></span>πρόσθεν εἴρηται καὶ νῦν αὖθις εἰρήσεται. πόροι σπερματικοὶ
<span class="lb" data-page="4.601" data-line="7" id="l4.601.7"></span>μεστοὶ σπέρματος ἐκκρίνουσι τοῦτο χωρὶς τοῦ συνελθεῖν
<span class="lb" data-page="4.601" data-line="8" id="l4.601.8"></span>ἄῤῥενι τὸ θῆλυ, κατά τε τοὺς ὀνειρωγμοὺς αὑτῶν πάσχουσιν
<span class="lb" data-page="4.601" data-line="9" id="l4.601.9"></span>ὁμοίως τοῖς ἄῤῥεσι, <span class="milestone ed2page" data-n="3.214" data-unit="ed2page" id="ed2page.3.214"></span>καὶ, ὡς εἴρηται πρόσθεν,
<span class="lb" data-page="4.601" data-line="10" id="l4.601.10"></span>ἐπὶ τῆς χηρευούσης γυναικὸς, ἐπί τε τῶν ζώων ἐπὶ τῇ κορυφῇ
<span class="lb" data-page="4.601" data-line="11" id="l4.601.11"></span>τοῦ ἀλλαντοειδοῦς εὑρισκόμενον. ὅπερ καὶ μάλιστα φαινόμενον
<span class="lb" data-page="4.601" data-line="12" id="l4.601.12"></span>ἐλέγχει καὶ Ἀριστοτέλην μὲν, οὐχ ἥκιστα δὲ καὶ
<span class="lb" data-page="4.601" data-line="13" id="l4.601.13"></span>Ἀθήναιον, ἀλλὰ καὶ τῶν νεωτέρων ἰατρῶν ὅσοι φασὶν, ἐμπεφυκέναι
<span class="lb" data-page="4.601" data-line="14" id="l4.601.14"></span>ταῖς κεραίαις τὰ σπερματικὰ, τετρημένα δὲ τρήμασι
<span class="lb" data-page="4.601" data-line="15" id="l4.601.15"></span>πλαγίοις τισὶν ἐκχεῖν τὸ σπέρμα κατὰ τῶν μητρῶν
<span class="lb" data-page="4.601" data-line="16" id="l4.601.16"></span>ἔξωθεν. καὶ γὰρ καὶ συγχωρήσειεν ἄν τις αὐτοῖς ἀληθεύειν,
<span class="lb" data-page="4.601" data-line="17" id="l4.601.17"></span>ὀξύτερον μὲν ὁρῶσιν αὐτοῦ τοῦ Λυγκέως ἐν τῷ σμικροτάτῳ
<span class="lb" data-page="4.601" data-line="18" id="l4.601.18"></span>τρήματι βλέπειν, ἀμβλύτερον δὲ τῶν ὑποχεομένων
<span class="pb" data-page="4.602" id="p4.602"></span>
<span class="lb" data-page="4.602" data-line="1" id="l4.602.1"></span>τὸ μὴ βλέπειν τὰ μέγιστα, τοῦ γε μηδ’ ὅλως ζητῆσαι, πόθεν
<span class="lb" data-page="4.602" data-line="2" id="l4.602.2"></span>μὲν ἀθροίζεται τοῦ ἀλλαντοειδοῦς ὃ κατὰ τὴν κορυφήν
<span class="lb" data-page="4.602" data-line="3" id="l4.602.3"></span>ἐστι. τί δ’ ἀναλίσκεται τὸ κατὰ τῆς μήτρας ἐκχεόμενον,
<span class="lb" data-page="4.602" data-line="4" id="l4.602.4"></span>εἰκότως ἄν τις αὐτοῖς μέμψαιτο. δυοῖν γὰρ θάτερον,
<span class="lb" data-page="4.602" data-line="5" id="l4.602.5"></span>ἢ ὑπειδόμενοι τὴν ἀπορίαν ἑκόντες ἐσιώπησαν, ἢ ὅλως
<span class="lb" data-page="4.602" data-line="6" id="l4.602.6"></span>οὐδὲ ζήτημα οὐδὲν ᾠήθησαν εἶναι. τὸ μὲν δὴ σιωπᾷν
<span class="lb" data-page="4.602" data-line="7" id="l4.602.7"></span>ἑκόντας οὐκ ἀγαθῶν ἀνδρῶν ἔργον ἐστί· τὸ δὲ μηδ’ ὅλως
<span class="lb" data-page="4.602" data-line="8" id="l4.602.8"></span>οἰηθῆναι ζητήσεως ἄξιον ὑπάρχει νωθρῶν διάνοιαν ἀνθρώπων.
<span class="lb" data-page="4.602" data-line="9" id="l4.602.9"></span>ἆρ’ οὖν ἐν τούτῳ μόνῳ διαμαρτάνουσιν, ἢ πολὺ
<span class="lb" data-page="4.602" data-line="10" id="l4.602.10"></span>μᾶλλον ἐν οἷς οὐδὲν αὐτῶν; μέμνηνται μὲν γὰρ καταμηνίων,
<span class="lb" data-page="4.602" data-line="11" id="l4.602.11"></span>ὕλην οἰκείαν θέμενοι τῷ κυουμένῳ, τὸ δὲ σπέρμα
<span class="lb" data-page="4.602" data-line="12" id="l4.602.12"></span>δημιουργὸν αὐτοῦ, ἀνατεινόμενοί τε πολλὰ τῷ λόγῳ πρὸς
<span class="lb" data-page="4.602" data-line="13" id="l4.602.13"></span>τοὺς ἀφ’ ὅλου τοῦ σώματος ἔρχεσθαι τὸ σπέρμα φάσκοντας,
<span class="lb" data-page="4.602" data-line="14" id="l4.602.14"></span>καὶ δείξαντες, ὡς οὐχ ὁρῶσιν οὗτοι τόν τε κοσμήσαντα καὶ
<span class="lb" data-page="4.602" data-line="15" id="l4.602.15"></span>τάξαντα τὸ παραγινόμενον, αὐτό τε φάμενοι τὴν ἐν τῷ
<span class="lb" data-page="4.602" data-line="16" id="l4.602.16"></span>σπέρματι δύναμιν εἶναι τοῦτο, διαπλάττουσάν τε καὶ μορφοῦσαν
<span class="lb" data-page="4.602" data-line="17" id="l4.602.17"></span>τὸ κύημα, μικρὸν ὕστερον ἐπιλαθόμενοι τούτων ﻿
<span class="pb" data-page="4.603" id="p4.603"></span>
<span class="lb" data-page="4.603" data-line="1" id="l4.603.1"></span>οὐκ αἰσθάνονται τοσαύτας τῇ ὕλῃ διδόντες δυνάμεις, ἃς
<span class="lb" data-page="4.603" data-line="2" id="l4.603.2"></span>ἔμπροσθεν ἐδίδοσαν τῷ δημιουργῷ. ὅτι μὲν γὰρ τοῦ διαπλάττοντος
<span class="lb" data-page="4.603" data-line="3" id="l4.603.3"></span>ἔργον ἐστὶν, ὅμοιον ἢ ἀνόμοιον ἐργάσασθαι τὸ
<span class="lb" data-page="4.603" data-line="4" id="l4.603.4"></span>ἔγγονον ὁποτέρῳ τῶν γεννησάντων, οὐδεὶς ἀγνοεῖ. τὰ δ’
<span class="lb" data-page="4.603" data-line="5" id="l4.603.5"></span>ὁμοιούμενα παιδία τῇ μητρὶ διὰ τὴν τροφὴν ὁμοιοῦσθαί
<span class="lb" data-page="4.603" data-line="6" id="l4.603.6"></span>φασι, κᾄπειτα ἐντεῦθεν ἀποτείνουσι δολιχὸν τοῦ λόγου,
<span class="lb" data-page="4.603" data-line="7" id="l4.603.7"></span>δεικνύντες, ὅσαι διὰ τροφῆς ἀλλοιώσεις ἐγίγνοντο καὶ ζώοις
<span class="lb" data-page="4.603" data-line="8" id="l4.603.8"></span>καὶ φυτοῖς. εἶτ’ οὐκ αἰσθάνονται μηδεμίαν ὧν λέγουσιν
<span class="lb" data-page="4.603" data-line="9" id="l4.603.9"></span>ἀλλοιώσεων ἐπιδεῖξαι δυνάμενοι τὸ εἶδος ἐξαλλάττουσαν.
<span class="lb" data-page="4.603" data-line="10" id="l4.603.10"></span>αὐτίκα γὰρ τὸ Περσαῖον φυτὸν εἰς Αἴγυπτον μετακομισθὲν
<span class="lb" data-page="4.603" data-line="11" id="l4.603.11"></span>ἐξηλλάγη τὴν ἰδέαν, ἀλλὰ χρηστῆς ἐπιλαβόμενον
<span class="lb" data-page="4.603" data-line="12" id="l4.603.12"></span>τροφῆς τὸν καρπὸν ἐδώδιμον ἔσχεν, οὐκ ὂν πρότερον
<span class="lb" data-page="4.603" data-line="13" id="l4.603.13"></span>τοιοῦτο· οὔτε τὰ πρόβατα μεταστάντα ποτὲ εἰς νομὴν ἑτέραν
<span class="lb" data-page="4.603" data-line="14" id="l4.603.14"></span>ταῖς ἔμπροσθεν αἰξὶν ὡμοιώθη, καθάπερ οὐδ’ αἶγες
<span class="lb" data-page="4.603" data-line="15" id="l4.603.15"></span>προβάτοις ἢ ὄνοις καὶ ἵπποις. ἐν μέντοι ταῖς ἐπιμιξίαις
<span class="lb" data-page="4.603" data-line="16" id="l4.603.16"></span>τῶν ἑτερογενῶν ζώων αὐτὸς Ἀθήναιος ὁμολογεῖ προσγίνεσθαί
<span class="lb" data-page="4.603" data-line="17" id="l4.603.17"></span>τι τῷ κυουμένῳ <span class="milestone ed1page" data-n="1.240" data-unit="ed1page" id="ed1page.1.240"></span>παρὰ τῆς μητρὸς, οὐκ εἰς τὴν
<span class="pb" data-page="4.604" id="p4.604"></span>
<span class="lb" data-page="4.604" data-line="1" id="l4.604.1"></span>τῆς χροίας ὑπάλλαξιν, ἢ λεπτότητος, ἢ παχύτητος, ἢ εὐφωνίας,
<span class="lb" data-page="4.604" data-line="2" id="l4.604.2"></span>ἤ τινος ἑτέρου τοιούτου· μικρὰ γὰρ ταῦτα, καὶ
<span class="lb" data-page="4.604" data-line="3" id="l4.604.3"></span>τῆς ὕλης μόνης αὐτοῦ κατὰ τὸ ζῶον εἴδους εἶναι τὰ πάθη.
<span class="lb" data-page="4.604" data-line="4" id="l4.604.4"></span>τὰ δ’ ἀπὸ τῆς μητρὸς ὅλον ἐξαλλάττει τὸ εἶδος. εἰ μὲν
<span class="lb" data-page="4.604" data-line="5" id="l4.604.5"></span>ὄνου σπέρμα ταῖς μήτραις ἵππος ὑποδέξηται, τὰ κυήματα οὐ
<span class="lb" data-page="4.604" data-line="6" id="l4.604.6"></span>τὸ τοῦ πατρὸς εἶδος μόνον ἴσχονται, ἀλλ’ ἐξ ἀμφοτέρων τῶν
<span class="lb" data-page="4.604" data-line="7" id="l4.604.7"></span>γειναμένων μικτόν· εἰ δ’ ἀλώπηξ κυνὸς, κᾀνταῦθα τοῦ
<span class="lb" data-page="4.604" data-line="8" id="l4.604.8"></span>γεννωμένου μὴ κυνὸς, ἀλλὰ μικτοῦ τινος ἐξ ἀμφοῖν γενῶν
<span class="lb" data-page="4.604" data-line="9" id="l4.604.9"></span>ἀποτελουμένου. καὶ μέν γε καὶ μεῖζον ἔτι τοῦ γε κατὰ τὸ
<span class="lb" data-page="4.604" data-line="10" id="l4.604.10"></span>ἕβδομον βιβλίον, ὅπερ ἐστὶ περὶ σπέρματος, αὐτῷ προσομολογεῖ
<span class="lb" data-page="4.604" data-line="11" id="l4.604.11"></span>ὁ Ἀθήναιος, οὐκ οἶδ’ ὅπως οὐκ αἰσθάνεται. πλέον
<span class="lb" data-page="4.604" data-line="12" id="l4.604.12"></span>γὰρ ἔχειν φησὶ παρὰ τῆς μητρὸς ἢ τοῦ πατρὸς τὸ γεννώμενον,
<span class="lb" data-page="4.604" data-line="13" id="l4.604.13"></span>οἷον ἀφ’ ἵππου μὲν τὸν ἡμίονον πλέον ἢ τοῦ ὄνου,
<span class="lb" data-page="4.604" data-line="14" id="l4.604.14"></span>ὥσπερ δὲ κᾀπειδὰν ἀλώπηξ κυνὶ μιχθῇ, τὸ γεννηθὲν, εἰ
<span class="lb" data-page="4.604" data-line="15" id="l4.604.15"></span>μὲν ὁ κύων ἄῤῥην ὑπάρχει, τὸ τῆς ἀλώπεκος ἴσχει εἶδος,
<span class="lb" data-page="4.604" data-line="16" id="l4.604.16"></span><span class="milestone ed2page" data-n="3.215" data-unit="ed2page" id="ed2page.3.215"></span>εἰ δ’ ἀνάπαλιν εἰς τὴν τοῦ κυνὸς ἰδέαν μεταπίπτει
<span class="lb" data-page="4.604" data-line="17" id="l4.604.17"></span>τὸ ἔγγονον, ὡς γίνεσθαι τὸ μὲν ἐξ ἀλώπεκος ἀλώπεκα κυνοειδῆ,
<span class="lb" data-page="4.604" data-line="18" id="l4.604.18"></span>τὸ δ’ ἐκ κυνὸς ἀλωπεκοειδῆ κύνα. καὶ γὰρ εἰ
<span class="pb" data-page="4.605" id="p4.605"></span>
<span class="lb" data-page="4.605" data-line="1" id="l4.605.1"></span>πρόβατον τράγος ὀχεύσειε, πρόβατον γεννᾶσθαί φησι σκληρότριχον·
<span class="lb" data-page="4.605" data-line="2" id="l4.605.2"></span>εἰ δ’ ἔμπαλιν αἶγα κριὸς μαλακότριχον, ὡς οὐδὲν
<span class="lb" data-page="4.605" data-line="3" id="l4.605.3"></span>ἧττον εἰς τὴν ἰδέαν τοῦ γινομένου συντελεῖσθαί τι
<span class="lb" data-page="4.605" data-line="4" id="l4.605.4"></span>παρὰ τῆς μητρὸς, ἀλλὰ καὶ πλέον ἢ παρὰ τοῦ πατρός.
<span class="lb" data-page="4.605" data-line="5" id="l4.605.5"></span>ἐχρῆν δὲ μὴ ὅτι πλέον ἐκ τῆς μητρὸς εἶναι τοῖς ἐγγόνοις,
<span class="lb" data-page="4.605" data-line="6" id="l4.605.6"></span>ἀλλὰ μηδὲ τὸ ἔλαττον. ὅλως γὰρ οὐδὲν ὑπαλλάττει μορφῇ
<span class="lb" data-page="4.605" data-line="7" id="l4.605.7"></span>τοῦ κατὰ τὸ ζῶον ἢ τὸ φυτὸν εἴδους, ἀλλ’ ἐκ τῶν σπερμάτων
<span class="lb" data-page="4.605" data-line="8" id="l4.605.8"></span>ἔχει πάντα τὴν τοιαύτην ἀρχήν. καὶ τί δεῖ μακρολογεῖν;
<span class="lb" data-page="4.605" data-line="9" id="l4.605.9"></span>ὁμολογοῦσι γὰρ τοῦτό γε καὶ οὗτοι, πρὸς οὓς ὁ λόγος
<span class="lb" data-page="4.605" data-line="10" id="l4.605.10"></span>ἐστί μοι μάλιστα. λέγω δὲ τὸ μὴ μόνον ἐγγίνεσθαι τῇ
<span class="lb" data-page="4.605" data-line="11" id="l4.605.11"></span>ὕλῃ τὸ εἶδος, ἐξ οὗ γίνεται τὸ μὲν ἄνθρωπος, τὸ δὲ δρῦς,
<span class="lb" data-page="4.605" data-line="12" id="l4.605.12"></span>ἢ πλάτανος, ἢ κιττὸς, ἀλλὰ καὶ τὴν μορφὴν αὐτὴν ὑπὸ
<span class="lb" data-page="4.605" data-line="13" id="l4.605.13"></span>τοῦ σπέρματος τὴν ὕλην διαπλάττοντος ἀποτελεῖσθαι. στοχάζεσθαι
<span class="lb" data-page="4.605" data-line="14" id="l4.605.14"></span>δ’ αὐτό φασι κατὰ τὴν μόρφωσιν οὐ τοῦ σχήματος
<span class="lb" data-page="4.605" data-line="15" id="l4.605.15"></span>μόνον, ἀλλὰ καὶ τοῦ μεγέθους καὶ τῆς θέσεως ἑκάστου
<span class="lb" data-page="4.605" data-line="16" id="l4.605.16"></span>τῶν μορίων, ἔτι τε τῆς πρὸς ἄλληλα συμφύσεως. ἵν’
<span class="lb" data-page="4.605" data-line="17" id="l4.605.17"></span>οὖν γνῶσιν, ὅτι ἁμαρτάνουσιν, ἐρωτήσομεν αὐτοὺς λόγον ἐξ
<span class="pb" data-page="4.606" id="p4.606"></span>
<span class="lb" data-page="4.606" data-line="1" id="l4.606.1"></span>ὧν αὐτοὶ τίθενται περαινόμενον. πότερον ἡ διαπλάττουσα
<span class="lb" data-page="4.606" data-line="2" id="l4.606.2"></span>τὸ κύημα δύναμις ὀφθαλμὸν μὲν καὶ ῥῖνα καὶ ὀφρὺν,
<span class="lb" data-page="4.606" data-line="3" id="l4.606.3"></span>ἕκαστόν τε τῶν ἄλλων μορίων ἐξεργάζεσθαι πέφυκεν, ἡ δ’
<span class="lb" data-page="4.606" data-line="4" id="l4.606.4"></span>ὕλη τήν τε γρυπὴν ῥῖνα καὶ σιμὴν, ὀφθαλμόν τε γλαυκὸν
<span class="lb" data-page="4.606" data-line="5" id="l4.606.5"></span>καὶ μέλανα δημιουργεῖν, ἢ τῆς αὐτῆς ἐστι δυνάμεως εἴποι
<span class="lb" data-page="4.606" data-line="6" id="l4.606.6"></span>τὸ τὴν ῥῖνα διαπλάττειν εὐθὺς, καὶ γρυπὴν αὐτὴν, ἢ σιμὴν,
<span class="lb" data-page="4.606" data-line="7" id="l4.606.7"></span>ἢ εὐθεῖαν ἐργάσασθαι; καθάπερ, οἶμαι, καὶ ὁ Πολύκλειτος,
<span class="lb" data-page="4.606" data-line="8" id="l4.606.8"></span>ἡνίκα ἔπλαττε τὸν δορυφόρον, αὐτὸς μὲν τὴν
<span class="lb" data-page="4.606" data-line="9" id="l4.606.9"></span>ῥῖνα καὶ τὸν ὀφθαλμὸν ἐδημιούργησε, τῷ πηλῷ δὲ ἐπέτρεψεν
<span class="lb" data-page="4.606" data-line="10" id="l4.606.10"></span>εὐθεῖαν αὐτὴν ἐργάσασθαι. ἀλλὰ γὰρ, ὅπως μηδὲν
<span class="lb" data-page="4.606" data-line="11" id="l4.606.11"></span>ἐπιδεὲς ᾖ, καθ’ ἑκατέραν ἀπόκρισιν ὁ λόγος περαινέσθω. καὶ
<span class="lb" data-page="4.606" data-line="12" id="l4.606.12"></span>πρῶτον ὑποκείσθωσαν ἡμῖν ἀποκρίνασθαι, τὴν μὲν ῥῖνα
<span class="lb" data-page="4.606" data-line="13" id="l4.606.13"></span>πρὸς τοῦ δημιουργοῦ, τὴν δ’ εὐθεῖαν ῥῖνα πρὸς τῆς ὕλης
<span class="lb" data-page="4.606" data-line="14" id="l4.606.14"></span>γίνεσθαι. καὶ δὴ καὶ κατὰ τὸν αὐτὸν τρόπον ὀφθαλμὸν
<span class="lb" data-page="4.606" data-line="15" id="l4.606.15"></span>μὲν ὑπὸ τῆς διαπλαττούσης δυνάμεως, ἤτοι δὲ ἢ γλαυκὸν,
<span class="lb" data-page="4.606" data-line="16" id="l4.606.16"></span>ἢ μέλανα, πρὸς τῆς ὕλης. ὡσαύτως δὲ καὶ περὶ τῶν ἄλλων,
<span class="lb" data-page="4.606" data-line="17" id="l4.606.17"></span>αὐτὸ μέντοι ἕκαστον ὑπὸ τοῦ σπέρματος γίνεσθαι,
<span class="lb" data-page="4.606" data-line="18" id="l4.606.18"></span>τοῖον δὲ ἢ τοῖον ὑπὸ τοῦ καταμηνίου. καὶ μὴν καὶ εἰ τοῦτο
<span class="lb" data-page="4.606" data-line="19" id="l4.606.19"></span>θείημεν, ἀκολουθήσει τὸ διὰ παντὸς ὁμοιοῦσθαι τῇ μητρὶ
<span class="pb" data-page="4.607" id="p4.607"></span>
<span class="lb" data-page="4.607" data-line="1" id="l4.607.1"></span>τὸ γενόμενον. ἡ γὰρ ὁμοιότης ἐκ τῆς τῶν μορίων γίγνεται
<span class="lb" data-page="4.607" data-line="2" id="l4.607.2"></span>διαπλάσεως, οὐ κατὰ τὸ κοινὸν εἶδος, ἀλλὰ κατὰ τὰς ἐγγινομένας
<span class="lb" data-page="4.607" data-line="3" id="l4.607.3"></span>αὐτῷ διαφορὰς, ὡς τό γε κοινὸν εἶδος ἄνθρωπον
<span class="lb" data-page="4.607" data-line="4" id="l4.607.4"></span>ποιεῖ, καὶ ἵππον, καὶ βοῦν, ἡ δὲ κατὰ τὰ μόρια διαφορὰ
<span class="lb" data-page="4.607" data-line="5" id="l4.607.5"></span>σιμὸν καὶ γρυπὸν ἐργάζεται, κατὰ τοῦτο δὲ ὅμοιον ἢ ἀνόμοιον
<span class="lb" data-page="4.607" data-line="6" id="l4.607.6"></span>τοῖς γονεῦσιν. αὖθις οὖν ὑποθώμεθα, τὴν τοιαύτην
<span class="lb" data-page="4.607" data-line="7" id="l4.607.7"></span>διάπλασιν ἐκ τῶν σπερμάτων γίγνεσθαι. ἀλλ’, εἴπερ σπερμαίνει
<span class="lb" data-page="4.607" data-line="8" id="l4.607.8"></span>μόνον τὸ ἄῤῥεν, οὐκ ἄν ποθ’ ὅμοιον γένοιτο τῇ
<span class="lb" data-page="4.607" data-line="9" id="l4.607.9"></span>μητρὶ τὸ ἔγγονον. ὥσθ’ ἑκατέρωθεν ὁ λόγος ἄπορος. εἰ
<span class="lb" data-page="4.607" data-line="10" id="l4.607.10"></span>μὲν γὰρ ὑπὸ τῆς δυνάμεως, ὅπερ ἐστὶν ὑπὸ τοῦ σπέρματος,
<span class="lb" data-page="4.607" data-line="11" id="l4.607.11"></span>ὁμοιότης ἀποτελεῖται, τοῖς ἄῤῥεσι μόνοις ὁμοιωθήσεται τὰ
<span class="lb" data-page="4.607" data-line="12" id="l4.607.12"></span>ἔγγονα, τῇ μητρὶ δ’ οὐδέποτε οὐδὲν ὅμοιον γενήσεται· εἰ
<span class="lb" data-page="4.607" data-line="13" id="l4.607.13"></span>δ’ ἐκ τῆς ὕλης, ὅπερ ἐστὶ τοῦ καταμηνίου, τοῖς θήλεσι μόνοις,
<span class="lb" data-page="4.607" data-line="14" id="l4.607.14"></span>οὐδὲν δὲ οὐδέποτε ὅμοιον ἔσται τῷ πατρί· καὶ μὴν
<span class="lb" data-page="4.607" data-line="15" id="l4.607.15"></span>ἑκατέροις ὁμοιούμενα φαίνεται· ὥστε κενεῶς χρῶνται τῶν
<span class="lb" data-page="4.607" data-line="16" id="l4.607.16"></span>λημμάτων. τὸ μὲν γὰρ σχῆμα τοῦ λόγου συλλογιστικὸν οὐδεὶς
<span class="lb" data-page="4.607" data-line="17" id="l4.607.17"></span>ἀγνοεῖ τῶν γε κᾂν βραχύ τι περὶ ἀποδείξεως μεμαθηκότων.
<span class="lb" data-page="4.607" data-line="18" id="l4.607.18"></span>ὅπως δὲ σαφέστερον ἔτι ᾖ καὶ τοῖς βραχύ τι γεγυμνασμένοις, ﻿
<span class="pb" data-page="4.608" id="p4.608"></span>
<span class="lb" data-page="4.608" data-line="1" id="l4.608.1"></span>ἐρωτήσω τόν λόγον ἑκάτερον ἰδίᾳ. αἱ ὁμοιότητες
<span class="lb" data-page="4.608" data-line="2" id="l4.608.2"></span>ἐκ τῶν σπερμάτων, τὸ σπέρμα ἐκ μόνου τοῦ ἄῤῥενος·
<span class="lb" data-page="4.608" data-line="3" id="l4.608.3"></span>οὗτος μὲν ὁ πρότερος λόγος. ὁ δ’ ἕτερος· αἱ ὁμοιότητες
<span class="lb" data-page="4.608" data-line="4" id="l4.608.4"></span>ἐκ τοῦ καταμηνίου, τὸ καταμήνιον ἐκ μόνου τοῦ
<span class="lb" data-page="4.608" data-line="5" id="l4.608.5"></span>θήλεος. <span class="milestone ed2page" data-n="3.216" data-unit="ed2page" id="ed2page.3.216"></span>εὔδηλον τοίνυν γέγονεν ἤδη, ἐὰν τὸ πρότερον
<span class="lb" data-page="4.608" data-line="6" id="l4.608.6"></span>ἀληθὲς ὑπόθηται, ψευδὲς ἀκολουθήσει συμπέρασμα οὐδέν.
<span class="lb" data-page="4.608" data-line="7" id="l4.608.7"></span>καὶ μὴν οὐδ’ ἄλλο γ’ ἂν εὕροις τρίτον· ἀλλ’ ἐκ καταμηνίου
<span class="lb" data-page="4.608" data-line="8" id="l4.608.8"></span>καὶ σπέρματος ἡ τῶν ζώων ἐστὶ γένεσις, ὡς ἐντεῦθεν
<span class="lb" data-page="4.608" data-line="9" id="l4.608.9"></span>μὲν οὐδὲν ἄλλο τρίτον ἡμῖν ζητητέον. ὑπολείπεται δὲ, τῶν
<span class="lb" data-page="4.608" data-line="10" id="l4.608.10"></span>ὑπολοίπων λημμάτων οὐκ ἀληθὲς εἶναι τὸ ἕτερον. ἦν δὲ
<span class="lb" data-page="4.608" data-line="11" id="l4.608.11"></span>τὸ μὲν ἕτερον αὐτῶν, ἐν ᾧ τὸ καταμήνιον ἐλέγετο μόνης
<span class="lb" data-page="4.608" data-line="12" id="l4.608.12"></span>εἶναι τῆς μητρός· τὸ δ’ ἕτερον, ἐν ᾧ τὸ σπέρμα μόνον
<span class="lb" data-page="4.608" data-line="13" id="l4.608.13"></span>τοῦ πατρὸς, ὥστ’ ἐκ τούτων πάντως ἕτερόν ἐστι ψεῦδος.
<span class="lb" data-page="4.608" data-line="14" id="l4.608.14"></span>ἀλλὰ τὸ τῆς μητρὸς εἶναι μόνης τὸ καταμήνιον ἀληθές
<span class="lb" data-page="4.608" data-line="15" id="l4.608.15"></span>ἐστι καὶ κατ’ αὐτοὺς ἐκείνους. ὥστε ψευδῶς λέγεται τὸ
<span class="lb" data-page="4.608" data-line="16" id="l4.608.16"></span>μόνου τοῦ πατρὸς εἶναι τὸ σπέρμα. πρόδηλον δὲ, ὡς, εἴτε
<span class="lb" data-page="4.608" data-line="17" id="l4.608.17"></span>σπέρμα λέγοιμεν, εἴτε γόνιμον σπέρμα, καθ’ ἑκατέρου λέξιν
<span class="lb" data-page="4.608" data-line="18" id="l4.608.18"></span>ὁ λόγος περανθήσεται, πρὸς μὲν οὖν τοὺς μηδ’ ὅλως ἡγουμένους
<span class="pb" data-page="4.609" id="p4.609"></span>
<span class="lb" data-page="4.609" data-line="1" id="l4.609.1"></span>σπερμαίνειν τὸ θῆλυ μόνον ἁπλῶς ὀνομαζόντων
<span class="lb" data-page="4.609" data-line="2" id="l4.609.2"></span>ἡμῶν τὸ σπέρμα, πρὸς δὲ τοὺς σπερμαίνειν μὲν λέγοντας,
<span class="lb" data-page="4.609" data-line="3" id="l4.609.3"></span>οὐ μὴν γόνιμόν γε τοῦτο, ἅμα λεγόντων ἡμῶν γόνιμον
<span class="lb" data-page="4.609" data-line="4" id="l4.609.4"></span>σπέρμα. ταυτὶ μὲν ἱκανὰ τὴν δόξαν ἐλέγχειν αὐτῶν. ἔστι
<span class="lb" data-page="4.609" data-line="5" id="l4.609.5"></span>δὲ καὶ χωρὶς ἐλέγχου τὴν ἀπόδειξιν ἐξ εὐθείας ποιεῖσθαι
<span class="lb" data-page="4.609" data-line="6" id="l4.609.6"></span>διττῶς συλλογιζομένοις, ὑποθετικῶς τε καὶ κατηγορικῶς.
<span class="lb" data-page="4.609" data-line="7" id="l4.609.7"></span>ὑποθετικῶς μέν· εἰ ἑκατέροις τῶν γονέων ὁμοιοῦται τὰ
<span class="lb" data-page="4.609" data-line="8" id="l4.609.8"></span>ἔγγονα, κατὰ κοινὴν αἰτίαν ἀμφοτέροις ὑπάρχουσαν ὁμοιοῦται·
<span class="lb" data-page="4.609" data-line="9" id="l4.609.9"></span>ἀλλὰ μὴν ἑκατέροις τῶν γονέων ὁμοιοῦται τὰ ἔγγονα·
<span class="lb" data-page="4.609" data-line="10" id="l4.609.10"></span>κατὰ κοινὴν αἰτίαν ἄρα ἀμφοτέροις ὑπάρχουσαν ὁμοιοῦται.
<span class="lb" data-page="4.609" data-line="11" id="l4.609.11"></span>εἶτ’ αὖθις· εἰ κατὰ κοινὴν αἰτίαν ὁμοιοῦται τὰ ἔγγονα τοῖς
<span class="lb" data-page="4.609" data-line="12" id="l4.609.12"></span>γεννήσασιν, ἤτοι γε κατὰ τὴν τοῦ σπέρματος οὐσίαν, ἢ
<span class="lb" data-page="4.609" data-line="13" id="l4.609.13"></span>κατὰ τὴν τῶν καταμηνίων ὁμοιοῦται· ἀλλ’ οὐκ ἔστι τῶν
<span class="lb" data-page="4.609" data-line="14" id="l4.609.14"></span>καταμηνίων κοινή· κατὰ τὴν τοῦ σπέρματος οὐσίαν ἄρα
<span class="lb" data-page="4.609" data-line="15" id="l4.609.15"></span>ὁμοιοῦται. κατηγορικῶς δὲ οὕτω συλλογισόμεθα· ἐπεὶ τὰ
<span class="lb" data-page="4.609" data-line="16" id="l4.609.16"></span>ἔγγονα ἀμφοτέροις τῶν γονέων ὁμοιοῦται, κοινὴν ἔχει τὴν
<span class="lb" data-page="4.609" data-line="17" id="l4.609.17"></span>ὁμοιοῦσαν αὐτοῖς τοῖς γονεῦσιν ἀρχήν· ἐγγόνοις γὰρ ἡ
<span class="pb" data-page="4.610" id="p4.610"></span>
<span class="lb" data-page="4.610" data-line="1" id="l4.610.1"></span>ὁμοιότης πρὸς τὸ γεννῆσαν κατὰ τὴν ἀρχὴν γίνεται. εἶτ’
<span class="lb" data-page="4.610" data-line="2" id="l4.610.2"></span>αὖθις ἐπὶ τῷδε τῷ λόγῳ ἐρωτήσομεν ἕτερον ᾧδε· ἢ διὰ
<span class="lb" data-page="4.610" data-line="3" id="l4.610.3"></span>σπέρμα τοῖς ἐγγόνοις ἡ ὁμοιότης πρὸς τὸ γεννῆσάν ἐστι,
<span class="lb" data-page="4.610" data-line="4" id="l4.610.4"></span>ἢ διὰ τὸ καταμήνιον· ἀλλ’ οὐ διὰ καταμήνιον· διὰ σπέρμα
<span class="lb" data-page="4.610" data-line="5" id="l4.610.5"></span>ἄρα. εἶτα ἐπὶ τούτῳ πάλιν ἕτερον λόγον· εἰ διὰ τὸ σπέρμα
<span class="lb" data-page="4.610" data-line="6" id="l4.610.6"></span>τοῖς ἐγγόνοις εἰσὶν αἱ ὁμοιότητες, ἀναγκαῖον καὶ τὸ
<span class="lb" data-page="4.610" data-line="7" id="l4.610.7"></span>θῆλυ σπερμαίνειν, ὅτι πολλοὶ παιδίων ὁμοιότατοι τῇ μητρὶ
<span class="lb" data-page="4.610" data-line="8" id="l4.610.8"></span>φαίνονται. ταυτὶ μὲν οὖν Ἀθηναίου τε χάριν εἰρήσθω καὶ
<span class="lb" data-page="4.610" data-line="9" id="l4.610.9"></span>Ἀριστοτέλους, ἐπεὶ χαίρουσί τε καὶ χρῆσθαι σπουδάζουσιν
<span class="lb" data-page="4.610" data-line="10" id="l4.610.10"></span>ἐπιστημονικαῖς ἀποδείξεσιν.
</p>
          </article>

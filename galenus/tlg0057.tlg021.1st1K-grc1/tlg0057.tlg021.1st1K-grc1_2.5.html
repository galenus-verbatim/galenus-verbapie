<article xmlns="http://www.w3.org/1999/xhtml" id="urn:cts:greekLit:tlg0057.tlg021.1st1K-grc1:2.5">
<span class="pb page1" data-page="4.626" id="p4.626"></span>
<span class="milestone ed1page page1" data-n="1.243" data-unit="ed1page" id="ed1page.1.243"></span>
<span class="milestone ed2page page1" data-n="3.221" data-unit="ed2page" id="ed2page.3.221"></span>
            <p>
<span class="lb" data-page="4.626" data-line="1" id="l4.626.1"></span>Ἀπορία δ’ οὐ μικρὰ διαδέχεται αὐτὸν τὸν
<span class="lb" data-page="4.626" data-line="2" id="l4.626.2"></span>λόγον ὑπὲρ τῆς κατὰ τὰ μόρια τῶν ἐκγόνων πρὸς τοὺς γεννήσαντας
<span class="lb" data-page="4.626" data-line="3" id="l4.626.3"></span>ὁμοιότητος. εἰ γὰρ δὴ κατὰ τὸ κρατοῦν σπέρμα
<span class="lb" data-page="4.626" data-line="4" id="l4.626.4"></span>συμβαίνει γίνεσθαι τὴν ὁμοιότητα, πάντα ὅμοια τὰ μόρια
<span class="lb" data-page="4.626" data-line="5" id="l4.626.5"></span>γενήσεται θατέρῳ τῶν γονέων, οὗπερ ἂν ἐπικρατήσῃ τὸ
<span class="lb" data-page="4.626" data-line="6" id="l4.626.6"></span>σπέρμα. οὐ μὴν φαίνεταί γε συμβαῖνον οὕτω. καὶ μὴν εἴπερ
<span class="lb" data-page="4.626" data-line="7" id="l4.626.7"></span>ἐγχωρεῖ τινα μὲν τῶν μορίων ὑπὸ τῆς τοῦ ἄῤῥενος ἐπικρατηθῆναι
<span class="lb" data-page="4.626" data-line="8" id="l4.626.8"></span>κινήσεως, ἔνια δ’ ὑπὸ τῆς τοῦ θήλεος, οὐκέτι
<span class="lb" data-page="4.626" data-line="9" id="l4.626.9"></span>ὁμοιομερὲς εἶναι δόξει τὸ σπέρμα, καίτοι γε δοκεῖ παντὸς
<span class="lb" data-page="4.626" data-line="10" id="l4.626.10"></span>μᾶλλον εἶναι τοιοῦτο. καὶ ἦν ἡμῖν ὁμολόγημα κοινὸν τοῦτο
<span class="lb" data-page="4.626" data-line="11" id="l4.626.11"></span>πρὸς Ἀριστοτέλη καὶ Ἀθήναιον, ἐκ τῆς τοῦ αἵματος πέψεως
<span class="lb" data-page="4.626" data-line="12" id="l4.626.12"></span>τὴν γένεσιν αὐτῷ τιθεμένους, οὐκ ἐκ τῆς ἁπάντων τῶν τοῦ
<span class="lb" data-page="4.626" data-line="13" id="l4.626.13"></span>ζώου μορίων ἀποτήξεως, εἰ μή τι, κᾂν ὁμοιομερὲς ὑπάρχῃ
<span class="lb" data-page="4.626" data-line="14" id="l4.626.14"></span>καὶ μιγνύηται κατὰ τὴν γαστέρα τὸ θῆλυ σπέρμα τῷ ἄῤῥενι,
<span class="lb" data-page="4.626" data-line="15" id="l4.626.15"></span>δυνατόν ἐστι κατὰ τὰς τῶν ἐμβρύων διαπλάσεις ἐπικρατεῖν
<span class="lb" data-page="4.626" data-line="16" id="l4.626.16"></span>ἀλλήλων αὐτὰ κατὰ διαφέροντα μόρια, ὅπου γε καὶ τῶν
<span class="lb" data-page="4.626" data-line="17" id="l4.626.17"></span>ὑμένων τῶν περὶ τὸ ἔμβρυον ὁ πρόσθεν λόγος ἐδείκνυεν
<span class="pb" data-page="4.627" id="p4.627"></span>
<span class="lb" data-page="4.627" data-line="1" id="l4.627.1"></span>ἐκ τοῦ τῆς θηλείας μόνης σπέρματος γίνεσθαι τὸν ἀλλαντοειδῆ
<span class="lb" data-page="4.627" data-line="2" id="l4.627.2"></span>χιτῶνα. ἐγχωρεῖ δὲ, κᾂν ὁμοιομερὲς ᾖ τὸ σπέρμα
<span class="lb" data-page="4.627" data-line="3" id="l4.627.3"></span>τοιοῦτο, οἷον ἐξ ἅπαντος ἑαυτοῦ μορίου δημιουργεῖν ἅπαντα
<span class="lb" data-page="4.627" data-line="4" id="l4.627.4"></span>τοῦ ζώου μέρη. ταύτῃ γοῦν οὕτω διαφέρει· τὸ μὲν πρῶτον
<span class="lb" data-page="4.627" data-line="5" id="l4.627.5"></span>ἐκπεσὸν, ἤτοι παχύτερόν ἐστι, τὸ δ’ ἐπ’ αὐτῷ κατὰ τὸν
<span class="lb" data-page="4.627" data-line="6" id="l4.627.6"></span>δεύτερον ἢ τρίτον ἐξακοντισμὸν, ἤτοι λεπτότερον, ἢ ψυχρότερον,
<span class="lb" data-page="4.627" data-line="7" id="l4.627.7"></span>ἢ ἀσθενέστερον, ἢ τῆς τοῦ συμφύτου πνεύματος
<span class="lb" data-page="4.627" data-line="8" id="l4.627.8"></span>οὐσίας ἐλάττονος μετέχον, ὥσπερ γε τὰ ἐναντία τὸ μὲν
<span class="lb" data-page="4.627" data-line="9" id="l4.627.9"></span>πρῶτον ἀτονώτερον, ἢ ψυχρὸν, ἢ πνευματῶδες ὑπάρχειν,
<span class="lb" data-page="4.627" data-line="10" id="l4.627.10"></span>ἐναντίον δ’ αὐτῷ τὸ κατὰ τὴν δευτέραν, ἢ τρίτην, ἢ τετάρτην
<span class="lb" data-page="4.627" data-line="11" id="l4.627.11"></span>ἔκπτωσιν, εἷθ’ οὕτως ἐν τῆ μίξει κρατεῖ, ἐν ἄλλοις
<span class="lb" data-page="4.627" data-line="12" id="l4.627.12"></span>μὲν τισι μορίοις τὸ τοῦ ἄῤῥενος, ἐν ἄλλοις δὲ τὸ τῆς θηλείας.
<span class="lb" data-page="4.627" data-line="13" id="l4.627.13"></span>ὅπου δ’ ἂν κρατήσῃ, τὸ μέρος ἐκεῖνο συνεξομοιοῦται
<span class="lb" data-page="4.627" data-line="14" id="l4.627.14"></span>τῷ κρατοῦντι. συνυπάρχει γὰρ ἐν ἅπαντι μορίῳ τῆς
<span class="lb" data-page="4.627" data-line="15" id="l4.627.15"></span>ὕλης ὁ δημιουργὸς, οὐκ ἀποκέκριται δὲ χωρὶς ἰδίᾳ μὲν τὸ
<span class="lb" data-page="4.627" data-line="16" id="l4.627.16"></span>κινοῦν, ἰδίᾳ δὲ τὸ κινούμενον, ἀλλ’ ἑαυτὸ κινεῖ καὶ ῥυθμίζει
<span class="lb" data-page="4.627" data-line="17" id="l4.627.17"></span>τὸ σπέρμα, καὶ δὴ καὶ αὐξάνει, καθάπερ ἔμπροσθεν ﻿
<span class="pb" data-page="4.628" id="p4.628"></span>
<span class="lb" data-page="4.628" data-line="1" id="l4.628.1"></span>ἐλέγετο, τὴν τροφὴν ἕλκον ἐκ τῆς κυούσης. <span class="milestone ed2page" data-n="3.222" data-unit="ed2page" id="ed2page.3.222"></span>οὐδὲν οὖν
<span class="lb" data-page="4.628" data-line="2" id="l4.628.2"></span>θαυμαστὸν ἑκατέρων τῶν γονέων ὁμοιοῦσθαι τὰ ἔγγονα
<span class="lb" data-page="4.628" data-line="3" id="l4.628.3"></span>κατὰ διαφέροντα μέρη. ἆρ’ οὖν οὕτω καὶ περὶ τῶν γεννητικῶν
<span class="lb" data-page="4.628" data-line="4" id="l4.628.4"></span>μορίων καὶ ταύτην τις αἰτίαν θήσεται τοῦ τὸ μὲν
<span class="lb" data-page="4.628" data-line="5" id="l4.628.5"></span>ἄῤῥεν αὐτῶν γίνεσθαι, τὸ δὲ θῆλυ, καὶ τοῦ τῷ παντὶ
<span class="lb" data-page="4.628" data-line="6" id="l4.628.6"></span>σώματι διαφέρειν τὸ ἄῤῥεν τοῦ θήλεος, οὐκ ἐν ἀνθρώποις
<span class="lb" data-page="4.628" data-line="7" id="l4.628.7"></span>μόνον, ἀλλὰ καὶ κατὰ σύμπαντα τῶν ζώων γένη; καί τις
<span class="lb" data-page="4.628" data-line="8" id="l4.628.8"></span>ἐξ ἀπόπτου θεασάμενος ταῦρον εὐθὺς γνωρίζει τὸ ἄῤῥεν
<span class="lb" data-page="4.628" data-line="9" id="l4.628.9"></span>ἄνευ τοῦ κατασκέψασθαι τὰ γεννητικὰ μόρια, καὶ λέοντά γε
<span class="lb" data-page="4.628" data-line="10" id="l4.628.10"></span>ὁμοίως ἐστὶ γνωρίζειν τε καὶ διακρίνειν λεαίνης, ἀλεκτρυόνα
<span class="lb" data-page="4.628" data-line="11" id="l4.628.11"></span>τῆς ἀλεκτορίδος, αἰγός τε θηλείας τράγον, καὶ προβάτου
<span class="lb" data-page="4.628" data-line="12" id="l4.628.12"></span>κριόν. οὕτω δὲ καὶ ἄνδρα διακρίνομεν γυναικὸς οὐκ ἀποδύσαντες
<span class="lb" data-page="4.628" data-line="13" id="l4.628.13"></span>πρότερον, ἵν’ ἐπισκεψώμεθα τὴν διαφορὰν τῶν μορίων,
<span class="lb" data-page="4.628" data-line="14" id="l4.628.14"></span>ἀλλ’ ἠμφιεσμένους θεασάμενοι. τό τε γὰρ ὅλον σῶμα
<span class="lb" data-page="4.628" data-line="15" id="l4.628.15"></span>διαλλάττουσι, καὶ τῶν ὑστέρων ὀνομαζομένων μορίων τὰ
<span class="lb" data-page="4.628" data-line="16" id="l4.628.16"></span>μὲν οὐδ’ ὅλως ἐστὶ τοῖς θήλεσι, τὰ δὲ οὐ τοιαῦτα. γένεια
<span class="lb" data-page="4.628" data-line="17" id="l4.628.17"></span>γοῦν καὶ λόφοι, καὶ πλῆκτρα, καὶ χαυλιόδοντες ἀῤῥένων
<span class="pb" data-page="4.629" id="p4.629"></span>
<span class="lb" data-page="4.629" data-line="1" id="l4.629.1"></span>ζώων μόρια. τοῖς δὲ ἐλάφοις καὶ τὰ κέρατα πολλὰ, καὶ
<span class="lb" data-page="4.629" data-line="2" id="l4.629.2"></span>κατὰ ταῦτα τῶν ἀῤῥένων τὰ θήλεα ἀπολείπεται. διαλλάττει
<span class="lb" data-page="4.629" data-line="3" id="l4.629.3"></span>δὲ καὶ τῷ τὰ μὲν εἶναι ψιλότερα, τὰ δὲ λασιώτερα, καὶ
<span class="lb" data-page="4.629" data-line="4" id="l4.629.4"></span>τὰ μὲν μαλακότριχα καὶ πλατυΐσχια, τὰ δὲ εὐρύστερνα, καὶ
<span class="lb" data-page="4.629" data-line="5" id="l4.629.5"></span>ἄλλαις πολλαῖς διαφοραῖς, ὥστ’ οὐκ ἂν ἄπο τρόπου δόξειεν
<span class="lb" data-page="4.629" data-line="6" id="l4.629.6"></span>ὁ φυσικὸς Στρατόνικος ὑπειληφέναι, τὸ μὲν ἄῤῥεν γίνεσθαι
<span class="lb" data-page="4.629" data-line="7" id="l4.629.7"></span>ζῶον ἐπικρατείᾳ γονῆς ἄῤῥενος, τὸ δὲ θῆλυ θηλείας.
<span class="lb" data-page="4.629" data-line="8" id="l4.629.8"></span>οὕτω μέν γε καὶ φλεψὶ καὶ ἀρτηρίαις οἴεται διαφέρειν αὐτὰ,
<span class="lb" data-page="4.629" data-line="9" id="l4.629.9"></span>καθάπερ γε τοῖς γεννητικοῖς μορίοις, ἀπείρως ἔχων ἀνατομῆς
<span class="lb" data-page="4.629" data-line="10" id="l4.629.10"></span>ἀκριβοῦς· οὐ γὰρ ὁ ἀριθμὸς μόνον, ἀλλὰ καὶ ἡ διάπλασις
<span class="lb" data-page="4.629" data-line="11" id="l4.629.11"></span>ἡ αὐτὴ καὶ ἡ θέσις ἁπάσαις ταῖς ἀρτηρίαις ἐστὶ καὶ
<span class="lb" data-page="4.629" data-line="12" id="l4.629.12"></span>ταῖς φλεψὶ καθ’ ὅλον τὸ σῶμα τῶν ἀῤῥένων τε καὶ θηλέων
<span class="lb" data-page="4.629" data-line="13" id="l4.629.13"></span>ζώων. ἀλλὰ ταύτῃ μὲν ἥμαρτε πάμπολυ· τὸ δ’ οἰηθῆναι,
<span class="lb" data-page="4.629" data-line="14" id="l4.629.14"></span>τὸ μὲν ἄῤῥεν ζῶον, ὅταν ἐπικρατήσῃ τὸ τοῦ ἄῤῥενος σπέρμα,
<span class="lb" data-page="4.629" data-line="15" id="l4.629.15"></span>τὸ δὲ θῆλυ κατὰ τὴν τῆς θηλείας ἐπικράτησιν γίνεσθαι,
<span class="lb" data-page="4.629" data-line="16" id="l4.629.16"></span>πιθανὸν ἱκανῶς ἐστι. μάχεται δὲ αὐτῷ τὸ καὶ τὰ θήλεα
<span class="lb" data-page="4.629" data-line="17" id="l4.629.17"></span>πολλάκις ὁμοιότατα γίνεσθαι τῷ πατρὶ καὶ τῶν ἀῤῥένων
<span class="pb" data-page="4.630" id="p4.630"></span>
<span class="lb" data-page="4.630" data-line="1" id="l4.630.1"></span>οὐκ ὀλίγα τῇ μητρί. βέλτιον οὖν ἴσως ἐστὶν οὐχ ἁπλῶς
<span class="lb" data-page="4.630" data-line="2" id="l4.630.2"></span>ἐπικρατείᾳ τῶν σπερμάτων γίνεσθαι φάναι τὸ θῆλυ καὶ
<span class="lb" data-page="4.630" data-line="3" id="l4.630.3"></span>ἄῤῥεν, ἀλλὰ κατὰ τὰ διαφέροντα μόρια. μάχεται δὲ, ὡς
<span class="lb" data-page="4.630" data-line="4" id="l4.630.4"></span>εἴρηται, καὶ τοῦτο, τὸ μὴ μόνον τὰ γεννητικὰ μόρια διαλλάττειν
<span class="lb" data-page="4.630" data-line="5" id="l4.630.5"></span>αὐτοῖς, ἀλλὰ καὶ τὸ σύμπαν σῶμα. δεήσει γὰρ,
<span class="lb" data-page="4.630" data-line="6" id="l4.630.6"></span>οἶμαι, ζητῆσαι τὴν αἰτίαν, ἥτις ποτ’ ἐστὶ, δι’ ἣν ἄῤῥεν μὲν
<span class="lb" data-page="4.630" data-line="7" id="l4.630.7"></span>ἐνίοτε τὸ παιδίον γίνεται, ὁμοιότατον δὲ τῇ μητρί. κατὰ
<span class="lb" data-page="4.630" data-line="8" id="l4.630.8"></span>μὲν οὖν τὸν ἔμπροσθεν λόγον ὁμοιότητες φαίνονται διτταὶ
<span class="lb" data-page="4.630" data-line="9" id="l4.630.9"></span>τοῖς ἐγγόνοις πρὸς τὰ γεινάμενα. πρώτη μὲν ἡ κατὰ τὸ τῆς
<span class="lb" data-page="4.630" data-line="10" id="l4.630.10"></span>ὅλης οὐσίας εἶδος, ὅταν ἄνθρωπος ἐξ ἀνθρώπου καὶ ἵππος
<span class="lb" data-page="4.630" data-line="11" id="l4.630.11"></span>ἐξ ἵππου γένηται, καὶ ταύτης τὸ πλέον ἡ μήτηρ φαίνεται
<span class="lb" data-page="4.630" data-line="12" id="l4.630.12"></span>παρέχειν. ἑτέρα δ’ ἡ κατὰ ταῦτα τοῖς εἴδεσι διαφορὰ, ἀνθρώπου
<span class="lb" data-page="4.630" data-line="13" id="l4.630.13"></span>πρὸς ἄνθρωπον, καὶ ἵππου πρὸς ἵππον, ἐν αἷς
<span class="lb" data-page="4.630" data-line="14" id="l4.630.14"></span>τὸ ἐπικρατῆσαν τῶν σπερμάτων ἐδείκνυτο πλέον. ἄλλη δ’
<span class="lb" data-page="4.630" data-line="15" id="l4.630.15"></span>εὕρηται νῦν ὁμοιότης τρίτη παρὰ τὰς πρόσθεν, ἢ ὡς
<span class="lb" data-page="4.630" data-line="16" id="l4.630.16"></span>ἄῤῥενος πρὸς ἄῤῥεν, ἢ θήλεος πρὸς θῆλυ, περὶ ἧς πρόκειται
<span class="lb" data-page="4.630" data-line="17" id="l4.630.17"></span>σκοπεῖν, ὅπως γίνεται. οὔτε γὰρ, ὅταν ἐν τοῖς
<span class="pb" data-page="4.631" id="p4.631"></span>
<span class="lb" data-page="4.631" data-line="1" id="l4.631.1"></span>γεννητικοῖς μορίοις ἐπικράτησις γίνηται, διὰ τὸ καὶ παντὶ
<span class="lb" data-page="4.631" data-line="2" id="l4.631.2"></span>τῷ σώματι διαφέρειν ἄῤῥεν θήλεος, οὔτ’ ὅταν πάντη
<span class="lb" data-page="4.631" data-line="3" id="l4.631.3"></span>κρατήσῃ τὸ ἕτερον σπέρμα, πολλὰ γὰρ καὶ τῶν ἀῤῥένων
<span class="lb" data-page="4.631" data-line="4" id="l4.631.4"></span>ὁμοιοῦται τῇ μητρὶ, καὶ τῶν θηλειῶν τῷ πατρί. τίς
<span class="lb" data-page="4.631" data-line="5" id="l4.631.5"></span>οὖν ἄλλη παρὰ ταύτας ἐστίν; ἐμοὶ μὲν δοκεῖ μία μόνη
<span class="lb" data-page="4.631" data-line="6" id="l4.631.6"></span>λείπεσθαι τῇ κράσει τῶν δραστικῶν ποιοτήτων ἑπομένη,
<span class="lb" data-page="4.631" data-line="7" id="l4.631.7"></span>καλεῖν δ’ οὕτως εἴωθα θερμότητα καὶ ψυχρότητα. σκεπτέον
<span class="lb" data-page="4.631" data-line="8" id="l4.631.8"></span>οὖν, εἰ κατὰ τὴν τούτων ὑπάλλαξιν ἄῤῥεν καὶ θῆλυ
<span class="lb" data-page="4.631" data-line="9" id="l4.631.9"></span>γίγνεσθαι δύναται. φαίνεται δὲ καὶ αὐτῶν τῶν κυουμένων
<span class="lb" data-page="4.631" data-line="10" id="l4.631.10"></span>ἔτι <span class="milestone ed1page" data-n="1.244" data-unit="ed1page" id="ed1page.1.244"></span>τὸ ἄῤῥεν τοῦ θήλεος οὐ μόνον θερμότερον, ἀλλὰ
<span class="lb" data-page="4.631" data-line="11" id="l4.631.11"></span><span class="milestone ed2page" data-n="3.223" data-unit="ed2page" id="ed2page.3.223"></span>καὶ ξηρότερον εὐθέως ἐξ ἀρχῆς ὑπάρχον. οἷον αὐτίκα
<span class="lb" data-page="4.631" data-line="12" id="l4.631.12"></span>τὸ μὲν ἄῤῥεν ἅπαντες, οἷς τούτων ἐμέλησεν, οὐχ Ἱπποκράτης
<span class="lb" data-page="4.631" data-line="13" id="l4.631.13"></span>μόνον, ἐλάττονι χρόνῳ διαπλάττεσθαι καὶ μορφοῦσθαί
<span class="lb" data-page="4.631" data-line="14" id="l4.631.14"></span>φασι, τὸ δὲ θῆλυ πλέονι. φαίνεται γὰρ οὕτως ἔν τε ταῖς
<span class="lb" data-page="4.631" data-line="15" id="l4.631.15"></span>ἐκτρώσεσι καὶ ταῖς τῶν κυούντων ζώων ἀνατομαῖς. πότερον
<span class="lb" data-page="4.631" data-line="16" id="l4.631.16"></span>οὖν αὐτῶν ἡγητέον ὑγρότερόν τε εἶναι καὶ ψυχρότερον; ἆρά
<span class="lb" data-page="4.631" data-line="17" id="l4.631.17"></span>γε τὸ ταχέως μὲν ἑκάστου τῶν μορίων ἐμφαῖνον τὴν ἰδέαν,
<span class="pb" data-page="4.632" id="p4.632"></span>
<span class="lb" data-page="4.632" data-line="1" id="l4.632.1"></span>ἰδίᾳ μὲν ὀστοῦ, ἰδίᾳ δὲ νεύρου, ἰδίᾳ δὲ ἀρτηρίας καὶ
<span class="lb" data-page="4.632" data-line="2" id="l4.632.2"></span>φλεβὸς, ἑκάστου τε τῶν ἄλλων; ἢ τὸ μέχρι πλείστου γονοειδές
<span class="lb" data-page="4.632" data-line="3" id="l4.632.3"></span>τε καὶ αἱματῶδες φαινόμενον; ἢ τοῦτό γε πρόδηλον,
<span class="lb" data-page="4.632" data-line="4" id="l4.632.4"></span>ὡς τῷ θερμῷ καὶ ξηρῷ θᾶττον μὲν ὀστοῦν πήγνυται,
<span class="lb" data-page="4.632" data-line="5" id="l4.632.5"></span>θᾶττον δ’ ἀποτείνεται τὰ νεῦρα, θᾶττον δὲ αἱ φλέβες καὶ
<span class="lb" data-page="4.632" data-line="6" id="l4.632.6"></span>ἀρτηρίαι συριγγοῦνται, καὶ τὰ ἄλλα πάντα διαπλάττεται
<span class="lb" data-page="4.632" data-line="7" id="l4.632.7"></span>μόρια; καθάπερ γὰρ ὁ μὲν ὑγρὸς πηλὸς οὐκ ἐπιδέχεται
<span class="lb" data-page="4.632" data-line="8" id="l4.632.8"></span>τύπον οὐδὲ διάπλασιν οὐδεμίαν, ὁ δὲ μετρίως σκληρὸς ἐπιδέχεται,
<span class="lb" data-page="4.632" data-line="9" id="l4.632.9"></span>οὕτω καὶ τὸ πρῶτον κύημα. παραπλήσιον οὖν
<span class="lb" data-page="4.632" data-line="10" id="l4.632.10"></span>ἐστιν ἄρτι πηγνυμένῳ γάλακτι, καὶ ὥσπερ τοῦτο διαπλάττειν
<span class="lb" data-page="4.632" data-line="11" id="l4.632.11"></span>οὐδεὶς ἐπιχειρεῖ τῶν τυροποιῶν, πρὶν μετρίως παγῆναι,
<span class="lb" data-page="4.632" data-line="12" id="l4.632.12"></span>κατὰ τὸν αὐτὸν τρόπον οὐδ’ ἡ φύσις τὸ ζῶον. οὐδὲ γὰρ εἰ
<span class="lb" data-page="4.632" data-line="13" id="l4.632.13"></span>ἐπιχειροῦσι πλέον ἂν αὐτῷ τι γένοιτο, μηδέπω τῇς ὕλης
<span class="lb" data-page="4.632" data-line="14" id="l4.632.14"></span>ἕδραν ἐχούσης, ἀλλὰ ἀστηρίκτου τε καὶ τρομώδους διαῤῥεούσης.
<span class="lb" data-page="4.632" data-line="15" id="l4.632.15"></span>οὐδὲ γὰρ ὁ πλάστης ἐπιχειρεῖ πηλὸν ἢ κηρὸν
<span class="lb" data-page="4.632" data-line="16" id="l4.632.16"></span>ὑγρὸν διαπλάττειν, πρὶν μετρίαν λαβεῖν πῆξιν. ξηρότερον
<span class="lb" data-page="4.632" data-line="17" id="l4.632.17"></span>μὲν δὴ διὰ ταῦτα τὸ θᾶττον μορφούμενον. εὐρείας δὲ ἀρτηρίας ﻿
<span class="pb" data-page="4.633" id="p4.633"></span>
<span class="lb" data-page="4.633" data-line="1" id="l4.633.1"></span>καὶ φλέβας καὶ θώρακα, καὶ ἁπλῶς εἰπεῖν ἁπάσας
<span class="lb" data-page="4.633" data-line="2" id="l4.633.2"></span>τῶν μορίων τὰς κοιλότητας ἴσχει τὸ διαφυσώμενον, ἐπεὶ
<span class="lb" data-page="4.633" data-line="3" id="l4.633.3"></span>μᾶλλον ἐργάζεσθαί τι τοῦτο πέφυκε πολὺ πνεῦμα θερμόν.
<span class="lb" data-page="4.633" data-line="4" id="l4.633.4"></span>ταῦτά τοι καὶ ἀρτηρίας μείζονάς τε καὶ ἰσχυρότερον ἔχει
<span class="lb" data-page="4.633" data-line="5" id="l4.633.5"></span>σφυζούσας, καὶ ὅλον τὸ σῶμα σύντονόν τε καὶ ἕτοιμον εἰς
<span class="lb" data-page="4.633" data-line="6" id="l4.633.6"></span>τὰς κινήσεις. τὰ τοιαῦτα οὐκ ἀποκυηθέντων μόνον, ἀλλὰ
<span class="lb" data-page="4.633" data-line="7" id="l4.633.7"></span>καὶ κυομένων ἔτι θερμοῦ κρατοῦντος τὰ ἅπαντά ἐστι γνωρίσματα.
<span class="lb" data-page="4.633" data-line="8" id="l4.633.8"></span>διὰ ταῦτα κᾀν δεξιᾷ μήτρᾳ φαίνεται κυούμενα
<span class="lb" data-page="4.633" data-line="9" id="l4.633.9"></span>τὰ ἄῤῥενα, καὶ σπανίως ὤφθη ποτὲ θῆλυ κατὰ ταύτην τὴν
<span class="lb" data-page="4.633" data-line="10" id="l4.633.10"></span>μήτραν, ὥσπερ γε καὶ κατὰ τὴν ἀριστερὰν ἄῤῥεν. οὕτω δὲ
<span class="lb" data-page="4.633" data-line="11" id="l4.633.11"></span>καὶ τῶν ὄρχεων εὐτραφέστερος μὲν ὁ δεξιὸς ὑπάρχει, καὶ
<span class="lb" data-page="4.633" data-line="12" id="l4.633.12"></span>πρῶτος μὲν ἐν τῷ τραγᾷν διαφυσηθεὶς ἀῤῥενογόνους ποιεῖ,
<span class="lb" data-page="4.633" data-line="13" id="l4.633.13"></span>ἀτροφώτερος δὲ καὶ ὕστερον ἀρξάμενος ἐξαίρεσθαι θηλυγόνους.
<span class="lb" data-page="4.633" data-line="14" id="l4.633.14"></span>εἴρηται δ’ ὑπὲρ τούτων ἐπὶ πλέον ἐν τῷ πέμπτῳ τῆς
<span class="lb" data-page="4.633" data-line="15" id="l4.633.15"></span>Ἱπποκράτους ἀνατομῆς· ἐκείνου γάρ ἐστιν εὑρήματα. νῦν
<span class="lb" data-page="4.633" data-line="16" id="l4.633.16"></span>δ’ ἀρκεῖ τό γε τοσοῦτο ἐξ αὐτῶν λαβεῖν, ὡς, εἴπερ ἐστὶ τὰ
<span class="lb" data-page="4.633" data-line="17" id="l4.633.17"></span>δεξιὰ μόρια θερμότερα τῶν ἀριστερῶν, ὥσπερ ἐστὶν, εἴη ἂν
<span class="pb" data-page="4.634" id="p4.634"></span>
<span class="lb" data-page="4.634" data-line="1" id="l4.634.1"></span>τοῦτο γνώρισμα τοῦ θερμότερον εἶναι τὸ ἄῤῥεν τῆς θηλείας.
<span class="lb" data-page="4.634" data-line="2" id="l4.634.2"></span>ἐδείχθη δὲ καὶ ξηρότερον, θερμότερον γάρ ἐστι καὶ
<span class="lb" data-page="4.634" data-line="3" id="l4.634.3"></span>ξηρότερον. ἀλλ’ ὅτι μέν ἐστι τοιοῦτο, πάντες ὁμολογοῦσιν,
<span class="lb" data-page="4.634" data-line="4" id="l4.634.4"></span>ὅσοι τι περὶ κράσεων ἐπραγματεύσαντο, καὶ ὡς ἕπεταί γε
<span class="lb" data-page="4.634" data-line="5" id="l4.634.5"></span>τῇ τοιαύτῃ κράσει ῥώμη τῶν ἐνεργειῶν, ὡμολόγηται καὶ
<span class="lb" data-page="4.634" data-line="6" id="l4.634.6"></span>τοῦτο. διότι δὲ τὸ μὲν τοιοῦτο τῇ κράσει κύημα τοὺς ὄρχεις
<span class="lb" data-page="4.634" data-line="7" id="l4.634.7"></span>ἐκτὸς ἔχει κρεμαμένους, καὶ κατ’ αὐτῶν τὸ αἰδοῖον
<span class="lb" data-page="4.634" data-line="8" id="l4.634.8"></span>πρόμηκες, καὶ μήτραν οὐδαμόθεν, τὸ δ’ ὑγρότερόν τε ἅμα
<span class="lb" data-page="4.634" data-line="9" id="l4.634.9"></span>καὶ ψυχρότερον ἔνδον μὲν τοὺς ὄρχεις καὶ τὰς μήτρας, ἔνδον
<span class="lb" data-page="4.634" data-line="10" id="l4.634.10"></span>δὲ καὶ αὐτὸ σύμπαν τὸ αἰδοῖον, ἐν τῷ παρόντι λόγῳ
<span class="lb" data-page="4.634" data-line="11" id="l4.634.11"></span>προὔκειτο σκοπεῖσθαι. δοκεῖ δέ μοί τι τῶν ἐξ ἀνατομῆς
<span class="lb" data-page="4.634" data-line="12" id="l4.634.12"></span>φαινομένων ὁρμητήριον ἡμῖν γενέσθαι τῆς τῶν ζητουμένων
<span class="lb" data-page="4.634" data-line="13" id="l4.634.13"></span>εὑρέσεως. ἔστι δὲ τοῦτο τῶν γεννητικῶν μορίων ἀναλογία
<span class="lb" data-page="4.634" data-line="14" id="l4.634.14"></span>κατά τε τὸ ἄῤῥεν ζῶον καὶ κατὰ τὸ θῆλυ. διφυῆ γὰρ
<span class="lb" data-page="4.634" data-line="15" id="l4.634.15"></span>ὑπάρχουσαν τὴν μήτραν τῶν γυναικῶν εἴ τις ἐπινοήσειε
<span class="lb" data-page="4.634" data-line="16" id="l4.634.16"></span>δύο ταῦτα πάσχουσαν, ἅμα τε προπίπτουσαν ἔξω τοῦ
<span class="lb" data-page="4.634" data-line="17" id="l4.634.17"></span>περιτοναίου καὶ οὕτως ἐκτρεπομένην, <span class="milestone ed2page" data-n="3.224" data-unit="ed2page" id="ed2page.3.224"></span>καὶ ὅσα μέν
<span class="pb" data-page="4.635" id="p4.635"></span>
<span class="lb" data-page="4.635" data-line="1" id="l4.635.1"></span>ἐστιν ἔξωθεν αὐτῆς, νῦν ἔνδοθεν γενέσθαι, τὰ δ’ ἔνδον
<span class="lb" data-page="4.635" data-line="2" id="l4.635.2"></span>ὑπάρχοντα νῦν ἔξωθεν φαίνεσθαι, γεννήσειεν ἂν οὕτω τοὺς
<span class="lb" data-page="4.635" data-line="3" id="l4.635.3"></span>ὄρχεις ἐν ὀσχέῳ, τοῦ μὲν τῆς μήτρας κύτους ὀσχέου γενηθέντος,
<span class="lb" data-page="4.635" data-line="4" id="l4.635.4"></span>τοῦ περιτοναίου δὲ ἐρυθροειδοῦς, αὐτῶν δὲ τῶν
<span class="lb" data-page="4.635" data-line="5" id="l4.635.5"></span>ὄρχεων οὐκ ἔξωθεν, ὥσπερ νῦν εἰσι, τῶν μητρῶν, ἀλλ’ ἔσωθεν
<span class="lb" data-page="4.635" data-line="6" id="l4.635.6"></span>γενομένων. καὶ γὰρ καὶ ὁ κρεμαστὴρ ὀνομαζόμενος,
<span class="lb" data-page="4.635" data-line="7" id="l4.635.7"></span>ἔστι δ’ ἑκατέρωθεν εἶς ἀπὸ τῶν εἰς τοὺς λαγόνας ἀποφυομένων
<span class="lb" data-page="4.635" data-line="8" id="l4.635.8"></span>μυῶν, ὡσαύτως φαίνεται καθήκων εἰς τὴν μήτραν
<span class="lb" data-page="4.635" data-line="9" id="l4.635.9"></span>κατά γε τὰ τοῦ περιτοναίου τρήματα, κατὰ τὸν αὐτὸν τρόπον
<span class="lb" data-page="4.635" data-line="10" id="l4.635.10"></span>ἐπὶ τῶν ἀῤῥένων ὁδὸς γινομένη ταῖς μὲν ἀρτηρίαις καὶ
<span class="lb" data-page="4.635" data-line="11" id="l4.635.11"></span>φλεψὶν ἄνωθεν κάτω, τοῖς σπερματικοῖς δ’ ἀγγείοις κάτωθεν
<span class="lb" data-page="4.635" data-line="12" id="l4.635.12"></span>ἄνω· ταῖς θηλείαις δ’ ἐντὸς τοῦ περιτοναίου τοῦτο
<span class="lb" data-page="4.635" data-line="13" id="l4.635.13"></span>κείμενον ἀπὸ τοῦ μυὸς ἄρτημα πρὸς τὴν μήτραν διαπέμπεται
<span class="lb" data-page="4.635" data-line="14" id="l4.635.14"></span>καθ’ ἑκάτερον μέρος ἀριστερόν τε καὶ δεξιὸν, ὥστε καὶ ταῦτα
<span class="lb" data-page="4.635" data-line="15" id="l4.635.15"></span>ἀναλόγως εἶναι τοῖς ἐπὶ τῶν ἀῤῥένων κρεμαστῆρσιν. ὁ δὲ
<span class="lb" data-page="4.635" data-line="16" id="l4.635.16"></span>δὴ τράχηλος τῶν ὑστερῶν ἔνδον καὶ οὗτος κείμενος ἐπὶ τῶν
<span class="lb" data-page="4.635" data-line="17" id="l4.635.17"></span>θηλειῶν ἐκτός ἐστιν ἐπὶ τῶν ἀῤῥένων αὐτὸ τὸ ἀνδρῶν
<span class="lb" data-page="4.635" data-line="18" id="l4.635.18"></span>αἰδοῖον ἀπεργασθείς. ἡ δὲ τούτων πόσθη τὸ γυναικεῖόν
<span class="pb" data-page="4.636" id="p4.636"></span>
<span class="lb" data-page="4.636" data-line="1" id="l4.636.1"></span>ἐστιν αἰδοῖον ἐπὶ τῶν θηλειῶν. ἐπίπωμα γὰρ ὥσπερ τοῦτο
<span class="lb" data-page="4.636" data-line="2" id="l4.636.2"></span>στομάχου τῶν ὑστερῶν ἐστιν, οὕτως ἡ πόσθη τοῦ τῶν ἀῤῥένων
<span class="lb" data-page="4.636" data-line="3" id="l4.636.3"></span>ἐστὶν αἰδοίου δερματώδης ἐπίφυσις ἔνδον κοίλη, πλὴν
<span class="lb" data-page="4.636" data-line="4" id="l4.636.4"></span>ὅσα πολλῷ μεῖζόν ἐστιν ἐπὶ τῶν θηλειῶν, ἢ ἐπὶ τῶν ἀῤῥένων.
<span class="lb" data-page="4.636" data-line="5" id="l4.636.5"></span>ἅπαντα οὖν φαίνεται ἔχειν τὰ γεννητικὰ μόρια ταῦτα
<span class="lb" data-page="4.636" data-line="6" id="l4.636.6"></span>τὸ θῆλύ τε καὶ ἄῤῥεν ζῶον ἤτοι τῇ θέσει διαφέροντα, τῷ
<span class="lb" data-page="4.636" data-line="7" id="l4.636.7"></span>τὰ μὲν αὐτῶν ἐντὸς εἶναι τοῦ περιτοναίου, τὰ δὲ ἐκτὸς, ἢ
<span class="lb" data-page="4.636" data-line="8" id="l4.636.8"></span>τῷ μεγέθει, καθάπερ ἐπὶ πόσθης τε καὶ ὄρχεων ἀρτίως
<span class="lb" data-page="4.636" data-line="9" id="l4.636.9"></span>ἐλέγετο. καὶ γὰρ καὶ τὰ τρέφοντα τοὺς ὄρχεις ἀγγεῖα τῶν
<span class="lb" data-page="4.636" data-line="10" id="l4.636.10"></span>αὐτῶν ἀφώρμηται φλεβῶν καὶ ἀρτηριῶν, ὡσαύτως δὲ καὶ τὰ
<span class="lb" data-page="4.636" data-line="11" id="l4.636.11"></span>κατὰ τὸν καυλὸν καὶ τὸν ὄσχεον ἐπὶ τῶν ἀῤῥένων τοῖς τὸν
<span class="lb" data-page="4.636" data-line="12" id="l4.636.12"></span>τράχηλόν τε τῶν ὑστερῶν καὶ τὸ γυναικεῖον αἰδοῖον· οὕτω
<span class="lb" data-page="4.636" data-line="13" id="l4.636.13"></span>δὲ καὶ τῶν τὰς μήτρας τρεφόντων ἀγγείων ἀνάλογον αἱ
<span class="lb" data-page="4.636" data-line="14" id="l4.636.14"></span>ἀρχαὶ τοῖς τῶν ὄρχεων τῶν ἀνδρῶν. οὐ μὴν οὐδὲ τῶν νεύρων
<span class="lb" data-page="4.636" data-line="15" id="l4.636.15"></span>ἀρχὴ διάφορος ἑκατέροις ἐστὶν, ἀλλ’ ἀπὸ τῶν αὐτῶν
<span class="lb" data-page="4.636" data-line="16" id="l4.636.16"></span>τοῦ νωτιαίου χωρίων ἐπ’ ἀῤῥένων τε καὶ θηλειῶν ἀφώρμηνται.
<span class="lb" data-page="4.636" data-line="17" id="l4.636.17"></span>πάντ’ οὖν φαίνεται τὰ συνιστῶντα τὴν οὐσίαν τῶν
<span class="pb" data-page="4.637" id="p4.637"></span>
<span class="lb" data-page="4.637" data-line="1" id="l4.637.1"></span>γεννητικῶν μορίων ἑκατέρων τῶν ζώων ὑπάρχοντα, καὶ κατὰ
<span class="lb" data-page="4.637" data-line="2" id="l4.637.2"></span>μηδὲν ὅλως πλεονεκτοῦν, μήτε τὸ θῆλυ τοῦ ἄῤῥενος, μήτε
<span class="lb" data-page="4.637" data-line="3" id="l4.637.3"></span>τὸ ἄῤῥεν τοῦ θήλεος, ἀλλ’ ἑνὶ μόνῳ διαφέροντα, τῷ τὰ
<span class="lb" data-page="4.637" data-line="4" id="l4.637.4"></span>μὲν ἔνδον εἶναι, τὰ δὲ ἐκτός. ὥστε, εἰ νοήσεις ἐν τῇ τοῦ
<span class="lb" data-page="4.637" data-line="5" id="l4.637.5"></span>κυουμένου ζώου διαπλάσει τὰ γεννητικὰ μόρια τὴν μὲν
<span class="lb" data-page="4.637" data-line="6" id="l4.637.6"></span>πρώτην ὑπογραφὴν καὶ οἷον ὑποτύπωσιν ἐντὸς λαμβάνοντα
<span class="lb" data-page="4.637" data-line="7" id="l4.637.7"></span>τοῦ περιτοναίου, μετὰ ταῦτα δ’ ἐκτὸς ἀνίσχοντα, τὴν ἄῤῥενος
<span class="lb" data-page="4.637" data-line="8" id="l4.637.8"></span>ζώου γένεσιν οὕτως ἂν μάθοις. ὅτι δ’ οὐκ ἄλλως ἡ
<span class="lb" data-page="4.637" data-line="9" id="l4.637.9"></span>φύσις εἴωθε τὰ τοιαῦτα δημιουργεῖν τῶν μορίων, ἐκ πολλῶν
<span class="lb" data-page="4.637" data-line="10" id="l4.637.10"></span>τεκμηρίων ἔνεστί σοι μαθεῖν· ἑνὸς μὲν καὶ πρώτου
<span class="lb" data-page="4.637" data-line="11" id="l4.637.11"></span>τῶν φαινομένων ἐπὶ τοῖς νεογενέσι ζώοις, ὀδόντων μὲν ἐν
<span class="lb" data-page="4.637" data-line="12" id="l4.637.12"></span>τοῖς φατνίοις ἔτι κατακεκρυμμένων ἐντὸς, ὀφθαλμῶν δ’ ἐπὶ
<span class="lb" data-page="4.637" data-line="13" id="l4.637.13"></span>τῶν πλείστων ἔτι κεκλεισμένων, ἐπ’ ἐνίων δὲ μηδὲ διηρθρωμένων.
<span class="lb" data-page="4.637" data-line="14" id="l4.637.14"></span>ἀκριβῶς δ’ ἕξεις τὴν τούτων θέαν, τὰς ἀμβλώσεις
<span class="lb" data-page="4.637" data-line="15" id="l4.637.15"></span>παραφυλάττων, ἔτι τε ἐπὶ ταῖς τῶν κυούντων ζώων
<span class="lb" data-page="4.637" data-line="16" id="l4.637.16"></span>ἀνατομαῖς εὕροις ἂν τά τ’ ἄλλα καὶ αὐτὰ τὰ γεννητικὰ
<span class="lb" data-page="4.637" data-line="17" id="l4.637.17"></span>μόρια τοιαύτην ἴσχοντα τὴν γένεσιν. ἀνδρὶ δὲ γεγυμνασμένῳ
<span class="lb" data-page="4.637" data-line="18" id="l4.637.18"></span>περὶ φύσιν ἀρκεῖ καὶ ταῦτα λογίσασθαι μόνα τὰ νῦν ﻿
<span class="pb" data-page="4.638" id="p4.638"></span>
<span class="lb" data-page="4.638" data-line="1" id="l4.638.1"></span>λεχθησόμενα. χρῆται μὲν ὀργάνοις ἡ φύσις εἰς τὴν τῶν
<span class="lb" data-page="4.638" data-line="2" id="l4.638.2"></span>μορίων δημιουργίαν καὶ μάλιστα τῶν ἐχόντων κοιλίας ἀέρι
<span class="lb" data-page="4.638" data-line="3" id="l4.638.3"></span>τε καὶ πυρί. καὶ γὰρ εὐρῦναι, καὶ διαφυσῆσαι, καὶ παρατεῖναι,
<span class="lb" data-page="4.638" data-line="4" id="l4.638.4"></span>καὶ ξηρᾶναι, καὶ κρατῦναι τὰ σώματα τούτων ἔργον
<span class="lb" data-page="4.638" data-line="5" id="l4.638.5"></span>ἐστίν· εἰ δ’ ἀναπνεύσειε πρὸς τὸ ἐκτὸς, ἀπολείψει τὴν
<span class="lb" data-page="4.638" data-line="6" id="l4.638.6"></span>ὕλην. ὅσα τοίνυν τῶν <span class="milestone ed1page" data-n="1.245" data-unit="ed1page" id="ed1page.1.245"></span>εἰρημένων μορίων ἡ φύσις
<span class="lb" data-page="4.638" data-line="7" id="l4.638.7"></span>διαπλάττει τὴν ἐκτὸς ἅπασαν περιγραφὴν οἷον ἕρκος ὀχυρόν.
<span class="lb" data-page="4.638" data-line="8" id="l4.638.8"></span>ὅταν δ’ ὑπογράψηται τὸ τῶν δημιουργουμένων εἶδος,
<span class="lb" data-page="4.638" data-line="9" id="l4.638.9"></span><span class="milestone ed2page" data-n="3.225" data-unit="ed2page" id="ed2page.3.225"></span>ἀθροωτέρᾳ φορᾷ χρησαμένη τοῦ πνεύματος ἅμα μὲν
<span class="lb" data-page="4.638" data-line="10" id="l4.638.10"></span>ἔξω προωθεῖ τὸ διαπλασθὲν, ἅμα δὲ ῥηγνύει τὸ περιέχον.
<span class="lb" data-page="4.638" data-line="11" id="l4.638.11"></span>εἰ δ’ ἀῤῥωστήσειέ ποτε περὶ τὸ τελευταῖον ἔργον, ἀτελὲς ἐγκαταλείπει
<span class="lb" data-page="4.638" data-line="12" id="l4.638.12"></span>τὸ γινόμενον, ὥσπερ ἀμέλει φαίνεται καθ’ ὅλον
<span class="lb" data-page="4.638" data-line="13" id="l4.638.13"></span>τὸ τῶν ἀσπαλάκων γένος, οἷς ἀνατετύπωνται μὲν ἔνδον οἱ
<span class="lb" data-page="4.638" data-line="14" id="l4.638.14"></span>ὀφθαλμοὶ, πρὸς τοὐκτὸς δ’ ἀνίσχειν οὐκ ἠδυνήθησαν, ἀῤῥώστου
<span class="lb" data-page="4.638" data-line="15" id="l4.638.15"></span>κατὰ τοῦτο τῆς φύσεως αὐτῶν γενομένης, ὡς μὴ
<span class="lb" data-page="4.638" data-line="16" id="l4.638.16"></span>συντελέσαι τὸ ἔργον, ὃ προὔθετο. δέδεικται δὲ ἱκανῶς Ἀριστοτέλει
<span class="lb" data-page="4.638" data-line="17" id="l4.638.17"></span>τῶν ζώων τὰ μὲν ἀτελέστερα κατά τε μόρια καὶ
<span class="lb" data-page="4.638" data-line="18" id="l4.638.18"></span>σύμπαν ἐνίοτε τὸ σῶμα. τῶν γοῦν ὀφθαλμῶν, ἐπειδὴ τούτων
<span class="pb" data-page="4.639" id="p4.639"></span>
<span class="lb" data-page="4.639" data-line="1" id="l4.639.1"></span>ἐμνήσθην, ἐπὶ μὲν ἐνίων ζώων οὕτως ἐστὶ τέλεος τε καὶ
<span class="lb" data-page="4.639" data-line="2" id="l4.639.2"></span>δραστήριος ἡ φύσις, ὥστε οὐδὲν αὐτοῖς ἐνδεῖ γεννηθεῖσιν,
<span class="lb" data-page="4.639" data-line="3" id="l4.639.3"></span>ἀλλ’ εὐθὺς ὁμοίως βλέπει τοῖς ἀκμάζουσιν. ἐπ’ ἐνίων δ’
<span class="lb" data-page="4.639" data-line="4" id="l4.639.4"></span>ἀνοίγονται τὰ βλέφαρα, καὶ χρόνου δεῖται μακροτέρου πρὸς
<span class="lb" data-page="4.639" data-line="5" id="l4.639.5"></span>τὴν τῆς ἐνεργείας ἀκρίβειαν. τὰς δὲ κύνας ἤδη που καὶ ἡ
<span class="lb" data-page="4.639" data-line="6" id="l4.639.6"></span>παροιμία φησὶ τυφλὰ τίκτειν ὑπὸ σπουδῆς. ἀλλ’ ἀκριβῶς
<span class="lb" data-page="4.639" data-line="7" id="l4.639.7"></span>μὲν ἄν τις ὀνομάζων ἀτελῆ μᾶλλον ἢ τυφλὰ καλέσειε τὰ
<span class="lb" data-page="4.639" data-line="8" id="l4.639.8"></span>νεογενῆ κυνίδια, μέλλοντα δι’ ὀλιγίστων ἡμερῶν ὄψεσθαι·
<span class="lb" data-page="4.639" data-line="9" id="l4.639.9"></span>τοὺς δ’ ἀσπάλακας ὄντως τυφλοὺς εἶναί τε καὶ γεννᾶσθαι.
<span class="lb" data-page="4.639" data-line="10" id="l4.639.10"></span>τούτων δ’ αὐτῶν ἔτι μᾶλλον ὀφθαλμῶν ἐστέρηνται τὰ
<span class="lb" data-page="4.639" data-line="11" id="l4.639.11"></span>πλεῖστα τῶν ὀστρέων γένη. τῶν σκωλήκων δὲ τισὶ μὲν οὐδ’
<span class="lb" data-page="4.639" data-line="12" id="l4.639.12"></span>ὅλως ἔνεισιν ὀφθαλμοὶ, τισὶ δ’ αὐτὸ μόνον ἴχνος ἀμυδρόν.
<span class="lb" data-page="4.639" data-line="13" id="l4.639.13"></span>ὥσθ’ οἷον βαθμούς τινας ἡ φύσις ἔοικεν ἔχειν, πρῶτον μὲν,
<span class="lb" data-page="4.639" data-line="14" id="l4.639.14"></span>ἐν ᾧ βραχύ τι τῶν φυτῶν ἀποκεχώρηκε ζῶον ποιήσασα,
<span class="lb" data-page="4.639" data-line="15" id="l4.639.15"></span>μίαν ἔχον αἴσθησιν τὴν ἁφὴν, δεύτερον δὲ, ἐν ᾧ καὶ γεῦσιν
<span class="lb" data-page="4.639" data-line="16" id="l4.639.16"></span>προστίθησι, καὶ τρίτον, ἐν ᾧ καὶ ὄσφρησιν, εἶτα τετάρτῳ
<span class="lb" data-page="4.639" data-line="17" id="l4.639.17"></span>βαθμῷ τὴν ἀκοὴν, καὶ πέμπτῳ τὴν ὄψιν, εἶτ’ αὐτῶν ἃς
<span class="pb" data-page="4.640" id="p4.640"></span>
<span class="lb" data-page="4.640" data-line="1" id="l4.640.1"></span>εἴρηκα διαφοράς. οὐδὲν οὖν θαυμαστόν ἐστιν, ὥσπερ οἱ
<span class="lb" data-page="4.640" data-line="2" id="l4.640.2"></span>ἀσπάλακες ἔχουσι μὲν τοὺς ὀφθαλμοὺς ἔνδον ἀρχομένους
<span class="lb" data-page="4.640" data-line="3" id="l4.640.3"></span>διαρθροῦσθαι, ἔξω δ’ αὐτοὺς ἡ φύσις προαγαγεῖν οὐκ
<span class="lb" data-page="4.640" data-line="4" id="l4.640.4"></span>ἠδυνήθη, κατὰ τὸν αὐτὸν τρόπον καὶ τὰ γεννητικὰ τοῖς
<span class="lb" data-page="4.640" data-line="5" id="l4.640.5"></span>θήλεσι τῶν ζώων ἔνδον μὲν διαπλασθῆναι καὶ πρὸς τοὐκτὸς
<span class="lb" data-page="4.640" data-line="6" id="l4.640.6"></span>ἀνασχεῖν μὴ δυνηθῆναι, διὰ τὸ τὴν φύσιν ὅλην αὐτῶν ἀῤῥωστοτέραν
<span class="lb" data-page="4.640" data-line="7" id="l4.640.7"></span>τε εἶναι καὶ ἀτελεστέραν, ὥσπερ καὶ Ἀριστοτέλης
<span class="lb" data-page="4.640" data-line="8" id="l4.640.8"></span>ἔλεγεν. ἀλλὰ τοσοῦτόν γε τῆς τῶν ἀσπαλάκων φύσεως
<span class="lb" data-page="4.640" data-line="9" id="l4.640.9"></span>ἡ τῶν θηλέων ζώων ἐστὶ τελεωτέρα, καθ’ ὅσον ἐκεῖνοι μὲν
<span class="lb" data-page="4.640" data-line="10" id="l4.640.10"></span>οὐδενὸς ἀπολαύουσι χρηστοῦ τῆς τυφλότητος, οὐ σμικρὰ δὲ
<span class="lb" data-page="4.640" data-line="11" id="l4.640.11"></span>εἰς τὴν τοῦ γένους διαδοχὴν συντελεῖ τὸ θῆλυ ζῶον· ἅτε
<span class="lb" data-page="4.640" data-line="12" id="l4.640.12"></span>γὰρ ὑγρότερόν τε καὶ ψυχρότερον γενόμενον, ἔμελλε θρέψειν
<span class="lb" data-page="4.640" data-line="13" id="l4.640.13"></span>περιττώματα πρὸς τροφὴν τοῖς κυουμένοις ἐπιτήδεια. καὶ
<span class="lb" data-page="4.640" data-line="14" id="l4.640.14"></span>δὴ καὶ κεφαλαίοις ὀλίγοις ἅπασαν αὐτῶν ἐπέλθωμεν τὴν
<span class="lb" data-page="4.640" data-line="15" id="l4.640.15"></span>φύσιν. ὅταν ἡ τοῦ πρώτου κυήματος σύστασις ὑγροτέρα γίνηται
<span class="lb" data-page="4.640" data-line="16" id="l4.640.16"></span>καὶ ψυχροτέρα, τήν τε ἀρχὴν τῆς μορφώσεως ὀψιαίτερον
<span class="lb" data-page="4.640" data-line="17" id="l4.640.17"></span>ἴσχει καὶ τὴν τελευτὴν οὕτω βραδεῖάν τε καὶ
<span class="pb" data-page="4.641" id="p4.641"></span>
<span class="lb" data-page="4.641" data-line="1" id="l4.641.1"></span>ἀῤῥωστον, ὡς μὴ δυνηθῆναι πρὸς τοὐκτὸς ἀνασχεῖν τὰ
<span class="lb" data-page="4.641" data-line="2" id="l4.641.2"></span>μόρια. διὰ ταῦτ’ οὖν αὐτὰ περὶ τὰ τελευταῖα διαπλασθέντα
<span class="lb" data-page="4.641" data-line="3" id="l4.641.3"></span>κάμνειν συνέβη τὴν φύσιν, καὶ ἀσθενεστέραν τῶν ἄλλων
<span class="lb" data-page="4.641" data-line="4" id="l4.641.4"></span>ἀποτελεῖσθαι. δέδεικται δ’ ἡμῖν ἐν ἑτέροις, ὅ τί περ ἂν ᾖ
<span class="lb" data-page="4.641" data-line="5" id="l4.641.5"></span>περιττὸν εἴτε τροφῆς χρηστῆς εἴτε μὴ χρηστῆς, ὠθούμενον
<span class="lb" data-page="4.641" data-line="6" id="l4.641.6"></span>ὑπὸ τῶν ἰσχυροτέρων μορίων εἰς ἀσθενέστερα. καὶ τοίνυν
<span class="lb" data-page="4.641" data-line="7" id="l4.641.7"></span>καὶ τὸ θῆλυ ζῶον ὅτι μὲν ἀσθενέστερον ἐγένετο, καὶ
<span class="lb" data-page="4.641" data-line="8" id="l4.641.8"></span>περιττωματικόν ἐστιν, ὅτι δ’ ἁπάντων αὐτοῦ τῶν μορίων
<span class="lb" data-page="4.641" data-line="9" id="l4.641.9"></span>ἀσθενέστερα τὰ γεννητικὰ, διὰ τοῦτο εἰς ταῦτα ἀφικνεῖται
<span class="lb" data-page="4.641" data-line="10" id="l4.641.10"></span>τὸ περιττὸν αἷμα, κάθαρσις μὲν τοῖς θήλεσιν ὑγιεινὴ γινομένη,
<span class="lb" data-page="4.641" data-line="11" id="l4.641.11"></span>πρὶν κύειν, ὕλη δ’ εἰς τροφὴν ἐπιτήδειος τοῖς ἐμβρύοις
<span class="lb" data-page="4.641" data-line="12" id="l4.641.12"></span>ἐν τῷ τῆς κυήσεως καιρῷ. ταῦτ’ οὖν εἴρηταί μοι
<span class="lb" data-page="4.641" data-line="13" id="l4.641.13"></span>καὶ γέγονε δῆλον, ἐπὶ μὲν τῇ θερμοτέρᾳ τε καὶ ξηροτέρᾳ
<span class="lb" data-page="4.641" data-line="14" id="l4.641.14"></span>κράσει τοῦ κυήματος <span class="milestone ed2page" data-n="3.226" data-unit="ed2page" id="ed2page.3.226"></span>ἄῤῥεν ζῶον γενόμενον, ἐπὶ δὲ
<span class="lb" data-page="4.641" data-line="15" id="l4.641.15"></span>τῇ ψυχροτέρᾳ καὶ ὑγροτέρᾳ θῆλυ· τὸ δ’ εἶδος ἢ τὸ γένος
<span class="lb" data-page="4.641" data-line="16" id="l4.641.16"></span>τοῦ ζώου, καλεῖν γὰρ ἑκάτερον ἐγχωρεῖ, τὸν ἄνθρωπον
<span class="lb" data-page="4.641" data-line="17" id="l4.641.17"></span>καὶ τὸν ἵππον καὶ τὸν βοῦν, τῇ φύσει τῆς ὑποβεβλημένης
<span class="lb" data-page="4.641" data-line="18" id="l4.641.18"></span>ὕλης εἰς τὴν τοῦ ζώου γένεσιν ἀκόλουθεν ὑπάρχειν, ὥσπερ
<span class="pb" data-page="4.642" id="p4.642"></span>
<span class="lb" data-page="4.642" data-line="1" id="l4.642.1"></span>γε καὶ τὴν ὁμοιότητα τῆς μορφῆς ἑκατέρῳ τῶν γονέων τῆς
<span class="lb" data-page="4.642" data-line="2" id="l4.642.2"></span>τε διαπλαστικῆς καὶ μορφωτικῆς γενέσθαι δυνάμεως ἐν τῷ
<span class="lb" data-page="4.642" data-line="3" id="l4.642.3"></span>σπέρματι ἐχομένης· ὥστ’ ἔχειν ἡμᾶς τριῶν ὁμοιοτήτων ἀρχὰς
<span class="lb" data-page="4.642" data-line="4" id="l4.642.4"></span>τρεῖς, τὴν μὲν τοῦ γένους τοῦ ζώου κατὰ τὴν οὐσίαν, ἐξ
<span class="lb" data-page="4.642" data-line="5" id="l4.642.5"></span>ἧς ἐγένετο, τὴν δὲ τῆς μορφῆς κατὰ τὴν ἐκ τοῦ σπέρματος
<span class="lb" data-page="4.642" data-line="6" id="l4.642.6"></span>κίνησιν, τὴν δ’ ὡς ἄῤῥενος ἢ θήλεος ἐκ τῆς ἀμφοτέρων
<span class="lb" data-page="4.642" data-line="7" id="l4.642.7"></span>τῶν ἀρχῶν κράσεως. ἀρχὰς δ’ ἀμφοτέρας λέγω καταμήνιόν
<span class="lb" data-page="4.642" data-line="8" id="l4.642.8"></span>τε καὶ σπέρμα. ταῦτα μὲν οὖν ἱκανῶς ἔχειν μοι δοκεῖ. καὶ
<span class="lb" data-page="4.642" data-line="9" id="l4.642.9"></span>γὰρ ὅτι τοῖς προγόνοις ὁμοιοῦταί τινα κατὰ τοὺς σπερματικοὺς
<span class="lb" data-page="4.642" data-line="10" id="l4.642.10"></span>λόγους, οὐ μόνον τοὺς τοῦ πατρὸς, ἀλλὰ καὶ τοὺς τῆς
<span class="lb" data-page="4.642" data-line="11" id="l4.642.11"></span>μητρὸς, εὔδηλον ἐκ τῶν εἰρημένων ἐστί.
</p>
          </article>

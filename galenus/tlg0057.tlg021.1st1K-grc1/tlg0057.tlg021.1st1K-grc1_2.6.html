<article xmlns="http://www.w3.org/1999/xhtml" id="urn:cts:greekLit:tlg0057.tlg021.1st1K-grc1:2.6">
<span class="pb page1" data-page="4.642" id="p4.642"></span>
<span class="milestone ed1page page1" data-n="1.245" data-unit="ed1page" id="ed1page.1.245"></span>
<span class="milestone ed2page page1" data-n="3.226" data-unit="ed2page" id="ed2page.3.226"></span>
            <p>
<span class="lb" data-page="4.642" data-line="12" id="l4.642.12"></span>Σκεψώμεθα δ’ ἑξῆς περὶ τῶν ἀδενωδῶν
<span class="lb" data-page="4.642" data-line="13" id="l4.642.13"></span>παραστατῶν, οὓς οἱ μὲν ἄπειροι τῆς ἀνατομικῆς θεωρίας
<span class="lb" data-page="4.642" data-line="14" id="l4.642.14"></span>οὐδὲ γινώσκουσι τὴν ἀρχὴν, οἱ δὲ ἔμπειροι πάντες ὥσπερ
<span class="lb" data-page="4.642" data-line="15" id="l4.642.15"></span>δι’ ἑνὸς στόματος ἀπεφῄναντο περιέχειν σπέρμα. δυσωποῦμαι
<span class="lb" data-page="4.642" data-line="16" id="l4.642.16"></span>οὖν αὐτῶν τό τε πλῆθος καὶ τὴν δόξαν, ὅμως ἅ γε γινώσκω
<span class="lb" data-page="4.642" data-line="17" id="l4.642.17"></span>ῥητέον κᾀνταῦθα, καθάπερ ἐν τοῖς ἔμπροσθεν ὑπὲρ
<span class="lb" data-page="4.642" data-line="18" id="l4.642.18"></span>τῶν ὄρχεων ἐποιησάμην. τί δήποτ’ οὖν, εἰ σπέρματός εἰσιν ﻿
<span class="pb" data-page="4.643" id="p4.643"></span>
<span class="lb" data-page="4.643" data-line="1" id="l4.643.1"></span>ἀγγεῖα καὶ οὗτοι, τοῖς ἐκτμηθεῖσι ζώοις τοὺς ὄρχεις ἀπόλλυται
<span class="lb" data-page="4.643" data-line="2" id="l4.643.2"></span>παντάπασιν ἡ τῆς μίξεως ἐπιθυμία; χρὴ γὰρ, εἴπερ
<span class="lb" data-page="4.643" data-line="3" id="l4.643.3"></span>ἄρα, μίγνυσθαι μὲν, μὴ γεννᾷν δὲ, διότι λεπτὸν καὶ ὀῤῥῶδές
<span class="lb" data-page="4.643" data-line="4" id="l4.643.4"></span>ἐστι τὸ κατ’ αὐτοὺς σπέρμα· φαίνεται δὲ οὐχ οὕτως γινόμενον.
<span class="lb" data-page="4.643" data-line="5" id="l4.643.5"></span>καὶ μὴν οὐκ ἐγχωρεῖ τὰ μὲν ὄργανα τοῦ σπερμαίνειν
<span class="lb" data-page="4.643" data-line="6" id="l4.643.6"></span>ἔχειν, οὐκ ἔχειν δ’ αὐτῶν τὴν χρῆσιν. ἁπάντων γὰρ
<span class="lb" data-page="4.643" data-line="7" id="l4.643.7"></span>τῶν ὀργάνων τοῦ σώματος ἡ φύσις τοῖς ζώοις ἔδωκε δυνάμεις
<span class="lb" data-page="4.643" data-line="8" id="l4.643.8"></span>συμφύτους ἀδιδάκτους χρῆσθαι πρὸς τὰς οἰκείας
<span class="lb" data-page="4.643" data-line="9" id="l4.643.9"></span>ἐνεργείας. ἀποδέδεικται δὲ τοῦτο καὶ πρὸς ἡμῶν ἐν τῷ περὶ
<span class="lb" data-page="4.643" data-line="10" id="l4.643.10"></span>χρείας μορίων, καὶ πρὸς Ἀριστοτέλους πρότερον, ἄλλων τε
<span class="lb" data-page="4.643" data-line="11" id="l4.643.11"></span>πολλῶν ἰατρῶν τε καὶ φιλοσόφων. ὥστε οὐδὲν δέω κατασκευάζειν
<span class="lb" data-page="4.643" data-line="12" id="l4.643.12"></span>αὐτὸς πρὸς ἐκείνους τὸν λόγον ποιούμενος, ἀλλ’
<span class="lb" data-page="4.643" data-line="13" id="l4.643.13"></span>ὑποκειμένου κοινοῦ πᾶσιν ἡμῖν ὁμολογήματος, τοῦ μήτ’
<span class="lb" data-page="4.643" data-line="14" id="l4.643.14"></span>ἄχρηστόν τι καὶ περιττὸν ἐργάσασθαι μόριον τὴν φύσιν,
<span class="lb" data-page="4.643" data-line="15" id="l4.643.15"></span>μήτ’ ἄνευ τῆς χρησομένης αὐτῷ δυνάμεως, ἀναλήψομαι
<span class="lb" data-page="4.643" data-line="16" id="l4.643.16"></span>τὸν λόγον. οἱ ἀδενώδεις παραστάται κατὰ τὰς τῶν ὄρχεων
<span class="lb" data-page="4.643" data-line="17" id="l4.643.17"></span>ἐκτομὰς οὐδὲν πεπονθότες οὐκ ἐπεγείρουσι τὸ εὐνουχισθὲν
<span class="pb" data-page="4.644" id="p4.644"></span>
<span class="lb" data-page="4.644" data-line="1" id="l4.644.1"></span>ζῶον εἰς τὴν ἀφροδίσιον ὁμιλίαν·, ὡς ἂν ἄλλο τι μᾶλλον
<span class="lb" data-page="4.644" data-line="2" id="l4.644.2"></span>ὑπάρχοντες, ἢ σπερματικὸν ὄργανον, ἑτέρας τέ τινος ἕνεκα
<span class="lb" data-page="4.644" data-line="3" id="l4.644.3"></span>χρείας γεγονότες. ὥσπερ γὰρ, εἰ, τινὸς ἄλλου μορίου διαφθαρέντος,
<span class="lb" data-page="4.644" data-line="4" id="l4.644.4"></span>ἀβλαβῶν δ’ ὑπαρχόντων τῶν ὀφθαλμῶν, οὐχ ὑπέμεινεν
<span class="lb" data-page="4.644" data-line="5" id="l4.644.5"></span>ὑμῖν τὸ βλέπειν, οὐκ ἂν ὀφθαλμῶν ἐνέργειαν ἔφαμεν
<span class="lb" data-page="4.644" data-line="6" id="l4.644.6"></span>αὐτὸ, καὶ εἰ, τῶν σκελῶν μηδὲν βεβλαμμένων, ἀπόλοιτο
<span class="lb" data-page="4.644" data-line="7" id="l4.644.7"></span>ἡ βάδισις, οὐκ ἂν τούτων ἐνέργειαν αὐτὴν ἐτιθέμεθα,
<span class="lb" data-page="4.644" data-line="8" id="l4.644.8"></span>κατὰ τὸν αὐτὸν, οἶμαι, τρόπον, εἰ, τῶν ἀδενοειδῶν παραστατῶν
<span class="lb" data-page="4.644" data-line="9" id="l4.644.9"></span>ὑγιεινῶν διαφυλαττομένων, ἀπόλοιτο τοῖς ζώοις ἡ ἀφροδίσιος
<span class="lb" data-page="4.644" data-line="10" id="l4.644.10"></span>ὁμιλία, τῶν γεννητικῶν οὐκ εἰσὶν οὗτοι μορίων. ὡς
<span class="lb" data-page="4.644" data-line="11" id="l4.644.11"></span>οὖν κατὰ τὸν αὐτὸν τρόπον ἐν τοῖς σπερματικοῖς ἀγγείοις
<span class="lb" data-page="4.644" data-line="12" id="l4.644.12"></span>ἐπὶ τῶν ἀῤῥένων ἀναστομοῦσθαι, πιθανῶς συνελογίσαντό
<span class="lb" data-page="4.644" data-line="13" id="l4.644.13"></span>τινος ἕνεκα γεγονέναι χρείας αὐτοὺς, οὕτως ἐπὶ τῶν θηλειῶν
<span class="lb" data-page="4.644" data-line="14" id="l4.644.14"></span>θεασαμένους ἑτέρους τελευτῶντας ἐχρῆν κἀνταῦθα
<span class="lb" data-page="4.644" data-line="15" id="l4.644.15"></span>συλλογίσασθαι τὸ μὴ τῆς αὐτῆς, εἶθ’ ἑξῆς ἀπορήσαντας
<span class="lb" data-page="4.644" data-line="16" id="l4.644.16"></span>ὑπὲρ τῆς κατὰ τὰς ἀποδείξεις <span class="milestone ed2page" data-n="3.227" data-unit="ed2page" id="ed2page.3.227"></span>μάχης, ὥσπερ ἡμεῖς
<span class="lb" data-page="4.644" data-line="17" id="l4.644.17"></span>ἠπορήσαμεν, ἐπισκέψασθαι, πότερον ἐξ ἀνάγκης ἀληθές
<span class="lb" data-page="4.644" data-line="18" id="l4.644.18"></span>ἐστι τὸ τοὺς εἰς ταὐτὸ χωρίον ἀνεστομωμένους ὀχετοὺς ἕνεκα
<span class="pb" data-page="4.645" id="p4.645"></span>
<span class="lb" data-page="4.645" data-line="1" id="l4.645.1"></span>τῆς αὐτῆς δημιουργεῖσθαι χρείας, ἢ τὸ μὲν τοὺς ἕνεκα τῆς
<span class="lb" data-page="4.645" data-line="2" id="l4.645.2"></span>αὐτῆς χρείας γεγονότας εἰς ταὐτὸ ἐμβάλλειν ἀληθὲς, οὐκ
<span class="lb" data-page="4.645" data-line="3" id="l4.645.3"></span>ἀληθὲς δὲ τὸ τοὺς εἰς <span class="milestone ed1page" data-n="1.246" data-unit="ed1page" id="ed1page.1.246"></span>ταὐτὸ ἥκοντας ἐξ ἀνάγκης εἰς
<span class="lb" data-page="4.645" data-line="4" id="l4.645.4"></span>μίαν συντελεῖν. αὐτίκα γέ τοι καὶ ὁ τῆς κύστεως πόρος τὸ
<span class="lb" data-page="4.645" data-line="5" id="l4.645.5"></span>οὖρον ἐξοχετεύων εἰς τὸν αὐτὸν τοῦτον πόρον, ὅνπερ καὶ οἱ
<span class="lb" data-page="4.645" data-line="6" id="l4.645.6"></span>παραστάται πάντες οἱ τέσσαρες ἐπὶ τῶν ἀῤῥένων ἀνεστόμωνται·
<span class="lb" data-page="4.645" data-line="7" id="l4.645.7"></span>ὥστ’ οὐ χρὴ πρὸς ἕτερον ἀπελθεῖν μόριον, ἀλλ’ ἐξ
<span class="lb" data-page="4.645" data-line="8" id="l4.645.8"></span>αὐτοῦ τοῦ προκειμένου μαθεῖν, ὡς οὐκ ἂν ἦν ἀναγκαῖον
<span class="lb" data-page="4.645" data-line="9" id="l4.645.9"></span>τοὺς εἰς ταὐτὸ χωρίον ἀνεστομωμένους πόρους εἰς μίαν
<span class="lb" data-page="4.645" data-line="10" id="l4.645.10"></span>ἐνέργειαν συντελεῖν. εἰ δὲ καὶ ἐξ ἑτέρων αὐτὸ πιστώσασθαι
<span class="lb" data-page="4.645" data-line="11" id="l4.645.11"></span>χρὴ, ἀφθονίᾳ πιστώσεται παραδειγμάτων. εἰς μὲν τὴν τοῖ
<span class="lb" data-page="4.645" data-line="12" id="l4.645.12"></span>στόματος εὐρυχωρίαν ἅπασαν τὴν ἔνδον, ἣν ὀνομάζουσι φάρυγγα,
<span class="lb" data-page="4.645" data-line="13" id="l4.645.13"></span>τά τ’ ἐσθιόμενα καὶ πιόμενα διὰ τοῦ στόματος
<span class="lb" data-page="4.645" data-line="14" id="l4.645.14"></span>ἐμπίπτει, κᾀκ τῆς κατὰ τὰς ῥῖνας συντρήσεως ὅ τ’
<span class="lb" data-page="4.645" data-line="15" id="l4.645.15"></span>εἰσπνεόμενος ἀὴρ καὶ ἡ κόρυζα· καλεῖ δ’ αὐτὴν Ἱπποκράτης
<span class="lb" data-page="4.645" data-line="16" id="l4.645.16"></span>μὲν ὡς τὰ πολλὰ βλένναν, οἱ δὲ ἄλλοι μύξαν·
<span class="lb" data-page="4.645" data-line="17" id="l4.645.17"></span>ἔτι τε πρὸς τούτοις ἐξ ἐγκεφάλου δι’ ὑπερῴας περίττωμα,
<span class="lb" data-page="4.645" data-line="18" id="l4.645.18"></span>κᾀκ τῶν παρὰ τῇ ῥίζῃ τῆς γλώσσης ἀδένων τὸ σίελον,
<span class="pb" data-page="4.646" id="p4.646"></span>
<span class="lb" data-page="4.646" data-line="1" id="l4.646.1"></span>εἰς ἔντερα δὲ τά τ’ ἐκ τῆς γαστρὸς ἥκει, καὶ τὸ χολῶδες
<span class="lb" data-page="4.646" data-line="2" id="l4.646.2"></span>ὑγρὸν ἐξ ἥπατος, ἐξ ἀδένων τέ τινων ἑτέρων αὖ πάλιν ἐνταῦθα
<span class="lb" data-page="4.646" data-line="3" id="l4.646.3"></span>τεταγμένων ὑγρὸν γλίσχρον ὅμοιον σιέλῳ, περὶ ὧν
<span class="lb" data-page="4.646" data-line="4" id="l4.646.4"></span>ἀδένων οὐ σμικρὰ ζήτησις γέγονε τοῖς ἀνατομικοῖς ἀπὸ Ἡροφίλου
<span class="lb" data-page="4.646" data-line="5" id="l4.646.5"></span>τε καὶ Εὐδήμου τὴν ἀρχὴν λαβοῦσα. καὶ μοι δοκῶ
<span class="lb" data-page="4.646" data-line="6" id="l4.646.6"></span>τὸν λόγον ἐπιστήσας ἐνταῦθα, διότι κατὰ τύχην δή τινα
<span class="lb" data-page="4.646" data-line="7" id="l4.646.7"></span>πρῶτον ἐμνημόνευσα μορίων, ἃ δὴ αἰσθητῶς οἱ ἀδένες ἐπιτέγγουσι,
<span class="lb" data-page="4.646" data-line="8" id="l4.646.8"></span>πρὸς τὸν κράτιστον Μαρῖνον ἐρεῖν τι, χρησάμενος
<span class="lb" data-page="4.646" data-line="9" id="l4.646.9"></span>ἀρχαῖς εἰς τὸν λόγον, ἃς αὐτὸς ἐκεῖνος ἐξ ἐναργῶν
<span class="lb" data-page="4.646" data-line="10" id="l4.646.10"></span>ἐπεστήσατο. διττὴν οὖν ἁπάντων χρείαν φησὶν εἶναι τῶν
<span class="lb" data-page="4.646" data-line="11" id="l4.646.11"></span>ἀδένων, ἤτοι στηριζόντων ἀγγεῖα μετέωρα, σχιζόμενα καὶ
<span class="lb" data-page="4.646" data-line="12" id="l4.646.12"></span>κινδυνεύοντα διασπασθῆναι κατὰ τὰς σφοδροτέρας κινήσεις,
<span class="lb" data-page="4.646" data-line="13" id="l4.646.13"></span>ἢ γενέσεως ὑγρῶν ἕνεκεν, ἐπιτέγγειν δυναμένων μόρια τὰ
<span class="lb" data-page="4.646" data-line="14" id="l4.646.14"></span>χρῄζοντα παρεσπαρμένης φύσει ὑγρότητος γλίσχρου, πρὸς τὸ
<span class="lb" data-page="4.646" data-line="15" id="l4.646.15"></span>μὴ ῥᾳδίως καταξηραινόμενα δυσκίνητα γίνεσθαι. τὸ μὲν δὴ
<span class="lb" data-page="4.646" data-line="16" id="l4.646.16"></span>τῶν ἑτέρων ἀδένων γένος, ὃ τὰ σχιζόμενα τῶν ἀγγείων στηρίζει,
<span class="lb" data-page="4.646" data-line="17" id="l4.646.17"></span>καταλείπωμεν ἐν τῷ παρόντι, μηδέν γε αὐτοῦ δεόμενοι.
<span class="pb" data-page="4.647" id="p4.647"></span>
<span class="lb" data-page="4.647" data-line="1" id="l4.647.1"></span>προχειρισώμεθα δὲ θάτερον τὸ ἐν τῷ λόγῳ τῶν
<span class="lb" data-page="4.647" data-line="2" id="l4.647.2"></span>γλίσχρων ὑγρῶν γεννητικὸν, ὃ καὶ τὴν οὐσίαν τοῦ σώματος
<span class="lb" data-page="4.647" data-line="3" id="l4.647.3"></span>ἑτέραν ἔχειν φησὶν αὐτὸς ὁ Μαρῖνος· ἀραιότερον γὰρ εἶναι
<span class="lb" data-page="4.647" data-line="4" id="l4.647.4"></span>καὶ σηραγγῶδες, ὑγρότητός τε μεστὸν, ὥσπερ σπογγιὰν διάβροχον,
<span class="lb" data-page="4.647" data-line="5" id="l4.647.5"></span>οὐ μὴν ἐκ πάντων γε αὐτῶν ἐκφύεσθαι πόρους
<span class="lb" data-page="4.647" data-line="6" id="l4.647.6"></span>αἰσθητούς. εἰς τοῦτό γε τὸ γένος τῶν ἀδένων φησὶ καὶ
<span class="lb" data-page="4.647" data-line="7" id="l4.647.7"></span>ἀρτηρίας καὶ φλέβας ἐκφύεσθαι, καὶ τινα τῶν κατὰ μεσεντέριον
<span class="lb" data-page="4.647" data-line="8" id="l4.647.8"></span>ἀγγείων εἰς τοιούτους ἀδένας τελευτᾷν. διττὸν γὰρ
<span class="lb" data-page="4.647" data-line="9" id="l4.647.9"></span>καὶ τούτων εἶναι τὸ γένος τῶν ἀδένων, ὅτι καὶ τὴν χρείαν
<span class="lb" data-page="4.647" data-line="10" id="l4.647.10"></span>διττὴν, πυκνοὺς μὲν καὶ ξηροὺς, ὅσοι στηρίζουσι τὰ σχιζόμενα
<span class="lb" data-page="4.647" data-line="11" id="l4.647.11"></span>τῶν ἀγγείων, ἀραιοὺς δὲ καὶ ὑγροὺς, εἰς οὓς ἀγγεῖα
<span class="lb" data-page="4.647" data-line="12" id="l4.647.12"></span>καταφύεται. τούτους φησὶ καὶ τὴν οἷον φλεγματώδη γεννᾷν
<span class="lb" data-page="4.647" data-line="13" id="l4.647.13"></span>ὑγρότητα τὴν ὑπαλείφουσαν τὸν ἔνδον χιτῶνα τῶν ἐντέρων.
<span class="lb" data-page="4.647" data-line="14" id="l4.647.14"></span>ὅτι δὲ καὶ οἱ τὸ σίελον γεννῶντες ἀδένες αἰσθητοῖς ἀγγείοις
<span class="lb" data-page="4.647" data-line="15" id="l4.647.15"></span>εἰς τὸ στόμα προχέουσιν αὐτὸ, σχεδὸν οὐκέτι οὐδεὶς ἀγνοεῖ,
<span class="lb" data-page="4.647" data-line="16" id="l4.647.16"></span>καὶ μὲν δὴ ὡς τὴν φάρυγγα πᾶσαν ἀδένες ὑγραίνουσι τῆς
<span class="lb" data-page="4.647" data-line="17" id="l4.647.17"></span>αὐτῆς χρείας ἕνεκεν. ἐπιεικῶς γὰρ ἤδη καὶ τοῦτο τοῖς ἀνατομικοῖς ﻿
<span class="pb" data-page="4.648" id="p4.648"></span>
<span class="lb" data-page="4.648" data-line="1" id="l4.648.1"></span>ὡμολόγηται πᾶσι. Μαρῖνος δὲ καὶ ἄλλους ἀδένας
<span class="lb" data-page="4.648" data-line="2" id="l4.648.2"></span>ἐπὶ τοῖς εἰρημένοις ἄλλων μορίων ὑγραντικοὺς καταλέγει, μὴ
<span class="lb" data-page="4.648" data-line="3" id="l4.648.3"></span>πάνυ σαφῆ μηδὲ ἐναργῆ τὴν πίστιν ἔχοντας· διὸ παραλείπωμεν
<span class="lb" data-page="4.648" data-line="4" id="l4.648.4"></span>ἐκείνους. ἀρκεῖ δέ μοι τὴν εἰς τὸ προκείμενον πίστιν
<span class="lb" data-page="4.648" data-line="5" id="l4.648.5"></span>ἀπὸ <span class="milestone ed2page" data-n="3.228" data-unit="ed2page" id="ed2page.3.228"></span>τῶν ἐναργῶν λαβεῖν. εἰ γὰρ καὶ τὴν τοῦ στόματος
<span class="lb" data-page="4.648" data-line="6" id="l4.648.6"></span>εὐρυχωρίαν ἀδένες ὑγραίνουσι, καὶ τὸν φάρυγγα, καὶ
<span class="lb" data-page="4.648" data-line="7" id="l4.648.7"></span>τὸν στόμαχον, εἴτε σύμπαν τὸ ἔντερον, οὐδὲν δήπου θαυμαστόν
<span class="lb" data-page="4.648" data-line="8" id="l4.648.8"></span>ἐστι καὶ τῷ τῆς κύστεως αὐχένι παρεσκευάσθαι
<span class="lb" data-page="4.648" data-line="9" id="l4.648.9"></span>τινὰ ὁμοίαν ἐπικουρίαν, ὅπως μὴ καταξηρανθείς ποτε δυσκίνητος
<span class="lb" data-page="4.648" data-line="10" id="l4.648.10"></span>γένηται. πολὺ δὲ δήπου μᾶλλον αὐτῷ τῷ αἰδοίῳ
<span class="lb" data-page="4.648" data-line="11" id="l4.648.11"></span>τοῦ ἄῤῥενος εἰκός ἐστι τοιαύτην ἐπικουρίαν ὑπὸ τῆς φύσεως
<span class="lb" data-page="4.648" data-line="12" id="l4.648.12"></span>παρεσκευάσθαι. δι’ ὃ καὶ τοῖς ἄῤῥεσιν ἀξιόλογοι τὸ
<span class="lb" data-page="4.648" data-line="13" id="l4.648.13"></span>μέγεθός εἰσιν ἀδένες οὗτοι· κίνδυνος γὰρ ἐπ’ αὐτοῖς, ὡς
<span class="lb" data-page="4.648" data-line="14" id="l4.648.14"></span>ἂν προμήκους τε καὶ γυμνοῦ τοῦ αἰδοίου τεταγμένου, ξηρανθέντος
<span class="lb" data-page="4.648" data-line="15" id="l4.648.15"></span>ποτὲ διαστραφῆναι καὶ μῦσαι τὸν πόρον αὐτοῦ.
<span class="lb" data-page="4.648" data-line="16" id="l4.648.16"></span>ἐπὶ δέ γε τῶν θηλειῶν ὁ τῆς μήτρας αὐχὴν οὔτε προμήκης
<span class="lb" data-page="4.648" data-line="17" id="l4.648.17"></span>οὔτε γυμνὸς, ἀλλ’ ἔνδον κείμενος, ἔκ τε τῶν περιεχόντων
<span class="pb" data-page="4.649" id="p4.649"></span>
<span class="lb" data-page="4.649" data-line="1" id="l4.649.1"></span>αὐτῶν ἰκμάδα δέχεται παμπόλλην, ἐξ αὐτῶν τε τῶν καταμηνίων
<span class="lb" data-page="4.649" data-line="2" id="l4.649.2"></span>ἐπιτέγγεται. δύναιτο δ’ ἂν ἴσως ἡ φύσις εὐλαβηθεῖσα
<span class="lb" data-page="4.649" data-line="3" id="l4.649.3"></span>τὴν ἐκ τοῦ οὔρου δῆξιν ἄλειμμα τὸ ὑγρὸν τούτῳ τῷ
<span class="lb" data-page="4.649" data-line="4" id="l4.649.4"></span>πόρῳ τοῦ αἰδοίου παρεσκευακέναι. τάχα δ’ ἄν τις εὑρεθείη
<span class="lb" data-page="4.649" data-line="5" id="l4.649.5"></span>καὶ τρίτη χρεία σκοπουμένοις ἀκριβέστερον· οὕτως γὰρ
<span class="lb" data-page="4.649" data-line="6" id="l4.649.6"></span>καὶ ἄλλα πολλὰ ζητήσεως ἀκριβεστέρας τυχόντα κατὰ πάσας
<span class="lb" data-page="4.649" data-line="7" id="l4.649.7"></span>τὰς τέχνας ἐξεύρηται. τὸν δ’ ἀποδεικτικὸν ἄνδρα τὰ μὲν
<span class="lb" data-page="4.649" data-line="8" id="l4.649.8"></span>τοιαῦτα προβλήματα χρόνῳ προσήκει σκοπεῖσθαι πλείονι,
<span class="lb" data-page="4.649" data-line="9" id="l4.649.9"></span>τῶν ἀποδεδειγμένων δὲ ἔχεσθαι διὰ παντὸς, ὧν ἓν καὶ τόδε
<span class="lb" data-page="4.649" data-line="10" id="l4.649.10"></span>ἐστίν. εἴπερ ἐν τοῖς ἀδενοειδέσιν ἐγεννᾶτο τὸ σπέρμα, τῆς
<span class="lb" data-page="4.649" data-line="11" id="l4.649.11"></span>ἀποκρίσεως ἂν αὐτοῦ τὰ εὐνουχιζόμενα τῶν ζώων ἐγλίχετο·
<span class="lb" data-page="4.649" data-line="12" id="l4.649.12"></span>φαίνεται δ’ οὐ γλιχόμενα· δῆλον οὖν, ὡς οὐδὲν γεννᾶται.
<span class="lb" data-page="4.649" data-line="13" id="l4.649.13"></span>τοῦτο οὖν ἡμῖν φυλαττέσθω μόνον ἀκίνητον αὐτὸ καθ’
<span class="lb" data-page="4.649" data-line="14" id="l4.649.14"></span>ἑαυτὸ, μέχρι περ ἂν εὕρωμεν ἐπιστημονικῶς, ἥντινα χρείαν
<span class="lb" data-page="4.649" data-line="15" id="l4.649.15"></span>τῷ ζώῳ παρέχουσιν οἱ ἀδενοειδεῖς παραστάται· τάχα μὲν
<span class="lb" data-page="4.649" data-line="16" id="l4.649.16"></span>γὰρ ἀληθεῖς εἰσιν, ἃς ἀρτίως εἶπον, ἴσως δ’ ἄν τις εὑρεθείη
<span class="lb" data-page="4.649" data-line="17" id="l4.649.17"></span>ποτὲ ἀληθεστέρα. πιθανὸς γὰρ ὁ τῶν τοιούτων
<span class="pb" data-page="4.650" id="p4.650"></span>
<span class="lb" data-page="4.650" data-line="1" id="l4.650.1"></span>εὑρετικὸς λόγος, οὐκ ἀποδεικτικὸς, ὥσπερ ὁ πιστούμενος ἐν
<span class="lb" data-page="4.650" data-line="2" id="l4.650.2"></span>αὐτοῖς μὴ γεννᾶσθαι σπέρμα. ὥστε καὶ μόνοι καὶ πρῶτοι
<span class="lb" data-page="4.650" data-line="3" id="l4.650.3"></span>τοῦτο λέγοντες ὑπὲρ τῆς χρείας τῶν ἀδενοειδῶν σωμάτων
<span class="lb" data-page="4.650" data-line="4" id="l4.650.4"></span>οὐκ αἰσχυνόμεθα, καθάπερ οὖν ἔμπροσθεν, ἡνίκα τοὺς ὄρχεις
<span class="lb" data-page="4.650" data-line="5" id="l4.650.5"></span>ἀπεδείκνυμεν ἀλλοιοῦν πεφυκέναι τὸ σύμπαν σῶμα, καὶ
<span class="lb" data-page="4.650" data-line="6" id="l4.650.6"></span>γίγνεσθαι δι’ αὐτοὺς ἄῤῥεν τε καὶ θῆλυ, κατὰ τὴν ἑαυτοῦ
<span class="lb" data-page="4.650" data-line="7" id="l4.650.7"></span>φύσιν οὔτε ἄῤῥεν ὑπάρχειν οὔτε θῆλυ. ταῖς γὰρ ἀποδείξεσιν
<span class="lb" data-page="4.650" data-line="8" id="l4.650.8"></span>ἕπεσθαι μεμαθηκόσι κᾀκεῖνος ὁ λόγος ἀπέδειξεν
<span class="lb" data-page="4.650" data-line="9" id="l4.650.9"></span>καὶ ὁ νῦν εἰρημένος, ὅτι μήτε περιέχεται μήτε γεννᾶται
<span class="lb" data-page="4.650" data-line="10" id="l4.650.10"></span>σπέρμα κατὰ τοὺς ἀδενοειδεῖς παραστάτας. εἰ δὲ καὶ τὰς
<span class="lb" data-page="4.650" data-line="11" id="l4.650.11"></span>εἰρημένας αὐτῶν ἄρτι δύο χρείας ἀληθῶς τις εὑρῆσθαι νομίζει,
<span class="lb" data-page="4.650" data-line="12" id="l4.650.12"></span>πάρεστι χρῆσθαι καὶ τούτῳ τῷ εὑρήματι πρὸς
<span class="lb" data-page="4.650" data-line="13" id="l4.650.13"></span>τῷ μὴ κεκωλῦσθαι ζητεῖν ἄλλο τι βέλτιον. ὑπὲρ δὲ
<span class="lb" data-page="4.650" data-line="14" id="l4.650.14"></span>τοῦ μὴ περιέχεσθαι σπέρμα κατ’ αὐτοὺς, ὡς ἱκανῶς
<span class="lb" data-page="4.650" data-line="15" id="l4.650.15"></span>ἀποδεδειγμένου, πεπεῖσθαι χρὴ καὶ συγγινώσκειν τοῖς
<span class="lb" data-page="4.650" data-line="16" id="l4.650.16"></span>πρὸ ἡμῶν ἐξηπατημένοις ὑπὸ τῆς ἐπὶ τῶν ἀῤῥένων εἰς
<span class="lb" data-page="4.650" data-line="17" id="l4.650.17"></span>τὸν αὐτὸν τόπον ἀναστομώσεως τοῖς ὄντως σπερματικοῖς.
<span class="pb" data-page="4.651" id="p4.651"></span>
<span class="lb" data-page="4.651" data-line="1" id="l4.651.1"></span>ἡ γὰρ τοῦ χωρίου κοινωνία καὶ τὴν τῆς χρείας αὐτῶν
<span class="lb" data-page="4.651" data-line="2" id="l4.651.2"></span>κοινωνίαν ἐνεδείξατο πιθανῶς μὲν, οὐκ ἀληθῶς δὲ, καθάπερ
<span class="lb" data-page="4.651" data-line="3" id="l4.651.3"></span>ἡμεῖς ἀρτίως ἐνεδείξαμεν.
</p>
          </article>

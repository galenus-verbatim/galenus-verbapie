<article xmlns="http://www.w3.org/1999/xhtml" id="urn:cts:greekLit:tlg0057.tlg022.1st1K-grc1:3">
<span class="pb page1" data-page="4.660" id="p4.660"></span>
<span class="milestone ed1page page1" data-n="1.214" data-unit="ed1page" id="ed1page.1.214"></span>
<span class="milestone ed2page page1" data-n="5.287" data-unit="ed2page" id="ed2page.5.287"></span>
          <p>
<span class="lb" data-page="4.660" data-line="5" id="l4.660.5"></span><span class="milestone ed2page" data-n="5.288" data-unit="ed2page" id="ed2page.5.288"></span>Σκοπώμεθα δ’ ἐπ’ αὐτοῖς, ὅπως εἰκός
<span class="lb" data-page="4.660" data-line="6" id="l4.660.6"></span>ἐστι τὸ κυούμενον ὑπὸ τῆς κατὰ τὸ σπέρμα δυνάμεως ἅπαν
<span class="lb" data-page="4.660" data-line="7" id="l4.660.7"></span>ἐφεξῆς διαπλασθῆναι, τὴν ἀρχὴν τῆς εὑρέσεως αὖθις ἀπὸ
<span class="lb" data-page="4.660" data-line="8" id="l4.660.8"></span>τῶν κατὰ τὰς ἀνατομὰς ὁρωμένων ποιησάμενοι. <span class="milestone ed1page" data-n="1.215" data-unit="ed1page" id="ed1page.1.215"></span>φαίνεται
<span class="lb" data-page="4.660" data-line="9" id="l4.660.9"></span>γὰρ τῶν εἰρημένων τεττάρων ἀγγείων, ἃ κατὰ τὸν
<span class="lb" data-page="4.660" data-line="10" id="l4.660.10"></span>ὀνομαζόμενον ὀμφαλὸν ἅμα τῷ κατὰ τὸν οὐραχὸν πόρῳ
<span class="lb" data-page="4.660" data-line="11" id="l4.660.11"></span>συνίστησιν εὐθὺς ἅμα τῷ διελθεῖν τὸ δέρμα τοῦ κυουμένου,
<span class="lb" data-page="4.660" data-line="12" id="l4.660.12"></span>τὸ μὲν ἕτερον ζεῦγος ἑνούμενόν τε παραχρῆμα καὶ
<span class="lb" data-page="4.660" data-line="13" id="l4.660.13"></span>μίαν φλέβα μεγάλην γεννῆσαν ἐμφύεσθαι τῷ ἥπατι. λέγω
<span class="lb" data-page="4.660" data-line="14" id="l4.660.14"></span>δὲ ἐμφύεσθαι τὴν ἐκ τῆς ἀνατομικῆς ἰδέαν ἑρμηνεύων.
<span class="lb" data-page="4.660" data-line="15" id="l4.660.15"></span>οὐ γὰρ δὴ προϋπάρχοντί γε τῷ ἥπατι τὴν ἔμφυσιν ἡ φλὲψ
<span class="lb" data-page="4.660" data-line="16" id="l4.660.16"></span>αὕτη ποιεῖται, τοὐναντίον γὰρ ἅπαν εἰκός ἐστι γίγνεσθαι,
<span class="lb" data-page="4.660" data-line="17" id="l4.660.17"></span>ὁπόταν εἴσω διασχῇ καθάπερ τι δένδρου στέλεχος ἡ κατὰ
<span class="lb" data-page="4.660" data-line="18" id="l4.660.18"></span>τὸν ὀμφαλὸν φλὲψ, δισχιδὲς μὲν τὸ πρῶτον γίγνεσθαι,
<span class="lb" data-page="4.660" data-line="19" id="l4.660.19"></span>τῶν μερῶν δ’ αὐτῆς ἑκάτερον ἀποφύσεις ποιεῖσθαι πολλὰς
<span class="pb" data-page="4.661" id="p4.661"></span>
<span class="lb" data-page="4.661" data-line="1" id="l4.661.1"></span>ἀνάλογον τοῖς ἐπὶ τῶν δένδρων κλάδοις, εἶτα τῷ μὲν ἑτέρῳ
<span class="lb" data-page="4.661" data-line="2" id="l4.661.2"></span>μορίῳ τῆς σχίσεως τῶν φλεβῶν ἐπιφύεσθαι τὴν εἰρημένην σάρκα
<span class="lb" data-page="4.661" data-line="3" id="l4.661.3"></span>τῆς κατὰ τὸ ἧπαρ οὐσίας, τῷ δ’ ἑτέρῳ, τῷ τὸ μεσεντέριον
<span class="lb" data-page="4.661" data-line="4" id="l4.661.4"></span>γεννῶντι, τήν τε γαστέρα καὶ τὸν σπλῆνα, καὶ τὴν
<span class="lb" data-page="4.661" data-line="5" id="l4.661.5"></span>τῶν ἐντέρων ἕλικα πᾶσαν, ἐπίπλοόν τε καὶ τὸ καλούμενον
<span class="lb" data-page="4.661" data-line="6" id="l4.661.6"></span>ἀπευθυσμένον ἔντερον, οὐ δήπου καὶ ταῦτα πρόσθεν ὑπάρχοντα,
<span class="lb" data-page="4.661" data-line="7" id="l4.661.7"></span>συγγενόμενα δὲ τῇ σχίσει τῶν φλεβῶν, ὥσπερ ἡ κατὰ
<span class="lb" data-page="4.661" data-line="8" id="l4.661.8"></span>τὸ ἧπαρ οὐσία καθ’ ἑκάστην τε τῶν φλεβῶν ἰδίᾳ παραφυομένη
<span class="lb" data-page="4.661" data-line="9" id="l4.661.9"></span>καὶ κοινῇ συμπάσαις ἔξωθεν ἅμα πρὸς μίαν ἰδέαν
<span class="lb" data-page="4.661" data-line="10" id="l4.661.10"></span>σπλάγχνου διαπλαττομένη. οὐ μὴν οὕτω γε καὶ αἱ ἀρτηρίαι
<span class="lb" data-page="4.661" data-line="11" id="l4.661.11"></span>μετὰ τὸ διασχεῖν ἔσω τοῦ δέρματος εὐθέως οὔτε παραφυομένην
<span class="lb" data-page="4.661" data-line="12" id="l4.661.12"></span>ἑαυταῖς ἔχουσι τὴν οὐσίαν ἑτέραν, οὔτ’ εἰς πολλὰ
<span class="lb" data-page="4.661" data-line="13" id="l4.661.13"></span>μόρια κατασχίζονται, διαμένουσι δὲ μέχρι πολλοῦ δύο, παραλαμβάνουσαί
<span class="lb" data-page="4.661" data-line="14" id="l4.661.14"></span>τε τὴν κύστιν τοῦ κυουμένου καὶ κατ’ αὐτοῦ
<span class="lb" data-page="4.661" data-line="15" id="l4.661.15"></span>στηριζόμεναι φέρονται κατά τε ἄλλα καὶ πρὸς τὸ βάθος
<span class="lb" data-page="4.661" data-line="16" id="l4.661.16"></span>τοῦ σώματος, ἄχρι περ ἂν ἐπὶ τὸ πλατὺ καὶ ἱερὸν
<span class="lb" data-page="4.661" data-line="17" id="l4.661.17"></span>ὀστοῦν ὀνομαζόμενον ἀφίκωνται, καθ’ οὗ φαίνονται δύο τινὲς
<span class="lb" data-page="4.661" data-line="18" id="l4.661.18"></span>ἀρτηρίαι, μία καθ’ ἑκάτερον μέρος ἐπὶ τὰ σκέλη φερομένη,
<span class="lb" data-page="4.661" data-line="19" id="l4.661.19"></span>τῆς ἐπὶ τῇ ῥάχει μεγίστης εἰς αὐτὰς ἐσχισμένης, ἥτις ﻿
<span class="pb" data-page="4.662" id="p4.662"></span>
<span class="lb" data-page="4.662" data-line="1" id="l4.662.1"></span>φαίνεται τῇ τῆς καρδίας ἀριστερᾷ κοιλίᾳ συνημμένη. οὐ μὴν,
<span class="lb" data-page="4.662" data-line="2" id="l4.662.2"></span>ὥσπερ ἐπὶ τῆς τοῦ ἥπατος γενέσεως οὐδὲν ὑπολείπεται ζήτημα,
<span class="lb" data-page="4.662" data-line="3" id="l4.662.3"></span>κατὰ τὸν αὐτὸν τρόπον ἐπὶ τῆς καρδίας φαίνεται.
<span class="lb" data-page="4.662" data-line="4" id="l4.662.4"></span>τὸ μὲν γὰρ ἧπαρ, ἐπὶ θατέρῳ μέρει τῆς ἐξ ὀμφαλοῦ φερομένης
<span class="lb" data-page="4.662" data-line="5" id="l4.662.5"></span>φλεβὸς σχισθὲν πολυειδῶς, τὴν πολυειδῆ διάφυσίν τε
<span class="lb" data-page="4.662" data-line="6" id="l4.662.6"></span>καὶ παράφυσιν ἔσχε· τῇ καρδίᾳ δὲ τὴν ὕλην, ἐξ ἧς τὴν
<span class="lb" data-page="4.662" data-line="7" id="l4.662.7"></span>γένεσιν ἕξει, παρὰ τῆς κυούσης ἤτοι διὰ τῶν ἀρτηριῶν
<span class="lb" data-page="4.662" data-line="8" id="l4.662.8"></span>ἀναγκαῖόν ἐστιν ἢ διὰ μέσου τοῦ ἥπατος χορηγεῖσθαι κατὰ
<span class="lb" data-page="4.662" data-line="9" id="l4.662.9"></span>τὴν ἐξ αὐτοῦ φερομένην φλέβα μετέωρον εἰς τὴν τῶν ἄνω
<span class="lb" data-page="4.662" data-line="10" id="l4.662.10"></span>τοῦδε τοῦ σπλάγχνου μορίων γένεσιν. μακρὸς δ’ ἂν οὗτος
<span class="lb" data-page="4.662" data-line="11" id="l4.662.11"></span>ὁ χρόνος εἴη, καὶ οὐκ εὐθέως ἅμα ταῖς πρώταις ἡμέραις,
<span class="lb" data-page="4.662" data-line="12" id="l4.662.12"></span>ἐν αἷς τὸ ἧπαρ ἀρχὴν ἴσχει τῆς γενέσεως, ὀλίγον ἀπέχει τοῦ
<span class="lb" data-page="4.662" data-line="13" id="l4.662.13"></span>τῆς μήτρας σώματος. ὃ γὰρ ὑποφαίνεσθαι στρογγύλον,
<span class="lb" data-page="4.662" data-line="14" id="l4.662.14"></span>ἐρυθρὸν, ἔνδον τοῦ χορίου κατὰ τὴν ἑκταίαν γονὴν Ἱπποκράτης
<span class="lb" data-page="4.662" data-line="15" id="l4.662.15"></span>ἔφη, τοῦτ’ ἂν εἴη τὸ ἧπαρ ἀδιάρθρωτον ἔτι καὶ
<span class="lb" data-page="4.662" data-line="16" id="l4.662.16"></span>ἀδιάπλαστον. ἔν γε μὴν ταῖς ὑπὲρ τὰς τριάκονθ’ ἡμέρας
<span class="lb" data-page="4.662" data-line="17" id="l4.662.17"></span>τῶν ἐμβρύων ἐκτρώσεσιν ἐγγὺς ἀλλήλων σαφῶς φαίνεται τὰ
<span class="lb" data-page="4.662" data-line="18" id="l4.662.18"></span>τρία ταῦτα τοῦ ζώου μόρια, τό θ’ ἧπαρ καὶ ἡ καρδία καὶ
<span class="lb" data-page="4.662" data-line="19" id="l4.662.19"></span>ὁ ἐγκέφαλος, μεῖζον μὲν ἀμφοῖν τῶν ἑτέρων τὸ ἧπαρ, ἀπολειπόμενα
<span class="pb" data-page="4.663" id="p4.663"></span>
<span class="lb" data-page="4.663" data-line="1" id="l4.663.1"></span>δ’ αὐτοῦ πάμπολυ κατὰ μέγεθος ἥ τε καρδία καὶ
<span class="lb" data-page="4.663" data-line="2" id="l4.663.2"></span>ὁ ἐγκέφαλος. οὐ μὴν ὁπηνίκα γε πρώτη ἡ καρδία τὴν ἀρχὴν
<span class="lb" data-page="4.663" data-line="3" id="l4.663.3"></span>τῆς διαπλάσεως ἔχει, δυνατὸν εὑρεῖν· αἵ τε γὰρ ἀμβλώσεις
<span class="lb" data-page="4.663" data-line="4" id="l4.663.4"></span>αἱ κατὰ τὸν πρῶτον μῆνα γιγνόμεναι σαφὲς οὐδὲν διδάσκουσιν,
<span class="lb" data-page="4.663" data-line="5" id="l4.663.5"></span>ἥ τ’ ἐπὶ τῶν ὁμοίων ἀνθρώποις ζώων ἀνατομὴ
<span class="lb" data-page="4.663" data-line="6" id="l4.663.6"></span>κατὰ τὸν αὐτὸν τρόπον οὐδ’ αὐτή τι δηλοῖ βέβαιον, ἔστ’
<span class="lb" data-page="4.663" data-line="7" id="l4.663.7"></span>ἂν <span class="milestone ed2page" data-n="5.289" data-unit="ed2page" id="ed2page.5.289"></span>ἀδιάρθρωτον ᾖ τὸ κύημα. διαρθροῦσθαι δ’ ἀρξαμένου,
<span class="lb" data-page="4.663" data-line="8" id="l4.663.8"></span>τῶν μὲν ἄλλων μορίων τὰ πλεῖστα περιγραφὴν
<span class="lb" data-page="4.663" data-line="9" id="l4.663.9"></span>οὐδεμίαν ἴσχει σαφῆ, μόνα δ’ ἀλλήλοις ἐγγὺς ὁρᾶται τρία
<span class="lb" data-page="4.663" data-line="10" id="l4.663.10"></span>ταῦτα, καθάπερ ἀρτίως εἶπον, ἥ τε καρδία καὶ ὁ ἐγκέφαλος
<span class="lb" data-page="4.663" data-line="11" id="l4.663.11"></span>καὶ τὸ ἧπαρ. κατ’ ἀρχὰς μὲν οὖν, ἡνίκα τὰ περὶ
<span class="lb" data-page="4.663" data-line="12" id="l4.663.12"></span>σπέρματος ὑπομνήματα γράφων ἠναγκάσθην καὶ περὶ τῆς
<span class="lb" data-page="4.663" data-line="13" id="l4.663.13"></span>κατὰ τὸν χρόνον τάξεως ἑκάστου τῶν μορίων τῆς διαπλάσεως
<span class="lb" data-page="4.663" data-line="14" id="l4.663.14"></span>εἰπεῖν τι, τὴν καρδίαν ἔφην ὁμοίως τῷ ἥπατι κατὰ
<span class="lb" data-page="4.663" data-line="15" id="l4.663.15"></span>τὰς πρώτας ἡμέρας τῆς κυήσεως οἷον κρηπῖδά τινα τῆς
<span class="lb" data-page="4.663" data-line="16" id="l4.663.16"></span>γενέσεως ἴσχειν, ἐκ τῆς ἐπὶ τῶν τελείων χρείας αὐτῆς ἀξιολογωτάτης
<span class="lb" data-page="4.663" data-line="17" id="l4.663.17"></span>οὔσης ἐπὶ τὸν λογισμὸν τοῦτον ἀγόμενος. ὡς
<span class="lb" data-page="4.663" data-line="18" id="l4.663.18"></span>δὲ τοῖς ἄλλοις ἅπασιν ἰατροῖς τε καὶ φιλοσόφοις εὗρον
<span class="lb" data-page="4.663" data-line="19" id="l4.663.19"></span>ἀρέσκον ὁμοίως τοῖς φυτοῖς ἄχρι τῆς σαφοῦς διαπλάσεως
<span class="pb" data-page="4.664" id="p4.664"></span>
<span class="lb" data-page="4.664" data-line="1" id="l4.664.1"></span>διοικούμενον τὸ κύημα, πιθανώτερον ἔδοξέ μοι, μηδεμίαν
<span class="lb" data-page="4.664" data-line="2" id="l4.664.2"></span>αὐτῆς εἶναι χρείαν ἐν ἀρχῇ τῆς γενέσεως, ἀλλὰ τοῦ μὲν
<span class="lb" data-page="4.664" data-line="3" id="l4.664.3"></span>ἥπατος ὑστέραν αὐτὴν διαπλάττεσθαι πάντως, ἐζήτουν δ’,
<span class="lb" data-page="4.664" data-line="4" id="l4.664.4"></span>ὅπως γίγνεται τοῦτο. δυοῖν γὰρ δή που τούτων ἀναγκαῖον
<span class="lb" data-page="4.664" data-line="5" id="l4.664.5"></span>εἶναι τὸ ἕτερον, ἢ παρὰ τοῦ ἥπατος, αἵματος ἀνιόντος,
<span class="lb" data-page="4.664" data-line="6" id="l4.664.6"></span>ἅμα τῇ τῆς ἡπατίτιδος φλεβὸς γενέσει καὶ τὴν καρδίαν ἐκ
<span class="lb" data-page="4.664" data-line="7" id="l4.664.7"></span>τούτου γεννᾶσθαι δεῖν, ἢ διὰ τῆς μεγάλης ἀρτηρίας, ἐχούσης
<span class="lb" data-page="4.664" data-line="8" id="l4.664.8"></span>αἷμα καὶ αὐτῆς, οὐχ, ὡς Ἐρασίστρατος οἴεται, μόνον
<span class="lb" data-page="4.664" data-line="9" id="l4.664.9"></span>πνεῦμα. τοὺς πολλοὺς δ’ εἰκὸς ἐξηπατῆσθαι, καὶ μάλιστα
<span class="lb" data-page="4.664" data-line="10" id="l4.664.10"></span>τοὺς φιλοσόφους, ὡς ἂν οὐδὲν ἐπισταμένους τῶν ἐν ταῖς
<span class="lb" data-page="4.664" data-line="11" id="l4.664.11"></span>διαιρέσεσι τῶν ζώων φαινομένων, ὧν μάλιστ’ ἐστὶ χρήσιμα
<span class="lb" data-page="4.664" data-line="12" id="l4.664.12"></span>τὰ κατὰ τὴν ἐπὶ τῶν ζώντων ἀνατομὴν ἐγχειρουμένην τεχνικῶς
<span class="lb" data-page="4.664" data-line="13" id="l4.664.13"></span>εἰς γύμνωσιν τῶν ἐν τῷ βάθει μορίων. ὥστε καὶ κατὰ
<span class="lb" data-page="4.664" data-line="14" id="l4.664.14"></span>τοῦτο μακρὸς ὁ λόγος γίγνεται τοῖς ἐπιστημονικῶς αὐτὸν
<span class="lb" data-page="4.664" data-line="15" id="l4.664.15"></span>ὅλον ἐκμαθεῖν ὀρεγομένοις. ἓν μὲν γάρ ἐστιν ὑπόμνημά
<span class="lb" data-page="4.664" data-line="16" id="l4.664.16"></span>μοι γεγραμμένον, ἐν ᾧ σκοποῦμαι τὴν χρείαν τῆς ἀναπνοῆς,
<span class="lb" data-page="4.664" data-line="17" id="l4.664.17"></span>ἕτερον δ’ ἐπ’ αὐτῷ τὸ περὶ τῆς τῶν ἀρτηριῶν τε καὶ τῶν
<span class="lb" data-page="4.664" data-line="18" id="l4.664.18"></span>ἐν αὐτοῖς σφυγμῶν, ἐν οἷς ὁ γυμνασάμενος εἴσεται τὸ
<span class="pb" data-page="4.665" id="p4.665"></span>
<span class="lb" data-page="4.665" data-line="1" id="l4.665.1"></span>κυούμενον οὔτ’ ἀρτηριῶν ἔχον ἀναγκαίαν χρείαν ἐν ἀρχῇ
<span class="lb" data-page="4.665" data-line="2" id="l4.665.2"></span>τῆς γενέσεως, οὔτε σφυγμῶν, οὔτε καρδίας, ὥσπερ οὐδὲ τὰ
<span class="lb" data-page="4.665" data-line="3" id="l4.665.3"></span>φυτά. καὶ μέντοι καὶ περὶ τῆς τῶν φυτῶν γενέσεως ἐσκέφθαι
<span class="lb" data-page="4.665" data-line="4" id="l4.665.4"></span>τι χρὴ πρότερον. ἐκ γὰρ τῶν εἰς ταῦτα ἀναγκαίων
<span class="lb" data-page="4.665" data-line="5" id="l4.665.5"></span>ἔνεστι καὶ τὸ γινώσκειν, ὁποίων τε καὶ ὁπόσων δεῖται τὸ
<span class="lb" data-page="4.665" data-line="6" id="l4.665.6"></span>κύημα, μέχρις ἂν ὑπὸ μιᾶς διοικῆται ψυχῆς, ὡς τὰ φυτά.
<span class="lb" data-page="4.665" data-line="7" id="l4.665.7"></span>καλοῦμεν δὲ τὴν ψυχὴν ταύτην, ὅταν μὴ περὶ τούτου προκείμενον
<span class="lb" data-page="4.665" data-line="8" id="l4.665.8"></span>ᾖ σκοπεῖν, τῷ κοινῷ πάσης οὐσίας προσρήματι
<span class="lb" data-page="4.665" data-line="9" id="l4.665.9"></span>φύσιν ὀνομάζοντες, ὃ κᾀν ταῖς ἀκριβέσι σκέψεσιν οἱ περὶ
<span class="lb" data-page="4.665" data-line="10" id="l4.665.10"></span>Χρύσιππον ἐφύλαξαν, οὐχ ὡς Ἀριστοτέλης τε καὶ Πλάτων
<span class="lb" data-page="4.665" data-line="11" id="l4.665.11"></span>ἀποστάντες ὠνόμασαν ἀμφότεροι μὲν ψυχὴν, ἀλλ’ ὁ μὲν
<span class="lb" data-page="4.665" data-line="12" id="l4.665.12"></span>Ἀριστοτέλης τὸ θρεπτικὸν αὐτῆς προσθεὶς, ὁ δὲ Πλάτων
<span class="lb" data-page="4.665" data-line="13" id="l4.665.13"></span>τὸ ἐπιθυμητικόν. ἐπεὶ τοίνυν ὁ νῦν ἡμῖν προκείμενος λόγος
<span class="lb" data-page="4.665" data-line="14" id="l4.665.14"></span>οὐ κατὰ τὸ πάρεργον, ὥσπερ ὅταν ἄλλο τι προηγουμένως
<span class="lb" data-page="4.665" data-line="15" id="l4.665.15"></span>σκοπῶμεν, ἀλλ’ εἰς ἐσχάτην ἀκρίβειαν ἐκπονεῖται, τῆς
<span class="lb" data-page="4.665" data-line="16" id="l4.665.16"></span>κατὰ τὰ φυτὰ γενέσεώς τε καὶ διοικήσεως ἀναμνήσωμεν
<span class="lb" data-page="4.665" data-line="17" id="l4.665.17"></span>ὑμᾶς αὐτοὺς πρότερον. ἅτε γὰρ ἀμίκτου τε καὶ μόνης οὔσης
<span class="pb" data-page="4.666" id="p4.666"></span>
<span class="lb" data-page="4.666" data-line="1" id="l4.666.1"></span>αὐτῆς, ὡς ἂν μήτε τὸ θυμοειδὲς ἐχόντων μήτε τὸ λογιστικὸν,
<span class="lb" data-page="4.666" data-line="2" id="l4.666.2"></span>ἐλπίς ἐστιν εἰλικρινῆ τε καὶ ἀνόθευτον εὑρεῖν αὐτῶν
<span class="lb" data-page="4.666" data-line="3" id="l4.666.3"></span>τὴν διοίκησιν. ἡ δ’ οὖν αὖθις ἀρχὴ περὶ τῆς τῶν φυτῶν
<span class="lb" data-page="4.666" data-line="4" id="l4.666.4"></span>γενέσεως ἡμῖν γιγνέσθω, σπέρματος ἀναμνησθεῖσιν εἰς γῆν
<span class="lb" data-page="4.666" data-line="5" id="l4.666.5"></span>συμμέτρως ὑγρὰν καὶ θερμὴν ἐμβληθέντος. ἔστω δὲ τοῦτο
<span class="lb" data-page="4.666" data-line="6" id="l4.666.6"></span>δρυὸς <span class="milestone ed2page" data-n="5.290" data-unit="ed2page" id="ed2page.5.290"></span>ἤ τινος οὕτως ὑψηλοῦ φυτοῦ· ῥᾷον μὲν γὰρ
<span class="lb" data-page="4.666" data-line="7" id="l4.666.7"></span>ἐν μεγάλῳ σώματι κατοψόμεθα τῆς διοικούσης αὐτὰ φύσεως
<span class="lb" data-page="4.666" data-line="8" id="l4.666.8"></span>τὰς ἐνεργείας. αὐτίκα μὲν ἐκ τοῦ σπέρματος ὁρᾶται διττή
<span class="lb" data-page="4.666" data-line="9" id="l4.666.9"></span>τις ἀπόφυσις γιγνομένη, κάτω μὲν εἰς τὴν γῆν ἑτέρα, πρὸς
<span class="lb" data-page="4.666" data-line="10" id="l4.666.10"></span>δὲ τὸν ὑπὲρ γῆς ἀέρα παραπλησία τις ἄλλη. λεπταὶ δ’ οὖσαι
<span class="lb" data-page="4.666" data-line="11" id="l4.666.11"></span>τό γε κατ’ ἀρχὰς αἱ ἀποφύσεις αἵδε τοῦ χρόνου
<span class="lb" data-page="4.666" data-line="12" id="l4.666.12"></span>προϊόντος ἁδρύνονταί τε ἅμα καὶ κατὰ <span class="milestone ed1page" data-n="1.216" data-unit="ed1page" id="ed1page.1.216"></span>τὸ μῆκος ἐκτείνονται,
<span class="lb" data-page="4.666" data-line="13" id="l4.666.13"></span>κᾀπειδὰν ἤδη μέγεθος ἀξιόλογον ἔχωσιν, εἰς ἀποφύσεις
<span class="lb" data-page="4.666" data-line="14" id="l4.666.14"></span>σχίζονται. καὶ μέντοι τούτων αὐτῶν αὖθις εἰς ἑτέρας
<span class="lb" data-page="4.666" data-line="15" id="l4.666.15"></span>ἀποφύσεις διαιρουμένων, εἶτ’ ἐκείνων εἰς ἄλλας, ἐν ἑκάστῳ
<span class="lb" data-page="4.666" data-line="16" id="l4.666.16"></span>μορίῳ τοῦ χρόνου πάσας αὐτὰς ἅμα τρέφεσθαί τε καὶ
<span class="lb" data-page="4.666" data-line="17" id="l4.666.17"></span>αὐξάνεσθαι συμβαίνει, καὶ δὴ καὶ καρποὺς ἐπιφύεσθαι
<span class="lb" data-page="4.666" data-line="18" id="l4.666.18"></span>τοῖς πέρασιν αὐτῶν ἅπασι, τελειωθέντος τοῦ φυτοῦ. ﻿
<span class="pb" data-page="4.667" id="p4.667"></span>
<span class="lb" data-page="4.667" data-line="1" id="l4.667.1"></span>τὴν αὐτὴν οὖν ἔχοντος τοῦ κυήματος ἐν τῇ πρώτῃ γενέσει
<span class="lb" data-page="4.667" data-line="2" id="l4.667.2"></span>τοῖς φυτοῖς διοίκησιν, ἐλαχίστη μὲν εἰκότως ἡ αὔξησις αὐτοῦ
<span class="lb" data-page="4.667" data-line="3" id="l4.667.3"></span>γίγνεται κατὰ τὸν πρῶτον χρόνον· ὁπόταν δὲ σαφῶς
<span class="lb" data-page="4.667" data-line="4" id="l4.667.4"></span>ἄρξηται διαρθροῦσθαι, πλείων, ὥσπερ γε καὶ διαρθρωθέντων
<span class="lb" data-page="4.667" data-line="5" id="l4.667.5"></span>μεγίστη, κατὰ πολλὰ μόρια τῆς διοικούσης αὐτῶν φύσεως
<span class="lb" data-page="4.667" data-line="6" id="l4.667.6"></span>ἐνεργούσης ἅμα. τίς οὖν ὅρος ἐστὶ τοῦ πρώτου χρόνου,
<span class="lb" data-page="4.667" data-line="7" id="l4.667.7"></span>καθ’ ὃν οὐδέπω δεῖται τῆς καρδίας τὸ κυούμενον; ἐμοὶ μὲν
<span class="lb" data-page="4.667" data-line="8" id="l4.667.8"></span>δοκεῖ, καθ’ ὃν οὐδὲ τῶν φλεβῶν ἡ κατὰ τὸ ἧπαρ ἐγένετο
<span class="lb" data-page="4.667" data-line="9" id="l4.667.9"></span>σύμπασα σχίσις. καλῶ δὲ σύμπασαν, ἐπεὶ διττή τίς ἐστιν
<span class="lb" data-page="4.667" data-line="10" id="l4.667.10"></span>οὐκ ἐμοὶ πρώτῳ φανεῖσα τοιαύτη, συμφωνουμένοις δὲ τοῖς
<span class="lb" data-page="4.667" data-line="11" id="l4.667.11"></span>ἀνατομικοῖς ἀνδράσιν ἅπασιν. ἡ γὰρ ἐξ ὀμφαλοῦ φλὲψ ἅμα
<span class="lb" data-page="4.667" data-line="12" id="l4.667.12"></span>τῷ πρώτως εἰς τὴν ἐντὸς χώραν ἀφικέσθαι τοῦ περὶ τὸ
<span class="lb" data-page="4.667" data-line="13" id="l4.667.13"></span>κυούμενον δέρματος εὐθέως σχίζεται δίχα, καθάπερ εἰς
<span class="lb" data-page="4.667" data-line="14" id="l4.667.14"></span>δύο μόρια μέγιστα κατὰ τὰ πολλὰ τῶν δένδρων ὁρᾶται
<span class="lb" data-page="4.667" data-line="15" id="l4.667.15"></span>τὸ πρέμνον διαιρούμενον, εἶθ’ ἑκατέρας τῶν φλεβῶν τῶνδε
<span class="lb" data-page="4.667" data-line="16" id="l4.667.16"></span>δίκην κλάδου ἀποφυούσης ἑτέρας φλέβας, ἐκείνων τε πάλιν
<span class="lb" data-page="4.667" data-line="17" id="l4.667.17"></span>ἑτέρας, εἶτα τούτων γεννωμένων ἄλλας, ἄχρι περ ἂν εἴς
<span class="lb" data-page="4.667" data-line="18" id="l4.667.18"></span>τινα πέρατα τελευτήσωσιν ἑκάτεραι τῶν κατασχίσεων, ἡ τοῦ
<span class="pb" data-page="4.668" id="p4.668"></span>
<span class="lb" data-page="4.668" data-line="1" id="l4.668.1"></span>ἥπατος ἴδιος οὐσία, περὶ ἧς διῆλθον ἔμπροσθεν, ἐν κύκλῳ
<span class="lb" data-page="4.668" data-line="2" id="l4.668.2"></span>τε περιφύεται καὶ τὰ μεταξὺ τῶν σχίσεων ἀναπληροῖ, καθάπερ
<span class="lb" data-page="4.668" data-line="3" id="l4.668.3"></span>τις στοιβή. καὶ οὕτως αἱ μὲν ἀπὸ τῆς ταπεινοτέρας
<span class="lb" data-page="4.668" data-line="4" id="l4.668.4"></span>φλεβὸς ἀποφύσεις ἐν τοῖς σιμοῖς τοῦ σπλάγχνου γίγνονται
<span class="lb" data-page="4.668" data-line="5" id="l4.668.5"></span>μέρεσιν, οἷς περιλαμβάνει τὰ δεξιὰ τῆς γαστρὸς, αἱ δ’ ἀπὸ
<span class="lb" data-page="4.668" data-line="6" id="l4.668.6"></span>τῆς ὑψηλοτέρας ἐν τοῖς κυρτοῖς, ἔνθα τοῦ διαφράγματος
<span class="lb" data-page="4.668" data-line="7" id="l4.668.7"></span>ψαύει. καὶ διὰ ταύτην γε τὴν αἰτίαν αἱ δύο πύλαι τοῦ
<span class="lb" data-page="4.668" data-line="8" id="l4.668.8"></span>ἥπατος ἐγένοντο τοῖς ἐμβρύοις· τῆς γάρ τοι μεγάλης φλεβὸς,
<span class="lb" data-page="4.668" data-line="9" id="l4.668.9"></span>ἣν δι’ ὀμφαλοῦ φερομένην ὁρῶμεν, αἱ κατὰ τὸ σῶμα
<span class="lb" data-page="4.668" data-line="10" id="l4.668.10"></span>φλέβες ἅπασαι μόριά τε καὶ ἀποβλαστήματά εἰσιν, τῆς
<span class="lb" data-page="4.668" data-line="11" id="l4.668.11"></span>μὲν ὑψηλοτέρας πύλης γενομένης ἕνεκα τοῦ γεννηθῆναι τὰς
<span class="lb" data-page="4.668" data-line="12" id="l4.668.12"></span>κατὰ τὸ ἧπαρ ἁπάσας, τῆς ταπεινοτέρας δὲ ἕνεκα τοῦ τὰς
<span class="lb" data-page="4.668" data-line="13" id="l4.668.13"></span>εἰς τὴν γαστέρα καὶ σπλῆνα, καὶ τὸ ὑπόλοιπον, ἔντερά τε
<span class="lb" data-page="4.668" data-line="14" id="l4.668.14"></span>πάντα. συμπληρωθέντος δὲ τοῦ ἥπατος, ἐκ μὲν τῶν κατὰ
<span class="lb" data-page="4.668" data-line="15" id="l4.668.15"></span>τὰ κυρτὰ μέρη φλεβῶν αὐτοῦ καθάπερ ἔκ τινων ῥιζῶν ἀθροίζεται
<span class="lb" data-page="4.668" data-line="16" id="l4.668.16"></span>στέλεχος ἡ μεγίστη τῶν ἐν τῷ σώματι φλεβῶν, ἣν διὰ
<span class="lb" data-page="4.668" data-line="17" id="l4.668.17"></span>τοῦτο κοίλην ὀνομάζουσιν κατ’ ἐξοχὴν δή τινα πρὸς τὰς ἄλλας
<span class="lb" data-page="4.668" data-line="18" id="l4.668.18"></span>φλέβας, ἐνδεικνύμενοι τὸ μέγεθος αὐτῆς· Ἱπποκράτης
<span class="pb" data-page="4.669" id="p4.669"></span>
<span class="lb" data-page="4.669" data-line="1" id="l4.669.1"></span>δ’ ἀπὸ τοῦ ἥπατος, ὅθεν ἑώρα τὴν ἔκφυσιν ἔχουσαν, ἡπατῖτιν
<span class="lb" data-page="4.669" data-line="2" id="l4.669.2"></span>ἐκάλεσεν. ταύτης οὖν τῆς φλεβὸς ἐκτεταμένης κατὰ
<span class="lb" data-page="4.669" data-line="3" id="l4.669.3"></span>τὸ μῆκος τοῦ ζώου, τὸ μέν τι κάτω φέρεται κατὰ μέσης
<span class="lb" data-page="4.669" data-line="4" id="l4.669.4"></span>τῆς ῥάχεως ἐστηριγμένον, τὸ δ’ ἄνω διὰ μέσου τοῦ θώρακος
<span class="lb" data-page="4.669" data-line="5" id="l4.669.5"></span>ἐπὶ τὸν τράχηλον ἀναφέρεται, πρώτας μὲν ἀποφύσεις
<span class="lb" data-page="4.669" data-line="6" id="l4.669.6"></span>εἰς τὸ διάφραγμα ποιούμενον οὐ σμικρὰς, ἐπ’ αὐταῖς δ’
<span class="lb" data-page="4.669" data-line="7" id="l4.669.7"></span>ἑτέρας πάντως λεπτὰς εἴς τε τοὺς διαφράττοντας ὑμένας τὸν
<span class="lb" data-page="4.669" data-line="8" id="l4.669.8"></span>θώρακα <span class="milestone ed2page" data-n="5.291" data-unit="ed2page" id="ed2page.5.291"></span>καὶ τὸν περικάρδιον χιτῶνα, μετὰ δὲ ταῦτα
<span class="lb" data-page="4.669" data-line="9" id="l4.669.9"></span>εἰς τὴν δεξιὰν κοιλίαν τῆς καρδίας καὶ τὸν θώρακα. κατὰ
<span class="lb" data-page="4.669" data-line="10" id="l4.669.10"></span>δὲ τὸν αὐτὸν χρόνον εὔλογόν ἐστι καὶ τὰς ἐκ τῶν ταπεινοτέρων
<span class="lb" data-page="4.669" data-line="11" id="l4.669.11"></span>πυλῶν φλέβας εἰς πάντα τὰ κατὰ τὴν γαστέρα μόρια
<span class="lb" data-page="4.669" data-line="12" id="l4.669.12"></span>κατασχιζομένας αἰτίας τῆς γενέσεως αὐτοῖς γίγνεσθαι.
<span class="lb" data-page="4.669" data-line="13" id="l4.669.13"></span>ἐν ᾧ δ’ ἐπὶ τὴν καρδίαν ἀναφέρεται τὸ ἄνω μέρος τῆς ἡπατίτιδος,
<span class="lb" data-page="4.669" data-line="14" id="l4.669.14"></span>ἐν τούτῳ τὸ καταφερόμενον ἀποφύσεις ἑαυτοῦ τάς
<span class="lb" data-page="4.669" data-line="15" id="l4.669.15"></span>τ’ ἐπὶ τοὺς νεφροὺς ποιεῖται, (πρῶτοι μὲν γὰρ οὗτοι κεῖνται
<span class="lb" data-page="4.669" data-line="16" id="l4.669.16"></span>πλησίον τοῦ ἥπατος,) καὶ εἰς τὰ περὶ τὴν ῥάχιν χωρία
<span class="lb" data-page="4.669" data-line="17" id="l4.669.17"></span>τὰ κατ’ ὀσφὺν, ὥσπερ γε τὸ ἄνω τοῦ διαφράγματος μέρος
<span class="lb" data-page="4.669" data-line="18" id="l4.669.18"></span>τῆς ῥάχεώς τε καὶ τοῦ θώρακος εὔλογον, ἀπὸ τῆς ἀναφερομένης
<span class="lb" data-page="4.669" data-line="19" id="l4.669.19"></span>ἡπατίτιδος ἀποφύσεις λαμβάνον, ὕλην τῆς γενέσεως
<span class="pb" data-page="4.670" id="p4.670"></span>
<span class="lb" data-page="4.670" data-line="1" id="l4.670.1"></span>ἐξ αὐτῶν ἴσχειν, ἐν ᾧ χρόνῳ καὶ καρδία πλάττεται. παραγίγνεσθαι
<span class="lb" data-page="4.670" data-line="2" id="l4.670.2"></span>γὰρ ἐπ’ αὐτὴν ἤδη δύναται καὶ τὸ τῶν ἀρτηριῶν
<span class="lb" data-page="4.670" data-line="3" id="l4.670.3"></span>προειρημένον ζεῦγος εἰς μίαν ἀνηγμένον. καὶ αὐτὸ ἐπὶ μέσης
<span class="lb" data-page="4.670" data-line="4" id="l4.670.4"></span>τῆς ῥάχεως ἐστηριγμένον ὁρῶμεν, ἄχρι περ ἂν ἐγγὺς
<span class="lb" data-page="4.670" data-line="5" id="l4.670.5"></span>ἀφίκηται τῆς καρδίας. ἐκ ταύτης οὖν τὴν καρδίαν πιθανόν
<span class="lb" data-page="4.670" data-line="6" id="l4.670.6"></span>ἐστιν ἀρυομένην αἷμα θερμότερον πολλῷ τοῦ κατὰ
<span class="lb" data-page="4.670" data-line="7" id="l4.670.7"></span>τὰς φλέβας εἰς τοσοῦτον καὶ αὐτὴν θερμοτέραν γίνεσθαι
<span class="lb" data-page="4.670" data-line="8" id="l4.670.8"></span>τοῦ ἥπατος, εἰς ὅσον καὶ τὸ αἷμα τοῦ αἵματός ἐστι
<span class="lb" data-page="4.670" data-line="9" id="l4.670.9"></span>θερμότερον. οὐσῶν δὲ δυοῖν αὐτῆς κοιλιῶν, εἰς μὲν τὴν
<span class="lb" data-page="4.670" data-line="10" id="l4.670.10"></span>δεξιὰν τὸ ἐκ τοῦ ἥπατος αἷμα παραγίγνεται, μετρίως θερμὸν
<span class="lb" data-page="4.670" data-line="11" id="l4.670.11"></span>ὑπάρχον, εἰς δὲ τὴν ἀριστερὰν πολλῷ θερμότερον
<span class="lb" data-page="4.670" data-line="12" id="l4.670.12"></span>τοῦδε τὸ διὰ τῶν ἀρτηριῶν. ὅταν δὲ τὰς κοιλίας σχῇ καὶ
<span class="lb" data-page="4.670" data-line="13" id="l4.670.13"></span>τὰς ὕλας ἀμφοτέρας, ὡς ἂν ἤδη πεπληρωμένης αὐτῶν τῆς
<span class="lb" data-page="4.670" data-line="14" id="l4.670.14"></span>οὐσίας, αὐτή τε σφύζει καὶ τὰς ἀρτηρίας ἅμα ἑαυτῇ κινεῖ
<span class="lb" data-page="4.670" data-line="15" id="l4.670.15"></span>τὴν αὐτὴν ἑαυτῇ κίνησιν, ὥστε τὸ κυούμενον οὐ μόνον
<span class="lb" data-page="4.670" data-line="16" id="l4.670.16"></span>ὡς φυτὸν ἔτι τὴν διοίκησιν ἔχειν, ἀλλ’ ἤδη καὶ ὡς ζῶον,
<span class="lb" data-page="4.670" data-line="17" id="l4.670.17"></span>ὁποῖα ζῶα χῆμαί τ’ εἰσὶ καὶ κήρυκες καὶ πίνναι καὶ
<span class="lb" data-page="4.670" data-line="18" id="l4.670.18"></span>ὄστρεα καὶ λοπάδες, ἤτοι γ’ ὀλιγίστης, ἢ οὐδ’ ὅλως δεόμενον
<span class="pb" data-page="4.671" id="p4.671"></span>
<span class="lb" data-page="4.671" data-line="1" id="l4.671.1"></span>κινήσεως σφυγμικῆς. ἐδείχθησαν γὰρ οἱ σφυγμοὶ τοῖς θερμοῖς
<span class="lb" data-page="4.671" data-line="2" id="l4.671.2"></span>σώμασιν ὑπάρχοντες, οὐδὲν δ’ οὔτ’ ἄναιμον ζῶόν ἐστι
<span class="lb" data-page="4.671" data-line="3" id="l4.671.3"></span>σαφῶς θερμὸν, οὔτε τῶν σαφῶς θερμῶν ἄναιμον. ἦν μὲν
<span class="lb" data-page="4.671" data-line="4" id="l4.671.4"></span>οὖν καὶ χωρὶς τοῦ παρὰ τῆς καρδίας θερμοῦ σύμφυτος
<span class="lb" data-page="4.671" data-line="5" id="l4.671.5"></span>ὑπάρχουσα χλιαρὰ θερμότης τῷ κατὰ τὰς φλέβας αἵματι,
<span class="lb" data-page="4.671" data-line="6" id="l4.671.6"></span>καὶ διὰ τοῦτο καὶ τῷ ἥπατι· τὴν καρδίαν δ’ ἔχει τὰ ζῶα
<span class="lb" data-page="4.671" data-line="7" id="l4.671.7"></span>καθάπερ τινὸς πυρὸς ἑστίαν, καὶ γὰρ καὶ χωρὶς ταύτης ἡ
<span class="lb" data-page="4.671" data-line="8" id="l4.671.8"></span>θερμασία τῶν ἐναίμων ζώων παραπλησία τῇ κατὰ τοὺς
<span class="lb" data-page="4.671" data-line="9" id="l4.671.9"></span>οἴκους ἐστὶν ὥρᾳ θέρους, ἀλλ’ ὥσπερ οἶκος, ἀναφθέντος
<span class="lb" data-page="4.671" data-line="10" id="l4.671.10"></span>ἐν αὐτῷ πυρὸς, γίνεται θερμότερος, οὕτω καὶ τὸ σῶμα
<span class="lb" data-page="4.671" data-line="11" id="l4.671.11"></span>τῶν ζώων ἐκ τῆς καρδίας ἐπικτᾶται θερμότητα πλείονα
<span class="lb" data-page="4.671" data-line="12" id="l4.671.12"></span>τῆς ἐμφύτου ταῖς τε φλεψὶ καὶ τῷ ἥπατι, καὶ δηλονότι καὶ
<span class="lb" data-page="4.671" data-line="13" id="l4.671.13"></span>τῷ αἵματι τῷ κατ’ αὐτά. κατὰ γὰρ τὰς ἀρτηρίας Ἐρασίστρατος
<span class="lb" data-page="4.671" data-line="14" id="l4.671.14"></span>μὲν οὐδ’ ὅλως οἴεται περιέχεσθαι τὸν χυμὸν τοῦτον,
<span class="lb" data-page="4.671" data-line="15" id="l4.671.15"></span>ἡμεῖς δ’ ἡγούμεθα, καθάπερ καὶ φαίνεται λεπτομερέστερον
<span class="lb" data-page="4.671" data-line="16" id="l4.671.16"></span>καὶ θερμότερον ἐν αὐταῖς ὑπάρχον αἷμα· τοιοῦτον
<span class="lb" data-page="4.671" data-line="17" id="l4.671.17"></span>γάρ τι κᾀν τῷ τρωθῆναι τὸ ῥέον ἐξ αὐτῶν ἐστιν. καί μοι
<span class="lb" data-page="4.671" data-line="18" id="l4.671.18"></span>δοκεῖ καὶ Πλάτων ἐνδείκνυσθαι τοῦτο δι’ ὧν φησιν ἐν
<span class="lb" data-page="4.671" data-line="19" id="l4.671.19"></span>Τιμαίῳ· Τὴν δὲ καρδίαν ἅμα τῶν φλεβῶν πηγὴν καὶ ﻿
<span class="pb" data-page="4.672" id="p4.672"></span>
<span class="lb" data-page="4.672" data-line="1" id="l4.672.1"></span>τοῦ περιφερομένου κατὰ πάντα τὰ μέλη σφοδρῶς αἵματος
<span class="lb" data-page="4.672" data-line="2" id="l4.672.2"></span>εἰς τὴν δορυφορικὴν οἴκησιν κατέστησαν. οὐ γὰρ ἁπλῶς
<span class="lb" data-page="4.672" data-line="3" id="l4.672.3"></span>εἶπεν, αἵματος αὐτὴν εἶναι πηγὴν, ἀλλὰ τοῦ περιφερομένου
<span class="lb" data-page="4.672" data-line="4" id="l4.672.4"></span>κατὰ πάντα τὰ μέλη σφοδρῶς· οὐ τοιοῦτον δ’ ἐστὶ τὸ κατὰ
<span class="lb" data-page="4.672" data-line="5" id="l4.672.5"></span>τὰς ἰδίως ὀνομαζομένας φλέβας, ὡς οἵ γε παλαιοὶ κοινὸν
<span class="lb" data-page="4.672" data-line="6" id="l4.672.6"></span>ὄνομα τὸ τῶν φλεβῶν ἑκατέρῳ τῷ γένει τῶν ἀγγείων ἐπέφερον.
<span class="lb" data-page="4.672" data-line="7" id="l4.672.7"></span>ὥσπερ δὲ τὴν καρδίαν ὑστέραν ἥπατος εὔλογον ἦν
<span class="lb" data-page="4.672" data-line="8" id="l4.672.8"></span>γενέσθαι, καὶ διὰ τοῦτο τῇ τῆς κυούσης μήτρᾳ πλησιέστερον
<span class="lb" data-page="4.672" data-line="9" id="l4.672.9"></span>ἐτάχθη τὸ ἧπαρ, <span class="milestone ed2page" data-n="5.292" data-unit="ed2page" id="ed2page.5.292"></span>οὕτω τὸν ἐγκέφαλον ἔτι καὶ ταύτης
<span class="lb" data-page="4.672" data-line="10" id="l4.672.10"></span>ποῤῥωτέρω ταχθῆναι προσῆκον ἦν, ὡς ἂν καὶ τῆς κατασκευῆς
<span class="lb" data-page="4.672" data-line="11" id="l4.672.11"></span>αὐτοῦ γενησομένης ὑστέρας, ὅτι μηδὲ χρήζει τι τὸ
<span class="lb" data-page="4.672" data-line="12" id="l4.672.12"></span>κυούμενον ζῶον ἐγκεφάλου διὰ τὸ μήθ’ ὁρᾷν αὐτὸ δεῖσθαι,
<span class="lb" data-page="4.672" data-line="13" id="l4.672.13"></span>μήτ’ ἀκούειν, μήτε γεύεσθαι, μήτ’ ὀσφραίνεσθαι, καθάπερ
<span class="lb" data-page="4.672" data-line="14" id="l4.672.14"></span>οὐδὲ τοῖς κώλοις ἐνεργεῖν, οὐδ’ ὅλως ἑτέραν τινὰ προαιρετικὴν
<span class="lb" data-page="4.672" data-line="15" id="l4.672.15"></span>ἐνέργειαν ἢ τὴν τῆς ἁφῆς αἴσθησιν ἔχειν, ἢ φαντασίαν,
<span class="lb" data-page="4.672" data-line="16" id="l4.672.16"></span>ἢ <span class="milestone ed1page" data-n="1.217" data-unit="ed1page" id="ed1page.1.217"></span>λογισμὸν, ἢ μνήμην. ὕστερον οὖν ποτε
<span class="lb" data-page="4.672" data-line="17" id="l4.672.17"></span>κατὰ τρίτην τύξιν χρόνου ἐγκέφαλός τε καὶ τὰ κατὰ τὸ
<span class="lb" data-page="4.672" data-line="18" id="l4.672.18"></span>πρόσωπον ἅπαντα διεπλάσθη, καθ’ ὃν καιρὸν ἤδη καὶ τὰ
<span class="pb" data-page="4.673" id="p4.673"></span>
<span class="lb" data-page="4.673" data-line="1" id="l4.673.1"></span>κῶλα διηρθρώθη, καὶ πᾶν εἴτι πρόσθεν εἴρηται μόριον
<span class="lb" data-page="4.673" data-line="2" id="l4.673.2"></span>εἰς τελειότητα τῆς ἑαυτοῦ κατασκευῆς ἀφίκετο. πρόδηλον δ’,
<span class="lb" data-page="4.673" data-line="3" id="l4.673.3"></span>ὅτι καὶ τὸ τῆς κεφαλῆς ὀστοῦν ὕστερον ἁπάντων τῶν ἄλλων
<span class="lb" data-page="4.673" data-line="4" id="l4.673.4"></span>ὀστῶν ἐπάγη, καὶ διὰ τοῦτο κατὰ τὸ βρέγμα λεπτὸν
<span class="lb" data-page="4.673" data-line="5" id="l4.673.5"></span>οὕτως ἐστὶ καὶ ἀσθενὲς, ὡς ἐπὶ τῶν νεογενῶν παιδίων ὁρᾶσθαι
<span class="lb" data-page="4.673" data-line="6" id="l4.673.6"></span>τὴν κίνησιν τοῦ ἐγκεφάλου, μὴ μόνον ψαυόντων ἡμῶν,
<span class="lb" data-page="4.673" data-line="7" id="l4.673.7"></span>ἀλλὰ καὶ βλεπόντων. καὶ τέταρτος ἤδη χρόνος οὗτος ἥκει
<span class="lb" data-page="4.673" data-line="8" id="l4.673.8"></span>μετὰ τὴν πρώτην σύλληψιν, ἐν ᾧ κρατύνεται τὰ κατὰ τὴν
<span class="lb" data-page="4.673" data-line="9" id="l4.673.9"></span>κίνησιν ὕστερα διαπλασθέντα μόρια. καὶ διὰ τοῦτο ταῖς
<span class="lb" data-page="4.673" data-line="10" id="l4.673.10"></span>μὲν τῆς θρεπτικῆς ψυχῆς ἐνεργείαις τὰ βρέφη ῥωμαλεωτάταις
<span class="lb" data-page="4.673" data-line="11" id="l4.673.11"></span>χρῆται, δευτέραις δὲ κατὰ ῥώμην ταῖς ἀπὸ τῆς καρδίας,
<span class="lb" data-page="4.673" data-line="12" id="l4.673.12"></span>ἀῤῥώστοις δὲ ταῖς ἀπ’ ἐγκεφάλου, μὴ ὅτι θεῖν ἤδη
<span class="lb" data-page="4.673" data-line="13" id="l4.673.13"></span>τοῖς σκέλεσιν ἢ βαδίζειν, ἀλλὰ μηδὲ στῆναι δυνάμενα, πολὺ
<span class="lb" data-page="4.673" data-line="14" id="l4.673.14"></span>δὲ μᾶλλον ἢ λογίσασθαί τι τῶν συμφερόντων, ἢ μαθεῖν,
<span class="lb" data-page="4.673" data-line="15" id="l4.673.15"></span>ἢ μνημονεῦσαί τινος αἰσθητοῦ παθήματος ἢ λογικοῦ μαθήματος.
<span class="lb" data-page="4.673" data-line="16" id="l4.673.16"></span>ὕστερον δ’ αὐτοῖς καὶ τὸ τῆς κεφαλῆς ὀστοῦν
<span class="lb" data-page="4.673" data-line="17" id="l4.673.17"></span>κρατύνεται, καὶ οἱ ὀδόντες ἐκφύονται, τριχοῦταί τε τὸ
<span class="lb" data-page="4.673" data-line="18" id="l4.673.18"></span>κρανίον, ὥστε καὶ τοῖς σώμασιν ἀτελῆ τὰ γεννηθέντα καὶ
<span class="pb" data-page="4.674" id="p4.674"></span>
<span class="lb" data-page="4.674" data-line="1" id="l4.674.1"></span>τῷ τῆς ψυχῆς ἀρίστῳ μορίῳ τῷ λογιστικῷ σαφῶς φαίνεται·
<span class="lb" data-page="4.674" data-line="2" id="l4.674.2"></span>σὺν γὰρ τοῖς ὀργάνοις τελειούμεναι αἱ τῆς ψυχῆς δυνάμεις
<span class="lb" data-page="4.674" data-line="3" id="l4.674.3"></span>ἐνεργοῦσιν. ἔνεστι δὲ τοῦτο μαθεῖν τῷ βουληθέντι τὸ βιβλίον
<span class="lb" data-page="4.674" data-line="4" id="l4.674.4"></span>ἀναγνῶναι, καθ’ ὃ δείκνυμι ταῖς τοῦ σώματος κράσεσιν
<span class="lb" data-page="4.674" data-line="5" id="l4.674.5"></span>ἕπεσθαι τὰς τῆς ψυχῆς δυνάμεις.
</p>
        </article>

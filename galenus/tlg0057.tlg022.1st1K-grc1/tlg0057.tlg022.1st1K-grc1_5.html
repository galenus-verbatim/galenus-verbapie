<article xmlns="http://www.w3.org/1999/xhtml" id="urn:cts:greekLit:tlg0057.tlg022.1st1K-grc1:5">
<span class="pb page1" data-page="4.678" id="p4.678"></span>
<span class="milestone ed1page page1" data-n="1.217" data-unit="ed1page" id="ed1page.1.217"></span>
<span class="milestone ed2page page1" data-n="5.293" data-unit="ed2page" id="ed2page.5.293"></span>
          <p>
<span class="lb" data-page="4.678" data-line="9" id="l4.678.9"></span><span class="milestone ed2page" data-n="5.294" data-unit="ed2page" id="ed2page.5.294"></span>Ὃ δὲ προσθεῖναι τοῖς προειρημένοις
<span class="lb" data-page="4.678" data-line="10" id="l4.678.10"></span>ἀναγκαῖόν ἐστιν, ἀγνοούμενον καὶ αὐτὸ τοῖς γενναίοις φιλοσόφοις,
<span class="lb" data-page="4.678" data-line="11" id="l4.678.11"></span>ὥσπερ καὶ τἄλλα τὰ ἐξ ἀνατομῆς φαινόμενα, καιρὸς
<span class="lb" data-page="4.678" data-line="12" id="l4.678.12"></span>ἤδη μοι φράσαι, τὴν ἀρχὴν ἀφ’ ὧν Ἡρόφιλος ἔγραψε ποιησαμένῳ.
<span class="lb" data-page="4.678" data-line="13" id="l4.678.13"></span>τὰς γὰρ ἀνατομικὰς διηγήσεις ἀξιοῖ μηδεμίαν ἐκ τοῦ
<span class="lb" data-page="4.678" data-line="14" id="l4.678.14"></span>φάναι τόδε τι μόριον ἐκ τοῦδε πεφυκέναι πρόληψιν ἐργάζεσθαι
<span class="lb" data-page="4.678" data-line="15" id="l4.678.15"></span>πρὸς τὰ δόγματα, καθάπερ ἔνιοι κακῶς ἀκούοντες
<span class="lb" data-page="4.678" data-line="16" id="l4.678.16"></span>ποιοῦσιν· ἐξ ἄλλων γὰρ φαινομένων τὰς διοικούσας ἡμᾶς
<span class="lb" data-page="4.678" data-line="17" id="l4.678.17"></span>εὑρίσκεσθαι δυνάμεις, οὐκ ἐξ αὐτῆς ἁπλῶς τῆς θέας τῶν
<span class="pb" data-page="4.679" id="p4.679"></span>
<span class="lb" data-page="4.679" data-line="1" id="l4.679.1"></span>μορίων. διορισμῶν δέ τινων ὁ λόγος οὗτος χρῄζει, λελεγμένων
<span class="lb" data-page="4.679" data-line="2" id="l4.679.2"></span>μὲν ἐπὶ πλέον ἐν τοῖς περὶ τὸν Ἱπποκράτην καὶ Πλάτωνα
<span class="lb" data-page="4.679" data-line="3" id="l4.679.3"></span>δογμάτων ὑπομνήμασιν, ἐν κεφαλαίοις δὲ καὶ νῦν
<span class="lb" data-page="4.679" data-line="4" id="l4.679.4"></span>ἀναγκαίοις οὖσι λεχθῆναι. πρῶτος μὲν οὖν διορισμός
<span class="lb" data-page="4.679" data-line="5" id="l4.679.5"></span>ἐστιν ἀπὸ τῶν ἀποτεμνομένων ἢ βρόχῳ διαλαμβανομένων
<span class="lb" data-page="4.679" data-line="6" id="l4.679.6"></span><span class="milestone ed1page" data-n="1.218" data-unit="ed1page" id="ed1page.1.218"></span>ἀρτηριῶν τε καὶ φλεβῶν καὶ νεύρων, ἐφ’ ὧν ὁρᾶται
<span class="lb" data-page="4.679" data-line="7" id="l4.679.7"></span>τὰ μὲν ἐπὶ θάτερα μέρη τῶν βρόχων ἐνεργοῦντα τὰς οἰκείας
<span class="lb" data-page="4.679" data-line="8" id="l4.679.8"></span>ἐνεργείας, τὰ δ’ ἀπολλύντα τελέως. τὸ δ’ αὐτὸ τοῦτο κᾀπὶ
<span class="lb" data-page="4.679" data-line="9" id="l4.679.9"></span>τοῦ νωτιαίου μυελοῦ φαινόμενον ἐναργῶς ἰδεῖν ἔστιν. διαιρεθέντος
<span class="lb" data-page="4.679" data-line="10" id="l4.679.10"></span>γὰρ αὐτοῦ κατά τινα τόπον τῆς ῥάχεως, ὅσα μὲν
<span class="lb" data-page="4.679" data-line="11" id="l4.679.11"></span>ἀνωτέρω τῆς ἀπ’ αὐτοῦ πέφυκε νεῦρα, διασώζοντα φαίνεται
<span class="lb" data-page="4.679" data-line="12" id="l4.679.12"></span>τήν τε κίνησιν καὶ τὴν αἴσθησιν, ὅσα δὲ κατωτέρω, πάντ’
<span class="lb" data-page="4.679" data-line="13" id="l4.679.13"></span>ἀπολλύντα παραχρῆμα. δῆλον οὖν ἐκ τούτου γίνεται, τὰς
<span class="lb" data-page="4.679" data-line="14" id="l4.679.14"></span>δυνάμεις ταύτας ἄνωθεν ἐπιῤῥεῖν αὐτῷ παρ’ ἐγκεφάλου.
<span class="lb" data-page="4.679" data-line="15" id="l4.679.15"></span>κατὰ δὲ τὸν αὐτὸν λόγον, ὅταν, ἀρτηρίας ἡστινοσοῦν βροχισθείσης,
<span class="lb" data-page="4.679" data-line="16" id="l4.679.16"></span>ὅσα μὲν ἀνωτέρω τοῦ βρόχου συνεχῆ τῇ καρδίᾳ
<span class="lb" data-page="4.679" data-line="17" id="l4.679.17"></span>φαίνεται σφύζον, ὡς ἔμπροσθεν, ἄσφυκτον δ’ αὐτίκα γίνεται
<span class="lb" data-page="4.679" data-line="18" id="l4.679.18"></span>τὸ ἄλλο, πρόδηλον δή που κᾀνταῦθα ταῖς ἀρτηρίαις ἀπὸ
<span class="lb" data-page="4.679" data-line="19" id="l4.679.19"></span>τῆς καρδίας τὴν ἀρχὴν εἶναι τῆς κινήσεως. αὕτη μὲν οὖν
<span class="pb" data-page="4.680" id="p4.680"></span>
<span class="lb" data-page="4.680" data-line="1" id="l4.680.1"></span>ἀρίστη τε καὶ σαφεστάτη κρίσις ἀρχῆς ἐνεργειῶν. ἐφεξῆς δ’
<span class="lb" data-page="4.680" data-line="2" id="l4.680.2"></span>αὐτῆς τῶν ἐξεταζομένων σωμάτων ἡ οὐσία, πότερον ἡ αὐτὴ
<span class="lb" data-page="4.680" data-line="3" id="l4.680.3"></span>κατὰ πάντ’ ἐστὶ, ἢ διαφέρουσα παντοίως. ἡ μὲν γὰρ τοῦ
<span class="lb" data-page="4.680" data-line="4" id="l4.680.4"></span>νωτιαίου τε καὶ τῶν νεύρων ἡ αὐτὴ κατὰ πάντ’ ἐστὶ τῇ
<span class="lb" data-page="4.680" data-line="5" id="l4.680.5"></span>ἐγκεφάλου, καθάπερ γε καὶ ἡ τῶν περιεχόντων αὐτὰ σκεπασμάτων
<span class="lb" data-page="4.680" data-line="6" id="l4.680.6"></span>τῇ τῶν περιεχουσῶν μηνίγγων τὸν ἐγκέφαλον· ἡ
<span class="lb" data-page="4.680" data-line="7" id="l4.680.7"></span>δὲ τῶν ἀρτηριῶν οὐδὲν οὐδ’ ἐγγὺς ἔχουσα τῇ τῆς καρδίας
<span class="lb" data-page="4.680" data-line="8" id="l4.680.8"></span>οὐσίᾳ, καθάπερ οὐδὲ ἡ τῶν φλεβῶν τῇ τοῦ ἥπατος. ὅταν
<span class="lb" data-page="4.680" data-line="9" id="l4.680.9"></span>μὲν οὖν ἡ αὐτὴ φαίνηται, πρόδηλόν ἐστιν ἀποβλαστήματ’
<span class="lb" data-page="4.680" data-line="10" id="l4.680.10"></span>εἶναι τὰ λεπτότερα τῶν παχυτέρων, οὐ δυνάμενα γεννηθῆναι
<span class="lb" data-page="4.680" data-line="11" id="l4.680.11"></span>χωρὶς ἐκείνων, ὥσπερ οὐδ’ οἱ κλάδοι χωρὶς τοῦ στελέχους.
<span class="lb" data-page="4.680" data-line="12" id="l4.680.12"></span>ὅταν δ’ ἄλλη μὲν ἡ τῆς φλεβὸς οὐσία φαίνηται σαφῶς,
<span class="lb" data-page="4.680" data-line="13" id="l4.680.13"></span>ἄλλη δ’ ἥ τε τῆς καρδίας καὶ τοῦ ἥπατος, ἄδηλόν
<span class="lb" data-page="4.680" data-line="14" id="l4.680.14"></span>ἐστιν, ὅσον ἐπὶ τοῖσδε τοῖς φαινομένοις, εἴτ’ ἐκ καρδίας ἡ
<span class="lb" data-page="4.680" data-line="15" id="l4.680.15"></span>κοίλη φλὲψ ἐκπεφυκυῖα τὴν ἔκφυσιν εἰς ἧπαρ παρέσχηκεν,
<span class="lb" data-page="4.680" data-line="16" id="l4.680.16"></span>εἴτ’ ἐξ ἥπατος ἔχουσα τὴν ἀρχὴν εἰς τὴν καρδίαν καταπέφυκεν,
<span class="lb" data-page="4.680" data-line="17" id="l4.680.17"></span>ἢ τούτων μὲν οὐδέτερον, ἄλλο δέ τι τρίτον ἐστὶ
<span class="lb" data-page="4.680" data-line="18" id="l4.680.18"></span>μόριον ἀρχὴ τῆς φλεβὸς ταύτης. ὥστ’ εἰκότως ἐπὶ μὲν
<span class="pb" data-page="4.681" id="p4.681"></span>
<span class="lb" data-page="4.681" data-line="1" id="l4.681.1"></span>τῆς ἡπατίτιδος φλεβὸς ἐζήτηται τοῖς ἀνατομικοῖς ἡ ἀρχὴ
<span class="lb" data-page="4.681" data-line="2" id="l4.681.2"></span>τῆς γενέσεως, περὶ δὲ τῶν νεύρων ὡμολόγηται, κᾂν εὑρεθῇ
<span class="lb" data-page="4.681" data-line="3" id="l4.681.3"></span>τὸ ἧπαρ ἀρχὴ τῆς γενέσεως τῇ κοίλῃ φλεβὶ, καὶ οὕτως
<span class="lb" data-page="4.681" data-line="4" id="l4.681.4"></span>ἄδηλον, ὅσον ἐπὶ τῷδε, πότερον, ὥσπερ ἐγένετο πρότερον,
<span class="lb" data-page="4.681" data-line="5" id="l4.681.5"></span>οὕτω καὶ τῆς ἐν τοῖς τελείοις διοικήσεως ἀρχὴ καθέστηκεν,
<span class="lb" data-page="4.681" data-line="6" id="l4.681.6"></span>ἢ παρ’ ἄλλου τινὸς αὐτοῖς τοῦθ’ ὑπάρχει. <span class="milestone ed2page" data-n="5.295" data-unit="ed2page" id="ed2page.5.295"></span>διορισθῆναι
<span class="lb" data-page="4.681" data-line="7" id="l4.681.7"></span>δὲ χρὴ καὶ περὶ τοῦ, πότερον τὰ μεγάλα τῶν ἀγγείων
<span class="lb" data-page="4.681" data-line="8" id="l4.681.8"></span>ἀρχαὶ τοῖς μικροῖς εἰσιν, ἢ τὰ μικρὰ τοῖς μεγάλοις· ἡμάρτηται
<span class="lb" data-page="4.681" data-line="9" id="l4.681.9"></span>γάρ τι καὶ περὶ τῶνδε τῶν ἰατρῶν ἐνίοις, ὥσπερ καὶ
<span class="lb" data-page="4.681" data-line="10" id="l4.681.10"></span>τῷ φάντι, τῶν εἰς τὴν γαστέρα καὶ τὰ ἔντερα καθηκουσῶν
<span class="lb" data-page="4.681" data-line="11" id="l4.681.11"></span>φλεβῶν ἀρχὴν εἶναι τὰ πέρατα, μηδ’ ἐπινοηθῆναι δυναμένης
<span class="lb" data-page="4.681" data-line="12" id="l4.681.12"></span>τοῖς πέρασι τούτοις τῆς γενέσεως ἄνευ τοῦ τὴν ἐκ
<span class="lb" data-page="4.681" data-line="13" id="l4.681.13"></span>τοῦ χορίου φλέβα παραγενομένην εἰς ἧπαρ ἀπόφυσιν ἑαυτῆς
<span class="lb" data-page="4.681" data-line="14" id="l4.681.14"></span>πέμψαι διανεμηθησομένην εἰς αὐτά. εὔλογον γάρ ἐστιν ἐκ
<span class="lb" data-page="4.681" data-line="15" id="l4.681.15"></span>τοῦ φαινομένου τούτου λογίζεσθαι, τὰς μὲν ἐν τῇ μήτρᾳ
<span class="lb" data-page="4.681" data-line="16" id="l4.681.16"></span>τῶν φλεβῶν ἀρχὰς ἐοικέναι τοῖς ἐπὶ τῶν δένδρων πέρασι
<span class="lb" data-page="4.681" data-line="17" id="l4.681.17"></span>τῶν ῥιζῶν, στελέχει δέ τινι τὴν εἰς ἧπαρ ἀφικνουμένην
<span class="lb" data-page="4.681" data-line="18" id="l4.681.18"></span>δι’ ὀμφαλοῦ, καὶ τούτων οὕτως ἐχόντων ἅπαντα τὰ
<span class="lb" data-page="4.681" data-line="19" id="l4.681.19"></span>κατὰ τὸ ζῶον ὁρώμενα πέρατα τῶν φλεβῶν ἀκρέμοσιν, οὐ ﻿
<span class="pb" data-page="4.682" id="p4.682"></span>
<span class="lb" data-page="4.682" data-line="1" id="l4.682.1"></span>ῥίζαις, ἀνάλογον ἔχειν. ἐπεχείρησα δέ ποτε καὶ περὶ τοῦδε
<span class="lb" data-page="4.682" data-line="2" id="l4.682.2"></span>τοῦ λόγου διασκέψασθαι, καθ’ ὃν ἐγχωρεῖ φάναι τρόπον,
<span class="lb" data-page="4.682" data-line="3" id="l4.682.3"></span>πρώτους ἁπάντων ἐκ τοῦ σπέρματος γενέσθαι τοὺς χιτῶνας
<span class="lb" data-page="4.682" data-line="4" id="l4.682.4"></span>τῶν δύο τούτων ἀγγείων, ἃ καὶ τοῖς ἐμβρύοις καὶ τοῖς τελείοις
<span class="lb" data-page="4.682" data-line="5" id="l4.682.5"></span>φαίνεται τὰ μέγιστα· λέγω δὲ τήν τε μεγάλην ἀρτηρίαν
<span class="lb" data-page="4.682" data-line="6" id="l4.682.6"></span>καὶ τὴν μεταξὺ τοῦ ὀμφαλοῦ τε καὶ τοῦ ἥπατος φλέβα·
<span class="lb" data-page="4.682" data-line="7" id="l4.682.7"></span>καὶ τούτων σχιζομένων, τὰς κατὰ τὸ χορίον γεννᾶσθαι, κᾄπειτα
<span class="lb" data-page="4.682" data-line="8" id="l4.682.8"></span>τούτων τὰ πέρατα τοῖς ἐπὶ τῶν δένδρων ἐοικέναι πέρασι
<span class="lb" data-page="4.682" data-line="9" id="l4.682.9"></span>τῶν ῥιζῶν. ἀλλὰ καὶ κατὰ τοῦτον τὸν λόγον οὔτε τὸ
<span class="lb" data-page="4.682" data-line="10" id="l4.682.10"></span>ἧπαρ οὔθ’ ἡ καρδία φαίνεται πρῶτα γιγνόμενα. δεῖται γὰρ
<span class="lb" data-page="4.682" data-line="11" id="l4.682.11"></span>δή που προφανῶς εἰς τὴν γένεσιν αἱματικῆς οὐσίας, ἣν διὰ
<span class="lb" data-page="4.682" data-line="12" id="l4.682.12"></span>τῶν ἀγγείων ἐκ τῆς μήτρας ἀναγκαῖόν ἐστιν ἀφικνεῖσθαι.
<span class="lb" data-page="4.682" data-line="13" id="l4.682.13"></span>πάλιν οὖν, ὅπερ ἤδη καὶ πρόσθεν ἔφαμεν, τὸ μὲν σπέρμα
<span class="lb" data-page="4.682" data-line="14" id="l4.682.14"></span>τὸν τοῦ δημιουργοῦ λόγον ἕξει, τὰ δ’ ἀγγεῖα, δι’ ὧν ἐπισπᾶται
<span class="lb" data-page="4.682" data-line="15" id="l4.682.15"></span>παρὰ τῆς κυούσης αἷμα πρὸς τὴν τῶν σπλάγχνων
<span class="lb" data-page="4.682" data-line="16" id="l4.682.16"></span>γένεσιν, ἁπάντων πρῶτα γεννηθήσονται, δεύτερα δ’ ἐπ’
<span class="lb" data-page="4.682" data-line="17" id="l4.682.17"></span>αὐτοῖς ἧπάρ τε καὶ καρδία, καθάπερ οἰκίας θεμέλιον καὶ
<span class="lb" data-page="4.682" data-line="18" id="l4.682.18"></span>πλοίου τρόπις. ἐν ᾧ δὲ χρόνῳ διαπλάττει ταῦτα ἡ ἐν τῷ
<span class="pb" data-page="4.683" id="p4.683"></span>
<span class="lb" data-page="4.683" data-line="1" id="l4.683.1"></span>σπέρματι δύναμις, εὔλογον δή που καὶ ἄλλα τινὰ διαπλάττεσθαι,
<span class="lb" data-page="4.683" data-line="2" id="l4.683.2"></span>παρακείμενά τε τοῖσδε καὶ μεταξὺ κείμενα τούτων
<span class="lb" data-page="4.683" data-line="3" id="l4.683.3"></span>τε καὶ τῆς μήτρας. οὐδέποτε γὰρ εἰκὸς ἵστασθαι τὴν περὶ
<span class="lb" data-page="4.683" data-line="4" id="l4.683.4"></span>τὰ φυτὰ καὶ τὰ ζῶα διαπλάττουσαν δύναμιν, ἀλλὰ πᾶσαν
<span class="lb" data-page="4.683" data-line="5" id="l4.683.5"></span>δύναμιν ἅπασιν ἅμα τοῖς μέρεσιν ἐπιφύειν τε καὶ προσαύξειν.
<span class="lb" data-page="4.683" data-line="6" id="l4.683.6"></span>οὐκ οὖν ἀποστήσεται τῆς τῶν ἄλλων δημιουργίας ἡ
<span class="lb" data-page="4.683" data-line="7" id="l4.683.7"></span>διαπλάττουσα τὰ ζῶα φύσις, ἀλλὰ τάς τε φλέβας, ὥσπερ
<span class="lb" data-page="4.683" data-line="8" id="l4.683.8"></span>γε καὶ τὰς ἀρτηρίας, ἀεὶ προάξει κατασχίζουσα, ταύταις τε
<span class="lb" data-page="4.683" data-line="9" id="l4.683.9"></span>τἄλλα σπλάγχνα, καθάπερ ἧπάρ τε καὶ καρδίαν ἐλέχθη
<span class="lb" data-page="4.683" data-line="10" id="l4.683.10"></span>παραφύειν, ἅμα καὶ τὸ σχῆμα τὸ πρέπον καὶ θέσιν, ὅσα
<span class="lb" data-page="4.683" data-line="11" id="l4.683.11"></span>τἄλλα τοιαῦτα προσήκει τοῖς μορίοις ἔχειν, ἀπεργάζεσθαι
<span class="lb" data-page="4.683" data-line="12" id="l4.683.12"></span>προσηκόντως. παντοίως οὖν ἐλέγχονται προπετῶς ἀποφαινόμενοί
<span class="lb" data-page="4.683" data-line="13" id="l4.683.13"></span>τινες ὑπὸ τοῦ πρώτου διαπλασθέντος μορίου τἄλλα
<span class="lb" data-page="4.683" data-line="14" id="l4.683.14"></span>γεννᾶσθαι. τὸ γὰρ ἐκεῖνον δημιουργῆσαν αἴτιον οὐ δή που
<span class="lb" data-page="4.683" data-line="15" id="l4.683.15"></span>μετὰ τὸ συμπληρῶσαι τὸ μόριον ἐξῆλθεν ἐκ τοῦ κυουμένου,
<span class="lb" data-page="4.683" data-line="16" id="l4.683.16"></span>προστάξαν οἷς ἐποίησεν τἄλλα γεννῆσαι· κατὰ γάρ τοι τὸν
<span class="lb" data-page="4.683" data-line="17" id="l4.683.17"></span>λόγον τοῦτον αἱ ἀρτηρίαι καὶ φλέβες αἱ πρῶται γεννηθεῖσαι
<span class="lb" data-page="4.683" data-line="18" id="l4.683.18"></span>τἄλλα γεννήσουσιν. οὐ μὴν οὐδὲ φαίνονται τῆς ἥπατος
<span class="lb" data-page="4.683" data-line="19" id="l4.683.19"></span>ἢ καρδίας οὐσίας ἀποφύσεις οὖσαι τῶν ἀρτηριῶν καὶ φλεβῶν
<span class="pb" data-page="4.684" id="p4.684"></span>
<span class="lb" data-page="4.684" data-line="1" id="l4.684.1"></span>σώματα, καθάπερ ἐγκεφάλου τε καὶ μηνίγγων ὅ τε νωτιαῖος
<span class="lb" data-page="4.684" data-line="2" id="l4.684.2"></span>καὶ τὰ νεῦρα. πιθανώτατον οὖν ἐστιν ὡς ἐν ἀδήλοις ἀποφήνασθαι,
<span class="lb" data-page="4.684" data-line="3" id="l4.684.3"></span>τὸ τὰς ἀρτηρίας καὶ φλέβας γεννῆσαν, αὐτὸ
<span class="lb" data-page="4.684" data-line="4" id="l4.684.4"></span>τοῦτο κατασχίζον αὐτὰς, προσάγειν ἐπὶ πάντα τοῦ κυουμένου
<span class="lb" data-page="4.684" data-line="5" id="l4.684.5"></span>τὰ μέρη, περιπλάττον αὐτὰ κατὰ τοὺς οἰκείους τὰ μόρια.
<span class="lb" data-page="4.684" data-line="6" id="l4.684.6"></span>πιθανώτατα δὲ καὶ τὰ διαπλασθέντα, τὴν τελεωτάτην
<span class="lb" data-page="4.684" data-line="7" id="l4.684.7"></span>ἴσχοντα συμπλήρωσιν, ἐνεργεῖν ἄρξασθαι ταῖς οἰκείαις τῆς
<span class="lb" data-page="4.684" data-line="8" id="l4.684.8"></span>ἑαυτῶν οὐσίας ἐνεργείαις, καὶ μήτε τοὺς νεφροὺς δεῖσθαί
<span class="lb" data-page="4.684" data-line="9" id="l4.684.9"></span>τινος ἄλλου μορίου πρὸς τὴν ἰδίαν ἐνέργειαν, μήτε τὰς
<span class="lb" data-page="4.684" data-line="10" id="l4.684.10"></span>μήτρας, μήτε σπλῆνα, μήτ’ ἔντερα, μήθ’ ὅλως ἄλλο μηδὲν
<span class="lb" data-page="4.684" data-line="11" id="l4.684.11"></span><span class="milestone ed2page" data-n="5.296" data-unit="ed2page" id="ed2page.5.296"></span>ὄργανον φυσικόν. ἐπεὶ δὲ οὔτε κατὰ τὸ ποσὸν ἡ
<span class="lb" data-page="4.684" data-line="12" id="l4.684.12"></span>οὐσία διαμένει τῶν μορίων, ἀποῤῥοῆς αὐτῶν ἱκανῆς ὁσημέραι
<span class="lb" data-page="4.684" data-line="13" id="l4.684.13"></span>γιγνομένης, οὔτε ἡ κατὰ τὸ ποιὸν, ἀλλοιοῦται γὰρ
<span class="lb" data-page="4.684" data-line="14" id="l4.684.14"></span>καὶ κατὰ τοῦτο πολυειδῶς, ἐπικουρίας δεῖται τῆς ἐξ ἀλλήλων,
<span class="lb" data-page="4.684" data-line="15" id="l4.684.15"></span>ὅπως ἀναπληροῦται τὸ κενούμενον, ἐπανορθοῦταί τε
<span class="lb" data-page="4.684" data-line="16" id="l4.684.16"></span>ἀλλοιούμενον. ἅστινας ἐπικουρίας, ὅσαι τέ εἰσι καὶ ὁποῖαι,
<span class="lb" data-page="4.684" data-line="17" id="l4.684.17"></span>μὴ ὅτι τῶν φιλοσόφων τις εὗρεν ἀκριβῶς, ἀλλ’ οὐδὲ τῶν
<span class="lb" data-page="4.684" data-line="18" id="l4.684.18"></span>ἰατρῶν, ὅσοι χωρὶς ἀνατομῆς ἐπὶ τὴν ζήτησιν αὐτῶν ἧκον.
<span class="pb" data-page="4.685" id="p4.685"></span>
<span class="lb" data-page="4.685" data-line="1" id="l4.685.1"></span>ἡ γοῦν καρδία (ταύτην γὰρ μόνην ἔνιοι διοικεῖν βούλονται
<span class="lb" data-page="4.685" data-line="2" id="l4.685.2"></span>τὸ ζῶον) ἐπειδὰν στερηθῇ τῆς ἀναπνοῆς, αὐτή τε παύεται
<span class="lb" data-page="4.685" data-line="3" id="l4.685.3"></span>κινουμένη, καὶ σὺν αὐτῇ τὸ πᾶν ζῶον ἀπόλλυται. στερίσκεται
<span class="lb" data-page="4.685" data-line="4" id="l4.685.4"></span>δὲ τῆς ἀναπνοῆς οὐ μόνοις τοῖς ἀπαγξαμένοις, ἢ διὰ τὴν
<span class="lb" data-page="4.685" data-line="5" id="l4.685.5"></span>φλεγμονὴν τῶν περὶ λάρυγγα μορίων φραχθέντος τοῦ πόρου
<span class="lb" data-page="4.685" data-line="6" id="l4.685.6"></span>τῆς εἰσπνοῆς, ἀλλὰ καὶ τῶν κινούντων τὸν θώρακα νεύρων
<span class="lb" data-page="4.685" data-line="7" id="l4.685.7"></span>κακωθέντων ἤτοι διὰ τομῆς ἢ <span class="milestone ed1page" data-n="1.219" data-unit="ed1page" id="ed1page.1.219"></span>θλάσεως ἢ βρόχου,
<span class="lb" data-page="4.685" data-line="8" id="l4.685.8"></span>ὧν ἁπάντων ἐστὶν ὁ νωτιαῖος μυελὸς ἀρχὴ, καθάπερ ἐγκέφαλος
<span class="lb" data-page="4.685" data-line="9" id="l4.685.9"></span>ἐκείνου. ὥσπερ οὖν ὁ ἐγκέφαλος εἰς τὴν διαμονὴν τῇ
<span class="lb" data-page="4.685" data-line="10" id="l4.685.10"></span>καρδίᾳ χρήσιμος ὑπάρχει, διὰ νεύρων τὸν θώρακα κινῶν,
<span class="lb" data-page="4.685" data-line="11" id="l4.685.11"></span>οὗ διαστελλομένου μὲν εἰσπνοὴ γίγνεται, συστελλομένου δ’
<span class="lb" data-page="4.685" data-line="12" id="l4.685.12"></span>ἐκπνοὴ, κατὰ τὸν αὐτὸν τρόπον ἐγκεφάλῳ παρέχει τινὰ
<span class="lb" data-page="4.685" data-line="13" id="l4.685.13"></span>χρείαν ἡ καρδία, καὶ τούτοις τὸ ἧπαρ, ὡς ἐν τοῖς περὶ
<span class="lb" data-page="4.685" data-line="14" id="l4.685.14"></span>τούτων ἀποδέδεικται λόγοις. οὐ μόνον δὲ ταῖς τρισὶ ταύταις
<span class="lb" data-page="4.685" data-line="15" id="l4.685.15"></span>ἀρχαῖς ὑπ’ ἀλλήλων ὠφελεῖσθαι συμβέβηκεν, ἀλλὰ καὶ τοῖς
<span class="lb" data-page="4.685" data-line="16" id="l4.685.16"></span>ἄλλοις ἅπασι μορίοις. αὐτίκα γοῦν, ἵν’ ἀφ’ ἑνὸς ἀναμνήσω
<span class="lb" data-page="4.685" data-line="17" id="l4.685.17"></span>τὰ καθ’ ἕκαστον τῶν ἄλλων ἐν τοῖς περὶ χρείας μορίων εἰρημένα,
<span class="lb" data-page="4.685" data-line="18" id="l4.685.18"></span>δι’ ἧπαρ ἐγένοντο καὶ οἱ νεφροὶ καὶ κύστεις δύο,
<span class="pb" data-page="4.686" id="p4.686"></span>
<span class="lb" data-page="4.686" data-line="1" id="l4.686.1"></span>κατὰ μὲν αὐτοῦ τοῦ σπλάγχνου τὴν ἐπίφυσιν ἡ χοληδόχος
<span class="lb" data-page="4.686" data-line="2" id="l4.686.2"></span>ἔχουσα, τοῖς νεφροῖς δ’ αὖθις ἡ οὐρηδόχος τεταγμένη, τὰ
<span class="lb" data-page="4.686" data-line="3" id="l4.686.3"></span>δ’ ἰλυώδη περιττώματα τοῦ σπλάγχνου καθαίρων ὁ σπλήν.
<span class="lb" data-page="4.686" data-line="4" id="l4.686.4"></span>ὅτι δὲ καὶ ἡ γαστὴρ προπέττει τῷ ἥπατι τὴν τροφὴν, ἥ τε
<span class="lb" data-page="4.686" data-line="5" id="l4.686.5"></span>τῶν ἐντέρων ἕλιξ ἀναδόσεως ἕνεκα ἐγένετο τῆς εἰς αὐτὰ,
<span class="lb" data-page="4.686" data-line="6" id="l4.686.6"></span>δέδεικται καὶ ταῦτα καὶ τἄλλα πάντα τὰ καθ’ ἕκαστον τόπον
<span class="lb" data-page="4.686" data-line="7" id="l4.686.7"></span>τοῦ σώματος ἐν τοῖς περὶ χρείας μορίων ὑπομνήμασιν,
<span class="lb" data-page="4.686" data-line="8" id="l4.686.8"></span>ὧν οὐδὲν οὐδ’ ἄχρι βραχέος ἐγνωκότες οἱ τῇ καρδίᾳ πάντ’
<span class="lb" data-page="4.686" data-line="9" id="l4.686.9"></span>ἀνατιθέντες ἰατροί τε καὶ φιλόσοφοι τολμηρῶς ἀποφαίνονται.
<span class="lb" data-page="4.686" data-line="10" id="l4.686.10"></span>ἀλλὰ ταῦτα μὲν ἴσως ἐπὶ πλεῖον ἢ κατὰ τὰ προκείμενα
<span class="lb" data-page="4.686" data-line="11" id="l4.686.11"></span>νῦν ἐκτέταται πάντα, εἰκότως τῶν ἀνατομικῶν ἰατρῶν
<span class="lb" data-page="4.686" data-line="12" id="l4.686.12"></span>ἀγανακτούντων ἐφ’ οἷς οὐ μόνον ἀποφαίνονταί τινες ὑπὲρ
<span class="lb" data-page="4.686" data-line="13" id="l4.686.13"></span>ὧν οὐκ ἴσασιν, ἀλλὰ καὶ θρασέως ἐπιτιμῶσι τοῖς ἐπισταμένοις·
<span class="lb" data-page="4.686" data-line="14" id="l4.686.14"></span>οἵ γε νομίζουσι, τὸ πρῶτον διαπλασθὲν ὑπὸ τῆς φύσεως
<span class="lb" data-page="4.686" data-line="15" id="l4.686.15"></span>μόριον αὐτὸ διαπλάττειν τἄλλα, καὶ τοῦτ’ εἶναι τὴν
<span class="lb" data-page="4.686" data-line="16" id="l4.686.16"></span>καρδίαν, οὐ μόνον ἀπατώμενοι κατ’ ἀμφοτέρας τὰς ἀποφάσεις,
<span class="lb" data-page="4.686" data-line="17" id="l4.686.17"></span>ἀλλὰ κᾂν συγχωρηθῇ, μὴ μόνον ἁπάντων πρώτην ﻿
<span class="pb" data-page="4.687" id="p4.687"></span>
<span class="lb" data-page="4.687" data-line="1" id="l4.687.1"></span>διαπλάττεσθαι τὴν καρδίαν, ἀλλὰ καὶ τἄλλα διαπλάττειν
<span class="lb" data-page="4.687" data-line="2" id="l4.687.2"></span>αὐτὴν, οὐκ ἐξ ἀνάγκης ἑπόμενον, τοῖς δὲ τὰς ἐν τοῖς τελείοις
<span class="lb" data-page="4.687" data-line="3" id="l4.687.3"></span>ζώοις ἐνεργείας ὑπ’ ἐκείνης γίγνεσθαι, οὐδὲ ταὐτόν
<span class="lb" data-page="4.687" data-line="4" id="l4.687.4"></span>ἐστιν ἢ γενέσεως ἢ διοικήσεως ἀρχὴν εἶναί τι.
</p>
        </article>

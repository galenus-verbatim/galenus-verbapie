<article xmlns="http://www.w3.org/1999/xhtml" id="urn:cts:greekLit:tlg0057.tlg023.1st1K-grc1:4">
<span class="pb page1" data-page="4.712" id="p4.712"></span>
<span class="milestone ed1page page1" data-n="1.222" data-unit="ed1page" id="ed1page.1.222"></span>
<span class="milestone ed2page page1" data-n="3.156" data-unit="ed2page" id="ed2page.3.156"></span>
          <p>
<span class="lb" data-page="4.712" data-line="4" id="l4.712.4"></span><span class="milestone ed2page" data-n="3.157" data-unit="ed2page" id="ed2page.3.157"></span>Ἐπεὶ τοίνυν τὸ προκείμενον ἱκανῶς
<span class="lb" data-page="4.712" data-line="5" id="l4.712.5"></span>ἀποδέδεικται, τί κωλύει προσθεῖναί τινα καὶ τῶν ἄλλων
<span class="lb" data-page="4.712" data-line="6" id="l4.712.6"></span>ἀτόπων; ἅπαντα μὲν γὰρ διελθεῖν ἀδύνατον, οὕτω πολὺ
<span class="lb" data-page="4.712" data-line="7" id="l4.712.7"></span>πλῆθος αὐτῶν ἐστιν. ἓν μὲν δὴ καὶ πρῶτον ἄτοπον τὸ
<span class="lb" data-page="4.712" data-line="8" id="l4.712.8"></span>δεῖν πάντα ἐπὶ πάσῃ τρώσει, κᾂν τὸ δέρμα μόνον ᾖ τετρωμένον
<span class="lb" data-page="4.712" data-line="9" id="l4.712.9"></span>ὑπὸ τῆς λεπτοτάτης βελόνης, ἁπάσας μὲν τὰς ἀρτηρίας
<span class="lb" data-page="4.712" data-line="10" id="l4.712.10"></span>αἵματος πληροῦσθαι, πυρετὸν δ’ ἐξ ἀνάγκης ἕπεσθαι.
<span class="lb" data-page="4.712" data-line="11" id="l4.712.11"></span>φανερὸν δ’ ἔσται τὸ λεγόμενον, ἁρμοζομένης ἡμῶν τῆς ἀποδείξεως
<span class="lb" data-page="4.712" data-line="12" id="l4.712.12"></span>ἐπ’ αὐτῶν<span class="milestone ed1page" data-n="1.223" data-unit="ed1page" id="ed1page.1.223"></span> τῶν κατὰ τὰς ἀρτηρίας τρώσεων.
<span class="lb" data-page="4.712" data-line="13" id="l4.712.13"></span>καὶ μὲν δή μοι νόει βελόνην λεπτὴν διὰ τῆς μασχάλης εἰς
<span class="lb" data-page="4.712" data-line="14" id="l4.712.14"></span>ὅλην τὴν χεῖρα νενεμημένην ἀρτηρίαν. τί τοίνυν συμβήσεται
<span class="lb" data-page="4.712" data-line="15" id="l4.712.15"></span>κατὰ τὸν Ἐρασίστρατον; ἐκκενοῦσθαι μὲν δηλονότι
<span class="lb" data-page="4.712" data-line="16" id="l4.712.16"></span>τὸ κατ’ αὐτὴν πνεῦμα, συγκενοῦσθαι δ’ αὐτῇ καὶ τὸ τῶν
<span class="lb" data-page="4.712" data-line="17" id="l4.712.17"></span>πλησίων ἀρτηριῶν. πλησίον δ’ εἰσὶ τῆς εἰρημένης αἵ τ’ ἀπ’
<span class="lb" data-page="4.712" data-line="18" id="l4.712.18"></span>αὐτῆς εἰς τὴν χεῖρα νεμόμεναι καὶ ἡ μεγάλη ἡ ἀπὸ τῆς ﻿
<span class="pb" data-page="4.713" id="p4.713"></span>
<span class="lb" data-page="4.713" data-line="1" id="l4.713.1"></span>καρδίας, ἀφ’ ἧς αὐτὴ πέφυκεν. ἀλλ’ εἴπερ αὕτη κενωθήσεται,
<span class="lb" data-page="4.713" data-line="2" id="l4.713.2"></span>πᾶσα δήπουθεν ἀνάγκη, πλησίον οὖσαν αὐτῆς τὴν
<span class="lb" data-page="4.713" data-line="3" id="l4.713.3"></span>ἀριστερὰν κοιλίαν τῆς καρδίας συνεκκενοῦσθαι, τήν τ’ ἐπὶ
<span class="lb" data-page="4.713" data-line="4" id="l4.713.4"></span>τὴν κεφαλὴν ἀνιοῦσαν καὶ τὴν ἐπὶ τὴν ῥάχιν καταφερομένην.
<span class="lb" data-page="4.713" data-line="5" id="l4.713.5"></span>εἰ γὰρ ἅπαντι τῷ κενουμένῳ μέρει τῆς ἀρτηρίας τὰ
<span class="lb" data-page="4.713" data-line="6" id="l4.713.6"></span>πλησιάζοντα συνεκκενοῦται, πλησιάζει δὲ ἀεὶ τὰ ἀπ’ αὐτῆς
<span class="lb" data-page="4.713" data-line="7" id="l4.713.7"></span>πεφυκότα, καὶ ἀφ’ ὧν αὐτὴ πέφυκεν, εὔδηλον, ὡς ἥ τ’ ἀριστερὰ
<span class="lb" data-page="4.713" data-line="8" id="l4.713.8"></span>κοιλία τῆς καρδίας καὶ τῶν εἰρημένων ἑκατέρα συνεκκενωθήσεται
<span class="lb" data-page="4.713" data-line="9" id="l4.713.9"></span>τῇ κατὰ τὴν μασχάλην. ἐπεὶ τοίνυν ἀπὸ μὲν
<span class="lb" data-page="4.713" data-line="10" id="l4.713.10"></span>τῆς ἑτέρας αὐτῶν αἱ κατὰ τὸν τράχηλόν τε καὶ τὴν κεφαλὴν
<span class="lb" data-page="4.713" data-line="11" id="l4.713.11"></span>ἅπασαι πεφύκασιν, ἀπὸ δὲ τῆς ἑτέρας αἱ καθ’ ὅλον
<span class="lb" data-page="4.713" data-line="12" id="l4.713.12"></span>τὸ λοιπὸν σῶμα, δῆλον, ὡς καὶ ταύτην ἀνάγκη συνεκκενοῦσθαι
<span class="lb" data-page="4.713" data-line="13" id="l4.713.13"></span>μέχρι τῶν περάτων. ἀλλ’ ὅταν πρῶτον ἐπὶ τὰ πέρατα
<span class="lb" data-page="4.713" data-line="14" id="l4.713.14"></span>τῶν ἀρτηριῶν ἡ κένωσις τοῦ πνεύματος ἐξικνῆται, μεταχεῖσθαι
<span class="lb" data-page="4.713" data-line="15" id="l4.713.15"></span>συμβήσεται κατὰ τὰς ἀναστομώσεις ἐκ τῶν φλεβῶν εἰς
<span class="lb" data-page="4.713" data-line="16" id="l4.713.16"></span>αὐτὰς τὰς ἀρτηρίας αἷμα, καὶ τοῦτο μόνον τῷ κενουμένῳ
<span class="lb" data-page="4.713" data-line="17" id="l4.713.17"></span>πνεύματι, τὸ μὲν ἀπὸ τῶν κάτω μερῶν τοῦ σώματος ἐπὶ τὴν
<span class="lb" data-page="4.713" data-line="18" id="l4.713.18"></span>κατὰ ῥάχιν ἀρτηρίαν καὶ τὴν καρδίαν ἀφικνεῖσθαι, κᾄπειθ’
<span class="pb" data-page="4.714" id="p4.714"></span>
<span class="lb" data-page="4.714" data-line="1" id="l4.714.1"></span>οὕτως ἐπὶ τὴν μασχάλην, τὸ δ’ ἀπὸ τοῦ κατὰ τὴν κεφαλὴν
<span class="lb" data-page="4.714" data-line="2" id="l4.714.2"></span>ἐπὶ μὲν τὴν ἄνω φερομένην, τὴν προτέραν, ἑξῆς δ’
<span class="lb" data-page="4.714" data-line="3" id="l4.714.3"></span>ἐπὶ τὸν τράχηλον καὶ τὴν τετρωμένην. οὕτω δὲ καὶ τὸ
<span class="lb" data-page="4.714" data-line="4" id="l4.714.4"></span>διὰ τῶν κατὰ τὴν χεῖρα πασῶν ἀρτηριῶν μεταληφθὲν αἷμα,
<span class="lb" data-page="4.714" data-line="5" id="l4.714.5"></span>τῷ πνεύματι συνακολουθοῦν, ἐπὶ τὴν διῃρημένην ἀρτηρίαν
<span class="lb" data-page="4.714" data-line="6" id="l4.714.6"></span>ἐγχυθήσεται, καὶ πᾶν οὕτω τὸ καθ’ ὅλον τὸν ὄγκον αἷμα
<span class="lb" data-page="4.714" data-line="7" id="l4.714.7"></span>ῥυήσεται πρὸς τὴν διαίρεσιν. ἀλλὰ τοῦτο μὲν καὶ πάνυ
<span class="lb" data-page="4.714" data-line="8" id="l4.714.8"></span>ἀληθές. φαίνεται δὲ διὰ μιᾶς ἀρτηρίας ἡστινοσοῦν τῶν
<span class="lb" data-page="4.714" data-line="9" id="l4.714.9"></span>ἀξιολόγων, εἰ μὴ κωλύσειας αὐτῶν τὴν ῥύσιν, ἅπαν ἐκκενούμενον
<span class="lb" data-page="4.714" data-line="10" id="l4.714.10"></span>τὸ καθ’ ὅλον τὸν ὄγκον αἷμα. μάχεται δ’, ὡς ἐδείξαμεν,
<span class="lb" data-page="4.714" data-line="11" id="l4.714.11"></span>οὐ τοῖς κατὰ τὰς ἀρτηρίας αἷμα περιέχειν φάσκουσιν,
<span class="lb" data-page="4.714" data-line="12" id="l4.714.12"></span>ἀλλ’ Ἐρασιστράτῳ τε καὶ τοῖς οἰκείοις, ὄργανα τοῦ ζωτικοῦ
<span class="lb" data-page="4.714" data-line="13" id="l4.714.13"></span>πνεύματος ὑπάρχειν αὐτάς. ἀναγκαῖον γὰρ ἔσται, βελόνῃ
<span class="lb" data-page="4.714" data-line="14" id="l4.714.14"></span>τρωθείσης τῆς εἰρημένης ἀρτηρίας, πρῶτον μὲν ἐκκενοῦσθαι
<span class="lb" data-page="4.714" data-line="15" id="l4.714.15"></span>τὸ ζωτικὸν πνεῦμα πᾶν, ἔπειτα δὲ εἰς ἁπάσας τὰς
<span class="lb" data-page="4.714" data-line="16" id="l4.714.16"></span>ἀρτηρίας αἷμα μεταχεῖσθαι· τὸ δὲ πάντων δεινότατον, ὅτι
<span class="lb" data-page="4.714" data-line="17" id="l4.714.17"></span>καὶ εἰς αὐτὴν τὴν ἀριστερὰν κοιλίαν τῆς καρδίας. εἶτα πῶς
<span class="lb" data-page="4.714" data-line="18" id="l4.714.18"></span>οὐκ ἐπνίγη τὸ ζῶον, αἵματος ἐμπλησθείσης τῆς κοιλίας
<span class="pb" data-page="4.715" id="p4.715"></span>
<span class="lb" data-page="4.715" data-line="1" id="l4.715.1"></span>ταύτης, ἢ οὐκ ἀπέθανεν ἔμπροσθεν, ἡνίκα ἐξεκενοῦτο τὸ
<span class="lb" data-page="4.715" data-line="2" id="l4.715.2"></span>πνεῦμα τὸ ζωτικὸν, ἢ τὰς τῶν μυῶν κινήσεις οὐκ ἀπέλειπεν,
<span class="lb" data-page="4.715" data-line="3" id="l4.715.3"></span>ἢ τὰς αὐτῶν τῶν ἀρτηριῶν οὐκ ἐβλάβη, <span class="milestone ed2page" data-n="3.158" data-unit="ed2page" id="ed2page.3.158"></span>ἢ πυρετὸς
<span class="lb" data-page="4.715" data-line="4" id="l4.715.4"></span>οὐκ ἠκολούθησεν αὐτῷ; πάντα γὰρ ταῦτα ἀναγκαῖον
<span class="lb" data-page="4.715" data-line="5" id="l4.715.5"></span>ἦν συμπίπτειν κατὰ τὸν Ἐρασίστρατον οὕτως, ὅτε μήτε τὰς
<span class="lb" data-page="4.715" data-line="6" id="l4.715.6"></span>κινήσεις τῶν ἀρτηριῶν ὑπελάμβανε τεταγμένας διαμεῖναι
<span class="lb" data-page="4.715" data-line="7" id="l4.715.7"></span>δύνασθαι, μηδὲ τὴν τοῦ πνεύματος χορηγίαν ἐν ἅπασι
<span class="lb" data-page="4.715" data-line="8" id="l4.715.8"></span>τοῖς μορίοις ἀκώλυτον, ὅτι μὴ κενὰ παντελῶς αἵματος ὑπάρχουσιν,
<span class="lb" data-page="4.715" data-line="9" id="l4.715.9"></span>ἕπεσθαί τε πυρετὸν ἐξ ἀνάγκης, ὅταν εἰς τὸ ἐντὸς
<span class="lb" data-page="4.715" data-line="10" id="l4.715.10"></span>τῶν βουβώνων καὶ μασχαλῶν ἀρτηρίας αἵματος παρέμπτωσις
<span class="lb" data-page="4.715" data-line="11" id="l4.715.11"></span>γένηται. καὶ μὴν οὐδὲν τούτων φαίνεται συμπίπτον τῷ ζώῳ.
<span class="lb" data-page="4.715" data-line="12" id="l4.715.12"></span>πειραθῆναι δὲ ἔστι παντὶ τῷ βουλομένῳ, καθότι καὶ ἡμεῖς
<span class="lb" data-page="4.715" data-line="13" id="l4.715.13"></span>ἐπειράθημεν πολλάκις τρώσαντες τὴν προειρημένην ἀρτηρίαν.
<span class="lb" data-page="4.715" data-line="14" id="l4.715.14"></span>οὐ χαλεπῶς δὲ ἐξευρήσεις αὐτὴν καὶ πρὶν γυμνῶσαι
<span class="lb" data-page="4.715" data-line="15" id="l4.715.15"></span>τὸ δέρμα τῷ σφυγμῷ τεκμαιρόμενος. διασημαίνει γὰρ ἡ
<span class="lb" data-page="4.715" data-line="16" id="l4.715.16"></span>κίνησις ἐν μὲν τοῖς ἰσχνοῖς ζώοις ἐπιπλέον, ἐν δὲ τοῖς πίοσιν
<span class="lb" data-page="4.715" data-line="17" id="l4.715.17"></span>πλησίον τοῦ κατ’ ὀλέκρανον ἄρθρου. ταύτῃ τοίνυν, εἴπερ
<span class="lb" data-page="4.715" data-line="18" id="l4.715.18"></span>ἂν δεήσῃ, τιτρώσεις, ᾒ γραφεῖον ὀρθώσας καὶ καθιεὶς,
<span class="pb" data-page="4.716" id="p4.716"></span>
<span class="lb" data-page="4.716" data-line="1" id="l4.716.1"></span>ἢ βελόνην, ἤ τι τῶν ἰατρικῶν μαχαιρίων τῶν ἰσχνῶν, ἤ τι
<span class="lb" data-page="4.716" data-line="2" id="l4.716.2"></span>τῶν παραπλησίων ὀργάνων, ὅσα βραχεῖαν δύναται ποιῆσαι
<span class="lb" data-page="4.716" data-line="3" id="l4.716.3"></span>τὴν διαίρεσιν, ἵνα τά τ’ ἄλλα πάνθ’, ὅσα πρόσθεν εἴρηται,
<span class="lb" data-page="4.716" data-line="4" id="l4.716.4"></span>κατὰ τὸν τόπον ἀποδείξῃς αὐτῶν, καὶ ὡς οὐδὲν οὔθ’ αἱ
<span class="lb" data-page="4.716" data-line="5" id="l4.716.5"></span>τῶν ἀρτηριῶν κινήσεις οὔθ’ αἱ τῶν μυῶν παραβλάπτονται.
<span class="lb" data-page="4.716" data-line="6" id="l4.716.6"></span>μὴ τοίνυν ὅτι μεγάλης ἀρτηρίας τιτρωσκομένης ἀνάγκη
<span class="lb" data-page="4.716" data-line="7" id="l4.716.7"></span>ταῦτα συμβαίνειν, ἀλλὰ καὶ μικρᾶς τῆς τυχούσης καὶ τοῦ
<span class="lb" data-page="4.716" data-line="8" id="l4.716.8"></span>δέρματος μόνον. οὐ γὰρ τοῦτο βούλεται πλέγμα τῶν τριῶν
<span class="lb" data-page="4.716" data-line="9" id="l4.716.9"></span>ἀγγείων ὑπάρχειν, ὥστ’, εἰ καθ’ ὁτιοῦν αὐτῶν μέρος νύξειας
<span class="lb" data-page="4.716" data-line="10" id="l4.716.10"></span>βελόνῃ λεπτῇ, πάντως τὰ τρία γένη τῶν ἀγγείων τετρώσεται.
<span class="lb" data-page="4.716" data-line="11" id="l4.716.11"></span>νυττέσθω τοίνυν τὸ κατὰ τὸν βραχίονα δέρμα τὸ ἐπικείμενον
<span class="lb" data-page="4.716" data-line="12" id="l4.716.12"></span>τῇ κατὰ τὰς μασχάλας ἀρτηρίᾳ, εἶτ’ ἐκκενούσθω
<span class="lb" data-page="4.716" data-line="13" id="l4.716.13"></span>τὸ διὰ τῆς ἀδήλου μὲν πρὸς τὴν ὄψιν διαπνοῆς, ὅπερ
<span class="lb" data-page="4.716" data-line="14" id="l4.716.14"></span>Ἐρασίστρατος βούλεται γίγνεσθαι, τετρωμένης ἀρτηρίας
<span class="lb" data-page="4.716" data-line="15" id="l4.716.15"></span>πνεῦμα, συνεκκενούσθω δ’ αὐτῷ καὶ τὸ συνεχὲς τὸ κατὰ
<span class="lb" data-page="4.716" data-line="16" id="l4.716.16"></span>τὴν ὑποκειμένην ἀρτηρίαν τὴν μεγάλην, τὴν διὰ τῆς μασχάλης.
<span class="lb" data-page="4.716" data-line="17" id="l4.716.17"></span>πάντη γάρ που τό γε ἐπικείμενον τοῖς μορίοις τοῦ
<span class="lb" data-page="4.716" data-line="18" id="l4.716.18"></span>σώματος δέρμα πρὸς τῶν ὑποκειμένων ἀρτηριῶν ἀποφύσεις
<span class="lb" data-page="4.716" data-line="19" id="l4.716.19"></span>τινὰς λαμβάνει· ἀλλ’ εἰ καὶ παρ’ ἄλλων τινῶν, οὐδὲν ἐμοί
<span class="pb" data-page="4.717" id="p4.717"></span>
<span class="lb" data-page="4.717" data-line="1" id="l4.717.1"></span>γ’ οὖν διαφέρει. συνεκκενωθήσονται γὰρ, αἵτινες ἂν
<span class="lb" data-page="4.717" data-line="2" id="l4.717.2"></span>ὦσι, ταῖς κατὰ τὸ τιτρωσκόμενον δέρμα συνεχέσιν, ἐκείναις
<span class="lb" data-page="4.717" data-line="3" id="l4.717.3"></span>δὲ αἱ λοιπαὶ πᾶσαι· ταῦτα γὰρ ἐδείχθη μικρῷ πρόσθεν.
<span class="lb" data-page="4.717" data-line="4" id="l4.717.4"></span>εἶτα πῶς οὐκ ἄτοπον, κᾂν εἰ τῇ λεπτοτάτῃ βελόνῃ
<span class="lb" data-page="4.717" data-line="5" id="l4.717.5"></span>τρωθείη τὸ δέρμα, εὐθὺς οὕτω πάσας μὲν ἐμπίπλασθαι
<span class="lb" data-page="4.717" data-line="6" id="l4.717.6"></span>τὰς ἀρτηρίας αἵματος, πυρετὸν δ’ ἐξ ἀνάγκης ἕπεσθαι;
</p>
        </article>

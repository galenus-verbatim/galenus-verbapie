<article xmlns="http://www.w3.org/1999/xhtml" id="urn:cts:greekLit:tlg0057.tlg023.1st1K-grc1:5">
<span class="pb page1" data-page="4.717" id="p4.717"></span>
<span class="milestone ed1page page1" data-n="1.223" data-unit="ed1page" id="ed1page.1.223"></span>
<span class="milestone ed2page page1" data-n="3.158" data-unit="ed2page" id="ed2page.3.158"></span>
          <p>
<span class="lb" data-page="4.717" data-line="7" id="l4.717.7"></span>Πρὸς ταῦτ’ ἐγὼ μὲν ᾠόμην αὐτὸς μήτ’
<span class="lb" data-page="4.717" data-line="8" id="l4.717.8"></span>ἀντιλέξειν μηδένα, μαθήσεσθαί τε τὰ κακῶς ἐγνωσμένα.
<span class="lb" data-page="4.717" data-line="9" id="l4.717.9"></span>οὐ μὴν ἐθέλουσί γε, ἀλλ’ ὥσπερ οἱ παντελῶς ἰδιῶται παλαισμάτων,
<span class="lb" data-page="4.717" data-line="10" id="l4.717.10"></span>οὐ γνωρίζοντες κείμενον ἐπὶ γῆς ἐνίοτε τὸν νῶτον
<span class="lb" data-page="4.717" data-line="11" id="l4.717.11"></span>αὑτῶν, ἔχονται τραχήλου τῶν καταβαλόντων, οὐδ’ ἐπιτρέποντες
<span class="lb" data-page="4.717" data-line="12" id="l4.717.12"></span>ἀναστῆναι, τὸν αὐτὸν τρόπον καὶ οὗτοι ἀμαθεῖς
<span class="lb" data-page="4.717" data-line="13" id="l4.717.13"></span>ὄντες τῶν ἐν τοῖς λόγοις πτωμάτων, οὐκ ἐπιτρέπουσιν ἀπαλλάττεσθαι,
<span class="lb" data-page="4.717" data-line="14" id="l4.717.14"></span>κενάς τινας ἀεὶ στροφὰς στρεφόμενοι καὶ παντοίως
<span class="lb" data-page="4.717" data-line="15" id="l4.717.15"></span>λογιζόμενοι, μέχρι τοῦ, μισήσαντός τινος τὴν ἀναισχυντίαν
<span class="lb" data-page="4.717" data-line="16" id="l4.717.16"></span>ἅμα καὶ τὴν ἀμαθίαν αὐτῶν, ἀποδυσπετήσαντας
<span class="lb" data-page="4.717" data-line="17" id="l4.717.17"></span>χωρισθῆναι. οἵ γε καὶ νῦν οὐκ αἰδοῦνται λέγοντες, ὡς ἐκ ﻿
<span class="pb" data-page="4.718" id="p4.718"></span>
<span class="lb" data-page="4.718" data-line="1" id="l4.718.1"></span>τῶν πλησίων μόνων συναναστομώσεων ἡ μετάληψις ταῖς
<span class="lb" data-page="4.718" data-line="2" id="l4.718.2"></span>ἀρτηρίαις <span class="milestone ed2page" data-n="3.159" data-unit="ed2page" id="ed2page.3.159"></span>τοῦ αἵματος γίγνεται, μὴ μεμνημένοι μήθ’
<span class="lb" data-page="4.718" data-line="3" id="l4.718.3"></span>ὅτι τὰς ἐσχάτας αὐτὸς Ἐρασίστρατος εἴρηκε κενοῦσθαι πρώτας,
<span class="lb" data-page="4.718" data-line="4" id="l4.718.4"></span>μήθ’ ὅτι φαίνεται τοῦτ’ ἐναργῶς, ἐφ’ ὧν αὐτὸς ἐκεῖνος
<span class="lb" data-page="4.718" data-line="5" id="l4.718.5"></span>ἔγραψεν ἀνατομῶν. ἐν γὰρ τῷ διαιρεῖσθαι τὸ ἐπιγάστριον
<span class="lb" data-page="4.718" data-line="6" id="l4.718.6"></span>ἅμα τῷ περιτοναίῳ κατὰ τὸ μεσεντέριον ἀρτηρίας
<span class="lb" data-page="4.718" data-line="7" id="l4.718.7"></span>ἰδεῖν ἔστι σαφῶς, ἐπὶ μὲν τῶν νεοθηλῶν ἐρίφων γάλακτος
<span class="lb" data-page="4.718" data-line="8" id="l4.718.8"></span>πλήρεις, ἐπὶ δὲ τῶν τελείων ζώων ἀλλοίας, οὐ μὴν πνεῦμά
<span class="lb" data-page="4.718" data-line="9" id="l4.718.9"></span>γε μόνον ὤφθησαν ἔχουσαι πώποτε, καθάπερ οὐδ’ ἄλλη
<span class="lb" data-page="4.718" data-line="10" id="l4.718.10"></span>τις ἀρτηρία γυμνωθεῖσα. νομίζω δ’ αὐτοὺς εἰς τοσοῦτο
<span class="lb" data-page="4.718" data-line="11" id="l4.718.11"></span>ἀμαθεῖς εἶναι τῶν κατὰ τὰς ἀνατομὰς φαινομένων, ὡς
<span class="lb" data-page="4.718" data-line="12" id="l4.718.12"></span>μηδ’ αὐτοὺς τοῦτο γινώσκειν, ὅτι καλῶς εἴρηκεν ὁ Ἐρασίστρατος
<span class="lb" data-page="4.718" data-line="13" id="l4.718.13"></span>ἐσχατιὰς τὰς κατὰ τὸ μεσεντέριον ἀρτηρίας, παραβάλλων
<span class="lb" data-page="4.718" data-line="14" id="l4.718.14"></span>αὐτὰς δηλονότι ταῖς κατ’ ἐπιγάστριον. οἴονται γὰρ
<span class="lb" data-page="4.718" data-line="15" id="l4.718.15"></span>ἴσως, ὅτι τῇ θέσει πλησίον εἰσὶν, οὕτω καὶ τῇ συνεχείᾳ
<span class="lb" data-page="4.718" data-line="16" id="l4.718.16"></span>πλησίον ὑπάρχειν αὐτὰς, οὐκ εἰδότες, ὡς ἀπὸ τῆς ἐπὶ τῇ
<span class="lb" data-page="4.718" data-line="17" id="l4.718.17"></span>ῥάχει μεγάλης ἀρτηρίας ἑκάτεραι πεφύκασιν, αἱ μὲν κατὰ
<span class="pb" data-page="4.719" id="p4.719"></span>
<span class="lb" data-page="4.719" data-line="1" id="l4.719.1"></span>τὸ μεσεντέριον ἅπασαι, τῶν δὲ κατ’ ἐπιγάστριον αἱ πλεῖσται.
<span class="lb" data-page="4.719" data-line="2" id="l4.719.2"></span>καί <span class="milestone ed1page" data-n="1.224" data-unit="ed1page" id="ed1page.1.224"></span>τινες καὶ ἀπὸ βουβώνων ἀνιοῦσαι καὶ αἱ ἀπὸ
<span class="lb" data-page="4.719" data-line="3" id="l4.719.3"></span>τοῦ στέρνου κατιοῦσαι συνεχεῖς εἰσι ταῖς κατὰ τὸ μεσεντέριον
<span class="lb" data-page="4.719" data-line="4" id="l4.719.4"></span>ἀρτηρίαις διὰ τῆς μεγάλης τῆς κατὰ τὴν ῥάχιν. οὔκουν
<span class="lb" data-page="4.719" data-line="5" id="l4.719.5"></span>ἐνδέχεται διαδοθῆναι τὸ πάθος ἀπὸ τῶν ἑτέρων ἐπὶ τὰς
<span class="lb" data-page="4.719" data-line="6" id="l4.719.6"></span>ἑτέρας, οὔτ’ οὖν κένωσιν, οὔτ’ ἄλλο οὐδὲν, μὴ διὰ τῆς ἐπὶ
<span class="lb" data-page="4.719" data-line="7" id="l4.719.7"></span>τῇ ῥάχει πρότερον ὁδοιπορῆσαν. ᾧ γὰρ δὴ ἔοικε μάλιστα,
<span class="lb" data-page="4.719" data-line="8" id="l4.719.8"></span>καὶ δὴ πειράσομαι φράσαι. νόησόν μοι τὴν μὲν ἀρτηρίαν
<span class="lb" data-page="4.719" data-line="9" id="l4.719.9"></span>τὴν ἐπὶ τῇ ῥάχει καθάπερ τι δένδρου πρέμνον, τὰς δ’
<span class="lb" data-page="4.719" data-line="10" id="l4.719.10"></span>ἀπ’ αὐτῆς φυομένας οἷον κλάδους. ἴσαι δ’ αὗται σχιζόμεναι
<span class="lb" data-page="4.719" data-line="11" id="l4.719.11"></span>τελευτῶσιν οἷον βλαστήματά τινα καὶ φύλλα. ὡς
<span class="lb" data-page="4.719" data-line="12" id="l4.719.12"></span>οὖν τὰ φύλλα πολλάκις ἀπὸ διαφερόντων πλησίον μέν ἐστιν
<span class="lb" data-page="4.719" data-line="13" id="l4.719.13"></span>τῇ θέσει, ποῤῥωτάτω δὲ τῇ πρὸς ἄλληλα συνεχείᾳ, (διὰ
<span class="lb" data-page="4.719" data-line="14" id="l4.719.14"></span>μέσου γὰρ ἑνοῦται τοῦ πρέμνου,) τὸν αὐτὸν τρόπον καὶ αἳ
<span class="lb" data-page="4.719" data-line="15" id="l4.719.15"></span>κατ’ ἐπιγάστριον ἀρτηρίαι ταῖς κατὰ μεσεντέριον ἐγγυτάτω
<span class="lb" data-page="4.719" data-line="16" id="l4.719.16"></span>κείμεναι διὰ μακροτάτου συνάπτονται. εἰς οὖν τὰς ἐσχάτας
<span class="lb" data-page="4.719" data-line="17" id="l4.719.17"></span>ἀρτηρίας (τοῦτο γὰρ ἐξ ἀρχῆς ἐλέγετο) μεταχεῖται πρότερον
<span class="pb" data-page="4.720" id="p4.720"></span>
<span class="lb" data-page="4.720" data-line="1" id="l4.720.1"></span>ἢ εἰς τὰς ἄλλας ἁπάσας τὸ αἷμα, καὶ διὰ τοῦτ’
<span class="lb" data-page="4.720" data-line="2" id="l4.720.2"></span>ἀναγκαῖον, ἵν’ ἐπὶ τὰς τετρωμένας ἀφίκηται, ἅπαν ἐκκενωθῆναι
<span class="lb" data-page="4.720" data-line="3" id="l4.720.3"></span>τὸ ζωτικὸν αἷμα. τοῦτο δ’ ὡς ἄτοπόν ἐστιν, ἔμπροσθεν
<span class="lb" data-page="4.720" data-line="4" id="l4.720.4"></span>ἐδείχθη. τάχ’ οὖν ἤδη τις θαυμάζοι τε καὶ ζητοίη,
<span class="lb" data-page="4.720" data-line="5" id="l4.720.5"></span>πόθεν ἐπῆλθε συνετοῖς οὕτως ἀνδράσιν ἄτοπον ἐσχάτως προελέσθαι
<span class="lb" data-page="4.720" data-line="6" id="l4.720.6"></span>δόγμα. οὐ γὰρ δὴ ἀπὸ νοῦ γε καταπεσόντες, ἀλλὰ
<span class="lb" data-page="4.720" data-line="7" id="l4.720.7"></span>πάντες ὑπό τινων πιθανῶν ἀναπεισθέντες ἐπὶ τοῦθ’ ἧκον.
<span class="lb" data-page="4.720" data-line="8" id="l4.720.8"></span>ἀφ’ ὧν μὲν οὖν ἐπείσθησαν, αὐτοὶ διὰ τῶν ἰδίων δηλώσουσι
<span class="lb" data-page="4.720" data-line="9" id="l4.720.9"></span>γραμμάτων. ὅτι δὲ πιθανοῖς μὲν, οὐ μὴν ἀληθέσιν ἠκολούθησαν
<span class="lb" data-page="4.720" data-line="10" id="l4.720.10"></span>λογισμοῖς, ἐγὼ πειράσομαι δεῖξαι, πρότερόν γε
<span class="lb" data-page="4.720" data-line="11" id="l4.720.11"></span>τὸ καθόλου περὶ πάντων τοὺς λογισμοὺς σφάλμα διὰ βραχέων
<span class="lb" data-page="4.720" data-line="12" id="l4.720.12"></span>ὑπομνήσας. ἁπάντων γὰρ τῶν εἰς γνῶσιν ἀνθρωπίνην
<span class="lb" data-page="4.720" data-line="13" id="l4.720.13"></span>ἡκόντων τὰ μὲν αἰσθήσει, τὰ δὲ λόγῳ φωρᾶται. καὶ τοίνυν
<span class="lb" data-page="4.720" data-line="14" id="l4.720.14"></span>ὥσπερ τὰς αἰσθήσεις πολλὰ τῶν αἰσθητῶν καταφεύγει
<span class="lb" data-page="4.720" data-line="15" id="l4.720.15"></span>κατὰ τὰς πολλὰς αἰτίας, οὕτω καὶ τὸν λόγον. ὁ μὲν δὴ
<span class="lb" data-page="4.720" data-line="16" id="l4.720.16"></span>φιλαλήθης ἀνὴρ οὔτε τῶν ἐναργῶς γιγνωσκομένων ἀφίσταται
<span class="lb" data-page="4.720" data-line="17" id="l4.720.17"></span>διὰ τὴν τῶν ἀδήλων ἀγνωσίαν, οὔτε τοῖς ἀγνώστοις
<span class="pb" data-page="4.721" id="p4.721"></span>
<span class="lb" data-page="4.721" data-line="1" id="l4.721.1"></span>συγκατατίθεται διὰ τὴν τῶν ἐναργῶν γνῶσιν. ὁ δὲ μὴ
<span class="lb" data-page="4.721" data-line="2" id="l4.721.2"></span>τοιοῦτος ἢ τοῖς ἀδήλοις συνηπόρησε τὰ γινωσκόμενα, ἢ
<span class="lb" data-page="4.721" data-line="3" id="l4.721.3"></span>διὰ τοῦτο καὶ τὸ ἄδηλον προσήκατο. πεπόνθασι δὲ τὸ μὲν
<span class="lb" data-page="4.721" data-line="4" id="l4.721.4"></span>πρότερον οἱ Σκεπτικοὶ, τὸ δὲ δεύτερον οἱ πλεῖστοι τῶν
<span class="lb" data-page="4.721" data-line="5" id="l4.721.5"></span>Δογματικῶν. πῶς μὲν οὖν ἄν τις μηδὲν τοιοῦτο σφάλλοιτο,
<span class="lb" data-page="4.721" data-line="6" id="l4.721.6"></span>δι’ ἑτέρων δεδήλωται.
</p>
        </article>

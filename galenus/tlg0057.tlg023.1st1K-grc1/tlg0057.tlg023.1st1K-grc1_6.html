<article xmlns="http://www.w3.org/1999/xhtml" id="urn:cts:greekLit:tlg0057.tlg023.1st1K-grc1:6">
<span class="pb page1" data-page="4.721" id="p4.721"></span>
<span class="milestone ed1page page1" data-n="1.224" data-unit="ed1page" id="ed1page.1.224"></span>
<span class="milestone ed2page page1" data-n="3.159" data-unit="ed2page" id="ed2page.3.159"></span>
          <p>
<span class="lb" data-page="4.721" data-line="7" id="l4.721.7"></span><span class="milestone ed2page" data-n="3.160" data-unit="ed2page" id="ed2page.3.160"></span>Νυνὶ δὲ τοῖς περὶ τὸν Ἐρασίστρατον
<span class="lb" data-page="4.721" data-line="8" id="l4.721.8"></span>ἐνδείξασθαι τὸ σφάλμα πειράσομαι. οὐ γὰρ ἐξ οἰκείων
<span class="lb" data-page="4.721" data-line="9" id="l4.721.9"></span>ἀποδείξεων αἵματος κενὰς τὰς ἀρτηρίας ἀπεφήναντο, ἀλλ’
<span class="lb" data-page="4.721" data-line="10" id="l4.721.10"></span>ἐξ ὧν ἠπόρησαν ἐν ἑτέροις, ἀπιστήσαντες τῷ ἐναργῶς, παραπλήσιόν
<span class="lb" data-page="4.721" data-line="11" id="l4.721.11"></span>τι παθόντες τοῖς τὴν κίνησιν ἀνελοῦσιν, ὅτι τὸν
<span class="lb" data-page="4.721" data-line="12" id="l4.721.12"></span>κατ’ αὐτῶν λόγον ἠπόρησαν διαλύσασθαι. βέλτιον δ’ οἶμαι
<span class="lb" data-page="4.721" data-line="13" id="l4.721.13"></span>τὴν μὲν κίνησιν ὡς ἐναργὲς πρᾶγμα τιθέναι, τὸν δὲ κατ’
<span class="lb" data-page="4.721" data-line="14" id="l4.721.14"></span>αὐτοὺς λόγον ἐπὶ σχολῆς πειρᾶσθαι διαλύεσθαι· ὡσαύτως
<span class="lb" data-page="4.721" data-line="15" id="l4.721.15"></span>δὲ καὶ τὰς ἀρτηρίας, ὅτι μὲν αἷμα περιέχουσιν, ἐκ τοῦ,
<span class="lb" data-page="4.721" data-line="16" id="l4.721.16"></span>κᾂν λεπτοτάτῃ τρωθεῖεν βελόνῃ, παραχρῆμα φαίνεσθαι προχεόμενον
<span class="pb" data-page="4.722" id="p4.722"></span>
<span class="lb" data-page="4.722" data-line="1" id="l4.722.1"></span>αὐτὸ συγχωρεῖν, διὰ τί δὲ μηδὲν ἡ φύσις εἰκῆ
<span class="lb" data-page="4.722" data-line="2" id="l4.722.2"></span>ποιοῦσα διττὸν τῶν ἀγγείων γένος ἐδημιούργησεν μιᾶς ὕλης
<span class="lb" data-page="4.722" data-line="3" id="l4.722.3"></span>περιεκτικὸν, ἰδίᾳ ζητεῖν· οὕτω δὴ καὶ τὸ, πῶς εἰς ἅπαν τὸ
<span class="lb" data-page="4.722" data-line="4" id="l4.722.4"></span>σῶμα κομισθήσεται τὸ διὰ τῆς εἰσπνοῆς ἑλκόμενον πνεῦμα,
<span class="lb" data-page="4.722" data-line="5" id="l4.722.5"></span>τῶν ἀρτηριῶν αἷμα περιεχουσῶν, ἢ μὴ κομιζομένων, πῶς
<span class="lb" data-page="4.722" data-line="6" id="l4.722.6"></span>αἱ κατὰ προαίρεσιν κινήσεις ἔσονται, ἢ πῶς ἡ κατ’ αὐτὰς
<span class="lb" data-page="4.722" data-line="7" id="l4.722.7"></span>τὰς ἀρτηρίας κίνησις ἀπαραπόδιστος μένει, μὴ δυναμένη
<span class="lb" data-page="4.722" data-line="8" id="l4.722.8"></span>συνοικεῖν ἀμάχως πνεύματι ὑγρῷ. τὰ γὰρ τοιαῦτα προβλήματα
<span class="lb" data-page="4.722" data-line="9" id="l4.722.9"></span>μέν ἐστιν ἴδιά τε καὶ καθ’ ἑαυτὰ προβάλλεσθαί τε
<span class="lb" data-page="4.722" data-line="10" id="l4.722.10"></span>καὶ ζητεῖσθαι δίκαια, καὶ τάχ’ ἂν τῶν καὶ ἄπειρα νομισθέντι,
<span class="lb" data-page="4.722" data-line="11" id="l4.722.11"></span>οὐ μὴν ἱκανά γε τὸ ἐναργὲς ἀνατρέπειν. αὐτίκα
<span class="lb" data-page="4.722" data-line="12" id="l4.722.12"></span>γέ τοι τὸ πρῶτον αὐτῶν εἰρημένον ὁμοιότατόν ἐστιν, ὡς
<span class="lb" data-page="4.722" data-line="13" id="l4.722.13"></span>εἰ καὶ τοῖς μηρυκάζουσι ζώοις θεασάμενος πλέονας κοιλίας,
<span class="lb" data-page="4.722" data-line="14" id="l4.722.14"></span>τὴν μὲν τῆς τροφῆς ὑποδεκτικὴν εἶναι λέγοι, τὴν δὲ τοῦ
<span class="lb" data-page="4.722" data-line="15" id="l4.722.15"></span>πόματος, τὴν δὲ τοῦ πνεύματος, οὐ γὰρ τὴν μηδὲν εἰκῆ
<span class="lb" data-page="4.722" data-line="16" id="l4.722.16"></span>ποιοῦσαν φύσιν ὑποδοχῆς ἕνεκα μιᾶς ὕλης πολλὰς ἐργάσασθαι
<span class="lb" data-page="4.722" data-line="17" id="l4.722.17"></span>τὰς γαστέρας. ὡς γὰρ κᾀνταῦθα χρεία τίς ἐστιν ﻿
<span class="pb" data-page="4.723" id="p4.723"></span>
<span class="lb" data-page="4.723" data-line="1" id="l4.723.1"></span>ἑτέρα, δι’ ἣν αἱ πολλαὶ γεγόνασι, καίτοι γε τὴν αὐτὴν
<span class="lb" data-page="4.723" data-line="2" id="l4.723.2"></span>ὕλην ὑποδεχόμεναι, οὕτως ἔχει καὶ περὶ τῶν ἀρτηριῶν καὶ
<span class="lb" data-page="4.723" data-line="3" id="l4.723.3"></span>τῶν φλεβῶν. αἷμα γὰρ ἀμφότεραι περιέχουσιν, ὡς ὁ πρόσθεν
<span class="lb" data-page="4.723" data-line="4" id="l4.723.4"></span>λόγος ἀπέδειξε. διάφοροι δὲ τῇ κατασκευῇ γεγόνασι
<span class="lb" data-page="4.723" data-line="5" id="l4.723.5"></span>χρείας τινὸς ἕνεκεν, ἣν ἐν ἑτέροις ὑπομνήμασιν διέξιμεν.
<span class="lb" data-page="4.723" data-line="6" id="l4.723.6"></span>αἱ κατὰ προαίρεσιν ἔσονται κινήσεις, ἢ πῶς αἱ τῶν ἀρτηριῶν
<span class="lb" data-page="4.723" data-line="7" id="l4.723.7"></span>τεταγμέναι φυλαχθήσονται, καὶ πῶς ἀμαχεὶ δύναται
<span class="lb" data-page="4.723" data-line="8" id="l4.723.8"></span>συνεῖναι τὸ αἷμα τῷ πνεύματι. ὥσπερ γὰρ ὁμολογούμενον
<span class="lb" data-page="4.723" data-line="9" id="l4.723.9"></span>λαμβάνοντες, τὸ δεῖν ἀπὸ τῆς καρδίας αὐταῖς ἐπιπέμπεσθαι
<span class="lb" data-page="4.723" data-line="10" id="l4.723.10"></span>τὸ πνεῦμα, τὰ λοιπὰ συμπεραίνουσιν, οὐκ εἰδότες,
<span class="lb" data-page="4.723" data-line="11" id="l4.723.11"></span>ὡς καὶ τοῦτ’ αὐτὸ μοχθηρόν ἐστιν, καὶ ῥᾳδίως ὅπη παρακρούεται
<span class="lb" data-page="4.723" data-line="12" id="l4.723.12"></span>φωραθῆναι δύναται. γυμνοῦντες οὖν ἡμεῖς ἑκάστοτε
<span class="lb" data-page="4.723" data-line="13" id="l4.723.13"></span>μεγάλας ἀρτηρίας, ἃς ἐνδέχεται, μάλιστα δ’ ἐνδέχεται
<span class="lb" data-page="4.723" data-line="14" id="l4.723.14"></span>τὰς κατὰ κῶλα, τοὺς Ἐρασιστρατείους ἐρωτῶμεν, εἰ
<span class="lb" data-page="4.723" data-line="15" id="l4.723.15"></span>κᾂν νῦν γοῦν, ὁπότε γεγύμνωνται, δοκοῦσιν ἐν αὐταῖς ἔχειν
<span class="lb" data-page="4.723" data-line="16" id="l4.723.16"></span>αἷμα. οἱ δ’ ἐξ ἀνάγκης ὁμολογοῦσιν, ἅμα μὲν ὅτι καὶ
<span class="pb" data-page="4.724" id="p4.724"></span>
<span class="lb" data-page="4.724" data-line="1" id="l4.724.1"></span>αὐτὸς Ἐρασίστρατος αὐτὰς ἐν τῷ διαιρεῖσθαι τὸ δέρμα
<span class="lb" data-page="4.724" data-line="2" id="l4.724.2"></span>παρέμπτωσιν αἵματος ἐκ τῆς ἀρτηρίας γίγνεσθαί φησιν, ἅμα
<span class="lb" data-page="4.724" data-line="3" id="l4.724.3"></span>δ’ ὅτι καὶ τὸ φαινόμενον οὕτως ἔχει. βρόχῳ γὰρ ἡμεῖς
<span class="lb" data-page="4.724" data-line="4" id="l4.724.4"></span>ἑκατέρωθεν τὰς γεγυμνωμένας ἀρτηρίας διαλαμβάνοντες,
<span class="lb" data-page="4.724" data-line="5" id="l4.724.5"></span>εἶτ’ ἐκτέμνοντες τοὐν μέσῳ, δείκνυμεν αἵματος μεστάς. ἀλλὰ
<span class="lb" data-page="4.724" data-line="6" id="l4.724.6"></span>πῶς, φασὶν, εἰς ὅλον τὸ σῶμα κομισθήσεται τὸ διὰ τῆς
<span class="lb" data-page="4.724" data-line="7" id="l4.724.7"></span>ἀναπνοῆς ἑλκόμενον πνεῦμα τῶν ἀρτηριῶν αἷμα περιεχουσῶν;
<span class="lb" data-page="4.724" data-line="8" id="l4.724.8"></span>τίς δ’ ἀνάγκη τοῦτο γίγνεσθαι; δύναται γὰρ ἅπαν
<span class="lb" data-page="4.724" data-line="9" id="l4.724.9"></span>ἀντεκπνεῖσθαι, καθάπερ τοῖς πλείστοις <span class="milestone ed2page" data-n="3.161" data-unit="ed2page" id="ed2page.3.161"></span>τε καὶ ἀκριβεστάτοις
<span class="lb" data-page="4.724" data-line="10" id="l4.724.10"></span>ἔδοξεν ἰατροῖς τε ἅμα καὶ φιλοσόφοις, οἳ μὴ τῆς
<span class="lb" data-page="4.724" data-line="11" id="l4.724.11"></span>οὐσίας, ἀλλὰ τῆς ποιότητος αὐτοῦ δεῖσθαί φασι τὴν καρδίαν
<span class="lb" data-page="4.724" data-line="12" id="l4.724.12"></span>ἐμψύχεσθαι ποθοῦσαν, καὶ ταύτην εἶναι χρείαν τῆς
<span class="lb" data-page="4.724" data-line="13" id="l4.724.13"></span>ἀναπνοῆς. λαμβάνουσιν οὖν οἱ περὶ τὸν Ἐρασίστρατον
<span class="lb" data-page="4.724" data-line="14" id="l4.724.14"></span>κᾀνταῦθα τὸ ζητούμενον αὐτὸ, πρὶν ἀποδεῖξαι, δέον αὐτὸ
<span class="lb" data-page="4.724" data-line="15" id="l4.724.15"></span>τοῦτο πάλιν ἰδίᾳ ζητεῖν, ὥσπερ ἡμεῖς πεποιήκαμεν, καὶ
<span class="lb" data-page="4.724" data-line="16" id="l4.724.16"></span>πάντες ὅσοι τάξει περὶ τῶν πραγμάτων σκοπούμενοι, καὶ
<span class="lb" data-page="4.724" data-line="17" id="l4.724.17"></span>πάντες ὁμοῦ ζητοῦντές τε καὶ πράττοντες. ἀποδέδεικται δ’
<span class="pb" data-page="4.725" id="p4.725"></span>
<span class="lb" data-page="4.725" data-line="1" id="l4.725.1"></span>ἡμῖν ἐν τῷ περὶ χρείας ἀναπνοῆς, ὡς ἤτοι παντελῶς ὀλίγον,
<span class="lb" data-page="4.725" data-line="2" id="l4.725.2"></span>ἢ οὐδὲν ὅλως τῆς τοῦ πνεύματος οὐσίας εἰς τὴν καρδίαν
<span class="lb" data-page="4.725" data-line="3" id="l4.725.3"></span>μεταλαμβάνεται. τὰ δ’ αὐτὰ διαμαρτάνουσιν κᾀν τῷ
<span class="lb" data-page="4.725" data-line="4" id="l4.725.4"></span>προβάλλειν, ὅπως αἱ κατὰ προαίρεσιν γεγυμνωμέναι περιέχουσιν
<span class="lb" data-page="4.725" data-line="5" id="l4.725.5"></span>αἷμα. δείκνυμι ἐφεξῆς κινουμένας αὐτὰς ἀπαραποδίστως
<span class="lb" data-page="4.725" data-line="6" id="l4.725.6"></span>οὐ πρὸς τὴν ἁφὴν μόνον, ἀλλὰ καὶ πρὸς τὴν
<span class="lb" data-page="4.725" data-line="7" id="l4.725.7"></span>ὄψιν. εἶτα ἐπερωτῶμεν λόγον, οὗ τὰ λήμματα καὶ πρὸς
<span class="lb" data-page="4.725" data-line="8" id="l4.725.8"></span>αὐτῶν ἐκείνων ὡμολόγηται. φασὶ γὰρ ἀληθὲς ὑπάρχειν
<span class="lb" data-page="4.725" data-line="9" id="l4.725.9"></span>τουτὶ τὸ συνημμένον. εἰ δὲ καὶ αἷμα περιέχουσιν αἱ ἀρτηρίαι,
<span class="lb" data-page="4.725" data-line="10" id="l4.725.10"></span>καὶ παρὰ καρδίας πληροῦνται πνεύματος, διαφθαρήσεται
<span class="lb" data-page="4.725" data-line="11" id="l4.725.11"></span>τῶν ἐν αὐτοῖς κινήσεων ἡ τάξις. αὐτὸ μὲν γὰρ
<span class="lb" data-page="4.725" data-line="12" id="l4.725.12"></span>καθ’ ἑαυτὸ τὸ τοιοῦτο συνημμένον, εἰ αἷμα περιέχουσιν αἱ
<span class="lb" data-page="4.725" data-line="13" id="l4.725.13"></span>ἀρτηρίαι, διαφθαρήσεται τῶν ἐν αὐταῖς κινήσεων ἡ τάξις,
<span class="lb" data-page="4.725" data-line="14" id="l4.725.14"></span>οὔτ’ ἐκεῖνοι τολμῶσιν ἀληθὲς εἶναι λέγειν, οὔτ’ ἄλλος τις
<span class="lb" data-page="4.725" data-line="15" id="l4.725.15"></span>νοῦν ἔχων, δυναμένων γε δὴ τῶν ἀρτηριῶν οὐ διὰ τὸ
<span class="lb" data-page="4.725" data-line="16" id="l4.725.16"></span>πληροῦσθαι παρὰ τῆς καρδίας διαστέλλεσθαι, ἀλλ’, ὅτι
<span class="pb" data-page="4.726" id="p4.726"></span>
<span class="lb" data-page="4.726" data-line="1" id="l4.726.1"></span>διαστέλλονται, διὰ τοῦτο πληροῦσθαι. χρὴ τοίνυν προομολογεῖσθαι
<span class="lb" data-page="4.726" data-line="2" id="l4.726.2"></span>τὸ παρὰ <span class="milestone ed1page" data-n="1.225" data-unit="ed1page" id="ed1page.1.225"></span>τῆς καρδίας αὐτὰς πληροῦσθαι
<span class="lb" data-page="4.726" data-line="3" id="l4.726.3"></span>πνεύματος, εἰ μέλλει τὸ συνημμένον ἀληθὲς ἔσεσθαι.
<span class="lb" data-page="4.726" data-line="4" id="l4.726.4"></span>ἀμφοτέρων γὰρ τεθέντων, τοῦ τε περιέχειν αἷμα, καὶ τοῦ
<span class="lb" data-page="4.726" data-line="5" id="l4.726.5"></span>παρὰ τῆς καρδίας πληρουμένας διαστέλλεσθαι, τῷ διαφθείρεσθαι
<span class="lb" data-page="4.726" data-line="6" id="l4.726.6"></span>τῶν κατὰ φύσιν ἐν αὐταῖς κινήσεων τὴν τάξιν,
<span class="lb" data-page="4.726" data-line="7" id="l4.726.7"></span>ἐξ ἀνάγκης ἕπεται, θατέρῳ μόνῳ κατ’ οὐδεμίαν ἀνάγκην
<span class="lb" data-page="4.726" data-line="8" id="l4.726.8"></span>ἑπομένην. ἐρωτάσθω τοίνυν ὁ λόγος ἐπὶ τῶν γεγυμνωμένων
<span class="lb" data-page="4.726" data-line="9" id="l4.726.9"></span>ἀρτηριῶν ᾧδέ πως. εἰ αἱ ἀρτηρίαι καὶ αἷμα περιέχουσι,
<span class="lb" data-page="4.726" data-line="10" id="l4.726.10"></span>καὶ παρὰ καρδίας πληρούμεναι διαστέλλονται, διαφθαρήσεται
<span class="lb" data-page="4.726" data-line="11" id="l4.726.11"></span>τῶν ἐν αὐταῖς κινήσεων ἡ τάξις· ἀλλὰ μὴν οὐ διαφθείρεται·
<span class="lb" data-page="4.726" data-line="12" id="l4.726.12"></span>φαίνεται γὰρ καὶ τοῦτο· οὐκ ἄρα καὶ αἷμα
<span class="lb" data-page="4.726" data-line="13" id="l4.726.13"></span>περιέχουσι, καὶ παρὰ καρδίας πληρούμεναι διαστέλλονται.
<span class="lb" data-page="4.726" data-line="14" id="l4.726.14"></span>οἱ δέ γε περὶ τὸν Ἐρασίστρατον, καὶ τὰ δύο λήμματα, καὶ
<span class="lb" data-page="4.726" data-line="15" id="l4.726.15"></span>τὸ συνημμένον καὶ τὸ ἀντικείμενον τοῦ λήμματος ἐν αὐτῷ
<span class="lb" data-page="4.726" data-line="16" id="l4.726.16"></span>προσιέμενοι, οὐκ οἶδ’ ὅπως οὐκέτι προσίενται τὸ συμπέρασμα,
<span class="lb" data-page="4.726" data-line="17" id="l4.726.17"></span>τυχὸν ἴσως ἀγνοοῦντες, ἅπερ οὐδὲ τοὺς ἐπιτυχόντας
<span class="lb" data-page="4.726" data-line="18" id="l4.726.18"></span>λέληθεν, ὡς ἐκ συνημμένου καὶ τοῦ ἀντικειμένου
<span class="lb" data-page="4.726" data-line="19" id="l4.726.19"></span>οὕτως εἰς ὃ λήγει τὸ ἀντικείμενον τοῦ ἡγουμένου
<span class="pb" data-page="4.727" id="p4.727"></span>
<span class="lb" data-page="4.727" data-line="1" id="l4.727.1"></span>περαίνεται. ἡγουμένου δὴ κατὰ τὸν λόγον ὄντος, οὐ μόνον
<span class="lb" data-page="4.727" data-line="2" id="l4.727.2"></span>τοῦ περιέχειν αἷμα τὰς ἀρτηρίας, ἀλλ’, ὡς ἐδείχθη μικρῷ
<span class="lb" data-page="4.727" data-line="3" id="l4.727.3"></span>πρόσθεν, καὶ τοῦ παρὰ καρδίας πληρουμένας διαστέλλεσθαι,
<span class="lb" data-page="4.727" data-line="4" id="l4.727.4"></span>τὸ συμπέρασμα γενήσεται τῆς τούτου συμπλοκῆς
<span class="lb" data-page="4.727" data-line="5" id="l4.727.5"></span>ἀποφαντικόν. ὅπερ γὰρ ἐν συνημμένῳ τῷ ὅλῳ ἀξιώματι,
<span class="lb" data-page="4.727" data-line="6" id="l4.727.6"></span>τὸ μὲν ἡγούμενον ᾖ, τὸ συμπεπλεγμένον, τὸ δὲ λῆγον, τὸ
<span class="lb" data-page="4.727" data-line="7" id="l4.727.7"></span>ἁπλοῦν, εἶτα προσληφθέντος τοῦ λήγοντος, τὸ ἀντικείμενον
<span class="lb" data-page="4.727" data-line="8" id="l4.727.8"></span>ἐξ ἀνάγκης περαίνεται τοῦ συμπεπλεγμένου.
</p>
        </article>

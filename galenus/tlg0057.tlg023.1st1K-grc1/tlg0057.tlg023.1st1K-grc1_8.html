<article xmlns="http://www.w3.org/1999/xhtml" id="urn:cts:greekLit:tlg0057.tlg023.1st1K-grc1:8">
<span class="pb page1" data-page="4.731" id="p4.731"></span>
<span class="milestone ed1page page1" data-n="1.225" data-unit="ed1page" id="ed1page.1.225"></span>
<span class="milestone ed2page page1" data-n="3.163" data-unit="ed2page" id="ed2page.3.163"></span>
          <p>
<span class="lb" data-page="4.731" data-line="14" id="l4.731.14"></span>Ὥσθ’, ὅταν ἀπορῶσι, πῶς εἰς ὅλον τὸ σῶμα
<span class="lb" data-page="4.731" data-line="15" id="l4.731.15"></span>παρὰ τῆς καρδίας κομισθήσεται τὸ πνεῦμα πεπληρωμένων
<span class="lb" data-page="4.731" data-line="16" id="l4.731.16"></span>αἵματος τῶν ἀρτηριῶν, οὐ χαλεπὸν ἐπιλύσασθαι τὴν ἀπορίαν
<span class="lb" data-page="4.731" data-line="17" id="l4.731.17"></span>αὐτῶν, μὴ πέμπεσθαι φάντας, ἀλλ’ ἕλκεσθαι, μήτ’
<span class="lb" data-page="4.731" data-line="18" id="l4.731.18"></span>ἐκ καρδίας μόνης, ἀλλὰ πανταχόθεν, ὡς Ἡροφίλῳ τε καὶ
<span class="pb" data-page="4.732" id="p4.732"></span>
<span class="lb" data-page="4.732" data-line="1" id="l4.732.1"></span>πρὸ τούτου Πραξαγόρᾳ, καὶ Φιλοτίμῳ, καὶ Διοκλεῖ, καὶ
<span class="lb" data-page="4.732" data-line="2" id="l4.732.2"></span>Πλειστονίκῳ, καὶ Ἱπποκράτει, καὶ μυρίοις ἑτέροις ἀρέσκει.
<span class="lb" data-page="4.732" data-line="3" id="l4.732.3"></span>ὅτι μέντοι τῆς διαστελλούσης τὰς ἀρτηρίας δυνάμεως οἷον
<span class="lb" data-page="4.732" data-line="4" id="l4.732.4"></span>πηγή τίς ἐστιν ἡ καρδία, καὶ τοῦθ’ ἑτέρωθι πρὸς ἡμῶν
<span class="lb" data-page="4.732" data-line="5" id="l4.732.5"></span>ἐπιδέδεικται, καὶ τοῖς προειρημένοις ἅπασιν ἀνδράσιν ὡμολόγηται,
<span class="lb" data-page="4.732" data-line="6" id="l4.732.6"></span>καὶ πολλῷ φυσικώτερόν ἐστιν οὕτω δοξάζειν, ἢ ὡς
<span class="lb" data-page="4.732" data-line="7" id="l4.732.7"></span>διά τινων ἀψύχων σωμάτων ἡγεῖσθαι φέρεσθαι δι’ αὐτῶν
<span class="lb" data-page="4.732" data-line="8" id="l4.732.8"></span>τὸ πνεῦμα. δυνάμεως γὰρ μεταλήψει τὸ ζῶον τοῦ μὴ
<span class="lb" data-page="4.732" data-line="9" id="l4.732.9"></span>ζῶντος, οὐκ οὐσίας περιοχῇ διαφέρει. ἀλλ’ οὐ νῦν περί γε
<span class="lb" data-page="4.732" data-line="10" id="l4.732.10"></span>τούτου πρόκειται λέγειν, οὐδ’ ἵν’ ἐπεξέλθοιμι τελέως τὸν
<span class="lb" data-page="4.732" data-line="11" id="l4.732.11"></span>λόγον, ὑπηρξάμην αὐτοῦ. δέδεικται γὰρ ἐν ἑτέροις ἱκανῶς
<span class="lb" data-page="4.732" data-line="12" id="l4.732.12"></span>περὶ τούτων, καὶ μάλιστ’ ἐν τοῖς περὶ τῶν Ἱπποκράτους καὶ
<span class="lb" data-page="4.732" data-line="13" id="l4.732.13"></span><span class="milestone ed1page" data-n="1.226" data-unit="ed1page" id="ed1page.1.226"></span>Πλάτωνος δογμάτων ὑπομνήμασιν, ἀλλ’ ὑπὲρ τοῦ
<span class="lb" data-page="4.732" data-line="14" id="l4.732.14"></span>δεῖξαι, τίσιν ἀπατηθέντες οἱ περὶ τὸν Ἐρασίστρατον οὕτως
<span class="lb" data-page="4.732" data-line="15" id="l4.732.15"></span>ἄτοπον δόξαν προσήκαντο, καὶ τούτων τῶν δογμάτων ἠναγκάσθην
<span class="lb" data-page="4.732" data-line="16" id="l4.732.16"></span>μνημονεῦσαι. καὶ νῦν ἔτι προσθεὶς αὐτοῖς ἕν τι
<span class="lb" data-page="4.732" data-line="17" id="l4.732.17"></span>τῶν ἐξ ἀνατομῆς φαινομένων, ἐνταῦθά που καταπαύσω τὸν ﻿
<span class="pb" data-page="4.733" id="p4.733"></span>
<span class="lb" data-page="4.733" data-line="1" id="l4.733.1"></span>λόγον. ἔστι δὲ τὸ φαινόμενον τόδε. τῶν προφανῶν τε ἅμα
<span class="lb" data-page="4.733" data-line="2" id="l4.733.2"></span>καὶ μεγάλων ἀρτηριῶν εἰ ἐθελήσεις ἡντιναοῦν γυμνῶσαι,
<span class="lb" data-page="4.733" data-line="3" id="l4.733.3"></span>πρῶτον μὲν τοῦ δέρματος, ἔπειτα δὲ καὶ τῶν ὑποκειμένων
<span class="lb" data-page="4.733" data-line="4" id="l4.733.4"></span>τε καὶ παρακειμένων σωμάτων, ὡς περιβάλλειν αὐτῇ δύνασθαι
<span class="lb" data-page="4.733" data-line="5" id="l4.733.5"></span>βρόχον, καὶ μετὰ ταῦτα κατὰ μῆκος χαλάσας κοῖλον
<span class="lb" data-page="4.733" data-line="6" id="l4.733.6"></span>ἐνθεῖναι κάλαμον ἤ τινα χαλκοῦν αὐλίσκον εἴσω τῆς ἀρτηρίας
<span class="lb" data-page="4.733" data-line="7" id="l4.733.7"></span>διὰ τοῦ χαλάσματος, ὡς ἐπιφράττεσθαι πρὸς αὐτοῦ τό
<span class="lb" data-page="4.733" data-line="8" id="l4.733.8"></span>τραῦμα καὶ κωλύεσθαι τὴν αἱμοῤῥαγίαν, ἄχρι μὲν ἂν οὕτως
<span class="lb" data-page="4.733" data-line="9" id="l4.733.9"></span>ἔχουσαν ἐπισκέπτῃς, θεάσῃ σφύζουσαν ὅλην, ἐπειδὰν
<span class="lb" data-page="4.733" data-line="10" id="l4.733.10"></span>δὲ βρόχον περιβαλὼν σφίγξῃς τὸν χιτῶνα τῆς ἀρτηρίας πρὸς
<span class="lb" data-page="4.733" data-line="11" id="l4.733.11"></span>τὸν κάλαμον, οὐκ ἔτ’ ὄψει τὰ μετὰ τὸν βρόχον ἐπισφύζοντα,
<span class="lb" data-page="4.733" data-line="12" id="l4.733.12"></span>καίτοι ἡ τοῦ αἵματος τε καὶ τοῦ <span class="milestone ed2page" data-n="3.164" data-unit="ed2page" id="ed2page.3.164"></span>πνεύματος
<span class="lb" data-page="4.733" data-line="13" id="l4.733.13"></span>φορὰ διὰ τῆς τοῦ καλάμου κοιλότητος ἐπὶ τὰ πέρατα τῆς
<span class="lb" data-page="4.733" data-line="14" id="l4.733.14"></span>ἀρτηρίας ὡσαύτως ἐπιγίγνεται. καὶ εἴπερ οὕτως εἶχον ἀρτηρίαι
<span class="lb" data-page="4.733" data-line="15" id="l4.733.15"></span>τὸ σφύζειν, ἔσφυζον ἂν καὶ νυνὶ τὰ πρὸς τοῖς πέρασιν
<span class="lb" data-page="4.733" data-line="16" id="l4.733.16"></span>αὐτοῖς μόρια τὰ μετὰ τὸν βρόχον· οὐ μὴν γίγνεται·
<span class="lb" data-page="4.733" data-line="17" id="l4.733.17"></span>δῆλον οὖν, ὡς εἰ μὲν δύναμις ἀτρεμοίη, οὐ κινεῖσθαι παρὰ
<span class="pb" data-page="4.734" id="p4.734"></span>
<span class="lb" data-page="4.734" data-line="1" id="l4.734.1"></span>τῆς καρδίας αὐτὰς, διὰ δὲ τῶν χιτώνων αὐτὴν ἐπιπέμπεσθαι.
<span class="lb" data-page="4.734" data-line="2" id="l4.734.2"></span>τὰ δὲ ὑπὸ Ἐρασιστράτου περὶ κινήσεως τῶν ἀρτηριῶν εἰρημένα
<span class="lb" data-page="4.734" data-line="3" id="l4.734.3"></span>ψευδῆ παντελῶς ἐστιν. πρὸ γὰρ τοῦ παύσασθαι
<span class="lb" data-page="4.734" data-line="4" id="l4.734.4"></span>τῆς γεγυμνωμένης ἀρτηρίας τὴν κίνησιν ἐν τοῖς μετὰ τὸν
<span class="lb" data-page="4.734" data-line="5" id="l4.734.5"></span>βρόχον μέρεσιν, ὅπερ οὐκ ἐχρῆν γίγνεσθαι πρὸ τοῦ βρόχον
<span class="lb" data-page="4.734" data-line="6" id="l4.734.6"></span>αὐτῇ περιβαλεῖν, ἔνεστι θεάσασθαι πᾶσαν ἑνὶ χρόνῳ κινουμένην,
<span class="lb" data-page="4.734" data-line="7" id="l4.734.7"></span>οὐ τὸ μὲν αὐτῶν πρότερον μόριον, τὸ δ’ ὕστερον,
<span class="lb" data-page="4.734" data-line="8" id="l4.734.8"></span>ὅπερ Ἐρασίστρατος βούλεται. καίτοι καὶ ταῦτ’ αὐτῷ δεινῶς
<span class="lb" data-page="4.734" data-line="9" id="l4.734.9"></span>ἄτοπα. πρὶν μὲν γὰρ αἷμα περιέχειν αὐτὴν, ἴσως ἄν τις
<span class="lb" data-page="4.734" data-line="10" id="l4.734.10"></span>οὕτως ὠκεῖαν εἶναι τὴν τοῦ πνεύματος φορὰν συνεχώρησεν,
<span class="lb" data-page="4.734" data-line="11" id="l4.734.11"></span>ὡς λανθάνειν τὴν αἴσθησιν, ποῖά ποτ’ ἐστὶ μόρια τῆς ἀρτηρίας
<span class="lb" data-page="4.734" data-line="12" id="l4.734.12"></span>τὰ διαστελλόμενα πρότερα· πεπληρωμένης δὲ αἵματος,
<span class="lb" data-page="4.734" data-line="13" id="l4.734.13"></span>οὐκ ἐγχωρεῖ τὸ πνεῦμα τάχα οὕτως ὡς πρόσθεν ἀπὸ τῆς
<span class="lb" data-page="4.734" data-line="14" id="l4.734.14"></span>καρδίας ἐπὶ τὰ πέρατα τῆς ἀρτηρίας διεξέρχεσθαι. ἀλλ’ εἰ
<span class="lb" data-page="4.734" data-line="15" id="l4.734.15"></span>καὶ τοῦτο οὕτως ἔφην, ἴσως οὐ συγχωρήσειεν ἥ γε μετὰ τὸ
<span class="lb" data-page="4.734" data-line="16" id="l4.734.16"></span>καταστῆναι τὸν κοῖλον κάλαμον εἰς τὴν ἀρτηρίαν τῶν κάτω
<span class="lb" data-page="4.734" data-line="17" id="l4.734.17"></span>μερῶν αὐτῆς κίνησις, πρὶν περιβληθῆναι τὸν βρόχον. ἀκινησία
<span class="lb" data-page="4.734" data-line="18" id="l4.734.18"></span>δὲ, περιβληθέντων, ἐναργῶς ἐνδείκνυται δύναμιν ἀπὸ
<span class="pb" data-page="4.735" id="p4.735"></span>
<span class="lb" data-page="4.735" data-line="1" id="l4.735.1"></span>καρδίας ἐπιπέμπεσθαι τοῖς χιτῶσι τῶν ἀρτηριῶν τὴν διαστέλλουσαν
<span class="lb" data-page="4.735" data-line="2" id="l4.735.2"></span>αὐτὰς, οὐχ ὕλην διὰ τῆς κοιλότητος. ὡς γὰρ
<span class="lb" data-page="4.735" data-line="3" id="l4.735.3"></span>καὶ τὸν τοῦ ποδὸς δάκτυλον κινῆσαι προελόμενοι παραχρῆμα
<span class="lb" data-page="4.735" data-line="4" id="l4.735.4"></span>κινοῦμεν αὐτὸν, οὐ τὸν λογισμὸν ἔχοντες ἐν αὐτῷ
<span class="lb" data-page="4.735" data-line="5" id="l4.735.5"></span>τῷ μορίῳ, διαδοθείσης δέ τινος ἐπ’ αὐτὸν ἐν ἀκαρεῖ χρόνῳ
<span class="lb" data-page="4.735" data-line="6" id="l4.735.6"></span>δυνάμεως, οὕτω κᾀπὶ τῆς καρδίας καὶ τῶν ἀρτηριῶν γίγνεται.
<span class="lb" data-page="4.735" data-line="7" id="l4.735.7"></span>ταῖς μὲν γὰρ δυνάμεσι τὸ τάχος τῆς κινήσεως ὁμολογεῖ,
<span class="lb" data-page="4.735" data-line="8" id="l4.735.8"></span>ταῖς δ’ ὕλαις ἀντιμαρτυρεῖ. ταῦτ’ εἴ τις φυλάττοιτο
<span class="lb" data-page="4.735" data-line="9" id="l4.735.9"></span>θέσιν, ὡς Ἀριστοτέλης εἴωθε λέγειν, οἶδ’ ὅτι βεβαίως ἀποδεικνύναι
<span class="lb" data-page="4.735" data-line="10" id="l4.735.10"></span>τὸ προκείμενον αὐτοῦ δόξει, μὴ φυλάττοντι δὲ
<span class="lb" data-page="4.735" data-line="11" id="l4.735.11"></span>φιλονίκως ἅπερ ἔθετο, μήθ’ ὑπὸ τούτου πείθεσθαι μήθ’
<span class="lb" data-page="4.735" data-line="12" id="l4.735.12"></span>ὑφ’ ἑτέρας ἀποδείξεως ἀναγκαῖόν ἐστιν, ἀλλὰ πρὸς τοῖς
<span class="lb" data-page="4.735" data-line="13" id="l4.735.13"></span>φαινομένοις ἐξ ἀνατομῶν καταψεύδεσθαι. καὶ γράφουσι μὲν
<span class="lb" data-page="4.735" data-line="14" id="l4.735.14"></span>πολλοὶ τρόπους τινὰς ἀνατομῶν, ὡς δείξειν ἐπαγγέλλονται
<span class="lb" data-page="4.735" data-line="15" id="l4.735.15"></span>κενὰς αἵματος εἶναι τὰς ἀρτηρίας, εἶτ’ οὐδεὶς ἐξ αὐτῶν
<span class="lb" data-page="4.735" data-line="16" id="l4.735.16"></span>ἀληθής ἐστιν. εἴρηται γὰρ δή που καὶ πρὸς Ἐρασιστράτου
<span class="pb" data-page="4.736" id="p4.736"></span>
<span class="lb" data-page="4.736" data-line="1" id="l4.736.1"></span>πολὺ μείζονα. τούτων τοίνυν ἀναισχύντως ψευδόμενος ἐν
<span class="lb" data-page="4.736" data-line="2" id="l4.736.2"></span>ταῖς ἀνατομαῖς, ἐξ ὧν πεπορισμένος, ἀλλ’ οὐκ ἦν εἰς τοσοῦτο
<span class="lb" data-page="4.736" data-line="3" id="l4.736.3"></span>Ἐρασίστρατος ἀναίσχυντος, ὡς γράφειν ἐπιχειρεῖν, ἃ
<span class="lb" data-page="4.736" data-line="4" id="l4.736.4"></span>δὴ ἰδεῖν ἦν ἀδύνατον.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg024.1st1K-grc1:2">
<span class="pb page1" data-page="4.739" id="p4.739"></span>
<span class="milestone ed1page page1" data-n="0.248" data-unit="ed1page" id="ed1page.1.248"></span>
<span class="milestone ed2page page1" data-n="6.2" data-unit="ed2page" id="ed2page.6.2"></span>
          <p>
<span class="lb" data-page="4.739" data-line="7" id="l4.739.7"></span>Τίς οὖν κοινὴ πᾶσιν ἀνθρώποις ἐστὶν ἔννοια
<span class="lb" data-page="4.739" data-line="8" id="l4.739.8"></span>ἀρίστης κατασκευῆς σώματος; ἀκοῦσαι μὲν γὰρ ἔστιν
<span class="lb" data-page="4.739" data-line="9" id="l4.739.9"></span>οὐχ ὁμοίως αὐτῶν λεγόντων τῇ λέξει, νοούντων δ’ ἁπάντων
<span class="lb" data-page="4.739" data-line="10" id="l4.739.10"></span>ἓν καὶ ταὐτὸν πρᾶγμα. τὸ γοῦν ὑγιεινότατον σῶμα πάντες
<span class="lb" data-page="4.739" data-line="11" id="l4.739.11"></span>μὲν ἑξῆς ἐπαινοῦσιν, ὥσπερ οὖν καὶ τὸ εὐεκτικώτατον,
<span class="lb" data-page="4.739" data-line="12" id="l4.739.12"></span>εἰς ἓν πρᾶγμα βλέποντες ἀμφότεροι, καὶ τούτῳ τὴν διάνοιαν
<span class="lb" data-page="4.739" data-line="13" id="l4.739.13"></span>ἐπιβαλόντες, οὐ μὴν οὔτε διηρθρωμένως αὐτὸ νοοῦντες
<span class="lb" data-page="4.739" data-line="14" id="l4.739.14"></span>οὔθ’ ἑρμηνεῦσαι σαφῶς ἐπιστάμενοι. καὶ γὰρ καὶ τὰς
<span class="lb" data-page="4.739" data-line="15" id="l4.739.15"></span>ἐνεργείας ἁπάντων τῶν τοῦ σώματος μορίων εὐρώστους ἔχειν
<span class="lb" data-page="4.739" data-line="16" id="l4.739.16"></span>ἀξιοῦσι, καὶ μὴ ῥᾳδίως ὑπὸ τῶν νοσωδῶν αἰτιῶν νικᾶσθαι.
<span class="lb" data-page="4.739" data-line="17" id="l4.739.17"></span>τούτων δὲ τὸ μὲν ἐν ταῖς ἐνεργείαις κατὰ φύσιν ὑγεία, τὸ
<span class="lb" data-page="4.739" data-line="18" id="l4.739.18"></span>δὲ μετὰ ῥώμης τινὸς εὐεξία. κοινὸν δ’ ἀμφοῖν τὸ μὴ
<span class="pb" data-page="4.740" id="p4.740"></span>
<span class="lb" data-page="4.740" data-line="1" id="l4.740.1"></span>ῥᾳδίως ἁλίσκεσθαι νόσοις. ὥστε εὐεκτικὴ μὲν πάντων ἐστὶν
<span class="lb" data-page="4.740" data-line="2" id="l4.740.2"></span>ἡ ὑγιεινοτάτη κατάστασις, ἧς ἅπαντες ἄνθρωποι γλίχονται·
<span class="lb" data-page="4.740" data-line="3" id="l4.740.3"></span>συμβέβηκε δ’ αὐτῇ τό τ’ ἐν ταῖς ἐνεργείαις κατωρθωμένον
<span class="lb" data-page="4.740" data-line="4" id="l4.740.4"></span>καὶ τὸ δύσλυτον. ταύτῃ τοι καὶ δεόντως εὐεξία κέκληται.
<span class="lb" data-page="4.740" data-line="5" id="l4.740.5"></span>ἐμφαίνονται μὲν ἤδη καὶ αὐτοῦ τοῦ τῆς ἕξεως ὀνόματος τὸ
<span class="lb" data-page="4.740" data-line="6" id="l4.740.6"></span>μόνιμόν τε καὶ δύσλυτον, οὐ μὴν ἀλλ’ ἐπὶ μᾶλλον ἔτι τοῦ
<span class="lb" data-page="4.740" data-line="7" id="l4.740.7"></span>τῆς εὐεξίας, ὡς ἂν ἀρίστης τινὸς ἕξεως ὑπαρχούσης. ὥστε
<span class="lb" data-page="4.740" data-line="8" id="l4.740.8"></span>καὶ κατασκευὴν ἀρίστην σώματος εἴτε τὴν ὑγιεινοτάτην
<span class="lb" data-page="4.740" data-line="9" id="l4.740.9"></span>εἴτε τὴν εὐεκτικωτάτην εἴποιμεν, οὐχ ἁμαρτησόμεθα, καὶ
<span class="lb" data-page="4.740" data-line="10" id="l4.740.10"></span>κρινοῦμεν αὐτὴν τῷ δυσλύτῳ τῶν κατωρθωμένων ἐνεργειῶν.
<span class="lb" data-page="4.740" data-line="11" id="l4.740.11"></span>ἐπεὶ δὲ τοῦτ’ ἤδη διώρισται, σκεπτέον ἐφεξῆς, ἥτις ἐστὶν
<span class="lb" data-page="4.740" data-line="12" id="l4.740.12"></span>ἡ οὐσία τῆς τοιαύτης τοῦ σώματος ἕξεως. ἀρχὴ δὲ κᾀνταῦθα
<span class="lb" data-page="4.740" data-line="13" id="l4.740.13"></span>τῆς εὑρέσεως, εἰ ζητήσαιμεν, ὅπως διακειμένου τοῦ
<span class="lb" data-page="4.740" data-line="14" id="l4.740.14"></span>σώματος ἐνεργοῦμεν ἄριστα. χρὴ τοίνυν εἰς τοῦτο τῶν ἤδη
<span class="lb" data-page="4.740" data-line="15" id="l4.740.15"></span>δεδειγμένων ἐν ἑτέροις ὑπομνήμασιν ἀναμνησθῆναι· πρῶτον
<span class="lb" data-page="4.740" data-line="16" id="l4.740.16"></span>μὲν, ὡς ἐκ θερμοῦ καὶ ψυχροῦ καὶ ξηροῦ καὶ ὑγροῦ τὰ
<span class="pb" data-page="4.741" id="p4.741"></span>
<span class="lb" data-page="4.741" data-line="1" id="l4.741.1"></span>σώματα ἡμῶν κέκραται. δέδεικται δὲ περὶ τούτου ἐν τῇ
<span class="lb" data-page="4.741" data-line="2" id="l4.741.2"></span>περὶ τῶν καθ’ Ἱπποκράτην στοιχείων πραγματείᾳ. δεύτερον
<span class="lb" data-page="4.741" data-line="3" id="l4.741.3"></span>δὲ τοῦ διορίσασθαι τὰς κράσεις τῶν μορίων. εἴρηται δὲ
<span class="lb" data-page="4.741" data-line="4" id="l4.741.4"></span>καὶ περὶ τούτων ἐν τοῖς περὶ τῶν κράσεων ὑπομνήμασιν.
<span class="lb" data-page="4.741" data-line="5" id="l4.741.5"></span>ἐφεξῆς δὲ τούτων, ὡς ἕκαστον μὲν τῶν ὀργανικῶν τοῦ σώματος
<span class="lb" data-page="4.741" data-line="6" id="l4.741.6"></span>μελῶν ἓν ἔχει τῶν ἐν ἑαυτῷ μορίων αἴτιον τῆς ἐνεργείας,
<span class="lb" data-page="4.741" data-line="7" id="l4.741.7"></span>τὰ δ’ ἄλλα σύμπαντα τὰ πληροῦντα τὸ πᾶν ὄργανον
<span class="lb" data-page="4.741" data-line="8" id="l4.741.8"></span>ἐκείνου χάριν ἐγίνετο. δέδεικται δὲ καὶ περὶ τούτων
<span class="lb" data-page="4.741" data-line="9" id="l4.741.9"></span>αὐτάρκως ἐν τῆ περὶ χρείας μορίων πραγματείᾳ. εἴη ἂν οὖν
<span class="lb" data-page="4.741" data-line="10" id="l4.741.10"></span>ἀρίστη κατασκευὴ τοῦ σώματος, ἐν ᾗ τὰ ὁμοιομερῆ πάντα
<span class="lb" data-page="4.741" data-line="11" id="l4.741.11"></span>(καλεῖται δ’ οὕτως δηλονότι τὰ πρὸς αἴσθησιν ἁπλᾶ) τὴν
<span class="lb" data-page="4.741" data-line="12" id="l4.741.12"></span>οἰκείαν ἔχει <span class="milestone ed2page" data-n="6.3" data-unit="ed2page" id="ed2page.6.3"></span>κρᾶσιν. ἡ δὲ ἐκ τούτων ἑκάστου τῶν ὀργανικῶν
<span class="lb" data-page="4.741" data-line="13" id="l4.741.13"></span>σύνθεσις ἔν τε τοῖς μεγέθεσιν αὐτῶν, καὶ τοῖς
<span class="lb" data-page="4.741" data-line="14" id="l4.741.14"></span>πλήθεσι, καὶ ταῖς διαπλάσεσι, καὶ ταῖς πρὸς ἄλληλα συντάξεσιν
<span class="lb" data-page="4.741" data-line="15" id="l4.741.15"></span>ἐμμετρότατα κατεσκεύασται. ὅ τι γὰρ ἁπάσαις ταῖς
<span class="lb" data-page="4.741" data-line="16" id="l4.741.16"></span>ἐνεργείαις ἄριστα διάκειται, τοῦτο καὶ δυσπαθέστατον εἶναι
<span class="lb" data-page="4.741" data-line="17" id="l4.741.17"></span>ἁπάντων τῶν ἄλλων σωμάτων οὐ χαλεπῶς ἄν τις ἐξεύροι.
<span class="lb" data-page="4.741" data-line="18" id="l4.741.18"></span>ὃ γὰρ ἂν ἐνεργῇ μόριον ἄριστα, τοῦτο τῆς μὲν τῶν ὁμοιομερῶν ﻿
<span class="pb" data-page="4.742" id="p4.742"></span>
<span class="lb" data-page="4.742" data-line="1" id="l4.742.1"></span>εὐκρασίας καὶ τῆς τῶν ὀργάνων συμμέτρου κατασκευῆς
<span class="lb" data-page="4.742" data-line="2" id="l4.742.2"></span>ἔκγονον ὑπάρχει. τοιοῦτον δέ ἐστι τὸ προειρημένον
<span class="lb" data-page="4.742" data-line="3" id="l4.742.3"></span>σῶμα· δῆλον οὖν ὡς ἐνεργήσει πάντων ἄριστα. ὅτι δὲ καὶ
<span class="lb" data-page="4.742" data-line="4" id="l4.742.4"></span>δυσπαθέστατόν ἐστιν, ᾧδ’ ἂν μάλιστα μάθοις.
</p>
        </article>

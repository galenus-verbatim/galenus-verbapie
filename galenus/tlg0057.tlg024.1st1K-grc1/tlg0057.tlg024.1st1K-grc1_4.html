<article xmlns="http://www.w3.org/1999/xhtml" id="urn:cts:greekLit:tlg0057.tlg024.1st1K-grc1:4">
<span class="pb page1" data-page="4.745" id="p4.745"></span>
<span class="milestone ed1page page1" data-n="1.248" data-unit="ed1page" id="ed1page.1.248"></span>
<span class="milestone ed2page page1" data-n="6.4" data-unit="ed2page" id="ed2page.6.4"></span>
          <p>
<span class="lb" data-page="4.745" data-line="11" id="l4.745.11"></span>Τὸ μὲν οὖν ἀκριβῶς εὔκρατον μέσον ἐστὶν
<span class="lb" data-page="4.745" data-line="12" id="l4.745.12"></span>ἁπλοῦ τε καὶ σκληροῦ, καὶ δασέος καὶ ψιλοῦ τριχῶν, καὶ
<span class="lb" data-page="4.745" data-line="13" id="l4.745.13"></span>φλέβας εὐρείας ἔχοντος ἢ στενὰς, καὶ σφυγμοὺς μεγάλους
<span class="lb" data-page="4.745" data-line="14" id="l4.745.14"></span>ἢ μικρούς. τὸ δ’ ἀκριβῶς σύμμετρον τοῖς ὀργανικοῖς μορίοις
<span class="lb" data-page="4.745" data-line="15" id="l4.745.15"></span>ἑνὶ κεφαλαίῳ περιληφθὲν, οἷός περ ὁ Πολυκλείτου κανὼν
<span class="lb" data-page="4.745" data-line="16" id="l4.745.16"></span>ὑπάρχειν ἐλέγετο. ὅσα δὲ ἤδη θερμότερα τοῦ προσήκοντός
<span class="lb" data-page="4.745" data-line="17" id="l4.745.17"></span>ἐστιν, οὐ μὴν πολλῷ γε, ψυχρότερα δὲ καὶ ὑγρότερα καὶ
<span class="pb" data-page="4.746" id="p4.746"></span>
<span class="lb" data-page="4.746" data-line="1" id="l4.746.1"></span>ξηρότερα μετρίως, καίτοι μέρος ἓν οὐκ ὀρθῶς διαπεπλασμένον
<span class="lb" data-page="4.746" data-line="2" id="l4.746.2"></span>ἔχοντα, ταῦτα σύμπαντα καὶ πλεονεκτεῖν ἐνίοτε τοῦ συμμέτρου
<span class="lb" data-page="4.746" data-line="3" id="l4.746.3"></span>δόξειεν. αὐτίκα τὸ μὲν σκληρότερον αὐτοῦ σῶμα
<span class="lb" data-page="4.746" data-line="4" id="l4.746.4"></span>δυσπαθέστερόν ἐστιν ἅπασι τοῖς ἔξωθεν αἰτίοις, τὸ δ’
<span class="lb" data-page="4.746" data-line="5" id="l4.746.5"></span>ἁπαλώτερον τοῖς ἔνδοθεν. οὕτω δὲ καὶ τὸ μὲν πυκνότερον
<span class="lb" data-page="4.746" data-line="6" id="l4.746.6"></span>τοῖς ἔξωθεν, τὸ δὲ ἀραιότερον τοῖς ἔνδοθεν. τὸ
<span class="lb" data-page="4.746" data-line="7" id="l4.746.7"></span>γοῦν ὑφ’ Ἱπποκράτους εἰρημένον ἐν τῷ περὶ τροφῆς· Ἀραιότης
<span class="lb" data-page="4.746" data-line="8" id="l4.746.8"></span>σώματος εἰς διαπνοὴν, οἷς πλεῖον ἀφαιρέεται, ὑγιεινότερον,
<span class="lb" data-page="4.746" data-line="9" id="l4.746.9"></span>οἷς ἔλασσον, νοσωδέστερον· περὶ τῶν ἐκ τῆς τροφῆς
<span class="lb" data-page="4.746" data-line="10" id="l4.746.10"></span>περιττωμάτων εἰς ὑγείαν καὶ νόσον συντελούντων εἴρηται.
<span class="lb" data-page="4.746" data-line="11" id="l4.746.11"></span>οὐ γὰρ δή γε περὶ τῶν ὑγιεινῶν ἁπλῶς ἢ νοσερῶν σωμάτων
<span class="lb" data-page="4.746" data-line="12" id="l4.746.12"></span>ἐν ἐκείνῳ τῷ βιβλίῳ προὔκειτο λέγειν αὐτῷ, ἀλλὰ περὶ
<span class="lb" data-page="4.746" data-line="13" id="l4.746.13"></span>πάντων τῶν ἐκ τῆς τροφῆς γινομένων ἀγαθῶν τε καὶ κακῶν
<span class="lb" data-page="4.746" data-line="14" id="l4.746.14"></span>τὸν λόγον ποιούμενος εὐλόγως ἐμνημόνευσε καὶ τῶν,
<span class="lb" data-page="4.746" data-line="15" id="l4.746.15"></span>ὅσον ἐπὶ τοῖς ἐξ αὐτῶν περιττώμασιν, ὑγιεινῶν καὶ νοσερῶν
<span class="lb" data-page="4.746" data-line="16" id="l4.746.16"></span>σωμάτων. τὸ μὲν γὰρ ἀραιότερον ὑγιεινότερον, ὅσον ἐπὶ
<span class="lb" data-page="4.746" data-line="17" id="l4.746.17"></span>τοῖσδε, τὸ δὲ πυκνότερον νοσερώτερον. ἔμπαλιν δὲ τοῖς
<span class="lb" data-page="4.746" data-line="18" id="l4.746.18"></span>ἔξωθεν αἰτίοις ἅπασιν τὸ μὲν ἀραιότερον εὐαλωτότερον, ﻿
<span class="pb" data-page="4.747" id="p4.747"></span>
<span class="lb" data-page="4.747" data-line="1" id="l4.747.1"></span>τὸ δὲ πυκνότερον δυσπαθέστερον. ὥστε τὸ σύμμετρον
<span class="lb" data-page="4.747" data-line="2" id="l4.747.2"></span>σῶμα πρὸς τοῖς ἄλλοις ἀγαθοῖς οὐδ’ ἀραιὸν ἢ πυκνὸν
<span class="lb" data-page="4.747" data-line="3" id="l4.747.3"></span>ἔχομεν εἰπεῖν, ἀλλ’ ὥσπερ τῶν ἄλλων ὑπερβολῶν μέσον,
<span class="lb" data-page="4.747" data-line="4" id="l4.747.4"></span>οὕτω καὶ τῶνδε πλεονεκτεῖ κατά τι τῶν ὑπερβαλλόντων
<span class="lb" data-page="4.747" data-line="5" id="l4.747.5"></span>ἑκάτερον. τὸ μὲν γὰρ πυκνότερον ἧττον τοῖς ἔξωθεν αἰτίοις
<span class="lb" data-page="4.747" data-line="6" id="l4.747.6"></span>εὐάλωτον, τὸ δ’ ἀραιότερον τοῖς ἔνδοθεν. ἀμφοτέροις
<span class="lb" data-page="4.747" data-line="7" id="l4.747.7"></span>δὲ δυσάλωτον ἀκριβῶς μὲν οὐκ ἂν εὕροις οὐδὲν, μετρίως
<span class="lb" data-page="4.747" data-line="8" id="l4.747.8"></span>δέ πως τὸ μέσον ἁπασῶν τῶν ὑπερβολῶν, ὃ δὴ καὶ
<span class="lb" data-page="4.747" data-line="9" id="l4.747.9"></span>πάντων σωμάτων ὑγιεινότατον εἶναί φαμεν. οὕτω δὲ καὶ
<span class="lb" data-page="4.747" data-line="10" id="l4.747.10"></span>τὸ μὲν ξηρότερον τοῦ συμμέτρου σώματος τοῖς ὑγραίνουσιν
<span class="lb" data-page="4.747" data-line="11" id="l4.747.11"></span>αἰτίοις ἅπασίν ἐστι δυσαλωτότερον, τὸ δ’ ὑγρότερον τοῖς
<span class="lb" data-page="4.747" data-line="12" id="l4.747.12"></span>ξηραίνουσιν. ὥσθ’, ὅπερ μοι ἐλέχθη μικρῷ πρόσθεν, οὐ
<span class="lb" data-page="4.747" data-line="13" id="l4.747.13"></span>πάντα πάντων ἐστὶ δυσπαθέστατον <span class="milestone ed2page" data-n="6.5" data-unit="ed2page" id="ed2page.6.5"></span>τὸ μέσον, ἀλλ’ ἑκάστου
<span class="lb" data-page="4.747" data-line="14" id="l4.747.14"></span>μὲν καθ’ ἕν τι χεῖρον, ἁπάντων δὲ αἱρετώτατον. ὅτι
<span class="lb" data-page="4.747" data-line="15" id="l4.747.15"></span>δ’ οὐκ ἀναγκαῖον, ἢ μέγα τὸ τοιοῦτον, ἢ μικρὸν, ἢ μέσον
<span class="lb" data-page="4.747" data-line="16" id="l4.747.16"></span>ὑπάρχειν, εἴρηται μὲν κᾀν τοῖς περὶ κράσεων, οὐδὲν δ’ ἧττον
<span class="lb" data-page="4.747" data-line="17" id="l4.747.17"></span>εἰρήσεται καὶ νῦν· ὡς τὸ μὲν μέγα καὶ διὰ πλῆθος
<span class="lb" data-page="4.747" data-line="18" id="l4.747.18"></span>ὕλης, τὸ δὲ σμικρὸν καὶ διὰ βραχύτητα γίνεται τοιοῦτον,
<span class="pb" data-page="4.748" id="p4.748"></span>
<span class="lb" data-page="4.748" data-line="1" id="l4.748.1"></span>ὥσπερ ἀνδριὰς μέγας μὲν ἐκ χαλκοῦ πολλοῦ, μικρὸς δὲ
<span class="lb" data-page="4.748" data-line="2" id="l4.748.2"></span>ἐξ ὀλίγου, σύμμετρον δ’ εἶναι τοῖς μορίοις ἑκάτερον οὐδὲν
<span class="lb" data-page="4.748" data-line="3" id="l4.748.3"></span>κωλύει. καὶ δὴ καὶ σῶμα τὸ μὲν μήτ’ εἶναι πυκνὸν ἐπιδήλως,
<span class="lb" data-page="4.748" data-line="4" id="l4.748.4"></span>μήτ’ ἀραιὸν, μήτε σκληρὸν, μήτε μαλακὸν, μήτε
<span class="lb" data-page="4.748" data-line="5" id="l4.748.5"></span>λάσιον, μήτε ψιλὸν, εὐκρατότατόν ἐστιν, ὁπηλίκον ἦν μεγέθει·
<span class="lb" data-page="4.748" data-line="6" id="l4.748.6"></span>εἰ δὲ καὶ τὰς συμμετρίας τῶν ὀργανικῶν μορίων τὰς
<span class="lb" data-page="4.748" data-line="7" id="l4.748.7"></span>πρὸς ἄλληλα σώζοι, κάλλιστόν τε ἂν οὕτως ἰδέσθαι κατωρθωμένον
<span class="lb" data-page="4.748" data-line="8" id="l4.748.8"></span>τελέως ἐν τῇ κατασκευῇ ὑπάρχον. τὸ δὲ μεῖζον
<span class="lb" data-page="4.748" data-line="9" id="l4.748.9"></span>τοῦ δέοντος, ἢ σμικρότερον, κατὰ διττὰς αἰτίας γίνεται·
<span class="lb" data-page="4.748" data-line="10" id="l4.748.10"></span>τὸ μὲν μεῖζον ἢ διὰ πλεονεξίαν ὑγρότητος, ἢ ὕλης, τὸ δ’
<span class="lb" data-page="4.748" data-line="11" id="l4.748.11"></span>ἔλαττον ἢ διὰ ξηρότητα κρατοῦσαν, ἢ ὕλης ἔνδειαν. αὔξησις
<span class="lb" data-page="4.748" data-line="12" id="l4.748.12"></span>μὲν γὰρ, ἔστ’ ἂν τὰ ὀστᾶ κρατυνθῇ, κρατύνεται δὲ ἐπὶ
<span class="lb" data-page="4.748" data-line="13" id="l4.748.13"></span>σμικρῷ μεγέθει δι’ ὕλης ἔνδειαν ἢ ξηρότητα. ὥστε οὐχ
<span class="lb" data-page="4.748" data-line="14" id="l4.748.14"></span>ἁπλῶς οὔτε τὸ μέγεθος ὑγρότητος σημεῖον οὔθ’ ἡ σμικρότης
<span class="lb" data-page="4.748" data-line="15" id="l4.748.15"></span>ξηρότητος. παύεται γὰρ τῆς αὐξήσεως ἢ πρωϊαίτερον
<span class="lb" data-page="4.748" data-line="16" id="l4.748.16"></span>ἢ ὀψιαίτερον ἕκαστον ἐπὶ διττῇ προφάσει. ὥστε ἀλλ’
<span class="lb" data-page="4.748" data-line="17" id="l4.748.17"></span>εἰ μὲν τὸ μέγα, καὶ μαλακὸν εὐθὺς ὑπάρχει, τὸ δὲ σμικρὸν,
<span class="lb" data-page="4.748" data-line="18" id="l4.748.18"></span>σκληρὸν, εἴη ἂν οὕτω τὸ μὲν ὑγρὸν, τὸ δὲ ξηρόν. ἀλλ’ εἰ
<span class="pb" data-page="4.749" id="p4.749"></span>
<span class="lb" data-page="4.749" data-line="1" id="l4.749.1"></span>ταῦτα ἀχώριστα, περιττὸν εἰς μέγεθος ἢ σμικρότητα βλέπειν·
<span class="lb" data-page="4.749" data-line="2" id="l4.749.2"></span>ἀρκεῖ γὰρ τὰ τῶν κράσεων ἴδια γνωρίσματα. διῄρηται
<span class="lb" data-page="4.749" data-line="3" id="l4.749.3"></span>δὲ ἐπὶ πλέον ὑπὲρ αὐτῶν ἐν τοῖς περὶ κράσεων. εἴπερ
<span class="lb" data-page="4.749" data-line="4" id="l4.749.4"></span>οὖν ταῦθ’ οὕτως ἔχει, τὴν ἀρίστην κατασκευὴν ἐν δυοῖν
<span class="lb" data-page="4.749" data-line="5" id="l4.749.5"></span>τούτοιν θετέον, εὐκρασίᾳ μὲν τῶν ὁμοιομερῶν, συμμετρίᾳ
<span class="lb" data-page="4.749" data-line="6" id="l4.749.6"></span>δὲ τῶν ὀργανικῶν.
</p>
        </article>

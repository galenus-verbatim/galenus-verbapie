<article xmlns="http://www.w3.org/1999/xhtml" id="urn:cts:greekLit:tlg0057.tlg025.1st1K-grc1:1">
<span class="pb page1" data-page="4.750" id="p4.750"></span>
<span class="milestone ed1page page1" data-n="0.249" data-unit="ed1page" id="ed1page.1.249"></span>
<span class="milestone ed2page page1" data-n="5.7" data-unit="ed2page" id="ed2page.6.7"></span>
          <h1>ΓΑΛΗΝΟΥ ΠΕΡΙ ΕΥΕΞΙΑΣ
<br></br>ΒΙΒΛΙΟΝ.
</h1>
          <p>
<span class="lb" data-page="4.750" data-line="1" id="l4.750.1"></span>Τὸ τῆς ἕξεως ὄνομα κατὰ παντὸς ἐπιφέρειν εἰθίσμεθα
<span class="lb" data-page="4.750" data-line="2" id="l4.750.2"></span>τοῦ μονίμου τε καὶ δυσλύτου, καὶ οὐδὲν μᾶλλον ἐπαινοῦντες,
<span class="lb" data-page="4.750" data-line="3" id="l4.750.3"></span>ἢ ψέγοντες. ἀλλ’ ὅταν εὐεξίαν ἢ καχεξίαν εἴπωμεν,
<span class="lb" data-page="4.750" data-line="4" id="l4.750.4"></span>ἤδη τηνικαῦτα διορίζομεν, ὁποίαν τινὰ τὴν ἕξιν εἶναί
<span class="lb" data-page="4.750" data-line="5" id="l4.750.5"></span>φαμεν. ἀγαθὴ μὲν οὖν ἁπλῶς ἕξις ἐν ἀρίστῃ κατασκευῇ
<span class="lb" data-page="4.750" data-line="6" id="l4.750.6"></span>γίνεται σώματος, οὐχ ἁπλῶς δὲ καὶ καθ’ ἑκάστην φύσιν
<span class="lb" data-page="4.750" data-line="7" id="l4.750.7"></span>σώματος. ἡ μέντοι καχεξία περὶ πᾶσαν συνίσταται κατασκευὴν
<span class="pb" data-page="4.751" id="p4.751"></span>
<span class="lb" data-page="4.751" data-line="1" id="l4.751.1"></span>σώματος, εἴθ’ ἁπλῶς, εἴτ’ ἐν τῷ πρός τι λέγοιτο.
<span class="lb" data-page="4.751" data-line="2" id="l4.751.2"></span>χρὴ τοίνυν ἀναμνησθῆναι τῶν περὶ ἀρίστης κατασκευῆς
<span class="lb" data-page="4.751" data-line="3" id="l4.751.3"></span>εἰρημένων ἰδίᾳ τὸν βουλόμενον ἀκριβῶς ἐπιγνῶναι, τί
<span class="lb" data-page="4.751" data-line="4" id="l4.751.4"></span>ποτέ ἐστιν ἁπλῶς εἰπεῖν εὐεξία. πλάτος γὰρ ἱκανὸν ἐχούσης
<span class="lb" data-page="4.751" data-line="5" id="l4.751.5"></span>τῆς ὑγείας, ὡς πολλάκις ἐν ἑτέροις ἐπιδέδεικται, τὴν
<span class="lb" data-page="4.751" data-line="6" id="l4.751.6"></span>μὲν ἐπίτασιν αὐτῆς εὐεξίαν ὀνομάζουσιν οἱ παλαιοὶ φιλόσοφοί
<span class="lb" data-page="4.751" data-line="7" id="l4.751.7"></span>τε καὶ ἰατροὶ, τὴν δὲ ἔκλυσιν ἰδίῳ μὲν οὐκέτι
<span class="lb" data-page="4.751" data-line="8" id="l4.751.8"></span>προσαγορεύουσιν ὀνόματι, τὸ δὲ τοῦ παντὸς γένους ὡσαύτως
<span class="lb" data-page="4.751" data-line="9" id="l4.751.9"></span>ὑγείαν <span class="milestone ed1page" data-n="1.249" data-unit="ed1page" id="ed1page.1.249"></span>καλοῦντες. ὥστ’ ἀρίστη τις ὑγεία ἡ
<span class="lb" data-page="4.751" data-line="10" id="l4.751.10"></span>εὐεξία, καὶ διὰ τοῦτο ἐν τοῖς ἄριστα κατεσκευασμένοις γίνεται
<span class="lb" data-page="4.751" data-line="11" id="l4.751.11"></span>σώμασιν. εἰ γάρ τι μὴ τοιοῦτον, οὐκ ἂν δέξαιτο τὴν
<span class="lb" data-page="4.751" data-line="12" id="l4.751.12"></span>ἀρίστην ὑγείαν, ὥστ’ οὐδὲ τὴν εὐεξίαν. εἰ δὲ ἐν τῷ πρός
<span class="lb" data-page="4.751" data-line="13" id="l4.751.13"></span>τι, κατὰ τὴν ἑκάστου φύσιν γίνεται, καὶ διὰ τοῦτο μετὰ
<span class="lb" data-page="4.751" data-line="14" id="l4.751.14"></span>προσθήκης λέγεται Δίωνος, εἰ οὕτως ἔτυχεν, ἢ Μίλωνος
<span class="lb" data-page="4.751" data-line="15" id="l4.751.15"></span>εὐεξία, οὐχ ἁπλῶς εὐεξία. ἡ μέν γε τοῦ Μίλωνος, καὶ
<span class="lb" data-page="4.751" data-line="16" id="l4.751.16"></span>ἡ τοῦ Ἡρακλέους, καὶ ἡ τοῦ Ἀχιλλέως ἁπλῶς τ’ εἰσὶν
<span class="lb" data-page="4.751" data-line="17" id="l4.751.17"></span>εὐεξίαι καὶ χωρὶς προσθήκης ὀνομάζονται, καθάπερ καὶ
<span class="pb" data-page="4.752" id="p4.752"></span>
<span class="lb" data-page="4.752" data-line="1" id="l4.752.1"></span>καλὸς μὲν ὁ Ἀχιλλεὺς ἁπλῶς, ὁ δὲ πίθηκος οὐχ ἁπλῶς,
<span class="lb" data-page="4.752" data-line="2" id="l4.752.2"></span>ἀλλ’ ὡς πίθηκος καλός. ἐκ τῶν μετὰ προσθήκης ἐστὶ λεγομένων
<span class="lb" data-page="4.752" data-line="3" id="l4.752.3"></span>καὶ ἡ τῶν ἀθλητῶν εὐεξία, καὶ δεόντως ὑπὲρ
<span class="lb" data-page="4.752" data-line="4" id="l4.752.4"></span>αὐτῆς ὁ Ἱπποκράτης ἔλεγεν· Ἐν τοῖσι γυμναστικοῖσιν αἱ
<span class="lb" data-page="4.752" data-line="5" id="l4.752.5"></span>ἐπ’ ἄκρον εὐεξίαι σφαλεραί. οὐ γὰρ δὴ τήν γε ἁπλῶς
<span class="lb" data-page="4.752" data-line="6" id="l4.752.6"></span>ὀνομαζομένην εὐεξίαν, ἐπειδὰν εἰς ἄκρον ἥκῃ, σφαλερὰν
<span class="lb" data-page="4.752" data-line="7" id="l4.752.7"></span>εἶναί φησιν. αὐτὸ γὰρ δὴ τοῦτό ἐστιν αὐτῇ τὸ εἰς ἄκρον
<span class="lb" data-page="4.752" data-line="8" id="l4.752.8"></span>ἥκειν, τὸ πασῶν τοῦ σώματος τῶν διαθέσεων ὑπάρχειν ἡ
<span class="lb" data-page="4.752" data-line="9" id="l4.752.9"></span>ἀσφαλεστάτη. ἀλλ’ ἡ τῶν ἀθλητῶν, ἢ τῶν γυμναστικῶν,
<span class="lb" data-page="4.752" data-line="10" id="l4.752.10"></span>ἢ ὅπως ἂν ἐθέλοι τις ὀνομάζειν εὐεξίαν, διότι μὴ ἁπλῶς
<span class="lb" data-page="4.752" data-line="11" id="l4.752.11"></span>ἐστιν εὐεξία ἡ ἀρίστη διάθεσις σώματος, <span class="milestone ed2page" data-n="6.7" data-unit="ed2page" id="ed2page.6.7"></span>εὐλόγως εἰς
<span class="lb" data-page="4.752" data-line="12" id="l4.752.12"></span>ἄκρον ἰοῦσα σφαλερωτάτη γίνεται. διάθεσις γὰρ, φησὶν,
<span class="lb" data-page="4.752" data-line="13" id="l4.752.13"></span>ἀθλητικὴ οὐ φύσει, ἕξις ὑγιεινὴ κρείσσων. τῆς μὲν οὖν
<span class="lb" data-page="4.752" data-line="14" id="l4.752.14"></span>ὑγιεινῆς ἕξεως ἡ τελειότης εὐεξία ἐστί· τῆς δὲ τῶν ἀθλητῶν
<span class="lb" data-page="4.752" data-line="15" id="l4.752.15"></span>διαθέσεως οὐχ ἁπλῶς, ἀλλὰ μετὰ προσθήκης, ὡς
<span class="lb" data-page="4.752" data-line="16" id="l4.752.16"></span>εὔμορφος πίθηκος, καὶ πῆχυς μέγας, καὶ ἄδικος χοῖνιξ,
<span class="lb" data-page="4.752" data-line="17" id="l4.752.17"></span>καὶ ἀδόκιμος δραχμή. εἴτε γὰρ ὁ πῆχυς μέγας, οὐκέθ’
<span class="pb" data-page="4.753" id="p4.753"></span>
<span class="lb" data-page="4.753" data-line="1" id="l4.753.1"></span>ἁπλῶς πῆχυς, ἀλλ’ ὅλον τοῦτο μέγας πῆχυς, εἴτε ἡ χοῖνιξ
<span class="lb" data-page="4.753" data-line="2" id="l4.753.2"></span>ἄδικος, οὐκέθ’ ἁπλῶς χοῖνιξ, ἀλλ’ ὅλον τοῦτο χοῖνιξ ἄδικος.
<span class="lb" data-page="4.753" data-line="3" id="l4.753.3"></span>ὡσαύτως δὲ κᾀπὶ τῶν ἄλλων ἁπάντων τὸ χωρὶς τῆς
<span class="lb" data-page="4.753" data-line="4" id="l4.753.4"></span>προσθήκης ἁπλῶς ὀνομαζόμενον οὐ τῆς αὐτῆς ἐστι φύσεως
<span class="lb" data-page="4.753" data-line="5" id="l4.753.5"></span>τῷ μετὰ προσθήκης λεγομένῳ. ἀλλ’ ἐνίοτε τὸ μὲν
<span class="lb" data-page="4.753" data-line="6" id="l4.753.6"></span>ἄκρως ἐπαινετόν ἐστι, τὸ δὲ, εἰ οὕτως ἔτυχεν, ψεκτόν·
<span class="lb" data-page="4.753" data-line="7" id="l4.753.7"></span>ὥσπερ γε καὶ ἡ τῶν ἀθλητῶν εὐεξία τοσοῦτον δὴ τὸ
<span class="lb" data-page="4.753" data-line="8" id="l4.753.8"></span>ἐπαινετὸν ἔχει, ὥστε ψέγεσθαι δεόντως, οὐχ ὑφ’ Ἱπποκράτους
<span class="lb" data-page="4.753" data-line="9" id="l4.753.9"></span>μόνον, ἢ τῶν ἄλλων ἰατρῶν τῶν παλαιῶν, ἀλλὰ
<span class="lb" data-page="4.753" data-line="10" id="l4.753.10"></span>καὶ πρὸς τῶν ἀρίστων φιλοσόφων, ὡς καὶ Πλάτωνος ἐν
<span class="lb" data-page="4.753" data-line="11" id="l4.753.11"></span>τῷ τρίτῳ τῆς Πολιτείας τήν τε ἀχρηστίαν αὐτῆς ἅπασαν
<span class="lb" data-page="4.753" data-line="12" id="l4.753.12"></span>εἰς τὴν κατὰ φύσιν ἐνέργειαν ἐπιδεικνύντος, καὶ ὡς σφαλερὰ
<span class="lb" data-page="4.753" data-line="13" id="l4.753.13"></span>πρὸς ὑγείαν ἐστὶ διεξιόντος. οὐ γὰρ εὐκρασίαν ἁπλῶς
<span class="lb" data-page="4.753" data-line="14" id="l4.753.14"></span>τοῦ σώματος, ἀλλὰ καὶ μέγεθος ὄγκου μεταδιώκοντος, ὃ
<span class="lb" data-page="4.753" data-line="15" id="l4.753.15"></span>χωρὶς ἀμέτρου πληρώσεως οὐκ ἂν γένοιτο, οὕτω καὶ σφαλερὰν
<span class="lb" data-page="4.753" data-line="16" id="l4.753.16"></span>αὐτὴν ἀπεργάζονται, καὶ πρὸς τὰς πολιτικὰς ἐνεργείας
<span class="lb" data-page="4.753" data-line="17" id="l4.753.17"></span>ἄχρηστον. ἵνα τοίνυν τῆς ὄντως εὐεξίας εἰς ἀκριβῆ
<span class="pb" data-page="4.754" id="p4.754"></span>
<span class="lb" data-page="4.754" data-line="1" id="l4.754.1"></span>γνῶσιν ἀφικώμεθα, παραλαβεῖν αὐτῇ χρὴ τὴν ὁμώνυμον
<span class="lb" data-page="4.754" data-line="2" id="l4.754.2"></span>εὐεξίαν τὴν ἀθλητικὴν, καὶ σκέψασθαι, τί ταὐτὸν ἑκατέραις
<span class="lb" data-page="4.754" data-line="3" id="l4.754.3"></span>ὑπάρχει, τί τε ἐναντίον. ἡ μὲν δὴ τῶν μορίων ἁπάντων
<span class="lb" data-page="4.754" data-line="4" id="l4.754.4"></span>τοῦ σώματος εὐκρασία κοινὸν ἀμφοῖν. οὕτω δὲ καὶ
<span class="lb" data-page="4.754" data-line="5" id="l4.754.5"></span>ἡ τῶν ἐνεργειῶν ἀρετὴ, καὶ εἴπερ ταῦτα, καὶ ἡ εὐχυμία.
<span class="lb" data-page="4.754" data-line="6" id="l4.754.6"></span>ταυτὶ μὲν τὰ κοινά. τὰ δὲ ἐναντία συμμετρία μὲν αἵματός
<span class="lb" data-page="4.754" data-line="7" id="l4.754.7"></span>τε καὶ τοῦ τῶν στερεῶν σωμάτων ὄγκου παντὸς ἐν
<span class="lb" data-page="4.754" data-line="8" id="l4.754.8"></span>ταῖς ὄντως εὐεξίαις, ἀμετρία δὲ τῶν αὐτῶν τούτων καὶ
<span class="lb" data-page="4.754" data-line="9" id="l4.754.9"></span>μάλιστα τοῦ σαρκώδους γένους ἐν ταῖς ἀθλητικαῖς, αἷς ἐξ
<span class="lb" data-page="4.754" data-line="10" id="l4.754.10"></span>ἀνάγκης ἕπεται τὸ σφαλερὸν, ἐπειδὰν εἰς ἄκρον ἀφίκηται.
<span class="lb" data-page="4.754" data-line="11" id="l4.754.11"></span>ὅταν γὰρ ἐσθίωσι μὲν πρὸς ἀνάγκην, πέττῃ δὲ ἡ γαστὴρ
<span class="lb" data-page="4.754" data-line="12" id="l4.754.12"></span>ἐῤῥωμένως, καὶ ἡ ἀνάδοσις γίνηται ἐπὶ τῇ πέψει ῥᾳδίως,
<span class="lb" data-page="4.754" data-line="13" id="l4.754.13"></span>αἱμάτωσίς τε καὶ πρόσθεσις, καὶ πρόσφυσις, καὶ θρέψις
<span class="lb" data-page="4.754" data-line="14" id="l4.754.14"></span>ἕπηται τοῖσδε, κίνδυνος ὑπερπληρωθῆναι τὴν ἕξιν, ὡς
<span class="lb" data-page="4.754" data-line="15" id="l4.754.15"></span>μηκέτ’ εἶναι τῇ φύσει χώραν προσθέσεως, κᾀν τῷδε πληροῦνται
<span class="lb" data-page="4.754" data-line="16" id="l4.754.16"></span>μὲν αἵματος αἱ φλέβες ἀμέτρως, κατασβέννυται
<span class="lb" data-page="4.754" data-line="17" id="l4.754.17"></span>δὲ καὶ πνίγεται τὸ ἔμφυτον θερμὸν, ἀποροῦν τῆς
<span class="pb" data-page="4.755" id="p4.755"></span>
<span class="lb" data-page="4.755" data-line="1" id="l4.755.1"></span>διαπνοῆς. εἴπερ δὲ ἔτ’ ἀντέχει τοῦτο, ῥήγνυταί τι τῶν
<span class="lb" data-page="4.755" data-line="2" id="l4.755.2"></span>ἐπικαίρων ἀγγείων, ἃ δὴ κατὰ πνεύμονά τε καὶ ἧπαρ καὶ
<span class="lb" data-page="4.755" data-line="3" id="l4.755.3"></span>θώρακα τέτακται. καὶ γὰρ μαλακώτερα τοῖς χιτῶσι τῶν
<span class="lb" data-page="4.755" data-line="4" id="l4.755.4"></span>ἐν τοῖς κώλοις ὑπάρχει ταῦτα, καὶ πρότερον τὴν τροφὴν
<span class="lb" data-page="4.755" data-line="5" id="l4.755.5"></span>δέχεται, καὶ διὰ τὸ πλῆθος τῆς ἐν αὐτοῖς φυσικῆς θερμασίας,
<span class="lb" data-page="4.755" data-line="6" id="l4.755.6"></span>ἔτι τε τῶν ἐνεργειῶν τὸ διηνεκὲς ὅμοιόν τι τῇ
<span class="lb" data-page="4.755" data-line="7" id="l4.755.7"></span>ζέσει πάσχον τὸ αἷμα τοὺς χιτῶνας αὐτῶν ἀναῤῥήγνυσιν,
<span class="lb" data-page="4.755" data-line="8" id="l4.755.8"></span>ὥσπερ ὁ γλεύκινος οἶνος τοὺς πίθους. ταῦτά τε οὖν οὕτω
<span class="lb" data-page="4.755" data-line="9" id="l4.755.9"></span>γίνεται πάντα, ταῖς ἀμέτροις πληρώσεσιν ἐξ ἀνάγκης ἑπόμενα,
<span class="lb" data-page="4.755" data-line="10" id="l4.755.10"></span>καὶ αἱ περὶ αὐτῶν ἀποδείξεις τοῖς φυσικοῖς ἕπονται
<span class="lb" data-page="4.755" data-line="11" id="l4.755.11"></span>λόγοις. ὅτι δὲ σβέννυται τὸ ἔμφυτον θερμὸν, ὑπερπληρωθεισῶν
<span class="lb" data-page="4.755" data-line="12" id="l4.755.12"></span>αἵματος τῶν φλεβῶν, ἐν τοῖς περὶ χρείας ἀναπνοῆς
<span class="lb" data-page="4.755" data-line="13" id="l4.755.13"></span>εἴρηται, ὅτι δ’ αἱ φλέβες ῥήγνυνται, ἐν τοῖς ἀνατομικοῖς.
<span class="lb" data-page="4.755" data-line="14" id="l4.755.14"></span>οὕτω δ’ ἂν καὶ ὁ Ἱπποκράτης φανείη γινώσκων,
<span class="lb" data-page="4.755" data-line="15" id="l4.755.15"></span>οὐ μόνον ἐπειδὰν φῇ, τὴν ἐν τοῖς γυμναστικοῖς ἐπ’ ἄκρον
<span class="lb" data-page="4.755" data-line="16" id="l4.755.16"></span>εὐεξίαν εἶναι σφαλερὰν, ἀλλὰ κᾀπειδὰν ἑτέρωθι γράφῃ.
<span class="lb" data-page="4.755" data-line="17" id="l4.755.17"></span>Τῷ δὲ ἐξαίφνης ἄφωνον γενέσθαι φλεβῶν ἀπολήψιες τὸ
<span class="pb" data-page="4.756" id="p4.756"></span>
<span class="lb" data-page="4.756" data-line="1" id="l4.756.1"></span>σῶμα λυπέουσι. τὰς γὰρ αἰφνιδίους παραλύσεις τῶν ἐνεργειῶν
<span class="lb" data-page="4.756" data-line="2" id="l4.756.2"></span>ἁπασῶν διὰ μιᾶς ἐπικαιροτάτης ἐδήλωσεν. ἀπολήψεις
<span class="lb" data-page="4.756" data-line="3" id="l4.756.3"></span>δὲ φλεβῶν τὰς ὑπερπληρώσεις εἶπεν, ἐπειδὰν
<span class="lb" data-page="4.756" data-line="4" id="l4.756.4"></span>ἀπορῶσιν εἰς ἀνάψυξιν διαπνοῆς.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg027.1st1K-grc1:1">
<span class="pb page1" data-page="4.767" id="p4.767"></span>
<span class="milestone ed1page page1" data-n="0.345" data-unit="ed1page" id="ed1page.1.345"></span>
<span class="milestone ed2page page1" data-n="4.445" data-unit="ed2page" id="ed2page.5.445"></span>
          <h1>ΓΑΛΗΝΟΥ ΒΙΒΛΙΟΝ, ΟΤΙ ΤΑ ΤΗΣ
<br></br>ΨΥΧΗΣ ΗΘΗ ΤΑΙΣ ΤΟΥ ΣΩΜΑΤΟΣ
<br></br>ΚΡΑΣΕΣΙΝ ΕΠΕΤΑΙ.
</h1>
          <p>
<span class="lb" data-page="4.767" data-line="1" id="l4.767.1"></span>Ταῖς τοῦ σώματος κράσεσιν ἕπεσθαι τὰς
<span class="lb" data-page="4.767" data-line="2" id="l4.767.2"></span>δυνάμεις τῆς ψυχῆς, οὐχ ἅπαξ ἢ δὶς, ἀλλὰ πάνυ πολλάκις,
<span class="lb" data-page="4.767" data-line="3" id="l4.767.3"></span>οὐδ’ ἐπ’ ἐμαυτοῦ μόνου βασανίσας τε καὶ πολυειδῶς
<span class="lb" data-page="4.767" data-line="4" id="l4.767.4"></span>ἐρευνήσας, ἀλλ’ ἀπ’ ἀρχῆς μὲν ἅμα τοῖς διδασκάλοις,
<span class="lb" data-page="4.767" data-line="5" id="l4.767.5"></span>ὕστερον δὲ σὺν τοῖς ἀρίστοις φιλοσόφοις, ἀληθῆ τε διὰ
<span class="lb" data-page="4.767" data-line="6" id="l4.767.6"></span>παντὸς εὗρον τὸν λόγον, ὠφέλιμόν τε τοῖς κοσμῆσαι τὰς
<span class="lb" data-page="4.767" data-line="7" id="l4.767.7"></span>ἑαυτῶν ἐθέλουσι ψυχάς· ἐπειδήπερ, ὡς διῆλθον ἐν τῇ περὶ
<span class="pb" data-page="4.768" id="p4.768"></span>
<span class="lb" data-page="4.768" data-line="1" id="l4.768.1"></span>τῶν ἐθῶν πραγματείᾳ, καὶ διὰ τῶν ἐδεσμάτων τε καὶ πομάτων,
<span class="lb" data-page="4.768" data-line="2" id="l4.768.2"></span>ἔτι τε τῶν ὁσημέραι πραττομένων εὐκρασίαν ἐργαζόμενοι
<span class="lb" data-page="4.768" data-line="3" id="l4.768.3"></span>τῷ σώματι, κᾀκ ταύτης εἰς ἀρετήν τι τῆς ψυχῆς
<span class="lb" data-page="4.768" data-line="4" id="l4.768.4"></span>συντελέσομεν, ὡς οἱ περὶ Πυθαγόραν καὶ Πλάτωνα καί
<span class="lb" data-page="4.768" data-line="5" id="l4.768.5"></span>τινες ἄλλοι τῶν παλαιῶν ἱστοροῦνται πράξαντες.
</p>
        </article>

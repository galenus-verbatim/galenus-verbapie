<article xmlns="http://www.w3.org/1999/xhtml" id="urn:cts:greekLit:tlg0057.tlg027.1st1K-grc1:10">
<span class="pb page1" data-page="4.808" id="p4.808"></span>
<span class="milestone ed1page page1" data-n="1.350" data-unit="ed1page" id="ed1page.1.350"></span>
<span class="milestone ed2page page1" data-n="5.457" data-unit="ed2page" id="ed2page.5.457"></span>
          <p>
<span class="lb" data-page="4.808" data-line="13" id="l4.808.13"></span>Ἀναμνήσω δὲ πάλιν αὐτοὺς, κᾂν μὴ θέλωσιν,
<span class="lb" data-page="4.808" data-line="14" id="l4.808.14"></span>ὡς ὁ Πλάτων αὐτὸς, ἀφ’ οὗ παρονομάζουσιν ἑαυτοὺς,
<span class="lb" data-page="4.808" data-line="15" id="l4.808.15"></span>οὐχ ἅπαξ ἢ δὶς, ἀλλὰ πολλάκις ἔγραψε περὶ τούτων.
<span class="lb" data-page="4.808" data-line="16" id="l4.808.16"></span>ὡσαύτως δ’ οὖν μοι ἀρκέσει προσθεῖναι κατὰ τὸν ἐνεστῶτα
<span class="lb" data-page="4.808" data-line="17" id="l4.808.17"></span>λόγον πρὸς τῷ περὶ τροφῆς ἐκ Τιμαίου καὶ ἐκ τοῦ δευτέρου
<span class="lb" data-page="4.808" data-line="18" id="l4.808.18"></span>τῶν νόμων, ὧν οἱ μὲν δύο περὶ οἴνου πόσεώς εἰσιν.
<span class="pb" data-page="4.809" id="p4.809"></span>
<span class="lb" data-page="4.809" data-line="1" id="l4.809.1"></span>Ἆρ’ οὐ νομοθετήσομεν, πρῶτον μὲν τοὺς παῖδας μέχρις
<span class="lb" data-page="4.809" data-line="2" id="l4.809.2"></span>ἐτῶν ὀκτωκαίδεκα τὸ παράπαν οἴνου μὴ γεύεσθαι, διδάσκοντες,
<span class="lb" data-page="4.809" data-line="3" id="l4.809.3"></span>ὡς οὐ χρὴ πῦρ ἐπὶ πῦρ ὀχετεύειν, εἴς τε τὸ σῶμα
<span class="lb" data-page="4.809" data-line="4" id="l4.809.4"></span>καὶ τὴν ψυχὴν, πρὶν ἐπὶ τοὺς πόνους ἐγχειρεῖν πορεύεσθαι,
<span class="lb" data-page="4.809" data-line="5" id="l4.809.5"></span>τὴν ἐκμανῆ εὐλαβούμενοι ἕξιν τῶν νέων; μετὰ δὲ τοῦτο,
<span class="lb" data-page="4.809" data-line="6" id="l4.809.6"></span>οἴνου μὲν δεῖ γεύεσθαι τοῦ μετρίου μέχρι τριάκοντα ἐτῶν·
<span class="lb" data-page="4.809" data-line="7" id="l4.809.7"></span>μέθης δὲ καὶ πολυοινίας τοπαράπαν νέους ἀπέχεσθαι·
<span class="lb" data-page="4.809" data-line="8" id="l4.809.8"></span>τεσσαράκοντα δὲ ἐπιβαίνοντα ἐτῶν, ἐν τοῖς ξυσσιτίοις εὐωχηθέντα,
<span class="lb" data-page="4.809" data-line="9" id="l4.809.9"></span>καλεῖν τούς τε ἄλλους θεοὺς καὶ δὴ καὶ Διόνυσον
<span class="lb" data-page="4.809" data-line="10" id="l4.809.10"></span>παρακαλεῖν εἰς τὴν τῶν πρεσβυτέρων τελετὴν ἅμα καὶ
<span class="lb" data-page="4.809" data-line="11" id="l4.809.11"></span>παιδιάν· ἣν τοῖς ἄλλοις ἀνθρώποις ἐπίκουρον τῆς τοῦ
<span class="lb" data-page="4.809" data-line="12" id="l4.809.12"></span>γήρως αὐστηρότητος ἐδωρήσατο τὸν οἶνον φάρμακον, ὥστε
<span class="lb" data-page="4.809" data-line="13" id="l4.809.13"></span>ἀνίας καὶ δυσθυμίας λήθην γίγνεσθαι, μαλακώτερον ἐκ
<span class="lb" data-page="4.809" data-line="14" id="l4.809.14"></span>σκληροῦ τὸ τῆς ψυχῆς ἦθος, καθάπερ εἰς πῦρ σίδηρον
<span class="lb" data-page="4.809" data-line="15" id="l4.809.15"></span>ἐντεθέντα γιγνόμενον, καὶ οὕτως εὐπλαστότερον εἶναι. ἐκ
<span class="lb" data-page="4.809" data-line="16" id="l4.809.16"></span>ταύτης τῆς ῥήσεως μεμνῆσθαι ποιεῖ καλοὺς καὶ γενναίους
<span class="lb" data-page="4.809" data-line="17" id="l4.809.17"></span>τοὺς Πλατωνικοὺς, καὶ οὐ μόνον ἀφ’ ἧς λέλεκται περὶ πόσεως
<span class="lb" data-page="4.809" data-line="18" id="l4.809.18"></span>οἴνου ἐκείνῳ, ἀλλὰ καὶ περὶ τῆς ἡλικιῶν διαφορᾶς.
<span class="pb" data-page="4.810" id="p4.810"></span>
<span class="lb" data-page="4.810" data-line="1" id="l4.810.1"></span>ἐμμανῆ μὲν γὰρ εἶναί φησι τὴν τῶν μειρακίων φύσιν, αὐστηρὰν
<span class="lb" data-page="4.810" data-line="2" id="l4.810.2"></span>δὲ καὶ δύσθυμον καὶ σκληρὰν τὴν τῶν γερόντων,
<span class="lb" data-page="4.810" data-line="3" id="l4.810.3"></span>οὐ δή που διὰ τὸν ἀριθμὸν τῶν ἐτῶν, ἀλλὰ διὰ τὴν τοῦ
<span class="lb" data-page="4.810" data-line="4" id="l4.810.4"></span>σώματος ἔχουσαν κρᾶσιν, τὴν οὖσαν ἑκάστῃ τῶν ἡλικιῶν.
<span class="lb" data-page="4.810" data-line="5" id="l4.810.5"></span>ἡ μὲν γὰρ τῶν μειρακίων θερμὴ καὶ πολύαιμος, ἡ δὲ
<span class="lb" data-page="4.810" data-line="6" id="l4.810.6"></span>τῶν γερόντων ὀλίγαιμός τε καὶ ψυχρά. καὶ διὰ τοῦτό γε
<span class="lb" data-page="4.810" data-line="7" id="l4.810.7"></span>αὖ τοῖς μὲν γέρουσιν ὠφέλιμος οἴνου πόσις, <span class="milestone ed2page" data-n="5.458" data-unit="ed2page" id="ed2page.5.458"></span> εἰς
<span class="lb" data-page="4.810" data-line="8" id="l4.810.8"></span>συμμετρίαν θερμασίας ἐπανάγουσα τὴν ἐκ τῆς ἡλικίας ψυχρότητα,
<span class="lb" data-page="4.810" data-line="9" id="l4.810.9"></span>τοῖς δ’ αὐξανομένοις ἐναντιωτάτη. ζέουσαν γὰρ
<span class="lb" data-page="4.810" data-line="10" id="l4.810.10"></span>αὐτῶν τὴν φύσιν καὶ σφοδρῶς κινουμένην ὑπερθερμαίνει
<span class="lb" data-page="4.810" data-line="11" id="l4.810.11"></span>τε καὶ εἰς ἀμέτρους τε καὶ σφοδρὰς ἐκμαίνει κινήσεις. ἀλλὰ
<span class="lb" data-page="4.810" data-line="12" id="l4.810.12"></span>Πλάτωνι μὲν καὶ ταῦτα καὶ ἄλλα πολλὰ κατὰ τὸ δεύτερον
<span class="lb" data-page="4.810" data-line="13" id="l4.810.13"></span>τῶν νόμων εἴρηται περὶ πόσεως οἴνου τοῖς βουλομένοις
<span class="lb" data-page="4.810" data-line="14" id="l4.810.14"></span>ἀναγινώσκειν ὠφέλιμα. μόνης δὲ ἐγὼ ἔτι μιᾶς αὐτοῦ ῥήσεως
<span class="lb" data-page="4.810" data-line="15" id="l4.810.15"></span>μνημονεύσω κατὰ τὸ τέλος εἰρημένης ἁπάντων τῶν
<span class="lb" data-page="4.810" data-line="16" id="l4.810.16"></span>περὶ πόσεως λόγων, ἔνθαπερ εἴρηκε τὸν τῶν Καρχηδονίων
<span class="lb" data-page="4.810" data-line="17" id="l4.810.17"></span>λόγον. ἔχει δὲ ἡ ῥῆσις οὕτω. ἀλλ’ ἔτι μᾶλλον τῆς Κρητῶν
<span class="lb" data-page="4.810" data-line="18" id="l4.810.18"></span>καὶ Λακεδαιμονίων χρείας προσθείμην ἂν τῷ Καρχηδονίων
<span class="pb" data-page="4.811" id="p4.811"></span>
<span class="lb" data-page="4.811" data-line="1" id="l4.811.1"></span>νόμῳ, μηδέποτε μηδένα ἐπὶ στρατοπέδου γεύεσθαι τοῦ πόματος,
<span class="lb" data-page="4.811" data-line="2" id="l4.811.2"></span>ἀλλ’ ὑδροποσίαις συγγίγνεσθαι τοῦτον τὸν χρόνον
<span class="lb" data-page="4.811" data-line="3" id="l4.811.3"></span>ἅπαντα· καὶ κατὰ πόλιν μήτε δούλους γεύεσθαί ποτε,
<span class="lb" data-page="4.811" data-line="4" id="l4.811.4"></span>μηδὲ ἄρχοντας τοῦτον τὸν ἐνιαυτὸν, ὃν ἂν ἄρχωσι, μήτ’
<span class="lb" data-page="4.811" data-line="5" id="l4.811.5"></span>αὖ κυβερνήτας, μήτε δικαστὰς ἐνεργοὺς ὄντας, οἴνου γεύεσθαι
<span class="lb" data-page="4.811" data-line="6" id="l4.811.6"></span>τοπαράπαν, μηδὲ ὅστις βουλευόμενος εἰς βουλὴν
<span class="lb" data-page="4.811" data-line="7" id="l4.811.7"></span>ἀξίαν τινὰ λόγου συνέρχεται, μηδέ γε μεθ’ ἡμέραν τοπαράπαν
<span class="lb" data-page="4.811" data-line="8" id="l4.811.8"></span>μηδένα, εἰ μὴ σωμασκίας ἢ νόσων ἕνεκα, μηδ’
<span class="lb" data-page="4.811" data-line="9" id="l4.811.9"></span>αὖ νύκτωρ, ὅταν ἐπινοῇ τις παῖδας ποιεῖσθαι ἀνὴρ ἢ
<span class="lb" data-page="4.811" data-line="10" id="l4.811.10"></span>γυνή. καὶ ἄλλα δὲ πολλὰ ἄν τις λέγοι, ἐν οἷς τοῖς γε νοῦν
<span class="lb" data-page="4.811" data-line="11" id="l4.811.11"></span>τε καὶ νόμον ἔχουσιν ὀρθὸν οὐ ποτέος οἶνος. ταῦτα τοῦ
<span class="lb" data-page="4.811" data-line="12" id="l4.811.12"></span>Πλάτωνος εἰρηκότος, οὐκ ἐπὶ τῶν νοσούντων σωμάτων,
<span class="lb" data-page="4.811" data-line="13" id="l4.811.13"></span>ἀλλ’ ἐπὶ τῶν ἀμέμπτως ὑγιαινόντων, εἴ γε ὑμῖν δοκοῦσιν, ὦ
<span class="lb" data-page="4.811" data-line="14" id="l4.811.14"></span>γενναιότατοι Πλατωνικοὶ, στρατεύειν, καὶ ἄρχειν, καὶ δοκιμάζειν,
<span class="lb" data-page="4.811" data-line="15" id="l4.811.15"></span>καὶ κυβερνᾷν ναῦς οἱ πίνοντες ὑγιαίνοντες, ἀποκρίνεσθέ
<span class="lb" data-page="4.811" data-line="16" id="l4.811.16"></span>μοι τοὐντεῦθεν ἐρωτῶντι, πότερον οὐχ ὥσπερ τις
<span class="lb" data-page="4.811" data-line="17" id="l4.811.17"></span>τύραννος ὁ ποθεὶς οἶνος κελεύει τὴν ψυχὴν μήτε νοεῖν
<span class="lb" data-page="4.811" data-line="18" id="l4.811.18"></span>ἀκριβῶς, ἃ πρόσθεν ἐνόει, μήτε πράττειν ὀρθῶς, ἃ πρόσθεν
<span class="lb" data-page="4.811" data-line="19" id="l4.811.19"></span>ἔπραττε, καὶ διὰ τοῦτο φυλάττεσθαί φησιν ὁ Πλάτων ﻿
<span class="pb" data-page="4.812" id="p4.812"></span>
<span class="lb" data-page="4.812" data-line="1" id="l4.812.1"></span>ὡς πολέμιον. εἰ γὰρ ἅπαξ εἴσω τοῦ σώματος ἀφίκοιτο, καὶ
<span class="lb" data-page="4.812" data-line="2" id="l4.812.2"></span>τὸν κυβερνήτην κωλύει, ὡς προσήκει, μεταχειρίζεσθαι τοὺς
<span class="lb" data-page="4.812" data-line="3" id="l4.812.3"></span>οἴακας τῆς ναὸς, καὶ τοὺς στρατευομένους σωφρονεῖν ἐν
<span class="lb" data-page="4.812" data-line="4" id="l4.812.4"></span>ταῖς παρατάξεσι, καὶ τοὺς δικαστὰς, ὁπότε οὖν δικαίους
<span class="lb" data-page="4.812" data-line="5" id="l4.812.5"></span>χρὴ εἶναι, ποιεῖ σφάλλεσθαι, καὶ πάντας τοὺς ἄρχοντας
<span class="lb" data-page="4.812" data-line="6" id="l4.812.6"></span>ἄρχειν κακῶς, καὶ προστάττειν οὐδὲν ὑγιές. ἡγεῖται γὰρ τὸν
<span class="lb" data-page="4.812" data-line="7" id="l4.812.7"></span>οἶνον ἀτμῶν θερμῶν ὅλον τὸ σῶμα, καὶ μάλιστα τὴν κεφαλὴν
<span class="lb" data-page="4.812" data-line="8" id="l4.812.8"></span>πληροῦντα, κινήσεως μὲν ἀμετροτέρας αἴτιον γίγνεσθαι τῷ
<span class="lb" data-page="4.812" data-line="9" id="l4.812.9"></span>ἐπιθυμητικῷ μέρει τῆς ψυχῆς καὶ τῷ θυμοειδεῖ, βουλῆς
<span class="lb" data-page="4.812" data-line="10" id="l4.812.10"></span>δὲ προπετεστέρας τῷ λογιστικῷ. καὶ μὴν, εἴπερ οὕτως ἔχει
<span class="lb" data-page="4.812" data-line="11" id="l4.812.11"></span>ταῦτα, διὰ μέσης τῆς κράσεως αἱ εἰρημέναι τῆς ψυχῆς
<span class="lb" data-page="4.812" data-line="12" id="l4.812.12"></span>ἐνέργειαι φαίνονται βλαπτόμεναι, πινόντων ἡμῶν τὸν οἶνον,
<span class="lb" data-page="4.812" data-line="13" id="l4.812.13"></span>ὥσπερ γε πάλιν ὠφελούμεναί τινες. ἀλλὰ γὰρ καὶ τόθ’
<span class="lb" data-page="4.812" data-line="14" id="l4.812.14"></span>ὑμᾶς, ἐὰν βούλησθε, διδάξω καθ’ ἕτερον καιρὸν, ἐκ τοῦ
<span class="lb" data-page="4.812" data-line="15" id="l4.812.15"></span>θερμαίνειν ὅσα βλάπτειν τε καὶ ὠφελεῖν ἡμᾶς οἶνος πέφυκεν.
<span class="lb" data-page="4.812" data-line="16" id="l4.812.16"></span>ἐν δὲ τῷ παρόντι τὴν ἐν τῷ Τιμαίῳ ῥῆσιν παραγράψω,
<span class="lb" data-page="4.812" data-line="17" id="l4.812.17"></span>καθ’ ἣν προσεῖπεν ὁ Πλάτων οὕτως. ταύτῃ κακοὶ
<span class="lb" data-page="4.812" data-line="18" id="l4.812.18"></span>πάντες ἢ καλοὶ διὰ δύο ἀκουσιώτατα γιγνόμεθα, ὧν αἰτιᾶται
<span class="lb" data-page="4.812" data-line="19" id="l4.812.19"></span>μὲν αἰεὶ τοὺς φυτεύοντας τῶν φυτευομένων μᾶλλον,
<span class="pb" data-page="4.813" id="p4.813"></span>
<span class="lb" data-page="4.813" data-line="1" id="l4.813.1"></span>καὶ τοὺς τρέφοντας τῶν τρεφομένων. ἐφεξῆς δέ φησι. πειρατέον
<span class="lb" data-page="4.813" data-line="2" id="l4.813.2"></span>μὴ ὅπῃ τις δύναται καὶ διὰ τροφῆς, καὶ δι’ ἐπιτηδευμάτων,
<span class="lb" data-page="4.813" data-line="3" id="l4.813.3"></span>μαθημάτων τε φυγεῖν μὲν κακίαν, τοὐναντίον
<span class="lb" data-page="4.813" data-line="4" id="l4.813.4"></span>δὲ ἑλεῖν ἀρετήν· ὥσπερ γὰρ ἐπιτηδεύματα καὶ μαθήματα
<span class="lb" data-page="4.813" data-line="5" id="l4.813.5"></span>κακίας μὲν ἀναιρετικὰ, γεννητικὰ δὲ ἀρετῆς ἐστιν, οὕτω
<span class="lb" data-page="4.813" data-line="6" id="l4.813.6"></span>καὶ ἡ τροφή. λεγομένης ἐνίοτε τροφῆς ὑπ’ αὐτοῦ οὐ μόνον
<span class="lb" data-page="4.813" data-line="7" id="l4.813.7"></span>τῆς ἐπὶ σιτίοις, ἀλλὰ καὶ συμπάσης τῶν παίδων τῆς διαίτης.
<span class="lb" data-page="4.813" data-line="8" id="l4.813.8"></span>οὐχ οἷόν τε οὖν φάναι κατὰ τὸ δεύτερον σημαινόμενον
<span class="lb" data-page="4.813" data-line="9" id="l4.813.9"></span>εἰρῆσθαι νῦν ὑπ’ αὐτοῦ τὴν τροφήν. οὐ γὰρ τοῖς
<span class="lb" data-page="4.813" data-line="10" id="l4.813.10"></span>παισὶν, ἀλλὰ τοῖς τελείοις ποιεῖν κελευόμενος, ἔφη πειρατέον
<span class="lb" data-page="4.813" data-line="11" id="l4.813.11"></span>μὴ ὅπῃ τις δύναται καὶ διὰ τροφῆς καὶ δι’ ἐπιτηδευμάτων,
<span class="lb" data-page="4.813" data-line="12" id="l4.813.12"></span>μαθημάτων τε φυγεῖν τὴν κακίαν, τοὐναντίον
<span class="lb" data-page="4.813" data-line="13" id="l4.813.13"></span>δὲ ἑλεῖν ἀρετήν. <span class="milestone ed2page" data-n="5.459" data-unit="ed2page" id="ed2page.5.459"></span> ἐπιτηδεύματα οὖν λέγει τὰ κατὰ
<span class="lb" data-page="4.813" data-line="14" id="l4.813.14"></span>γυμναστικὴν καὶ μουσικὴν μαθήματα, τά τε κατὰ γεωμετρίαν
<span class="lb" data-page="4.813" data-line="15" id="l4.813.15"></span>καὶ ἀριθμητικήν. τροφὴν οὐκ ἄλλην τινὰ νοεῖν οἷόν
<span class="lb" data-page="4.813" data-line="16" id="l4.813.16"></span>τε παρὰ τὴν ἐκ τῶν σιτίων, καὶ ῥοφημάτων, καὶ πομάτων,
<span class="lb" data-page="4.813" data-line="17" id="l4.813.17"></span>ἐξ ὧν ἐστι καὶ οἶνος, ὑπὲρ οὗ πολλὰ διῆλθεν ὁ Πλάτων
<span class="pb" data-page="4.814" id="p4.814"></span>
<span class="lb" data-page="4.814" data-line="1" id="l4.814.1"></span>ἐν τῷ δευτέρῳ τῶν νόμων. ὅστις δὲ βούλεται καὶ χωρὶς
<span class="lb" data-page="4.814" data-line="2" id="l4.814.2"></span>ἐμοῦ γνῶναί τι περὶ πάσης τῆς ἐν ταῖς τροφαῖς δυνάμεως,
<span class="lb" data-page="4.814" data-line="3" id="l4.814.3"></span>ἔνεστιν ἀναγινώσκειν αὐτῷ τοὺς τρεῖς περὶ τοῦδε τῶν ἡμετέρων
<span class="lb" data-page="4.814" data-line="4" id="l4.814.4"></span>ὑπομνήσεις, καὶ τὸ τέταρτον ἐπ’ αὐταῖς, περὶ εὐχυμίας
<span class="lb" data-page="4.814" data-line="5" id="l4.814.5"></span>τε καὶ κακοχυμίας, οὗ μάλιστα χρῄζομεν εἰς <span class="milestone ed1page" data-n="1.351" data-unit="ed1page" id="ed1page.1.351"></span> τὸ
<span class="lb" data-page="4.814" data-line="6" id="l4.814.6"></span>παρόν. πολλὰ μὲν οὖν ἡ κακοχυμία ταῖς τῆς ψυχῆς ἐνεργείαις
<span class="lb" data-page="4.814" data-line="7" id="l4.814.7"></span>λυμαίνεται, σώζει δὲ ἀβλαβεῖς αὐτὰς ἡ εὐχυμία.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg027.1st1K-grc1:11">
<span class="pb page1" data-page="4.814" id="p4.814"></span>
<span class="milestone ed1page page1" data-n="1.351" data-unit="ed1page" id="ed1page.1.351"></span>
<span class="milestone ed2page page1" data-n="5.459" data-unit="ed2page" id="ed2page.5.459"></span>
          <p>
<span class="lb" data-page="4.814" data-line="8" id="l4.814.8"></span>Οὔκουν ἀναιρετικὸς ὅδ’ ὁ λόγος ἐστὶ τῶν
<span class="lb" data-page="4.814" data-line="9" id="l4.814.9"></span>ἐκ φιλοσοφίας καλῶν, ἀλλ’ ὑφηγητικός τε καὶ διδασκαλικὸς
<span class="lb" data-page="4.814" data-line="10" id="l4.814.10"></span>ἀγνοουμένου τινὸς ἐν αὐτοῖς τῶν φιλοσόφων. οἵ τε γὰρ
<span class="lb" data-page="4.814" data-line="11" id="l4.814.11"></span>ἡγούμενοι πάντας ἀνθρώπους ἐπιδεκτικοὺς ἀρετῆς ὑπάρχειν,
<span class="lb" data-page="4.814" data-line="12" id="l4.814.12"></span>οἵ τε μηδένα τὴν δικαιοσύνην αἱρεῖσθαι, ὅπερ ἴσον ἐστὶ τῷ
<span class="lb" data-page="4.814" data-line="13" id="l4.814.13"></span>μηδένα γίγνεσθαι φυσικὸν ὅρον, ἐξ ἡμισείας ἑκάτεροι τὴν
<span class="lb" data-page="4.814" data-line="14" id="l4.814.14"></span>ἀνθρωπίνην ἑωράκασι φύσιν. οὔτε γὰρ ἅπαντες ἐχθροὶ
<span class="lb" data-page="4.814" data-line="15" id="l4.814.15"></span>φύονται δικαιοσύνης, οὔθ’ ἅπαντες φίλοι, διὰ τὰς κράσεις
<span class="lb" data-page="4.814" data-line="16" id="l4.814.16"></span>τῶν σωμάτων ἑκάτεροι τοιοῦτοι γενόμενοι. πῶς οὖν, φασὶ,
<span class="lb" data-page="4.814" data-line="17" id="l4.814.17"></span>δικαίως τις ἐπαινοῖτο, καὶ ψέγοιτο, καὶ μισοῖτο, καὶ φιλοῖτο,
<span class="lb" data-page="4.814" data-line="18" id="l4.814.18"></span>γεγενημένος πονηρὸς, ἢ ἀγαθὸς, οὐ δι’ ἑαυτὸν,
<span class="pb" data-page="4.815" id="p4.815"></span>
<span class="lb" data-page="4.815" data-line="1" id="l4.815.1"></span>ἀλλὰ διὰ τὴν κρᾶσιν, ἣν ἐξ ἄλλων αἰτιῶν φαίνεται λαμβάνων;
<span class="lb" data-page="4.815" data-line="2" id="l4.815.2"></span>ὅτι, φήσομεν, ὑπάρχει τοῦτο πᾶσιν ἡμῖν, ἀσπάζεσθαι
<span class="lb" data-page="4.815" data-line="3" id="l4.815.3"></span>μὲν τὸ ἀγαθὸν, καὶ προσίεσθαι, καὶ φιλεῖν, ἀποστρέφεσθαι
<span class="lb" data-page="4.815" data-line="4" id="l4.815.4"></span>δὲ καὶ μισεῖν καὶ φεύγειν τὸ κακόν· ὅτι οὐκέτι
<span class="lb" data-page="4.815" data-line="5" id="l4.815.5"></span>πρόσεστι σκεπτομένοις, οὔτε εἰ γεννητόν ἐστιν, οὔτε εἰ μὴ
<span class="lb" data-page="4.815" data-line="6" id="l4.815.6"></span>γεννητόν. οὐ γὰρ τὸ ἕτερον αὐτῶν τοιοῦτον ἐποίησεν, οὔτε
<span class="lb" data-page="4.815" data-line="7" id="l4.815.7"></span>κατεσκεύασεν αὐτὸ τοιοῦτον. τούς τ’ οὖν σκορπίους, καὶ
<span class="lb" data-page="4.815" data-line="8" id="l4.815.8"></span>τὰ φαλάγγια, καὶ τὰς ἐχίδνας ἀναιροῦμεν, ὑπὸ τῆς φύσεως
<span class="lb" data-page="4.815" data-line="9" id="l4.815.9"></span>γεγονότα τοιαῦτα καὶ οὐχ ὑφ’ ἑαυτῶν. ἀγέννητόν τε τὸν
<span class="lb" data-page="4.815" data-line="10" id="l4.815.10"></span>πρῶτον καὶ μέγιστον θεὸν ὁ Πλάτων λέγων εἶναι ὅμως
<span class="lb" data-page="4.815" data-line="11" id="l4.815.11"></span>ἀγαθὸν ὀνομάζει, καὶ ἡμεῖς δὲ πάντες φύσει φιλοῦμεν αὐτὸν,
<span class="lb" data-page="4.815" data-line="12" id="l4.815.12"></span>ὄντα τοιοῦτον ἐξ αἰῶνος, οὐχ ὑφ’ ἑαυτοῦ γενόμενον
<span class="lb" data-page="4.815" data-line="13" id="l4.815.13"></span>ἀγαθόν· ὅλως γὰρ οὐδ’ ἐγένετό ποτε, διαπαντὸς ὢν ἀγέννητος
<span class="lb" data-page="4.815" data-line="14" id="l4.815.14"></span>καὶ ἀΐδιος. εἰκότως οὖν καὶ τῶν ἀνθρώπων τοὺς
<span class="lb" data-page="4.815" data-line="15" id="l4.815.15"></span>πονηροὺς μισοῦμεν οὐ προλογιζόμενοι τὸ ποιῆσαν αἴτιον
<span class="lb" data-page="4.815" data-line="16" id="l4.815.16"></span>αὐτοὺς τοιούτους. ἔμπαλιν δὲ προσιέμεθα καὶ φιλοῦμεν
<span class="lb" data-page="4.815" data-line="17" id="l4.815.17"></span>τοὺς ἀγαθοὺς, εἴτ’ ἐκ φύσεως, εἴτ’ ἐκ παιδείας καὶ διδασκαλίας,
<span class="lb" data-page="4.815" data-line="18" id="l4.815.18"></span>εἴτ’ ἐκ προαιρέσεώς τε καὶ ἀσκήσεως ἐγένοντο
<span class="lb" data-page="4.815" data-line="19" id="l4.815.19"></span>τοιοῦτοι. καὶ μέντοι καὶ ἀποκτείνομεν τοὺς ἀνιάτους καὶ
<span class="pb" data-page="4.816" id="p4.816"></span>
<span class="lb" data-page="4.816" data-line="1" id="l4.816.1"></span>πονηροὺς διὰ τρεῖς αἰτίας εὐλόγους, ἵνα μὴ ἡμᾶς ἀδικήσωσι
<span class="lb" data-page="4.816" data-line="2" id="l4.816.2"></span>ζῶντες, εἰς φόβον τε τοὺς ὁμοίους αὐτοῖς ἐνάγωσιν,
<span class="lb" data-page="4.816" data-line="3" id="l4.816.3"></span>ὡς κολασθησομένους ἐφ’ οἷς ἂν ἀδικήσωσι. καὶ τρίτον ἐστὶ,
<span class="lb" data-page="4.816" data-line="4" id="l4.816.4"></span>καὶ αὐτοῖς ἐκείνοις ἄμεινον τεθνάναι διεφθαρμένοις οὕτω
<span class="lb" data-page="4.816" data-line="5" id="l4.816.5"></span>τὴν ψυχὴν, ὡς ἀνίατον ἔχειν τὴν κακίαν, ὡς μηδ’ ὑπὸ τῶν
<span class="lb" data-page="4.816" data-line="6" id="l4.816.6"></span>Μουσῶν αὐτῶν παιδεύεσθαι, μηδέ γε ὑπὸ Σωκράτους ἢ
<span class="lb" data-page="4.816" data-line="7" id="l4.816.7"></span>Πυθαγόρα βελτίους γενέσθαι. θαυμάζω δὲ ἐν τῷδε τῶν
<span class="lb" data-page="4.816" data-line="8" id="l4.816.8"></span>Στωϊκῶν ἅπαντας μὲν ἀνθρώπους εἰς ἀρετῆς κτῆσιν ἐπιτηδείως
<span class="lb" data-page="4.816" data-line="9" id="l4.816.9"></span>ἔχειν οἰομένων, διαστρέφεσθαι δὲ ὑπὸ τῶν οὐ καλῶς
<span class="lb" data-page="4.816" data-line="10" id="l4.816.10"></span>ζώντων. ἵνα γὰρ ἐάσω τἄλλα πάντα τὰ καταβάλλοντα
<span class="lb" data-page="4.816" data-line="11" id="l4.816.11"></span>τὸν λόγον αὐτῶν, ἓν δὲ μόνον ἐρωτήσω περὶ τῶν πρώτων
<span class="lb" data-page="4.816" data-line="12" id="l4.816.12"></span>γενομένων ἀνθρώπων, οἳ μηδένα πρὸ ἑαυτῶν ἔσχον ἕτερον.
<span class="lb" data-page="4.816" data-line="13" id="l4.816.13"></span>ἡ διαστροφὴ πόθεν ἢ ὑπὸ τίνων αὐτοῖς ἐγένετο, λέγειν
<span class="lb" data-page="4.816" data-line="14" id="l4.816.14"></span>οὐχ ἕξουσιν.<span class="milestone ed2page" data-n="5.460" data-unit="ed2page" id="ed2page.5.460"></span> ὥσπερ κᾀν τῷ νῦν χρόνῳ μικρὰ παιδία
<span class="lb" data-page="4.816" data-line="15" id="l4.816.15"></span>θεώμενοι πονηρότατα, τίς ἐδίδαξεν αὐτὰ τὴν πονηρίαν,
<span class="lb" data-page="4.816" data-line="16" id="l4.816.16"></span>ἀδυνατοῖεν λέγειν, καὶ μάλισθ’ ὅταν ᾖ πολλὰ μὲν ἅμα ﻿
<span class="pb" data-page="4.817" id="p4.817"></span>
<span class="lb" data-page="4.817" data-line="1" id="l4.817.1"></span>τρεφόμενα τὴν αὐτὴν τροφὴν ὑπὸ τοῖς αὐτοῖς γονεῦσιν ἢ
<span class="lb" data-page="4.817" data-line="2" id="l4.817.2"></span>διδασκάλοις ἢ παιδαγωγοῖς, ἐναντιώτατα δὲ ταῖς φύσεσι.
<span class="lb" data-page="4.817" data-line="3" id="l4.817.3"></span>τί γὰρ ἂν ἐναντιώτερον εἴη τοῦ κοινωνικοῦ παιδίου τῷ φθονερῷ,
<span class="lb" data-page="4.817" data-line="4" id="l4.817.4"></span>καθάπερ καὶ τοῦ ἐλεήμονος τῷ ἐπιχαιρεκάκῳ, τοῦ δὲ
<span class="lb" data-page="4.817" data-line="5" id="l4.817.5"></span>δειλοῦ τῷ πρὸς ἅπαντα θαρσαλέῳ, καὶ τοῦ μωροτάτου τῷ
<span class="lb" data-page="4.817" data-line="6" id="l4.817.6"></span>συνετωτάτῳ, καὶ τοῦ φιλαλήθους τῷ φιλοψευδεῖ; καὶ φαίνεταί
<span class="lb" data-page="4.817" data-line="7" id="l4.817.7"></span>γε τὰ παιδία, κᾂν ὑπὸ τοῖς αὐτοῖς γονεῦσι καὶ διδασκάλοις
<span class="lb" data-page="4.817" data-line="8" id="l4.817.8"></span>καὶ παιδαγωγοῖς τρέφηται, κατὰ τὰς εἰρημένας
<span class="lb" data-page="4.817" data-line="9" id="l4.817.9"></span>ἐναντιώσεις ἀλλήλων διαφέροντα. παραφυλάττει οὖν ὃ δεῖ
<span class="lb" data-page="4.817" data-line="10" id="l4.817.10"></span>εἰπεῖν τὰ τοιαῦτα τῶν νῦν φιλοσόφων· ἄμεινον δ’ ἐστὶν
<span class="lb" data-page="4.817" data-line="11" id="l4.817.11"></span>ἴσως εἰπεῖν οὐ φιλοσόφων, ἀλλ’ ἐπαγγελλομένων φιλοσοφεῖν·
<span class="lb" data-page="4.817" data-line="12" id="l4.817.12"></span>ὡς, εἴγε οὕτως ἐφιλοσόφουν, ἐφύλαττον αὐτὸ τοῦτο πρῶτον,
<span class="lb" data-page="4.817" data-line="13" id="l4.817.13"></span>ἀπὸ τῶν ἐναργῶς φαινομένων τὰς ἀρχὰς τῶν ἀποδείξεων
<span class="lb" data-page="4.817" data-line="14" id="l4.817.14"></span>ποιεῖσθαι. καὶ τοῦτο ἐοίκασι μάλιστα πάντων οἱ πάλαι
<span class="lb" data-page="4.817" data-line="15" id="l4.817.15"></span>θειότατοι πρᾶξαί τε καὶ κληθῆναι σοφοὶ παρὰ τοῖς ἀνθρώποις,
<span class="lb" data-page="4.817" data-line="16" id="l4.817.16"></span>οὔτε συγγράμματα γράφοντες, οὔτε διαλεκτικὴν ἢ
<span class="lb" data-page="4.817" data-line="17" id="l4.817.17"></span>φυσικὴν ἐπιδεικνύμενοι θεωρίαν, ἀλλ’ ἐξ αὐτῶν μὲν τῶν
<span class="pb" data-page="4.818" id="p4.818"></span>
<span class="lb" data-page="4.818" data-line="1" id="l4.818.1"></span>ἀρετῶν, ἀσκήσαντες δὲ αὐτοὺς ἔργοις, οὐ λόγοις. οὗτοι νῦν
<span class="lb" data-page="4.818" data-line="2" id="l4.818.2"></span>οἱ φιλόσοφοι βλέποντες εὐθὺς ἐξ ἀρχῆς τὰ παιδία, κᾂν
<span class="lb" data-page="4.818" data-line="3" id="l4.818.3"></span>ἄριστα παιδεύηται καὶ μηδὲν ἔχῃ θεάσασθαι παράδειγμα
<span class="lb" data-page="4.818" data-line="4" id="l4.818.4"></span>κακίας, ὅμως ἁμαρτάνοντα, τινὲς μὲν αὐτῶν φύσει κακοὺς
<span class="lb" data-page="4.818" data-line="5" id="l4.818.5"></span>ἅπαντας ἀνθρώπους ἀπεφήναντο, τινὲς δὲ οὐδὲ ἅπαντας
<span class="lb" data-page="4.818" data-line="6" id="l4.818.6"></span>(σπάνιον γὰρ ὄντως ἔστι θεᾶσθαι παιδίον ἄμεμπτον) οἱ μὲν,
<span class="lb" data-page="4.818" data-line="7" id="l4.818.7"></span>οὐδενὸς ὄντος τοιούτου, πάντας ἀνθρώπους ἀπεφήναντο φύσει
<span class="lb" data-page="4.818" data-line="8" id="l4.818.8"></span>κακοὺς ὑπάρχειν, οἱ δ’ ἕνα ἢ δύο που κατὰ σπάνιον
<span class="lb" data-page="4.818" data-line="9" id="l4.818.9"></span>ἰδόντες, οὐ πάντας, ἀλλὰ τοὺς πλείστους ἔφασαν εἶναι κακούς.
<span class="lb" data-page="4.818" data-line="10" id="l4.818.10"></span>εἰ γάρ τις οὐκ ἐπιτρίπτων τε καὶ φιλονεικῶν ἐθελήσειεν
<span class="lb" data-page="4.818" data-line="11" id="l4.818.11"></span>ἂν ἐλευθερίᾳ γνώμῃ (καθάπερ οἱ παλαιοὶ φιλόσοφοι)
<span class="lb" data-page="4.818" data-line="12" id="l4.818.12"></span>τὰ πράγματα θεάσασθαι, παντάπασιν ὀλίγους παῖδας εὑρήσει
<span class="lb" data-page="4.818" data-line="13" id="l4.818.13"></span>πρὸς ἀρετὴν εὖ πεφυκότας. καὶ παύσεται μὲν ὅμως
<span class="lb" data-page="4.818" data-line="14" id="l4.818.14"></span>ἡγούμενος καὶ πεφυκέναι, διαστρέφεσθαι δ’ αὐτὰ τῶν ἐξ
<span class="lb" data-page="4.818" data-line="15" id="l4.818.15"></span>ἐπιστημόνων γονέων τε καὶ παιδαγωγῶν καὶ διδασκάλων·
<span class="lb" data-page="4.818" data-line="16" id="l4.818.16"></span>οὐ γὰρ ἐν ἄλλοις γέ τισιν ἐντυγχάνει τὰ παιδία. πάνυ δ’
<span class="lb" data-page="4.818" data-line="17" id="l4.818.17"></span>ἀληθεῖς εἰσι καὶ οἵδε, στρέφεσθαι λέγοντες ἡμᾶς ὑπό γε
<span class="pb" data-page="4.819" id="p4.819"></span>
<span class="lb" data-page="4.819" data-line="1" id="l4.819.1"></span>τῆς ἡδονῆς, καίτοι γε αὐτῆς μὲν ἐχούσης πολὺ, τοῦ δ’
<span class="lb" data-page="4.819" data-line="2" id="l4.819.2"></span>ἀποστρεπτικοῦ τε καὶ τραχέος ὄντος. εἰ μὲν γὰρ προσοικειούμεθα
<span class="lb" data-page="4.819" data-line="3" id="l4.819.3"></span>πρὸς τὴν ἡδονὴν, οὐκ οὖσαν ἀγαθὸν, ἀλλ’, ὡς
<span class="lb" data-page="4.819" data-line="4" id="l4.819.4"></span>Πλάτων ἔφη, δέλεαρ μέγιστον κακοῦ, φύσει κακοὶ πάντες
<span class="lb" data-page="4.819" data-line="5" id="l4.819.5"></span>ἐσμέν· εἰ δ’ οὐ πάντες, ἀλλά τινες, ἐκεῖνοι μόνοι φύσει
<span class="lb" data-page="4.819" data-line="6" id="l4.819.6"></span>μοχθηροὶ τυγχάνουσιν ὄντες. ἐπεὶ τοίνυν, εἰ μὲν μηδεμίαν
<span class="lb" data-page="4.819" data-line="7" id="l4.819.7"></span>ἔχομεν ἑτέραν ἐν ἡμῖν δύναμιν οἰκειωμένην ἡδονὴν ἢ μᾶλλον
<span class="lb" data-page="4.819" data-line="8" id="l4.819.8"></span>ἀρετὴν, μᾶλλον ἡδονῆς ἥ τις ἰσχυροτέρα τῆς πρὸς τὴν
<span class="lb" data-page="4.819" data-line="9" id="l4.819.9"></span>ἡδονὴν ἀγούσης ἡμᾶς φύσει. καὶ οὕτως εἴημεν ἅπαντες κακοὶ,
<span class="lb" data-page="4.819" data-line="10" id="l4.819.10"></span>τὴν μὲν κρείττονα δύναμιν καὶ ἀσθενεστέραν, ἰσχυροτέραν
<span class="lb" data-page="4.819" data-line="11" id="l4.819.11"></span>δὲ τὴν μοχθηρὰν ἔχοντες, ᾓ δὴ κρείττονός ἐστιν
<span class="lb" data-page="4.819" data-line="12" id="l4.819.12"></span>ἰσχυροτέρα, ἥ τις τοὺς πρώτους ἀνθρώπους ἀνέπεισεν ὑπὸ
<span class="lb" data-page="4.819" data-line="13" id="l4.819.13"></span>τῆς ἀσθενεστέρας νικηθῆναι. ταῦτ’ οὖν αὐτὰ τῶν Στωϊκῶν
<span class="lb" data-page="4.819" data-line="14" id="l4.819.14"></span>ἐμέμψατο καὶ ὁ πάντων ἐπιστημονικώτατος ὁ Ποσειδώνιος,
<span class="lb" data-page="4.819" data-line="15" id="l4.819.15"></span>ἐν οἷς ἐπαίνων ἐστὶ μεγίστων ἄξιος, ἐν τούτοις αὐτοῖς μὲν
<span class="lb" data-page="4.819" data-line="16" id="l4.819.16"></span>ὑπὸ τῶν ἄλλων οὐχ ἕπεται τῶν Στωϊκῶν. ἐκεῖνοι μὲν γὰρ
<span class="lb" data-page="4.819" data-line="17" id="l4.819.17"></span>ἔπεισαν αὐτοὺς τὴν πατρίδα μᾶλλον, ἢ τὰ δόγματα προδοῦναι,
<span class="lb" data-page="4.819" data-line="18" id="l4.819.18"></span>Ποσειδώνιος δὲ τὴν τῶν Στωϊκῶν αἵρεσιν μᾶλλον
<span class="pb" data-page="4.820" id="p4.820"></span>
<span class="lb" data-page="4.820" data-line="1" id="l4.820.1"></span>ἢ τὴν ἀλήθειαν· διὰ τοῦτο κατὰ γε τὴν περὶ τῶν παθῶν
<span class="lb" data-page="4.820" data-line="2" id="l4.820.2"></span>πραγματείαν ἐναντιώτατα φρονεῖ Χρυσίππῳ <span class="milestone ed2page" data-n="5.461" data-unit="ed2page" id="ed2page.5.461"></span> καὶ ἐν
<span class="lb" data-page="4.820" data-line="3" id="l4.820.3"></span>τῷ περὶ τῆς διαφορᾶς τῶν ἀρετῶν. πολλὰ μὲν οὖν εἶπε
<span class="lb" data-page="4.820" data-line="4" id="l4.820.4"></span>Χρύσιππος ἐν τοῖς λογικῶς ζητουμένοις περὶ τῶν παθῶν
<span class="lb" data-page="4.820" data-line="5" id="l4.820.5"></span>τῆς ψυχῆς μεμψάμενος, ἔτι δὲ πλείω τῶν ἐν τοῖς περὶ διαφορῶν
<span class="lb" data-page="4.820" data-line="6" id="l4.820.6"></span>τῶν ἀρετῶν. οὐ τοίνυν οὐδὲ Ποσειδωνίῳ δοκεῖ τὴν
<span class="lb" data-page="4.820" data-line="7" id="l4.820.7"></span>κακίαν ἔξωθεν προσιέναι τοῖς ἀνθρώποις οὐδεμίαν ἔχουσιν
<span class="lb" data-page="4.820" data-line="8" id="l4.820.8"></span>ἰδίαν ῥίζαν ταῖς ψυχαῖς ἡμῶν, ὅθεν ὁρῶμεν εἰ βλαστάνει τε
<span class="lb" data-page="4.820" data-line="9" id="l4.820.9"></span>καὶ αὐξάνει, ἀλλ’ αὐτὰ τοὐναντίον εἶναι. καὶ γὰρ καὶ τῆς
<span class="lb" data-page="4.820" data-line="10" id="l4.820.10"></span>κακίας ἐν ἡμῖν αὐτοῖς σπέρμα· καὶ δεόμεθα πάντες οὐχ
<span class="lb" data-page="4.820" data-line="11" id="l4.820.11"></span>οὕτω τοῦ φεύγειν τοὺς πονηροὺς, ὡς τοῦ διώκειν τοὺς καθαρίσοντάς
<span class="lb" data-page="4.820" data-line="12" id="l4.820.12"></span>τε καὶ κωλύσοντας ἡμῶν τὴν αὔξησιν τῆς κακίας.
<span class="lb" data-page="4.820" data-line="13" id="l4.820.13"></span>οὐ γὰρ, ὡς οἱ Στωϊκοί φασιν, ἔξωθεν, ἐπεὶ ἄρχεται
<span class="lb" data-page="4.820" data-line="14" id="l4.820.14"></span>ταῖς ψυχαῖς ἡμῶν τὸ σύμπαν τῆς κακίας, ἀλλὰ τὸ
<span class="lb" data-page="4.820" data-line="15" id="l4.820.15"></span>πλέον ἐξ ἑαυτῶν ἔχουσιν οἱ πονηροὶ τῶν ἀνθρώπων· ἔξωθεν
<span class="lb" data-page="4.820" data-line="16" id="l4.820.16"></span>δὲ ἐλάττω τούτων πολλῷ τὸ ἐπιαρχόμενόν ἐστιν. ἐκ
<span class="lb" data-page="4.820" data-line="17" id="l4.820.17"></span>τούτου μὲν οὖν ἐθισμοί τε γίνονται μοχθηροὶ τῷ τῆς ψυχῆς
<span class="lb" data-page="4.820" data-line="18" id="l4.820.18"></span>ἀλόγῳ μέρει, καὶ δόξαι ψευδεῖς τῷ λογιστικῷ· καθάπερ,
<span class="pb" data-page="4.821" id="p4.821"></span>
<span class="lb" data-page="4.821" data-line="1" id="l4.821.1"></span>ὅταν ὑπὸ καλοῖς καὶ ἀγαθοῖς ἀνδράσι παιδευώμεθα, δόξαι
<span class="lb" data-page="4.821" data-line="2" id="l4.821.2"></span>μὲν ἀληθεῖς, ἐθισμοὶ δὲ χρηστοί. ταῖς κράσεσι δ’ ἕπεται
<span class="lb" data-page="4.821" data-line="3" id="l4.821.3"></span>κατὰ μὲν τὸ λογιστικὸν ἀγχίνοιά τε καὶ μωρία κατὰ τὸ
<span class="lb" data-page="4.821" data-line="4" id="l4.821.4"></span>μᾶλλόν τε καὶ ἧττον. αἱ κράσεις δ’ αὗται τῇ τε πρώτῃ
<span class="lb" data-page="4.821" data-line="5" id="l4.821.5"></span>γενέσει καὶ ταῖς εὐχύμοις διαίταις ἀκολουθοῦσι καὶ συναυξάνει
<span class="lb" data-page="4.821" data-line="6" id="l4.821.6"></span>ἄλληλα ταῦτα. διὰ γοῦν τὴν θερμὴν κρᾶσιν ὀξύθυμοι
<span class="lb" data-page="4.821" data-line="7" id="l4.821.7"></span>γίνονται· ταύταις πάλιν ταῖς ὀξυθυμίαις ἐκπυροῦσι τὴν
<span class="lb" data-page="4.821" data-line="8" id="l4.821.8"></span>ἔμφυτον θερμασίαν. ἔμπαλιν δὲ οἱ σύμμετροι ταῖς κράσεσι
<span class="lb" data-page="4.821" data-line="9" id="l4.821.9"></span>συμμέτρως τὰς τῆς ψυχῆς κινήσεις ἔχοντες εἰς εὐθυμίαν
<span class="lb" data-page="4.821" data-line="10" id="l4.821.10"></span>ὠφελοῦνται. ὥσθ’ ὁ μὲν ἡμέτερος λόγος ὁμολογεῖ τοῖς
<span class="lb" data-page="4.821" data-line="11" id="l4.821.11"></span>ἐναργῶς φαινομένοις κατὰ τὰς αἰτίας, ὥσθ’ ὑπ’ οἴνου καὶ
<span class="lb" data-page="4.821" data-line="12" id="l4.821.12"></span>φαρμάκων τινῶν, φασκομένων δ’ ὑπὸ διαίτης ἀγαθῆς τε καὶ
<span class="lb" data-page="4.821" data-line="13" id="l4.821.13"></span>καλῆς, ὥσπερ γε καὶ ὠφελούμεθά τε καὶ δι’ ἐπιτηδεύματά
<span class="lb" data-page="4.821" data-line="14" id="l4.821.14"></span>τε καὶ μαθήματα, οὐχ ἥκιστα δὲ τῇ φυσικῇ διαφορᾷ τῶν
<span class="lb" data-page="4.821" data-line="15" id="l4.821.15"></span>παιδίων ἀποδιδοὺς τὴν αἰτίαν. οἱ δ’ οὖν ἐκ τῆς τοῦ σώματος
<span class="lb" data-page="4.821" data-line="16" id="l4.821.16"></span>κράσεως ἡγούμενοι τὴν ψυχὴν ὠφελεῖσθαί τε καὶ
<span class="lb" data-page="4.821" data-line="17" id="l4.821.17"></span>βλάπτεσθαι, περὶ δὲ τῆς τῶν παίδων διαφορᾶς οὐδὲν
<span class="lb" data-page="4.821" data-line="18" id="l4.821.18"></span>ἔχουσι λέγειν, ὧν τε ἐκ τῆς διαίτης ὠφελούμεθα, οὐδενὸς
<span class="pb" data-page="4.822" id="p4.822"></span>
<span class="lb" data-page="4.822" data-line="1" id="l4.822.1"></span>ἔχουσιν αἰτίαν ἀποδοῦναι, καθάπερ οὐδὲ τῆς ἐν τοῖς ἤθεσι
<span class="lb" data-page="4.822" data-line="2" id="l4.822.2"></span>διαφορᾶς, καθ’ ἣν τὰ μὲν θυμικὰ, τὰ δὲ ἄθυμα, καὶ τὰ
<span class="lb" data-page="4.822" data-line="3" id="l4.822.3"></span>μὲν συνετὰ, τὰ δὲ οὐ φαίνεται. ἐν Σκύθαις μὲν γὰρ εἷς
<span class="lb" data-page="4.822" data-line="4" id="l4.822.4"></span>ἀνὴρ ἐγένετο φιλόσοφος, Ἀθήνῃσι δὲ πολλοὶ τοιοῦτοι.
<span class="lb" data-page="4.822" data-line="5" id="l4.822.5"></span>πάλιν δ’ ἐν Ἀβδήροις ἀσύνετοι πολλοὶ, τοιοῦτοι δ’ Ἀθήνῃσιν
<span class="lb" data-page="4.822" data-line="6" id="l4.822.6"></span>ὀλίγοι.
</p>
        </article>

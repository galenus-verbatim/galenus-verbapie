<article xmlns="http://www.w3.org/1999/xhtml" id="urn:cts:greekLit:tlg0057.tlg027.1st1K-grc1:2">
<span class="pb page1" data-page="4.768" id="p4.768"></span>
<span class="milestone ed1page page1" data-n="0.345" data-unit="ed1page" id="ed1page.1.345"></span>
<span class="milestone ed2page page1" data-n="4.445" data-unit="ed2page" id="ed2page.5.445"></span>
          <p>
<span class="lb" data-page="4.768" data-line="6" id="l4.768.6"></span>Ἀρχὴ δὲ παντὸς τοῦ μέλλοντος εἰρῆσθαι
<span class="lb" data-page="4.768" data-line="7" id="l4.768.7"></span>λόγου γνῶσις τῆς διαφορᾶς τῶν ἐν τοῖς μικροῖς παιδίοις
<span class="lb" data-page="4.768" data-line="8" id="l4.768.8"></span>φαινομένων ἔργων τε καὶ παθῶν τῆς ψυχῆς, ἐξ ὧν αἱ
<span class="lb" data-page="4.768" data-line="9" id="l4.768.9"></span>δυνάμεις αὐτῆς κατάδηλοι γίνονται. τινὰ μὲν γὰρ αὐτῶν
<span class="lb" data-page="4.768" data-line="10" id="l4.768.10"></span>φαίνονται δειλότατα, τινὰ δὲ καταπληκτικώτατα· καί τινα
<span class="lb" data-page="4.768" data-line="11" id="l4.768.11"></span>μὲν ἄπληστα καὶ λίχνα, τινὰ δὲ ἐναντίως διακείμενα· καί
<span class="lb" data-page="4.768" data-line="12" id="l4.768.12"></span>τινα μὲν ἀναίσχυντα, τινὰ <span class="milestone ed2page" data-n="5.445" data-unit="ed2page" id="ed2page.5.445"></span> δὲ αἰσχυντηλὰ, καὶ πολλὰς
<span class="lb" data-page="4.768" data-line="13" id="l4.768.13"></span>ἑτέρας ἔχοντα τοιαύτας διαφορὰς, ἃς ἁπάσας ἐν ἑτέροις
<span class="lb" data-page="4.768" data-line="14" id="l4.768.14"></span>διῆλθον. ἐνταυθοῖ δ’ ἀρκεῖ παραδείγματος ἕνεκα τῶν τριῶν
<span class="lb" data-page="4.768" data-line="15" id="l4.768.15"></span>αὐτῆς εἰδῶν τε καὶ μερῶν ἐνδεδεῖχθαι τὰς δυνάμεις, ἐναντίας
<span class="lb" data-page="4.768" data-line="16" id="l4.768.16"></span>ὑπαρχούσας φύσει τοῖς βρέφεσιν. ἐκ τούτου γὰρ ἐνέσται
<span class="lb" data-page="4.768" data-line="17" id="l4.768.17"></span>συλλογίζεσθαι, μὴ τὴν αὐτὴν ἅπασι φύσιν εἶναι ψυχῆς.
<span class="pb" data-page="4.769" id="p4.769"></span>
<span class="lb" data-page="4.769" data-line="1" id="l4.769.1"></span>εὔδηλον δὲ, ὅτι τὸ τῆς φύσεως ὄνομα κατὰ τοὺς τοιούτους
<span class="lb" data-page="4.769" data-line="2" id="l4.769.2"></span>λόγους ταὐτὸν σημαίνει τῷ τῆς οὐσίας. εἴπερ γὰρ ἦν ἀπαράλλακτος
<span class="lb" data-page="4.769" data-line="3" id="l4.769.3"></span>αὐτῶν ἡ οὐσία τῆς ψυχῆς, ἐνήργουν τε τὰς αὐτὰς
<span class="lb" data-page="4.769" data-line="4" id="l4.769.4"></span>ἐνεργείας, ἔπασχόν τ’ ἂν ἀπὸ τῶν αὐτῶν αἰτιῶ. τὰ
<span class="lb" data-page="4.769" data-line="5" id="l4.769.5"></span>αὐτὰ πάθη. δῆλον οὖν, ὅτι διαφέρουσιν ἀλλήλων οἱ παῖδες
<span class="lb" data-page="4.769" data-line="6" id="l4.769.6"></span>εἰς τοσοῦτον ταῖς τῶν ψυχῶν οὐσίαις, εἰς ὅσον καὶ ταῖς
<span class="lb" data-page="4.769" data-line="7" id="l4.769.7"></span>ἐνεργείαις τε καὶ τοῖς παθήμασιν αὐτῶν· εἰ δὲ τοῦτο, καὶ
<span class="lb" data-page="4.769" data-line="8" id="l4.769.8"></span>ταῖς δυνάμεσι. συγκεχυμένοι δέ εἰσιν εὐθὺς ἐν τούτῳ πολλοὶ
<span class="lb" data-page="4.769" data-line="9" id="l4.769.9"></span>τῶν σοφῶν, ἀδιόρθωτον ἔννοιαν ἔχοντες περὶ δυνάμεως.
<span class="lb" data-page="4.769" data-line="10" id="l4.769.10"></span>ὥσπερ γὰρ ἐνοικοῦντός τινος πράγματος ταῖς οὐσίαις, ὡς
<span class="lb" data-page="4.769" data-line="11" id="l4.769.11"></span>ἡμεῖς ταῖς οἰκίαις, οὔπω μοι δοκοῦσι περὶ τῶν δυνάμεων
<span class="lb" data-page="4.769" data-line="12" id="l4.769.12"></span>φαντάζεσθαι, μὴ γινώσκοντες, ὅτι τῶν γινομένων ἑκάστου
<span class="lb" data-page="4.769" data-line="13" id="l4.769.13"></span>ποιητική τίς ἐστιν αἰτία νοουμένη κατὰ τὸ πρός τι, καὶ
<span class="lb" data-page="4.769" data-line="14" id="l4.769.14"></span>ταύτης τῆς αἰτίας, ὡς μὲν πράγματος τοιοῦδέ τινος, ἰδίᾳ
<span class="lb" data-page="4.769" data-line="15" id="l4.769.15"></span>καὶ καθ’ ἑαυτὸ προσηγορία τίς ἐστιν. ἐν δὲ τῇ πρὸς τὸ
<span class="lb" data-page="4.769" data-line="16" id="l4.769.16"></span>γινόμενον ἀφ’ ἑαυτῆς σχέσει δύναμίς ἐστι τοῦ γιγνομένου,
<span class="lb" data-page="4.769" data-line="17" id="l4.769.17"></span>καὶ διὰ τοῦτο τοσαύτας δυνάμεις ἔχειν τὴν οὐσίαν φαμὲν,
<span class="lb" data-page="4.769" data-line="18" id="l4.769.18"></span>ὅσας ἐνεργείας, οἷον τὴν ἀλόην καθαρτικήν τε δύναμιν ἔχειν
<span class="pb" data-page="4.770" id="p4.770"></span>
<span class="lb" data-page="4.770" data-line="1" id="l4.770.1"></span>καὶ τονωτικὴν στομάχου, καὶ τραυμάτων ἐναίμων κολλητικὴν,
<span class="lb" data-page="4.770" data-line="2" id="l4.770.2"></span>ἰσοπέδων ἑλκῶν ἀπουλωτικὴν, ὑγρότητος βλεφάρων
<span class="lb" data-page="4.770" data-line="3" id="l4.770.3"></span>ξηραντικὴν, οὐ δήπου τῶν εἰρημένων ἔργων ἕκαστον ἄλλου
<span class="lb" data-page="4.770" data-line="4" id="l4.770.4"></span>τινὸς ποιοῦντος παρὰ τὴν ἀλόην. αὕτη γάρ ἐστιν ἡ
<span class="lb" data-page="4.770" data-line="5" id="l4.770.5"></span>ταῦτα δρῶσα, καὶ διὰ τὸ δύνασθαι ποιεῖν αὐτὰ τοσαύτας
<span class="lb" data-page="4.770" data-line="6" id="l4.770.6"></span>ἐλέχθη δυνάμεις ἔχειν, ὅσα τὰ ἔργα. λέγομεν γοῦν, τὴν
<span class="lb" data-page="4.770" data-line="7" id="l4.770.7"></span>ἀλόην καθαίρειν δύνασθαι καὶ ῥωννύναι στόμαχον, καὶ
<span class="lb" data-page="4.770" data-line="8" id="l4.770.8"></span>κολλᾷν τραύματα, καὶ ἕλκη συνουλοῦν, καὶ ὀφθαλμοὺς
<span class="lb" data-page="4.770" data-line="9" id="l4.770.9"></span>ὑγροὺς ξηραίνειν, ὡς οὐδὲν διαφέρον ἢ καθαίρειν δύνασθαι
<span class="lb" data-page="4.770" data-line="10" id="l4.770.10"></span>φάναι τὴν ἀλόην, ἢ δύναμιν ἔχειν καθαρτικήν. οὕτω
<span class="lb" data-page="4.770" data-line="11" id="l4.770.11"></span>δὲ καὶ τὸ ξηραίνειν ὑγροὺς ὀφθαλμοὺς δύνασθαι ταὐτὸν
<span class="lb" data-page="4.770" data-line="12" id="l4.770.12"></span>σημαίνει τῷ δύναμιν ἔχειν ὀφθαλμῶν ξηραντικήν. κατὰ δὲ
<span class="lb" data-page="4.770" data-line="13" id="l4.770.13"></span>τὸν αὐτὸν τρόπον, ὅταν εἴπωμεν, ἡ ἐν ἐγκεφάλῳ καθιδρυμένη
<span class="lb" data-page="4.770" data-line="14" id="l4.770.14"></span>λογιστικὴ ψυχὴ δύναται μὲν αἰσθάνεσθαι διὰ τῶν
<span class="lb" data-page="4.770" data-line="15" id="l4.770.15"></span>αἰσθητηρίων, δύναται δὲ καὶ μεμνῆσθαι διὰ τῶν αἰσθητῶν
<span class="lb" data-page="4.770" data-line="16" id="l4.770.16"></span>αὐτὴ καθ’ αὑτὴν, ἀκολουθίαν τε καὶ μάχην ἐν τοῖς πράγμασιν
<span class="lb" data-page="4.770" data-line="17" id="l4.770.17"></span>ὁρᾷν, ἀνάλυσίν τε καὶ σύνθεσιν, οὐκ ἄλλο τι δηλοῦμεν
<span class="lb" data-page="4.770" data-line="18" id="l4.770.18"></span>ἢ εἰ περιλαβόντες εἴποιμεν, ἡ λογιστικὴ ψυχὴ δυνάμεις
<span class="pb" data-page="4.771" id="p4.771"></span>
<span class="lb" data-page="4.771" data-line="1" id="l4.771.1"></span>ἔχει τὰς πλείους, αἴσθησιν, καὶ μνήμην, καὶ σύνεσιν, ἑκάστην
<span class="lb" data-page="4.771" data-line="2" id="l4.771.2"></span>τε τῶν ἄλλων. ἐπεὶ δὲ οὐ μόνον αἰσθάνεσθαι δύνασθαί
<span class="lb" data-page="4.771" data-line="3" id="l4.771.3"></span>φαμεν αὐτὴν, ἀλλὰ καὶ κατ’ εἶδος ὁρᾷν, ἀκούειν,
<span class="lb" data-page="4.771" data-line="4" id="l4.771.4"></span>ὀσμᾶσθαι, γεύεσθαι, ἅπτεσθαι, πάλιν αὖ δυνάμεις αὐτὴν
<span class="lb" data-page="4.771" data-line="5" id="l4.771.5"></span>ἔχειν λέγομεν, ὀπτικὴν, ὀσφραντικὴν, ἀκουστικὴν,
<span class="lb" data-page="4.771" data-line="6" id="l4.771.6"></span>γευστικὴν, ἁπτικήν. οὕτω δὲ καὶ τὴν ἐπιθυμητικὴν αὐτῇ
<span class="lb" data-page="4.771" data-line="7" id="l4.771.7"></span>δύναμιν ὁ Πλάτων ὑπάρχειν ἔλεγεν, ἣν δὴ κοινῶς ἐπιθυμητικὴν,
<span class="lb" data-page="4.771" data-line="8" id="l4.771.8"></span>οὐκ ἰδίως ὀνομάζειν ἔθος αὐτῷ. πλείους μὲν γὰρ
<span class="lb" data-page="4.771" data-line="9" id="l4.771.9"></span>εἶναι καὶ ταύτης τῆς ψυχῆς ἐπιθυμίας φησὶ, πλείους δὲ
<span class="lb" data-page="4.771" data-line="10" id="l4.771.10"></span>καὶ τῆς θυμοειδοῦς, πολλῷ δὲ πλείους καὶ ποικιλωτέρας
<span class="lb" data-page="4.771" data-line="11" id="l4.771.11"></span>τῆς τρίτης, ἣν δι’ αὐτὸ τοῦτο κατ’ ἐξοχὴν ὠνόμασεν ἐπιθυμητικὴν,
<span class="lb" data-page="4.771" data-line="12" id="l4.771.12"></span>εἰωθότων οὕτω τῶν ἀνθρώπων ἐνίοτε τὰ πρωτεύοντα
<span class="lb" data-page="4.771" data-line="13" id="l4.771.13"></span>τῶν ἐν τῷ γένει τῷ τοῦ γένους προσαγορεύειν
<span class="lb" data-page="4.771" data-line="14" id="l4.771.14"></span>ὀνόματι, καθάπερ ὅταν εἴπωσιν, ὑπὸ μὲν τοῦ ποιητοῦ λελέχθαι
<span class="lb" data-page="4.771" data-line="15" id="l4.771.15"></span>τόδε τὸ ἔπος, ὑπὸ δὲ τῆς ποιητρίας τόδε· πάντες
<span class="lb" data-page="4.771" data-line="16" id="l4.771.16"></span>γὰρ ἀκούομεν, Ὅμηρον μὲν λέγεσθαι ποιητὴν, Σαπφὼ
<span class="lb" data-page="4.771" data-line="17" id="l4.771.17"></span>δὲ ποιήτριαν. <span class="milestone ed2page" data-n="5.446" data-unit="ed2page" id="ed2page.5.446"></span> οὕτω δὲ καὶ θῆρα λέγουσιν ἐξαιρέτως
<span class="lb" data-page="4.771" data-line="18" id="l4.771.18"></span>τὸν λέοντα, καὶ ἄλλα τοιαῦτα κατ’ ἐξοχὴν ὀνομάζουσιν. ﻿
<span class="pb" data-page="4.772" id="p4.772"></span>
<span class="lb" data-page="4.772" data-line="1" id="l4.772.1"></span>ἐπιθυμητικὸν οὖν ἐστι κατὰ τὸ κοινὸν τῆς ἐπιθυμίας σημαινόμενον
<span class="lb" data-page="4.772" data-line="2" id="l4.772.2"></span>ἀληθείας μὲν καὶ ἐπιστήμης, καὶ μαθημάτων,
<span class="lb" data-page="4.772" data-line="3" id="l4.772.3"></span>καὶ συνέσεως, καὶ μνήμης, καὶ συλλήβδην εἰπεῖν ἁπάντων
<span class="lb" data-page="4.772" data-line="4" id="l4.772.4"></span>τῶν καλῶν ἐκεῖνο τὸ μέρος τῆς ψυχῆς, ὃ καλεῖν εἰθίσμεθα
<span class="lb" data-page="4.772" data-line="5" id="l4.772.5"></span>λογιστικόν· ἐλευθερίας δὲ καὶ νίκης, καὶ τοῦ κρατεῖν, καὶ
<span class="lb" data-page="4.772" data-line="6" id="l4.772.6"></span>ἄρχειν, καὶ δοξάζεσθαι, καὶ τοῦ τιμᾶσθαι τὸ θυμοειδές·
<span class="lb" data-page="4.772" data-line="7" id="l4.772.7"></span>ἀφροδισίων δὲ καὶ τῆς ἐξ ἑκάστου τῶν ἐσθιομένων τε καὶ
<span class="lb" data-page="4.772" data-line="8" id="l4.772.8"></span>πινομένων ἀπολαύσεως τὸ κατ’ ἐξοχὴν ὀνομαζόμενον ὑπὸ
<span class="lb" data-page="4.772" data-line="9" id="l4.772.9"></span>Πλάτωνος ἐπιθυμητικὸν, οὔτε τῆς αὐτῆς ψυχῆς ὄρεξιν
<span class="lb" data-page="4.772" data-line="10" id="l4.772.10"></span>τοῦ καλοῦ ἔχειν δυναμένης, οὔτε τῆς λογιστικῆς ἀφροδισίων,
<span class="lb" data-page="4.772" data-line="11" id="l4.772.11"></span>ἢ πομάτων, ἢ βρωμάτων, ὥσπερ οὐδὲ εἰκὸς, ἢ
<span class="lb" data-page="4.772" data-line="12" id="l4.772.12"></span>ἀρχῆς, ἢ δόξης, ἢ τιμῆς. κατὰ δὲ τὸν αὐτὸν λόγον οὐδὲ
<span class="lb" data-page="4.772" data-line="13" id="l4.772.13"></span>τῆς θυμοειδοῦς ὀρέξεις εἶχεν ἥ τε λογιστικὴ καὶ ἡ
<span class="lb" data-page="4.772" data-line="14" id="l4.772.14"></span>ἐπιθυμητική.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg027.1st1K-grc1:3">
<span class="pb page1" data-page="4.772" id="p4.772"></span>
<span class="milestone ed1page page1" data-n="0.345" data-unit="ed1page" id="ed1page.1.345"></span>
<span class="milestone ed2page page1" data-n="5.446" data-unit="ed2page" id="ed2page.5.446"></span>
          <p>
<span class="lb" data-page="4.772" data-line="15" id="l4.772.15"></span>Ὅτι μὲν οὖν τρία τῆς ψυχῆς ἐστιν εἴδη, καὶ
<span class="lb" data-page="4.772" data-line="16" id="l4.772.16"></span>ὁ Πλάτων βούλεται ταῦτα, δι’ ἑτέρων ἐπιδέδεικται, καθάπερ
<span class="lb" data-page="4.772" data-line="17" id="l4.772.17"></span>γε καὶ ὅτι τὸ μὲν ἐν ἥπατι, τὸ δὲ ἐν καρδίᾳ, τὸ δὲ
<span class="lb" data-page="4.772" data-line="18" id="l4.772.18"></span>ἐν ἐγκεφάλῳ καθίδρυται. ὅτι δὲ ἐκ τούτων τῶν εἰδῶν τε
<span class="pb" data-page="4.773" id="p4.773"></span>
<span class="lb" data-page="4.773" data-line="1" id="l4.773.1"></span>καὶ μερῶν τῆς ὅλης ψυχῆς τὸ λογιστικὸν ἀθάνατόν ἐστι,
<span class="lb" data-page="4.773" data-line="2" id="l4.773.2"></span>Πλάτων μὲν φαίνεται πεπεισμένος· ἐγὼ δὲ, οὔθ’ ὡς ἔστιν,
<span class="lb" data-page="4.773" data-line="3" id="l4.773.3"></span>οὔθ’ ὡς οὐκ ἔστιν, ἔχω διατείνασθαι πρὸς αὐτόν. πρῶτον
<span class="lb" data-page="4.773" data-line="4" id="l4.773.4"></span>οὖν ἐπισκεψώμεθα περὶ τῶν ἐν καρδίᾳ καὶ ἥπατι τῆς
<span class="lb" data-page="4.773" data-line="5" id="l4.773.5"></span>ψυχῆς εἰδῶν, ἃ κᾀκείνῳ κᾀμοὶ συνωμολόγηται φθείρεσθαι
<span class="lb" data-page="4.773" data-line="6" id="l4.773.6"></span>κατὰ τὸν θάνατον. ἔχοντος δὲ ἰδίαν οὐσίαν ἑκατέρου τῶν
<span class="lb" data-page="4.773" data-line="7" id="l4.773.7"></span>σπλάγχνων, ἥτις μέν ἐστιν ἀκριβῶς αὕτη, μηδέπω ζητῶμεν,
<span class="lb" data-page="4.773" data-line="8" id="l4.773.8"></span>ἀναμνησθῶμεν δὲ περὶ τῆς κοινῆς ἁπάντων σωμάτων
<span class="lb" data-page="4.773" data-line="9" id="l4.773.9"></span>συστάσεως. ἐκ δυοῖν γὰρ ἀρχῶν ἡμῖν ἐδείχθη σύνθετος
<span class="lb" data-page="4.773" data-line="10" id="l4.773.10"></span>ὑπάρχειν, ὕλης μὲν ἀποίου κατ’ ἐπίνοιαν, ἐχούσης δὲ ἐν
<span class="lb" data-page="4.773" data-line="11" id="l4.773.11"></span>αὑτῇ ποιοτήτων τεττάρων κρᾶσιν, θερμότητος, ψυχρότητος,
<span class="lb" data-page="4.773" data-line="12" id="l4.773.12"></span>ὑγρότητος, ξηρότητος. ἐκ τούτων καὶ χαλκὸς, καὶ
<span class="lb" data-page="4.773" data-line="13" id="l4.773.13"></span>σίδηρος, καὶ χρυσὸς, ἥ τε σὰρξ, νεῦρά τε καὶ χόνδρος,
<span class="lb" data-page="4.773" data-line="14" id="l4.773.14"></span>καὶ πιμελὴ, καὶ πάνθ’ ἁπλῶς τὰ πρωτόγονα μὲν ὑπὸ
<span class="lb" data-page="4.773" data-line="15" id="l4.773.15"></span>Πλάτωνος, ὁμοιομερῆ δ’ ὑπ’ Ἀριστοτέλους ὀνομαζόμενα
<span class="lb" data-page="4.773" data-line="16" id="l4.773.16"></span>γέγονεν. ὥστε, εἴγε αὐτὸς οὗτος Ἀριστοτέλης εἶδος εἶναι
<span class="lb" data-page="4.773" data-line="17" id="l4.773.17"></span>τοῦ σώματος εἴπῃ τὴν ψυχὴν, ἐρωτητέον αὐτὸν ἢ τούς
<span class="lb" data-page="4.773" data-line="18" id="l4.773.18"></span>γ’ ἀπ’ αὐτοῦ, ποτέραν τὴν μορφὴν εἶδος εἰρῆσθαι πρὸς
<span class="pb" data-page="4.774" id="p4.774"></span>
<span class="lb" data-page="4.774" data-line="1" id="l4.774.1"></span>αὐτοῦ νομίσομεν,<span class="milestone ed1page" data-n="1.345" data-unit="ed1page" id="ed1page.1.345"></span> ὥσπερ ἐν τοῖς ὀργανικοῖς σώμασιν,
<span class="lb" data-page="4.774" data-line="2" id="l4.774.2"></span>ἢ τὴν ἑτέραν ἀρχὴν τῶν φυσικῶν σωμάτων, σῶμα δημιουργήσασαν,
<span class="lb" data-page="4.774" data-line="3" id="l4.774.3"></span>ὅπερ ὁμοιομερές ἐστι καὶ ἁπλοῦν, ὡς πρὸς αἴσθησιν
<span class="lb" data-page="4.774" data-line="4" id="l4.774.4"></span>οὐκ ἔχον ὀργανικὴν σύνθεσιν. ἀποκρινοῦνται γὰρ
<span class="lb" data-page="4.774" data-line="5" id="l4.774.5"></span>ἐξ ἀνάγκης τὴν ἑτέραν ἀρχὴν τῶν φυσικῶν σωμάτων, εἴ γε
<span class="lb" data-page="4.774" data-line="6" id="l4.774.6"></span>δὴ τούτων εἰσὶ πρώτως ἐνέργειαι. δέδεικται γὰρ τοῦθ’ ἡμῖν
<span class="lb" data-page="4.774" data-line="7" id="l4.774.7"></span>ἑτέρωθι, καὶ νῦν, ἂν δεήσῃ, πάλιν εἰρήσεται. καὶ μὴν
<span class="lb" data-page="4.774" data-line="8" id="l4.774.8"></span>εἴπερ ἐξ ὕλης τε καὶ εἴδους ἅπαντα συνέστηκε τὰ τοιαῦτα
<span class="lb" data-page="4.774" data-line="9" id="l4.774.9"></span>σώματα, δοκεῖ δὲ καὶ αὐτῷ τῷ Ἀριστοτέλει, τῶν τεττάρων
<span class="lb" data-page="4.774" data-line="10" id="l4.774.10"></span>ποιοτήτων ἐγγινομένων τῇ ὕλῃ τῶν φυσικῶν, γίγνεσθαι
<span class="lb" data-page="4.774" data-line="11" id="l4.774.11"></span>σωματικὴν ἐκ τούτων κρᾶσιν, ἀναγκαῖον αὐτὸ τίθεσθαι τὸ
<span class="lb" data-page="4.774" data-line="12" id="l4.774.12"></span>εἶδος, ὥστε πως καὶ ἡ τῆς ψυχῆς οὐσία κρᾶσις ἔσται τῶν
<span class="lb" data-page="4.774" data-line="13" id="l4.774.13"></span>τεττάρων, εἴπερ ποιοτήτων ἐθέλεις λέγειν, ὑγρότητός τε
<span class="lb" data-page="4.774" data-line="14" id="l4.774.14"></span>καὶ ξηρότητος, καὶ ψυχρότητος καὶ θερμότητος, ἤτοι σωμάτων,
<span class="lb" data-page="4.774" data-line="15" id="l4.774.15"></span>ὑγροῦ, καὶ θερμοῦ, καὶ ψυχροῦ, καὶ ξηροῦ, τῇ
<span class="lb" data-page="4.774" data-line="16" id="l4.774.16"></span>δὲ τῆς ψυχῆς οὐσίᾳ τὰς δυνάμεις αὐτῆς δεικνύναι ἑπομένας,
<span class="lb" data-page="4.774" data-line="17" id="l4.774.17"></span>εἴ γε καὶ τὰς ἐνεργείας. εἰ μὲν οὖν καὶ τὸ λογιζόμενον
<span class="lb" data-page="4.774" data-line="18" id="l4.774.18"></span>εἶδος τῆς ψυχῆς ᾖ, θνητὸν ἔσται· καὶ γὰρ καὶ αὐτὸ
<span class="pb" data-page="4.775" id="p4.775"></span>
<span class="lb" data-page="4.775" data-line="1" id="l4.775.1"></span>κρᾶσίς τις ἐγκεφάλῳ, <span class="milestone ed2page" data-n="5.447" data-unit="ed2page" id="ed2page.5.447"></span> καὶ πάνθ’ οὕτω τὰ τῆς ψυχῆς
<span class="lb" data-page="4.775" data-line="2" id="l4.775.2"></span>εἴδη τε καὶ μέρη τὰς δυνάμεις ἑπομένας ἕξει τῇ κράσει,
<span class="lb" data-page="4.775" data-line="3" id="l4.775.3"></span>καὶ ἔσται τοιαύτη ἡ τῆς ψυχῆς οὐσία. εἰ δ’ ἀθάνατός
<span class="lb" data-page="4.775" data-line="4" id="l4.775.4"></span>ἐστιν, ὡς Πλάτων βούλεται, διὰ τί χωρίζεται, ψυχθέντος
<span class="lb" data-page="4.775" data-line="5" id="l4.775.5"></span>σφοδρῶς, ἢ ὑπερθερμανθέντος, ἢ ὑπερξηρανθέντος,
<span class="lb" data-page="4.775" data-line="6" id="l4.775.6"></span>ἢ ὑπερυγρανθέντος τοῦ ἐγκεφάλου, καλῶς ἂν ἐπεποιήκει
<span class="lb" data-page="4.775" data-line="7" id="l4.775.7"></span>γράψας αὐτὸς, ὥσπερ καὶ τἄλλα τὰ κατ’ αὐτὴν ἔγραψε.
<span class="lb" data-page="4.775" data-line="8" id="l4.775.8"></span>γίνεται γὰρ ὁ θάνατος κατὰ τὸν Πλάτωνα, χωριζομένης
<span class="lb" data-page="4.775" data-line="9" id="l4.775.9"></span>τῆς ψυχῆς ἀπὸ τοῦ σώματος. διὰ τί δὲ αὐτὴν κένωσις αἵματος
<span class="lb" data-page="4.775" data-line="10" id="l4.775.10"></span>χωρίζει πολλὴ, καὶ κώνειον ποθὲν, καὶ πυρετὸς διακαὴς,
<span class="lb" data-page="4.775" data-line="11" id="l4.775.11"></span>εἰ μὲν ὁ Πλάτων ἔζη, παρ’ ἐκείνου πάντως ἂν
<span class="lb" data-page="4.775" data-line="12" id="l4.775.12"></span>ἠξίωσα μαθεῖν. ἐπεὶ δ’ οὔτ’ ἐκεῖνός ἐστιν ἔτι, καὶ τῶν
<span class="lb" data-page="4.775" data-line="13" id="l4.775.13"></span>Πλατωνικῶν διδασκάλων οὐδεὶς οὐδεμίαν αἰτίαν ἐδιδάξατό
<span class="lb" data-page="4.775" data-line="14" id="l4.775.14"></span>με, δι’ ἣν ὑφ’ ὧν εἶπον ἡ ψυχὴ τοῦ σώματος ἀναγκάζεται
<span class="lb" data-page="4.775" data-line="15" id="l4.775.15"></span>χωρίζεσθαι, τολμῶ λέγειν αὐτὸς, ὡς οὐ πᾶν εἶδος σώματος
<span class="lb" data-page="4.775" data-line="16" id="l4.775.16"></span>ἐπιτήδειόν ἐστιν ὑποδέξασθαι τὴν λογιστικὴν ψυχήν. ἀκόλουθον
<span class="lb" data-page="4.775" data-line="17" id="l4.775.17"></span>γὰρ ὁρῶ τοῦτο τῷ περὶ ψυχῆς δόγματι τοῦ Πλάτωνος,
<span class="pb" data-page="4.776" id="p4.776"></span>
<span class="lb" data-page="4.776" data-line="1" id="l4.776.1"></span>ἀπόδειξίν γε μὴν οὐδεμίαν ἔχω λέγειν αὐτοῦ διὰ
<span class="lb" data-page="4.776" data-line="2" id="l4.776.2"></span>τὸ μὴ γινώσκειν με τὴν οὐσίαν τῆς ψυχῆς ὁποία τίς ἐστιν,
<span class="lb" data-page="4.776" data-line="3" id="l4.776.3"></span>ἐκ τοῦ γένους τῶν ἀσωμάτων ὑποθεμένων ἡμῶν ὑπάρχειν
<span class="lb" data-page="4.776" data-line="4" id="l4.776.4"></span>αὐτήν. ἐν μὲν γὰρ σώματι τὰς κράσεις ὁρῶ πάμπολύ τε
<span class="lb" data-page="4.776" data-line="5" id="l4.776.5"></span>διαφερούσας ἀλλήλων καὶ παμπόλλας οὔσας. ἀσωμάτου δ’
<span class="lb" data-page="4.776" data-line="6" id="l4.776.6"></span>οὐσίας αὐτῆς καθ’ ἑαυτὴν εἶναι δυναμένης, οὐκ οὔσης δὲ
<span class="lb" data-page="4.776" data-line="7" id="l4.776.7"></span>ποιότητος, ἢ εἴδους σώματος, οὐδεμίαν νοῶ διαφορὰν,
<span class="lb" data-page="4.776" data-line="8" id="l4.776.8"></span>καίτοι πολλάκις ἐπισκεψάμενός τε καὶ ζητήσας ἐπιμελῶς,
<span class="lb" data-page="4.776" data-line="9" id="l4.776.9"></span>ἀλλ’ οὐδὲ πῶς οὐδὲν οὖσα τοῦ σώματος εἰς ὅλον αὐτὸ
<span class="lb" data-page="4.776" data-line="10" id="l4.776.10"></span>δύναιτ’ ἂν ἐκτείνεσθαι. τούτων μὲν οὐδὲν οὐδ’ ἄχρι φαντασίας
<span class="lb" data-page="4.776" data-line="11" id="l4.776.11"></span>ἐννοῆσαι δεδύνημαι, καίτοι προθυμηθεὶς χρόνῳ
<span class="lb" data-page="4.776" data-line="12" id="l4.776.12"></span>παμπόλλῳ. γινώσκω δ’ ἐκεῖνο ἐναργῶς φαινόμενον, ὡς ἡ
<span class="lb" data-page="4.776" data-line="13" id="l4.776.13"></span>μὲν τοῦ αἵματος κένωσις καὶ ἡ τοῦ κωνείου πόσις καταψύχουσι
<span class="lb" data-page="4.776" data-line="14" id="l4.776.14"></span>τὸ σῶμα, πυρετὸς δὲ σφοδρὸς ὑπερθερμαίνει.
<span class="lb" data-page="4.776" data-line="15" id="l4.776.15"></span>καὶ πάλιν ἐρῶ ταὐτὸν, διὰ τί ψυχόμενον ἢ ὑπερθερμαινόμενον
<span class="lb" data-page="4.776" data-line="16" id="l4.776.16"></span>τὸ σῶμα καταλείπει τελέως ἡ ψυχὴ, πολλὰ ζητήσας
<span class="lb" data-page="4.776" data-line="17" id="l4.776.17"></span>οὐχ εὗρον, ὥσπερ γε οὐδὲ, διὰ τί χολῆς μὲν ξανθῆς ﻿
<span class="pb" data-page="4.777" id="p4.777"></span>
<span class="lb" data-page="4.777" data-line="1" id="l4.777.1"></span>ἐν ἐγκεφάλῳ πλεοναζούσης εἰς παραφροσύνην ἑλκόμεθα,
<span class="lb" data-page="4.777" data-line="2" id="l4.777.2"></span>διὰ τί δὲ τῆς μελαίνης εἰς μελαγχολίαν, διὰ τί δὲ τὸ
<span class="lb" data-page="4.777" data-line="3" id="l4.777.3"></span>φλέγμα καὶ ὅλως τὰ ψυκτικὰ παραίτια ληθάργοις, ἐξ ὧν
<span class="lb" data-page="4.777" data-line="4" id="l4.777.4"></span>καὶ μνήμης, καὶ συνέσεως βλάβαις ἁλισκόμεθα. καὶ μέντοι
<span class="lb" data-page="4.777" data-line="5" id="l4.777.5"></span>καὶ διὰ τιμωρίαν αὐτὴν ἐργάζεται κώνειον ποθὲν, ᾧ
<span class="lb" data-page="4.777" data-line="6" id="l4.777.6"></span>καὶ τοὔνομα ἔνθεν παρώνυμον ἀπὸ τοῦ πάθους, ὃ πάσχον
<span class="lb" data-page="4.777" data-line="7" id="l4.777.7"></span>ὁρῶ ὑπ’ αὐτοῦ τὸ σῶμα. λύπης δὲ ἁπάσης καὶ δυσθυμίας
<span class="lb" data-page="4.777" data-line="8" id="l4.777.8"></span>κουφίζει σαφῶς οἶνος πινόμενος· ἑκάστης γὰρ ἡμέρας
<span class="lb" data-page="4.777" data-line="9" id="l4.777.9"></span>τούτῳ χρώμεθα. καὶ Ζήνων, ὥς φασιν, ἔλεγεν, ὅτι καθάπερ
<span class="lb" data-page="4.777" data-line="10" id="l4.777.10"></span>οἱ πικροὶ θέρμοι βρεχόμενοι τῷ ὕδατι γίνονται γλυκεῖς,
<span class="lb" data-page="4.777" data-line="11" id="l4.777.11"></span>οὕτω καὶ αὐτὸν ὑπ’ οἴνου διατίθεσθαι. φασὶ δὲ καὶ
<span class="lb" data-page="4.777" data-line="12" id="l4.777.12"></span>τὴν οἰνοπίαν ῥίζαν ἔτι καὶ μᾶλλον ἐργάζεσθαι τοῦτο, καὶ
<span class="lb" data-page="4.777" data-line="13" id="l4.777.13"></span>ταύτην εἶναι τὸ τῆς Αἰγυπτίας ξένης φάρμακον, ὅ φησιν ὁ ποιητής·
</p>
          <div class="lg">
            <div class="l"><span class="lb" data-page="4.777" data-line="14" id="l4.777.14"></span>Αὐτίκ’ ἄρ’ εἰς οἶνον βάλε φάρμακον, ἔνθεν ἔπινον,</div>
            <div class="l"><span class="lb" data-page="4.777" data-line="15" id="l4.777.15"></span>Νηπενθές τ’ ἄχολόν τε κακῶν ἐπίληθον ἁπάντων.</div>
          </div>
          <p>
<span class="lb" data-page="4.777" data-line="16" id="l4.777.16"></span>ἡ μὲν οὖν οἰνοπία ῥίζα χαιρέτω· δεόμεθα γὰρ αὐτῆς οὐδὲν
<span class="pb" data-page="4.778" id="p4.778"></span>
<span class="lb" data-page="4.778" data-line="1" id="l4.778.1"></span>εἰς τὸν λόγον, ὁρῶντες ὁσημέραι τὸν οἶνον ἐργαζόμενον,
<span class="lb" data-page="4.778" data-line="2" id="l4.778.2"></span>ὅσα περ οἱ ποιηταὶ λέγουσιν·
</p>
          <div class="lg">
            <div class="l"><span class="lb" data-page="4.778" data-line="3" id="l4.778.3"></span>Οἶνός σε τρώει μελιηδὴς, ὅστε καὶ ἄλλους</div>
            <div class="l"><span class="lb" data-page="4.778" data-line="4" id="l4.778.4"></span>Βλάπτει, ὃς ἄν μιν χανδὸν ἕλοι μηδ’ αἴσιμα πίνοι.</div>
            <div class="l"><span class="lb" data-page="4.778" data-line="5" id="l4.778.5"></span>Οἶνος καὶ Κένταυρον ἀγακλυτὸν Εὐρυτίωνα</div>
            <div class="l"><span class="lb" data-page="4.778" data-line="6" id="l4.778.6"></span>Ἄασ’ ἐνὶ μεγάρῳ μεγαθύμου Πειριθόοιο</div>
            <div class="l"><span class="lb" data-page="4.778" data-line="7" id="l4.778.7"></span>Ἐς Λαπίθας ἐλθόνθ’· ὁ δ’ ἐπεὶ φρένας ἄασεν οἴνῳ,</div>
            <div class="l"><span class="lb" data-page="4.778" data-line="8" id="l4.778.8"></span>Μαινόμενος κάκ’ ἔρεξε δόμον κατὰ Πειριθόοιο.</div>
          </div>
          <p>
<span class="lb" data-page="4.778" data-line="9" id="l4.778.9"></span>καὶ ἀλλαχόθι περὶ αὐτοῦ φησι Νηλέως·
</p>
          <div class="l"><span class="lb" data-page="4.778" data-line="10" id="l4.778.10"></span>Ὅστ’ ἐφέηκε πολύφρονά περ μάλ’ ἀεῖσαι</div>
          <p>
<span class="lb" data-page="4.778" data-line="11" id="l4.778.11"></span><span class="milestone ed2page" data-n="5.448" data-unit="ed2page" id="ed2page.5.448"></span>Καί θ’ ἁπαλὸν γελάσαι, καί τ’ ὀρχήσασθαι ἀνῆκε,
</p>
          <div class="l"><span class="lb" data-page="4.778" data-line="12" id="l4.778.12"></span>Καί τι ἔπος προέηκεν, ὅπερ τ’ ἄῤῥητον ἄμεινον.</div>
          <p>
<span class="lb" data-page="4.778" data-line="13" id="l4.778.13"></span>οὕτω δὲ καὶ Θεόγνις ἔλεγεν· Οἶνος πινόμενος πουλὺς κακόν·
<span class="lb" data-page="4.778" data-line="14" id="l4.778.14"></span>ἢν δέ τις αὐτὸν Πίνῃ ἐπισταμένως, οὐ κακὸν, ἀλλ’
<span class="lb" data-page="4.778" data-line="15" id="l4.778.15"></span>ἀγαθόν. ὄντως γὰρ, εἰ συμμέτρως ποθείη, καὶ πέψει, καὶ
<span class="lb" data-page="4.778" data-line="16" id="l4.778.16"></span>ἀναδώσει, καὶ αἱματώσει, καὶ θρέψει. μεγάλα δὲ συντελεῖ
<span class="lb" data-page="4.778" data-line="17" id="l4.778.17"></span>μετ’ αὐτοῦ καὶ τὴν ψυχὴν ἡμῶν ἡμερωτέραν
<span class="pb" data-page="4.779" id="p4.779"></span>
<span class="lb" data-page="4.779" data-line="1" id="l4.779.1"></span>τε ἅμα καὶ θαρσαλεωτέραν ἐργάζεσθαι, διὰ μέσης δηλονότι
<span class="lb" data-page="4.779" data-line="2" id="l4.779.2"></span>τῆς κατὰ τὸ σῶμα κράσεως, ἥντινα ἀνάπαλιν ἐργάζεται
<span class="lb" data-page="4.779" data-line="3" id="l4.779.3"></span>διὰ μέσων τῶν χυμῶν. οὐ μόνον δὲ, ὡς ἔφην,
<span class="lb" data-page="4.779" data-line="4" id="l4.779.4"></span>κρᾶσις· σώματος ὑπαλλάττει καὶ τὰς ἐνεργείας τῆς ψυχῆς,
<span class="lb" data-page="4.779" data-line="5" id="l4.779.5"></span>ἀλλὰ καὶ χωρίζειν αὐτὴν ἀπὸ τοῦ σώματος δύναται. τί γὰρ
<span class="lb" data-page="4.779" data-line="6" id="l4.779.6"></span>ἂν ἄλλο τις εἴποι, θεώμενος τὰ ψύχοντά τε καὶ θερμαίνοντα
<span class="lb" data-page="4.779" data-line="7" id="l4.779.7"></span>φάρμακα παραχρῆμα τὸν προσενεγκάμενον ἀναιροῦντα;
<span class="lb" data-page="4.779" data-line="8" id="l4.779.8"></span>τοῦ γένους δέ εἰσι τούτων καὶ οἱ τῶν θηρίων
<span class="lb" data-page="4.779" data-line="9" id="l4.779.9"></span>ἰοί. τοὺς δηχθέντας οὖν ὑπὸ τῆς ἀσπίδος ὁρῶμεν ἀποθνήσκοντας
<span class="lb" data-page="4.779" data-line="10" id="l4.779.10"></span>αὐτίκα παραπλήσιον τῆς ἀπὸ κωνείου πόσεως,
<span class="lb" data-page="4.779" data-line="11" id="l4.779.11"></span>ὡς καὶ τοῦ ταύτης ἰοῦ ψύχοντος. ἀναγκαῖον ἔσται
<span class="lb" data-page="4.779" data-line="12" id="l4.779.12"></span>καὶ τοῖς ἰδίαν οὐσίαν ἔχειν ὑποθεμένοις τὴν ψυχὴν ὁμολογῆσαι,
<span class="lb" data-page="4.779" data-line="13" id="l4.779.13"></span>δουλεύειν αὐτὴν ταῖς τοῦ σώματος κράσεσιν, εἴ γε
<span class="lb" data-page="4.779" data-line="14" id="l4.779.14"></span>καὶ χωρίζειν ἐξουσίαν ἔχουσι, καὶ παραφρονεῖν ἀναγκάζουσι,
<span class="lb" data-page="4.779" data-line="15" id="l4.779.15"></span>καὶ μνήμην καὶ σύνεσιν ἀφαιρεῖσθαι, καὶ λυπηρότερα, καὶ
<span class="lb" data-page="4.779" data-line="16" id="l4.779.16"></span>ἀτολμότερα, καὶ ἀθυμότερα ἐργάζεσθαι, καθάπερ ἐν ταῖς
<span class="lb" data-page="4.779" data-line="17" id="l4.779.17"></span>μελαγχολίαις φαίνεται. καὶ τούτων ἔχει τἀναντία ὁ πίνων
<span class="lb" data-page="4.779" data-line="18" id="l4.779.18"></span>τὸν οἶνον συμμέτρως.
</p>
        </article>

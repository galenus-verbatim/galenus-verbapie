<article xmlns="http://www.w3.org/1999/xhtml" id="urn:cts:greekLit:tlg0057.tlg027.1st1K-grc1:4">
<span class="pb page1" data-page="4.780" id="p4.780"></span>
<span class="milestone ed1page page1" data-n="1.345" data-unit="ed1page" id="ed1page.1.345"></span>
<span class="milestone ed2page page1" data-n="5.448" data-unit="ed2page" id="ed2page.5.448"></span>
          <p>
<span class="lb" data-page="4.780" data-line="1" id="l4.780.1"></span>Ἆρ’ οὖν ὑπὸ μὲν τῆς κατὰ τὸ θερμόν τε
<span class="lb" data-page="4.780" data-line="2" id="l4.780.2"></span>καὶ ψυχρὸν κράσεως ὑπαλλάττεσθαι πεφύκασιν αἱ δυνάμεις
<span class="lb" data-page="4.780" data-line="3" id="l4.780.3"></span>τῆς ψυχῆς, ὑπὸ δὲ τῆς κατὰ τὸ ξηρόν τε καὶ ὑγρὸν
<span class="lb" data-page="4.780" data-line="4" id="l4.780.4"></span>οὐδὲν πάσχειν; καὶ μὴν τούτου πολλὰ τεκμήρια κατά τε
<span class="lb" data-page="4.780" data-line="5" id="l4.780.5"></span>φάρμακα καὶ τὴν ὁσημέραι δίαιταν ἔχομεν, ἃ τάχ’ ἂν
<span class="lb" data-page="4.780" data-line="6" id="l4.780.6"></span>ἐφεξῆς εἴποιμι σύμπαντα πρότερον ἀναμνήσας ὧν ὁ Πλάτων
<span class="lb" data-page="4.780" data-line="7" id="l4.780.7"></span>ἔγραψε λόγων ὑπὸ τῆς τοῦ σώματος ὑγρότητος εἰς λήθην
<span class="lb" data-page="4.780" data-line="8" id="l4.780.8"></span>ἔρχεσθαι τὴν ψυχὴν ὧν πρότερον ἠπίστατο, πρὶν ἐνδεθῆναι
<span class="lb" data-page="4.780" data-line="9" id="l4.780.9"></span>τῷ σώματι. λέγει γὰρ ᾧδέ πως αὐτοῖς ῥήμασιν ἐν
<span class="lb" data-page="4.780" data-line="10" id="l4.780.10"></span>Τιμαίῳ, κατ’ ἐκεῖνο τὸ χωρίον τοῦ συγγράμματος, ἔνθα
<span class="lb" data-page="4.780" data-line="11" id="l4.780.11"></span>φησὶ τοὺς θεοὺς δημιουργῆσαι τὸν ἄνθρωπον, ἐνδόντας τὴν
<span class="lb" data-page="4.780" data-line="12" id="l4.780.12"></span>ἀθάνατον ψυχὴν εἰς ἐπίῤῥυτον σῶμα καὶ ἀπόῤῥυτον, εὔδηλον
<span class="lb" data-page="4.780" data-line="13" id="l4.780.13"></span>ὅτι τὴν ὑγρότητα τῆς βρεφῶν οὐσίας αἰνιττόμενος.
<span class="lb" data-page="4.780" data-line="14" id="l4.780.14"></span>ἐφεξῆς γοῦν τούτοις τάδε φησίν· Αἱ δὲ εἰς ποταμὸν ἐνδεθεῖσαι
<span class="lb" data-page="4.780" data-line="15" id="l4.780.15"></span>πολὺν οὔτ’ ἐκρατοῦντο, καὶ βίᾳ ἐφέροντό τε καὶ
<span class="lb" data-page="4.780" data-line="16" id="l4.780.16"></span>ἔφερον. καὶ μετ’ ὀλίγα πάλιν· Πολλοῦ γὰρ ὄντος τοῦ κατακλύζοντος
<span class="lb" data-page="4.780" data-line="17" id="l4.780.17"></span>καὶ ἀποῤῥέοντος κύματος, ὃ τὴν τροφὴν παρεῖχεν,
<span class="pb" data-page="4.781" id="p4.781"></span>
<span class="lb" data-page="4.781" data-line="1" id="l4.781.1"></span>ἔτι μείζονα θόρυβον ἀπειργάζετο<span class="milestone ed1page" data-n="1.346" data-unit="ed1page" id="ed1page.1.346"></span> τὰ προσπίπτοντα τῶν
<span class="lb" data-page="4.781" data-line="2" id="l4.781.2"></span>παθημάτων ἑκάστοις. καὶ μέντοι καὶ διέλθωμεν αὐτὰ πάλιν.
<span class="lb" data-page="4.781" data-line="3" id="l4.781.3"></span>ἐφεξῆς γάρ φησι· Διὰ δὴ ταῦτα πάντα τὰ πάθη κατ’
<span class="lb" data-page="4.781" data-line="4" id="l4.781.4"></span>ἀρχὰς ἡ ψυχὴ γίνεται τὸ πρῶτον, ὅταν εἰς σῶμα ἐνδεθῇ
<span class="lb" data-page="4.781" data-line="5" id="l4.781.5"></span>θνητὸν, ὅταν δὲ τὸ τῆς αὐξήσεως καὶ πρὸς ἔλαττον ἐπῇ
<span class="lb" data-page="4.781" data-line="6" id="l4.781.6"></span>ῥεῦμα, πάλιν δὲ περίοδοι λαμβανόμεναι γαλήνης τὴν ἑαυτῶν
<span class="lb" data-page="4.781" data-line="7" id="l4.781.7"></span>ὁδὸν ἴασι, καὶ καθιστῶνται μᾶλλον ἐπιόντος τοῦ χρόνου.
<span class="lb" data-page="4.781" data-line="8" id="l4.781.8"></span>τότε ἤδη πρὸς τὸ κατὰ φύσιν ἰόντων σχῆμα ἑκάστου
<span class="lb" data-page="4.781" data-line="9" id="l4.781.9"></span>τῶν κύκλων αἱ περιφοραὶ κατευθυνόμεναι, τό τε θάτερον
<span class="lb" data-page="4.781" data-line="10" id="l4.781.10"></span>καὶ τὸ ταὐτὸν προσαγόμεναι κατ’ ὀρθὸν, εὔφρονα τὸν ἔχοντα
<span class="lb" data-page="4.781" data-line="11" id="l4.781.11"></span>αὐτὰς γινόμενον ἀποτελοῦσιν. ὅταν, φησὶ, τὸ τῆς αὐξήσεως καὶ
<span class="lb" data-page="4.781" data-line="12" id="l4.781.12"></span>τροφῆς ἔλαττον ἐπῇ ῥεῦμα, τὴν ὑγρότητα δηλονότι λέγων,
<span class="lb" data-page="4.781" data-line="13" id="l4.781.13"></span>τὴν ἔμπροσθεν ὑπ’ αὐτοῦ εἰρημένην τῆς κατὰ ψυχὴν ἀνοίας
<span class="lb" data-page="4.781" data-line="14" id="l4.781.14"></span>αἰτίαν γινομένην, ὡς τῆς μὲν ξηρότητος εἰς σύνεσιν, τῆς δ’
<span class="lb" data-page="4.781" data-line="15" id="l4.781.15"></span>ὑγρότητος εἰς ἄνοιαν ἀγούσης τὴν ψυχήν. <span class="milestone ed2page" data-n="5.449" data-unit="ed2page" id="ed2page.5.449"></span> ἀλλ’ εἴπερ
<span class="lb" data-page="4.781" data-line="16" id="l4.781.16"></span>ὑγρότης μὲν ἄνοιαν ἐργάζεται, ξηρότης δὲ σύνεσιν, ἡ μὲν ἄκρα
<span class="lb" data-page="4.781" data-line="17" id="l4.781.17"></span>ξηρότης ἄκραν ἐργάζεται σύνεσιν, ἡ δ’ ἐπίμικτος ὑγρότης τοσοῦτον
<span class="lb" data-page="4.781" data-line="18" id="l4.781.18"></span>ἀφαιρήσει τῆς τελείας συνέσεως, ὅσον ἐκοινώνησεν ὑγρότητος. ﻿
<span class="pb" data-page="4.782" id="p4.782"></span>
<span class="lb" data-page="4.782" data-line="1" id="l4.782.1"></span>τίνος οὖν ἦν τοῦ ζώου τοιοῦτόνδε σῶμα, τίνος ἄμοιρον ὑγρότητος,
<span class="lb" data-page="4.782" data-line="2" id="l4.782.2"></span>ὥσπερ τὰ τῶν ἄστρων; οὐδενὸς οὐδ’ ἐγγύς. ὥστε
<span class="lb" data-page="4.782" data-line="3" id="l4.782.3"></span>οὐδὲ συνέσεως ἄκρας ἐγγύς ἐστι σῶμα θνητοῦ ζώου, πάντα
<span class="lb" data-page="4.782" data-line="4" id="l4.782.4"></span>δ’, ὥσπερ ὑγρότητος, οὕτω καὶ ἀνοίας μετέχει. ὁπότ’ οὖν
<span class="lb" data-page="4.782" data-line="5" id="l4.782.5"></span>τὸ λογικὸν τῆς ψυχῆς μονοειδῆ οὐσίαν ἔχον τῇ τοῦ σώματος
<span class="lb" data-page="4.782" data-line="6" id="l4.782.6"></span>κράσει συμμεταβάλλεται, τί χρὴ νομίσαι πάσχειν τὸ θνητὸν
<span class="lb" data-page="4.782" data-line="7" id="l4.782.7"></span>εἶδος αὐτῆς; ἢ δῆλον, ὅτι πάντη δουλεύειν τῷ σώματι;
<span class="lb" data-page="4.782" data-line="8" id="l4.782.8"></span>ἄμεινον δὲ φάναι, μὴ δουλεύειν, ἀλλ’ αὐτὸ δὴ τοῦτ’ εἶναι
<span class="lb" data-page="4.782" data-line="9" id="l4.782.9"></span>τὸ θνητὸν τῆς ψυχῆς, τὴν κρᾶσιν τοῦ σώματος. ἐδείχθη
<span class="lb" data-page="4.782" data-line="10" id="l4.782.10"></span>γὰρ ἔμπροσθεν ἡ θνητὴ ψυχὴ κρᾶσις οὖσα τοῦ σώματος.
<span class="lb" data-page="4.782" data-line="11" id="l4.782.11"></span>ἡ μὲν οὖν τῆς καρδίας κρᾶσις τὸ θυμοειδές ἐστι τῆς ψυχῆς,
<span class="lb" data-page="4.782" data-line="12" id="l4.782.12"></span>ἡ δὲ τοῦ ἥπατος τὸ καλούμενον ὑπὸ τοῦ Πλάτωνος
<span class="lb" data-page="4.782" data-line="13" id="l4.782.13"></span>μὲν ἐπιθυμητικὸν, θρεπτικὸν δὲ καὶ φυτικὸν ὑπὸ τοῦ
<span class="lb" data-page="4.782" data-line="14" id="l4.782.14"></span>Ἀριστοτέλους. Ἀνδρόνικον δὲ τὸν Περιπατητικὸν, ὅτι
<span class="lb" data-page="4.782" data-line="15" id="l4.782.15"></span>μὲν ὅλως ἐτόλμησεν ἀποφήνασθαι τὴν οὐσίαν τῆς ψύχης
<span class="lb" data-page="4.782" data-line="16" id="l4.782.16"></span>ὡς ἐλεύθερος ἀνὴρ ἄνευ τοῦ περιπλέκειν ἀσαφῶς,
<span class="lb" data-page="4.782" data-line="17" id="l4.782.17"></span>ἐπαινῶ τε πάνυ καὶ ἀποδέχομαι τὴν φράσιν τοῦ ἀνδρός·
<span class="lb" data-page="4.782" data-line="18" id="l4.782.18"></span>εὑρίσκω γὰρ αὐτὸν καὶ κατ’ ἄλλα πολλὰ τοιοῦτον.
<span class="pb" data-page="4.783" id="p4.783"></span>
<span class="lb" data-page="4.783" data-line="1" id="l4.783.1"></span>ὅτι δέ τοι κρᾶσιν εἶναί φησιν, ἢ δύναμιν ἑπομένην τῇ
<span class="lb" data-page="4.783" data-line="2" id="l4.783.2"></span>κράσει, καὶ μέμφομαι τῇ προσθήκῃ τῆς δυνάμεως. ἡ γάρτοι
<span class="lb" data-page="4.783" data-line="3" id="l4.783.3"></span>ψυχὴ πολλὰς ἔχει δυνάμεις, οὐσία τις οὖσα, καὶ
<span class="lb" data-page="4.783" data-line="4" id="l4.783.4"></span>τοῦτο ὀρθῶς Ἀριστοτέλει λέλεκται, καὶ πρόσθεν τοῦτο
<span class="lb" data-page="4.783" data-line="5" id="l4.783.5"></span>διώρισται καλῶς ἡ ὁμωνυμία. λεγομένης γὰρ οὐσίας, καὶ
<span class="lb" data-page="4.783" data-line="6" id="l4.783.6"></span>τῆς ὕλης, καὶ τοῦ εἴδους, καὶ τοῦ συναμφοτέρου, τὴν κατὰ
<span class="lb" data-page="4.783" data-line="7" id="l4.783.7"></span>τὸ εἶδος οὐσίαν ἀπεφήνατο ψυχὴν ὑπάρχειν, οὐκ ἐγχωρῶν
<span class="lb" data-page="4.783" data-line="8" id="l4.783.8"></span>λέγειν ἄλλο τι παρὰ τὴν κρᾶσιν, ὡς ὀλίγον ἔμπροσθεν
<span class="lb" data-page="4.783" data-line="9" id="l4.783.9"></span>ἐδείκνυτο. ἐν ταὐτῷ δὲ γένει τῆς οὐσίας καὶ ἡ τῶν Στωϊκῶν
<span class="lb" data-page="4.783" data-line="10" id="l4.783.10"></span>περιέχεται δόξα. πνεῦμα μὲν γάρ τι τὴν ψυχὴν εἶναι
<span class="lb" data-page="4.783" data-line="11" id="l4.783.11"></span>βούλονται, καθάπερ καὶ τὴν φύσιν, ἀλλ’ ὑγρότερον μὲν
<span class="lb" data-page="4.783" data-line="12" id="l4.783.12"></span>καὶ ψυχρότερον τὸ τῆς φύσεως, ξηρότερον δὲ καὶ θερμότερον
<span class="lb" data-page="4.783" data-line="13" id="l4.783.13"></span>τὸ τῆς ψυχῆς. ὥστε καὶ τοῦθ’ ὕλη μέν τις οἰκεία τῆς
<span class="lb" data-page="4.783" data-line="14" id="l4.783.14"></span>ψυχῆς ἐστι τὸ πνεῦμα, τὸ δὲ τῆς ὕλης εἶδος ἤτοι κράσεως,
<span class="lb" data-page="4.783" data-line="15" id="l4.783.15"></span>ἐν συμμετρίᾳ γιγνομένης τῆς ἀερώδους τε καὶ πυρώδους οὐσίας.
<span class="lb" data-page="4.783" data-line="16" id="l4.783.16"></span>οὔτε γὰρ ἀέρα μόνον οἷόν τε φάναι τὴν ψυχὴν, οὔτε
<span class="lb" data-page="4.783" data-line="17" id="l4.783.17"></span>πῦρ, ὅτι μήτε ψυχρὸν ἄκρως ἐμφανῇ γίγνεσθαι ζώου σῶμα,
<span class="pb" data-page="4.784" id="p4.784"></span>
<span class="lb" data-page="4.784" data-line="1" id="l4.784.1"></span>μήτε ἄκρως θερμὸν, ἀλλὰ μηδὲ ἐπικρατούμενον ὑπὸ θατέρου
<span class="lb" data-page="4.784" data-line="2" id="l4.784.2"></span>κατὰ μεγάλην ὑπεροχὴν, ὅπου γε, κᾀν βραχεῖ πλεῖον
<span class="lb" data-page="4.784" data-line="3" id="l4.784.3"></span>γένηται τοῦ συμμέτρου, πυρέττει μὲν τὸ ζῶον ἐν ταῖς τοῦ
<span class="lb" data-page="4.784" data-line="4" id="l4.784.4"></span>πυρὸς ἀμέτροις ὑπεροχαῖς, καταψύχεται δὲ καὶ πελιδνοῦται
<span class="lb" data-page="4.784" data-line="5" id="l4.784.5"></span>καὶ δυσαίσθητον ἢ παντελῶς ἀναίσθητον γίνεται κατὰ
<span class="lb" data-page="4.784" data-line="6" id="l4.784.6"></span>τὰς τοῦ ἀέρος κράσεις. οὗτος γὰρ αὐτὸς, ὅσον μὲν ἐφ’
<span class="lb" data-page="4.784" data-line="7" id="l4.784.7"></span>ἑαυτῷ, ψυχρός ἐστιν, ἐκ δὲ τῆς πρὸς τὸ πυρῶδες στοιχεῖον
<span class="lb" data-page="4.784" data-line="8" id="l4.784.8"></span>ἐπιμιξίας εὔκρατος γίνεται. δῆλον οὖν ἤδη σοι γέγονεν,
<span class="lb" data-page="4.784" data-line="9" id="l4.784.9"></span>ὡς ἡ τῆς ψυχῆς οὐσία κατὰ ποιὰν κρᾶσιν ἀέρος τε
<span class="lb" data-page="4.784" data-line="10" id="l4.784.10"></span>καὶ πυρὸς γίνεται κατὰ τοὺς Στωϊκοὺς, καὶ συνετὸς μὲν ὁ
<span class="lb" data-page="4.784" data-line="11" id="l4.784.11"></span>Χρύσιππος ἀπείργασται διὰ τὴν τούτων εὔκρατον μίξιν, οἱ
<span class="lb" data-page="4.784" data-line="12" id="l4.784.12"></span>δὲ Ἱπποκράτους υἱεῖς, οὓς ἐπὶ μωρίᾳ σκώπτουσιν οἱ κωμικοὶ,
<span class="lb" data-page="4.784" data-line="13" id="l4.784.13"></span>διὰ τὴν ἄμετρον θέρμην. ἴσως οὖν τις ἐρεῖ, μήτε Χρύσιππον
<span class="lb" data-page="4.784" data-line="14" id="l4.784.14"></span>ἐπαινεῖσθαι δεῖν ἐπὶ συνέσει, μήτ’ ἐκείνους ἐπὶ μωρίᾳ
<span class="lb" data-page="4.784" data-line="15" id="l4.784.15"></span>ψέγεσθαι. παραπλησίως δὲ καὶ εἰς τὰ τοῦ θυμοειδοῦς
<span class="lb" data-page="4.784" data-line="16" id="l4.784.16"></span>ἔργα καὶ πάθη μήτε τοὺς εὐτόλμους ἐπαινεῖσθαι χρῆν,
<span class="lb" data-page="4.784" data-line="17" id="l4.784.17"></span>μήτε τοὺς ἀτόλμους ψέγεσθαι. περὶ μὲν οὖν τούτων ὀλίγον
<span class="lb" data-page="4.784" data-line="18" id="l4.784.18"></span>πρόσθεν ἐπισκεψόμεθα.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg027.1st1K-grc1:5">
<span class="pb page1" data-page="4.785" id="p4.785"></span>
<span class="milestone ed1page page1" data-n="1.346" data-unit="ed1page" id="ed1page.1.346"></span>
<span class="milestone ed2page page1" data-n="5.449" data-unit="ed2page" id="ed2page.5.449"></span>
          <p>
<span class="lb" data-page="4.785" data-line="1" id="l4.785.1"></span>Νῦν δ’ οἷς ἐξ ἀρχῆς προὐθέμην, προσθήσω
<span class="lb" data-page="4.785" data-line="2" id="l4.785.2"></span>τὰ λείποντα, τοσοῦτον ἔτι πάλιν ἐπειπὼν, ὡς οὐχ οἷόν
<span class="lb" data-page="4.785" data-line="3" id="l4.785.3"></span>τ’ ἐστὶ πάντα δεικνύειν ἐν ἅπασι, καὶ ὡς δυοῖν οὐσῶν αἱρέσεων
<span class="lb" data-page="4.785" data-line="4" id="l4.785.4"></span>ἐν φιλοσοφίᾳ κατὰ τὴν πρώτην τομὴν, (ἔνιοι μὲν
<span class="lb" data-page="4.785" data-line="5" id="l4.785.5"></span>γὰρ ἡνῶσθαι τὴν κατὰ τὸν κόσμον οὐσίαν ἅπασαν, ἔνιοι
<span class="lb" data-page="4.785" data-line="6" id="l4.785.6"></span>δὲ διῃρῆσθαί φασι κενοῦ παραπλοκῇ,) τὴν δευτέραν αἵρεσιν
<span class="lb" data-page="4.785" data-line="7" id="l4.785.7"></span>ἐφωράσαμεν οὐκ ἀληθῆ δι’ ἐκείνων τῶν ἐλέγχων, οὓς
<span class="lb" data-page="4.785" data-line="8" id="l4.785.8"></span>ἐν τῷ περὶ τῶν καθ’ Ἱπποκράτην στοιχείων ἐγράψαμεν.
<span class="lb" data-page="4.785" data-line="9" id="l4.785.9"></span>πρὸς δὲ τὸν παρόντα λόγον ὑπόθεσιν λαβόντες ἀλλοιοῦσθαι
<span class="lb" data-page="4.785" data-line="10" id="l4.785.10"></span>τὴν οὐσίαν ἡμῶν, καὶ τὴν κρᾶσιν αὐτῆς ἐν ὁμοιομερεῖ ἐργάζεσθαι
<span class="lb" data-page="4.785" data-line="11" id="l4.785.11"></span>τὸ φυσικὸν σῶμα, τὴν τῆς ψυχῆς οὐσίαν ἐδείξαμεν
<span class="lb" data-page="4.785" data-line="12" id="l4.785.12"></span>κατὰ τὴν κρᾶσιν συνισταμένην, ἐάν γε μή τις αὐτὴν
<span class="lb" data-page="4.785" data-line="13" id="l4.785.13"></span>ὑπόθηται, καθάπερ ὁ Πλάτων, ἀσώματον ὑπάρχειν, ἄνευ
<span class="lb" data-page="4.785" data-line="14" id="l4.785.14"></span>τοῦ σώματος εἶναι δυναμένην. ὑποθεμένοις δὲ τοῦτο τὸ
<span class="lb" data-page="4.785" data-line="15" id="l4.785.15"></span>ὑπὸ τῆς τοῦ σώματος κράσεως ἐνεργεῖν κωλύεσθαι τὰς οἰκείας
<span class="lb" data-page="4.785" data-line="16" id="l4.785.16"></span>ἐνεργείας ἱκανῶς μὲν ἤδη δέδεικται, προστεθήσονται
<span class="lb" data-page="4.785" data-line="17" id="l4.785.17"></span>δὲ καὶ ἄλλαι τινὲς ἀποδείξεις. ἀλλὰ νῦν γε καὶ τούτου τοῦ
<span class="pb" data-page="4.786" id="p4.786"></span>
<span class="lb" data-page="4.786" data-line="1" id="l4.786.1"></span>τρόπου εἰρημένου, τὸν περὶ τῶν κράσεων λόγον προσθεῖναι
<span class="lb" data-page="4.786" data-line="2" id="l4.786.2"></span>δοκεῖ μοι βέλτιον εἶναι. δυνήσονται γὰρ λέγειν οἱ τὴν ψυχὴν
<span class="lb" data-page="4.786" data-line="3" id="l4.786.3"></span>εἶδος εἶναι τοῦ σώματος ἡγούμενοι, τὴν συμμετρίαν τῆς
<span class="lb" data-page="4.786" data-line="4" id="l4.786.4"></span>κράσεως, οὐ τὴν ξηρότητα, συνετωτέραν αὐτὴν ἐργάζεσθαι,
<span class="lb" data-page="4.786" data-line="5" id="l4.786.5"></span>καὶ ταύτῃ διαφωνήσουσι τοῖς ἡγουμένοις, ὅσῳ περ ἂν ἡ
<span class="lb" data-page="4.786" data-line="6" id="l4.786.6"></span>κρᾶσις γίνηται ξηροτέρα, τοσούτῳ καὶ τὴν ψυχὴν ἀποτελεῖσθαι
<span class="lb" data-page="4.786" data-line="7" id="l4.786.7"></span>ξυνετωτέραν, ἀλλ’ εἰ καὶ ξηρότητα μὴ ξυγχωρῆσαι
<span class="lb" data-page="4.786" data-line="8" id="l4.786.8"></span>ἐναντίαν εἶναι συνέσεως, εἴ γε μὴν ὑφ’ Ἡρακλείτου. καὶ
<span class="lb" data-page="4.786" data-line="9" id="l4.786.9"></span>γὰρ οὗτος οὕτως εἶπεν, αὐγὴ ξηρὴ, ψυχὴ σοφωτάτη, τὴν
<span class="lb" data-page="4.786" data-line="10" id="l4.786.10"></span>ξηρότητα πάλιν ἀξιῶν εἶναι συνέσεως αἰτίαν. τὸ γὰρ τῆς
<span class="lb" data-page="4.786" data-line="11" id="l4.786.11"></span>αὐγῆς ὄνομα τοῦτ’ ἐνδείκνυται, καὶ βελτίονά γε δόξαν ταύτην
<span class="lb" data-page="4.786" data-line="12" id="l4.786.12"></span>εἶναι νομιστέον, ἐννοήσαντας καὶ τοὺς ἀστέρας αὐγοειδεῖς
<span class="lb" data-page="4.786" data-line="13" id="l4.786.13"></span>τε ἅμα καὶ ξηροὺς ὄντας ἄκραν σύνεσιν ἔχειν. εἰ γὰρ
<span class="lb" data-page="4.786" data-line="14" id="l4.786.14"></span>μή τις αὐτοῖς ὑπάρχειν τοῦτο φαίη, δόξει τῆς τῶν θεῶν
<span class="lb" data-page="4.786" data-line="15" id="l4.786.15"></span>ὑπεροχῆς ἀναίσθητος εἶναι. διὰ τί τοίνυν εἰς ἔσχατον ἀφικνούμενοι
<span class="lb" data-page="4.786" data-line="16" id="l4.786.16"></span>γῆρας παρεληρήθησαν οὐκ ὀλίγοι, τῆς τοῦ γήρως
<span class="lb" data-page="4.786" data-line="17" id="l4.786.17"></span>ἡλικίας ἐπιδεδειγμένης εἶναι ξηρᾶς; οὐ διὰ τὴν ξηρότητα
<span class="lb" data-page="4.786" data-line="18" id="l4.786.18"></span>φήσομεν, ἀλλὰ διὰ τὴν ψυχρότητα· φανερῶς γὰρ ﻿
<span class="pb" data-page="4.787" id="p4.787"></span>
<span class="lb" data-page="4.787" data-line="1" id="l4.787.1"></span>αὕτη πᾶσι τοῖς ἔργοις τῆς ψυχῆς λυμαίνεται. ἀλλὰ ταῦτα
<span class="lb" data-page="4.787" data-line="2" id="l4.787.2"></span>μὲν, εἰ καὶ πάρεργά ἐστιν, ἀλλ’ ἐναργῶς τῆς προκειμένης νῦν
<span class="lb" data-page="4.787" data-line="3" id="l4.787.3"></span>ἡμῖν πραγματείας ἐνδείκνυται τὰ τῆς ψυχῆς ἔργα καὶ πάθη
<span class="lb" data-page="4.787" data-line="4" id="l4.787.4"></span>ταῖς τοῦ σώματος ἑπόμενα κράσεσιν. εἰ μὲν εἴδους ἐστὶν
<span class="lb" data-page="4.787" data-line="5" id="l4.787.5"></span>ὁμοιομεροῦς σώματος ἡ ψυχὴ, τὴν ἀπόδειξιν ἐξ αὐτῆς τῆς
<span class="lb" data-page="4.787" data-line="6" id="l4.787.6"></span>οὐσίας ἕξομεν ἐπιστημονικωτάτην· εἰ δ’ ὑποθώμεθα ταύτην
<span class="lb" data-page="4.787" data-line="7" id="l4.787.7"></span>ἀθάνατον εἶναι, φύσιν ἰδίαν ἔχουσαν, ὃ Πλάτων ἔλεγεν,
<span class="lb" data-page="4.787" data-line="8" id="l4.787.8"></span>ἀλλὰ τό γε δεσπόζεσθαι καὶ δουλεύειν τῷ σώματι, καὶ
<span class="lb" data-page="4.787" data-line="9" id="l4.787.9"></span>κατ’ αὐτὸν ἐκεῖνον ὁμολογεῖται, διά τε τὴν τῶν βρεφῶν
<span class="lb" data-page="4.787" data-line="10" id="l4.787.10"></span>ἄνοιαν καὶ τὴν τῶν ἐν γήρᾳ ληρούντων, ἔτι τε τῶν εἰς
<span class="lb" data-page="4.787" data-line="11" id="l4.787.11"></span>παραφροσύνην, ἢ μανίαν, ἢ ἐπιλησμοσύνην, ἢ ἄνοιαν ἀφικνουμένων
<span class="lb" data-page="4.787" data-line="12" id="l4.787.12"></span>ἐπὶ φαρμάκων δόσεσιν, ἤ τισιν ἐν τῷ σώματι
<span class="lb" data-page="4.787" data-line="13" id="l4.787.13"></span>γεννηθεῖσι <span class="milestone ed1page" data-n="1.347" data-unit="ed1page" id="ed1page.1.347"></span> μοχθηροῖς χυμοῖς. ἄχρι μὲν γὰρ τοῦ λήθην,
<span class="lb" data-page="4.787" data-line="14" id="l4.787.14"></span>ἢ ἄνοιαν, ἢ ἀκινησίαν, ἢ ἀναισθησίαν ἕπεσθαι τοῖς
<span class="lb" data-page="4.787" data-line="15" id="l4.787.15"></span>εἰρημένοις, ἐμποδίζεσθαι φαίη τις ἂν αὐτὴν ἐνεργεῖν αἷς
<span class="lb" data-page="4.787" data-line="16" id="l4.787.16"></span>ἔχει φύσει δυνάμεσιν· ὅταν δὲ οἴηται βλέπειν τὰ μὴ βλεπόμενα,
<span class="lb" data-page="4.787" data-line="17" id="l4.787.17"></span>καὶ ἀκούειν ἃ μηδεὶς ἐφθέγξατο, καὶ φθέγγηταί τι
<span class="pb" data-page="4.788" id="p4.788"></span>
<span class="lb" data-page="4.788" data-line="1" id="l4.788.1"></span>τῶν αἰσχρῶν, ἢ ἀποῤῥήτων, ἢ ὅλως ἀνοήτων, οὐ μόνον
<span class="lb" data-page="4.788" data-line="2" id="l4.788.2"></span>ἀπωλείας ἐστὶ τεκμήριον ὧν εἶχε δυνάμεων ἡ ψυχὴ συμφύτων,
<span class="lb" data-page="4.788" data-line="3" id="l4.788.3"></span>ἀλλὰ τῆς τῶν ἐναντίων<span class="milestone ed2page" data-n="5.451" data-unit="ed2page" id="ed2page.5.451"></span> ἐπεισόδου. τοῦτο μὲν
<span class="lb" data-page="4.788" data-line="4" id="l4.788.4"></span>οὖν ἤδη καὶ ὑποψίαν τινὰ ἀφαιρεῖ μεγάλην ὅλῃ τῇ τῆς
<span class="lb" data-page="4.788" data-line="5" id="l4.788.5"></span>ψυχῆς οὐσίᾳ, μὴ οὐκ ἀσώματος ᾖ. πῶς γὰρ ἂν ὑπὸ τῆς
<span class="lb" data-page="4.788" data-line="6" id="l4.788.6"></span>τοῦ σώματος κοινωνίας εἰς τὴν ἐναντίαν ἑαυτῆς φύσιν ἀχθείη
<span class="lb" data-page="4.788" data-line="7" id="l4.788.7"></span>μήτε ποιότης τις οὖσα τοῦ σώματος, μήτ’ εἶδος, μήτε πάθος,
<span class="lb" data-page="4.788" data-line="8" id="l4.788.8"></span>μήτε δύναμις; ἀλλὰ τοῦτο μὲν ἐάσωμεν, ἵνα μὴ τὸ
<span class="lb" data-page="4.788" data-line="9" id="l4.788.9"></span>πάρεργον ἡμῖν γένηται αὖ πολὺ μεῖζον ἔργου οὗ προὐθέμεθα.
<span class="lb" data-page="4.788" data-line="10" id="l4.788.10"></span>οὐδ’ ὑπὸ τῶν τοῦ σώματος κακῶν δυναστεύεσθαι
<span class="lb" data-page="4.788" data-line="11" id="l4.788.11"></span>τὴν ψυχὴν ἐναργῶς ἐν μελαγχολίαις, καὶ φρενίτισιν, καὶ
<span class="lb" data-page="4.788" data-line="12" id="l4.788.12"></span>μανίαις φαίνεται. τὸ μὲν γὰρ ἀγνοῆσαι διὰ νόσημα σφᾶς
<span class="lb" data-page="4.788" data-line="13" id="l4.788.13"></span>τε αὐτοὺς καὶ τοὺς ἐπιτηδείους, ὅπερ ὅ τε Θουκυδίδης ἐκβῆναι
<span class="lb" data-page="4.788" data-line="14" id="l4.788.14"></span>πολλοῖς φησιν, ἔν τε τῇ λοιμώδει νόσῳ τῇ νῦν
<span class="lb" data-page="4.788" data-line="15" id="l4.788.15"></span>γενομένῃ ἔτεσιν οὐ πολλοῖς, ἣν καὶ ἡμεῖς ἐθεασάμεθα,
<span class="lb" data-page="4.788" data-line="16" id="l4.788.16"></span>παραπλήσιον εἶναι δόξει τῷ μὴ βλέπειν διὰ λήμην, ἢ ὑπόχυσιν,
<span class="lb" data-page="4.788" data-line="17" id="l4.788.17"></span>οὐδὲν αὐτῆς τῆς ὀπτικῆς δυνάμεως πεπονθυίας.
<span class="pb" data-page="4.789" id="p4.789"></span>
<span class="lb" data-page="4.789" data-line="1" id="l4.789.1"></span>τὸ δ’ ἀνθ’ ἑνὸς τρία βλέπειν αὐτῆς τῆς ὀπτικῆς δυνάμεώς
<span class="lb" data-page="4.789" data-line="2" id="l4.789.2"></span>ἐστι μέγιστον πάθος, ὃ τῷ φρενιτίζειν ἔοικεν.
</p>
        </article>

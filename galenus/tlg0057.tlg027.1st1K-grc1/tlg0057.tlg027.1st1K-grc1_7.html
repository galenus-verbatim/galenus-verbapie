<article xmlns="http://www.w3.org/1999/xhtml" id="urn:cts:greekLit:tlg0057.tlg027.1st1K-grc1:7">
<span class="pb page1" data-page="4.791" id="p4.791"></span>
<span class="milestone ed1page page1" data-n="1.347" data-unit="ed1page" id="ed1page.1.347"></span>
<span class="milestone ed2page page1" data-n="5.451" data-unit="ed2page" id="ed2page.5.451"></span>
          <p>
<span class="lb" data-page="4.791" data-line="5" id="l4.791.5"></span><span class="milestone ed2page" data-n="5.452" data-unit="ed2page" id="ed2page.5.452"></span> Ὅτι δὲ καὶ Ἀριστοτέλης τῇ κράσει τοῦ τῆς
<span class="lb" data-page="4.791" data-line="6" id="l4.791.6"></span>μητρὸς αἵματος, ἐξ οὗ τὴν γένεσιν ἔχειν ἡμῶν φησι τὸ αἷμα,
<span class="lb" data-page="4.791" data-line="7" id="l4.791.7"></span>τὰς τῆς ψυχῆς δυνάμεις ἀκολουθεῖν οἴεται, δῆλόν ἐστι ἐκ
<span class="lb" data-page="4.791" data-line="8" id="l4.791.8"></span>τῶνδε τῶν ῥήσεων. οὗτος κατὰ μέν γε τὸ δεύτερον τὸ περὶ
<span class="lb" data-page="4.791" data-line="9" id="l4.791.9"></span>ζώων μορίων οὕτως ἔγραψεν. ἔστι δὲ ἰσχύος μὲν ποιητικώτερον
<span class="lb" data-page="4.791" data-line="10" id="l4.791.10"></span>τὸ παχύτερον αἷμα καὶ θερμότερον· αἰσθητικώτερον
<span class="lb" data-page="4.791" data-line="11" id="l4.791.11"></span>δὲ τὸ λεπτότερον καὶ ψυχρότερον. τὴν αὐτὴν δὲ ἔχει διαφορὰν
<span class="lb" data-page="4.791" data-line="12" id="l4.791.12"></span>καὶ τῶν ἀνάπαλιν ὑπαρχόντων πρὸς τὸ αἷμα. διὸ καὶ
<span class="lb" data-page="4.791" data-line="13" id="l4.791.13"></span>μέλιτται καὶ ἄλλα τοιαῦτα ζῶα φρονιμώτερα τὴν φύσιν
<span class="lb" data-page="4.791" data-line="14" id="l4.791.14"></span>ἐστὶν ἐναίμων πολλῶν, καὶ τῶν ἐναίμων τὰ μὲν ψυχρὸν
<span class="lb" data-page="4.791" data-line="15" id="l4.791.15"></span>ἔχοντα καὶ λεπτὸν αἷμα φρονιμώτερα τῶν ἐναντία. ἄριστα
<span class="lb" data-page="4.791" data-line="16" id="l4.791.16"></span>δὲ τὰ θερμὸν ἔχοντα καὶ λεπτὸν καὶ καθαρὸν αἷμα· πρός
<span class="lb" data-page="4.791" data-line="17" id="l4.791.17"></span>τε γὰρ ἀνδρίαν τὰ τοιαῦτα καὶ φρόνησιν ἔχει καλῶς. διὸ ﻿
<span class="pb" data-page="4.792" id="p4.792"></span>
<span class="lb" data-page="4.792" data-line="1" id="l4.792.1"></span>καὶ τὰ ἄνω μόρια πρὸς τὰ κάτω τὴν αὐτὴν ἔχει διαφορὰν,
<span class="lb" data-page="4.792" data-line="2" id="l4.792.2"></span>καὶ πρὸς τὸ θῆλυ τὸ ἄῤῥεν, καὶ δεξιὰ πρὸς τὰ ἀριστερὰ
<span class="lb" data-page="4.792" data-line="3" id="l4.792.3"></span>τοῦ σώματος. εὔδηλον οὖν ἐστιν, ὡς ὁ Ἀριστοτέλης ταύτῃ
<span class="lb" data-page="4.792" data-line="4" id="l4.792.4"></span>τῇ ῥήσει ἕπεσθαι βουλομένοις τὰς τῆς ψυχῆς δυνάμεις τῇ
<span class="lb" data-page="4.792" data-line="5" id="l4.792.5"></span>φύσει τοῦ αἵματος ἀπεφήνατο ἕπεσθαι. οὐδὲν ἥττω καὶ
<span class="lb" data-page="4.792" data-line="6" id="l4.792.6"></span>κατωτέρω τοῦ συγγράμματος ἀποφαινόμενος τὴν δόξαν ἔγραψεν
<span class="lb" data-page="4.792" data-line="7" id="l4.792.7"></span>ᾧδε. τὰς δὲ καλουμένας ἶνας αἷμα τὸ μὲν ἔχει, τὸ δὲ
<span class="lb" data-page="4.792" data-line="8" id="l4.792.8"></span>οὐκ ἔχει, οἷον τὸ τῶν ἐλάφων καὶ δορκάδων, διόπερ οὐ
<span class="lb" data-page="4.792" data-line="9" id="l4.792.9"></span>πήγνυται τὸ τοιοῦτον αἷμα. τοῦ γὰρ αἵματος τὸ μὲν ὑδατῶδες
<span class="lb" data-page="4.792" data-line="10" id="l4.792.10"></span>μᾶλλον ψυχρόν ἐστι, διὸ καὶ οὐ πήγνυται· τὸ δὲ
<span class="lb" data-page="4.792" data-line="11" id="l4.792.11"></span>γεῶδες πήγνυται ἐξατμιζομένου τοῦ ὑγροῦ ἐν ταῖς πήξεσι.
<span class="lb" data-page="4.792" data-line="12" id="l4.792.12"></span>αἱ δὲ ἶνες γῆς εἰσι. συμβαίνει δὲ ἐνίοτε κἂν γλαφυρώτερον
<span class="lb" data-page="4.792" data-line="13" id="l4.792.13"></span>ἔχειν τὴν διάνοιαν τοῦτο, οὐ διὰ τὴν ψυχρότητα τοῦ αἵματος,
<span class="lb" data-page="4.792" data-line="14" id="l4.792.14"></span>ἀλλὰ διὰ λεπτότητα μᾶλλον, καὶ διὰ τὸ καθαρὸν εἶναι.
<span class="lb" data-page="4.792" data-line="15" id="l4.792.15"></span>τὸ γὰρ γεῶδες οὐδέτερον ἔχει τούτων. εὐκινητότερον γὰρ
<span class="lb" data-page="4.792" data-line="16" id="l4.792.16"></span>ἔχουσι τὴν αἴσθησιν τὰ λεπτοτέραν ἔχοντα τὴν ὕγρανσιν
<span class="lb" data-page="4.792" data-line="17" id="l4.792.17"></span>καὶ καθαρωτέραν. διὰ γὰρ τοῦτο καὶ τῶν ἀναίμων ἔνια
<span class="lb" data-page="4.792" data-line="18" id="l4.792.18"></span>συνετωτέραν ἔχει τὴν ψυχὴν ἐνίων ἐναίμων, καθάπερ εἴρηται
<span class="pb" data-page="4.793" id="p4.793"></span>
<span class="lb" data-page="4.793" data-line="1" id="l4.793.1"></span>καὶ πρότερον, οἷον ἡ μέλισσα καὶ τὸ γένος τῶν μυρμήκων,
<span class="lb" data-page="4.793" data-line="2" id="l4.793.2"></span>καὶ εἴτι τῶν τοιούτων ἕτερόν ἐστι. δειλότερα γὰρ πάντα τὰ
<span class="lb" data-page="4.793" data-line="3" id="l4.793.3"></span>ὑδατώδη· ὁ γὰρ φόβος καταψύχει. προσοδοποιεῖται τοίνυν
<span class="lb" data-page="4.793" data-line="4" id="l4.793.4"></span>τὰ πάθη, τὰ τοιαύτην ἔχοντα τὴν ἐν τῇ καρδίᾳ κρᾶσιν, τὸ
<span class="lb" data-page="4.793" data-line="5" id="l4.793.5"></span>γὰρ ὕδωρ τῷ ψυχρῷ ποιητόν ἐστι. διὸ καὶ τὰ ἄλλα ἔναιμα
<span class="lb" data-page="4.793" data-line="6" id="l4.793.6"></span>δειλότερα τῶν ἀναίμων ἐστὶν, ὡς ἁπλῶς εἰπεῖν, καὶ ἀκινητίζει
<span class="lb" data-page="4.793" data-line="7" id="l4.793.7"></span>γε φοβούμενα, καὶ προΐεται περιττώματα, καὶ μεταβάλλει
<span class="lb" data-page="4.793" data-line="8" id="l4.793.8"></span>ἔνια τὰς χρόας αὐτῶν. τὰ δὲ πολλὰς ἔχοντα λίαν
<span class="lb" data-page="4.793" data-line="9" id="l4.793.9"></span>ἶνας καὶ παχείας γεωδέστερα τὴν φύσιν ἐστὶ, καὶ θυμώδη
<span class="lb" data-page="4.793" data-line="10" id="l4.793.10"></span>τὸ ἦθος, καὶ ἐκστατικὰ διὰ τὸν θυμόν. θερμότητος γὰρ
<span class="lb" data-page="4.793" data-line="11" id="l4.793.11"></span>παρεκτικὸς ὁ θυμός. τὰ δὲ στερεὰ θερμανθέντα μᾶλλόν
<span class="lb" data-page="4.793" data-line="12" id="l4.793.12"></span>εἰσιν ἢ προσήκει θερμὰ, ὡς ἡ τῶν ἰνῶν φύσις ἐν τῷ ὑγρῷ.
<span class="lb" data-page="4.793" data-line="13" id="l4.793.13"></span>αἱ γὰρ ἶνες στερεώτεραι καὶ γεωδέστεραι γίνονται, οἷον αἱ
<span class="lb" data-page="4.793" data-line="14" id="l4.793.14"></span>πυρίαι ἐν τῷ σώματι, καὶ ζέσιν ποιοῦνται ἐν τοῖς θυμοῖς.
<span class="lb" data-page="4.793" data-line="15" id="l4.793.15"></span>διό οἱ ταῦροι καὶ οἱ κάπροι θυμώδεις καὶ ἐκστατικοί. τὸ
<span class="lb" data-page="4.793" data-line="16" id="l4.793.16"></span>γὰρ αἷμα τούτων ἰνωδέστατον, καὶ τό γε τοῦ ταύρου
<span class="lb" data-page="4.793" data-line="17" id="l4.793.17"></span>τάχιστα πήγνυται πάντων. ἐξαιρουμένων δὲ τῶν ἰνῶν οὐ
<span class="pb" data-page="4.794" id="p4.794"></span>
<span class="lb" data-page="4.794" data-line="1" id="l4.794.1"></span>πήγνυται τὸ αἷμα· αἱ γὰρ ἶνες γεώδεις. καθάπερ ἐκ πηλοῦ
<span class="lb" data-page="4.794" data-line="2" id="l4.794.2"></span>εἴ τις ἐξέλοι τὸ γεῶδες, οὐκ ἂν ξηρανθείη τὸ ὕδωρ. οὕτως
<span class="lb" data-page="4.794" data-line="3" id="l4.794.3"></span>καὶ τὸ αἷμα τῶν ἰνῶν μὲν ἐξαιρουμένων οὐ πήγνυται,
<span class="lb" data-page="4.794" data-line="4" id="l4.794.4"></span>μενουσῶν δὲ πήγνυται, οἷον καὶ ὑγρὰ γῆ καὶ ὑπὸ ψύχους
<span class="lb" data-page="4.794" data-line="5" id="l4.794.5"></span>ἂν πάθοι. τοῦ γὰρ θερμοῦ ὑπὸ τοῦ ψυχροῦ ἐκθλιβομένου
<span class="lb" data-page="4.794" data-line="6" id="l4.794.6"></span>συνεξατμίζεται τὸ ὑγρὸν, καθάπερ εἴρηται πρότερον,
<span class="lb" data-page="4.794" data-line="7" id="l4.794.7"></span><span class="milestone ed2page" data-n="5.453" data-unit="ed2page" id="ed2page.5.453"></span>καὶ πήγνυται, οὐχ ὑπὸ θερμοῦ, ἀλλ’ ὑπὸ ψυχροῦ ξηραινόμενον.
<span class="lb" data-page="4.794" data-line="8" id="l4.794.8"></span>ἐν δὲ τοῖς σώμασιν ὑγρόν ἐστι <span class="milestone ed1page" data-n="1.348" data-unit="ed1page" id="ed1page.1.348"></span> διὰ τὴν θερμότητα
<span class="lb" data-page="4.794" data-line="9" id="l4.794.9"></span>τὴν ἐν τοῖς ζώοις. ταῦτα προειπὼν ὁ Ἀριστοτέλης
<span class="lb" data-page="4.794" data-line="10" id="l4.794.10"></span>ἐφεξῆς αὐτοῖς συνάπτει ταῦτα. πολλῶν δέ ἐστιν αἰτία ἡ τοῦ
<span class="lb" data-page="4.794" data-line="11" id="l4.794.11"></span>αἵματος φύσις, καὶ κατὰ τὸ ἦθος τοῖς ζώοις, καὶ κατὰ τὴν
<span class="lb" data-page="4.794" data-line="12" id="l4.794.12"></span>αἴσθησιν εὐλόγως. ὕλη γάρ ἐστι παντὸς τοῦ σώματος, ἡ
<span class="lb" data-page="4.794" data-line="13" id="l4.794.13"></span>γὰρ τροφὴ ὕλη, τὸ δ’ αἷμα ἐσχάτη τροφή. πολλὴν οὖν
<span class="lb" data-page="4.794" data-line="14" id="l4.794.14"></span>ποιεῖ διαφορὰν θερμὸν ὂν καὶ ψυχρὸν, καὶ λεπτὸν, καὶ
<span class="lb" data-page="4.794" data-line="15" id="l4.794.15"></span>πολὺ, καὶ καθαρὸν, καὶ θολερόν. οὐσῶν δὲ καὶ ἄλλων
<span class="lb" data-page="4.794" data-line="16" id="l4.794.16"></span>αὐτοῦ ῥήσεων ἐν ταῖς περὶ τῶν ζώων αὐτοῦ πραγματείαις
<span class="lb" data-page="4.794" data-line="17" id="l4.794.17"></span>καὶ τοῖς τῶν προβλημάτων αὐτοῦ βιβλίοις, ἔδοξέ μοι περιττὸν
<span class="pb" data-page="4.795" id="p4.795"></span>
<span class="lb" data-page="4.795" data-line="1" id="l4.795.1"></span>εἶναι παραγράφειν ἁπάσας. ἀρκεῖ γάρ μοι τὴν Ἀριστοτέλους
<span class="lb" data-page="4.795" data-line="2" id="l4.795.2"></span>ἐνδείξασθαι γνώμην, ἣν ἔχει περί τε τῶν κράσεων
<span class="lb" data-page="4.795" data-line="3" id="l4.795.3"></span>τοῦ σώματος καὶ τῶν τῆς ψυχῆς δυνάμεων. ὅμως δὲ προσθήσω
<span class="lb" data-page="4.795" data-line="4" id="l4.795.4"></span>καὶ κατὰ τὸ πρῶτον εἰρημένον τῆς τῶν ζώων ἱστορίας,
<span class="lb" data-page="4.795" data-line="5" id="l4.795.5"></span>ὧν τινὰ μὲν ἄντικρυς εἰς τὴν κρᾶσιν ἀνάγεται, τινὰ
<span class="lb" data-page="4.795" data-line="6" id="l4.795.6"></span>δὲ διὰ μέσων τῶν φυσιογνωμονικῶν σημείων, καὶ μάλιστα
<span class="lb" data-page="4.795" data-line="7" id="l4.795.7"></span>κατὰ τὸν Ἀριστοτέλη. βούλεται γὰρ οὗτος τοῖς τῆς ψυχῆς
<span class="lb" data-page="4.795" data-line="8" id="l4.795.8"></span>ἤθεσί τε καὶ δυνάμεσιν οἰκείαν γίνεσθαι τὴν διάπλασιν
<span class="lb" data-page="4.795" data-line="9" id="l4.795.9"></span>ὅλου τοῦ σώματος ἑκάστῳ γένει ζώων. οἷον αὐτίκα τῶν
<span class="lb" data-page="4.795" data-line="10" id="l4.795.10"></span>ἐναίμων ἡ γένεσις μέν ἐστιν ἐκ τοῦ τῆς μητρὸς αἵματος,
<span class="lb" data-page="4.795" data-line="11" id="l4.795.11"></span>ἀκολουθεῖ δὲ τῇ κράσει τούτου τὰ τῆς ψυχῆς ἤθη, καθότι
<span class="lb" data-page="4.795" data-line="12" id="l4.795.12"></span>καὶ διὰ τῶν προγεγραμμένων ῥήσεων ἀπεφήνατο. τῶν δὲ
<span class="lb" data-page="4.795" data-line="13" id="l4.795.13"></span>ὀργανικῶν μορίων ἡ διάπλασις οἰκεία τοῖς τῆς ψυχῆς ἤθεσι
<span class="lb" data-page="4.795" data-line="14" id="l4.795.14"></span>γίγνεται κατ’ αὐτὸν τὸν Ἀριστοτέλη. καὶ κατὰ τοῦτο δὴ
<span class="lb" data-page="4.795" data-line="15" id="l4.795.15"></span>λοιπὸν οὐκ ὀλίγα πέφυκε περί τε ψυχῆς ἠθῶν καὶ τῆς
<span class="lb" data-page="4.795" data-line="16" id="l4.795.16"></span>τοῦ σώματος κράσεως. ἔνια δὲ τῶν φυσιογνωμονικῶν ἄντικρύς
<span class="lb" data-page="4.795" data-line="17" id="l4.795.17"></span>τε καὶ δι’ οὐδενὸς μέσου τὴν κρᾶσιν ἐνδείκνυται. τοιαῦτα
<span class="lb" data-page="4.795" data-line="18" id="l4.795.18"></span>δέ ἐστι κατὰ τὰς χρόας καὶ τρίχας, ἔτι τε τὰς φωνὰς,
<span class="pb" data-page="4.796" id="p4.796"></span>
<span class="lb" data-page="4.796" data-line="1" id="l4.796.1"></span>καὶ τὰς ἐνεργείας τῶν μορίων. ἀκούσωμεν οὖν ἤδη τῶν ὑπὸ
<span class="lb" data-page="4.796" data-line="2" id="l4.796.2"></span>Ἀριστοτέλους γεγραμμένων ἐν τῷ πρώτῳ περὶ ζώων ἱστορίας.
<span class="lb" data-page="4.796" data-line="3" id="l4.796.3"></span>προσώπου δὲ τὸ μὲν ὑπὸ τὸ βρέγμα μεταξὺ τῶν ὀμμάτων
<span class="lb" data-page="4.796" data-line="4" id="l4.796.4"></span>μέτωπον· τοῦτο δὲ οἷς μὲν μέγα, βραδύτεροι, οἷς δὲ μικρὸν,
<span class="lb" data-page="4.796" data-line="5" id="l4.796.5"></span>εὐκίνητοι, καὶ οἷς μὲν πλατὺ, ἐκστατικοί. μία μὲν αὕτη
<span class="lb" data-page="4.796" data-line="6" id="l4.796.6"></span>ῥῆσις. ἑτέρα δὲ οὐ μετὰ πολὺ τόνδε τὸν τρόπον ἔχουσα.
<span class="lb" data-page="4.796" data-line="7" id="l4.796.7"></span>ὑπὸ δὲ τῷ μετώπῳ ὀφρύες διφυεῖς, ὧν αἱ μὲν εὐθεῖαι
<span class="lb" data-page="4.796" data-line="8" id="l4.796.8"></span>φύουσαι μαλακοῦ ἤθους σημεῖον, αἱ δὲ πρὸς τὴν ῥῖνα τὴν
<span class="lb" data-page="4.796" data-line="9" id="l4.796.9"></span>καμπυλότητα ἔχουσαι στρυφνοῦ, αἱ δὲ πρὸς τοὺς κροτάφους
<span class="lb" data-page="4.796" data-line="10" id="l4.796.10"></span>μώμου καὶ εἴρωνος, αἱ δὲ κατεσπασμέναι φθόνου. εἶτα
<span class="lb" data-page="4.796" data-line="11" id="l4.796.11"></span>πάλιν οὐ μετὰ πολύ. κοινὸν δὲ βλεφαρίδος μέρος τῆς ἄνω
<span class="lb" data-page="4.796" data-line="12" id="l4.796.12"></span>καὶ κάτω κανθοὶ, δύο μὲν πρὸς τῇ ῥινὶ, δύο δὲ πρὸς τοῖς
<span class="lb" data-page="4.796" data-line="13" id="l4.796.13"></span>κροτάφοις. οἷς μέν εἰσι μακροὶ, κακοηθείας σημεῖον, οἷς
<span class="lb" data-page="4.796" data-line="14" id="l4.796.14"></span>δὲ βραχεῖς, ἤθους βελτίονος. ὧν δὲ οἱ κτένες οἷον κρεῶδες
<span class="lb" data-page="4.796" data-line="15" id="l4.796.15"></span>ἔχοντες πρὸς τῷ μυκτῆρι, πονηρίας. καὶ μετὰ τοῦτο
<span class="lb" data-page="4.796" data-line="16" id="l4.796.16"></span>πάλιν. ὀφθαλμοῦ δὲ τοῦ μὲν λευκοῦ ὁμοίως ἐπὶ πολὺ
<span class="lb" data-page="4.796" data-line="17" id="l4.796.17"></span>πᾶσι τὸ καλούμενον μέλαν διαφέρει. τοῖς μὲν γάρ ἐστι μέλαν, ﻿
<span class="pb" data-page="4.797" id="p4.797"></span>
<span class="lb" data-page="4.797" data-line="1" id="l4.797.1"></span>τοῖς δὲ καὶ σφόδρα γλαυκόν. οἷς δὲ χαροπὸν, τοῦ
<span class="lb" data-page="4.797" data-line="2" id="l4.797.2"></span>βελτίστου σημεῖόν ἐστι, καὶ πρὸς ὀξύτητα ὄψεως κράτιστον.
<span class="lb" data-page="4.797" data-line="3" id="l4.797.3"></span>καὶ δὴ καὶ τούτων ἐφεξῆς τάδε γράφει. τῶν δὲ ὀφθαλμῶν
<span class="lb" data-page="4.797" data-line="4" id="l4.797.4"></span>οἱ μὲν μικροὶ, οἱ δὲ μεγάλοι, οἱ μέσοι δὲ καὶ βέλτιστοι,
<span class="lb" data-page="4.797" data-line="5" id="l4.797.5"></span>καὶ οἱ ἐκτὸς σφόδρα, ἢ ἐντὸς, ἢ μέσως, τούτων οἱ ἐντὸς
<span class="lb" data-page="4.797" data-line="6" id="l4.797.6"></span>μάλιστα ὀξυωπέστατοι ἐπὶ παντὸς ζώου, οἱ δὲ μέσον ἤθους
<span class="lb" data-page="4.797" data-line="7" id="l4.797.7"></span>βελτίστου σημεῖον. καὶ ἢ σκαρδαμυκτικοὶ, ἢ ἀτενεῖς, ἢ μέσοι.
<span class="lb" data-page="4.797" data-line="8" id="l4.797.8"></span>βελτίστου δὲ ἤθους σημεῖον οἱ μέσοι. ἐκείνων δὲ οἱ μὲν
<span class="lb" data-page="4.797" data-line="9" id="l4.797.9"></span>ἀναιδεῖς, οἱ δὲ ἀβέβαιοι. καὶ πάλιν οὐ μετὰ πολλὰ καὶ
<span class="lb" data-page="4.797" data-line="10" id="l4.797.10"></span>τὸν περὶ τῶν ὤτων λόγον ὡδί πως ἔγραψεν. εἰ μὲν πάνυ
<span class="lb" data-page="4.797" data-line="11" id="l4.797.11"></span>μικρὰ, ἢ μέσα, ἢ ἐπανεστηκότα σφόδρα ᾖ, τούτων τὰ μὲν
<span class="lb" data-page="4.797" data-line="12" id="l4.797.12"></span><span class="milestone ed2page" data-n="5.454" data-unit="ed2page" id="ed2page.5.454"></span> μικρὰ κακοήθους σημεῖον, τὰ δὲ μέσα βελτίστου
<span class="lb" data-page="4.797" data-line="13" id="l4.797.13"></span>ἤθους, τὰ δὲ μεγάλα καὶ ἐπανεστηκότα μωρολογίας καὶ
<span class="lb" data-page="4.797" data-line="14" id="l4.797.14"></span>ἀδολεσχίας. ταῦτα μὲν ἐν τῷ πρώτῳ περὶ ζώων ἱστορίας
<span class="lb" data-page="4.797" data-line="15" id="l4.797.15"></span>Ἀριστοτέλης ἔγραψεν. ὀλίγα δὲ μέμνηται καὶ ἐν ἄλλῳ
<span class="lb" data-page="4.797" data-line="16" id="l4.797.16"></span>συγγράμματι περὶ φυσιογνωμονικῶν θεωρημάτων, ὧν καὶ
<span class="pb" data-page="4.798" id="p4.798"></span>
<span class="lb" data-page="4.798" data-line="1" id="l4.798.1"></span>παρεθέμην ἄν τινας ῥήσεις, εἰ μήτε μακρολογίας ἔμελλον
<span class="lb" data-page="4.798" data-line="2" id="l4.798.2"></span>ἀποίσεσθαι δόξαν, ἀναλίσκειν τε τὸν χρόνον μάτην, ἐξὸν
<span class="lb" data-page="4.798" data-line="3" id="l4.798.3"></span>ἐπὶ τὸν πάντων ἰατρῶν τε καὶ φιλοσόφων πρῶτον εὑρόντα
<span class="lb" data-page="4.798" data-line="4" id="l4.798.4"></span>τὴν θεωρίαν ταύτην ἀφικέσθαι μάρτυρα, τὸν θεῖον
<span class="lb" data-page="4.798" data-line="5" id="l4.798.5"></span>Ἱπποκράτη.
</p>
        </article>

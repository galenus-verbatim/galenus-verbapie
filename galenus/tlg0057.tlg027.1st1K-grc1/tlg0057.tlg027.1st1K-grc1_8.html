<article xmlns="http://www.w3.org/1999/xhtml" id="urn:cts:greekLit:tlg0057.tlg027.1st1K-grc1:8">
<span class="pb page1" data-page="4.798" id="p4.798"></span>
<span class="milestone ed1page page1" data-n="1.348" data-unit="ed1page" id="ed1page.1.348"></span>
<span class="milestone ed2page page1" data-n="5.454" data-unit="ed2page" id="ed2page.5.454"></span>
          <p>
<span class="lb" data-page="4.798" data-line="6" id="l4.798.6"></span>Γράφει τοίνυν οὕτως ἐν τῷ βιβλίῳ, ἐν ᾧ περὶ
<span class="lb" data-page="4.798" data-line="7" id="l4.798.7"></span>ὑδάτων καὶ ἀέρων καὶ τόπων διδάσκει. πρῶτον μὲν ἐπ’
<span class="lb" data-page="4.798" data-line="8" id="l4.798.8"></span>ἐκείνων τῶν πόλεων, ἃς ἐστράφθαι φησὶ πρὸς ἄρκτους, ὡδί
<span class="lb" data-page="4.798" data-line="9" id="l4.798.9"></span>πως αὐτοῖς ὀνόμασι· τά τε ἤθεα ἀγριώτερα, ἢ ἡμερώτερα.
<span class="lb" data-page="4.798" data-line="10" id="l4.798.10"></span>καὶ μετὰ ταῦτα πάλιν ἐπὶ τῶν πρὸς ἀνατολὴν ἐστραμμένων
<span class="lb" data-page="4.798" data-line="11" id="l4.798.11"></span>ὡδί· λαμπρόφωνοί τε οἱ ἄνθρωποι, ὀργήν τε καὶ ξύνεσιν
<span class="lb" data-page="4.798" data-line="12" id="l4.798.12"></span>βελτίους τῶν πρὸς βορᾶν. ἔπειτα προελθὼν ἐπὶ πλέον περὶ
<span class="lb" data-page="4.798" data-line="13" id="l4.798.13"></span>τῶν αὐτῶν ὡδί πως διεξέρχεται τὴν Ἀσίαν. πλεῖστον δὲ
<span class="lb" data-page="4.798" data-line="14" id="l4.798.14"></span>διαφέρειν φημὶ τῆς Εὐρώπης εἰς τὰς φύσιας τῶν ξυμπάντων
<span class="lb" data-page="4.798" data-line="15" id="l4.798.15"></span>τῶν ἐκ γῆς φυομένων καὶ τῶν ἀνθρώπων. πολὺ γὰρ καλλίω
<span class="lb" data-page="4.798" data-line="16" id="l4.798.16"></span>καὶ μείζω πάντα γίγνονται ἐν τῇ Ἀσίᾳ, ἥ τε χώρη τῆς
<span class="lb" data-page="4.798" data-line="17" id="l4.798.17"></span>χώρας ἡμερωτέρα, καὶ τὰ ἤθεα τῶν ἀνθρώπων ἡμερώτερα.
<span class="lb" data-page="4.798" data-line="18" id="l4.798.18"></span>τὸ δ’ αἴτιον τούτων ἡ κρᾶσις τῶν ὡρέων. τὴν κρᾶσιν
<span class="pb" data-page="4.799" id="p4.799"></span>
<span class="lb" data-page="4.799" data-line="1" id="l4.799.1"></span>αἰτίαν εἶναί φησιν οὐ μόνον τῶν ἄλλων, ἃ διεξῆλθεν, ἀλλὰ
<span class="lb" data-page="4.799" data-line="2" id="l4.799.2"></span>καὶ τῶν ἠθῶν. ὅτι δὲ τὴν τῶν ὡρῶν κρᾶσιν ἐν θερμότητι
<span class="lb" data-page="4.799" data-line="3" id="l4.799.3"></span>καὶ ψυχρότητι, ξηρότητί τε καὶ ὑγρότητι διαλλάττειν ἑτέραν
<span class="lb" data-page="4.799" data-line="4" id="l4.799.4"></span>τῆς ἑτέρας φησὶ, παμπόλλας ῥήσεις παρεθέμην ἐν τῇ πραγματείᾳ,
<span class="lb" data-page="4.799" data-line="5" id="l4.799.5"></span>καθ’ ἣν ἐπιδείκνυμι τὴν αὐτὴν φυλάττοντα δόξαν
<span class="lb" data-page="4.799" data-line="6" id="l4.799.6"></span>αὐτὸν περὶ τῶν στοιχείων ἐν τῇ περὶ φύσεως ἀνθρώπου
<span class="lb" data-page="4.799" data-line="7" id="l4.799.7"></span>βίβλῳ, καὶ τἄλλα πάντα συγγράμματα. ἀλλὰ καὶ κατὰ τὰς
<span class="lb" data-page="4.799" data-line="8" id="l4.799.8"></span>ἑπομένας ῥήσεις τῇ προκειμένῃ ταὐτὸν διδάσκων γράφει
<span class="lb" data-page="4.799" data-line="9" id="l4.799.9"></span>ὡδὶ περὶ τῆς εὐκράτου χώρας, ἣν καὶ τὰ τῶν ἀνθρώπων
<span class="lb" data-page="4.799" data-line="10" id="l4.799.10"></span>ἤθη φησὶ ποιεῖν εὔκρατα. οὔτε γὰρ ὑπὸ τοῦ θερμοῦ ἐκκέκαυται,
<span class="lb" data-page="4.799" data-line="11" id="l4.799.11"></span>λέγει, οὔτε ὑπὸ τῶν αὐχμῶν καὶ ἀνυδρίης ἀνεξήρανται,
<span class="lb" data-page="4.799" data-line="12" id="l4.799.12"></span>οὔτε ὑπὸ ψύξεως πέττεται. διὰ τούτων οὖν ἐφεξῆς
<span class="lb" data-page="4.799" data-line="13" id="l4.799.13"></span>φησι. τὸ δὲ ἀνδρεῖον, καὶ τὸ ταλαίπωρον, καὶ τὸ θυμοειδὲς
<span class="lb" data-page="4.799" data-line="14" id="l4.799.14"></span>οὐκ ἂν δύναιτο ἐν τοιαύτῃ φύσει ἐγγίγνεσθαι, οὔτε
<span class="lb" data-page="4.799" data-line="15" id="l4.799.15"></span>ὁμοφύλου, οὔτε ἀλλοφύλου. ἀλλὰ τὴν ἡδονὴν ἀνάγκη κρατέειν.
<span class="lb" data-page="4.799" data-line="16" id="l4.799.16"></span>καὶ μέντοι κατωτέρω πάλιν ἐν τῷ αὐτῷ συγγράμματι
<span class="lb" data-page="4.799" data-line="17" id="l4.799.17"></span>τάδε γράφει. περὶ δὲ τῆς ἀθυμίης τῶν ἀνθρώπων, καὶ τῆς
<span class="lb" data-page="4.799" data-line="18" id="l4.799.18"></span>ἀνανδρείης, ὅτι ἀπολεμώτεροί εἰσιν τῶν Εὐρωπαίων οἱ
<span class="pb" data-page="4.800" id="p4.800"></span>
<span class="lb" data-page="4.800" data-line="1" id="l4.800.1"></span>Ἀσιηνοὶ καὶ ἡμερώτεροι τὰ ἤθεα, αἱ ὧραι αἴτιαι μάλιστα,
<span class="lb" data-page="4.800" data-line="2" id="l4.800.2"></span>οὐ μεγάλας τὰς μεταβολὰς ποιεύμεναι οὔτε ἐπὶ τὸ θερμὸν
<span class="lb" data-page="4.800" data-line="3" id="l4.800.3"></span>οὔτε ἐπὶ τὸ ψυχρὸν, ἀλλὰ παραπλήσιαι. καὶ μέντοι καὶ
<span class="lb" data-page="4.800" data-line="4" id="l4.800.4"></span>μετ’ ὀλίγα πάλιν εἶπεν οὕτως. εὑρήσεις δὲ καὶ τῶν Ἀσιηνῶν
<span class="lb" data-page="4.800" data-line="5" id="l4.800.5"></span>διαφέροντας αὐτοὺς ἑωϋτῶν, καὶ τοὺς μὲν βελτίονας, τοὺς
<span class="lb" data-page="4.800" data-line="6" id="l4.800.6"></span>δὲ φαυλοτέρους ὄντας. τούτων δὲ αἱ μεταβολαὶ αἰτίαι τῶν
<span class="lb" data-page="4.800" data-line="7" id="l4.800.7"></span>ὡρέων, ὥσπερ μοι εἴρηται ἐν τοῖσι προτέροισι. καὶ κατωτέρω
<span class="lb" data-page="4.800" data-line="8" id="l4.800.8"></span>τοῦ συγγράμματος, ἡνίκα περὶ τῶν τὴν Εὐρώπην
<span class="lb" data-page="4.800" data-line="9" id="l4.800.9"></span>οἰκούντων ὁ λόγος αὐτῷ γίγνεται, τάδε γράφει. τὸ δὲ
<span class="lb" data-page="4.800" data-line="10" id="l4.800.10"></span>ἄγριον καὶ τὸ ἄμικτον καὶ θυμοειδὲς ἐν τῇ τοιαύτῃ φύσει
<span class="lb" data-page="4.800" data-line="11" id="l4.800.11"></span>γίγνεται. καὶ μετὰ ταῦτα πάλιν ἐν ἑτέρᾳ ῥήσει γράφει ταυτί.
<span class="lb" data-page="4.800" data-line="12" id="l4.800.12"></span>ὅσοι μὲν ὀρεινὴν χώρην οἰκοῦσι, καὶ τραχεῖαν, καὶ ὑψηλὴν,
<span class="lb" data-page="4.800" data-line="13" id="l4.800.13"></span>καὶ ἄνυδρον, καὶ μεταβολαὶ αὐτέοισι γίγνονται τῶν ὡρέων,
<span class="lb" data-page="4.800" data-line="14" id="l4.800.14"></span>μέγα δὲ τὸ διάφορον ἐνταῦθα. <span class="milestone ed2page" data-n="5.455" data-unit="ed2page" id="ed2page.5.455"></span> εἰκὸς γὰρ εἴδεα μεγάλα
<span class="lb" data-page="4.800" data-line="15" id="l4.800.15"></span>εἶναι, καὶ πρὸς τὸ ταλαίπωρον καὶ ἀνδρεῖον εὖ πεφυκότα,
<span class="lb" data-page="4.800" data-line="16" id="l4.800.16"></span>καὶ τό γε ἄγριον καὶ θηριῶδες αἱ τοιαῦται φύσιες οὐχ
<span class="lb" data-page="4.800" data-line="17" id="l4.800.17"></span>ἥκιστα ἔχουσιν. ὅσοι δὲ κοῖλα χωρία καὶ λοιμώδεα καὶ
<span class="lb" data-page="4.800" data-line="18" id="l4.800.18"></span>πνιγηρὰ, καὶ τῶν θερμῶν πνευμάτων πλέον μέρος μετέχουσιν
<span class="lb" data-page="4.800" data-line="19" id="l4.800.19"></span>ἢ τῶν ψυχρῶν, ὕδασί τε χρέονται θερμοῖσιν, οὗτοι δὲ μεγάλοι
<span class="pb" data-page="4.801" id="p4.801"></span>
<span class="lb" data-page="4.801" data-line="1" id="l4.801.1"></span>μὲν οὐκ ἂν εἴησαν, οὐδ’ εὐμήκεες, εὐρέες δὲ πεφυκότες,
<span class="lb" data-page="4.801" data-line="2" id="l4.801.2"></span>καὶ σαρκώδεες, καὶ μελανότριχες, καὶ αὐτοὶ μέλανες
<span class="lb" data-page="4.801" data-line="3" id="l4.801.3"></span>μᾶλλον, ἢ λευκότεροι, φλεγματίαι τε ἧσσον, ἢ χολώδεες, τὸ
<span class="lb" data-page="4.801" data-line="4" id="l4.801.4"></span>δὲ ἀνδρεῖον καὶ τὸ ταλαίπωρον ἐν τῇ ψυχῇ φύσει μὲν οὐκ
<span class="lb" data-page="4.801" data-line="5" id="l4.801.5"></span>ἂν ὁμοίως ἔχοιεν νόμος δὲ προσγενόμενος ὑπεργάσεται.
<span class="lb" data-page="4.801" data-line="6" id="l4.801.6"></span><span class="milestone ed1page" data-n="1.349" data-unit="ed1page" id="ed1page.1.349"></span> νόμον εἴρηκε δηλονότι τὴν νόμιμον ἐν ἑκάστῃ χώρᾳ
<span class="lb" data-page="4.801" data-line="7" id="l4.801.7"></span>τοῦ βίου διαγωγὴν, ἣν δὴ καὶ τροφὴν, καὶ παιδείαν, καὶ
<span class="lb" data-page="4.801" data-line="8" id="l4.801.8"></span>συνήθειαν ἐπιχώριον ὀνομάζομεν, οὗ καὶ αὐτοῦ μεμνήσομαι
<span class="lb" data-page="4.801" data-line="9" id="l4.801.9"></span>πρὸς τὸν ὀλίγον ὕστερον εἰρησόμενον λόγον. ἐν γὰρ τῷ
<span class="lb" data-page="4.801" data-line="10" id="l4.801.10"></span>παρόντι προσθεῖναι ταύτας ἔτι βούλομαι τὰς ῥήσεις αὐτοῦ.
<span class="lb" data-page="4.801" data-line="11" id="l4.801.11"></span>ὅσοι δὲ ὑψηλὴν οἰκέουσι χώρην, ἢ λισσὴν καὶ ἀνεμώδεα
<span class="lb" data-page="4.801" data-line="12" id="l4.801.12"></span>καὶ ἔνυδρον, εἶεν ἂν εἴδεα μεγάλοι, καὶ ἑωϋτοῖσι παραπλήσιοι,
<span class="lb" data-page="4.801" data-line="13" id="l4.801.13"></span>καὶ ἀνανδρότεροι δὲ καὶ ἡμερώτεραι τούτων αἱ γνῶμαι.
<span class="lb" data-page="4.801" data-line="14" id="l4.801.14"></span>καὶ συνάπτων γε ἐφεξῆς περὶ τοῦ χωρίου ἔτι τάδε γράφει.
<span class="lb" data-page="4.801" data-line="15" id="l4.801.15"></span>ὅσοι δὲ λεπτὰ, καὶ ἄνυδρα, καὶ ψιλὰ, τῇσι μεταβολῇσι τῶν
<span class="lb" data-page="4.801" data-line="16" id="l4.801.16"></span>ὡρέων οὐκ εὔκριτα ἔχει τῇ χώρῃ τὰ εἴδεα, ἀλλὰ σκληρὰ
<span class="lb" data-page="4.801" data-line="17" id="l4.801.17"></span>καὶ εὔτονα, καὶ ξανθότερα, οἷς μελανώτερα εἶναι τὰ εἴδεα, ﻿
<span class="pb" data-page="4.802" id="p4.802"></span>
<span class="lb" data-page="4.802" data-line="1" id="l4.802.1"></span>καὶ τὰς ὁρμὰς αὐθάδεας τε καὶ ἰδιογνώμονας. καὶ τί γὰρ,
<span class="lb" data-page="4.802" data-line="2" id="l4.802.2"></span>ἵνα μὴ πολλῶν μνημονεύσω ῥήσεων αὐτοῦ, ἐφεξῆς ἐρεῖ; εὑρήσεις
<span class="lb" data-page="4.802" data-line="3" id="l4.802.3"></span>γὰρ ἐπὶ τὸ πολὺ τῆς χώρης τῇ φύσει ἀκολουθοῦντα
<span class="lb" data-page="4.802" data-line="4" id="l4.802.4"></span>καὶ τὰ εἴδεα τῶν ἀνθρώπων καὶ τοὺς τρόπους. αὐτὴν δὲ
<span class="lb" data-page="4.802" data-line="5" id="l4.802.5"></span>δηλονότι τὴν χώρην κατὰ τὸ θερμόν τε καὶ ψυχρὸν καὶ
<span class="lb" data-page="4.802" data-line="6" id="l4.802.6"></span>ξηρὸν καὶ ὑγρὸν ἑτέρης χώρης διαφέρειν, εἴρηκε πολλάκις
<span class="lb" data-page="4.802" data-line="7" id="l4.802.7"></span>ἐν τῷ συγγράμματι. διὰ γοῦν πάλιν τῶν ἐφεξῆς φησιν· ὅκου
<span class="lb" data-page="4.802" data-line="8" id="l4.802.8"></span>μὲν γὰρ ἡ γῆ πικρὰ, καὶ μαλθακὴ, καὶ ἔνυγρος, καὶ τὰ
<span class="lb" data-page="4.802" data-line="9" id="l4.802.9"></span>ὕδατα κάρτα μετέωρα ἔχουσα, ὥστε θερμὰ εἶναι τοῦ θέρεος,
<span class="lb" data-page="4.802" data-line="10" id="l4.802.10"></span>καὶ τοῦ χειμῶνος ψυχρὰ, καὶ τῶν ὡρέων καλῶς κεῖται, ἐνταῦθα
<span class="lb" data-page="4.802" data-line="11" id="l4.802.11"></span>καὶ οἱ ἄνθρωποι σαρκώδεές εἰσι, καὶ ἄναρθροι, καὶ
<span class="lb" data-page="4.802" data-line="12" id="l4.802.12"></span>ὑγροὶ, καὶ ταλαίπωροι, καὶ τὴν ψυχὴν κακοὶ, ὥστε ἐπὶ πολὺ
<span class="lb" data-page="4.802" data-line="13" id="l4.802.13"></span>τό γε ῥᾴθυμον καὶ τὸ ὑπνηλὸν ἔνεστιν ἐν αὐτοῖς ἰδεῖν, ἔς
<span class="lb" data-page="4.802" data-line="14" id="l4.802.14"></span>τε τὰς τέχνας παχέες, καὶ οὐ λεπτοὶ, οὐδὲ ὀξέες. ἐν τούτοις
<span class="lb" data-page="4.802" data-line="15" id="l4.802.15"></span>πάλιν ἐδήλωσε σαφέστατα, μὴ μόνον τὰ ἤθη ταῖς τῶν ὡρῶν
<span class="lb" data-page="4.802" data-line="16" id="l4.802.16"></span>κράσεσιν, ἀλλὰ καὶ τὴν ἀμβλύτητα τῆς διανοίας, ὥσπερ οὖν
<span class="lb" data-page="4.802" data-line="17" id="l4.802.17"></span>καὶ τὴν σύνεσιν ἑπομένην. ὅμοια δὲ τούτοις καὶ κατὰ τὴν
<span class="lb" data-page="4.802" data-line="18" id="l4.802.18"></span>ἐχομένην ῥῆσιν ὑπ’ αὐτοῦ γέγραπται αὐτοῖς ὀνόμασιν. ὅκου
<span class="pb" data-page="4.803" id="p4.803"></span>
<span class="lb" data-page="4.803" data-line="1" id="l4.803.1"></span>δέ ἐστιν ἡ χώρη ψιλή τε καὶ ἀνώχυρος, καὶ τρηχείη, καὶ
<span class="lb" data-page="4.803" data-line="2" id="l4.803.2"></span>ὑπὸ τοῦ χειμῶνος πιεζομένη, ἢ καὶ ὑπὸ τοῦ ἡλίου κεκαυμένη,
<span class="lb" data-page="4.803" data-line="3" id="l4.803.3"></span>ἐνταῦθα σκληρούς τε καὶ ἰσχυροὺς, καὶ διηρθρωμένους,
<span class="lb" data-page="4.803" data-line="4" id="l4.803.4"></span>καὶ εὐτόνους, καὶ δασέας ἴδοις, τό τε ἐργαστικὸν ὀξὺ
<span class="lb" data-page="4.803" data-line="5" id="l4.803.5"></span>ἐνεὸν ἐν τῇ φύσει τῇ τοιαύτῃ, καὶ τὸ ἄγρυπνον, τά τε ἤθεα
<span class="lb" data-page="4.803" data-line="6" id="l4.803.6"></span>καὶ τὰς ὀργὰς αὐθάδεας καὶ ἰδιογνώμονας, τοῦ τε ἀγρίου
<span class="lb" data-page="4.803" data-line="7" id="l4.803.7"></span>μᾶλλον μετέχοντας ἢ τοῦ ἡμέρου, ἔς τε τὰς τέχνας ὀξυτέρούς
<span class="lb" data-page="4.803" data-line="8" id="l4.803.8"></span>τε καὶ συνετωτέρους, καὶ τὰ πολέμου ἀμείνους εὑρήσεις.
<span class="lb" data-page="4.803" data-line="9" id="l4.803.9"></span>ἐν τούτῳ πάλιν τῷ λόγῳ σαφῶς οὐ μόνον τὰ ἤθη ταῖς τῆς
<span class="lb" data-page="4.803" data-line="10" id="l4.803.10"></span>χώρας κράσεσιν ἀκόλουθά φησιν ὑπάρχειν, ἀλλὰ καὶ πρὸς
<span class="lb" data-page="4.803" data-line="11" id="l4.803.11"></span>τὰς τέχνας τοὺς μὲν ὀξυτέρους, τοὺς δὲ ἀσυνετωτέρους, τοὺς
<span class="lb" data-page="4.803" data-line="12" id="l4.803.12"></span>δὲ ἀμβλυτέρους τε καὶ παχέας τὴν διάνοιαν. οὐκέτ’ οὖν
<span class="lb" data-page="4.803" data-line="13" id="l4.803.13"></span>δέομαι τῶν κατὰ τὸ δεύτερον ἢ τὸ ἕκτον τῶν ἐπιδημίων
<span class="lb" data-page="4.803" data-line="14" id="l4.803.14"></span>γεγραμμένων φυσιογνωμονικῶν γνωρισμάτων ἁπάντων μνημονεύειν,
<span class="lb" data-page="4.803" data-line="15" id="l4.803.15"></span>ἀλλ’ ἀρκεῖ παραγράψαι δείγματος ἕνεκα τήνδε τὴν λέξιν
<span class="lb" data-page="4.803" data-line="16" id="l4.803.16"></span>αὐτοῦ. ὧν ἡ φλὲψ ἡ ἐν ἀγκῶνι σφύζει, μανικοὶ καὶ ὀξύθυμοι,
<span class="lb" data-page="4.803" data-line="17" id="l4.803.17"></span>ὧν δ’ ἂν ἀτρεμέῃ, τυφώδεις. κατὰ δὲ τὴν ῥῆσιν ὁ λόγος ἐστὶ
<span class="lb" data-page="4.803" data-line="18" id="l4.803.18"></span>τοιοῦτος. ὧν ἀνθρώπων ἡ κατὰ τὸν ἀγκῶνα ἀρτηρία σφοδροτάτην
<span class="pb" data-page="4.804" id="p4.804"></span>
<span class="lb" data-page="4.804" data-line="1" id="l4.804.1"></span>ποιεῖται τὴν κίνησιν; οὗτοι μανικοί εἰσι. φλέβας
<span class="lb" data-page="4.804" data-line="2" id="l4.804.2"></span>μὲν γὰρ καὶ τὰς ἀρτηρίας ἐκάλουν οἱ παλαιοὶ, ὡς δέδεικται
<span class="lb" data-page="4.804" data-line="3" id="l4.804.3"></span>πολλάκις, οὐδέπω δὲ πᾶσαν ἀρτηριῶν κίνησιν ὠνόμαζον
<span class="lb" data-page="4.804" data-line="4" id="l4.804.4"></span>σφυγμὸν, ἀλλὰ μόνον τὴν <span class="milestone ed2page" data-n="5.456" data-unit="ed2page" id="ed2page.5.456"></span> αἰσθητὴν αὐτὴν, αὐτῷ τῷ
<span class="lb" data-page="4.804" data-line="5" id="l4.804.5"></span>ἀνθρώπῳ πάντως οὖσαν σφοδράν. Ἱπποκράτης δὲ, ὡς καὶ
<span class="lb" data-page="4.804" data-line="6" id="l4.804.6"></span>πρῶτος ἄρξας τοῦ μετὰ ταῦτα κρατήσαντος ἔθους, εἴρηκέ
<span class="lb" data-page="4.804" data-line="7" id="l4.804.7"></span>που σφυγμὸν ἁπασῶν τῶν ἀρτηριῶν τὴν κίνησιν, ὁποία τις
<span class="lb" data-page="4.804" data-line="8" id="l4.804.8"></span>ἂν εἴη. κατὰ μέντοι τήνδε τὴν ῥῆσιν ἔτι τῷ παλαιοτέρῳ
<span class="lb" data-page="4.804" data-line="9" id="l4.804.9"></span>τρόπῳ τῆς ἑρμηνείας χρώμενος ἐκ σφοδρᾶς κινήσεως τῆς
<span class="lb" data-page="4.804" data-line="10" id="l4.804.10"></span>ἀρτηρίας ἐτεκμῄρατο τὸν μανικὸν καὶ ὀξύθυμον ἄνθρωπον,
<span class="lb" data-page="4.804" data-line="11" id="l4.804.11"></span>ἐπεὶ διὰ τὸ πλῆθος τῆς ἐν τῇ καρδίᾳ θερμασίας οὕτω
<span class="lb" data-page="4.804" data-line="12" id="l4.804.12"></span>σφύζουσιν αἵδε αἱ ἀρτηρίαι. καὶ μανικοὺς μὲν γὰρ καὶ
<span class="lb" data-page="4.804" data-line="13" id="l4.804.13"></span>ὀξυθύμους τὸ πλῆθος τῆς θερμασίας ἐργάζεται, νωθροὺς
<span class="lb" data-page="4.804" data-line="14" id="l4.804.14"></span>δὲ καὶ βαρεῖς καὶ δυσκινήτους ἡ τῆς κράσεως ψυχρότης.
</p>
        </article>

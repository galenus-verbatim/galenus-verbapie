<article xmlns="http://www.w3.org/1999/xhtml" id="urn:cts:greekLit:tlg0057.tlg028.1st1K-grc1:10">
<span class="pb page1" data-page="5.52" id="p5.52"></span>
<span class="milestone ed1page page1" data-n="1.359" data-unit="ed1page" id="ed1page.1.359"></span>
<span class="milestone ed2page page1" data-n="6.535" data-unit="ed2page" id="ed2page.6.535"></span>
          <p>
<span class="lb" data-page="5.52" data-line="13" id="l5.52.13"></span>Ἐγὼ μὲν οὖν καὶ ταῦτα καὶ ἄλλα πολλὰ
<span class="lb" data-page="5.52" data-line="14" id="l5.52.14"></span>διῆλθον ἐκείνῳ τε καὶ ἄλλοις ὕστερον πολλοῖς, καὶ πάντας
<span class="lb" data-page="5.52" data-line="15" id="l5.52.15"></span>ἔπεισα τό γε παραυτίκα· τὴν δὲ ἐκ τῶν ὑστέρων ὠφέλειαν
<span class="lb" data-page="5.52" data-line="16" id="l5.52.16"></span>ὀλιγίστους εἶδον ὕστερον ἔχοντας. τηλικαῦτα γὰρ ἤδη τὰ
<span class="lb" data-page="5.52" data-line="17" id="l5.52.17"></span>πάθη τῆς ψυχῆς ηὐξήκασιν οἱ πολλοὶ τῶν ἀνθρώπων, ὡς
<span class="lb" data-page="5.52" data-line="18" id="l5.52.18"></span>ἀνίατα ὑπάρχειν. εἰ δέ τις ἔτι μετρίοις δουλεύει πάθεσιν,
<span class="pb" data-page="5.53" id="p5.53"></span>
<span class="lb" data-page="5.53" data-line="1" id="l5.53.1"></span>γνῶναί τ’ ἂν οὕτω δύναταί τι τῶν πρῶτον εἰρημένων, ἐπιστήσας
<span class="lb" data-page="5.53" data-line="2" id="l5.53.2"></span>ἑαυτῷ, καθάπερ ἔμπροσθεν εἶπον, ἐπόπτην τινὰ
<span class="lb" data-page="5.53" data-line="3" id="l5.53.3"></span>καὶ παιδαγωγὸν, ὅστις ἑκάστοτε τὰ μὲν ἀναμιμνήσκων αὐτὸν,
<span class="lb" data-page="5.53" data-line="4" id="l5.53.4"></span>τὰ δ’ ἐπιπλήττων, τὰ δὲ προτρέπων τε καὶ παρορμῶν
<span class="lb" data-page="5.53" data-line="5" id="l5.53.5"></span>ἔχεσθαι τῶν κρειττόνων, ἑαυτόν τε παράδειγμα παρέχων
<span class="lb" data-page="5.53" data-line="6" id="l5.53.6"></span>ὧν λέγει καὶ προτρέπει, δυνήσεται κατασκευάσαι λόγῳ
<span class="lb" data-page="5.53" data-line="7" id="l5.53.7"></span>ἐλευθέραν τε καὶ καλὴν τὴν ψυχήν. αἰσχρὸν γὰρ τὴν μὲν
<span class="lb" data-page="5.53" data-line="8" id="l5.53.8"></span>κατὰ νόμους ἀνθρωπίνους ἐλευθερίαν ἀντὶ πολλῶν πεποιῆσθαι,
<span class="lb" data-page="5.53" data-line="9" id="l5.53.9"></span>τὴν δ’ ὄντως καὶ φύσει μὴ σπουδάζειν, ἀλλ’ αἰσχραῖς
<span class="lb" data-page="5.53" data-line="10" id="l5.53.10"></span>καὶ ἀσελγέσι καὶ τυραννικαῖς δεσποίναις δουλεύειν,
<span class="lb" data-page="5.53" data-line="11" id="l5.53.11"></span>φιλοχρηματίαις τε καὶ σμικρολογίαις καὶ φιλαρχίαις καὶ
<span class="lb" data-page="5.53" data-line="12" id="l5.53.12"></span>φιλοδοξίαις καὶ φιλοτιμίαις. καίτοι τούτων ἁπασῶν οὐκ
<span class="lb" data-page="5.53" data-line="13" id="l5.53.13"></span>ἂν ὀκνήσαιμι φάναι μητέρα πλεονεξίαν. τίς οὖν ἔχων ταύτην
<span class="lb" data-page="5.53" data-line="14" id="l5.53.14"></span>ἐν τῇ ψυχῇ δύναται καλὸς κᾀγαθὸς γενέσθαι; τίς δ’
<span class="lb" data-page="5.53" data-line="15" id="l5.53.15"></span>οὐκ ἂν εἴη θανάτων ἄξιος μυρίων, εἰ μὴ μισήσειε τὸ
<span class="lb" data-page="5.53" data-line="16" id="l5.53.16"></span>τοιοῦτον αἶσχος τοῦτο; πολὺ δὲ μᾶλλον μισητέον ἐστὶ καὶ
<span class="lb" data-page="5.53" data-line="17" id="l5.53.17"></span>φευκτέον αὐτὸ σωθῆναι βουλομένοις νέοις, ὡς, ἐὰν φθάσωσιν
<span class="lb" data-page="5.53" data-line="18" id="l5.53.18"></span>ἐκτραφέντες ἀπλήστως χρημάτων ἐπιθυμεῖν, δυνατὸν
<span class="pb" data-page="5.54" id="p5.54"></span>
<span class="lb" data-page="5.54" data-line="1" id="l5.54.1"></span>οὖκ ἔτ’ αὐτοῖς μετὰ τεσσαρακοστὸν ἔτος ὠφεληθῆναι. τίθει
<span class="lb" data-page="5.54" data-line="2" id="l5.54.2"></span>δ’, εἰ βούλει, πεντηκοστὸν, ἵνα μήτις ἡμᾶς ἀπανθρώπους
<span class="lb" data-page="5.54" data-line="3" id="l5.54.3"></span>φῇ, καθάπερ ἤκουσά τινος λέγοντος ἥττονας μὲν ἀνθρώπους
<span class="lb" data-page="5.54" data-line="4" id="l5.54.4"></span>καὶ λιχνείας, καὶ ἀφροδισίων, καὶ δόξης, καὶ τιμῆς
<span class="lb" data-page="5.54" data-line="5" id="l5.54.5"></span>οὐκ ὀλίγους, ἑαυτὸν δὲ πλούσιον ἑνὸς ἡττώμενόν, διότι
<span class="lb" data-page="5.54" data-line="6" id="l5.54.6"></span>μηδενὸς ἐτύγχανεν ὧν ἐφίετο. καὶ γὰρ δὴ ἐπειδὴ καὶ
<span class="lb" data-page="5.54" data-line="7" id="l5.54.7"></span>οὗτος πολλοῦ χρόνου καθ’ ἑκάστην ἡμέραν ἑώρα φαιδρὸν
<span class="lb" data-page="5.54" data-line="8" id="l5.54.8"></span>ἐμὲ, αὐτοῦ κακοπραγοῦντος, ἐδεῖτο διδάσκειν ὅπως ἂν
<span class="lb" data-page="5.54" data-line="9" id="l5.54.9"></span>αὐτὸς μὴ ἀνιῷτο. <span class="milestone ed2page" data-n="6.536" data-unit="ed2page" id="ed2page.6.536"></span>φάντος δέ μού οἱ πλεόνων ἐτῶν
<span class="lb" data-page="5.54" data-line="10" id="l5.54.10"></span>δεῖσθαι πρὸς ἐπανόρθωσιν ὧν ηὔξησε μέχρι δεῦρο παθῶν,
<span class="lb" data-page="5.54" data-line="11" id="l5.54.11"></span>ἀνακραγὼν εἶπεν· Οὐδὲν ἀπανθρωπότερον σοῦ· ὥσπερ
<span class="lb" data-page="5.54" data-line="12" id="l5.54.12"></span>ἐμοῦ σπουδάζειν δυνηθέντος μὲν ἂν, εἰ ἐβουλήθην, ἄλυπον
<span class="lb" data-page="5.54" data-line="13" id="l5.54.13"></span>αὐτὸν ἐργάσασθαι τάχιστα, φθονήσαντος δέ τινος εὐεργεσίαν.
<span class="lb" data-page="5.54" data-line="14" id="l5.54.14"></span>καίτοι μόνῳ τούτῳ τῶν μαθημάτων οὐδεὶς τῶν
<span class="lb" data-page="5.54" data-line="15" id="l5.54.15"></span>πέλας δύναται φθονῆσαι. συμφέρει γὰρ ἡμῖν ἅπαντας ἀνθρώπους,
<span class="lb" data-page="5.54" data-line="16" id="l5.54.16"></span>οἷς συνδιατρίβομεν, ἔξω τῶν ψυχικῶν παθῶν εἶναι,
<span class="lb" data-page="5.54" data-line="17" id="l5.54.17"></span>μήτε φιλοδοξίαν, μήτ’ ἄλλο τι τοιοῦτο τὴν ψυχὴν λελωβημένους.
<span class="lb" data-page="5.54" data-line="18" id="l5.54.18"></span>ὅσῳ γὰρ ἂν ὦσι βελτίους οἵδε, τοσούτῳ καὶ
<span class="pb" data-page="5.55" id="p5.55"></span>
<span class="lb" data-page="5.55" data-line="1" id="l5.55.1"></span>ἡμῖν ὠφελιμώτεροι φίλοι γενήσονται. πάλιν οὖν ἐπὶ τὸν
<span class="lb" data-page="5.55" data-line="2" id="l5.55.2"></span>ἀληθῆ ἄνδρα γενέσθαι βουλόμενον ἐπανελθὼν ὑποθήσομαι
<span class="lb" data-page="5.55" data-line="3" id="l5.55.3"></span>τὴν κοινὴν ὁδὸν εἰς ἅπαντα <span class="milestone ed1page" data-n="1.360" data-unit="ed1page" id="ed1page.1.360"></span>τὰ κατὰ τὴν ψυχὴν
<span class="lb" data-page="5.55" data-line="4" id="l5.55.4"></span>ἡμῶν καλά. χρὴ γὰρ αὐτὸν τὸν ἐπιστάτην ἐπιστῆσαι
<span class="lb" data-page="5.55" data-line="5" id="l5.55.5"></span>τό γε καταρχὰς ἐφ’ ἑκάστῳ τῶν πρασσομένων, ὃς ἀναμνήσει
<span class="lb" data-page="5.55" data-line="6" id="l5.55.6"></span>τὸ παρορώμενον. ἔστι γὰρ ἐνίοτε δυσδιόριστον ἐν ταῖς
<span class="lb" data-page="5.55" data-line="7" id="l5.55.7"></span>πράξεσι τὸ κατὰ σμικρολογίαν πραττόμενον τοῦ κατ’ οἰκονομίαν,
<span class="lb" data-page="5.55" data-line="8" id="l5.55.8"></span>ὥστ’ ἀδύνατόν ἐστι νῦν ὁρίσαι τοῦτο τὸ πρῶτον
<span class="lb" data-page="5.55" data-line="9" id="l5.55.9"></span>ἀρχομένῳ τὸ τῆς φιλοχρηματίας ἐκκόπτειν πάθος. ὥσπερ
<span class="lb" data-page="5.55" data-line="10" id="l5.55.10"></span>δ’ ἐν τούτῳ ἡ ἀρετὴ γειτνιᾷ τῇ κακίᾳ, κατὰ τὸν αὐτὸν
<span class="lb" data-page="5.55" data-line="11" id="l5.55.11"></span>τρόπον τῆς φιλοτιμίας ἐκκοπτομένης. ἀναίσχυντον γὰρ κατὰ
<span class="lb" data-page="5.55" data-line="12" id="l5.55.12"></span>τὰς καλὰς πεφυκυίας ψυχὰς, ἑτέρους μὲν εἶναι τοὺς ὀψομένους
<span class="lb" data-page="5.55" data-line="13" id="l5.55.13"></span>τὰ τῶν σωθῆναι δυναμένων νέων ἁμαρτήματα, πρεσβύτας
<span class="lb" data-page="5.55" data-line="14" id="l5.55.14"></span>μὲν τὴν ἡλικίαν, ἐν ὅλῳ δὲ τῷ βίῳ πεῖραν ἱκανὴν
<span class="lb" data-page="5.55" data-line="15" id="l5.55.15"></span>δεδωκότας ἐλευθέρας γνώμης· οἷς ἐπιτιμῶσιν οὐκ ἀντιτείνειν,
<span class="lb" data-page="5.55" data-line="16" id="l5.55.16"></span>οὐδ’ ἀπεχθάνεσθαι προσήκει, ἀλλὰ χάριν εἰδέναι,
<span class="lb" data-page="5.55" data-line="17" id="l5.55.17"></span>καὶ παρακαλεῖν ἀεὶ λέγειν τἀληθῆ, καὶ γνόντας αὐτὸ πειρᾶσθαι,
<span class="pb" data-page="5.56" id="p5.56"></span>
<span class="lb" data-page="5.56" data-line="1" id="l5.56.1"></span>κἂν μὴ κατὰ μεγάλα μόρια, κατὰ σμικρὰ γοῦν
<span class="lb" data-page="5.56" data-line="2" id="l5.56.2"></span>ἀποκόπτειν τι τοῦ μεγέθους τῶν παθῶν, εἰ καὶ χαλεπὸν
<span class="lb" data-page="5.56" data-line="3" id="l5.56.3"></span>ἐν ἀρχῇ τοῦτο, καὶ μετὰ πολλῆς ταλαιπωρίας φαίνοιτο
<span class="lb" data-page="5.56" data-line="4" id="l5.56.4"></span>γιγνόμενον, ἐννοοῦντας οὐχ ὁμοίως χαλεπὸν ἔσεσθαι τοῦ
<span class="lb" data-page="5.56" data-line="5" id="l5.56.5"></span>χρόνου προϊόντος. ὅσον γὰρ ἂν αὔξηται ἡμῶν τὸ λογιστικὸν
<span class="lb" data-page="5.56" data-line="6" id="l5.56.6"></span>ἐν ταῖς τοιαύταις ἀσκήσεσι, καθάπερ ἡττᾶται καὶ
<span class="lb" data-page="5.56" data-line="7" id="l5.56.7"></span>μειοῦται τὰ πάθη, τοσοῦτον ῥᾷον ὕστερον ἡ παντελὴς
<span class="lb" data-page="5.56" data-line="8" id="l5.56.8"></span>ὑποταγή. ὅπου γὰρ ἔτι μεγίστων ὄντων ἐκράτησεν ὁ λογισμὸς
<span class="lb" data-page="5.56" data-line="9" id="l5.56.9"></span>ἀγύμναστος ὢν, εὔδηλον ὡς μᾶλλον κρατήσει, διττῆς
<span class="lb" data-page="5.56" data-line="10" id="l5.56.10"></span>ὑπεροχῆς ἐν τῷ χρόνῳ προγενομένης αὐτῷ. καὶ γὰρ
<span class="lb" data-page="5.56" data-line="11" id="l5.56.11"></span>αὐτὸς ἐξ ὧν ἐγυμνάσατο πολὺ γενναιότερος ἔσται, κἀκείνοις
<span class="lb" data-page="5.56" data-line="12" id="l5.56.12"></span>διατελέσει σμικροτέροις γιγνομένοις. ἤρκει δὲ καὶ θάτερον
<span class="lb" data-page="5.56" data-line="13" id="l5.56.13"></span>αὐτῶν μόνον εἰς τὴν τοῦ μέλλοντος ἐλπίδα. διόπερ
<span class="lb" data-page="5.56" data-line="14" id="l5.56.14"></span>ἐν ἀρχῇ τῆς ἀσκήσεως οὐ προσῆκεν ἀθυμεῖν, ὀλίγην ἐπίδοσιν
<span class="lb" data-page="5.56" data-line="15" id="l5.56.15"></span>ἑαυτῷ γιγνομένην αἰσθανόμενον ἐν τῇ τῶν παθῶν
<span class="lb" data-page="5.56" data-line="16" id="l5.56.16"></span>ἰάσει. μεγάλα γὰρ ἔσται τοῦ χρόνου προϊόντος, ἐὰν μόνον
<span class="lb" data-page="5.56" data-line="17" id="l5.56.17"></span>ὑπομένῃ τις ἀκούειν ὧν ἁμαρτάνει, τὴν ἀληθινὴν φιλίαν
<span class="lb" data-page="5.56" data-line="18" id="l5.56.18"></span>ἑαυτὸν φιλήσας καὶ βουληθεὶς γενέσθαι καλὸς κᾀγαθὸς,
<span class="pb" data-page="5.57" id="p5.57"></span>
<span class="lb" data-page="5.57" data-line="1" id="l5.57.1"></span>οὐ φαίνεσθαι μόνον. ἡ μὲν δὴ τῶν παθῶν τῆς ψυχῆς
<span class="lb" data-page="5.57" data-line="2" id="l5.57.2"></span>γνῶσίς τε καὶ θεραπεία κατὰ τὴν εἰρημένην ὁδόν· περὶ
<span class="lb" data-page="5.57" data-line="3" id="l5.57.3"></span>δὲ τῶν ἁμαρτημάτων ἐφεξῆς εἰρήσεται.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg028.1st1K-grc1:2">
<span class="pb page1" data-page="5.3" id="p5.3"></span>
<span class="milestone ed1page page1" data-n="0.353" data-unit="ed1page" id="ed1page.1.353"></span>
<span class="milestone ed2page page1" data-n="6.520" data-unit="ed2page" id="ed2page.6.520"></span>
          <p>
<span class="lb" data-page="5.3" data-line="14" id="l5.3.14"></span>Ὅτι μὲν εἰκός ἐστιν ἁμαρτάνειν, εἰ καὶ μὴ
<span class="lb" data-page="5.3" data-line="15" id="l5.3.15"></span>δοκοίημεν αὐτοὶ σφάλλεσθαί τι, πάρεστιν ἐκ τῶνδε τῶν λόγων
<span class="lb" data-page="5.3" data-line="16" id="l5.3.16"></span>λογίσασθαι. πάντας ἀνθρώπους ὁρῶμεν ἑαυτοὺς ὑπολαμβάνοντας
<span class="lb" data-page="5.3" data-line="17" id="l5.3.17"></span>ἤτοι γε ἀναμαρτήτους εἶναι παντάπασιν ἢ
<span class="lb" data-page="5.3" data-line="18" id="l5.3.18"></span>ὀλίγα καὶ σμικρὰ διὰ λόγου σφάλλεσθαι, καὶ τοῦτο
<span class="pb" data-page="5.4" id="p5.4"></span>
<span class="lb" data-page="5.4" data-line="1" id="l5.4.1"></span>μάλιστα πεπονθότας, οὓς ἄλλοι πλεῖστα νομίζουσιν ἁμαρτάνειν.
<span class="lb" data-page="5.4" data-line="2" id="l5.4.2"></span>ἐγὼ οὖν, εἰ καί τινος ἑτέρου, καὶ τοῦδε παμπόλλην
<span class="lb" data-page="5.4" data-line="3" id="l5.4.3"></span>ἔσχηκα πεῖραν. ὅσοι μὲν τῶν ἀνθρώπων ἐπ’ ἄλλοις
<span class="lb" data-page="5.4" data-line="4" id="l5.4.4"></span>ἐπέθεντο τὴν περὶ αὐτῶν ἀπόφασιν, ὁποῖοί τινές εἰσιν, ὀλιγώτατα
<span class="lb" data-page="5.4" data-line="5" id="l5.4.5"></span>ἐθεασάμην ἁμαρτάνοντας· ὅσοι δὲ ἑαυτοὺς ἀπειλήφασιν
<span class="lb" data-page="5.4" data-line="6" id="l5.4.6"></span>εἶναι ἀρίστους χωρὶς τοῦ τὴν κρίσιν ἑτέροις ἐπιτρέψαι,
<span class="lb" data-page="5.4" data-line="7" id="l5.4.7"></span>μέγιστα καὶ πλεῖστα τούτους ἑώρακα σφαλλομένους. ὥσθ’,
<span class="lb" data-page="5.4" data-line="8" id="l5.4.8"></span>ὅπερ ᾤμην, ὅτε μειράκιον ἦν, ἐπαινεῖσθαι μάτην, (τοῦτο δ’
<span class="lb" data-page="5.4" data-line="9" id="l5.4.9"></span>ἦν τὸ Πύθιον γνῶναι κελεῦον ἑαυτὸν,) οὐ γὰρ εἶναι μέγα
<span class="lb" data-page="5.4" data-line="10" id="l5.4.10"></span>τὸ πρόσταγμα, τοῦθ’ εὗρον ὕστερον δικαίως ἐπαινούμενον.
<span class="lb" data-page="5.4" data-line="11" id="l5.4.11"></span>ἀκριβῶς μὲν γὰρ ὁ σοφώτατος μόνος ἂν ἑαυτὸν γνοίη,
<span class="lb" data-page="5.4" data-line="12" id="l5.4.12"></span>τῶν δ’ ἄλλων ἁπάντων ἀκριβῶς μὲν οὐδεὶς, ἧττον δὲ καὶ
<span class="lb" data-page="5.4" data-line="13" id="l5.4.13"></span>μᾶλλον ἕτερος ἑτέρου. καθάπερ γὰρ ἐν ὅλῳ τῷ βίῳ καὶ
<span class="lb" data-page="5.4" data-line="14" id="l5.4.14"></span>κατὰ πάσας τὰς τέχνας τὰς μὲν μεγάλας ὑπεροχάς τε καὶ
<span class="lb" data-page="5.4" data-line="15" id="l5.4.15"></span>διαφορὰς τῶν πραγμάτων ἅπαντος ἀνδρός ἐστι γνῶναι, τὰς
<span class="lb" data-page="5.4" data-line="16" id="l5.4.16"></span>δὲ μικρὰς τῶν φρονίμων τε καὶ τεχνιτῶν, οὕτω κᾀπὶ τῶν
<span class="lb" data-page="5.4" data-line="17" id="l5.4.17"></span>ἁμαρτημάτων ἔχει καὶ παθῶν. ὅστις μὲν ἐπὶ μικροῖς ὀργίζεται
<span class="pb" data-page="5.5" id="p5.5"></span>
<span class="lb" data-page="5.5" data-line="1" id="l5.5.1"></span>σφοδρῶς, δάκνει τε καὶ κακίζει τοὺς οἰκέτας, οὗτος μέν
<span class="lb" data-page="5.5" data-line="2" id="l5.5.2"></span>σοι δῆλός ἐστιν, ὅτι ἐν πάθει καθέστηκεν· ὁμοίως δὲ καὶ
<span class="lb" data-page="5.5" data-line="3" id="l5.5.3"></span>ὅστις ἐν μέθαις τε καὶ ἑταίραις καὶ κωμασταῖς παραγίνεται.
<span class="lb" data-page="5.5" data-line="4" id="l5.5.4"></span>τὸ δ’ ἐπὶ μεγάλη βλάβῃ χρημάτων ἢ ἀτιμίᾳ μετρίως
<span class="lb" data-page="5.5" data-line="5" id="l5.5.5"></span>ταραχθῆναι τὴν ψυχὴν οὐκ ἔθ’ ὁμοίως ἐστὶ φανερὸν ἐκ
<span class="lb" data-page="5.5" data-line="6" id="l5.5.6"></span>τοῦ γένους τῶν παθῶν ὑπάρχον, ὥσπερ οὐδὲ πλακοῦντα
<span class="lb" data-page="5.5" data-line="7" id="l5.5.7"></span>φαγεῖν ἀκρατέστερον. ἀλλὰ καὶ ταῦτα κατάδηλα γίγνεται τῷ
<span class="lb" data-page="5.5" data-line="8" id="l5.5.8"></span>προμελετήσαντι τὴν ψυχὴν, ἐξοδιάσαντί τε ἁπάντων παθῶν
<span class="lb" data-page="5.5" data-line="9" id="l5.5.9"></span>ἐπανορθώσεως δεόμενα, καὶ μεῖζόν γ’ ἔμπης ἀποφυγεῖν αὐτὰ,
<span class="lb" data-page="5.5" data-line="10" id="l5.5.10"></span>διότι μικρά. ὅστις οὖν βούλεται καλὸς κᾀγαθὸς γενέσθαι,
<span class="lb" data-page="5.5" data-line="11" id="l5.5.11"></span>τοῦτο ἐννοήσας, ὡς ἀναγκαῖόν ἐστιν αὐτὸν ἀγνοεῖν πολλὰ
<span class="lb" data-page="5.5" data-line="12" id="l5.5.12"></span>τῶν ἰδίων ἁμαρτημάτων, ὅπως ἂν ἐξεύροι πάντα, δυνάμενος
<span class="lb" data-page="5.5" data-line="13" id="l5.5.13"></span>ἐγὼ λέγειν, ὅπως εὗρον αὐτὸς, οὔπω λέγω, διότι τὸ
<span class="lb" data-page="5.5" data-line="14" id="l5.5.14"></span>βιβλίον τοῦτο δύναταί ποτε καὶ εἰς ἄλλων ἀφικέσθαι χεῖρας·
<span class="lb" data-page="5.5" data-line="15" id="l5.5.15"></span>ὅπως ἂν κᾀκεῖνοι γυμνασθῶσιν πρὸς ὁδὸν εὑρεῖν τῆς
<span class="lb" data-page="5.5" data-line="16" id="l5.5.16"></span>γνώσεως τῶν ἁμαρτημάτων, ὥσπερ καὶ σέ μοι λέγειν ἠξίωσα,
<span class="lb" data-page="5.5" data-line="17" id="l5.5.17"></span>καὶ μέχρι τοσαῦτα δοκοῦν ἀπεφήνω, διεσιώπησα. καὶ νῦν ﻿
<span class="pb" data-page="5.6" id="p5.6"></span>
<span class="lb" data-page="5.6" data-line="1" id="l5.6.1"></span>οὕτω πράξω, παρακαλέσας τὸν ὁμιλοῦντα τῷδε τῷ γράμματι,
<span class="lb" data-page="5.6" data-line="2" id="l5.6.2"></span>καταθέμενον αὑτῷ ζητῆσαι, πῶς ἄν τις ἑαυτὸν δύναιτο
<span class="lb" data-page="5.6" data-line="3" id="l5.6.3"></span>γνωρίζειν ἁμαρτάνοντα. δύο <span class="milestone ed2page" data-n="6.521" data-unit="ed2page" id="ed2page.6.521"></span>γὰρ, ὡς Αἴσωπος ἔλεγε,
<span class="lb" data-page="5.6" data-line="4" id="l5.6.4"></span>πήρας ἐξήμμεθα τοῦ τραχήλου, τῶν μὲν ἀλλοτρίων τὴν
<span class="lb" data-page="5.6" data-line="5" id="l5.6.5"></span>πρόσω, τῶν ἰδίων δὲ τὴν ὀπίσω· καὶ διὰ τοῦτο τὰ μὲν
<span class="lb" data-page="5.6" data-line="6" id="l5.6.6"></span>ἀλλότρια βλέπομεν ἀεὶ, τῶν δ’ οἰκείων ἀθέατοι καθέσταμεν.
<span class="lb" data-page="5.6" data-line="7" id="l5.6.7"></span>καὶ τοῦτόν γε τὸν λόγον ὡς ἀληθῆ πάντες προσίενται.
<span class="lb" data-page="5.6" data-line="8" id="l5.6.8"></span>ὁ δὲ Πλάτων ἀποδίδωσι καὶ τὴν αἰτίαν τοῦ γιγνομένου.
<span class="lb" data-page="5.6" data-line="9" id="l5.6.9"></span>τυφλῶττον γὰρ, φησὶ, τὸ φιλοῦν περὶ τὸ φιλούμενον.
<span class="lb" data-page="5.6" data-line="10" id="l5.6.10"></span>εἴπερ οὖν ἕκαστος ἡμῶν ἑαυτὸν ἁπάντων μάλιστα φιλεῖ,
<span class="lb" data-page="5.6" data-line="11" id="l5.6.11"></span>τυφλώττειν ἀναγκαῖόν ἐστιν αὐτὸν ἐφ’ ἑαυτοῦ. πῶς οὖν
<span class="lb" data-page="5.6" data-line="12" id="l5.6.12"></span>ὄψεται τὰ ἴδια κακά; καὶ πῶς ἁμαρτάνων γνώσεται;
<span class="lb" data-page="5.6" data-line="13" id="l5.6.13"></span>πολλῷ γὰρ ἔοικεν ὅ τε τοῦ Αἰσώπου μῦθος καὶ ὁ τοῦ
<span class="lb" data-page="5.6" data-line="14" id="l5.6.14"></span>Πλάτωνος λόγος ἀνελπιστότερον ἡμῖν τὴν τῶν ἰδίων ἁμαρτημάτων
<span class="lb" data-page="5.6" data-line="15" id="l5.6.15"></span>εὕρεσιν ἀποφαίνειν. εἰ γὰρ μήτε τοῦ φιλεῖν τις
<span class="lb" data-page="5.6" data-line="16" id="l5.6.16"></span>ἑαυτὸν ἀποστῆσαι δύναται, τυφλώττειν ἀναγκαῖόν ἐστι τὸ
<span class="lb" data-page="5.6" data-line="17" id="l5.6.17"></span>φιλοῦν περὶ τὸ φιλούμενον. οὐ μὴν οὐδ’ ἐγὼ τὸν ἀναγινώσκοντα
<span class="lb" data-page="5.6" data-line="18" id="l5.6.18"></span>τόδε τὸ βιβλίον ἠξίουν ἐπισκέψασθαι καθ’ αὑτὸν
<span class="pb" data-page="5.7" id="p5.7"></span>
<span class="lb" data-page="5.7" data-line="1" id="l5.7.1"></span>ὁδὸν τῆς τῶν ἰδίων ἁμαρτημάτων εὑρέσεως, εἰ μὴ χαλεπὸν
<span class="lb" data-page="5.7" data-line="2" id="l5.7.2"></span>ἦν τὸ πρᾶγμα, καίτοι ὡς ἐπὶ πλεῖστον ἐσκεμμένος ᾖ καθ’
<span class="lb" data-page="5.7" data-line="3" id="l5.7.3"></span>αὑτόν. καὶ τοίνυν ἐγὼ τὴν ἐμὴν ἀποφαίνομαι γνώμην, ἣν,
<span class="lb" data-page="5.7" data-line="4" id="l5.7.4"></span>εἰ μέν τινα καὶ αὐτὸς ἕκαστος ἑτέραν ὁδὸν εὕροι, προσλαβὼν
<span class="lb" data-page="5.7" data-line="5" id="l5.7.5"></span>καὶ τὴν ἐμὴν, ὠφελήσεται πλεονεκτικῶς, διπλῆν ἀνθ’
<span class="lb" data-page="5.7" data-line="6" id="l5.7.6"></span>ἁπλῆς εὑρὼν ὁδὸν σωτηρίας· εἰ δὲ μὴ, ἀλλ’ αὐτῇ γε τῇ
<span class="lb" data-page="5.7" data-line="7" id="l5.7.7"></span>ἡμετέρᾳ διατελεῖ χρώμενος, ἄχρι περ ἂν ἑτέραν εὕρῃ βελτίονα.
<span class="lb" data-page="5.7" data-line="8" id="l5.7.8"></span>τίς οὖν ἡ ἐμὴ, λέγειν ἂν ἤδη καιρὸς, ἀρχὴν τῷ
<span class="lb" data-page="5.7" data-line="9" id="l5.7.9"></span>λόγῳ τήνδε ποιησάμενον.
</p>
        </article>

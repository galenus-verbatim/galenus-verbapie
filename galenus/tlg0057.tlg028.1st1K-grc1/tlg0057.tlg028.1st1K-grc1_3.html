<article xmlns="http://www.w3.org/1999/xhtml" id="urn:cts:greekLit:tlg0057.tlg028.1st1K-grc1:3">
<span class="pb page1" data-page="5.7" id="p5.7"></span>
<span class="milestone ed1page page1" data-n="0.353" data-unit="ed1page" id="ed1page.1.353"></span>
<span class="milestone ed2page page1" data-n="6.521" data-unit="ed2page" id="ed2page.6.521"></span>
          <p>
<span class="lb" data-page="5.7" data-line="10" id="l5.7.10"></span>Ἐπειδὴ τὰ μὲν ἁμαρτήματα διὰ τὴν ψευδῆ
<span class="lb" data-page="5.7" data-line="11" id="l5.7.11"></span>δόξαν γίγνονται, τὰ δὲ πάθη διὰ τὴν ἄλογον ὁρμὴν, ἔδοξέ
<span class="lb" data-page="5.7" data-line="12" id="l5.7.12"></span>μοι πρότερον αὐτὸν ἐλευθερῶσαι τῶν παθῶν· εἰκὸς γάρ
<span class="lb" data-page="5.7" data-line="13" id="l5.7.13"></span>πως καὶ διὰ ταῦτα ψεῦδος ἡμᾶς δοξάζειν. ἔστι δὲ πάθη
<span class="lb" data-page="5.7" data-line="14" id="l5.7.14"></span>ψυχῆς, ἅπερ ἅπαντες γιγνώσκουσι, θυμὸς, καὶ ὀργὴ, καὶ
<span class="lb" data-page="5.7" data-line="15" id="l5.7.15"></span>φόβος, καὶ λύπη, καὶ φθόνος, καὶ ἐπιθυμία σφοδρά.
<span class="lb" data-page="5.7" data-line="16" id="l5.7.16"></span>κατὰ <span class="milestone ed1page" data-n="1.353" data-unit="ed1page" id="ed1page.1.353"></span>δὲ τὴν ἐμὴν γνώμην καὶ τὸ φθάσαι πάνυ
<span class="lb" data-page="5.7" data-line="17" id="l5.7.17"></span>σφόδρα φιλεῖν ἢ μισεῖν ὁτιοῦν πρᾶγμα πάθος ἐστίν.
<span class="lb" data-page="5.7" data-line="18" id="l5.7.18"></span>ὀρθῶς γὰρ ἔοικεν εἰρῆσθαι τὸ μέτρον ἄριστον, ὡς οὐδενὸς
<span class="pb" data-page="5.8" id="p5.8"></span>
<span class="lb" data-page="5.8" data-line="1" id="l5.8.1"></span>ἀμέτρου καλῶς γιγνομένου. πῶς οὖν ἄν τις ἐκκόψειε ταῦτα,
<span class="lb" data-page="5.8" data-line="2" id="l5.8.2"></span>μὴ γνοὺς πρότερον ἔχων αὐτά; γνῶναι δ’, ὡς ἐλέγομεν,
<span class="lb" data-page="5.8" data-line="3" id="l5.8.3"></span>ἀδύνατον, ἐπειδὴ σφόδρα φιλοῦμεν ἡμᾶς. ἀλλὰ καὶ μὴ
<span class="lb" data-page="5.8" data-line="4" id="l5.8.4"></span>σαυτὸν ὁ λόγος οὗτος ἐπιτρέπει σοι κρίνειν, ἄλλον τε συγχωρεῖν
<span class="lb" data-page="5.8" data-line="5" id="l5.8.5"></span>δύνασθαι κρίνειν τὸν μήτε φιλούμενον ὑπὸ σοῦ,
<span class="lb" data-page="5.8" data-line="6" id="l5.8.6"></span>μήτε μισούμενον. ὅταν οὖν ἀκούσῃς τινὰ τῶν κατὰ τὴν
<span class="lb" data-page="5.8" data-line="7" id="l5.8.7"></span>πόλιν, ὃν μήτε φιλήσειν οἶδας μήτε μισήσειν, ἐπαινούμενον
<span class="lb" data-page="5.8" data-line="8" id="l5.8.8"></span>ὑπὸ πολλῶν ἐπὶ τῷ μηδένα κολακεύειν, ἐκείνῳ προσφοιτήσας,
<span class="lb" data-page="5.8" data-line="9" id="l5.8.9"></span>τοιαύτῃ πείρᾳ κρῖνον, εἰ τοιοῦτός ἐστιν, οἷος
<span class="lb" data-page="5.8" data-line="10" id="l5.8.10"></span>εἶναι λέγεται. καὶ πρῶτον ἐὰν ἴδῃς αὐτὸν ἐπὶ τὰς τῶν
<span class="lb" data-page="5.8" data-line="11" id="l5.8.11"></span>πλουσίων τε καὶ πολὺ δυναμένων, ἢ καὶ τὰς τῶν μονάρχων
<span class="lb" data-page="5.8" data-line="12" id="l5.8.12"></span>οἰκίας ἀπιόντα συνεχῶς, γίγνωσκε μάτην ἀκηκοέναι, τὸν ἄνθρωπον
<span class="lb" data-page="5.8" data-line="13" id="l5.8.13"></span>τοῦτον ἀληθεύειν ἅπαντα· ταῖς γὰρ τοιαύταις κολακείαις
<span class="lb" data-page="5.8" data-line="14" id="l5.8.14"></span>ἕπεται καὶ τὸ ψεύδεσθαι. δεύτερον, ἢ προσαγορεύοντα,
<span class="lb" data-page="5.8" data-line="15" id="l5.8.15"></span>ἢ παραπέμποντα τοῖς τοιούτοις ὁρῶν ἑαυτὸν, ἢ
<span class="lb" data-page="5.8" data-line="16" id="l5.8.16"></span>καὶ συνδειπνοῦντα. τοιοῦτον γάρ τις ἑλόμενος βίον, οὐ
<span class="lb" data-page="5.8" data-line="17" id="l5.8.17"></span>μόνον οὐκ ἀληθεύει, ἀλλὰ καὶ κακίαν ὅλην ἐξ ἀνάγκης ἔχει,
<span class="pb" data-page="5.9" id="p5.9"></span>
<span class="lb" data-page="5.9" data-line="1" id="l5.9.1"></span>φιλοχρήματος ὢν, ἢ φίλαρχος, ἢ φιλόδοξος, ἢ φιλότιμος,
<span class="lb" data-page="5.9" data-line="2" id="l5.9.2"></span>ἤ τινα τούτων, ἢ πάντα. τὸν δὲ μὴ προσαγορεύοντα, μήτε
<span class="lb" data-page="5.9" data-line="3" id="l5.9.3"></span>παραπέμποντα, μήτε συνδειπνοῦντα καὶ τοῖς πολὺ δυναμένοις
<span class="lb" data-page="5.9" data-line="4" id="l5.9.4"></span>ἢ πλουτοῦσι, κεκολασμένῃ τῇ διαίτῃ χρώμενον, ἐλπίσας
<span class="lb" data-page="5.9" data-line="5" id="l5.9.5"></span>ἀληθεύειν, εἰς βαθυτέραν ἀφικέσθαι πειράθητι γνῶσιν,
<span class="lb" data-page="5.9" data-line="6" id="l5.9.6"></span><span class="milestone ed2page" data-n="6.522" data-unit="ed2page" id="ed2page.6.522"></span>ὁποῖός τέ τίς ἐστιν, (ἐν συνουσίαις δ’ αὕτη πολυχρονιωτέραις
<span class="lb" data-page="5.9" data-line="7" id="l5.9.7"></span>γίγνεται,) κᾂν εὕρῃς τοιοῦτον, ἰδίᾳ ποτὲ μόνῳ
<span class="lb" data-page="5.9" data-line="8" id="l5.9.8"></span>διαλέχθητι, παρακαλέσας, ὅ τι ἄν σοι βλέπῃ τῶν εἰρημένων
<span class="lb" data-page="5.9" data-line="9" id="l5.9.9"></span>παθῶν, εὐθέως δηλοῦν, ὡς χάριν ἕξοντι τούτου μεγίστην,
<span class="lb" data-page="5.9" data-line="10" id="l5.9.10"></span>ἡγησομένῳ τε σωτῆρα μᾶλλον, ἢ εἰ νοσοῦντα τὸ σῶμα διέσωσε.
<span class="lb" data-page="5.9" data-line="11" id="l5.9.11"></span>κᾂν ὑπόσχηται δηλώσειν, ὅταν τι τῶν εἰρημένων
<span class="lb" data-page="5.9" data-line="12" id="l5.9.12"></span>πάσχοντά σε βλέπῃ, κᾄπειτα πλειόνων ἡμερῶν μεταξὺ γιγνομένων
<span class="lb" data-page="5.9" data-line="13" id="l5.9.13"></span>μηδὲν εἴπῃ, συνδιατρίβων δηλονότι μέμψῃ τῷ ἀνθρώπῳ,
<span class="lb" data-page="5.9" data-line="14" id="l5.9.14"></span>αὖθίς τε παρακάλεσον ἔτι λιπαρώτερον ἢ ὡς
<span class="lb" data-page="5.9" data-line="15" id="l5.9.15"></span>πρόσθεν, ὅ τι ἂν ὑπὸ σοῦ βλέπῃ παθῶν πραττομένων εὐθέως
<span class="lb" data-page="5.9" data-line="16" id="l5.9.16"></span>μηνύειν. ἐὰν δὲ εἴπῃ σοι, διὰ τὸ μηδὲν ἑωρακέναι
<span class="lb" data-page="5.9" data-line="17" id="l5.9.17"></span>περί σε τοιοῦτον ἐν τῷ μεταξὺ, διὰ τοῦτο μηδ’ αὐτὸν εἰρηκέναι,
<span class="lb" data-page="5.9" data-line="18" id="l5.9.18"></span>μὴ πεισθῇς εὐθέως, μηδ’ οἰηθῇς ἀναμάρτητος
<span class="pb" data-page="5.10" id="p5.10"></span>
<span class="lb" data-page="5.10" data-line="1" id="l5.10.1"></span>ἐξαίφνης γεγονέναι, ἀλλὰ δυοῖν θάτερον, ἢ διὰ ῥᾳθυμίαν
<span class="lb" data-page="5.10" data-line="2" id="l5.10.2"></span>οὐ προσεσχηκέναι σοι τὸν παραβεβλημένον φίλον, ἢ ἔλεγχον
<span class="lb" data-page="5.10" data-line="3" id="l5.10.3"></span>αἰδούμενον σιωπᾷν, ἢ καὶ μισηθῆναι μὴ βούλεσθαι διὰ
<span class="lb" data-page="5.10" data-line="4" id="l5.10.4"></span>τὸ γιγνώσκειν, ἅπασιν, ὡς ἔπος εἰπεῖν, ἀνθρώποις ἔθος
<span class="lb" data-page="5.10" data-line="5" id="l5.10.5"></span>εἶναι μισεῖν τοὺς τἀληθῆ λέγοντας. ἢ εἰ μὴ διὰ ταῦτα,
<span class="lb" data-page="5.10" data-line="6" id="l5.10.6"></span>ἴσθι, μὴ βουλόμενον αὐτὸν ὠφελεῖν σε διὰ τοῦτο σιωπᾷν,
<span class="lb" data-page="5.10" data-line="7" id="l5.10.7"></span>ἢ καὶ ἄλλην τινὰ αἰτίαν, ἣν οὐκ ἐπαινοῦμεν ἡμεῖς. ἀδύνατον
<span class="lb" data-page="5.10" data-line="8" id="l5.10.8"></span>γὰρ ἴσως αὐτῷ ἡμαρτῆσθαι μηδὲν πιστεύσας ἐμοὶ,
<span class="lb" data-page="5.10" data-line="9" id="l5.10.9"></span>τοῦτο νῦν ἐπαινέσεις ὕστερον, θεώμενος ἅπαντας ἀνθρώπους
<span class="lb" data-page="5.10" data-line="10" id="l5.10.10"></span>καθ’ ἑκάστην ἡμέραν μυρία μὲν ἁμαρτάνοντας, καὶ
<span class="lb" data-page="5.10" data-line="11" id="l5.10.11"></span>μετὰ παθῶν πράττοντας, οὐ μὴν ἑαυτούς γε παρακολουθοῦντας.
<span class="lb" data-page="5.10" data-line="12" id="l5.10.12"></span>ὥστε μηδὲ σὺ νόμιζε σαυτὸν ἄλλο τι μᾶλλον ἢ
<span class="lb" data-page="5.10" data-line="13" id="l5.10.13"></span>ἄνθρωπον εἶναι. νομίζεις δ’ ἄλλο τι μᾶλλον ἢ ἄνθρωπον
<span class="lb" data-page="5.10" data-line="14" id="l5.10.14"></span>ὑπάρχειν, ἐὰν ἀναπείσῃς σαυτὸν, ἅπαντα καλῶς σοι πεπρᾶχθαι,
<span class="lb" data-page="5.10" data-line="15" id="l5.10.15"></span>μὴ ὅτι ἑνὸς μηνὸς, ἀλλὰ μιᾶς ἡμέρας. ἴσως οὖν
<span class="lb" data-page="5.10" data-line="16" id="l5.10.16"></span>ἐρεῖς, εἰ ἐναντιολογικὸς ᾖς, ἤτοι κατὰ προαίρεσιν, ἢ ἐκ
<span class="lb" data-page="5.10" data-line="17" id="l5.10.17"></span>μοχθηροῦ τινος ἤθους γεγονὼς τοιοῦτος, καὶ φύσει φιλόνεικος ﻿
<span class="pb" data-page="5.11" id="p5.11"></span>
<span class="lb" data-page="5.11" data-line="1" id="l5.11.1"></span>ὢν, ὅσον ἐπὶ τῶν νῦν ὑπ’ ἐμοῦ προσκεχρημένων λόγων,
<span class="lb" data-page="5.11" data-line="2" id="l5.11.2"></span>τοὺς σοφοὺς ἄνδρας ἄλλο τι μᾶλλον ἢ ἀνθρώπους εἶναι.
<span class="lb" data-page="5.11" data-line="3" id="l5.11.3"></span>τούτῳ δή σοι τῷ λόγῳ τὸν ἡμέτερον ἀντίθες διττὸν ὄντα,
<span class="lb" data-page="5.11" data-line="4" id="l5.11.4"></span>τὸν μὲν ἕτερον, ὅτι μὴν ὁ σοφὸς ἀναμάρτητός ἐστι τὸ
<span class="lb" data-page="5.11" data-line="5" id="l5.11.5"></span>πάμπαν· ἕτερον δ’ ἐπ’ αὐτῷ τῷ προσιεμένῳ, εἴπερ ἀναμάρτητός
<span class="lb" data-page="5.11" data-line="6" id="l5.11.6"></span>ἐστιν ὁ σοφὸς, οὐδ’ ἄνθρωπον ὑπάρχειν αὐτόν.
<span class="lb" data-page="5.11" data-line="7" id="l5.11.7"></span>ὅσα δ’ ἐπὶ τῷδε, καὶ διὰ τοῦτο τῶν παλαιοτάτων φιλοσόφων
<span class="lb" data-page="5.11" data-line="8" id="l5.11.8"></span>ἀκούσεις, ὅμοιον εἶναι θεῷ τὴν σοφίαν. ἀλλὰ σύ γε
<span class="lb" data-page="5.11" data-line="9" id="l5.11.9"></span>θεῷ παραπλήσιος ἐξαίφνης οὐκ ἄν ποτε γένοιο. ὅπου γὰρ
<span class="lb" data-page="5.11" data-line="10" id="l5.11.10"></span>οἱ δι’ ὅλου τοῦ βίου ἀπάθειαν ἀσκήσαντες, οὐ πιστεύοντες
<span class="lb" data-page="5.11" data-line="11" id="l5.11.11"></span>τελέως αὐτὴν ἐσχηκέναι, πολὺ δήπου μᾶλλον ὁ μηδέποτ’
<span class="lb" data-page="5.11" data-line="12" id="l5.11.12"></span>ἀσκήσας σύ. μὴ τοίνυν πιστεύσῃς τῷ λέγοντι μηδὲν ἑωρακέναι
<span class="lb" data-page="5.11" data-line="13" id="l5.11.13"></span>μετὰ παθῶν ὑπὸ σοῦ πραττόμενον, ἀλλ’ ἤτοι μὴ
<span class="lb" data-page="5.11" data-line="14" id="l5.11.14"></span>βουλόμενον ὠφελεῖν σε νόμιζε λέγειν οὕτως, ἢ μὴ παραφυλάξαι
<span class="lb" data-page="5.11" data-line="15" id="l5.11.15"></span>προῃρημένον, ἃ πράττεις κακῶς, ἢ φυλαττόμενον
<span class="lb" data-page="5.11" data-line="16" id="l5.11.16"></span>ὑπὸ σοῦ μισηθῆναι, τάχα δὲ καὶ εἰδέναι σέ ποτε πρὸς τὸν
<span class="lb" data-page="5.11" data-line="17" id="l5.11.17"></span>ἐπιτιμήσαντα καὶ δυσχεράναντα τοῖς σοῖς ἁμαρτήμασί τε καὶ
<span class="lb" data-page="5.11" data-line="18" id="l5.11.18"></span>πάθεσιν, ὥστ’ εἰκότως σιωπᾷν, ἢ πιστεύειν μὴ ἀληθεύοντά
<span class="pb" data-page="5.12" id="p5.12"></span>
<span class="lb" data-page="5.12" data-line="1" id="l5.12.1"></span>σε λέγοντα, βούλεσθαι ἕκαστον εἰδέναι ὧν ἁμαρτάνεις.
<span class="lb" data-page="5.12" data-line="2" id="l5.12.2"></span>ἐὰν δὲ πρῶτον τῶν ὑπὸ σοῦ πραττομένων ἀπαλλαγῇ σιωπήσῃς,
<span class="lb" data-page="5.12" data-line="3" id="l5.12.3"></span>εὑρήσεις πολλοὺς ὀλίγον ὕστερον ἀληθῶς ἐπανορθουμένους
<span class="lb" data-page="5.12" data-line="4" id="l5.12.4"></span>σε, καὶ πολύ γε μᾶλλον, ἐὰν χάριν γνοὺς τῷ μεμψαμένῳ,
<span class="lb" data-page="5.12" data-line="5" id="l5.12.5"></span>χωρισθῇ οὔσης σου τῆς βλάβης, τούτου γ’ ἕνεκεν.
<span class="lb" data-page="5.12" data-line="6" id="l5.12.6"></span>ἐξ αὐτοῦ δὲ τούτου διασκέψασθαι, πότερον ἀληθῶς ἢ ψευδῶς
<span class="lb" data-page="5.12" data-line="7" id="l5.12.7"></span>ἐπετίμησέ σοι, μεγάλης ὠφελείας αἰσθήσῃ, κᾂν συνεχῶς
<span class="lb" data-page="5.12" data-line="8" id="l5.12.8"></span>πράττῃς αὐτὸ, προῃρημένος ὄντως εἷς γενέσθαι καλὸς
<span class="lb" data-page="5.12" data-line="9" id="l5.12.9"></span>κᾀγαθὸς, ἔσῃ τοιοῦτος. ἐν μὲν δὴ τῷ πρώτῳ χρόνῳ μηδ’
<span class="lb" data-page="5.12" data-line="10" id="l5.12.10"></span>ἂν καὶ σκεπτόμενος ἀκριβῶς εὕροις ἐπηρεαστικῶς τε καὶ
<span class="lb" data-page="5.12" data-line="11" id="l5.12.11"></span>ψευδῶς σε κρίνειν, καὶ ἀπείρως αὐτὸν πείθειν, ὡς οὐδὲν
<span class="lb" data-page="5.12" data-line="12" id="l5.12.12"></span><span class="milestone ed2page" data-n="6.523" data-unit="ed2page" id="ed2page.6.523"></span>ἥμαρτες. ἀλλά σοι ταὐτὸ τοῦτο φιλοσόφημα τὸ καρτερεῖν
<span class="lb" data-page="5.12" data-line="13" id="l5.12.13"></span>ἐπηρεαζόμενον. ὕστερον δέ ποτε κατεσταλμένος ἱκανῶς,
<span class="lb" data-page="5.12" data-line="14" id="l5.12.14"></span>σαυτοῦ παθῶν αἰσθόμενος, ἐπιχειρήσεις ἀπολογεῖσθαι.
<span class="lb" data-page="5.12" data-line="15" id="l5.12.15"></span>τοῖς ἐπηρεάζουσι μηδέποτε πικρῶς, μηδ’ ἐλεγκτικῶς, μηδὲ
<span class="lb" data-page="5.12" data-line="16" id="l5.12.16"></span>τὸ φιλονείκως ἐμφαῖνον, μηδὲ τὸ καταβάλλειν ἐθέλειν
<span class="lb" data-page="5.12" data-line="17" id="l5.12.17"></span>ἐκεῖνον, ἀλλ’ ὠφελείας ἕνεκα τῆς σῆς, ἵνα τι καὶ πρὸς
<span class="lb" data-page="5.12" data-line="18" id="l5.12.18"></span>ἀντιλογίαν ἀντειπόντος αὐτοῦ πιθανὸν, πεισθεὶς ἐκεῖνον
<span class="pb" data-page="5.13" id="p5.13"></span>
<span class="lb" data-page="5.13" data-line="1" id="l5.13.1"></span>ἄμεινον γιγνώσκειν, εἰ μετὰ πλείονος ἐξετάσεως εὕροις
<span class="lb" data-page="5.13" data-line="2" id="l5.13.2"></span>αὐτὸν ἔξω τῶν ἐγκλημάτων. οὕτω γοῦν καὶ Ζήνων
<span class="lb" data-page="5.13" data-line="3" id="l5.13.3"></span>ἠξίου πάντα πράττειν ἡμᾶς ἀσφαλῶς, ὡς ἀπολογησομένους
<span class="lb" data-page="5.13" data-line="4" id="l5.13.4"></span>ὀλίγον ὕστερον παιδαγωγοῖς. ὠνόμαζε γὰρ οὕτως ἐκεῖνος ὁ
<span class="lb" data-page="5.13" data-line="5" id="l5.13.5"></span>ἀνὴρ τοὺς πολλοὺς τῶν ἀνθρώπων ἑτοίμους ὄντας τοῖς πέλας
<span class="lb" data-page="5.13" data-line="6" id="l5.13.6"></span>ἐπιτιμᾷν, κᾂν μηδεὶς αὐτοὺς παρακαλῇ. χρὴ δὲ τὸν
<span class="lb" data-page="5.13" data-line="7" id="l5.13.7"></span>ἀκούοντα μηδὲ πλούσιον εἶναι, μηδὲ αἰδῶ ἔχοντα πολιτικήν·
<span class="lb" data-page="5.13" data-line="8" id="l5.13.8"></span>ὡς, ἄν γε ταύτην ἔχῃ, διὰ φόβονο ὐδεὶς αὐτῷ τἀληθῆ
<span class="lb" data-page="5.13" data-line="9" id="l5.13.9"></span>λέξει, καθάπερ οὐδὲ τοῖς πλουτοῦσι διὰ κέρδος οἱ κόλακες,
<span class="lb" data-page="5.13" data-line="10" id="l5.13.10"></span>ἀλλὰ κᾂν εἴ τις ἀληθεύων παραφανῇ, διασπᾶσθαι
<span class="lb" data-page="5.13" data-line="11" id="l5.13.11"></span>πρὸς αὐτῶν. ἐὰν οὖν τις ἤτοι πολλὰ δυνάμενος ἢ καὶ
<span class="lb" data-page="5.13" data-line="12" id="l5.13.12"></span>πλούσιος ἐθέλῃ σοι γενέσθαι καλὸς κᾀγαθὸς, ἀποθέσθαι
<span class="lb" data-page="5.13" data-line="13" id="l5.13.13"></span>πρότερον αὐτὸν δεήσει, καὶ μάλιστα νῦν, ὅπου οὐχ εὑρήσει
<span class="lb" data-page="5.13" data-line="14" id="l5.13.14"></span>Διογένη δυνάμενον εἰπεῖν ταὐτὸν τἀληθὲς, κᾂν πλουσιώτατος
<span class="lb" data-page="5.13" data-line="15" id="l5.13.15"></span>ᾖ, κᾂν μόναρχος. ἐκεῖνοι μὲν οὖν ὑπὲρ ἑαυτῶν βουλεύσονται.
<span class="lb" data-page="5.13" data-line="16" id="l5.13.16"></span>σὺ δὲ ὁ μὴ πλούσιος μήτε δυνατὸς ἐν πόλει
<span class="lb" data-page="5.13" data-line="17" id="l5.13.17"></span>πᾶσι μὲν ἐπίτρεπε λέγειν, ἃ καταγινώσκουσί σου, πρὸς
<span class="lb" data-page="5.13" data-line="18" id="l5.13.18"></span>μηδένα δ’ αὐτὸς ἀγανάκτει, καὶ οὕτως ἔχε ἅπαντας, ὡς
<span class="pb" data-page="5.14" id="p5.14"></span>
<span class="lb" data-page="5.14" data-line="1" id="l5.14.1"></span>Ζήνων ἔλεγε, παιδαγωγούς. οὐ μὴν ὁμοίως γε πᾶσι περὶ
<span class="lb" data-page="5.14" data-line="2" id="l5.14.2"></span>ὧν ἂν εἴπωσιν ἀξιοῦ προσέχειν, ἀλλὰ τοῖς ἄριστα βεβιωκόσι
<span class="lb" data-page="5.14" data-line="3" id="l5.14.3"></span>πρεσβύταις. ὁποῖοι δ’ εἰσὶν οἱ ἄριστα βιοῦντες, ὀλίγον
<span class="lb" data-page="5.14" data-line="4" id="l5.14.4"></span>ἔμπροσθεν εἶπον. ἐν δὲ τῷ χρόνῳ προϊόντι αὐτὸς παρακολουθήσεις,
<span class="lb" data-page="5.14" data-line="5" id="l5.14.5"></span>καὶ γνώσεις, ἡλίκα πρόσθεν ἦν ἃ ἡμάρτανες,
<span class="lb" data-page="5.14" data-line="6" id="l5.14.6"></span>ἡνίκα μάλιστα ἐγώ σοι φανοῦμαι λέγων ἀληθῆ, μηδένα
<span class="lb" data-page="5.14" data-line="7" id="l5.14.7"></span>φάσκων ἔξω παθῶν ἢ ἁμαρτημάτων εἶναι, μηδ’ ἂν εὐφυέστατος
<span class="lb" data-page="5.14" data-line="8" id="l5.14.8"></span>ᾖ, μηδ’ ἂν ἐν ἔθνεσι τοῖς καλῶς τεθραμμένοις,
<span class="lb" data-page="5.14" data-line="9" id="l5.14.9"></span>ἀλλὰ πάντως τινὰ σφάλλεσθαι, καὶ <span class="milestone ed1page" data-n="1.354" data-unit="ed1page" id="ed1page.1.354"></span>μᾶλλον ὅταν ἔτι
<span class="lb" data-page="5.14" data-line="10" id="l5.14.10"></span>νέος ᾖ.
</p>
        </article>

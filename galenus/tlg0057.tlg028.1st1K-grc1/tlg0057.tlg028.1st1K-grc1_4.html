<article xmlns="http://www.w3.org/1999/xhtml" id="urn:cts:greekLit:tlg0057.tlg028.1st1K-grc1:4">
<span class="pb page1" data-page="5.14" id="p5.14"></span>
<span class="milestone ed1page page1" data-n="1.354" data-unit="ed1page" id="ed1page.1.354"></span>
<span class="milestone ed2page page1" data-n="6.523" data-unit="ed2page" id="ed2page.6.523"></span>
          <p>
<span class="lb" data-page="5.14" data-line="11" id="l5.14.11"></span>Δεῖται γὰρ ἀσκήσεως ἕκαστος ἡμῶν σχεδὸν
<span class="lb" data-page="5.14" data-line="12" id="l5.14.12"></span>ὅλου τοῦ βίου πρὸς τὸ γενέσθαι τέλειος ἀνήρ. οὐ μὴν
<span class="lb" data-page="5.14" data-line="13" id="l5.14.13"></span>ἀφίστασθαι χρὴ τοῦ βελτίω ποιεῖν ἑαυτὸν, εἰ καὶ πεντηκοντούτης
<span class="lb" data-page="5.14" data-line="14" id="l5.14.14"></span>τις ὢν αἴσθοιτο τὴν ψυχὴν λελωβημένος οὐκ
<span class="lb" data-page="5.14" data-line="15" id="l5.14.15"></span>ἀνίατον οὐδ’ ἀνεπανόρθωτον λώβην. οὐδὲ γὰρ εἰ τὸ σῶμα
<span class="lb" data-page="5.14" data-line="16" id="l5.14.16"></span>κακῶς διέκειτο πεντηκοντούτης ὢν, ἔκδοτον ἂν ἔδωκε τῇ καχεξίᾳ,
<span class="lb" data-page="5.14" data-line="17" id="l5.14.17"></span>ἀλλὰ πάντως ἂν ἐπειράθη βέλτιον αὐτὸ κατασκευάσαι,
<span class="pb" data-page="5.15" id="p5.15"></span>
<span class="lb" data-page="5.15" data-line="1" id="l5.15.1"></span>καίτοι τὴν Ἡράκλειον εὐεξίαν οὐ δυνάμενος σχεῖν. μὴ
<span class="lb" data-page="5.15" data-line="2" id="l5.15.2"></span>τοίνυν μηδ’ ἡμεῖς ἀφιστώμεθα τοῦ βελτίονα τὴν ψυχὴν ἐργάζεσθαι,
<span class="lb" data-page="5.15" data-line="3" id="l5.15.3"></span>κᾂν τὴν τοῦ σοφοῦ μὴ δυνώμεθα σχεῖν, ἀλλὰ
<span class="lb" data-page="5.15" data-line="4" id="l5.15.4"></span>μάλιστα μὲν ἐλπίζωμεν ἔχειν κᾀκείνην, ἂν ἐκ μειρακίου
<span class="lb" data-page="5.15" data-line="5" id="l5.15.5"></span>προνοώμεθα τῆς ψυχῆς ἡμῶν, εἰ δὲ μὴ, ἀλλὰ τοῦ γε μῂ
<span class="lb" data-page="5.15" data-line="6" id="l5.15.6"></span>πάναισχροι αὐτὴν γενέσθαι, καθάπερ ὁ Θερσίτης τὸ σῶμα,
<span class="lb" data-page="5.15" data-line="7" id="l5.15.7"></span>φροντίζωμεν. εἴ τ’ οὖν ἐφ’ ἡμῖν ᾖ μὴ γενομένοις ἐντυχεῖν
<span class="lb" data-page="5.15" data-line="8" id="l5.15.8"></span>τῷ προνοουμένῳ τῆς γενέσεως ἡμῶν, δεοίμεθά τι λαβεῖν
<span class="lb" data-page="5.15" data-line="9" id="l5.15.9"></span>σῶμα γενναιότατον. ὁ δ’ ἠρνήσατο, πάντως οὖν ἐφεξῆς
<span class="lb" data-page="5.15" data-line="10" id="l5.15.10"></span>ἐδεήθημεν αὐτοῦ, δεύτερον γοῦν, ἢ τρίτον, ἢ τέταρτον
<span class="lb" data-page="5.15" data-line="11" id="l5.15.11"></span>αὐτὸ σχεῖν ἀπὸ τοῦ πρώτου κατ’ εὐεξίαν. <span class="milestone ed2page" data-n="6.524" data-unit="ed2page" id="ed2page.6.524"></span>ἀγαπητὸν
<span class="lb" data-page="5.15" data-line="12" id="l5.15.12"></span>γοῦν ᾖ, καὶ μὴ τὸ τοῦ Ἡρακλέους, ἀλλὰ τό γε τοῦ Ἀχιλλέως
<span class="lb" data-page="5.15" data-line="13" id="l5.15.13"></span>σχεῖν, ἢ εἰ μηδὲ τοῦτο, τό γε τοῦ Αἴαντος, ἢ Διομήδους,
<span class="lb" data-page="5.15" data-line="14" id="l5.15.14"></span>ἢ Ἀγαμέμνονος, ἢ Πατρόκλου, εἰ δὲ μὴ τούτων,
<span class="lb" data-page="5.15" data-line="15" id="l5.15.15"></span>ἄλλων γέ τινων ἀγαθῶν τῶν ἡρώων. οὕτως οὖν εἰ καὶ μὴ
<span class="lb" data-page="5.15" data-line="16" id="l5.15.16"></span>τὴν τελευταίαν εὐεξίαν τις οἷός τ’ ἐστὶ τῆς ψυχῆς ἔχειν,
<span class="lb" data-page="5.15" data-line="17" id="l5.15.17"></span>δέξαιτ’ ἂν, οἶμαι, δεύτερον, ἢ τρίτον, ἢ τέταρτον ﻿
<span class="pb" data-page="5.16" id="p5.16"></span>
<span class="lb" data-page="5.16" data-line="1" id="l5.16.1"></span>γενέσθαι μετὰ τὸν ἄκρον. οὐκ ἀδύνατον δὲ τοῦτο τῷ
<span class="lb" data-page="5.16" data-line="2" id="l5.16.2"></span>βουληθέντι κατεργάσασθαι, χρόνῳ πλείονι συνεχῶς τῆς
<span class="lb" data-page="5.16" data-line="3" id="l5.16.3"></span>ἀσκήσεως γενομένης. ἐγὼ δὲ μειράκιον ὢν ἔτι ταῦτ’ ἀκούσας
<span class="lb" data-page="5.16" data-line="4" id="l5.16.4"></span>ἐπεῖδον ἄνθρωπον ἀνοῖξαι θύραν σπεύδοντα, μὴ
<span class="lb" data-page="5.16" data-line="5" id="l5.16.5"></span>προχωρούσης δὲ εἰς τὸ δέον αὐτῷ τῆς πράξεως, δάκνοντα
<span class="lb" data-page="5.16" data-line="6" id="l5.16.6"></span>τὴν κλεῖδα, καὶ λακτίζοντα τὴν θύραν, καὶ λοιδορούμενον
<span class="lb" data-page="5.16" data-line="7" id="l5.16.7"></span>τοῖς θεοῖς, ἠγριωμένον τε τοὺς ὀφθαλμοὺς, ὥσπερ οἱ μαινόμενοι,
<span class="lb" data-page="5.16" data-line="8" id="l5.16.8"></span>καὶ μικροῦ δεῖν αὐτὸν ἀφρὸν, ὡς οἱ κάπροι,
<span class="lb" data-page="5.16" data-line="9" id="l5.16.9"></span>προϊέμενον ἐκ τοῦ στόματος. ἐμίσησα τὸν θυμὸν οὕτως,
<span class="lb" data-page="5.16" data-line="10" id="l5.16.10"></span>ὥστε μηκέτι ὀφθῆναι δι’ αὐτὸν ἀδημονοῦντά με. ἀρκέσει
<span class="lb" data-page="5.16" data-line="11" id="l5.16.11"></span>δὲ καὶ τοῦτο τήν γε πρώτην, ὡς μήτε θεοῖς λοιδορεῖσθαί
<span class="lb" data-page="5.16" data-line="12" id="l5.16.12"></span>σε, μήτε λακτίζειν, μήτε δάκνειν τοὺς λίθους καὶ τὰ
<span class="lb" data-page="5.16" data-line="13" id="l5.16.13"></span>ξύλα, καὶ μήτ’ ἄγριον ἐμβλέπειν, ἀλλ’ ἐν σαυτῷ κατέχειν
<span class="lb" data-page="5.16" data-line="14" id="l5.16.14"></span>τε καὶ κρύπτειν τὴν ὀργήν· ἀόργητος μὲν γὰρ εὐθέως
<span class="lb" data-page="5.16" data-line="15" id="l5.16.15"></span>ἅμα τῷ βουληθῆναι γενέσθαι τις οὐ δύναται, κατασχεῖν
<span class="lb" data-page="5.16" data-line="16" id="l5.16.16"></span>δὲ τὸ τοῦ πάθους ἄσχημον δύναται. τοῦτο δ’ ἂν πολλάκις
<span class="lb" data-page="5.16" data-line="17" id="l5.16.17"></span>ποιήσειεν, γνωριεῖ ποτε καὶ αὐτὸς ἑαυτὸν ἧττον νῦν
<span class="lb" data-page="5.16" data-line="18" id="l5.16.18"></span>ἢ πρόσθεν ὀργιζόμενον, ὡς μήτ’ ἐπὶ σμικροῖς, μήτ’ ἐπὶ
<span class="pb" data-page="5.17" id="p5.17"></span>
<span class="lb" data-page="5.17" data-line="1" id="l5.17.1"></span>μεγάλοις θυμοῦσθαι, ἀλλ’ ἐπὶ μόνοις τοῖς μεγάλοις μιασμοῖς.
<span class="lb" data-page="5.17" data-line="2" id="l5.17.2"></span>οὔτε γὰρ ὑπάρχει παθεῖν ὕστερον αὐτὸν, καὶ ἐπὶ
<span class="lb" data-page="5.17" data-line="3" id="l5.17.3"></span>τοῖς μεγάλοις ὀργίζεσθαι μιασμοῖς, εἴ τις, ὅπερ ἐγὼ προστάξας
<span class="lb" data-page="5.17" data-line="4" id="l5.17.4"></span>αὐτῷ μειράκιον ὢν ἔτι διὰ παντὸς ἐφύλαξα τοῦ
<span class="lb" data-page="5.17" data-line="5" id="l5.17.5"></span>βίου, φυλάξῃ, τὸ μηδέποτε τυπτῆσαι τῇ χειρί μου μηδένα
<span class="lb" data-page="5.17" data-line="6" id="l5.17.6"></span>τῶν οἰκετῶν, ὅπερ ἤσκηταί μου καὶ τῷ πατρὶ, καὶ πολλοῖς
<span class="lb" data-page="5.17" data-line="7" id="l5.17.7"></span>ἐπετίμησε τῶν φίλων, περιθλάσασιν εὑρὼν ἐν τῷ πατάξαι
<span class="lb" data-page="5.17" data-line="8" id="l5.17.8"></span>κατὰ τῶν ὀδόντων οἰκέτας, ἀξίους εἶναι λέγων ἐπὶ τῇ γενομένῃ
<span class="lb" data-page="5.17" data-line="9" id="l5.17.9"></span>φλεγμονῇ καὶ σπασθῆναι καὶ ἀποθανεῖν, ὅπου γε
<span class="lb" data-page="5.17" data-line="10" id="l5.17.10"></span>ἐξῆν αὐτοῖς, καὶ νάρθηκι, καὶ ἱμάντι μικρὸν ὕστερον ἐφορίσαι
<span class="lb" data-page="5.17" data-line="11" id="l5.17.11"></span>πληγὰς ὅσας ἠβούλοντο, καὶ τῇ βουλῇ τὸ τοιοῦτον
<span class="lb" data-page="5.17" data-line="12" id="l5.17.12"></span>ἔργον ἐπιτελεῖν. ἄλλοι δὲ οὐ μόνον πὺξ, ἀλλὰ καὶ λακτίζουσι,
<span class="lb" data-page="5.17" data-line="13" id="l5.17.13"></span>καὶ τοὺς ὀφθαλμοὺς ἐξορύττουσι, καὶ γραφείῳ κεντοῦσιν,
<span class="lb" data-page="5.17" data-line="14" id="l5.17.14"></span>ὅταν τοῦτο τύχωσιν ἔχοντες. εἶδον δέ τινα καὶ
<span class="lb" data-page="5.17" data-line="15" id="l5.17.15"></span>καλάμῳ, δι’ οὗ γράφομεν, ὑπ’ ὀργῆς εἰς τὸν ὀφθαλμὸν
<span class="lb" data-page="5.17" data-line="16" id="l5.17.16"></span>πατάξαντα τὸν οἰκέτην. Ἀδριανὸς αὐτοκράτωρ, ὥς φασι,
<span class="lb" data-page="5.17" data-line="17" id="l5.17.17"></span>γραφείῳ ἐπάταξεν εἰς τὸν ὀφθαλμὸν ἕνα τῶν ὑπηρετῶν.
<span class="lb" data-page="5.17" data-line="18" id="l5.17.18"></span>ἐπεὶ δὲ τὴν πληγὴν ταύτην ἔγνω γενόμενον ἑτερόφθαλμον,
<span class="lb" data-page="5.17" data-line="19" id="l5.17.19"></span>ἐκάλεσέ τε καὶ συνεχώρησεν ἀντὶ τοῦ πάθους αἰτεῖν
<span class="pb" data-page="5.18" id="p5.18"></span>
<span class="lb" data-page="5.18" data-line="1" id="l5.18.1"></span>παρ’ αὐτοῦ δῶρα. ἐπεὶ δὲ διεσιώπησεν ὁ πεπονθὼς, αὖθις
<span class="lb" data-page="5.18" data-line="2" id="l5.18.2"></span>ἠξίωσεν ὁ Ἀδριανὸς αἰτεῖν, ὅ τι βούλοιτο. τὸν δ’ ἀρνοῦντα
<span class="lb" data-page="5.18" data-line="3" id="l5.18.3"></span>ἄλλων μὲν οὐδὲν, ὀφθαλμὸν δὲ αἰτῆσαι. τί γὰρ ἂν καὶ
<span class="lb" data-page="5.18" data-line="4" id="l5.18.4"></span>γένοιτο δῶρον ἀντάξιον ἀπωλείας ὀφθαλμοῦ; βούλομαι δέ σε
<span class="lb" data-page="5.18" data-line="5" id="l5.18.5"></span>καὶ τῶν ἐμοί ποτε συμβαινόντων ἑνὸς ἀναμνῆσαι, καίτοι γε
<span class="lb" data-page="5.18" data-line="6" id="l5.18.6"></span>ἤδη πολλάκις ὑπὲρ αὐτοῦ εἰρηκώς. ἀπονοστήσαντι ἐκ Ῥώμης
<span class="lb" data-page="5.18" data-line="7" id="l5.18.7"></span>συνοδοιπορῆσαί τινι φίλῳ τῶν ἐκ Γορτύνης τῆς Κρήτης
<span class="lb" data-page="5.18" data-line="8" id="l5.18.8"></span>ἀνδρὶ, τὰ μὲν ἄλλα λόγου τινὸς ἀξίῳ· καὶ γὰρ ἁπλοῦς ἦν,
<span class="lb" data-page="5.18" data-line="9" id="l5.18.9"></span>καὶ φιλικὸς, καὶ χρηστὸς, ἐλευθέριός τε περὶ τὰς ἐφ’ ἡμέρας
<span class="lb" data-page="5.18" data-line="10" id="l5.18.10"></span>δαπάνας· ἦν δὲ ὀργίλος οὕτως, ὡς ταῖς ἑαυτοῦ χερσὶ
<span class="lb" data-page="5.18" data-line="11" id="l5.18.11"></span>χρῆσθαι κατὰ τῶν οἰκετῶν, ἔστι δ’ ὅτε καὶ τοῖς σκέλεσι,
<span class="lb" data-page="5.18" data-line="12" id="l5.18.12"></span>πολὺ δὲ μᾶλλον ἱμάντι καὶ ξύλῳ τῷ παρατυχόντι. γενομένοις
<span class="lb" data-page="5.18" data-line="13" id="l5.18.13"></span>οὖν ἡμῖν ἐν Κορίνθῳ, πάντα μὲν ἔδωκε τὰ σκεύη,
<span class="lb" data-page="5.18" data-line="14" id="l5.18.14"></span>καὶ τοὺς οἰκέτας ἀπὸ Κεγχρεῶν εἰς Ἀθήνας ἐκπέμψαι κατὰ
<span class="lb" data-page="5.18" data-line="15" id="l5.18.15"></span>πλοῦν αὑτοῦ· αὐτὸς δὲ ἓν ὄχημα μισθωσάμενος, πεζῇ διὰ
<span class="lb" data-page="5.18" data-line="16" id="l5.18.16"></span>Μεγάρων πορεύεσθαι. καὶ δὴ διελθόντων ἡμῶν Ἐλευσῖνα,
<span class="lb" data-page="5.18" data-line="17" id="l5.18.17"></span>καὶ κατὰ τὸ Θριάσιον ὄντων, ἤρετο τοὺς ἑπομένους οἰκέτας
<span class="pb" data-page="5.19" id="p5.19"></span>
<span class="lb" data-page="5.19" data-line="1" id="l5.19.1"></span>αὑτοῦ περί τινος σκεύους, οἱ δ’ οὐκ εἶχον ἀποκρίνασθαι.
<span class="lb" data-page="5.19" data-line="2" id="l5.19.2"></span>θυμωθεὶς οὖν, ἐπεὶ μὴ ἄλλο εἶχε, δι’ οὗ πατάξειε τοὺς
<span class="lb" data-page="5.19" data-line="3" id="l5.19.3"></span>νεανίσκους, ἐν θήκῃ περιεχομένην μάχαιραν ἀνελόμενος,
<span class="lb" data-page="5.19" data-line="4" id="l5.19.4"></span>ἅμα <span class="milestone ed2page" data-n="6.525" data-unit="ed2page" id="ed2page.6.525"></span>τῇ θήκῃ καταφέρει τὴν κεφαλὴν, οὐ πλατεῖς
<span class="lb" data-page="5.19" data-line="5" id="l5.19.5"></span>ἐπενεγκὼν, (οὐδὲν γὰρ ἂν οὕτως εἴργαστο δεινὸν,) ἀλλὰ κατὰ
<span class="lb" data-page="5.19" data-line="6" id="l5.19.6"></span>τὸ τέμνον τοῦ ξίφους. ἥ τε οὖν θήκη διετμήθη παραχρῆμα,
<span class="lb" data-page="5.19" data-line="7" id="l5.19.7"></span>καὶ τραῦμα μέγιστον ἐπὶ τῆς κεφαλῆς διττὸν ἀμφοτέροις εἰργάσατο,
<span class="lb" data-page="5.19" data-line="8" id="l5.19.8"></span>δὶς γὰρ ἑκάτερον αὐτὸς ἐπάταξε. ὡς δὲ πλεῖστον
<span class="lb" data-page="5.19" data-line="9" id="l5.19.9"></span>ἄμετρον αἷμα χεόμενον ἐθεάσατο, καταλιπὼν ἡμᾶς, εἰς
<span class="lb" data-page="5.19" data-line="10" id="l5.19.10"></span>Ἀθήνας ἀπῇρε βαδίζων εὐθέως ἕνεκα τοῦ μὴ διαφθαρῆναί
<span class="lb" data-page="5.19" data-line="11" id="l5.19.11"></span>τινα τῶν οἰκετῶν ἔτι παρόντος αὐτοῦ. ἐκείνους μὲν
<span class="lb" data-page="5.19" data-line="12" id="l5.19.12"></span>οὖν ἡμεῖς ἐσώσαμεν εἰς τὰς Ἀθήνας. ὁ δὲ φίλος ὁ Κρὴς
<span class="lb" data-page="5.19" data-line="13" id="l5.19.13"></span>ἑαυτοῦ καταγνοὺς Μεγάρας εἰσάγει με λαβόμενος τῆς χειρὸς
<span class="lb" data-page="5.19" data-line="14" id="l5.19.14"></span>εἰς οἶκόν τινα, καὶ προσδοὺς ἱμάντα, καὶ ἀποδυσάμενος
<span class="lb" data-page="5.19" data-line="15" id="l5.19.15"></span>ἐκέλευσε μαστιγοῦν αὑτὸν ἐφ’ οἷς ἔπραξεν ὑπὸ τοῦ
<span class="lb" data-page="5.19" data-line="16" id="l5.19.16"></span>καταράτου θυμοῦ βιασθεὶς, αὐτὸς γὰρ οὕτως ὠνόμασεν.
<span class="lb" data-page="5.19" data-line="17" id="l5.19.17"></span>ἐμοῦ δ’, ὡς εἰκὸς, γελῶντος, ἐδεῖτο προσπίπτων τοῖς γόνασι,
<span class="lb" data-page="5.19" data-line="18" id="l5.19.18"></span>μὴ ἄλλως ποιεῖν. εὔδηλον οὖν, ὅτι μᾶλλον ἐποίει με γελᾷν,
<span class="pb" data-page="5.20" id="p5.20"></span>
<span class="lb" data-page="5.20" data-line="1" id="l5.20.1"></span>ὅσῳ μᾶλλον ἐν ἐκείνῳ τῷ μαστιγωθῆναι θεώμενος. ἐπειδὴ
<span class="lb" data-page="5.20" data-line="2" id="l5.20.2"></span>δὲ ταῦτα ποιούντων ἡμῶν ἱκανὸς ἐτρίβετο χρόνος, ὑπεσχόμην
<span class="lb" data-page="5.20" data-line="3" id="l5.20.3"></span>αὐτῷ δώσειν πληγὰς, εἰ μέντοι παράσχῃ καὶ αὐτὸς ἓν,
<span class="lb" data-page="5.20" data-line="4" id="l5.20.4"></span>ὃ ἂν αἰτήσω, σμικρὸν πάνυ. ὡς δ’ ὑπέσχετο, παρεκάλουν
<span class="lb" data-page="5.20" data-line="5" id="l5.20.5"></span>ὑποσχεῖν μοι τὰ ὦτα λόγον τινὰ διερχομένῳ, καὶ τοῦτ’ ἔφην
<span class="lb" data-page="5.20" data-line="6" id="l5.20.6"></span>εἶναι τὸ αἴτημα. τοῦ δ’ ὑποσχομένου πράττειν οὕτως,
<span class="lb" data-page="5.20" data-line="7" id="l5.20.7"></span>πλέον αὐτῷ διελέχθην ὑποτιθέμενος, ὅπως χρὴ παιδαγωγῆσαι
<span class="lb" data-page="5.20" data-line="8" id="l5.20.8"></span>τὸ ἐν ἡμῖν θυμοειδὲς, τῷ λόγῳ δηλονότι, καὶ οὐ διὰ
<span class="lb" data-page="5.20" data-line="9" id="l5.20.9"></span>μαστίγων, ἀλλ’ ἑτέρῳ τρόπῳ παιδαγωγῆσαι διῆλθον. ἐκεῖνος
<span class="lb" data-page="5.20" data-line="10" id="l5.20.10"></span>μὲν οὖν ἐν ἑαυτῷ προνοησάμενος ἑαυτοῦ πολὺ βελτίων
<span class="lb" data-page="5.20" data-line="11" id="l5.20.11"></span>ἐγένετο. σὺ δ’, εἰ καὶ μὴ πολὺ γένοιο βελτίων, ἀρκεσθήσῃ
<span class="lb" data-page="5.20" data-line="12" id="l5.20.12"></span>γε καὶ μικρῷ τινι κατὰ τὸν πρῶτον ἐνιαυτὸν ἐπιδοῦναι
<span class="lb" data-page="5.20" data-line="13" id="l5.20.13"></span>πρὸς τὸ κρεῖττον. ἐὰν γὰρ ἐπιμείνῃς τῷ πάθει ἀντέχων
<span class="lb" data-page="5.20" data-line="14" id="l5.20.14"></span>καὶ πραΰνων τὸν θυμὸν, ἀξιολογώτερον ἐπιδώσεις κατὰ τὸ
<span class="lb" data-page="5.20" data-line="15" id="l5.20.15"></span>δεύτερον ἔτος. εἶτ’, ἐὰν ἔτι διαμείνῃς σαυτῷ προνοούμενος,
<span class="lb" data-page="5.20" data-line="16" id="l5.20.16"></span>καὶ μᾶλλον ἐν τῷ τρίτῳ, καὶ μετ’ αὐτὸν ἐν τῷ τετάρτῳ ﻿
<span class="pb" data-page="5.21" id="p5.21"></span>
<span class="lb" data-page="5.21" data-line="1" id="l5.21.1"></span>καὶ πέμπτῳ αἰσθήσῃ μεγάλης αὐξήσεως εἰς βίον σεμνότερον.
<span class="lb" data-page="5.21" data-line="2" id="l5.21.2"></span>αἰσχρὸν γὰρ, ἵνα μέν τις ἰατρὸς, ἢ γραμματικὸς,
<span class="lb" data-page="5.21" data-line="3" id="l5.21.3"></span>ἢ ῥήτωρ, ἢ γεωμέτρης γένηται, πολλοῖς ἔτεσιν ἐφεξῆς κάμνειν,
<span class="lb" data-page="5.21" data-line="4" id="l5.21.4"></span>ὡς δ’ ἄνθρωπος ἀγαθὸς, μηδέποθ’ ἑλέσθαι τῷ
<span class="lb" data-page="5.21" data-line="5" id="l5.21.5"></span>μήκει τοῦ χρόνου κάμνειν.
</p>
        </article>

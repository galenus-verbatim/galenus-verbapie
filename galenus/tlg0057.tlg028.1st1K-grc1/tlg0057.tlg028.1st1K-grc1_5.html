<article xmlns="http://www.w3.org/1999/xhtml" id="urn:cts:greekLit:tlg0057.tlg028.1st1K-grc1:5">
<span class="pb page1" data-page="5.21" id="p5.21"></span>
<span class="milestone ed1page page1" data-n="1.354" data-unit="ed1page" id="ed1page.1.354"></span>
<span class="milestone ed2page page1" data-n="6.525" data-unit="ed2page" id="ed2page.6.525"></span>
          <p>
<span class="lb" data-page="5.21" data-line="6" id="l5.21.6"></span>Τίς οὖν ἐστιν ἡ τῆς ἀσκήσεως ἀρχὴ, πάλιν
<span class="lb" data-page="5.21" data-line="7" id="l5.21.7"></span>ἀναλάβωμεν· ὑπὲρ γὰρ τῶν ἀναγκαιοτάτων οὐδὲν χεῖρόν
<span class="lb" data-page="5.21" data-line="8" id="l5.21.8"></span>ἐστι καὶ δὶς καὶ τρὶς λέγειν τὰ αὐτά. τὸ μηδέποτε
<span class="lb" data-page="5.21" data-line="9" id="l5.21.9"></span><span class="milestone ed1page" data-n="1.355" data-unit="ed1page" id="ed1page.1.355"></span>μηδένα τῶν οἰκετῶν ἁμαρτάνοντα διὰ τῶν ἑαυτοῦ χειρῶν
<span class="lb" data-page="5.21" data-line="10" id="l5.21.10"></span>νουθετεῖν, ἀλλ’ ὥσπερ ἐγώ ποτε, πυθόμενος αἱρεῖσθαι
<span class="lb" data-page="5.21" data-line="11" id="l5.21.11"></span>Πλάτωνα πρός τινα τῶν ὑπηρετῶν ἁμαρτόντα, διὰ παντὸς
<span class="lb" data-page="5.21" data-line="12" id="l5.21.12"></span>οὕτως ἔπραξα, καλὸν ἡγησάμενος εἶναι τὸ ἔργον, οὕτω καὶ
<span class="lb" data-page="5.21" data-line="13" id="l5.21.13"></span>σὺ παράγγειλον σαυτῷ, μήτ’ αὐτὸς διὰ τῶν σαυτοῦ χειρῶν
<span class="lb" data-page="5.21" data-line="14" id="l5.21.14"></span>οἰκέτην πλῆξαι μήτ’ ἄλλῳ προστάξαι, παρ’ ὃν ἂν ὀργισθῇς
<span class="lb" data-page="5.21" data-line="15" id="l5.21.15"></span>χρόνον, ἀλλ’ εἰς τὴν ὑστέραν ἀνακαλέσασθαι. μετὰ γάρ τοι
<span class="lb" data-page="5.21" data-line="16" id="l5.21.16"></span>τὸν θυμὸν σωφρονέστερον ἐπισκέψῃ, πόσας χρὴ πληγὰς ἐντεῖναι
<span class="lb" data-page="5.21" data-line="17" id="l5.21.17"></span>τῷ τῆς κολάσεως ἀξίῳ. ἢ μηδὲ τὴν ἀρχὴν ἄμεινόν ἐστι,
<span class="pb" data-page="5.22" id="p5.22"></span>
<span class="lb" data-page="5.22" data-line="1" id="l5.22.1"></span>συγγνώμῃ πρᾶξαι οὕτως αἰτήσαντα ἱμάντα, καὶ σωφρονίσαντα
<span class="lb" data-page="5.22" data-line="2" id="l5.22.2"></span>λόγῳ, καὶ ἀπειλήσαντα μηκέτι τὸ λοιπὸν συγχωρῆσαι,
<span class="lb" data-page="5.22" data-line="3" id="l5.22.3"></span>ἐὰν ὁμοίως ἁμάρτῃ; πολλῷ γὰρ ἄμεινόν ἐστι, μηκέτι
<span class="lb" data-page="5.22" data-line="4" id="l5.22.4"></span>ζέοντος τοῦ θυμοῦ <span class="milestone ed2page" data-n="6.526" data-unit="ed2page" id="ed2page.6.526"></span>πράττειν ἃ πράττεις, ἔξω τῆς
<span class="lb" data-page="5.22" data-line="5" id="l5.22.5"></span>ἀλογίστου μανίας γενόμενον, ὁπότε καὶ τῷ λογισμῷ τὸ
<span class="lb" data-page="5.22" data-line="6" id="l5.22.6"></span>πυκτεῦον εὑρήσεις. ὅτι γὰρ ὁ θυμὸς οὐδὲν ἀποδεῖ μανίας,
<span class="lb" data-page="5.22" data-line="7" id="l5.22.7"></span>ἕξ αὐτῶν ἤδη ὧν ποιοῦσιν οἱ θυμούμενοι μαθεῖν ἔστιν·
<span class="lb" data-page="5.22" data-line="8" id="l5.22.8"></span>παίοντες γὰρ, καὶ λακτίζοντες, καὶ κατασχίζοντες ἱμάτια,
<span class="lb" data-page="5.22" data-line="9" id="l5.22.9"></span>καὶ θορυβῶδες ἐμβλέποντες ἕκαστα πράττουσιν ἄχρι τοῦ,
<span class="lb" data-page="5.22" data-line="10" id="l5.22.10"></span>καθάπερ ἔφην, καὶ θύραις, καὶ λίθοις, καὶ κλεισὶν ὀργίζεσθαι,
<span class="lb" data-page="5.22" data-line="11" id="l5.22.11"></span>καὶ τὰ μὲν καταράσσειν, τὰ δὲ δάκνειν, τὰ δὲ
<span class="lb" data-page="5.22" data-line="12" id="l5.22.12"></span>λακτίζειν. ἀλλ’ ἴσως φήσουσι ταῦτα τῶν ὄντως μαινομένων
<span class="lb" data-page="5.22" data-line="13" id="l5.22.13"></span>εἶναι, τὰ δὲ ὑπὸ σοῦ γιγνόμενα σωφρονούντων. ἐγὼ δὲ,
<span class="lb" data-page="5.22" data-line="14" id="l5.22.14"></span>ὅτι μὲν ἔλαττον ἁμαρτάνουσι τῶν τοὺς λίθους καὶ τὰς θύρας
<span class="lb" data-page="5.22" data-line="15" id="l5.22.15"></span>καὶ τὰς κλεῖς δακνόντων τε καὶ λακτιζόντων οἱ τοὺς
<span class="lb" data-page="5.22" data-line="16" id="l5.22.16"></span>οἰκέτας ταῖς ἑαυτῶν παίοντες χερσὶν, ὁμολογῶ· πέπεισμαι
<span class="lb" data-page="5.22" data-line="17" id="l5.22.17"></span>δὲ καὶ τὸ πρὸς ἄνθρωπον ἅμα τι ποιεῖν ἢ μικρᾶς μανίας
<span class="lb" data-page="5.22" data-line="18" id="l5.22.18"></span>ἔργον ὑπάρχειν, ἢ ζώου τινὸς ἀλόγου τε καὶ ἀγρίου. οὐ γὰρ
<span class="pb" data-page="5.23" id="p5.23"></span>
<span class="lb" data-page="5.23" data-line="1" id="l5.23.1"></span>μόνος ἄνθρωπος ἐξαίρετα ἔχει ἄρα παρὰ τἄλλα λογίζεσθαι
<span class="lb" data-page="5.23" data-line="2" id="l5.23.2"></span>ταῦτα, ἐὰν ἀποῤῥίψωσιν τὸν θυμὸν χαρίζεσθαι ζωὴν, οὐκ
<span class="lb" data-page="5.23" data-line="3" id="l5.23.3"></span>ἀνθρώπου βίος. μὴ τοίνυν νόμιζε φρόνιμον ἄνθρωπον
<span class="lb" data-page="5.23" data-line="4" id="l5.23.4"></span>ὑπάρχειν, ὃς ἂν αὐτὸ τοῦτο μόνον ἐκφύγῃ, λακτίζειν, καὶ
<span class="lb" data-page="5.23" data-line="5" id="l5.23.5"></span>δάκνειν, καὶ κεντεῖν τοὺς πέλας. ὁ γὰρ τοιοῦτος οὐκ ἔτι
<span class="lb" data-page="5.23" data-line="6" id="l5.23.6"></span>μέν ἐστι θηρίον, οὐ μὴν ἤδη γε φρόνιμος ἄνθρωπος, ἀλλ’
<span class="lb" data-page="5.23" data-line="7" id="l5.23.7"></span>ἐν τῷ μεταξὺ τούτων τε καὶ τῶν θηρίων. ἆρ’ οὖν ἀσκήσεις
<span class="lb" data-page="5.23" data-line="8" id="l5.23.8"></span>μηκέτ’ εἶναι θηρίον, τοῦ ἄνθρωπος γενέσθαι καλὸς κᾀγαθὸς
<span class="lb" data-page="5.23" data-line="9" id="l5.23.9"></span>οὐ πεφροντικὼς, ἢ βέλτιον, ὥσπερ οὐκ ἔτι θηρίον,
<span class="lb" data-page="5.23" data-line="10" id="l5.23.10"></span>οὕτω μηδ’ ἄφρονά σε μηδ’ ἀλόγιστον ἔτι διαμένειν; ἔσῃ
<span class="lb" data-page="5.23" data-line="11" id="l5.23.11"></span>δὲ τοιοῦτος, ἐὰν μηδέποτε θυμῷ δουλεύων, ἀλλ’ ἀεὶ διαλογιζόμενος
<span class="lb" data-page="5.23" data-line="12" id="l5.23.12"></span>ἅπαντα πράττῃς, ἃ πάντα σοι χωρὶς τοῦ πάθους
<span class="lb" data-page="5.23" data-line="13" id="l5.23.13"></span>σκεπτομένῳ φαίνεται κράτιστα. πῶς οὖν ἔσται τοῦτο;
<span class="lb" data-page="5.23" data-line="14" id="l5.23.14"></span>τιμήσαντός σου τιμὴν σαυτὸν μεγίστην, ἧς οὐδ’ ἐπινοῆσαι
<span class="lb" data-page="5.23" data-line="15" id="l5.23.15"></span>δυνατόν ἐστι μείζονα. τὸ γὰρ, ἁπάντων ἀνθρώπων ὀργιζομένων,
<span class="lb" data-page="5.23" data-line="16" id="l5.23.16"></span>αὐτὸν ἀόργητον εἶναι, τί ἄλλο ἐστὶν, ἢ ἑαυτὸν
<span class="lb" data-page="5.23" data-line="17" id="l5.23.17"></span>ἀποδεῖξαι πάντων ἀνθρώπων βελτίονα; σὲ δ’ ἴσως νομίζεσθαι,
<span class="pb" data-page="5.24" id="p5.24"></span>
<span class="lb" data-page="5.24" data-line="1" id="l5.24.1"></span>τί ἄλλο ἐστὶν, ἢ ἑαυτὸν ἀποδεῖξαι, νομίζεσθαι
<span class="lb" data-page="5.24" data-line="2" id="l5.24.2"></span>μὲν εἶναι βελτίω ἐθέλειν, εἶναι δὲ οὕτως βελτίω μὴ βούλεσθαι,
<span class="lb" data-page="5.24" data-line="3" id="l5.24.3"></span>καθάπερ εἴ τις ἐπεθύμησε νομίζεσθαι μὲν ὑγιαίνειν
<span class="lb" data-page="5.24" data-line="4" id="l5.24.4"></span>τὸ σῶμα, νοσεῖ δὲ κατ’ ἀλήθειαν. ἢ οὐχ ἡγῇ νόσημα
<span class="lb" data-page="5.24" data-line="5" id="l5.24.5"></span>ψυχῆς εἶναι τὸν θυμόν; ἢ μάτην ὑπὸ τῶν παλαιῶν ὀνομάζεσθαι
<span class="lb" data-page="5.24" data-line="6" id="l5.24.6"></span>νομίζεις ψυχῆς πάθη πέντε ταῦτα, λύπην, ὀργὴν,
<span class="lb" data-page="5.24" data-line="7" id="l5.24.7"></span>θυμὸν, ἐπιθυμίαν, φόβον; ἀλλ’ ἔμοιγε βέλτιον εἶναι δοκεῖ
<span class="lb" data-page="5.24" data-line="8" id="l5.24.8"></span>μακρῷ, πρῶτον μὲν ἐπὶ πολὺ ἔχειν ἄνευ τῶν εἰρημένων παθῶν,
<span class="lb" data-page="5.24" data-line="9" id="l5.24.9"></span>ἐξαναστάντα τῆς κοίτης, ἐπισκοπεῖσθαι πρὸς πάντων
<span class="lb" data-page="5.24" data-line="10" id="l5.24.10"></span>τῶν κατὰ μέρος ἔργων, ἆρα βέλτιόν ἐστι πάθεσι δουλεύοντα
<span class="lb" data-page="5.24" data-line="11" id="l5.24.11"></span>ζῇν, ἢ λογισμῷ χρῆσθαι πρὸς ἅπαντα· δεύτερον δ’, ὅτῳ
<span class="lb" data-page="5.24" data-line="12" id="l5.24.12"></span>τῷ βουλομένῳ γίγνεσθαι καλὸς κᾀγαθὸς παρακλητέον ἐστὶ
<span class="lb" data-page="5.24" data-line="13" id="l5.24.13"></span>τὸν δηλώσοντα τῶν ὑφ’ ἑαυτοῦ πραττομένων οὐκ ὀρθῶς
<span class="lb" data-page="5.24" data-line="14" id="l5.24.14"></span>ἕκαστον· εἶτ’ ἔτι καθ’ ἑκάστην ἡμέραν τε καὶ ὥραν ἔχειν
<span class="lb" data-page="5.24" data-line="15" id="l5.24.15"></span>ἐν προχείρῳ τὴν δόξαν ταύτην, ὡς ἄμεινον μέν ἐστιν
<span class="lb" data-page="5.24" data-line="16" id="l5.24.16"></span>ἑαυτὸν τιμήσαντα καλὸν κᾀγαθὸν, τοῦτο δ’ ἄνευ τοῦ
<span class="lb" data-page="5.24" data-line="17" id="l5.24.17"></span>σχεῖν τὸν δηλώσοντα τῶν ἁμαρτανομένων ἕκαστον ἀδύνατόν
<span class="lb" data-page="5.24" data-line="18" id="l5.24.18"></span>ἐστιν ἡμῖν περιγενέσθαι, καὶ μέντοι καὶ τὸν σωτῆρα ἐκεῖνον
<span class="pb" data-page="5.25" id="p5.25"></span>
<span class="lb" data-page="5.25" data-line="1" id="l5.25.1"></span>καὶ φίλον μέγιστον ἡγεῖσθαι τὸν μηνύσαντα τῶν πλημμελουμένων
<span class="lb" data-page="5.25" data-line="2" id="l5.25.2"></span>ἕκαστα· εἶθ’ ὅτι, κᾂν ψεῦδός σοι φαίνηταί ποτ’
<span class="lb" data-page="5.25" data-line="3" id="l5.25.3"></span>ἐγκαλέσας, ἀόργητον προσήκει φαίνεσθαι, πρῶτον μὲν, ὅτι
<span class="lb" data-page="5.25" data-line="4" id="l5.25.4"></span>δυνατόν ἐστιν ἐκεῖνον σοῦ βέλτιον ὁρᾷν ἕκαστον ὧν ἁμαρτάνων
<span class="lb" data-page="5.25" data-line="5" id="l5.25.5"></span>τυγχάνεις, ὥς γε καὶ σὲ τῶν ἐκείνου. κᾂν ἐπηρεάσῃ
<span class="lb" data-page="5.25" data-line="6" id="l5.25.6"></span>ποτὲ ψεῦδος, ἀλλ’ οὖν ἐπήγειρέ σε πρὸς ἀκριβεστέραν ἐπίσκεψιν
<span class="lb" data-page="5.25" data-line="7" id="l5.25.7"></span>ὧν πράττεις. ὃ δ’ ἐστὶ μέγιστον ἐν τούτῳ, ἀεὶ
<span class="lb" data-page="5.25" data-line="8" id="l5.25.8"></span>φύλαττε προῃρημένος γε τιμᾶσθαι σεαυτόν. ἔστι δὲ τοῦτο
<span class="lb" data-page="5.25" data-line="9" id="l5.25.9"></span>διὰ μνήμης ἔχειν πρόχειρα τό τε τῶν ὀργιζομένων τῆς ψυχῆς
<span class="lb" data-page="5.25" data-line="10" id="l5.25.10"></span>αἶσχος τό τε τῶν ἀοργήτων<span class="milestone ed2page" data-n="6.527" data-unit="ed2page" id="ed2page.6.527"></span> κάλλος. ὃς γὰρ
<span class="lb" data-page="5.25" data-line="11" id="l5.25.11"></span>ἁμαρτάνειν ἐθισθῇ χρόνῳ πολλῷ, δυσεκλήπτως ἔσχε τὴν
<span class="lb" data-page="5.25" data-line="12" id="l5.25.12"></span>κλεῖδα τῶν παθῶν, οὕτω καὶ τῶν δογμάτων, οἷς πειθόμενος
<span class="lb" data-page="5.25" data-line="13" id="l5.25.13"></span>ἀνὴρ γενήσῃ καλὸς κᾀγαθὸς, ἐν πολλῷ χρόνῳ προσήκει
<span class="lb" data-page="5.25" data-line="14" id="l5.25.14"></span>μελετᾷν ἕκαστον. ἐπιλανθανόμεθα γὰρ αὐτοῦ ῥᾳδίως ἐκπίπτοντος
<span class="lb" data-page="5.25" data-line="15" id="l5.25.15"></span>τῆς ψυχῆς ἡμῶν, διὰ τὸ φθάσαι πεπληρῶσθαι
<span class="lb" data-page="5.25" data-line="16" id="l5.25.16"></span>τοῖς πάθεσιν αὐτήν. τοιγαροῦν παρακόλουθόν ἐστιν, ἕκαστον
<span class="lb" data-page="5.25" data-line="17" id="l5.25.17"></span>τῶν σωθῆναι βουλομένων ὡς μηδεμίαν ὥραν ἀποῤῥᾳθυμεῖν.
<span class="lb" data-page="5.25" data-line="18" id="l5.25.18"></span>ἐπιτρεπτέον τε πᾶσι κατηγορεῖν ἡμῶν, ἀκουστέον ﻿
<span class="pb" data-page="5.26" id="p5.26"></span>
<span class="lb" data-page="5.26" data-line="1" id="l5.26.1"></span>τε πρᾴως αὐτοὺς, καὶ χάριν οὐ τοῖς κολακεύουσιν, ἀλλὰ
<span class="lb" data-page="5.26" data-line="2" id="l5.26.2"></span>τοῖς ἐπιπλήττουσιν ἔχειν. ἀνεῴχθη σου ἡ θύρα διὰ παντὸς
<span class="lb" data-page="5.26" data-line="3" id="l5.26.3"></span>τῆς οἰκήσεως, ἔξεστι τοῖς συνήθεσιν εἰσιέναι πάντα
<span class="lb" data-page="5.26" data-line="4" id="l5.26.4"></span>καιρὸν, ἢν οὕτως ᾖς παρεσκευασμένος. δεῖ οὖν θαῤῥεῖν,
<span class="lb" data-page="5.26" data-line="5" id="l5.26.5"></span>ὡς ὑπὸ τῶν εἰσιόντων εὑρίσκεσθαι μηδενὶ τῶν μεγάλων
<span class="lb" data-page="5.26" data-line="6" id="l5.26.6"></span>ἁμαρτημάτων ἰσχυρῶς κατειλημμένον. ἔστι δ’ ὥσπερ τὸ
<span class="lb" data-page="5.26" data-line="7" id="l5.26.7"></span>πᾶν τῷ ἄκοντι ἐκκόψαι δύσκολον, οὕτως τὰ μεγάλα τῷ
<span class="lb" data-page="5.26" data-line="8" id="l5.26.8"></span>βουληθέντι ῥᾷστον. τῆς θύρας οὖν ἀνεῳγμένης σου διὰ
<span class="lb" data-page="5.26" data-line="9" id="l5.26.9"></span>παντὸς, ὡς εἶπον, ἐξουσία τοῖς συνήθεσιν ἔστω κατὰ πάντα
<span class="lb" data-page="5.26" data-line="10" id="l5.26.10"></span>καιρὸν εἰσιέναι. ὡς δ’ ἄλλοι πάντες αὖ οἱ προελθόντες
<span class="lb" data-page="5.26" data-line="11" id="l5.26.11"></span>εἰς τὸ δημόσιον ἅπαντα πειρῶνται πράττειν κόσμια, οὕτω
<span class="lb" data-page="5.26" data-line="12" id="l5.26.12"></span>σὺ κατὰ τὴν ἰδίαν οἰκίαν πράττεις. ἀλλ’ ἐκεῖνοι μὲν
<span class="lb" data-page="5.26" data-line="13" id="l5.26.13"></span>αἰδούμενοι τοὺς ἄλλους ἁμαρτόντες τι φωραθῆναι μόνους
<span class="lb" data-page="5.26" data-line="14" id="l5.26.14"></span>ἑαυτοὺς οὐκ αἰδοῦνται, σὺ δὲ σαυτὸν αἰδοῦ μάλιστα
<span class="lb" data-page="5.26" data-line="15" id="l5.26.15"></span>πειθόμενος τῷ φάντι· Πάντων δὲ μάλιστ’ αἰσχύνεο
<span class="lb" data-page="5.26" data-line="16" id="l5.26.16"></span>σαυτόν.
</p>
        </article>

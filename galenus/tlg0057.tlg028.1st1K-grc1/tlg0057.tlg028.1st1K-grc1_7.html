<article xmlns="http://www.w3.org/1999/xhtml" id="urn:cts:greekLit:tlg0057.tlg028.1st1K-grc1:7">
<span class="pb page1" data-page="5.35" id="p5.35"></span>
<span class="milestone ed1page page1" data-n="1.357" data-unit="ed1page" id="ed1page.1.357"></span>
<span class="milestone ed2page page1" data-n="6.529" data-unit="ed2page" id="ed2page.6.529"></span>
          <p>
<span class="lb" data-page="5.35" data-line="1" id="l5.35.1"></span>Ἐγὼ μὲν οὖν ἅπαντα ταῦτ’ εἰρημένα καὶ
<span class="lb" data-page="5.35" data-line="2" id="l5.35.2"></span>τὰ μέλλοντα λεχθήσεσθαι τοῖς βουληθεῖσιν ὑποτίθεμαι.
<span class="lb" data-page="5.35" data-line="3" id="l5.35.3"></span>τάχα μὲν <span class="milestone ed2page" data-n="6.530" data-unit="ed2page" id="ed2page.6.530"></span>οὖν οὔσης καὶ ἄλλης τινὸς ὁδοῦ πρὸς τὸ
<span class="lb" data-page="5.35" data-line="4" id="l5.35.4"></span>καλὸν κᾀγαθὸν γενέσθαι, μὴ γινώσκων δ’ εὑρεῖν αὐτὴν,
<span class="lb" data-page="5.35" data-line="5" id="l5.35.5"></span>ἐχρησάμην τε δι’ ὅλου τοῦ βίου ταύτῃ, καὶ τοῖς ἄλλοις
<span class="lb" data-page="5.35" data-line="6" id="l5.35.6"></span>ἀφθόνως δηλῶν παρεκάλουν ἀντιδιδόναι τε καὶ ἀποδοῦναί
<span class="lb" data-page="5.35" data-line="7" id="l5.35.7"></span>τι, καὶ ἀντιδιδάσκειν, εἴ τινα ἑτέραν ἄλλην αὐτοὶ γινώσκουσι
<span class="lb" data-page="5.35" data-line="8" id="l5.35.8"></span>καλοκαγαθίας ὁδόν. ἄχρι περ ἂν ἐπιθυμῶμεν ἄλλης,
<span class="lb" data-page="5.35" data-line="9" id="l5.35.9"></span>ἐν τῇδε διατρίβομεν, ἣ κοινὴ πάντων διαγνώσεώς τε καὶ
<span class="lb" data-page="5.35" data-line="10" id="l5.35.10"></span>θεραπείας. καὶ γὰρ ἡ φιλονεικία, καὶ ἡ φιλοδοξία, καὶ ἡ
<span class="lb" data-page="5.35" data-line="11" id="l5.35.11"></span>φιλαρχία πάθη τῆς ψυχῆς εἰσιν. τούτων ἐλάττων μὲν,
<span class="lb" data-page="5.35" data-line="12" id="l5.35.12"></span>ἀλλ’ ὅμως καὶ αὐτὴ πάθος. περὶ δὲ τοῦ φθόνου τί δεῖ καὶ
<span class="lb" data-page="5.35" data-line="13" id="l5.35.13"></span>λέγειν; αἴσχιστον τῶν κακῶν ἐστιν. ὀνομάζω δὲ φθόνον,
<span class="lb" data-page="5.35" data-line="14" id="l5.35.14"></span>ὅταν τις ἐπ’ ἀλλοτρίοις ἀγαθοῖς λυπῆται. πάθος μέν ἐστι
<span class="lb" data-page="5.35" data-line="15" id="l5.35.15"></span>καὶ λύπη πᾶσα, χειρίστη δὲ ὁ φθόνος ἐστὶν, εἴτε ἓν τῶν
<span class="lb" data-page="5.35" data-line="16" id="l5.35.16"></span>παθῶν, εἴτε λύπης ἐστὶν εἶδος πλησιάζον αὐτῇ. κοινὴ δ’
<span class="lb" data-page="5.35" data-line="17" id="l5.35.17"></span>ἐφ’ ἁπάντων ὁδὸς τῆς ἰάσεως ἡ προειρημένη. χρὴ γὰρ, ὅτι ﻿
<span class="pb" data-page="5.36" id="p5.36"></span>
<span class="lb" data-page="5.36" data-line="1" id="l5.36.1"></span>μὲν αἰσχρὰ καὶ φευκτὰ, κατανοεῖν ἐπὶ τῶν ἐνεχομένων αὐτοῖς
<span class="lb" data-page="5.36" data-line="2" id="l5.36.2"></span>σφοδρῶς· ἐναργὲς γὰρ ἐπ’ ἐκείνων φαίνεται τὸ αἶσχος· ὅτι
<span class="lb" data-page="5.36" data-line="3" id="l5.36.3"></span>δ’ οὐ βλέπομεν ἐφ’ ἡμῶν αὐτῶν μηδὲν, εἶναι νομίζειν προσήκει
<span class="lb" data-page="5.36" data-line="4" id="l5.36.4"></span>τυφλότητ’ εἴτε περὶ τὸ φιλοῦν εἴτε περὶ τὸ φιλούμενον,
<span class="lb" data-page="5.36" data-line="5" id="l5.36.5"></span>ἔνιά τε λανθάνειν διὰ σμικρότητα καὶ παρορᾶσθαι,
<span class="lb" data-page="5.36" data-line="6" id="l5.36.6"></span>μὴ δυνάμενα παροφθῆναι διὰ τὸ μέγεθος ἐν ἄλλοις. πρεσβύτην
<span class="lb" data-page="5.36" data-line="7" id="l5.36.7"></span>οὖν τινα βλέπειν αὐτὰ δυνάμενον εὑρίσκειν προσήκει,
<span class="lb" data-page="5.36" data-line="8" id="l5.36.8"></span>παρακαλοῦντας ἅπαντα μετὰ παῤῥησίας δηλοῦν, εἶτ’ εἰπόντος
<span class="lb" data-page="5.36" data-line="9" id="l5.36.9"></span>τι, πρῶτον αὐτῷ χάριν μὲν γνῶναι παραυτίκα, χωρισθέντας
<span class="lb" data-page="5.36" data-line="10" id="l5.36.10"></span>δὲ διασκέπτεσθαι καταμόνας ἑαυτοῖς ἐπιτιμῶντας,
<span class="lb" data-page="5.36" data-line="11" id="l5.36.11"></span>ἐκκόπτειν τε πειρωμένους τὸ πάθος, οὐκ ἄχρι τοῦ μὴ φαίνεσθαι
<span class="lb" data-page="5.36" data-line="12" id="l5.36.12"></span>τοῖς ἄλλοις μόνοις, ἀλλ’ ὥστε μηδὲ ῥίζαν ἐγκαταλείπειν
<span class="lb" data-page="5.36" data-line="13" id="l5.36.13"></span>αὐτοῦ τῇ ψυχῇ· ἔτι γὰρ ἀναφύεται τῇ τῶν σωζόντων
<span class="lb" data-page="5.36" data-line="14" id="l5.36.14"></span>ἀρδόμενον πονηρίᾳ. διὰ τοῦτο προσεκτέον ἡμῖν αὐτοῖς
<span class="lb" data-page="5.36" data-line="15" id="l5.36.15"></span>ἐστιν ἐφ’ ἑκάστῳ τῶν παθῶν, ὅσα περὶ τοὺς πέλας ἐπισκοπούμεθα,
<span class="lb" data-page="5.36" data-line="16" id="l5.36.16"></span>εἴ τι κατὰ τὴν ἡμετέραν ἐστὶ ψυχὴν τοιοῦτον.
<span class="lb" data-page="5.36" data-line="17" id="l5.36.17"></span>ἐκκοπτέον γὰρ αὐτὸ φυόμενον ἔτι, πρὶν αὐξηθὲν ἀνίατον
<span class="pb" data-page="5.37" id="p5.37"></span>
<span class="lb" data-page="5.37" data-line="1" id="l5.37.1"></span>γενέσθαι. τῶν μὲν ἄλλων ἁπάντων παθῶν τῆς ψυχῆς οἱ
<span class="lb" data-page="5.37" data-line="2" id="l5.37.2"></span>πολλοὶ καταφρονοῦσι, καίτοι γε, ὅταν ἑτέρους αὐτὰ πάσχοντας
<span class="lb" data-page="5.37" data-line="3" id="l5.37.3"></span>ἴδωσι, καταγινώσκοντες· ἡ λύπη δ’ ἅπασι φαίνεται
<span class="lb" data-page="5.37" data-line="4" id="l5.37.4"></span>κακὸν, ὥσπερ ὁ πόνος ἐν τῷ σώματι. καίτοι τῶν συνηθεστάτων
<span class="lb" data-page="5.37" data-line="5" id="l5.37.5"></span>ἐμοὶ νεανίσκων, ἐπὶ μικροῖς ἀρνούμενος ἀνιᾷν,
<span class="lb" data-page="5.37" data-line="6" id="l5.37.6"></span>ὕστερόν ποτε κατανοήσας τοῦτο, παραγενόμενός τε πρός με
<span class="lb" data-page="5.37" data-line="7" id="l5.37.7"></span>βαθὺν ὄρθρον, ὅλης ἔφη τῆς νυκτὸς ἀγρυπνοῦντα ἐπὶ τῷδε
<span class="lb" data-page="5.37" data-line="8" id="l5.37.8"></span>τῷ πράγματι, μεταξύ πως εἰς ἀνάμνησιν ἀφικέσθαι τοῦ
<span class="lb" data-page="5.37" data-line="9" id="l5.37.9"></span>μηδ’ ἐπὶ μεγίστοις οὕτω ἀνιώμενον, ὡς ἐπὶ τοῖς σμικροῖς,
<span class="lb" data-page="5.37" data-line="10" id="l5.37.10"></span>ἐμαυτὸν ἠξίουν μαθεῖν, ὅπως αὑτῷ τοῦτο περιεγένετο, πότερον
<span class="lb" data-page="5.37" data-line="11" id="l5.37.11"></span>ἐξ ἀσκήσεών τινων, ἢ φύντι τοιούτῳ. ἀπεκρινάμην
<span class="lb" data-page="5.37" data-line="12" id="l5.37.12"></span>οὖν αὐτῷ τἀληθῆ. καὶ γὰρ καὶ τὴν φύσιν ἐν ἅπασιν ἔφην
<span class="lb" data-page="5.37" data-line="13" id="l5.37.13"></span>δύνασθαι μέγα ἐν τῇ τῶν παίδων ἡλικίᾳ εἰς ζωῆς τελείωσιν,
<span class="lb" data-page="5.37" data-line="14" id="l5.37.14"></span>εἶθ’ ὕστερον τά τε δόγματα καὶ τὴν ἄσκησιν. ὅτι
<span class="lb" data-page="5.37" data-line="15" id="l5.37.15"></span>μὲν οὖν αἱ φύσεις ἡμῶν πάμπολυ διαφέρουσιν, μαθεῖν
<span class="lb" data-page="5.37" data-line="16" id="l5.37.16"></span>ἐναργῶς ἔστιν ἐπὶ τῶν παραφερομένων παιδίων. ἔνια μὲν
<span class="lb" data-page="5.37" data-line="17" id="l5.37.17"></span>γὰρ αὐτῶν ἀεὶ φαιδρὰ, σκυθρωπὰ δ’ ἄλλα θεώμεθα, καὶ
<span class="pb" data-page="5.38" id="p5.38"></span>
<span class="lb" data-page="5.38" data-line="1" id="l5.38.1"></span>τὰ μὲν ἕτοιμα γελᾷν ἐπὶ πᾶσι, τὰ δὲ κλαίειν ἐπὶ μικραῖς
<span class="lb" data-page="5.38" data-line="2" id="l5.38.2"></span>προφάσεσιν. οὕτω δὲ καὶ τὰ μὲν ἔχει κοινῇ, τὰ δὲ ἁρπάζει·
<span class="lb" data-page="5.38" data-line="3" id="l5.38.3"></span>καὶ τὰ μὲν θυμοῦται σφοδρῶς ἐπὶ τῶν σμικροτάτων,
<span class="lb" data-page="5.38" data-line="4" id="l5.38.4"></span>ὡς δάκνειν τε καὶ λακτίζειν, καὶ λίθους καὶ ξύλα ἀμύνασθαι
<span class="lb" data-page="5.38" data-line="5" id="l5.38.5"></span>τοὺς πέλας, ὅταν ἀδικεῖσθαι δόξῃ, τὰ δ’ ἔστιν
<span class="lb" data-page="5.38" data-line="6" id="l5.38.6"></span>ἀνεξίκακα καὶ πρᾷα, μήτ’ ὀργιζόμενα, μήτε κλαίοντα, πρὶν
<span class="lb" data-page="5.38" data-line="7" id="l5.38.7"></span>ἀδικηθῆναί τι μέγα. ταῦτα καὶ ὁ Εὔπολις ἐρωτώμενον
<span class="lb" data-page="5.38" data-line="8" id="l5.38.8"></span>Ἀριστείδην τὸν δίκαιον ὑπὸ τοῦ Νικία, ὡς ἐγένου δίκαιος,
<span class="lb" data-page="5.38" data-line="9" id="l5.38.9"></span>οὕτω εὐπρεπῶς ἀποκρινάμενον ἐποίησεν· ἡ μὲν φύσις τὸ
<span class="lb" data-page="5.38" data-line="10" id="l5.38.10"></span>μέγιστον, ἔπειτα δὲ κᾀγὼ τὴν φύσιν προθύμως συνελάμβανον.
<span class="lb" data-page="5.38" data-line="11" id="l5.38.11"></span>οὐ μόνον οὖν ἕτοιμοι τῶν νέων φύσεις πρὸς τὸ
<span class="lb" data-page="5.38" data-line="12" id="l5.38.12"></span><span class="milestone ed2page" data-n="6.531" data-unit="ed2page" id="ed2page.6.531"></span>λυπεῖσθαι ῥᾳδίως, ἀλλὰ καὶ πρὸς τὸ θυμοῦσθαι
<span class="lb" data-page="5.38" data-line="13" id="l5.38.13"></span>καὶ λιχνεύειν, ὧν περ αὐτῶν ἄχρι δεῦρο τὸν πλεῖστον λόγον
<span class="lb" data-page="5.38" data-line="14" id="l5.38.14"></span>ἐποιησάμην. ἔτι δὲ πρὸς τοῖς εἰρημένοις ἐστιν ἰδεῖν ἔνια
<span class="lb" data-page="5.38" data-line="15" id="l5.38.15"></span>μὲν ἀναίσχυντα τῶν παιδίων, ἔνια δὲ καὶ αἰδούμενα, καὶ
<span class="lb" data-page="5.38" data-line="16" id="l5.38.16"></span>τὰ μὲν μνημονικὰ, τὰ δὲ ἀμνήμονα, τινὰ δὲ ἐπιλήσμονα,
<span class="lb" data-page="5.38" data-line="17" id="l5.38.17"></span>καὶ τὰ μὲν φιλόπονα περὶ τὰ διδασκόμενα, τὰ δ’ ἀμελῆ
<span class="lb" data-page="5.38" data-line="18" id="l5.38.18"></span>καὶ ῥᾴθυμα, καὶ τῶν φιλοπόνων ἔνια μὲν ἐπὶ τῷ χαίρειν
<span class="pb" data-page="5.39" id="p5.39"></span>
<span class="lb" data-page="5.39" data-line="1" id="l5.39.1"></span>ἐπαινούμενα προθύμως, ἔνια δὲ ἐπὶ τῷ καταγινώσκεσθαι
<span class="lb" data-page="5.39" data-line="2" id="l5.39.2"></span>πρὸς τῶν διδασκάλων αἰδούμενα, τινὰ δὲ καὶ δεδιέναι τὰς
<span class="lb" data-page="5.39" data-line="3" id="l5.39.3"></span>πληγάς. οὕτω δὲ καὶ τῶν ῥᾳθύμων ἐπὶ ταῖς ἐναντίαις ἕκαστον
<span class="lb" data-page="5.39" data-line="4" id="l5.39.4"></span>ἔστι ῥᾳθυμεῖν. ἐξ ὧν οὖν θεῶνται περὶ τὰ παιδία
<span class="lb" data-page="5.39" data-line="5" id="l5.39.5"></span>πάντες ἄνθρωποι, τὰ μὲν αἰσχυντηλὰ καλοῦσιν αὐτῶν, τὰ
<span class="lb" data-page="5.39" data-line="6" id="l5.39.6"></span>δὲ ἀναίσχυντα. κατὰ δὲ τὸν αὐτὸν λόγον ἤτοι φιλότιμα
<span class="lb" data-page="5.39" data-line="7" id="l5.39.7"></span>καὶ φιλόκαλα, ἢ ἀφιλόκαλα καὶ ἀφιλότιμα· καὶ μὴν δειλὰ,
<span class="lb" data-page="5.39" data-line="8" id="l5.39.8"></span>καὶ καταφρονητικὰ τῶν πληγῶν, ἑτέρας τε τοιαύτας ἐπ’ αὐτῶν
<span class="lb" data-page="5.39" data-line="9" id="l5.39.9"></span>τίθενται προσηγορίας κατὰ τὰς φύσεις αὐτάς. οὕτω
<span class="lb" data-page="5.39" data-line="10" id="l5.39.10"></span>δὲ καὶ τὰ μὲν φιλοψευδῆ, τὰ δὲ φιλαλήθη τῶν παιδίων
<span class="lb" data-page="5.39" data-line="11" id="l5.39.11"></span>ὁρῶμεν φύσει ὄντα, καὶ πολλὰς ἄλλας ἔχοντα διαφορὰς
<span class="lb" data-page="5.39" data-line="12" id="l5.39.12"></span>ἠθῶν, ὑπὲρ ὧν οὐκ ἀναγκαῖόν ἐστι νῦν λέγειν εἰκότως·
<span class="lb" data-page="5.39" data-line="13" id="l5.39.13"></span>ἔνια μὲν γὰρ αὐτῶν ῥᾷστα δέχεται τὴν ἀγαθὴν παιδείαν,
<span class="lb" data-page="5.39" data-line="14" id="l5.39.14"></span>ἔνια δὲ οὐδὲν ὀνίναται. οὐ μὴν τούτου γε ἕνεκεν ἀμελητέον
<span class="lb" data-page="5.39" data-line="15" id="l5.39.15"></span>ἐστὶ τῶν παιδίων, ἀλλ’ ἐν ἀρίστοις ἤθεσι θρεπτέον. ἢν
<span class="lb" data-page="5.39" data-line="16" id="l5.39.16"></span>μὲν οὖν ἡ φύσις αὐτῶν δέχηται τὴν ἐκ τῆς ἐπιμελείας ὠφέλειαν,
<span class="lb" data-page="5.39" data-line="17" id="l5.39.17"></span>ἀγαθοὶ γενηθεῖεν ἂν ἄνδρες· εἰ δὲ μὴ δέξαιντό που,
<span class="pb" data-page="5.40" id="p5.40"></span>
<span class="lb" data-page="5.40" data-line="1" id="l5.40.1"></span>τὸ μὲν ἡμέτερον ἄμεμπτον εἴη. παραπλησία γάρ πώς ἐστιν
<span class="lb" data-page="5.40" data-line="2" id="l5.40.2"></span>ἡ τῶν παίδων διαγωγὴ τῇ τῶν φυτῶν ἐπιμελείᾳ. κατ’
<span class="lb" data-page="5.40" data-line="3" id="l5.40.3"></span>ἐκείνην γοῦν ὁ γεωργὸς οὐκ ἄν ποτε δυνήσαιτο ποιῆσαι τὸν
<span class="lb" data-page="5.40" data-line="4" id="l5.40.4"></span>βάτον ἐκφέρειν βότρυν, οὐ γὰρ ἐπιδέχεται ἡ φύσις αὐτοῦ
<span class="lb" data-page="5.40" data-line="5" id="l5.40.5"></span>τῆς ἀρχῆς τοιαύτην τελείωσιν. ἀμπέλους δ’ αὖ πάλιν ἑτοίμας
<span class="lb" data-page="5.40" data-line="6" id="l5.40.6"></span>οὔσας, ὅσον ἐφ’ ἑαυτῶν, τὸν καρπὸν ἐκφέρειν ἐὰν ἀμελήσας
<span class="lb" data-page="5.40" data-line="7" id="l5.40.7"></span>ἐπιτρέψῃ μόνῃ τῇ φύσει, μοχθηρὸν ἢ οὐδ’ ὅλως
<span class="lb" data-page="5.40" data-line="8" id="l5.40.8"></span>οἴσουσιν αὐτόν. οὕτω δὲ καὶ εἰ τῶν ζώων ἵππον μὲν παιδεύσῃς,
<span class="lb" data-page="5.40" data-line="9" id="l5.40.9"></span>εἰς πολλὰ χρήσιμον ἕξεις, ἄρκτον δὲ κᾂν ἥμερόν
<span class="lb" data-page="5.40" data-line="10" id="l5.40.10"></span>ποτε διδάξῃς, μόνιμον οὐχ ἕξει τὴν ἕξιν, ἔχιδνα δὲ καὶ
<span class="lb" data-page="5.40" data-line="11" id="l5.40.11"></span>σκορπίος οὐκ ἄχρι τοῦ δοκεῖν ἡμεροῦσθαι προέρχεται. ἐγὼ
<span class="lb" data-page="5.40" data-line="12" id="l5.40.12"></span>τοίνυν ὅπως μὲν τὴν φύσιν ἔχω, οὐκ ἔχω γνῶναι· τὸ γὰρ
<span class="lb" data-page="5.40" data-line="13" id="l5.40.13"></span>ἑαυτὸν φάναι χαλεπόν ἐστι καὶ τοῖς τελείοις ἀνδράσιν, μή
<span class="lb" data-page="5.40" data-line="14" id="l5.40.14"></span>τοί γε δὴ τοῖς παισί.
</p>
        </article>

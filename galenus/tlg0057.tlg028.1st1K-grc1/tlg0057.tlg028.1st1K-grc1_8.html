<article xmlns="http://www.w3.org/1999/xhtml" id="urn:cts:greekLit:tlg0057.tlg028.1st1K-grc1:8">
<span class="pb page1" data-page="5.40" id="p5.40"></span>
<span class="milestone ed1page page1" data-n="1.357" data-unit="ed1page" id="ed1page.1.357"></span>
<span class="milestone ed2page page1" data-n="6.531" data-unit="ed2page" id="ed2page.6.531"></span>
          <p>
<span class="lb" data-page="5.40" data-line="15" id="l5.40.15"></span>Εὐτύχησα δὲ μεγάλην εὐτυχίαν, ἀοργητότατον
<span class="lb" data-page="5.40" data-line="16" id="l5.40.16"></span>καὶ δικαιότατον καὶ χρηστότατον καὶ φιλανθρωπότατον
<span class="lb" data-page="5.40" data-line="17" id="l5.40.17"></span>ἔχων πατέρα, μητέρα δὲ ὀργιλωτάτην, ὡς δάκνειν μὲν ﻿
<span class="pb" data-page="5.41" id="p5.41"></span>
<span class="lb" data-page="5.41" data-line="1" id="l5.41.1"></span>ἐνίοτε τὰς θεραπαίνας, ἀεὶ δὲ κεκραγέναι τε καὶ μάχεσθαι
<span class="lb" data-page="5.41" data-line="2" id="l5.41.2"></span>τῷ πατρὶ μᾶλλον, ἢ Ξανθίππη Σωκράτει. παράλληλά τε
<span class="lb" data-page="5.41" data-line="3" id="l5.41.3"></span>ὁρῶντί μοι τὰ καλὰ τῶν τοῦ πατρὸς ἔργων τοῖς αἰσχροῖς
<span class="lb" data-page="5.41" data-line="4" id="l5.41.4"></span>πάθεσι τῆς μητρὸς ἐπῄει τὰ μὲν ἀσπάζεσθαί τε καὶ φιλεῖν,
<span class="lb" data-page="5.41" data-line="5" id="l5.41.5"></span>τὰ δὲ φεύγειν καὶ μισεῖν. ὥσπερ δὲ ἐν τούτοις ἑώρων παμπόλλην
<span class="lb" data-page="5.41" data-line="6" id="l5.41.6"></span>διαφορὰν τῶν γονέων, οὕτω κᾀν τῷ, τὸν μὲν ἐπὶ
<span class="lb" data-page="5.41" data-line="7" id="l5.41.7"></span>οὐδεμίᾳ ζημίᾳ λυπούμενον, ἀνιωμένην δ’ ἐπισμικροτάτοις
<span class="lb" data-page="5.41" data-line="8" id="l5.41.8"></span>τὴν μητέρα. γιγνώσκεις δὲ δήπου καὶ σὺ τοὺς παῖδας, οἷς
<span class="lb" data-page="5.41" data-line="9" id="l5.41.9"></span>μὲν ἂν ἡσθῶσι, ταῦτα μιμουμένους, ἃ δ’ ἂν ἀηδῶς ὁρῶσι,
<span class="lb" data-page="5.41" data-line="10" id="l5.41.10"></span>φεύγοντας. ἡ μὲν οὖν ὑπὸ τῷ πατρὶ παιδεία τοιαύτη τις
<span class="lb" data-page="5.41" data-line="11" id="l5.41.11"></span>ἦν· ὑποπληρώσας δὲ τεσσαρεσκαιδέκατον ἔτος, ἤκουον φιλοσόφων
<span class="lb" data-page="5.41" data-line="12" id="l5.41.12"></span>πολιτῶν, ἐπὶ πλεῖστον μὲν Στωϊκοῦ Φιλοπάτορος
<span class="lb" data-page="5.41" data-line="13" id="l5.41.13"></span><span class="milestone ed2page" data-n="6.532" data-unit="ed2page" id="ed2page.6.532"></span>μαθητοῦ, βραχὺν δέ τινα καὶ Πλατωνικοῦ μαθητοῦ
<span class="lb" data-page="5.41" data-line="14" id="l5.41.14"></span>Γαΐου, διὰ τὸ μὴ σχολάζειν αὐτὸν, εἰς πολιτικὰς ἀσχολίας
<span class="lb" data-page="5.41" data-line="15" id="l5.41.15"></span>ἑλκόμενον ὑπὸ τῶν πολιτῶν, <span class="milestone ed1page" data-n="1.358" data-unit="ed1page" id="ed1page.1.358"></span>ὅτι μόνος αὐτοῖς ἐδόκει
<span class="lb" data-page="5.41" data-line="16" id="l5.41.16"></span>δίκαιός τε καὶ χρημάτων εἶναι κρείττων, εὐπρόσιτός τε καὶ
<span class="lb" data-page="5.41" data-line="17" id="l5.41.17"></span>πρᾷος. ἐν τούτῳ δέ τις καὶ ἄλλος ἦλθε πολίτης ἡμέτερος
<span class="pb" data-page="5.42" id="p5.42"></span>
<span class="lb" data-page="5.42" data-line="1" id="l5.42.1"></span>ἐξ ἀποδημίας μακρᾶς, Ἀσπασίου τοῦ Περιπατητικοῦ μαθητὴς,
<span class="lb" data-page="5.42" data-line="2" id="l5.42.2"></span>καὶ μετὰ τοῦτον ἀπὸ τῶν Ἀθηνῶν ἄλλος Ἐπικούρειος,
<span class="lb" data-page="5.42" data-line="3" id="l5.42.3"></span>ὧν ἁπάντων ὁ πατὴρ δι’ ἐμὲ τοῦ βίου καὶ τῶν δογμάτων
<span class="lb" data-page="5.42" data-line="4" id="l5.42.4"></span>ἐξέτασιν ἐποιεῖτο, σὺν ἐμοὶ πρὸς αὐτοὺς ἀφικνούμενος. ἐγεγύμναστο
<span class="lb" data-page="5.42" data-line="5" id="l5.42.5"></span>δ’ ἐπὶ πλεῖστον ἐν γεωμετρίᾳ, καὶ ἀριθμητικῇ,
<span class="lb" data-page="5.42" data-line="6" id="l5.42.6"></span>καὶ ἀρχιτεκτονίᾳ, καὶ ἀστρονομίᾳ. βουλόμενος γοῦν ὁμοίως
<span class="lb" data-page="5.42" data-line="7" id="l5.42.7"></span>ταῖς γραμμικαῖς ἀποδείξεσιν λέγειν κεχρῆσθαι τὸν διδάξαντα·
<span class="lb" data-page="5.42" data-line="8" id="l5.42.8"></span>διὰ ταύτην δὲ χρὴ τὴν αἰτίαν μηδὲ διαφωνίαν γεγονέναι
<span class="lb" data-page="5.42" data-line="9" id="l5.42.9"></span>πρὸς ἀλλήλους. τῶν ἀπὸ τῶν σοῦ δηλονότι μαθημάτων
<span class="lb" data-page="5.42" data-line="10" id="l5.42.10"></span>καλῶν, καθάπερ οἱ ἀρχαῖοι κατὰ τὰς προειρημένας
<span class="lb" data-page="5.42" data-line="11" id="l5.42.11"></span>τέχνας, ὧν αἱ πρῶται γεωμετρία τε καὶ ἀριθμητική. καθάπερ
<span class="lb" data-page="5.42" data-line="12" id="l5.42.12"></span>οὖν ἔφην, τὸ μὴ προπετῶς ἀπὸ μιᾶς αἱρέσεως ἀναγορεύσας
<span class="lb" data-page="5.42" data-line="13" id="l5.42.13"></span>σαυτὸν, ἀλλὰ ἐν χρόνῳ παμπόλλῳ μανθάνων τε καὶ
<span class="lb" data-page="5.42" data-line="14" id="l5.42.14"></span>κρίνων αὐτὰς, οὕτως πρὸς ἁπάντων μὲν ἀνθρώπων ἐπαινεῖται.
<span class="lb" data-page="5.42" data-line="15" id="l5.42.15"></span>συνομολογεῖται δὲ καὶ τοῖς φιλοσόφοις εἶναι ζηλωτέα
<span class="lb" data-page="5.42" data-line="16" id="l5.42.16"></span>ταῦτα, καὶ νῦν ἤδη ζηλωτέον αὐτὰ, καὶ μανθάνειν, καὶ
<span class="lb" data-page="5.42" data-line="17" id="l5.42.17"></span>αὐξάνειν ἀξιῶσαι, δικαιοσύνης ἀντιποιούμενον, καὶ σωφροσύνης,
<span class="lb" data-page="5.42" data-line="18" id="l5.42.18"></span>ἀνδρείας τε καὶ φρονήσεως. ἐπαινοῦσι γὰρ ἅπαντες
<span class="pb" data-page="5.43" id="p5.43"></span>
<span class="lb" data-page="5.43" data-line="1" id="l5.43.1"></span>τὰς ἀρετὰς ταύτας, κᾂν αὐτοὶ συνειδῶσιν ἑαυτοῖς οὐδεμίαν
<span class="lb" data-page="5.43" data-line="2" id="l5.43.2"></span>αὐτῶν ἔχουσι, καὶ φαίνεσθαί γε πειρῶνται τοῖς ἄλλοις ἀνδρεῖοι,
<span class="lb" data-page="5.43" data-line="3" id="l5.43.3"></span>καὶ σώφρονες, καὶ δίκαιοι, καὶ φρόνιμοι, ἄλυποι
<span class="lb" data-page="5.43" data-line="4" id="l5.43.4"></span>μέντοι κατ’ ἀλήθειαν εἶναι, κᾂν μὴ φαίνωνται τοῖς ἄλλοις.
<span class="lb" data-page="5.43" data-line="5" id="l5.43.5"></span>ὥστε τοῦτο πρῶτον ἁπάντων ἀσκητέον ἐστὶν, τὸ σπουδαζόμενον
<span class="lb" data-page="5.43" data-line="6" id="l5.43.6"></span>ἅπασιν ἀνθρώποις μᾶλλον τῶν ἄλλων ἀρετῶν. ταύτας,
<span class="lb" data-page="5.43" data-line="7" id="l5.43.7"></span>ἔφην ἐγὼ, παρὰ τοῦ πατρὸς λαβὼν τὰς ἐντολὰς ἄχρι δεῦρο
<span class="lb" data-page="5.43" data-line="8" id="l5.43.8"></span>διαφυλάττω, μήτ’ ἀφ’ αἱρέσεώς τινος ἐμαυτὸν ἀναγορεύσας·
<span class="lb" data-page="5.43" data-line="9" id="l5.43.9"></span>ὧν σπουδῇ πάσῃ ἀκριβῆ τὴν ἐξέτασιν ἔχων, ἀνεύπληκτός τε
<span class="lb" data-page="5.43" data-line="10" id="l5.43.10"></span>πρὸς τὰ κατὰ τὸν βίον ὁσημέραι συμπίπτοντα διαμένω,
<span class="lb" data-page="5.43" data-line="11" id="l5.43.11"></span>ὥσπερ ἑώρων τὸν πατέρα. οὔτ’ οὖν ἀπώλειά τινος λυπήσει
<span class="lb" data-page="5.43" data-line="12" id="l5.43.12"></span>με, πλὴν εἰ παντοίως ἀπολέσαιμι τὰ κτήματα· τοῦτο γὰρ
<span class="lb" data-page="5.43" data-line="13" id="l5.43.13"></span>οὐδέπω πεπείραμαι. δόξης τε καὶ τιμῆς ὁ πατὴρ εἴθισέ με
<span class="lb" data-page="5.43" data-line="14" id="l5.43.14"></span>καταφρονεῖν, ἀλήθειαν μόνην τιμῶντα. λυπουμένους δ’ ὁρῶ
<span class="lb" data-page="5.43" data-line="15" id="l5.43.15"></span>τοὺς πολλοὺς, ὅταν ἤτοι ἀτιμᾶσθαι δοκῶσιν ὑπό τινος, ἢ
<span class="lb" data-page="5.43" data-line="16" id="l5.43.16"></span>χρημάτων ἀπωλείᾳ. κατὰ τοῦτ’ οὖν, ἔφην, οὐδὲ λυπούμενον
<span class="lb" data-page="5.43" data-line="17" id="l5.43.17"></span>εἶδές μέ ποτε. οὐδὲ ἐπὶ χρημάτων ἀπώλεια συνέπεσέ
<span class="lb" data-page="5.43" data-line="18" id="l5.43.18"></span>μοι μέχρι τοῦ δεῦρο τηλικαύτη τὸ μέγεθος, ὡς μηκέτ’ ἔχειν
<span class="pb" data-page="5.44" id="p5.44"></span>
<span class="lb" data-page="5.44" data-line="1" id="l5.44.1"></span>ἐκ τῶν ὑπολοίπων ἐπιμελεῖσθαι τοῦ σώματος ὑγιεινῶς, μήτ’
<span class="lb" data-page="5.44" data-line="2" id="l5.44.2"></span>ἀτιμία τις, ὡς ὁρᾷν με τοῦ συνεδρίου τῆς ἐμῆς βουλῆς
<span class="lb" data-page="5.44" data-line="3" id="l5.44.3"></span>ἀφαιρεθέντα. εἰ δέ τινας μὲν ἀκούσαιμι ψέγειν, τινὰς δὲ
<span class="lb" data-page="5.44" data-line="4" id="l5.44.4"></span>ἐπαινοῦντας, αὐτοῖς ἀντιτίθημι, καὶ νομίζω τὸ πάντας ἀνθρώπους
<span class="lb" data-page="5.44" data-line="5" id="l5.44.5"></span>ἐπαινοῦντας ἐπιθυμεῖν ἔχειν ἐοικέναι τῷ ἅπαντα
<span class="lb" data-page="5.44" data-line="6" id="l5.44.6"></span>ἔχειν ἐθέλειν κτήματα. δοκῶ τοίνυν, ἔφην, ἐμαυτῷ,
<span class="lb" data-page="5.44" data-line="7" id="l5.44.7"></span>τάχα δὲ καὶ σοὶ δόξω μηδὲν ἄχρι δεῦρο μέγα πεπονθέναι
<span class="lb" data-page="5.44" data-line="8" id="l5.44.8"></span>διὰ τέλους ἀλύπως. οὔτε γὰρ ἀφῃρέθην ἁπάντων τῶν χρημάτων,
<span class="lb" data-page="5.44" data-line="9" id="l5.44.9"></span>οὔτ’ ἠτιμήθην. εἰ δὲ βοῦς, ἢ ἵππος, ἢ οἰκέτης
<span class="lb" data-page="5.44" data-line="10" id="l5.44.10"></span>ἀπέθανεν, οὐχ ἱκανὸν τοῦτο λυπῆσαι μεμνημένον ὧν ὁ
<span class="lb" data-page="5.44" data-line="11" id="l5.44.11"></span>πατὴρ ὑπέθετο, μὴ πρότερον ἐπὶ χρημάτων ἀπωλείᾳ λυπηθῆναι
<span class="lb" data-page="5.44" data-line="12" id="l5.44.12"></span>συμβουλεύων, ἄχρις ἂν ᾖ τὰ λειπόμενα πρὸς τὴν
<span class="lb" data-page="5.44" data-line="13" id="l5.44.13"></span>τοῦ σώματος ἐπιμέλειαν αὐτάρκη. τοῦτον γὰρ ἐτίθετο πρῶτον
<span class="lb" data-page="5.44" data-line="14" id="l5.44.14"></span>ὅρον ἐκείνων κτημάτων, ὡς μὴ πεινᾷν, μὴ ῥιγοῦν, μὴ
<span class="lb" data-page="5.44" data-line="15" id="l5.44.15"></span>διψᾷν· εἰ δὲ πλείω τις εἰς ταῦτα χρεία εἴη, καὶ πρὸς τὰς
<span class="lb" data-page="5.44" data-line="16" id="l5.44.16"></span>καλὰς πράξεις, ἔφη, χρηστέον αὐτῶν. ἐμοὶ τοίνυν ἄχρι δεῦρο
<span class="lb" data-page="5.44" data-line="17" id="l5.44.17"></span>τοσαύτη χρημάτων χρῆσίς ἐστιν, ὡς καὶ πρὸς τὰς τοιαύτας
<span class="pb" data-page="5.45" id="p5.45"></span>
<span class="lb" data-page="5.45" data-line="1" id="l5.45.1"></span><span class="milestone ed2page" data-n="6.533" data-unit="ed2page" id="ed2page.6.533"></span>πράξεις ἐξαρκεῖν. οἶδα δὲ, ἔφη, καί σε διπλασίαν
<span class="lb" data-page="5.45" data-line="2" id="l5.45.2"></span>τε ἐμοῦ κεκτημένον, ἐπιτίμιόν τε κατὰ τὴν πόλιν ἡμῶν οὕτως,
<span class="lb" data-page="5.45" data-line="3" id="l5.45.3"></span>ὡς, τίς ἂν εἴη σοι λύπης αἰτία, πλὴν ἀπληστίας, οὐχ
<span class="lb" data-page="5.45" data-line="4" id="l5.45.4"></span>ὁρῶ. πρὸς ταύτην οὖν ἄσκησιν μόνην ἄνεισον ἐγὼ διὰ
<span class="lb" data-page="5.45" data-line="5" id="l5.45.5"></span>μνήμης ἔχων, καὶ μελετῶν ἀεὶ, καὶ σκοπούμενος, μέχρι περ
<span class="lb" data-page="5.45" data-line="6" id="l5.45.6"></span>ἂν τούτῳ ἐπείσθην, ὡς τὸ τὰ δὶς δύο τέσσαρα εἶναι.
</p>
        </article>

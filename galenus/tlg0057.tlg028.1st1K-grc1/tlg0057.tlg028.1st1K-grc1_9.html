<article xmlns="http://www.w3.org/1999/xhtml" id="urn:cts:greekLit:tlg0057.tlg028.1st1K-grc1:9">
<span class="pb page1" data-page="5.45" id="p5.45"></span>
<span class="milestone ed1page page1" data-n="1.358" data-unit="ed1page" id="ed1page.1.358"></span>
<span class="milestone ed2page page1" data-n="6.533" data-unit="ed2page" id="ed2page.6.533"></span>
          <p>
<span class="lb" data-page="5.45" data-line="7" id="l5.45.7"></span>Θεασώμεθα γὰρ, εἶπεν, ἐπὶ σχολῆς, ὁποῖόν
<span class="lb" data-page="5.45" data-line="8" id="l5.45.8"></span>τι πάθος ἐστὶν ἡ ἀπληστία· τὴν δ’ ἀρχὴν τῆς σκέψεως
<span class="lb" data-page="5.45" data-line="9" id="l5.45.9"></span>ἡ περὶ τὰς τροφὰς ἀπληστία παρέξει. τὸ γοῦν ἐπέκεινα τοῦ
<span class="lb" data-page="5.45" data-line="10" id="l5.45.10"></span>συμμέτρου προσφέρεσθαι σίτου ἀπληστίαν ὀνομάζουσι· τὸ
<span class="lb" data-page="5.45" data-line="11" id="l5.45.11"></span>σύμμετρον δ’ αὐτῶν κρίνουσι τῇ χρείᾳ τῆς τροφῆς· χρεία
<span class="lb" data-page="5.45" data-line="12" id="l5.45.12"></span>δ’ αὐτῆς ἐστι τὸ θρέψαι τὸ σῶμα. θρέψει δὲ πεφθεῖσα
<span class="lb" data-page="5.45" data-line="13" id="l5.45.13"></span>καλῶς, πεφθήσεται δ’, εἰ σύμμετρος· τὴν γὰρ πολλὴν ἀπεπτουμένην
<span class="lb" data-page="5.45" data-line="14" id="l5.45.14"></span>ἴσμεν. εἰ δὲ ἅπαξ τοῦτο γένοιτο, διαφθείρεσθαι
<span class="lb" data-page="5.45" data-line="15" id="l5.45.15"></span>τὴν χρείαν αὐτῆς ἀναγκαῖον. εἰ δέ γε ὑπὸ τῆς δήξεως τῶν
<span class="lb" data-page="5.45" data-line="16" id="l5.45.16"></span>ἀπεπτηθέντων σιτίων ἡ γαστὴρ ἀνιαθεῖσα πᾶν ἐκκρίνειε, ﻿
<span class="pb" data-page="5.46" id="p5.46"></span>
<span class="lb" data-page="5.46" data-line="1" id="l5.46.1"></span>διάῤῥοια μὲν ὀνομάζεται τὸ σύμπτωμα, διαφθείρεται δ’ ἡ
<span class="lb" data-page="5.46" data-line="2" id="l5.46.2"></span>χρεία τῆς τροφῆς· οὐ γὰρ ἐφ’ ὅ τι διεξελθεῖν τὰ ἔντερα
<span class="lb" data-page="5.46" data-line="3" id="l5.46.3"></span>λαμβανόμεθα αὐτὴν, ἀλλ’ ἕνεκα τοῦ προστεθῆναι πᾶσι τοῖς
<span class="lb" data-page="5.46" data-line="4" id="l5.46.4"></span>μορίοις τοῦ σώματος. εἰ δ’ ἀναδοθείη μὴ καλῶς πεφθεῖσα,
<span class="lb" data-page="5.46" data-line="5" id="l5.46.5"></span>κακοχυμίαν ἐργάζεται ἐν ταῖς φλεψίν. ἐπεὶ τοίνυν ἐπὶ τῷ
<span class="lb" data-page="5.46" data-line="6" id="l5.46.6"></span>σώματι ἡμῶν ἔμαθες, ὁποῖόν τι πρᾶγμά ἐστιν ἡ ἀπληστία,
<span class="lb" data-page="5.46" data-line="7" id="l5.46.7"></span>μεταβὰς ἐπὶ τὴν ψυχὴν ἤδη θέασαι κᾀνταῦθα τὴν φύσιν
<span class="lb" data-page="5.46" data-line="8" id="l5.46.8"></span>αὐτῆς, ἐφ’ ἑκάστης ὕλης πραγμάτων ἐπισκοπούμενος, ἀπὸ
<span class="lb" data-page="5.46" data-line="9" id="l5.46.9"></span>τῶν κτημάτων ἀρξόμενος. ἐν τούτοις οὖν ἔνια μὲν οὐκ ὀρθῶς
<span class="lb" data-page="5.46" data-line="10" id="l5.46.10"></span>ἐσπούδασται, καθάπερ οἱ μαργαρῖται, καὶ οἱ σαρδόνυχες,
<span class="lb" data-page="5.46" data-line="11" id="l5.46.11"></span>αἵ τ’ ἄλλαι λίθοι πᾶσαι· καθάπερ κόσμος, ὃν αἱ
<span class="lb" data-page="5.46" data-line="12" id="l5.46.12"></span>γυναῖκες οἷόν τι φέρουσαι ταῖς ἐξαρτησαμέναις αὐτῶν· τούτου
<span class="lb" data-page="5.46" data-line="13" id="l5.46.13"></span>τοῦ γένους ἐστὶ τὰ χρυσοϋφῆ τῶν ἱματίων ἤ τινα περίεργον
<span class="lb" data-page="5.46" data-line="14" id="l5.46.14"></span>ἔργον ἔχοντα, ἢ ὕλης δεόμεθα πόῤῥωθεν κομιζομένης,
<span class="lb" data-page="5.46" data-line="15" id="l5.46.15"></span>ὥσπερ τῶν σειρικῶν ὀνομαζομένων. ἔνια δὲ τῶν κτημάτων
<span class="lb" data-page="5.46" data-line="16" id="l5.46.16"></span>πρὸς τὴν τοῦ σώματος ὑγείαν διαφέροντα προσηκόντως
<span class="lb" data-page="5.46" data-line="17" id="l5.46.17"></span>σπουδάζεται, πρῶτα μὲν ἐξ ὧν τρεφόμεθα, καὶ ἀμφιεννύμεθα,
<span class="lb" data-page="5.46" data-line="18" id="l5.46.18"></span>καὶ ὑποδούμεθα, ἐν οἷς καὶ ἡ οἴκησις. ἐκείνου δὲ τοῦ
<span class="pb" data-page="5.47" id="p5.47"></span>
<span class="lb" data-page="5.47" data-line="1" id="l5.47.1"></span>γένους φαίνεται καὶ τὰ τοῖς νοσοῦσιν ἐπιτήδεια. τινὰ δὲ,
<span class="lb" data-page="5.47" data-line="2" id="l5.47.2"></span>ὥσπερ τοὔλαιον, ἀμφοτέροις ὑπάρχει χρήσιμα, τοῖς ὑγιαίνουσι
<span class="lb" data-page="5.47" data-line="3" id="l5.47.3"></span>καὶ τοῖς νοσοῦσιν. ἔνια δὲ τοιαῦτα, τὰ μὲν μείζω, τὰ δ’
<span class="lb" data-page="5.47" data-line="4" id="l5.47.4"></span>ἐλάττω τὴν ὠφέλειαν παρεχόμενα τοῖς τῶν ἀνθρώπων σώμασι.
<span class="lb" data-page="5.47" data-line="5" id="l5.47.5"></span>καὶ τοίνυν ἤδη τοῦ πλήθους τὸν ὅρον καὶ τῆς κτήσεως
<span class="lb" data-page="5.47" data-line="6" id="l5.47.6"></span>αὐτῶν ἐναργῶς οἶμαί σε τεθεᾶσθαι. ὥσπερ γὰρ τὸ
<span class="lb" data-page="5.47" data-line="7" id="l5.47.7"></span>πηχυαῖον ὑπόδημα πρὸς τέλος ἐστὶν ἄχρηστον, οὕτω καὶ τὸ
<span class="lb" data-page="5.47" data-line="8" id="l5.47.8"></span>ε΄ καὶ ι΄ ἔχειν ὑποδήματα, πλὴν δυοῖν. ἄλλα τε γὰρ ὄντα
<span class="lb" data-page="5.47" data-line="9" id="l5.47.9"></span>πάντως αὐτάρκης ἡ χρεία. οὕτω δὲ καὶ τὴν ἐσθῆτα διπλῆν
<span class="lb" data-page="5.47" data-line="10" id="l5.47.10"></span>ἔχειν αὔταρκες, οἰκέτας τε καὶ σκεύη. ἐν ἡμῖν, ἔφην, οὐ
<span class="lb" data-page="5.47" data-line="11" id="l5.47.11"></span>μόνον ἐσθὴς ὑπάρχει περιττοτέρα τῆς διττῆς, ἀλλὰ καὶ οἱ
<span class="lb" data-page="5.47" data-line="12" id="l5.47.12"></span>οἰκέται, καὶ σκεύη, καὶ πάνθ’ ἁπλῶς τὰ κτήματα πολὺ
<span class="lb" data-page="5.47" data-line="13" id="l5.47.13"></span>πλείω τῶν διττῶν ἐστιν. πρόσοδον γὰρ ἔχομεν ἀφ’ ὧν κεκτήμεθα
<span class="lb" data-page="5.47" data-line="14" id="l5.47.14"></span>πολλαπλασίαν, ἢ ὡς εἰς ὑγείαν μόνην ἐξ αὐτῶν
<span class="lb" data-page="5.47" data-line="15" id="l5.47.15"></span>ὑπηρετεῖσθαι τῷ σώματι. τίνας οὖν, ἔφην, ὁρῶ τὸν ἀπολαυστικὸν
<span class="lb" data-page="5.47" data-line="16" id="l5.47.16"></span>ὀνομαζόμενον ἑλομένους βίον, οὐ διπλάσια μόνον,
<span class="lb" data-page="5.47" data-line="17" id="l5.47.17"></span>ἢ τριπλάσια δαπανῶντας ἡμῶν, ἀλλὰ καὶ πενταπλάσια, καὶ
<span class="lb" data-page="5.47" data-line="18" id="l5.47.18"></span>δεκαπλάσια, καὶ τριακονταπλάσια. τὸν δ’ ὡσαύτως ἐμοὶ
<span class="pb" data-page="5.48" id="p5.48"></span>
<span class="lb" data-page="5.48" data-line="1" id="l5.48.1"></span>διαιτώμενον θεῶμαι, λυπούμενον δ’ αὖ ὁμοίως ἐμοὶ, καίτοι
<span class="lb" data-page="5.48" data-line="2" id="l5.48.2"></span>τῆς <span class="milestone ed2page" data-n="6.534" data-unit="ed2page" id="ed2page.6.534"></span>οὐσίας οὐχ ἕκαστον ἔτος αὐξανομένης· ἐπεὶ ἐξ
<span class="lb" data-page="5.48" data-line="3" id="l5.48.3"></span>αὐτῶν τῶν προσόδων ἀναλίσκεται μὲν τὸ ι΄ μέρος ἴσως, αἱ
<span class="lb" data-page="5.48" data-line="4" id="l5.48.4"></span>λοιπαὶ δὲ θ΄ μοῖραι τοῖς ὑπάρχουσι προστίθενται. βλέπω
<span class="lb" data-page="5.48" data-line="5" id="l5.48.5"></span>γάρ σε οὐδὲ πρὸς τὰ καλὰ τῶν ἔργων δαπανῆσαι τολμῶντα,
<span class="lb" data-page="5.48" data-line="6" id="l5.48.6"></span>μηδ’ εἰς βιβλίων ὠνὴν, καὶ κατασκευὴν, καὶ τῶν γραφόντων
<span class="lb" data-page="5.48" data-line="7" id="l5.48.7"></span>ἄσκησιν, ἤτοι γε εἰς τάχος διὰ σημείων, ἢ εἰς καλῶν
<span class="lb" data-page="5.48" data-line="8" id="l5.48.8"></span>ἀκρίβειαν, ὥσπερ οὐδὲ τῶν ἀναγινωσκόντων ὀρθῶς. οὐ μὴν
<span class="lb" data-page="5.48" data-line="9" id="l5.48.9"></span>οὐδὲ κοινωνοῦντά σε θεῶμαι, καθάπερ <span class="milestone ed1page" data-n="1.359" data-unit="ed1page" id="ed1page.1.359"></span>ἐμὲ σὺ βλέπεις
<span class="lb" data-page="5.48" data-line="10" id="l5.48.10"></span>ἑκάστοτε, τοῖς μὲν ἱματίοις οἰκετῶν, τοῖς δ’ εἰς τροφὰς
<span class="lb" data-page="5.48" data-line="11" id="l5.48.11"></span>ἢ νοσηλείαν· τινῶν δ’ ἐθεασάμην καὶ τὰ χρέα διαλυσάμενος.
<span class="lb" data-page="5.48" data-line="12" id="l5.48.12"></span>ἐγὼ μὲν οὖν καταλείπω πᾶσαν ἣν ὁ πατὴρ κατέλιπέ
<span class="lb" data-page="5.48" data-line="13" id="l5.48.13"></span>μοι πρόσοδον, οὐδὲν ἐξ αὐτῆς περισσὸν ἀποτιθέμενος,
<span class="lb" data-page="5.48" data-line="14" id="l5.48.14"></span>οὐδὲ θησαυρίζων, οὐδὲ πολλαπλάσια τῶν ἀναλισκομένων
<span class="lb" data-page="5.48" data-line="15" id="l5.48.15"></span>ἀποτιθέμενος. ὅμως ἀνιέμενον φαίης πολλάκις ἐμὲ,
<span class="lb" data-page="5.48" data-line="16" id="l5.48.16"></span>καθάπερ αὐτὸς ὁμολογεῖς, οὐδέποτε λυπούμενον ὁρῶν. ἆρ’
<span class="lb" data-page="5.48" data-line="17" id="l5.48.17"></span>οὖν δύνασαι καθορᾷν τῆς λύπης σου τὴν αἰτίαν, ἢ παρ’
<span class="pb" data-page="5.49" id="p5.49"></span>
<span class="lb" data-page="5.49" data-line="1" id="l5.49.1"></span>ἐμοῦ καὶ τοὔνομα αὐτῆς ἀκοῦσαι ποθεῖς; ἤδη σοι καὶ τοῦτο
<span class="lb" data-page="5.49" data-line="2" id="l5.49.2"></span>βούλει γενέσθαι; μίαν ἴσθι πασῶν λυπῶν αἰτίαν, ἣν ὀνομάζουσιν
<span class="lb" data-page="5.49" data-line="3" id="l5.49.3"></span>οἱ Ἕλληνες ἐνίοτε μὲν ἀπληστίαν, ἐνίοτε δὲ
<span class="lb" data-page="5.49" data-line="4" id="l5.49.4"></span>πλεονεξίαν. ἀπληστίαν μὲν ἀπὸ τοῦ τὰς ἐπιθυμίας ἀπληρώτους
<span class="lb" data-page="5.49" data-line="5" id="l5.49.5"></span>ἔχειν· ἀεὶ γὰρ ποθοῦσι τῶν ἔμπροσθεν οἱ ἄπληστοι.
<span class="lb" data-page="5.49" data-line="6" id="l5.49.6"></span>ὥστε, κἂν διπλάσιον ἔχωσι, τριπλάσιον προσκτήσασθαι σπεύδουσι,
<span class="lb" data-page="5.49" data-line="7" id="l5.49.7"></span>κἂν τριπλάσιον ἔχωσι, τετραπλασίων ἐφίενται. καὶ
<span class="lb" data-page="5.49" data-line="8" id="l5.49.8"></span>οὕτως ἐφορῶσι τοὺς πλέονα κεκτημένους αὐτῶν, οὐ τοὺς
<span class="lb" data-page="5.49" data-line="9" id="l5.49.9"></span>ἐλάττονα, καὶ τούτους ὑπερβάλλεσθαι ζητοῦσι, καὶ τούτων
<span class="lb" data-page="5.49" data-line="10" id="l5.49.10"></span>πλέον ἔχειν ἐπιθυμοῦσι. σὺ γοῦν οὕτως, ἔφην, ἐὰν σκοπῇς
<span class="lb" data-page="5.49" data-line="11" id="l5.49.11"></span>ἅπαντας ἡμῶν τοὺς πολίτας, εὑρήσεις οὐ πολλοὺς
<span class="lb" data-page="5.49" data-line="12" id="l5.49.12"></span>πλουσιωτέρους σαυτοῦ, ὥστε τῶν ὑπολοίπων ἁπάντων ἔσῃ
<span class="lb" data-page="5.49" data-line="13" id="l5.49.13"></span>πλουσιώτερος· εὔδηλον δὲ, ὡς καὶ τῶν δούλων αὐτῶν, καὶ
<span class="lb" data-page="5.49" data-line="14" id="l5.49.14"></span>προσέτι καὶ γυναικῶν τοσούτων. εἴπερ οὖν ἡμῖν οἱ πολῖται
<span class="lb" data-page="5.49" data-line="15" id="l5.49.15"></span>πρὸς τοὺς τετρακισμυρίους εἰσὶν, ὁμοῦ ἐὰν προσθῇς
<span class="lb" data-page="5.49" data-line="16" id="l5.49.16"></span>αὐτῶν τὰς γυναῖκας καὶ τοὺς δούλους, εὑρήσεις σεαυτὸν
<span class="lb" data-page="5.49" data-line="17" id="l5.49.17"></span>δυοκαίδεκα μυριάδων ἀνθρώπων οὐκ ἀρνούμενον εἶναι πλουσιώτερον,
<span class="lb" data-page="5.49" data-line="18" id="l5.49.18"></span>ἀλλὰ καὶ τούτους βουλόμενον ὑπερβαλέσθαι, καὶ
<span class="pb" data-page="5.50" id="p5.50"></span>
<span class="lb" data-page="5.50" data-line="1" id="l5.50.1"></span>πάμπλουτον ἐν πλούτῳ γενέσθαι σε σπεύδοντα, καίτοι πολίτην
<span class="lb" data-page="5.50" data-line="2" id="l5.50.2"></span>ἄμεινον ἐν αὐταρκείᾳ πρῶτον ὑπάρχειν, ὅπερ ἐστὶν ἐπί
<span class="lb" data-page="5.50" data-line="3" id="l5.50.3"></span>σοι. τὸ δ’ ἐν πλούτῳ πρωτεύειν οὐκ ἀρετῆς, ἀλλὰ τύχης
<span class="lb" data-page="5.50" data-line="4" id="l5.50.4"></span>ἔργον, ἥτις καὶ δούλους καὶ ἀπελευθέρους ἐργάζεται
<span class="lb" data-page="5.50" data-line="5" id="l5.50.5"></span>ἡμῶν τῶν ὀνομαζομένων εὐγενῶν πλουσιωτέρους. ἀλλὰ σύ
<span class="lb" data-page="5.50" data-line="6" id="l5.50.6"></span>γε, κᾂν σχῇς, ὡς εὔχῃ, πλεῖον τῶν πολιτῶν ἁπάντων, οὐκ
<span class="lb" data-page="5.50" data-line="7" id="l5.50.7"></span>ἀρκεσθήσῃ, περισκέψῃ δ’ αὐτίκα, μή τις ἐν ἄλλῃ πόλει
<span class="lb" data-page="5.50" data-line="8" id="l5.50.8"></span>πλουσιώτερος. εἶτ’, ἂν ὑπηρετοῦσάν σοι σχῇς καὶ πρὸς
<span class="lb" data-page="5.50" data-line="9" id="l5.50.9"></span>τούτοις τὴν τύχην, ἐπὶ τἄλλα μεταβὰς ἔθνη καὶ τῶν ἐν
<span class="lb" data-page="5.50" data-line="10" id="l5.50.10"></span>ἐκείνοις πλουσίων ἐθελήσεις γενέσθαι πλουσιώτερος. ὥστ’
<span class="lb" data-page="5.50" data-line="11" id="l5.50.11"></span>οὐ πάντων πλουσιώτερος, ἀλλ’ ἀεὶ πένης ἔσῃ διὰ τὰς ἀορίστους
<span class="lb" data-page="5.50" data-line="12" id="l5.50.12"></span>ἐπιθυμίας. εἰ δέ γε τῇ χρείᾳ τῶν κτημάτων ἐμέτρεις
<span class="lb" data-page="5.50" data-line="13" id="l5.50.13"></span>σεαυτοῦ τὸ σύμμετρον, ἐκ τῶν πλουσίων ἄν ἤδη σαυτὸν
<span class="lb" data-page="5.50" data-line="14" id="l5.50.14"></span>ἠριθμήκεις, ἢ πάντως γε τῶν εὐπόρων. ἐγὼ γοῦν
<span class="lb" data-page="5.50" data-line="15" id="l5.50.15"></span>ἐμαυτὸν ἐκ τούτων ἀριθμῶ, καίτοι γε ἐλάττω σοῦ κεκτημένος.
<span class="lb" data-page="5.50" data-line="16" id="l5.50.16"></span>ἐὰν οὖν οὕτω πείσῃς σαυτὸν, οὐκέτι ἀνιάσει σε τῶν
<span class="lb" data-page="5.50" data-line="17" id="l5.50.17"></span>ἀπολλυμένων οὐδὲν, ἔσῃ τε μακάριος, ὅσον ἐπὶ τῷ μὴ
<span class="lb" data-page="5.50" data-line="18" id="l5.50.18"></span>λυπεῖσθαι διὰ χρήματα. τὴν δ’ αὐτὴν ταύτην ἀπληστίαν
<span class="pb" data-page="5.51" id="p5.51"></span>
<span class="lb" data-page="5.51" data-line="1" id="l5.51.1"></span>ἂν ἐξέλῃς τοῦ τιμᾶσθαι βούλεσθαι, καὶ κατὰ τοῦτ’ ἄλυπος
<span class="lb" data-page="5.51" data-line="2" id="l5.51.2"></span>ἔσῃ. εἰ δ’ οὐ μόνον ἀρκεῖ τιμᾶσθαι πρὸς τῶν συνήθων,
<span class="lb" data-page="5.51" data-line="3" id="l5.51.3"></span>ἀλλὰ καὶ πάντας ἐθέλεις τοὺς κατὰ τὴν πόλιν ἐπαινεῖν σε,
<span class="lb" data-page="5.51" data-line="4" id="l5.51.4"></span>οἵ τε μὴ γινώσκουσί σε τὴν ἀρχὴν, ἴσως οὖν βουλήσῃ πρότερον
<span class="lb" data-page="5.51" data-line="5" id="l5.51.5"></span>ἀπ’ αὐτῶν γνωσθῆναι, δεύτερον δὲ τιμᾶσθαι. τοῦτο
<span class="lb" data-page="5.51" data-line="6" id="l5.51.6"></span>δὲ τὸ μὲν γνωσθῆναι πᾶσιν ἐθέλειν ἀπλήστου φιλοδοξίας
<span class="lb" data-page="5.51" data-line="7" id="l5.51.7"></span>ἔργον ἐστὶν, τὸ δὲ τιμᾶσθαι ματαίας φιλοτιμίας. ἀναγκαῖον
<span class="lb" data-page="5.51" data-line="8" id="l5.51.8"></span>οὖν ἔσται σοι, καθάπερ ἐπὶ χρημάτων κτήσει νῦν ἀγρυπνίας,
<span class="lb" data-page="5.51" data-line="9" id="l5.51.9"></span>οὕτως, ἐὰν <span class="milestone ed2page" data-n="6.535" data-unit="ed2page" id="ed2page.6.535"></span>εἰς φιλοδοξίαν ἢ φιλοτιμίαν ἐκτείνῃς τὴν
<span class="lb" data-page="5.51" data-line="10" id="l5.51.10"></span>ἐπιθυμίαν, ἀνιαθήσεσθαι μειζόνως ἐπὶ τοῖς μὴ γινώσκουσί
<span class="lb" data-page="5.51" data-line="11" id="l5.51.11"></span>τε καὶ τιμῶσι πολλοῖς οὖσιν. εἴπερ οὖν εὕρομεν, καὶ ἀσκήσομεν
<span class="lb" data-page="5.51" data-line="12" id="l5.51.12"></span>ἐπ’ αὐτῶν διὰ παντὸς ἡμᾶς αὐτοὺς, καὶ ἄλυποι γενησόμεθα.
<span class="lb" data-page="5.51" data-line="13" id="l5.51.13"></span>πῶς οὖν ἀσκήσομεν; ἐὰν γνῶμεν, πότερον ὀρθῶς
<span class="lb" data-page="5.51" data-line="14" id="l5.51.14"></span>εἴρηται, πάθος εἶναι ψυχῆς μοχθηρότατον ἀπληστίαν·
<span class="lb" data-page="5.51" data-line="15" id="l5.51.15"></span>κρηπὶς γάρ τις αὕτη φιλοχρηματίας ἐστὶ, καὶ φιλοδοξίας,
<span class="lb" data-page="5.51" data-line="16" id="l5.51.16"></span>καὶ φιλοτιμίας, καὶ φιλαρχίας, καὶ φιλονεικίας.
<span class="lb" data-page="5.51" data-line="17" id="l5.51.17"></span>πρῶτον μὲν οὖν ἀεὶ πρόχειρον ἔχειν δεῖ τὸ περὶ τῆς αὐταρκείας ﻿
<span class="pb" data-page="5.52" id="p5.52"></span>
<span class="lb" data-page="5.52" data-line="1" id="l5.52.1"></span>δόγμα, συνημμένον δηλονότι τῷ περὶ τῆς ἀπληστίας.
<span class="lb" data-page="5.52" data-line="2" id="l5.52.2"></span>ὁ γὰρ μισήσας τὴν ἀπληστίαν ἐφίλησε τὴν αὐτάρκειαν.
<span class="lb" data-page="5.52" data-line="3" id="l5.52.3"></span>εἴπερ οὖν ἐν τούτῳ μόνῳ κεῖται τὸ ἄλυπον εἶναι, τοῦτο δὲ
<span class="lb" data-page="5.52" data-line="4" id="l5.52.4"></span>ἐφ’ ἡμῖν, ἤδη πᾶν ἐφ’ ἡμῖν ἀλύπους γενέσθαι, πρόχειρον
<span class="lb" data-page="5.52" data-line="5" id="l5.52.5"></span>μὲν ἔχουσι τὸ περὶ τῆς αὐταρκείας καὶ τὸ περὶ τῆς ἀπληστίας
<span class="lb" data-page="5.52" data-line="6" id="l5.52.6"></span>δόγμα, τὴν δ’ ἐκ τῶν κατὰ μέρος ἔργων ἄσκησιν
<span class="lb" data-page="5.52" data-line="7" id="l5.52.7"></span>ἑκάστης ἡμέρας ποιουμένην ἐπὶ τοῖσδε τοῖς δόγμασιν, ὅπερ
<span class="lb" data-page="5.52" data-line="8" id="l5.52.8"></span>ἐκ τῆς πρώτης παιδείας ἑτέροις ὑπῆρξε, τοῦτο τοῖς ἀτυχήσασιν
<span class="lb" data-page="5.52" data-line="9" id="l5.52.9"></span>ἐκείνοις ὕστερόν ποθ’ ὑπάρξει δι’ ἧς εἶπον ὁδοῦ.
<span class="lb" data-page="5.52" data-line="10" id="l5.52.10"></span>τίς γὰρ οὐκ ἂν ἐθελήσαι ἀλύπως εἶναι παρ’ ὅλον αὑτοῦ τὸν
<span class="lb" data-page="5.52" data-line="11" id="l5.52.11"></span>βίον; ἢ τίς οὐκ ἂν τοῦτον προέλοιτο τοῦ πλούτου κινητοῦ
<span class="lb" data-page="5.52" data-line="12" id="l5.52.12"></span>τε καὶ μιαροῦ μᾶλλον;
</p>
        </article>

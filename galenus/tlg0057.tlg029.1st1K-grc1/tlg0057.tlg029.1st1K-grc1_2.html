<article xmlns="http://www.w3.org/1999/xhtml" id="urn:cts:greekLit:tlg0057.tlg029.1st1K-grc1:2">
<span class="pb page1" data-page="5.61" id="p5.61"></span>
<span class="milestone ed1page page1" data-n="0.361" data-unit="ed1page" id="ed1page.1.361"></span>
<span class="milestone ed2page page1" data-n="6.538" data-unit="ed2page" id="ed2page.6.538"></span>
          <p>
<span class="lb" data-page="5.61" data-line="16" id="l5.61.16"></span>Ἆρ’ οὖν, ὦ πρὸς θεῶν, οἱ χωρὶς τοῦ πεῖσαι
<span class="lb" data-page="5.61" data-line="17" id="l5.61.17"></span>πρότερον ἑαυτοὺς, ὅτι τὴν ἀποδεικτικὴν μέθοδον ἴσασιν,
<span class="pb" data-page="5.62" id="p5.62"></span>
<span class="lb" data-page="5.62" data-line="1" id="l5.62.1"></span>ἐπιχειροῦντες εὑρέσει μεγίστων πραγμάτων, οὐ φανερῶς εἰσι
<span class="lb" data-page="5.62" data-line="2" id="l5.62.2"></span>προπετεῖς; ἐμοὶ μὲν καὶ πάνυ δοκοῦσι· παραπλήσιον γάρ
<span class="lb" data-page="5.62" data-line="3" id="l5.62.3"></span>τι ποιοῦσι τοῖς πρὸ τοῦ πεῖσαι σφᾶς αὐτοὺς ἱκανῶς ἐπὶ τῶν
<span class="lb" data-page="5.62" data-line="4" id="l5.62.4"></span>ἀριθμῶν γεγυμνάσθαι τελείωσιν τολμῶσιν ἀποφαίνεσθαί τι
<span class="lb" data-page="5.62" data-line="5" id="l5.62.5"></span>περὶ λογιστικῶν ἢ ἀριθμητικῶν θεωρημάτων. ὥσπερ οὖν
<span class="lb" data-page="5.62" data-line="6" id="l5.62.6"></span>τούτους ἀναγκαῖόν ἐστι σφάλλεσθαι πολλαχόθι, κατὰ τὸν
<span class="lb" data-page="5.62" data-line="7" id="l5.62.7"></span>αὐτὸν τρόπον, ὅσοι πρὸ τοῦ γυμνάσασθαι κατὰ τὴν
<span class="lb" data-page="5.62" data-line="8" id="l5.62.8"></span><span class="milestone ed1page" data-n="1.361" data-unit="ed1page" id="ed1page.1.361"></span>ἀποδεικτικὴν μέθοδον ἐπιχειροῦσιν ἀποδεικνύειν, ἀδύνατον
<span class="lb" data-page="5.62" data-line="9" id="l5.62.9"></span>αὐτοῖς μὴ σφαλθῆναι. ὅτι μὲν γὰρ ἔνιοι τῶν ψευδολόγων
<span class="lb" data-page="5.62" data-line="10" id="l5.62.10"></span>πείθουσί τινας, εὔδηλον ἐκ τοῦ πλήθους τῶν αἱρέσεων.
<span class="lb" data-page="5.62" data-line="11" id="l5.62.11"></span>ὅτι δὲ οὐκ ἂν ἔπειθον, ὡς ἀληθῶς, εἰ μή τις ἦν
<span class="lb" data-page="5.62" data-line="12" id="l5.62.12"></span>αὐτοῖς ὁμοιότης, οὐδὲ ταῦτα δῆλον· ὡς οὐ σμικράν γε χρὴ
<span class="lb" data-page="5.62" data-line="13" id="l5.62.13"></span>νομίζειν εἶναι τὴν ὁμοιότητα, ῥᾷστα γὰρ ἂν ἐφωράθη τις,
<span class="lb" data-page="5.62" data-line="14" id="l5.62.14"></span>οὐ τῷ χρόνῳ βασανιζομένη πρὸς ἀνδρῶν ἀξιολόγων τε καὶ
<span class="lb" data-page="5.62" data-line="15" id="l5.62.15"></span>πολλῶν. ὅπερ οὖν Ἱπποκράτης ἐπὶ τῶν κατὰ τὴν ἰατρικὴν
<span class="lb" data-page="5.62" data-line="16" id="l5.62.16"></span>πραγμάτων εἶπε, τοῦτο φαίνεται κατὰ φιλοσοφίαν ὑπάρχειν.
<span class="lb" data-page="5.62" data-line="17" id="l5.62.17"></span>Ἱπποκράτης δ’ εἶπεν, τὰς ὁμοιότητας πλάνας καὶ ἀπορίας ﻿
<span class="pb" data-page="5.63" id="p5.63"></span>
<span class="lb" data-page="5.63" data-line="1" id="l5.63.1"></span>
<span class="lb" data-page="5.63" data-line="2" id="l5.63.2"></span>ἐργάζεσθαι καὶ τοῖς ἀγαθοῖς ἰατροῖς, ὡς οὐ μόνον τῶν
<span class="lb" data-page="5.63" data-line="3" id="l5.63.3"></span>ἐπιτυχόντων ἰατρῶν ἐν ταῖς ὁμοιότησι σφαλλομένων, ἀλλὰ
<span class="lb" data-page="5.63" data-line="4" id="l5.63.4"></span>καὶ <span class="milestone ed2page" data-n="6.539" data-unit="ed2page" id="ed2page.6.539"></span>τῶν ἀρίστων. ὥστ’ οὐκ ἀπεικός ἐστι, καὶ τοῖς
<span class="lb" data-page="5.63" data-line="5" id="l5.63.5"></span>ἀγαθοῖς φιλοσόφοις ἐν τοῖς κατὰ φιλοσοφίαν ἀπορίας τε
<span class="lb" data-page="5.63" data-line="6" id="l5.63.6"></span>καὶ πλάνας γίγνεσθαι. περὶ τὰς ὁμοιότητας τῶν διδύμων
<span class="lb" data-page="5.63" data-line="7" id="l5.63.7"></span>οἱ συνήθεις μὲν ἑτοίμως διαγιγνώσκουσιν, οἱ δ’ ἀήθεις οὐ
<span class="lb" data-page="5.63" data-line="8" id="l5.63.8"></span>δύνανται, κατὰ τὸν αὐτὸν λόγον οὐδὲ τὰς ἐν τοῖς λόγοις
<span class="lb" data-page="5.63" data-line="9" id="l5.63.9"></span>ὁμοιότητας, ὅσοι μὴ πάνυ τρίβωνες λόγων ὑπάρχουσι, μηδ’
<span class="lb" data-page="5.63" data-line="10" id="l5.63.10"></span>ἑκάστης ἡμέρας, ὥσπερ οἱ τῶν διδύμων ἀδελφῶν ὁμοδίαιτοί
<span class="lb" data-page="5.63" data-line="11" id="l5.63.11"></span>τε καὶ ἠθάδες, ἱκανοὶ διαγιγνώσκειν εἰσίν. ἓν μὲν δὴ
<span class="lb" data-page="5.63" data-line="12" id="l5.63.12"></span>πρῶτον τοῦθ’ ἁμάρτημά ἐστι μέγιστον τῶν προπετῶς ἀποφηναμένων
<span class="lb" data-page="5.63" data-line="13" id="l5.63.13"></span>τι περὶ τῶν κατὰ τὸν ἀνθρώπινον βίον ἀγαθῶν
<span class="lb" data-page="5.63" data-line="14" id="l5.63.14"></span>τε καὶ κακῶν ἐκ φιλαυτίας, ἢ δοξοσοφίας, ἢ ἀλαζονείας,
<span class="lb" data-page="5.63" data-line="15" id="l5.63.15"></span>ἢ φιλοτιμίας φυόμενον· ἐνίους μὲν γὰρ ἀναπεπεικότας ἑαυτοὺς,
<span class="lb" data-page="5.63" data-line="16" id="l5.63.16"></span>ὡς ὀρθῶς δοξάζουσιν, ἐνίους δὲ τιμῆς ἕνεκεν ἣ
<span class="lb" data-page="5.63" data-line="17" id="l5.63.17"></span>προσχηματισμοῦ τοὺς πέλας μὲν ἀναπείθοντας, αὐτοὺς δ’ ὑπόπτως
<span class="lb" data-page="5.63" data-line="18" id="l5.63.18"></span>ἔχοντας ὑπὲρ ὧν λέγουσιν. ἁμαρτάνουσιν ἑκάτεροι δηλονότι,
<span class="lb" data-page="5.63" data-line="19" id="l5.63.19"></span>γιγνώσκοντες μὲν οἱ δεύτεροι, καὶ εἴη ἂν αὐτῶν ἐμπαθὲς
<span class="pb" data-page="5.64" id="p5.64"></span>
<span class="lb" data-page="5.64" data-line="1" id="l5.64.1"></span>τὸ κακόν· ἀγνοοῦντες δὲ οἱ πρότεροι, καὶ εἴη ἂν αὖ καὶ
<span class="lb" data-page="5.64" data-line="2" id="l5.64.2"></span>τούτων τὸ σφάλμα κατὰ τὸ καλούμενον ἰδίως ἁμάρτημα.
<span class="lb" data-page="5.64" data-line="3" id="l5.64.3"></span>καλῶς οὖν ποιήσουσιν οὗτοι τῶν Αἰσώπου πηρῶν ἀναμνησθέντες,
<span class="lb" data-page="5.64" data-line="4" id="l5.64.4"></span>ἐπιτρέψαντές τε εἶναι τὰς ἑαυτῶν δόξας ἑτέροις,
<span class="lb" data-page="5.64" data-line="5" id="l5.64.5"></span>οὐ μὰ Δία τοιούτοις, οἷοί περ αὐτοὶ τυγχάνουσιν ὄντες, οὐ
<span class="lb" data-page="5.64" data-line="6" id="l5.64.6"></span>μόνον ἀγύμναστοι μεθόδων ἀποδεικτικῶν, ἀλλὰ καὶ τῶν
<span class="lb" data-page="5.64" data-line="7" id="l5.64.7"></span>ἄλλων μαθημάτων, ἐν οἷς ἡ ψυχὴ θήγεται, γεωμετρίας,
<span class="lb" data-page="5.64" data-line="8" id="l5.64.8"></span>ἀριθμητικῆς, λογιστικῆς, ἀρχιτεκτονίας, ἀστρονομίας. ἔνιοι
<span class="lb" data-page="5.64" data-line="9" id="l5.64.9"></span>δ’ αὐτῶν οὐδὲ ῥήτορος, οὐδὲ, τὸ προχειρότατον δὴ τοῦτο,
<span class="lb" data-page="5.64" data-line="10" id="l5.64.10"></span>γραμματικοῦ διδασκαλίας τυχόντες, ἀλλ’ οὕτως ἀγύμναστοι
<span class="lb" data-page="5.64" data-line="11" id="l5.64.11"></span>περὶ λόγους ὄντες, ὡς μὴ παρακολουθεῖν τοῖς ἀκούουσιν
<span class="lb" data-page="5.64" data-line="12" id="l5.64.12"></span>ὑφ’ ἡμῶν λεγομένοις. ἅπερ ἐγὼ κατανοήσας, ὅταν τινὰ λόγον
<span class="lb" data-page="5.64" data-line="13" id="l5.64.13"></span>εἴπω, ἀξιῶ παρ’ αὐτῶν ἀκοῦσαι τὰ ῥηθέντα· φαίνονται
<span class="lb" data-page="5.64" data-line="14" id="l5.64.14"></span>γὰρ ὄντως, καθάπερ οἱ ὄνοι τῆς λύρας, οὕτω καὶ
<span class="lb" data-page="5.64" data-line="15" id="l5.64.15"></span>αὐτοὶ μηδ’ ὅλως οἷς εἶπον ἠκολουθηκότες, ἀλλ’ ὅμως καὶ
<span class="lb" data-page="5.64" data-line="16" id="l5.64.16"></span>αὐτοὶ θράσους ἢ τόλμης εἰς τοσοῦτον ἥκουσιν, ὡς μήτε
<span class="lb" data-page="5.64" data-line="17" id="l5.64.17"></span>καταγελώμενοι πρὸς τῶν τὰ γράμματα μεμαθηκότων ἐπὶ
<span class="pb" data-page="5.65" id="p5.65"></span>
<span class="lb" data-page="5.65" data-line="1" id="l5.65.1"></span>τῷ μὴ δύνασθαι διελθεῖν ἃ ἤκουσα, αἰδεῖσθαι· νομίζειν
<span class="lb" data-page="5.65" data-line="2" id="l5.65.2"></span>δὲ τὴν ἀλήθειαν ἑαυτοὺς ἐγνῶσθαι, τοὺς δὲ πεπαιδευμένους
<span class="lb" data-page="5.65" data-line="3" id="l5.65.3"></span>μάτην ἀπολωλεκέναι τὸν χρόνον· ἀλλ’ οὐ τούτους ἐλπίζων
<span class="lb" data-page="5.65" data-line="4" id="l5.65.4"></span>ὠφελήσειν ἐς τόνδε τὸν λόγον ἧκον. οὐδὲ γὰρ εἰ
<span class="lb" data-page="5.65" data-line="5" id="l5.65.5"></span>βουληθεῖεν, οἵ γε πλείους αὐτῶν ὠφεληθῆναι ἄν τι δυνήσονται,
<span class="lb" data-page="5.65" data-line="6" id="l5.65.6"></span>μηδὲ τὴν ἡλικίαν ἐπιτήδειον αὐτὴν πρὸς παίδευσιν
<span class="lb" data-page="5.65" data-line="7" id="l5.65.7"></span>ἔχοντες. ὅστις δὲ φύσει συνετός ἐστι, καὶ μέχρι τούτου
<span class="lb" data-page="5.65" data-line="8" id="l5.65.8"></span>γοῦν ἐγυμνάσατο κατὰ τὴν πρώτην παιδείαν, ὅσα περ ἂν
<span class="lb" data-page="5.65" data-line="9" id="l5.65.9"></span>ἀκούσῃ, μάλιστα μὲν ἀπὸ στόματος αὐτίκα δύνασθαι λέγειν,
<span class="lb" data-page="5.65" data-line="10" id="l5.65.10"></span>εἰ δὲ μὴ, γράψαι γε δύνασθαι, βοήθειαν ἕξει τοῦτον
<span class="lb" data-page="5.65" data-line="11" id="l5.65.11"></span>τὸν λόγον, εἴ γε ὅλως ἀληθείας ὀρεχθῇ. τοῦτο γὰρ
<span class="lb" data-page="5.65" data-line="12" id="l5.65.12"></span>ἐπ’ ἐκείνῳ σύμπαν ἐστὶ πρὸς ἀλήθειαν, καὶ χρὴ πεφυκέναι
<span class="lb" data-page="5.65" data-line="13" id="l5.65.13"></span>μὲν πρῶτον, εἶτα δεῖται παιδείας τετράφθαι χρηστόν· τῷ
<span class="lb" data-page="5.65" data-line="14" id="l5.65.14"></span>δὲ μήτε φύντι πρὸς ἀλήθειαν, ἐν ἐπιτηδεύμασι μοχθηροῖς
<span class="lb" data-page="5.65" data-line="15" id="l5.65.15"></span>τε καὶ ἀσελγέσι τραφέντι, παντάπασιν ἀδύνατόν ἐστιν ὀρεχθῆναί
<span class="lb" data-page="5.65" data-line="16" id="l5.65.16"></span>ποτ’ ἀληθείας, ἢ ἐξ αὑτοῦ λαβόντι τὴν τοιαύτην
<span class="lb" data-page="5.65" data-line="17" id="l5.65.17"></span>ὁρμὴν, ἢ ὑπ’ ἄλλου προτραπέντι. οὐκοῦν οὐδ’ ἐγώ ποτ’
<span class="pb" data-page="5.66" id="p5.66"></span>
<span class="lb" data-page="5.66" data-line="1" id="l5.66.1"></span>ἐπηγγειλάμην ὠφελήσειν ποτὲ τοιοῦτον, ἀλλ’, ὡς ἔφην, ὃς
<span class="lb" data-page="5.66" data-line="2" id="l5.66.2"></span>ἂν ἀληθείας ἐστὶ φίλος, ἐκείνῳ τὴν ὁδὸν ἐπιδεῖξαι, καθ’
<span class="lb" data-page="5.66" data-line="3" id="l5.66.3"></span>ὅσον οἷός τ’ εἰμὶ, πειράσομαι, ζητήσας μὲν αὐτὴν ἐν ὅλῳ
<span class="lb" data-page="5.66" data-line="4" id="l5.66.4"></span>τῷ βίῳ, πεπεικὼς δ’ ἐμαυτὸν, ἣν ἐρῶ νῦν εἶναι μόνην.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg029.1st1K-grc1:3">
<span class="pb page1" data-page="5.66" id="p5.66"></span>
<span class="milestone ed1page page1" data-n="1.361" data-unit="ed1page" id="ed1page.1.361"></span>
<span class="milestone ed2page page1" data-n="6.539" data-unit="ed2page" id="ed2page.6.539"></span>
          <p>
<span class="lb" data-page="5.66" data-line="5" id="l5.66.5"></span><span class="milestone ed2page" data-n="6.540" data-unit="ed2page" id="ed2page.6.540"></span>Ἀξιῶ γὰρ, ἔφην, ἐκμαθόντας ὅσα
<span class="lb" data-page="5.66" data-line="6" id="l5.66.6"></span>περὶ τῆς ἀποδεικτικῆς μεθόδου γέγραπται τοῖς πρὸ ἡμῶν,
<span class="lb" data-page="5.66" data-line="7" id="l5.66.7"></span>ἐπ’ ἄλλων πραγμάτων πρότερον αὐτῆς λαβεῖν πεῖραν, εἰ
<span class="lb" data-page="5.66" data-line="8" id="l5.66.8"></span>ὄντως εὑρίσκει τι τῶν ζητουμένων· εἶναι δὲ τῶν τοιούτων
<span class="lb" data-page="5.66" data-line="9" id="l5.66.9"></span>πραγμάτων φύσιν ἱκανὴν μαρτυρῆσαι τοῖς εὑροῦσιν αὐτὰ,
<span class="lb" data-page="5.66" data-line="10" id="l5.66.10"></span>καθάπερ ἐπὶ τῷδε, τὴν δοθεῖσαν εὐθεῖαν, ἢ τὰ ἐπιταχθέντα
<span class="lb" data-page="5.66" data-line="11" id="l5.66.11"></span>μέρη διελεῖν. ἴσως δ’ οὐ νοοῦσιν οἱ παντάπασιν
<span class="lb" data-page="5.66" data-line="12" id="l5.66.12"></span>ἀμαθεῖς, ὅ τί ποτε λέγεται. ἐγὼ δὲ καθάπερ ὅλοις αὐτοῖς
<span class="lb" data-page="5.66" data-line="13" id="l5.66.13"></span>ἐπιχειρήσω σαφέστερον εἰπεῖν. εὐθεῖαν μὲν δοθεῖσαν ὁ λόγος
<span class="lb" data-page="5.66" data-line="14" id="l5.66.14"></span>λέγει τὴν προτεθεῖσαν ἐπί τινος ἀκριβῶς ὁμαλοῦ ἐπιπέδου,
<span class="lb" data-page="5.66" data-line="15" id="l5.66.15"></span>τὰ δ’ ἐπιταχθέντα μέρη κατὰ τὴν βουλὴν τοῦ
<span class="lb" data-page="5.66" data-line="16" id="l5.66.16"></span>προλαβόντος· εἴ τις εἰς πέντε διελεῖν ἴσα τὴν προτεθεῖσαν
<span class="lb" data-page="5.66" data-line="17" id="l5.66.17"></span>εὐθεῖαν ἢ ἑπτὰ κελεύσειεν ἤτοι εἰς εἴκοσιν ἢ
<span class="lb" data-page="5.66" data-line="18" id="l5.66.18"></span>εἰς ἑκατόν· ἐὰν γὰρ εὕρῃς μέθοδον μίαν, ἢ παρ’ ἑτέρου
<span class="pb" data-page="5.67" id="p5.67"></span>
<span class="lb" data-page="5.67" data-line="1" id="l5.67.1"></span>διδαχθεὶς χρώμενος, εἰς ὅσα περ ἂν ἐθέλῃς μέρη τὴν προτεθεῖσαν
<span class="lb" data-page="5.67" data-line="2" id="l5.67.2"></span>εὐθεῖαν διορίσεις, αὐτὸ μαρτυρήσει σοι τὸ
<span class="lb" data-page="5.67" data-line="3" id="l5.67.3"></span>πρᾶγμα, φαίνοιτο ἅπαντα τὰ μέρη τοῖς οὕτω διαιρεθεῖσιν
<span class="lb" data-page="5.67" data-line="4" id="l5.67.4"></span>ἀκριβῶς ἴσα, καὶ τὰ τοιαῦτα πάντα προβλήματα βεβαίως
<span class="lb" data-page="5.67" data-line="5" id="l5.67.5"></span>εὑρημένα δι’ αὐτῶν τῶν ἐναργῶς φαινομένων, οἷον ὅταν
<span class="lb" data-page="5.67" data-line="6" id="l5.67.6"></span>περιγράψαι τῷ δοθέντι τετραγώνῳ κύκλον ἐπιταχθῶμεν·
<span class="lb" data-page="5.67" data-line="7" id="l5.67.7"></span>κατὰ ταῦτα δὲ καὶ τῷ δοθέντι κύκλῳ τετράγωνον περιγράψαι,
<span class="lb" data-page="5.67" data-line="8" id="l5.67.8"></span>ἢ ἐγγράψαι· πάλιν περὶ τὸ δοθὲν πεντάγωνον,
<span class="lb" data-page="5.67" data-line="9" id="l5.67.9"></span>ἰσόπλευρόν τε καὶ ἰσογώνιον, κύκλον περιγράψαι. ἐὰν γάρ
<span class="lb" data-page="5.67" data-line="10" id="l5.67.10"></span>τις ἕκαστον τῶν τοιούτων δι’ ἧς ἔμαθεν μεθόδου περιγράψαι
<span class="lb" data-page="5.67" data-line="11" id="l5.67.11"></span>παραχρῆμα δυνηθῇ, πρὸς αὐτοῦ τοῦ πράγματος
<span class="lb" data-page="5.67" data-line="12" id="l5.67.12"></span>ἐμαρτυρήθη τὸ ζητούμενον εὑρηκώς. οὐ μὴν, εἰ γέγονεν ἢ
<span class="lb" data-page="5.67" data-line="13" id="l5.67.13"></span>ἀγέννητος ὁ κόσμος ἐστὶ, δύναται τὸ πρᾶγμα μαρτυρῆσαι
<span class="lb" data-page="5.67" data-line="14" id="l5.67.14"></span>αὐτὸ, καθάπερ οὐδὲ εἰ πεπερασμένον ἢ ἄπειρον τὸ πᾶν,
<span class="lb" data-page="5.67" data-line="15" id="l5.67.15"></span>ἢ πόσος ὁ τῶν κυμάτων ἀριθμός· οὐδὲν γὰρ τῶν τοιούτων
<span class="lb" data-page="5.67" data-line="16" id="l5.67.16"></span>ζητημάτων ὑπ’ αὐτοῦ τοῦ δοκοῦντος εὑρίσκεσθαι πράγματος
<span class="lb" data-page="5.67" data-line="17" id="l5.67.17"></span>ἐπικρίνεται· καθάπερ ἐὰν ἐπιταχθεὶς τῷ κύκλῳ δωδεκάπλευρον,
<span class="lb" data-page="5.67" data-line="18" id="l5.67.18"></span>ἰσόγωνόν τε καὶ ὀρθογώνιον περιγράψαι, ﻿
<span class="pb" data-page="5.68" id="p5.68"></span>
<span class="lb" data-page="5.68" data-line="1" id="l5.68.1"></span>ἢ ἐγγράψαι, εὐθέως τοῦτο ποιήσοις. καὶ γὰρ ἐγγραφόμενόν
<span class="lb" data-page="5.68" data-line="2" id="l5.68.2"></span>τε καὶ περιγραφόμενον ἐναργῶς ὁρᾶται, ὥσπερ γε καὶ
<span class="lb" data-page="5.68" data-line="3" id="l5.68.3"></span>ὁ κύκλος ἐγγραφόμενός τε καὶ περιγραφόμενος τῷ τοιούτῳ
<span class="lb" data-page="5.68" data-line="4" id="l5.68.4"></span>πολυγώνῳ. ὅταν γ’ οὖν εὕρωμεν ἀποδεικτικὴν μέθοδον, ἐπὶ
<span class="lb" data-page="5.68" data-line="5" id="l5.68.5"></span>τὸ ζητούμενον ἡμᾶς ἄγει, μαρτυρεῖταί τε πρὸς αὐτοῦ τοῦ
<span class="lb" data-page="5.68" data-line="6" id="l5.68.6"></span>πράγματος ἐναργῶς, καὶ βασάνους μικρὰς ἐκ τοῦδε τῆς κατ’
<span class="lb" data-page="5.68" data-line="7" id="l5.68.7"></span>αὐτῆς ἀληθείας ἕξομεν, ὡς τολμήσασθαί ποτε χρήσασθαι
<span class="lb" data-page="5.68" data-line="8" id="l5.68.8"></span>κᾀπὶ τῶν δυναμένων αὐτὸ μαρτυρεῖν ἐναργῶς. οὐκοῦν ἀξιῶ
<span class="lb" data-page="5.68" data-line="9" id="l5.68.9"></span>τινα περὶ τῶν μεγίστων πραγμάτων εὐθέως ἀποκινδυνεύειν·
<span class="lb" data-page="5.68" data-line="10" id="l5.68.10"></span>εἰ δὲ δὴ μέγιστά ἐστι τὰ πρὸς εὐδαιμονίαν ἄγοντα, προγυμνάσασθαί
<span class="lb" data-page="5.68" data-line="11" id="l5.68.11"></span>γε πρότερον ἐν ὕλαις πραγμάτων, ἐλεγχούσαις
<span class="lb" data-page="5.68" data-line="12" id="l5.68.12"></span>μὲν τὸ ψεῦδος οἰόμενον εὑρηκέναι τὰ ζητούμενα, μαρτυρούσαις
<span class="lb" data-page="5.68" data-line="13" id="l5.68.13"></span>δὲ τοῖς ἀληθῶς εὑρηκόσιν. ἡ τοιαύτη δὲ μέθοδος ἡ
<span class="lb" data-page="5.68" data-line="14" id="l5.68.14"></span>κατὰ γεωμετρίαν ἐστὶν, ἀριθμητικήν τε καὶ λογιστικὴν,
<span class="lb" data-page="5.68" data-line="15" id="l5.68.15"></span>ἀστρονομίαν τε καὶ ἀρχιτεκτονίαν· ἐν γὰρ ὀνόματι τῷ τῆς
<span class="lb" data-page="5.68" data-line="16" id="l5.68.16"></span>ἀρχιτεκτονίας ὑπογράφω καταγραφὰς ὡρολογιῶν, καὶ κλεψυδρῶν,
<span class="lb" data-page="5.68" data-line="17" id="l5.68.17"></span>ὑδροσκοπιῶν τε καὶ μηχανημάτων ἁπάντων, ἐν οἷς
<span class="pb" data-page="5.69" id="p5.69"></span>
<span class="lb" data-page="5.69" data-line="1" id="l5.69.1"></span>ἐστι καὶ τὰ πνευματικὰ προσαγορευόμενα. μαρτυρεῖ γοῦν
<span class="lb" data-page="5.69" data-line="2" id="l5.69.2"></span>ἅπαντα ταῦτα τοῖς εὑρίσκουσιν αὐτὰ, <span class="milestone ed1page" data-n="1.362" data-unit="ed1page" id="ed1page.1.362"></span>καθάπερ καὶ
<span class="lb" data-page="5.69" data-line="3" id="l5.69.3"></span>τὴν ἀστρονομίαν, καὶ γὰρ ταῦτα πρὸς αὐτῶν τῶν ἐναργῶς
<span class="lb" data-page="5.69" data-line="4" id="l5.69.4"></span>φαινομένων ἐπικρίνεται, βασανίζεταί τε καὶ μαρτυρεῖται,
<span class="lb" data-page="5.69" data-line="5" id="l5.69.5"></span>εἴ γε δὴ τῶν ἐναργῶς <span class="milestone ed2page" data-n="6.541" data-unit="ed2page" id="ed2page.6.541"></span>φαινομένων ἐστὶν ἔκλειψις
<span class="lb" data-page="5.69" data-line="6" id="l5.69.6"></span>ἡλίου καὶ σελήνης, ὅσα τε κατὰ τοὺς ἀπλανεῖς καὶ πλανήτας
<span class="lb" data-page="5.69" data-line="7" id="l5.69.7"></span>ἀστέρας ὁρᾶται. ὅτι δὲ δάκνονται τὴν ψυχὴν ἅπαντες
<span class="lb" data-page="5.69" data-line="8" id="l5.69.8"></span>ἐπὶ τοῖς λόγοις τούτοις, ὅσοι προβεβηκότες ἤδη κατὰ
<span class="lb" data-page="5.69" data-line="9" id="l5.69.9"></span>τὴν ἡλικίαν οὐκ ἔτι καιρὸν ἔχουσι χρόνῳ πολλῷ βασανίσαι
<span class="lb" data-page="5.69" data-line="10" id="l5.69.10"></span>τὴν ἀποδεικτικὴν μέθοδον ἐπὶ πραγμάτων ἐναργῶς αὐτὴν
<span class="lb" data-page="5.69" data-line="11" id="l5.69.11"></span>μαρτυρῆσαι δυναμένων· ἤτοι γὰρ, ὡς ἔφην, διὰ φιλαυτίαν,
<span class="lb" data-page="5.69" data-line="12" id="l5.69.12"></span>ἢ διὰ δοξοσοφίαν, ἢ φιλοτιμίαν, ἢ φιλοδοξίαν, ἢ
<span class="lb" data-page="5.69" data-line="13" id="l5.69.13"></span>ἀλαζονείαν, ἢ χρηματισμὸν, ἔνιοι μὲν ἑαυτοὺς, ἔνιοι δ’
<span class="lb" data-page="5.69" data-line="14" id="l5.69.14"></span>ἄλλους ἀναπείθουσιν ἐπίστασθαί τι βέβαιον. οὐδὲν οὖν
<span class="lb" data-page="5.69" data-line="15" id="l5.69.15"></span>ἐστι θαυμαστὸν, ἐν ταῖς ἰδίαις ἕκαστον διατριβαῖς τοὺς
<span class="lb" data-page="5.69" data-line="16" id="l5.69.16"></span>φοιτητὰς ἀναπείθειν, ἐνίους μὲν ὀνώδεις φύσει, τινὰς.
<span class="lb" data-page="5.69" data-line="17" id="l5.69.17"></span>δὲ δριμεῖς μὲν, ἀλλὰ ἀγυμνάστους ἐν τοῖς πρώτοις
<span class="pb" data-page="5.70" id="p5.70"></span>
<span class="lb" data-page="5.70" data-line="1" id="l5.70.1"></span>μαθήμασιν· συμφέρει γὰρ, οἶμαι, διδασκάλοις ἀλαζόσι
<span class="lb" data-page="5.70" data-line="2" id="l5.70.2"></span>τοιούτους ἔχειν μαθητὰς, ὡς ὅ τε συνετὸς φύσει καὶ προγεγυμνασμένος
<span class="lb" data-page="5.70" data-line="3" id="l5.70.3"></span>ἐν τοῖς μαθήμασιν εὐθέως αὐτῶν καταφρονῇ,
<span class="lb" data-page="5.70" data-line="4" id="l5.70.4"></span>καθάπερ κᾀγὼ πολλῶν διδασκάλων ἔτι μειράκιον
<span class="lb" data-page="5.70" data-line="5" id="l5.70.5"></span>ὢν ὑπερεφρόνησα, τολμώντων μὲν ἀποφαίνεσθαί τινα μαχόμενα
<span class="lb" data-page="5.70" data-line="6" id="l5.70.6"></span>τοῖς ἐπιστημονικῶς ἀποδεδειγμένοις ἐν γεωμετρίᾳ,
<span class="lb" data-page="5.70" data-line="7" id="l5.70.7"></span>γιγνωσκόντων δ’ αὐτῶν οὐδ’ εἴδωλον ἀποδείξεως. ἐὰν οὖν
<span class="lb" data-page="5.70" data-line="8" id="l5.70.8"></span>ἐξέλῃ ὁ μέλλων ἀλήθειαν ζητῆσαι ἀλαζονείαν, φιλαυτίαν,
<span class="lb" data-page="5.70" data-line="9" id="l5.70.9"></span>φιλοτιμίαν, φιλοδοξίαν, δοξοσοφίαν, φιλοχρηματίαν, ὁ δ’
<span class="lb" data-page="5.70" data-line="10" id="l5.70.10"></span>ἀφίξεται πάντως ἐν αὐτῇ προγυμνασάμενος οὐ μησὶν, ἀλλὰ
<span class="lb" data-page="5.70" data-line="11" id="l5.70.11"></span>ἔτεσί ποθ’ ὕστερον, ζητήσας τὰ πρὸς εὐδαιμονίαν τε καὶ
<span class="lb" data-page="5.70" data-line="12" id="l5.70.12"></span>κακοδαιμονίαν ἄγειν δυνάμενα δόγματα· τὸν δ’ ὑπό τινων
<span class="lb" data-page="5.70" data-line="13" id="l5.70.13"></span>παθῶν, ὧν εἶπον, οἰστρούμενον, πρὸς μὲν τὴν οὕτω μακρὰν
<span class="lb" data-page="5.70" data-line="14" id="l5.70.14"></span>ὁδὸν ὀκνῶ, ἐκείνους δὲ μισῶ ἐπίβουλόν τε καὶ διάβολον
<span class="lb" data-page="5.70" data-line="15" id="l5.70.15"></span>κατασκευάζοντας. τούτοις γὰρ εἰώθασι προκαταλαμβάνειν
<span class="lb" data-page="5.70" data-line="16" id="l5.70.16"></span>τοὺς ἑαυτῶν μαθητὰς, ὡς μηδ’ ὑπομεῖναί ποτε τὸ
<span class="pb" data-page="5.71" id="p5.71"></span>
<span class="lb" data-page="5.71" data-line="1" id="l5.71.1"></span>παρασχεῖν τὰ ὦτα τοιούτοις λόγοις, ὁποίους ἐγὼ μέχρι δεῦρο
<span class="lb" data-page="5.71" data-line="2" id="l5.71.2"></span>προὐχειρισάμην. ἑτοιμότατον δ’ ἐστὶ πείθεσθαι μειρακίοις
<span class="lb" data-page="5.71" data-line="3" id="l5.71.3"></span>ἀπαιδεύτοις διδάσκαλον τὸν ἐροῦντα σεμνῷ προσώπῳ, ῥᾴστην
<span class="lb" data-page="5.71" data-line="4" id="l5.71.4"></span>ὁδὸν ἐπὶ σοφίαν, ὑφηγήμενον παρὰ τοῖς Κυνικοῖς
<span class="lb" data-page="5.71" data-line="5" id="l5.71.5"></span>ὀνομαζομένοις. καὶ γὰρ καὶ οὗτοι σύντομον ἐπ’ ἀρετὴν ὁδὸν
<span class="lb" data-page="5.71" data-line="6" id="l5.71.6"></span>εἶναί φασι τὸ σφέτερον ἐπιτήδευμα. τινὲς δὲ αὐτῶν ἐλέγχοντες
<span class="lb" data-page="5.71" data-line="7" id="l5.71.7"></span>οὐκ ἐπ’ ἀρετὴν, ἀλλὰ δι’ ἀρετῆς ἐπ’ εὐδαιμονίαν,
<span class="lb" data-page="5.71" data-line="8" id="l5.71.8"></span>ὁδὸν εἶναι φάσκουσι τὴν Κυνικὴν φιλοσοφίαν. ἀλλ’ ἕτεροί
<span class="lb" data-page="5.71" data-line="9" id="l5.71.9"></span>γε ἀληθέστερον ἀποφαινόμενοι αὐτὴν σύντομον ἐπ’ ἀλαζονείας
<span class="lb" data-page="5.71" data-line="10" id="l5.71.10"></span>ὁδὸν εἶναί φασι, ἀμαθῆ τῶν τοιούτων ἀνθρώπων
<span class="lb" data-page="5.71" data-line="11" id="l5.71.11"></span>τόλμαν. ὥσπερ οὖν οἱ Κυνικοὶ πάντες, οὕς γε δὴ τεθέαμαι
<span class="lb" data-page="5.71" data-line="12" id="l5.71.12"></span>κατὰ τὸν ἐμαυτοῦ βίον, οὕτω καὶ τῶν φιλοσόφων εἶναι
<span class="lb" data-page="5.71" data-line="13" id="l5.71.13"></span>ἐπαγγελλομένων ἔνιοι φεύγειν ὁμολογοῦσι τὴν ἐν τῇ λογικῇ
<span class="lb" data-page="5.71" data-line="14" id="l5.71.14"></span>θεωρίᾳ γυμνασίαν· εἶθ’, ὅταν ἡμῶν ἀπαλλαγῶσιν, οὐκ ἀξιοῦσι
<span class="lb" data-page="5.71" data-line="15" id="l5.71.15"></span>διαλέγεσθαι τοῖς ἐπιτυγχάνουσιν ἀνθρώποις, αἰπόλοις,
<span class="lb" data-page="5.71" data-line="16" id="l5.71.16"></span>καὶ βουκόλοις, καὶ σκαπανεῦσι, καὶ θερισταῖς, ὅτι μὴ
<span class="lb" data-page="5.71" data-line="17" id="l5.71.17"></span>παρακολουθοῦσιν, ὥς φασι, τοῖς λεγομένοις, ἀγύμναστοι περὶ
<span class="pb" data-page="5.72" id="p5.72"></span>
<span class="lb" data-page="5.72" data-line="1" id="l5.72.1"></span>λόγους ὄντες, ὥσπερ αὐτοὶ γεγυμνασμένοι ποτὲ κατὰ τὰ
<span class="lb" data-page="5.72" data-line="2" id="l5.72.2"></span>πρῶτα μαθήματα, καὶ οὐκ αἴφνης περὶ τέλους βίου, καὶ
<span class="lb" data-page="5.72" data-line="3" id="l5.72.3"></span>εὐδαιμονίας, καὶ κακοδαιμονίας ἀκούσαντες τοῦ διδασκάλου
<span class="lb" data-page="5.72" data-line="4" id="l5.72.4"></span>λόγους τινὰς ἀποδεικτικοὺς, ὡς ἐκεῖνος ἐνόμιζε, πεισθέντες
<span class="lb" data-page="5.72" data-line="5" id="l5.72.5"></span>δὲ δι’ ἀγυμνασίαν· αἵπερ αὐτοῖς, ὡς ἔφην, δι’
<span class="lb" data-page="5.72" data-line="6" id="l5.72.6"></span>ὁμοιότητος τῶν ψευδῶν λόγων πρὸς τοὺς ἀληθεῖς αἰτίαι
<span class="lb" data-page="5.72" data-line="7" id="l5.72.7"></span>τῶν ψευδῶν δογμάτων· τὰς δ’ ὁμοιότητας οἱ μάλιστα τετριμμένοι
<span class="lb" data-page="5.72" data-line="8" id="l5.72.8"></span>καθ’ ἑκάστην ὅλην πραγματείαν ἀκριβῶς διαγινώσκουσιν.
<span class="lb" data-page="5.72" data-line="9" id="l5.72.9"></span><span class="milestone ed2page" data-n="6.542" data-unit="ed2page" id="ed2page.6.542"></span>ἀναγκαῖον δ’ ἐστὶ τὸν ἐξαίφνης προελθόντα
<span class="lb" data-page="5.72" data-line="10" id="l5.72.10"></span>κρίσει λόγου ἀδυνατεῖν διαγνῶναί τε καὶ διακρῖναι
<span class="lb" data-page="5.72" data-line="11" id="l5.72.11"></span>τοὺς ψευδεῖς ἀπὸ τῶν ἀληθῶν. ἐναργὲς δὲ τοῦτο τεκμήριόν
<span class="lb" data-page="5.72" data-line="12" id="l5.72.12"></span>ἐστι, τὰ καλούμενα σοφίσματα, λόγοι τινὲς ὄντες ψευδεῖς
<span class="lb" data-page="5.72" data-line="13" id="l5.72.13"></span>εἰς ὁμοιότητα τῶν ἀληθῶν πεπανουργευμένοι. τὸ μὲν
<span class="lb" data-page="5.72" data-line="14" id="l5.72.14"></span>οὖν ψεῦδος αὐτῶν πρόδηλον φαίνεται διὰ τοῦ συμπεράσματος
<span class="lb" data-page="5.72" data-line="15" id="l5.72.15"></span>οὐκ ὄντος ἀληθοῦς. ἐπειδὴ δ’ οἱ ψευδεῖς λόγοι πάντως
<span class="lb" data-page="5.72" data-line="16" id="l5.72.16"></span>ἤτοι τῶν λημμάτων ἔχουσί τι ψεῦδος, ἢ τὸ συμπέρασμα
<span class="lb" data-page="5.72" data-line="17" id="l5.72.17"></span>κακῶς ἐπιφερόμενον, οὐ φαίνεται δὲ προχείρως ταῦτα κατὰ τὰ ﻿
<span class="pb" data-page="5.73" id="p5.73"></span>
<span class="lb" data-page="5.73" data-line="1" id="l5.73.1"></span>σοφίσματα, διὰ τοῦτο δύσοπτα τοῖς ἀγυμνάστοις περὶ λόγους.
<span class="lb" data-page="5.73" data-line="2" id="l5.73.2"></span>ὅπου τοίνυν ὁμολογοῦμεν τὸ ψεῦδος τὸν λόγον εἶναι, διὰ τὸ
<span class="lb" data-page="5.73" data-line="3" id="l5.73.3"></span>φαίνεσθαι πᾶσιν ἐναργῶς τὸ συμπέρασμα αὐτοῦ ψεῦδος, ὅμως
<span class="lb" data-page="5.73" data-line="4" id="l5.73.4"></span>ἡ λύσις ἀπορεῖται τοῖς ἀγυμνάστοις, ἀσφαλὲς μὲν αὐτοῖς εἴη
<span class="lb" data-page="5.73" data-line="5" id="l5.73.5"></span>πάντας ὑποπτεύειν λόγους, συγκατατίθεσθαι δὲ μηδενὶ πρότερον,
<span class="lb" data-page="5.73" data-line="6" id="l5.73.6"></span>ἄχρι περ ἂν ἀκριβῶς ἑαυτοὺς πείσωσιν, ἱκανοὺς εἶναι
<span class="lb" data-page="5.73" data-line="7" id="l5.73.7"></span>γιγνώσκειν τὰς ὁμοιότητας τῶν ψευδῶν λόγων πρὸς τοὺς
<span class="lb" data-page="5.73" data-line="8" id="l5.73.8"></span>ἀληθεῖς, πείσωσι δὲ προβάλλειν ἐπιτρέποντες τοῖς βουλομένοις
<span class="lb" data-page="5.73" data-line="9" id="l5.73.9"></span>τῇ πείρᾳ γνῶναι τὴν δι’ αὐτῶν. ἆρ’ οὖν ἄλλο τι συμβουλεύουσιν,
<span class="lb" data-page="5.73" data-line="10" id="l5.73.10"></span>ἢ γυμνάζειν ἀξιοῦσιν ἐν τῇ τῶν σοφισμάτων
<span class="lb" data-page="5.73" data-line="11" id="l5.73.11"></span>λύσει τοὺς μαθητάς; οὐδαμῶς οὐδὲν ἄλλο τῆς λύσεως
<span class="lb" data-page="5.73" data-line="12" id="l5.73.12"></span>οὔσης, ὡς ἔφην, ἐν τῷ φράσαι τὴν πρὸς τὸν ἀληθῆ λόγον
<span class="lb" data-page="5.73" data-line="13" id="l5.73.13"></span>ὁμοιότητα τοῦ ψευδοῦς. ἀναγκαῖον οὖν ἐστιν προμεμαθηκέναι
<span class="lb" data-page="5.73" data-line="14" id="l5.73.14"></span>πρὸ τῆς τῶν ἀληθῶν λόγων φύσεως, ὁ γὰρ ἐν ἐκείνοις
<span class="lb" data-page="5.73" data-line="15" id="l5.73.15"></span>γυμνασάμενος, ὡς ἀκριβῶς τε ἅμα καὶ ταχέως γιγνώσκειν
<span class="lb" data-page="5.73" data-line="16" id="l5.73.16"></span>αὐτῶν τὸ εἶδος, οὐ χαλεπῶς ἂν, ἔφην, διαγινώσκοι
<span class="lb" data-page="5.73" data-line="17" id="l5.73.17"></span>τοὺς ψευδεῖς. ἐγὼ τοῦτ’ ἔδειξα μειράκιά πω γεγυμνασμένα
<span class="pb" data-page="5.74" id="p5.74"></span>
<span class="lb" data-page="5.74" data-line="1" id="l5.74.1"></span>ἐν μαθήμασι διδάξας γνωρίζειν ἀληθεῖς λόγους, ἀξιώσας τι
<span class="lb" data-page="5.74" data-line="2" id="l5.74.2"></span>προβάλλειν αὐτοῖς σοφισμάτων τοῖς βουλομένοις τῶν παρόντων.
<span class="lb" data-page="5.74" data-line="3" id="l5.74.3"></span>αὐτὰ γὰρ ἐγνώρισε τὴν ἀτοπίαν αὐτῶν, ἤτοι κατὰ τὸ
<span class="lb" data-page="5.74" data-line="4" id="l5.74.4"></span>σχῆμα γεγενημένην, οὐκ ὂν συλλογιστικὸν, ἢ κατὰ τῶν λημμάτων
<span class="lb" data-page="5.74" data-line="5" id="l5.74.5"></span>ψευδῆ οὖσαν, ὥστε κᾀκ τούτου φανῆναι σαφῶς τοῖς
<span class="lb" data-page="5.74" data-line="6" id="l5.74.6"></span>δοξοσόφοις τούτοις πρεσβύταις, ὅσοι σοφίσματα λύειν ἀδυνατοῦσιν,
<span class="lb" data-page="5.74" data-line="7" id="l5.74.7"></span>ὅτι διὰ τὴν ἄγνοιαν τῶν ἀληθῶν λόγων τοῦτο
<span class="lb" data-page="5.74" data-line="8" id="l5.74.8"></span>πεπόνθασιν· εἶτ’ ἐσχάτης καταγνώσεως ἄξιοί εἰσιν, διὰ
<span class="lb" data-page="5.74" data-line="9" id="l5.74.9"></span>προπετῆ συγκατάθεσιν ἐν κακοδαίμονι βίῳ γενόμενοι· ἡ γὰρ
<span class="lb" data-page="5.74" data-line="10" id="l5.74.10"></span>περὶ τέλους δόξα ψευδὴς ὡμολόγηται πᾶσι πρὸς κακοδαιμονίαν
<span class="lb" data-page="5.74" data-line="11" id="l5.74.11"></span>ἄγειν· οὗτοι δὲ ἀγύμναστοί τινές εἰσι περὶ διαγνώσεως
<span class="lb" data-page="5.74" data-line="12" id="l5.74.12"></span>ἀληθῶν τε καὶ ψευδῶν λόγων, ἐνίοτε πιστευόμενοί τινος
<span class="lb" data-page="5.74" data-line="13" id="l5.74.13"></span>νοεῖν ἀλήθειαν δόξης, ἀγνοοῦσι μὲν, ὅτι λόγον ἐνδεχόμενον
<span class="lb" data-page="5.74" data-line="14" id="l5.74.14"></span>εἰρήκασιν, ὡς φαινομένων ἐναργῶς ὧν δοξάζουσι, κελεύουσι
<span class="lb" data-page="5.74" data-line="15" id="l5.74.15"></span>δ’ ἡμᾶς ἕπεσθαί τε καὶ πείθεσθαι χωρὶς ἀποδείξεως,
<span class="lb" data-page="5.74" data-line="16" id="l5.74.16"></span>πολλάκις δὲ μόνης ἐνδείξεως δεομένου τοῦ λόγου,
<span class="lb" data-page="5.74" data-line="17" id="l5.74.17"></span>δι’ ἀποδείξεως ἐπιχειροῦσιν αὐτὸν πιστοῦσθαι. τινὲς δὲ
<span class="pb" data-page="5.75" id="p5.75"></span>
<span class="lb" data-page="5.75" data-line="1" id="l5.75.1"></span>ἀγνοοῦντες, ὅπῃ διαφέρει τὸ τῆς ἐνδείξεως δεόμενον, ἢ ὡς
<span class="lb" data-page="5.75" data-line="2" id="l5.75.2"></span>πρῶτόν τε καὶ ἐξ αὐτοῦ πιστὸν, ὅμως ἐπιχειροῦσιν ἀποφαίνεσθαι
<span class="lb" data-page="5.75" data-line="3" id="l5.75.3"></span>περὶ πραγμάτων ἀκριβοῦς ἐπισκέψεως δεομένων.
<span class="lb" data-page="5.75" data-line="4" id="l5.75.4"></span>καὶ ταῦτα πεπόνθασι πολλοὶ τῶν ἤδη γεγηρακότων ἐν φιλοσοφίᾳ.
<span class="lb" data-page="5.75" data-line="5" id="l5.75.5"></span>τί οὖν, ὦ πρὸς θεῶν, ἢ τῶν τοιούτων ἀμάθειάν
<span class="lb" data-page="5.75" data-line="6" id="l5.75.6"></span>τε καὶ δοξοσοφίαν δοκεῖ σοι δύνασθαι θεραπευθῆναι ῥᾳδίως;
<span class="lb" data-page="5.75" data-line="7" id="l5.75.7"></span>ἢ ὅστις μὲν σκιῤῥώδης ἐτῶν ἤδη τριῶν ἢ τεττάρων
<span class="lb" data-page="5.75" data-line="8" id="l5.75.8"></span>ἄλυπον ἔχει τὸν σκίῤῥον; ἤ τε τῶν τοιούτων γερόντων
<span class="lb" data-page="5.75" data-line="9" id="l5.75.9"></span>ψυχὴ τὸν τῆς ἀμαθείας τε καὶ δοξοσοφίας σκίῤῥον ἐτῶν
<span class="lb" data-page="5.75" data-line="10" id="l5.75.10"></span>τριάκοντα ἔχουσα δύναται λυθῆναι; <span class="milestone ed2page" data-n="6.543" data-unit="ed2page" id="ed2page.6.543"></span>θὲς, εἰ βούλει,
<span class="lb" data-page="5.75" data-line="11" id="l5.75.11"></span>καὶ δύνασθαι, καὶ σκέψαι, πότερον ἡμερῶν, ἢ μηνῶν, ἢ
<span class="lb" data-page="5.75" data-line="12" id="l5.75.12"></span>ἐτῶν τοῦ τοιούτου σκίῤῥου θεραπεία δεῖται. μὴ τοίνυν
<span class="lb" data-page="5.75" data-line="13" id="l5.75.13"></span>θαύμαζε, διὰ τί πολλοῖς τῶν φιλοσοφεῖν ἐπαγγελλομένων
<span class="lb" data-page="5.75" data-line="14" id="l5.75.14"></span>οὐδ’ ὅλως ἀξιῶ διαλέγεσθαι· ἀμείνους γὰρ αὐτῶν οἶδα
<span class="lb" data-page="5.75" data-line="15" id="l5.75.15"></span>πάντας ἰδιώτας τε καὶ συνετοὺς φύσει, καὶ πεπαιδευμένους
<span class="lb" data-page="5.75" data-line="16" id="l5.75.16"></span>τὴν παρ’ Ἕλλησιν ἐξ ἀρχῆς εὐδοκιμοῦσαν παιδείαν.
<span class="lb" data-page="5.75" data-line="17" id="l5.75.17"></span>οὗτοι μὲν καὶ γνωρίζουσι ῥᾳδίως, ὅσα τ’ ἐναργῶς
<span class="pb" data-page="5.76" id="p5.76"></span>
<span class="lb" data-page="5.76" data-line="1" id="l5.76.1"></span><span class="milestone ed1page" data-n="1.363" data-unit="ed1page" id="ed1page.1.363"></span>ἀκολουθεῖ. τῶν δ’ ὡς ἐριζομένων ὄντων, ἢ προσποιουμένων
<span class="lb" data-page="5.76" data-line="2" id="l5.76.2"></span>μὲν μὴ γνωρίζειν, ὅσα τοῖς δόγμασιν αὐτῶν
<span class="lb" data-page="5.76" data-line="3" id="l5.76.3"></span>ἐναντιοῦται, πολλάκις ἐπειράθην. περὶ μὲν γοῦν τῶν ἑπομένων
<span class="lb" data-page="5.76" data-line="4" id="l5.76.4"></span>ἑκάστῳ τέλει μυριάκις ἤδη λόγων ἡμῖν γεγονότων
<span class="lb" data-page="5.76" data-line="5" id="l5.76.5"></span>πρὸς πολλοὺς τῶν φιλοσόφων, οἱ μὲν ἄλλοι πάντες διὰ τὸ
<span class="lb" data-page="5.76" data-line="6" id="l5.76.6"></span>πεπαιδεῦσθαι τὴν πρώτην παιδείαν ὀξεῖς εἰσι τὴν διάνοιαν,
<span class="lb" data-page="5.76" data-line="7" id="l5.76.7"></span>αὐτοί τε τοὺς ἀκολούθους βίους τοῖς αὑτῶν δόγμασιν
<span class="lb" data-page="5.76" data-line="8" id="l5.76.8"></span>ἔλεγον, τὸν ἡμῶν λόγον γνωρίζοντες· οἱ δ’ ἄλλοι, ὡς
<span class="lb" data-page="5.76" data-line="9" id="l5.76.9"></span>εἴρηται, γεγηρακότες ἐν δοξοσοφίᾳ, μόνοι τἀναντία λέγοντες,
<span class="lb" data-page="5.76" data-line="10" id="l5.76.10"></span>εἶτα καταγελώμενοι πρὸς ἁπάντων τῶν παρόντων εἰς λοιδορίαν
<span class="lb" data-page="5.76" data-line="11" id="l5.76.11"></span>αὐτῶν ἐτρέποντο. ἀλλὰ τὰ μὲν ἐξηγημένα πολλάκις
<span class="lb" data-page="5.76" data-line="12" id="l5.76.12"></span>ἡμῖν ἅμα πολλοῖς ἀνδράσι περὶ τῶν ἀκολούθων ἑκάστῳ
<span class="lb" data-page="5.76" data-line="13" id="l5.76.13"></span>τέλει βίων ἐν ἑτέροις ὑπομνήμασιν ἔχεις· καὶ δῆλον ὅτι
<span class="lb" data-page="5.76" data-line="14" id="l5.76.14"></span>πολλὰ παραδείγματα τῶν ἁμαρτημάτων, ὧν ἁμαρτάνουσιν
<span class="lb" data-page="5.76" data-line="15" id="l5.76.15"></span>ἐν αὐτοῖς, γέγραπται. πάντα γὰρ, ὅσα καθ’ ὅλον τὸν βίον
<span class="lb" data-page="5.76" data-line="16" id="l5.76.16"></span>ἐναντίως ἀλλήλοις πράττουσιν, ὅσα τε καὶ λέγουσιν οἱ ἀπὸ
<span class="lb" data-page="5.76" data-line="17" id="l5.76.17"></span>τῶν διαφόρων αἱρέσεων ἀναγόμενοι, κατάκρισις ψευδὴς
<span class="pb" data-page="5.77" id="p5.77"></span>
<span class="lb" data-page="5.77" data-line="1" id="l5.77.1"></span>γίγνεται, καὶ πρόδηλόν γ’ ἐστὶν, ὡς κακῶς τε γίγνεται
<span class="lb" data-page="5.77" data-line="2" id="l5.77.2"></span>πάντα, καὶ ἁμαρτημάτων ἐστὶ τὰ κατὰ πᾶσαν αἵρεσιν
<span class="lb" data-page="5.77" data-line="3" id="l5.77.3"></span>πλημμελήματα, τῆς ἀληθοῦς εὑρηκυίας οὐ μόνον τὸ τέλος,
<span class="lb" data-page="5.77" data-line="4" id="l5.77.4"></span>ἀλλὰ καὶ τὸν ἀκόλουθον αὐτῷ βίον, ἔνθα καὶ σαφῶς,
<span class="lb" data-page="5.77" data-line="5" id="l5.77.5"></span>ὅπῃ διαφέρει πάθος ἁμαρτήματος, ἔνεστί σοι μαθεῖν.
<span class="lb" data-page="5.77" data-line="6" id="l5.77.6"></span>ὁ μὲν γὰρ εὐεργετεῖν, εἰ οὕτως ἔτυχε, τοὺς ἀνθρώπους
<span class="lb" data-page="5.77" data-line="7" id="l5.77.7"></span>δόγμα θέμενος, ὡς ἀληθὲς, ἢ τέλειον εὐεργετῆσαί τινας,
<span class="lb" data-page="5.77" data-line="8" id="l5.77.8"></span>ἐκλείπων τὴν βοήθειαν, ἢ δι’ ὕπνον, ἢ ἀργίαν, ἢ φιληδονίαν,
<span class="lb" data-page="5.77" data-line="9" id="l5.77.9"></span>ἤ τι τοιοῦτον κατὰ πάθος ἐσφάλη· κεκρικὼς δέ τις
<span class="lb" data-page="5.77" data-line="10" id="l5.77.10"></span>ἑαυτῷ μόνῳ τὰς ἡδονὰς ἢ τὴν ἀοχλησίαν ἐκπορίζειν, ἀποσχόμενος
<span class="lb" data-page="5.77" data-line="11" id="l5.77.11"></span>δὲ διὰ τοῦτο πολίταις ἢ οἰκείοις ἀδικουμένοις
<span class="lb" data-page="5.77" data-line="12" id="l5.77.12"></span>βοηθῆσαι, διὰ μοχθηρὰν δόξαν, οὐ διὰ πάθος ἥμαρτε.
</p>
        </article>

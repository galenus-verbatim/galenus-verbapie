<article xmlns="http://www.w3.org/1999/xhtml" id="urn:cts:greekLit:tlg0057.tlg029.1st1K-grc1:4">
<span class="pb page1" data-page="5.77" id="p5.77"></span>
<span class="milestone ed1page page1" data-n="1.363" data-unit="ed1page" id="ed1page.1.363"></span>
<span class="milestone ed2page page1" data-n="6.543" data-unit="ed2page" id="ed2page.6.543"></span>
          <p>
<span class="lb" data-page="5.77" data-line="13" id="l5.77.13"></span>Ἀρχὴ μὲν οὖν ἐστι πολλῶν ἁμαρτημάτων
<span class="lb" data-page="5.77" data-line="14" id="l5.77.14"></span>ἡ περὶ τέλους ἑκάστου βίου ὑπόληψις ψευδής·
<span class="lb" data-page="5.77" data-line="15" id="l5.77.15"></span>φύεται γὰρ ὥσπερ ἐκ ῥίζης τινὸς ταύτης τὰ κατὰ
<span class="lb" data-page="5.77" data-line="16" id="l5.77.16"></span>μέρος ἁμαρτήματα. δύναται δέ τις ἐν τῇ περὶ τέλους
<span class="lb" data-page="5.77" data-line="17" id="l5.77.17"></span>δόξῃ μὴ σφαλεὶς ἔν τινι τῶν κατὰ μέρος σφαλῆναι, μὴ ﻿
<span class="pb" data-page="5.78" id="p5.78"></span>
<span class="lb" data-page="5.78" data-line="1" id="l5.78.1"></span>συνεὶς τῆς ἀκολουθίας. ἐπὶ πλέον δέ σοι, καθάπερ ἔφην
<span class="lb" data-page="5.78" data-line="2" id="l5.78.2"></span>ἄρτι, τὰς ἀκολούθους πράξεις ἑκάστῳ τέλει δι’ ἑτέρων
<span class="lb" data-page="5.78" data-line="3" id="l5.78.3"></span>ὑπομνημάτων ἤθροισα. νυνὶ δὲ τὰ κεφάλαια μόνα τῶν
<span class="lb" data-page="5.78" data-line="4" id="l5.78.4"></span>ἁμαρτημάτων εἶπον, ἃ καὶ βέλτιον εἶναι νομίζω πάλιν ἀναλαβεῖν
<span class="lb" data-page="5.78" data-line="5" id="l5.78.5"></span>ἕνεκα τοῦ σύνοψίν τινα τῶν προκειμένων εὐμνημόνευτον
<span class="lb" data-page="5.78" data-line="6" id="l5.78.6"></span>γενέσθαι. ἐπειδὴ γὰρ ἐν τῇ περὶ τέλους σκέψει τὸ
<span class="lb" data-page="5.78" data-line="7" id="l5.78.7"></span>κῦρος ἐστὶ τῆς ἀνθρωπίνης εὐδαιμονίας, εἰκότως ἐπὶ τὴν
<span class="lb" data-page="5.78" data-line="8" id="l5.78.8"></span>ζήτησιν αὐτοῦ πάντες ἧκον· <span class="milestone ed2page" data-n="6.544" data-unit="ed2page" id="ed2page.6.544"></span>οἱ δὲ τιμήσαντες ἑαυτοὺς
<span class="lb" data-page="5.78" data-line="9" id="l5.78.9"></span>προπετῶς ἀπεφήναντο· ἀπεφήναντο δὲ προπετῶς ἤτοι
<span class="lb" data-page="5.78" data-line="10" id="l5.78.10"></span>πάντες, ἢ χωρὶς ἑνός· οὐδ’ αὐτός ἐστι φανερὸς ἄνευ τοῦ
<span class="lb" data-page="5.78" data-line="11" id="l5.78.11"></span>κρῖναι τὰς ἀποδείξεις, εἴτ’ ὄντως εἰσὶν ἀποδείξεις, εἴτ’
<span class="lb" data-page="5.78" data-line="12" id="l5.78.12"></span>ἐκείνοις φαίνονται. τὸν οὖν ἐπιτηροῦντα καὶ παραφυλάττοντα
<span class="lb" data-page="5.78" data-line="13" id="l5.78.13"></span>τὰς ἰδίας ἁμαρτίας αὐτὸ τοῦτο χρὴ πρῶτον ἐννοῆσαι,
<span class="lb" data-page="5.78" data-line="14" id="l5.78.14"></span>τὸ δίκαιον εἷναι πάντως, ἐπιμελῶς τε καὶ ἀκριβῶς
<span class="lb" data-page="5.78" data-line="15" id="l5.78.15"></span>ἀκούσαντα τῶν οἰομένων ἀποδεδειχέναι τὰ ζητούμενα· μετὰ
<span class="lb" data-page="5.78" data-line="16" id="l5.78.16"></span>ταῦτα κρίνειν αὐτὰ πειρᾶσθαι, πάλιν κᾀνταῦθα παρ’ αὐτῶν
<span class="lb" data-page="5.78" data-line="17" id="l5.78.17"></span>ἀκούσαντα, τίνα τίθενται κριτὴν τῆς ἐν λόγοις ἀληθείας,
<span class="pb" data-page="5.79" id="p5.79"></span>
<span class="lb" data-page="5.79" data-line="1" id="l5.79.1"></span>εἶτα καὶ πάλιν, αὐτὰ ταῦτα πῶς εἶναι χρὴ, βουλευόμενον
<span class="lb" data-page="5.79" data-line="2" id="l5.79.2"></span>αὐτὸν ἐπισκεψάμενόν τε, μή τι πάλιν ἕτερον ἀκούουσι κριτήριον
<span class="lb" data-page="5.79" data-line="3" id="l5.79.3"></span>ἄλλου κριτηρίου δεόμενον, εἶτ’ ἐπ’ ἐκείνου πάλιν
<span class="lb" data-page="5.79" data-line="4" id="l5.79.4"></span>ἄλλο, καὶ τὴν εἰς ἄπειρον ἔκπτωσιν ὑποπτεύσαντα, μετὰ
<span class="lb" data-page="5.79" data-line="5" id="l5.79.5"></span>πολλῆς ἀσφαλείας ἐν χρόνῳ πολλῷ σὺν τοῖς ἀληθεστάτοις
<span class="lb" data-page="5.79" data-line="6" id="l5.79.6"></span>αὐτῷ φανεῖσιν ἀνδράσιν οὕτως ἐπισκέψασθαι τὸ πρῶτον
<span class="lb" data-page="5.79" data-line="7" id="l5.79.7"></span>ἁπάντων κριτήριον, ὃ δῆλον καί τινα λαβὴν ἄκριτον χρὴ
<span class="lb" data-page="5.79" data-line="8" id="l5.79.8"></span>καταλαβόντα μεμνῆσθαι πᾶσιν ἀνθρώποις. ὁμολογούμενον
<span class="lb" data-page="5.79" data-line="9" id="l5.79.9"></span>δ’ ἦν αὐτὸ καὶ χωρὶς κρίσεως ἱκανὸν ἐνδείκνυσθαι τὴν
<span class="lb" data-page="5.79" data-line="10" id="l5.79.10"></span>αὐτὴν δύναμίν ἐστι τοῦτο πάσης ἀποδείξεως. οὕτως τὸ
<span class="lb" data-page="5.79" data-line="11" id="l5.79.11"></span>λοιπὸν ἐπ’ αὐτὸ βλέποντα, πάντα ἀνάγειν τὰ κατὰ μέρος,
<span class="lb" data-page="5.79" data-line="12" id="l5.79.12"></span>ὅπερ ἀνάλυσιν ἐκάλεσαν ἔνιοι τῶν φιλοσόφων, ὡς ἄνοδόν
<span class="lb" data-page="5.79" data-line="13" id="l5.79.13"></span>τινα τῶν μεταξὺ γιγνομένων ἐπὶ τὸ πρῶτον κριτήριον. ἅτε
<span class="lb" data-page="5.79" data-line="14" id="l5.79.14"></span>δ’ ὄντος τούτου ἱκανῶς χαλεποῦ πράγματος, ὡς ἔργῳ πολλάκις
<span class="lb" data-page="5.79" data-line="15" id="l5.79.15"></span>ἔμαθες ἐπὶ τῶν δοξοσόφων ἀσχημονούντων τε καὶ καταγελωμένων,
<span class="lb" data-page="5.79" data-line="16" id="l5.79.16"></span>διὰ τὸ μηδὲ τὰ τυχόντα τῶν ζητουμένων
<span class="lb" data-page="5.79" data-line="17" id="l5.79.17"></span>δύνασθαι πρὸς τὸ πρῶτον ἀνάγειν κριτήριον, ἑαυτῷ χρὴ
<span class="pb" data-page="5.80" id="p5.80"></span>
<span class="lb" data-page="5.80" data-line="1" id="l5.80.1"></span>παρακολουθεῖν τὸν ἐπιστημονικὸν γενέσθαι βουλόμενον,
<span class="lb" data-page="5.80" data-line="2" id="l5.80.2"></span>ἐπὶ πολλῶν τῶν κατὰ μέρος, ὡς ἔμπροσθεν ἔφην, γυμναζόμενον,
<span class="lb" data-page="5.80" data-line="3" id="l5.80.3"></span>ἃ μαρτυρῆσαι δύναται τοῖς εὑρίσκουσιν αὐτήν·
<span class="lb" data-page="5.80" data-line="4" id="l5.80.4"></span>τοιαῦτα δέ ἐστι τὰ κατὰ τὴν ἀριθμητικήν τε καὶ γραμμικὴν
<span class="lb" data-page="5.80" data-line="5" id="l5.80.5"></span>θεωρίαν, αἷς οἷον ἐπιβάσεσιν ἀστρονομία καὶ ἀρχιτεκτονία
<span class="lb" data-page="5.80" data-line="6" id="l5.80.6"></span>χρῆται.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg029.1st1K-grc1:6">
<span class="pb page1" data-page="5.93" id="p5.93"></span>
<span class="milestone ed1page page1" data-n="1.365" data-unit="ed1page" id="ed1page.1.365"></span>
<span class="milestone ed2page page1" data-n="6.548" data-unit="ed2page" id="ed2page.6.548"></span>
          <p>
<span class="lb" data-page="5.93" data-line="17" id="l5.93.17"></span><span class="milestone ed2page" data-n="6.549" data-unit="ed2page" id="ed2page.6.549"></span>Καιρὸς οὖν ἡκέναι δοκεῖ τι φθέγξασθαι
<span class="lb" data-page="5.93" data-line="18" id="l5.93.18"></span>κᾀμὲ, βραχεῖαν μὴν ἐλπίδα τοῦ φράξαι τὴν δοξοσοφίαν
<span class="pb" data-page="5.94" id="p5.94"></span>
<span class="lb" data-page="5.94" data-line="1" id="l5.94.1"></span>ἔχοντα μὴ καταλείπειν ἀπείραστον, ἡγούμενον μέν τι
<span class="lb" data-page="5.94" data-line="2" id="l5.94.2"></span>δ’ εἶναι μηδ’ αὐτὸ τοῦτο βραχύ. καὶ τοίνυν ἐφ’ ᾧ ὡμολόγηται
<span class="lb" data-page="5.94" data-line="3" id="l5.94.3"></span>μὲν ἡ ἀπὸ τῶν ἐναργεστάτων ἀρχὴ πάσης ἀποδείξεως,
<span class="lb" data-page="5.94" data-line="4" id="l5.94.4"></span>ἀλλ’ εὐθὺς ἡ πρώτη μετάβασις ἀπ’ αὐτῶν ἐπὶ τὸ
<span class="lb" data-page="5.94" data-line="5" id="l5.94.5"></span>τῶν ἀδήλων, οὐ συγχωρεῖται μὲν ὑπὸ τῶν Ἀκαδημαϊκῶν τε
<span class="lb" data-page="5.94" data-line="6" id="l5.94.6"></span>καὶ Σκεπτικῶν, ἡμῖν δὲ τοῦτο μὲν ἀλλήλοις συνεχώρει, ὅτι
<span class="lb" data-page="5.94" data-line="7" id="l5.94.7"></span>μὲν ἄλλο εὑρισκόμεθα τὴν ἐκείνων ἀπορίαν κρατύνοντες.
<span class="lb" data-page="5.94" data-line="8" id="l5.94.8"></span>ὄντων γὰρ ἐναργῶς τῶν μὲν πρὸς νόησιν, τῶν δὲ πρὸς
<span class="lb" data-page="5.94" data-line="9" id="l5.94.9"></span>αἴσθησιν, ἀλλήλοις ἐνίοτε μὲν δοκεῖ μάχεσθαι ταῦτα. καὶ
<span class="lb" data-page="5.94" data-line="10" id="l5.94.10"></span>πρῶτά γε τοῦτο αὐτὸ γεγυμνασμένου δεῖται, τοῦ δείξοντος
<span class="lb" data-page="5.94" data-line="11" id="l5.94.11"></span>οὐδέποτ’ ἀλλήλοις αὐτὰ διαφέρεσθαι. δεύτερον ἐπὶ τῷδε
<span class="lb" data-page="5.94" data-line="12" id="l5.94.12"></span>μέγιστόν ἐστιν, ἀπὸ τῶν ἐναργῶς φαινομένων γνωρίζειν τὰ
<span class="lb" data-page="5.94" data-line="13" id="l5.94.13"></span>τοιαῦτα· τινὲς γὰρ ὑπὸ προπετείας τοῖς μηδέπω φαινομένοις
<span class="lb" data-page="5.94" data-line="14" id="l5.94.14"></span>ἐναργῶς ὡς τοιούτοις συγκατατιθέμενοι σφάλλονται. καὶ
<span class="lb" data-page="5.94" data-line="15" id="l5.94.15"></span>τί θαυμάζειν, ἔφης, εἰ πρὸς διάνοιαν ἐναργῆ τοῦτο συμβαίνει
<span class="lb" data-page="5.94" data-line="16" id="l5.94.16"></span>τοῖς προπετέσιν, ὁρῶντας αὐτὸ κᾀπὶ τῶν πρὸς
<span class="lb" data-page="5.94" data-line="17" id="l5.94.17"></span>αἴσθησιν ἐνίους πάσχοντας ἑκάστην· ὅτι ἐξ ἀπόπτου γοῦν
<span class="pb" data-page="5.95" id="p5.95"></span>
<span class="lb" data-page="5.95" data-line="1" id="l5.95.1"></span>θεασάμενοι παραγενόμενόν τινα Δίωνά φασιν, εἰ οὕτως
<span class="lb" data-page="5.95" data-line="2" id="l5.95.2"></span>ἔτυχεν, εἶναι τὸν ἀφικνούμενον, ὡς βεβαίως εἰδότες· ὥστ’
<span class="lb" data-page="5.95" data-line="3" id="l5.95.3"></span>ἐνίοτε πλησίον ὀφθεὶς ὁ παραγενόμενος ἐφάνη Θέων, οὐ
<span class="lb" data-page="5.95" data-line="4" id="l5.95.4"></span>Δίων ὑπάρχειν. εἰ μὲν οὖν ἀπαράλλακτος ἡ φαντασία τῶν
<span class="lb" data-page="5.95" data-line="5" id="l5.95.5"></span>πόῤῥωθεν ὁρωμένων ἐστὶ καὶ τῶν ἐγγύθεν, οὐ διαφωνοῦντες
<span class="lb" data-page="5.95" data-line="6" id="l5.95.6"></span>ἀλλήλοις ἐπὶ τῶν πόῤῥωθεν ὁρωμένων οὔτ’ ἐλέγξουσιν,
<span class="lb" data-page="5.95" data-line="7" id="l5.95.7"></span>οὔτ’ ἐλεγχθήσονταί ποτε· εἰ δ’ ἐστὶν ἄλλη ἐνέργεια τῶν
<span class="lb" data-page="5.95" data-line="8" id="l5.95.8"></span>πλησίον ὁρωμένων, ἄλλη δὲ τῶν οὐ πλησίον, οἷσι πειρωμένων
<span class="lb" data-page="5.95" data-line="9" id="l5.95.9"></span>τὴν ἐκ τοῦ πλησίον γιγνομένην, εἰκότως σφάλλονται.
<span class="lb" data-page="5.95" data-line="10" id="l5.95.10"></span>τοῦτ’ οὖν αὐτὸ πρῶτον ἀναμνήσθητι, πρὶν ἐπὶ τὰ πρὸς
<span class="lb" data-page="5.95" data-line="11" id="l5.95.11"></span>διάνοιαν ἐναργῆ μετιέναι καὶ σύ ποτε προπετῶς, ὁρατὸν δέ
<span class="lb" data-page="5.95" data-line="12" id="l5.95.12"></span>τινα τὸν προσιόντα, φέρε μὲν ἵππον, ὡς ἔτυχε, πλησίον
<span class="lb" data-page="5.95" data-line="13" id="l5.95.13"></span>ἐγνῶσθαι Θεόδωρος ὤν· ἢ δι’ ὅλου τοῦ βίου σαυτὸν ἀνάσχες
<span class="lb" data-page="5.95" data-line="14" id="l5.95.14"></span>ἀπὸ τῆς τοιαύτης συγκαταθέσεως, ἣν ὀνομάζουσί τε
<span class="lb" data-page="5.95" data-line="15" id="l5.95.15"></span>πρόπτωσιν καὶ προπέτειαν. ἐγὼ μὲν σοὶ λέγω μόνῳ, οὐδεὶς
<span class="lb" data-page="5.95" data-line="16" id="l5.95.16"></span>ἔχει με δεῖξαι τοιοῦτόν ποτε ἐσφαλμένον οὐδέν. ἐκ μειρακίου
<span class="lb" data-page="5.95" data-line="17" id="l5.95.17"></span>γὰρ ἐπέχειν ἐμαυτὸν εἴθισα προπετοῦς συγκαταθέσεως,
<span class="pb" data-page="5.96" id="p5.96"></span>
<span class="lb" data-page="5.96" data-line="1" id="l5.96.1"></span>ὥσπερ ἐν τοῖς πρὸς αἴσθησιν, οὕτω καὶ τοῖς πρὸς λόγον
<span class="lb" data-page="5.96" data-line="2" id="l5.96.2"></span>φαινομένοις, ἐφ’ ἃ μεταβὰς ἤδη πάλιν ἀναμνησθῆναί σε
<span class="lb" data-page="5.96" data-line="3" id="l5.96.3"></span><span class="milestone ed1page" data-n="1.366" data-unit="ed1page" id="ed1page.1.366"></span>κᾀνταῦθα παρακαλῶ, μηδενὶ ψευδῶς συγκαταθέμενον
<span class="lb" data-page="5.96" data-line="4" id="l5.96.4"></span>ἑαυτὸν, ὥσπερ ἑκάστης ἡμέρας ὁρῶ παμπόλλους τῶν
<span class="lb" data-page="5.96" data-line="5" id="l5.96.5"></span>φίλων, ἐνίους μὲν ἑνὶ τῶν εἰπόντων ὁτιοῦν πιστεύσαντας,
<span class="lb" data-page="5.96" data-line="6" id="l5.96.6"></span>εἰ δὲ δύο, καὶ τρεῖς, καὶ τέσσαρες εἴποιεν ταὐτὸν, οὐκ ἀντέχοντας,
<span class="lb" data-page="5.96" data-line="7" id="l5.96.7"></span>ἀλλὰ πάντως συγκατατιθεμένους ἑνὶ, προπετῶς δὲ
<span class="lb" data-page="5.96" data-line="8" id="l5.96.8"></span>καὶ ὃ τρισὶν, ἢ τέσσαρσιν, ἄνευ τοῦ διορίσασθαι, πότερον
<span class="lb" data-page="5.96" data-line="9" id="l5.96.9"></span>ἐνδέχεται πάντας αὐτοὺς ἐκ μιᾶς αἰτίας κοινῆς ἀληθεύειν,
<span class="lb" data-page="5.96" data-line="10" id="l5.96.10"></span>ἢ ψεύδεσθαι πάντας ἐκ μιᾶς αἰτίας κοινῆς. βέλτιον οὖν
<span class="lb" data-page="5.96" data-line="11" id="l5.96.11"></span>ἐνταῦθα βραδύνειν, ὥσπερ ἐγὼ ποιῶ, κᾂν ὅτι μάλιστά με
<span class="lb" data-page="5.96" data-line="12" id="l5.96.12"></span>καλῶσιν ἐπισκώπτοντες ἄπιστον οἱ προπετῶς συγκατατιθέμενοι.
<span class="lb" data-page="5.96" data-line="13" id="l5.96.13"></span>τῶν φίλων γοῦν εἰσί τινες, οἳ πυθόμενοι παρά τινος,
<span class="lb" data-page="5.96" data-line="14" id="l5.96.14"></span>ἀφῖχθαι <span class="milestone ed2page" data-n="6.550" data-unit="ed2page" id="ed2page.6.550"></span>τόνδε τινὰ τῶν ἀποδημούντων, ἤγγειλαν μὲν
<span class="lb" data-page="5.96" data-line="15" id="l5.96.15"></span>ἡμῖν ἥκοντα τὸν ἄνθρωπον, ἠλέγχθησαν δὲ ψευδόμενοι, ὡς,
<span class="lb" data-page="5.96" data-line="16" id="l5.96.16"></span>ὅταν ἐπιτιμήσω, τοσοῦτον δέουσιν εἰς τὸν μέλλοντα παρασκευάσασθαι
<span class="lb" data-page="5.96" data-line="17" id="l5.96.17"></span>ἑαυτοὺς ἀσφαλεστέρους, ὥστ’ ἀγανακτοῦσι
<span class="pb" data-page="5.97" id="p5.97"></span>
<span class="lb" data-page="5.97" data-line="1" id="l5.97.1"></span>πρός με, καί φασιν, αὐτοὺς μὲν οὐκ εἶναι τῆς ψευδολογίας
<span class="lb" data-page="5.97" data-line="2" id="l5.97.2"></span>αἰτίους, πιστεῦσαι γὰρ εἰπόντι τόδε τινὶ, τὸ δ’ ἁμάρτημα
<span class="lb" data-page="5.97" data-line="3" id="l5.97.3"></span>μὲν ἐκείνου γεγονέναι, μὴ βουλόμενοι θεάσασθαι τὸ
<span class="lb" data-page="5.97" data-line="4" id="l5.97.4"></span>προστιθέμενον εἰς ἑαυτοὺς ἁπάσαις ταῖς προπετῶς συγκαταθέσεσιν.
<span class="lb" data-page="5.97" data-line="5" id="l5.97.5"></span>εἰ μὲν γὰρ, ὥσπερ ἐγὼ λέγειν εἴωθα, τόνδε
<span class="lb" data-page="5.97" data-line="6" id="l5.97.6"></span>μοί τινα περὶ τοῦδε τόδε τι διηγήσασθαι, καὶ αὐτοὶ
<span class="lb" data-page="5.97" data-line="7" id="l5.97.7"></span>κατὰ τὸν αὐτὸν τρόπον ἐποιοῦντο τοὺς λόγους, οὐκ ἂν
<span class="lb" data-page="5.97" data-line="8" id="l5.97.8"></span>ἐψεύδοντο. νῦν δ’, ἐπεὶ τῷ πιστεύειν τῷ λέγοντι σφάλλονται,
<span class="lb" data-page="5.97" data-line="9" id="l5.97.9"></span>οὐκ ἐκεῖνον μόνον, ἀλλὰ καὶ σφᾶς αὐτοὺς συνεπέδειξαν
<span class="lb" data-page="5.97" data-line="10" id="l5.97.10"></span>αὐτῷ ψευδομένους, ἐνόν γε αὐτοῖς οὐκ ἀποφαινομένοις
<span class="lb" data-page="5.97" data-line="11" id="l5.97.11"></span>εἰπεῖν, ἀφῖχθαι τόνδε τινὰ τῶν ἀποδημούντων
<span class="lb" data-page="5.97" data-line="12" id="l5.97.12"></span>φίλων, ἀλλ’ ἀκηκοέναι παρὰ τοῦδε. ὁπότ’ οὖν ἐπὶ τοσούτων
<span class="lb" data-page="5.97" data-line="13" id="l5.97.13"></span>πραγμάτων οὐ μακρὸν ὕστερον αὐτοὺς ἐλεγχθέντων
<span class="lb" data-page="5.97" data-line="14" id="l5.97.14"></span>ψευδομένους οὐ παύονται προπετῶς συγκατατιθέμενοι, τί
<span class="lb" data-page="5.97" data-line="15" id="l5.97.15"></span>χρὴ νομίζειν ἐπὶ τῶν ἀδήλων αὐτοῖς ὄντων δυσκολωτέρων
<span class="lb" data-page="5.97" data-line="16" id="l5.97.16"></span>προσάπτεσθαι; εὐκολώτερον μὲν γάρ ἐστιν, ἑνὸς ἀεὶ μνημονεύειν
<span class="lb" data-page="5.97" data-line="17" id="l5.97.17"></span>τοῦ περιμένειν ἐναργῶς ἐν ἀκριβεῖ, χαλεπώτατον
<span class="lb" data-page="5.97" data-line="18" id="l5.97.18"></span>δὲ, διότι τοῦτ’ αὐτὸ ποιεῖν οὐκ ἐθέλουσιν οἱ ﻿
<span class="pb" data-page="5.98" id="p5.98"></span>
<span class="lb" data-page="5.98" data-line="1" id="l5.98.1"></span>πολλοί. καὶ ζητοῦντί γέ μοι τὴν αἰτίαν τῆς προπετείας
<span class="lb" data-page="5.98" data-line="2" id="l5.98.2"></span>αὐτῶν, εἰ μὴ ἄρα πλεονεξία κατεφάνη πάντ’ ἐργάζεσθαι
<span class="lb" data-page="5.98" data-line="3" id="l5.98.3"></span>τὰ τοιαῦτα. τὸ γὰρ τάχ’ ὁτιοῦν ἢ δι’ αἰσθήσεως, ἢ διὰ
<span class="lb" data-page="5.98" data-line="4" id="l5.98.4"></span>νοήσεως εὑρίσκειν ἐπαινῶ μόνον ὁρῶντες, οἴονται βελτίους
<span class="lb" data-page="5.98" data-line="5" id="l5.98.5"></span>ἑαυτοὺς ἐπιδείξειν τῷ πέλας ἐν τῷ τάχει τῆς διαγνώσεως
<span class="lb" data-page="5.98" data-line="6" id="l5.98.6"></span>τάχος, ἀλλ’ ἀγνοίας ἐπιδείκνυνται. ταῦτα μὲν οὖν ἔφην
<span class="lb" data-page="5.98" data-line="7" id="l5.98.7"></span>εὑρῆσθαί μοι κοινῇ πρὸς ἅπαντας, ὅσοι προπετῶς
<span class="lb" data-page="5.98" data-line="8" id="l5.98.8"></span>ἀποφαίνονται.
</p>
        </article>

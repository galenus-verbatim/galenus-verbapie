<article xmlns="http://www.w3.org/1999/xhtml" id="urn:cts:greekLit:tlg0057.tlg029.1st1K-grc1:7">
<span class="pb page1" data-page="5.98" id="p5.98"></span>
<span class="milestone ed1page page1" data-n="1.366" data-unit="ed1page" id="ed1page.1.366"></span>
<span class="milestone ed2page page1" data-n="6.550" data-unit="ed2page" id="ed2page.6.550"></span>
          <p>
<span class="lb" data-page="5.98" data-line="9" id="l5.98.9"></span>Πάλιν ἐπὶ τούσδε τοὺς φιλοσόφους ἔλθωμεν,
<span class="lb" data-page="5.98" data-line="10" id="l5.98.10"></span>ἀποφαινομένους προπετῶς περὶ τῶν ἐν τῷ κενῷ σωμάτων
<span class="lb" data-page="5.98" data-line="11" id="l5.98.11"></span>ἑστώτων ἢ κάτω φερομένων. ὁ μὲν γὰρ ἀρχιτέκτων
<span class="lb" data-page="5.98" data-line="12" id="l5.98.12"></span>οὗτος οὐκ ἂν ἀπεφήνατο, πρὶν εἰς αὐτὸ τὸ κενὸν ἐξελθὼν
<span class="lb" data-page="5.98" data-line="13" id="l5.98.13"></span>τοῦ κόσμου τῇ πείρᾳ βασανίσαι τὸ πρᾶγμα, καὶ θεάσασθαι
<span class="lb" data-page="5.98" data-line="14" id="l5.98.14"></span>σαφῶς, εἴτε μένειν κατὰ τὸν αὐτὸν τόπον
<span class="lb" data-page="5.98" data-line="15" id="l5.98.15"></span>ἕκαστον τῶν ἐν αὐτῷ σωμάτων, εἴτε καὶ μεθίστασθαι.
<span class="lb" data-page="5.98" data-line="16" id="l5.98.16"></span>τοιαύταις γὰρ ἀρχαῖς εἰς τὰς ἀποδείξεις οἶδα χρωμένους
<span class="lb" data-page="5.98" data-line="17" id="l5.98.17"></span>αὐτοὺς, ἐναργέσι τε καὶ ἀναντιλέκτοις ὑπὸ πάντων
<span class="pb" data-page="5.99" id="p5.99"></span>
<span class="lb" data-page="5.99" data-line="1" id="l5.99.1"></span>ὁμολογουμέναις· ὑμεῖς δὲ οἱ φιλοσοφοῦντες, περὶ ὧν οὐδεμίαν
<span class="lb" data-page="5.99" data-line="2" id="l5.99.2"></span>ἐναργῶς γνῶσιν ἔχετε, ταῦθ’ ὡς ἐναργῶς γνωσθῆναι
<span class="lb" data-page="5.99" data-line="3" id="l5.99.3"></span>δυνάμενα. ἤκουσα πρώτην ἀπιστούντοιν δυοῖν φιλοσόφοιν·
<span class="lb" data-page="5.99" data-line="4" id="l5.99.4"></span>ἐδόκει γὰρ αὐτῶν τῷ μὲν ἑτέρῳ τὸ ὕδωρ τῶν
<span class="lb" data-page="5.99" data-line="5" id="l5.99.5"></span>ξύλων βαρύτερον εἶναι, τῷ δ’ ἑτέρῳ τὰ ξύλα τοῦ ὕδατος,
<span class="lb" data-page="5.99" data-line="6" id="l5.99.6"></span>ἑκάτερός τε λόγους ἔλεγε μακροὺς, ἐμβλέπων ἄνω τε καὶ
<span class="lb" data-page="5.99" data-line="7" id="l5.99.7"></span>κάτω. κεφάλαιον δὴ τοῦ μὲν ἑτέρου τῶν φιλοσόφων, τὴν
<span class="lb" data-page="5.99" data-line="8" id="l5.99.8"></span>πεπιλημένην οὐσίαν βαρυτέραν εἶναι, καὶ διὰ τοῦτο τὰ
<span class="lb" data-page="5.99" data-line="9" id="l5.99.9"></span>ξύλα τοῦ ὕδατος, τοῦ δ’ ἑτέρου, ἔλαττον ἔχειν κενὸν τὰ
<span class="lb" data-page="5.99" data-line="10" id="l5.99.10"></span>ξύλα. καὶ ταῦτα ἔλεγον διὰ μακρῶν ἐξηκόντων λόγων, οὐκ
<span class="lb" data-page="5.99" data-line="11" id="l5.99.11"></span>ἀποδεικτικῶν, ποιούμενοι τὰς πίστεις, ὥσπερ ἀδύνατον ἐν
<span class="lb" data-page="5.99" data-line="12" id="l5.99.12"></span>αἰσθήσει διαγνῶναι τὸ πρᾶγμα, καθάπερ ἡμᾶς οἶσθα
<span class="lb" data-page="5.99" data-line="13" id="l5.99.13"></span>ποιοῦντας. οἱ δὲ φιλόσοφοι<span class="milestone ed2page" data-n="6.551" data-unit="ed2page" id="ed2page.6.551"></span> λέγειν ἔτι βουλόμενον
<span class="lb" data-page="5.99" data-line="14" id="l5.99.14"></span>αὐτὸν ἠρώτησαν, ὅστις ὁ τρόπος εἴη, καθ’ ὃν ἐναργῶς διαγινώσκεται,
<span class="lb" data-page="5.99" data-line="15" id="l5.99.15"></span>πότερόν ἐστι βαρύτερον· οὐ γὰρ δὴ διὰ ζυγοῦ
<span class="lb" data-page="5.99" data-line="16" id="l5.99.16"></span>γε δυνατὸν ἔφασαν γενέσθαι τοῦτο, καθάπερ οὐδὲ δι’ ἀγγείου
<span class="lb" data-page="5.99" data-line="17" id="l5.99.17"></span>πληρουμένου· στῆσαι μὲν γὰρ οἷόν τέ ἐστι τὸ ξύλον,
<span class="pb" data-page="5.100" id="p5.100"></span>
<span class="lb" data-page="5.100" data-line="1" id="l5.100.1"></span>οὐ μὴν πληρῶσαι τό γε ἀγγεῖον ἐξ αὐτοῦ, τοῦ ὕδατος
<span class="lb" data-page="5.100" data-line="2" id="l5.100.2"></span>αὖ πληροῦσθαι δύνασθαι. τοιαῦτ’ οὖν αὐτῶν λεγόντων,
<span class="lb" data-page="5.100" data-line="3" id="l5.100.3"></span>ὥσπερ εἰώθασι, γελάσας ὁ ἀρχιτέκτων ἔφη· Τοιοῦτοι
<span class="lb" data-page="5.100" data-line="4" id="l5.100.4"></span>διὰ παντὸς ὑμεῖς οἱ δοξόσοφοι πάντες ἐστὲ, τὰ μὲν
<span class="lb" data-page="5.100" data-line="5" id="l5.100.5"></span>ἔξω τοῦ κόσμου γιγνώσκειν οἰόμενοι, περὶ ὧν εἰκάσαι μέν
<span class="lb" data-page="5.100" data-line="6" id="l5.100.6"></span>ἐστιν ἐνδεχόμενον, γνῶναι δ’ ἐπιστημονικῶς οὐκ ἐγχωρεῖ,
<span class="lb" data-page="5.100" data-line="7" id="l5.100.7"></span>τὰ δὲ τοιαῦτα, καὶ τοῖς τυχοῦσιν ἐνίοτε γιγνωσκόμενα,
<span class="lb" data-page="5.100" data-line="8" id="l5.100.8"></span>παντάπασιν ἀγνοοῦντες, ὥσπερ καὶ τοῦτ’ αὐτὸ τὸ νῦν
<span class="lb" data-page="5.100" data-line="9" id="l5.100.9"></span>προκείμενον, ὕδατός τε καὶ ξύλων σταθμὸν ἀντεξετάσαι.
<span class="lb" data-page="5.100" data-line="10" id="l5.100.10"></span>δεηθέντων οὖν ἁπάντων τῶν παρόντων εἰπεῖν τὸν ἀρχιτέκτονα,
<span class="lb" data-page="5.100" data-line="11" id="l5.100.11"></span>πῶς ἐπιστημονικῶς καὶ βεβαίως ἀντεξετασθήσεται
<span class="lb" data-page="5.100" data-line="12" id="l5.100.12"></span>τὸ τοῦ ξύλου τῷ τοῦ ὕδατος, ὁ μὲν διῆλθεν ἐν
<span class="lb" data-page="5.100" data-line="13" id="l5.100.13"></span>τάχει τε καὶ σαφῶς, ὡς ἅπαντας τοὺς παρόντας νοῆσαι,
<span class="lb" data-page="5.100" data-line="14" id="l5.100.14"></span>πλὴν μόνων τῶν φιλοσόφων· ἐκεῖνος δὲ καὶ δεύτερον
<span class="lb" data-page="5.100" data-line="15" id="l5.100.15"></span>ἠναγκάσθη καὶ τρίτον εἰπεῖν τὸν αὐτὸν λόγον, ὥστε
<span class="lb" data-page="5.100" data-line="16" id="l5.100.16"></span>μόγις ἐνόησαν. ὁ μὲν ἀρχιτέκτων, Εἰκότως, ἔφη, λέγουσι
<span class="pb" data-page="5.101" id="p5.101"></span>
<span class="lb" data-page="5.101" data-line="1" id="l5.101.1"></span>πάμπολλοι, πλὴν δοξοσοφίας οὐδὲν τούτοις ὑπάρχειν·
<span class="lb" data-page="5.101" data-line="2" id="l5.101.2"></span>οἱ δ’ ἀνόητοι μὲν ἐν τοῖς ἀγνώστοις ἅπασιν ἐλέγχονται,
<span class="lb" data-page="5.101" data-line="3" id="l5.101.3"></span>δοξόσοφοι δ’ ἐν τοῖς γνωστοῖς. ἐγὼ δὲ διαδεξάμενος αὐτὸν
<span class="lb" data-page="5.101" data-line="4" id="l5.101.4"></span>τὸν λόγον, εὐλόγως ἔφην τοῦτο συμβαίνειν αὐτοῖς.
<span class="lb" data-page="5.101" data-line="5" id="l5.101.5"></span>καὶ γὰρ, ὅπως χρὴ μεταβαίνειν ἀπὸ τῶν ἐναργῶς γινωσκομένων
<span class="lb" data-page="5.101" data-line="6" id="l5.101.6"></span>ἐπὶ τὰ τῶν ἀδήλων, οὐδέποθ’ ὑπέμειναν ἀσκηθῆναί
<span class="lb" data-page="5.101" data-line="7" id="l5.101.7"></span>τε καὶ μαθεῖν ἐπὶ πραγμάτων, μαρτυρῆσαι μὲν τοῖς
<span class="lb" data-page="5.101" data-line="8" id="l5.101.8"></span>εὑροῦσιν αὐτὰ δυναμένων, ἐλέγξαι δὲ τοὺς οὐχ εὑρόντας.
<span class="lb" data-page="5.101" data-line="9" id="l5.101.9"></span>Ἵνα δ’, ἔφη, καὶ γελάσητε, καὶ γνῶτε τὸν τῦφον
<span class="lb" data-page="5.101" data-line="10" id="l5.101.10"></span>αὐτῶν ὁπηλίκος ἐστὶν, διελθεῖν ὑμῖν ἕν τι καὶ δύο βούλομαι,
<span class="lb" data-page="5.101" data-line="11" id="l5.101.11"></span>περὶ ὧν ἀποφαίνονται προπετῶς οἱ τὰς ὀφρῦς
<span class="lb" data-page="5.101" data-line="12" id="l5.101.12"></span>ἀνεσπακότες οὗτοι. καὶ πρῶτόν γε τοῦτο λέγω μάλιστ’,
<span class="lb" data-page="5.101" data-line="13" id="l5.101.13"></span>ἐπειδὴ τῶν Περιπατητικῶν τις ἀφῖκται τῶν φιλοσόφων,
<span class="lb" data-page="5.101" data-line="14" id="l5.101.14"></span>ἕνα τε τὸν κόσμον τοῦτον εἶναι πεπλησμένον, ἔξωθέν τε
<span class="lb" data-page="5.101" data-line="15" id="l5.101.15"></span>αὐτοῦ μηδὲν εἶναι κενὸν, ὥσπερ οὐδ’ ἔνδον· διαφέρει
<span class="lb" data-page="5.101" data-line="16" id="l5.101.16"></span>γε μὴν, ἔφην, τῷδε τῷ φιλοσόφῳ διττὴν διαφορὰν ἑκάτερος
<span class="lb" data-page="5.101" data-line="17" id="l5.101.17"></span>τούτων· ἐδείκνυον δὲ τόν τε Στωϊκὸν καὶ τὸν
<span class="pb" data-page="5.102" id="p5.102"></span>
<span class="lb" data-page="5.102" data-line="1" id="l5.102.1"></span>Ἐπικούρειον. ὁ δὲ Στωϊκὸς οὐκ ἔνδον τι κενὸν εἶναι,
<span class="lb" data-page="5.102" data-line="2" id="l5.102.2"></span>ἔξωθεν τοῦ κόσμου ὑπάρχειν αὐτό· ταῦτα δ’ ἄμφω
<span class="lb" data-page="5.102" data-line="3" id="l5.102.3"></span>συγχωρῶν ὁ Ἐπικούρειος, ἐν ἄλλῳ τινὶ διαφέρεται πρὸς
<span class="lb" data-page="5.102" data-line="4" id="l5.102.4"></span>αὐτόν· οὐ γὰρ ἕνα ὁμολογεῖ κόσμον εἶναι τόνδε, καθάπερ
<span class="lb" data-page="5.102" data-line="5" id="l5.102.5"></span>ὁ Στωϊκὸς οἴεται, κατά γε τοῦτο τοῖς Περιπατητικοῖς
<span class="lb" data-page="5.102" data-line="6" id="l5.102.6"></span>ὁμόδοξος, ἀλλ’, ὥσπερ γε καὶ τὸ κενὸν ἄπειρον
<span class="lb" data-page="5.102" data-line="7" id="l5.102.7"></span>τῷ μεγέθει φησὶν ὑπάρχειν, οὕτω καὶ τοὺς ἐν αὐτῷ κόσμους
<span class="lb" data-page="5.102" data-line="8" id="l5.102.8"></span>ἀπείρους εἶναι τῷ πλήθει. ἐγὼ δ’ ἤκουσα μὲν, ἃ
<span class="lb" data-page="5.102" data-line="9" id="l5.102.9"></span>λέγουσιν οἱ τρεῖς, συναγορεύειν βουλόμενοι τοῖς ἰδίοις
<span class="lb" data-page="5.102" data-line="10" id="l5.102.10"></span>ὀνείροις· ἀκριβῶς δ’ οἶδα μηδένα λόγον ἀποδεικτικῶς ἔχοντας
<span class="lb" data-page="5.102" data-line="11" id="l5.102.11"></span>αὐτοὺς, ἀλλ’ ἐνδεχομένως τε καὶ εἰκότως, ἐνίοτε δὲ
<span class="lb" data-page="5.102" data-line="12" id="l5.102.12"></span>μηδὲ τοιούτους γνώσεσθαι, ὅτι μὲν ψεύδονται παρακαλέσαντες
<span class="lb" data-page="5.102" data-line="13" id="l5.102.13"></span>εἰπεῖν τινα ἀπόδειξιν ἕκαστον αὐτῶν εἰς ταὐτὸ τοῦτο
<span class="lb" data-page="5.102" data-line="14" id="l5.102.14"></span>προκείμενον. οὕτως οὖν ἔλεγον, ἅπερ ἴσμεν ἐν τοῖς βιβλίοις
<span class="lb" data-page="5.102" data-line="15" id="l5.102.15"></span>αὐτῶν γεγραμμένα· πᾶσι δὲ τοῖς παροῦσι σαφῶς ἐφαίνετο
<span class="lb" data-page="5.102" data-line="16" id="l5.102.16"></span>μηδεὶς ἀναγκαστικὸν λόγον εἰπὼν, μηδ’ ἀποδείξεως γραμμικῆς
<span class="lb" data-page="5.102" data-line="17" id="l5.102.17"></span>ἐχόμενον, ἀλλ’ ἐξ ἐπιχειρημάτων συγκείμενον, οἷς
<span class="pb" data-page="5.103" id="p5.103"></span>
<span class="lb" data-page="5.103" data-line="1" id="l5.103.1"></span>οἱ ῥήτορες χρῶνται. ἀλλά γε περὶ πλουσίων ὁ λόγος.
<span class="lb" data-page="5.103" data-line="2" id="l5.103.2"></span>ἐφ’ ἡμᾶς οὖν αὐτοὺς <span class="milestone ed2page" data-n="6.552" data-unit="ed2page" id="ed2page.6.552"></span>ἔλθωμεν, ὅσοι μὴ πλουτοῦμεν,
<span class="lb" data-page="5.103" data-line="3" id="l5.103.3"></span>ἐρωτήσωμέν τε καὶ πάλιν ἕνα τῶν σοφῶν, εἰ δίκαιόν ἐστιν
<span class="lb" data-page="5.103" data-line="4" id="l5.103.4"></span>ἑαυτοὺς ἀναγορεύειν ἐγνωκότας μόνους τὴν ἀλήθειαν, ὑπὸ
<span class="lb" data-page="5.103" data-line="5" id="l5.103.5"></span>πάντων τῶν ἄλλων καταγινωσκομένων<span class="milestone ed1page" data-n="1.367" data-unit="ed1page" id="ed1page.1.367"></span> ἰδιωτῶν τε καὶ
<span class="lb" data-page="5.103" data-line="6" id="l5.103.6"></span>φιλοσόφων. τὸ γάρ τοι δεινότατον, ἔφην, τοῦτ’ ἔστιν, ὅτι
<span class="lb" data-page="5.103" data-line="7" id="l5.103.7"></span>τῶν φιλοσόφων ἕκαστος ἂν ἔξωθεν τῆς οἰκείας ποίμνης
<span class="lb" data-page="5.103" data-line="8" id="l5.103.8"></span>ὑπ’ οὐδενὸς ἐπαινεῖται. τίνα τοίνυν εἰκός ἐστιν ἄλλον δὴ
<span class="lb" data-page="5.103" data-line="9" id="l5.103.9"></span>τοὺς φιλοσόφους ἅπαντας ὑπομένοντας κριτὴν, πλὴν αὐτῶν
<span class="lb" data-page="5.103" data-line="10" id="l5.103.10"></span>τῶν φαινομένων, ὑπομένοντάς τε καὶ τοὺς ἀπὸ τῶν λογικῶν
<span class="lb" data-page="5.103" data-line="11" id="l5.103.11"></span>τεχνῶν ἁπασῶν ἀριθμητικοὺς, λογιστικοὺς, γεωμέτρας,
<span class="lb" data-page="5.103" data-line="12" id="l5.103.12"></span>ἀστρονόμους, ἀρχιτέκτονας, νομικοὺς, ῥήτορας, γραμματικοὺς,
<span class="lb" data-page="5.103" data-line="13" id="l5.103.13"></span>μουσικούς; ἢ ὁ ὑφ’ ἑαυτοῦ κρινόμενός τε καὶ στεφανούμενος,
<span class="lb" data-page="5.103" data-line="14" id="l5.103.14"></span>ὑπὸ τῶν ἄλλων κριτῶν εἰ ὑπομείνειε δοκιμάζεσθαι,
<span class="lb" data-page="5.103" data-line="15" id="l5.103.15"></span>μηδεμιᾶς ψήφου μεταλαμβάνεται. τοσαῦτα καὶ
<span class="lb" data-page="5.103" data-line="16" id="l5.103.16"></span>περὶ ἁμαρτημάτων πρὸς τὸ παρὸν ἀρκείσθω.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg030.1st1K-grc1:2">
<span class="pb page1" data-page="5.106" id="p5.106"></span>
<span class="milestone ed1page page1" data-n="3.358" data-unit="ed1page" id="ed1page.3.358"></span>
<span class="milestone ed2page page1" data-n="3.166" data-unit="ed2page" id="ed2page.3.166"></span>
          <p>
<span class="lb" data-page="5.106" data-line="6" id="l5.106.6"></span>Φαίνεται δ’ οὗτος, ἐάν τε ἀρτηρία τις
<span class="lb" data-page="5.106" data-line="7" id="l5.106.7"></span>ἢ φλὲψ τρωθῇ, παραχρῆμα τῶν περιεχόντων αὐτὸν ἀγγείων
<span class="lb" data-page="5.106" data-line="8" id="l5.106.8"></span>ἐκχεόμενος, ἐρυθρότερος μὲν ἐκ τῶν φλεβῶν, ξανθότερος
<span class="lb" data-page="5.106" data-line="9" id="l5.106.9"></span>δὲ τοὐπίπαν ἐκ τῶν ἀρτηριῶν. ἀλλὰ πήγνυταί γε ἑκάτερος
<span class="lb" data-page="5.106" data-line="10" id="l5.106.10"></span>εὐθέως, οὐ μόνον ἐκπίπτων τοῦ σώματος, ἀλλὰ καὶ κατ’
<span class="lb" data-page="5.106" data-line="11" id="l5.106.11"></span>αὐτὸ περιεχόμενος ἔτι, καθ’ ὅντιν’ οὖν τρόπον. καὶ τήν
<span class="lb" data-page="5.106" data-line="12" id="l5.106.12"></span>γε πῆξιν αὐτοῦ τελευτῶσαν εἰς θρόμβον ὁρῶμεν· οὕτω γὰρ
<span class="lb" data-page="5.106" data-line="13" id="l5.106.13"></span>ἔθος ὀνομάζειν τοῖς Ἕλλησι τὸ πεπηγὸς αἷμα. φαίνεται δὲ
<span class="lb" data-page="5.106" data-line="14" id="l5.106.14"></span>πηγνύμενον οὐ μόνον ἐν τοῖς κατὰ τὴν κοιλίαν τε καὶ τὰ
<span class="lb" data-page="5.106" data-line="15" id="l5.106.15"></span>ἔντερα χωρίοις, ἀλλὰ καὶ κατὰ τὴν κύστιν, ἐν ᾗ τὸ οὖρον
<span class="lb" data-page="5.106" data-line="16" id="l5.106.16"></span>ἀθροίζεται, καὶ κατὰ πνεύμονά τε καὶ τὴν τραχεῖαν ἀρτηρίαν,
<span class="lb" data-page="5.106" data-line="17" id="l5.106.17"></span>ὥσπερ γε κᾀν τῷ μεταξὺ θώρακός τε καὶ πνεύμονος,
<span class="pb" data-page="5.107" id="p5.107"></span>
<span class="lb" data-page="5.107" data-line="1" id="l5.107.1"></span>ἔν τε ταῖς μήτραις ἐπὶ γυναικῶν. ἐπικρατεῖ μὲν οὖν ὡς
<span class="lb" data-page="5.107" data-line="2" id="l5.107.2"></span>τὸ πολὺ κατὰ τὸν χυμὸν τοῦτον ἡ ἐρυθρὰ χρόα, καὶ
<span class="lb" data-page="5.107" data-line="3" id="l5.107.3"></span>τό γε κάλλιστον αἷμα τοιοῦτο ἀκριβῶς ἐστι. φαίνεται δ’
<span class="lb" data-page="5.107" data-line="4" id="l5.107.4"></span>ἐνίοτε καὶ ξανθότερον τοῦδε καὶ μελάντερον, ὥσπερ γε τῇ
<span class="lb" data-page="5.107" data-line="5" id="l5.107.5"></span>συστάσει παχύτερον καὶ λεπτότερον. εὑρίσκεται δ’ ἐνίοτε
<span class="lb" data-page="5.107" data-line="6" id="l5.107.6"></span>καὶ τὸ τῶν φλεβοτομηθέντων αἷμα λεπτὴν ὑγρότητα
<span class="lb" data-page="5.107" data-line="7" id="l5.107.7"></span>περιέχον, ἥτις ἐν τῷ πήγνυσθαι διακρινομένη τὴν ἐπιπολῆς
<span class="lb" data-page="5.107" data-line="8" id="l5.107.8"></span>αὐτοῦ καταλαμβάνει χώραν. εὔλογον γὰρ δήπου κᾀκ
<span class="lb" data-page="5.107" data-line="9" id="l5.107.9"></span>τοῦ ποτοῦ συναναφέρεσθαί τι τῷ γεννηθέντι κατὰ τὸ ἧπαρ
<span class="lb" data-page="5.107" data-line="10" id="l5.107.10"></span>αἵματι, τὴν ἔκκρισιν λαμβάνον ὕστερον, οὐ μόνον διὰ τῶν
<span class="lb" data-page="5.107" data-line="11" id="l5.107.11"></span>οὔρων, ἀλλὰ καὶ διὰ τῶν ἱδρώτων, καὶ κατὰ τὴν καλουμένην
<span class="lb" data-page="5.107" data-line="12" id="l5.107.12"></span>ἄδηλον αἰσθήσει διαπνοήν. φαίνεται δ’ ἐνίοτε καὶ
<span class="lb" data-page="5.107" data-line="13" id="l5.107.13"></span>φλεγματώδης χυμὸς ἐποχούμενος τῷ αἵματι, καθάπερ γε
<span class="lb" data-page="5.107" data-line="14" id="l5.107.14"></span>καὶ σύμπαν ἱκανῶς παχύτερον καὶ μελάντερον, ὡς ἐοικέναι
<span class="lb" data-page="5.107" data-line="15" id="l5.107.15"></span>πολλάκις ὑγρᾷ πίττῃ. καλεῖται μὲν οὖν τὸ ἐκ τῶν φλεβῶν
<span class="lb" data-page="5.107" data-line="16" id="l5.107.16"></span>καὶ τῶν ἀρτηριῶν ἐκχεόμενον, ὁποῖον ἂν ᾖ, μιᾷ προσηγορίᾳ
<span class="lb" data-page="5.107" data-line="17" id="l5.107.17"></span>τῇ τοῦ αἵματος, οὐδεμιᾶς τῶν εἰρημένων αὐτοῦ διαφορῶν
<span class="pb" data-page="5.108" id="p5.108"></span>
<span class="lb" data-page="5.108" data-line="1" id="l5.108.1"></span>ἴδιον ἐχούσης ὄνομα. καὶ πήγνυται πᾶν αὐτίκα, κᾂν
<span class="lb" data-page="5.108" data-line="2" id="l5.108.2"></span>εἰς σαρκῶδες μόριον ἄχρι βάθους διαιρεθὲν ἐκχυθῇ. παραπλήσιος
<span class="lb" data-page="5.108" data-line="3" id="l5.108.3"></span>δέ τις αἵματι παχεῖ καὶ μέλανι χυμὸς ἕτερος ὁρᾶται
<span class="lb" data-page="5.108" data-line="4" id="l5.108.4"></span>πολλάκις ἐκκρινόμενος, ἐμούντων τε καὶ διαχωρούντων,
<span class="lb" data-page="5.108" data-line="5" id="l5.108.5"></span>οὐ μὴν πηγνύμενός γε, κᾂν ἐπὶ πλεῖον ὁμιλεῖ τῷ πέριξ
<span class="lb" data-page="5.108" data-line="6" id="l5.108.6"></span>ἀέρι. καὶ τούτου γ’ αὐτοῦ ποτὲ μὲν αἴσθησις γίνεται
<span class="lb" data-page="5.108" data-line="7" id="l5.108.7"></span>τοῖς ἐμοῦσιν ὀξέος τε ἅμα καὶ στρυφνοῦ, ποτὲ δὲ οὐδεμίαν
<span class="lb" data-page="5.108" data-line="8" id="l5.108.8"></span>ἔχοντος ἐμφανῆ ποιότητα, μήτ’ οὖν γλυκύτητα, καθάπερ
<span class="lb" data-page="5.108" data-line="9" id="l5.108.9"></span>τὸ αἷμα, μήθ’ ἁλυκότητα, καθάπερ ἐνίοτε τὸ αἷμα
<span class="lb" data-page="5.108" data-line="10" id="l5.108.10"></span>καὶ τὸ φλέγμα, μήτε πικρότητα, καθάπερ ἡ ξανθὴ χολή.
<span class="lb" data-page="5.108" data-line="11" id="l5.108.11"></span>πρόδηλον οὖν ἐστι, νοσῶδες μὲν εἶναι τὸ ἁλυκὸν αἷμα καὶ
<span class="lb" data-page="5.108" data-line="12" id="l5.108.12"></span>τὸ φλέγμα. τοὐπίπαν δὲ τὸ μὲν αἷμα γλυκὺ φαίνεται, τὸ
<span class="lb" data-page="5.108" data-line="13" id="l5.108.13"></span>δὲ φλέγμα ἄποιον, καθάπερ ὕδωρ. ἀλλ’ ἐκτρεπόμενόν γε
<span class="lb" data-page="5.108" data-line="14" id="l5.108.14"></span>τῆς κατὰ φύσιν ποιότητος οὐχ ἁλυκὸν μόνον, ἀλλὰ καὶ
<span class="lb" data-page="5.108" data-line="15" id="l5.108.15"></span>ὀξὺ γίνεται, μεταλαμβάνει δέ ποτε καὶ γλυκείας ποιότητος.
<span class="lb" data-page="5.108" data-line="16" id="l5.108.16"></span>ἀλλὰ καὶ τοῦτον τὸν χυμὸν, ὁποῖος ἂν ᾖ, φλέγμα καλοῦσιν,
<span class="lb" data-page="5.108" data-line="17" id="l5.108.17"></span>εἰ μόνον εἴη λευκός. ἔχει δὲ τὸ κοινὸν ἁπάντων χυμῶν ﻿
<span class="pb" data-page="5.109" id="p5.109"></span>
<span class="lb" data-page="5.109" data-line="1" id="l5.109.1"></span>γνώρισμα, τὸ μὴ πήγνυσθαι. πρόδηλον δ’ ὅτι διαφέρει
<span class="lb" data-page="5.109" data-line="2" id="l5.109.2"></span>μηδὲν ἁλμυρὸν ἢ ἁλυκὸν ὀνομάζειν ὅντινα χυμὸν,
<span class="lb" data-page="5.109" data-line="3" id="l5.109.3"></span><span class="milestone ed2page" data-n="3.167" data-unit="ed2page" id="ed2page.3.167"></span>ἄμφω γὰρ τὰ ὀνόματα ταὐτὸ σημαίνει πρᾶγμα. ἔστι
<span class="lb" data-page="5.109" data-line="4" id="l5.109.4"></span>δὲ καὶ ἕτερός τις χυμὸς, ἀεὶ μὲν πικρὸς τοῖς ἐμοῦσιν αὐτὸν
<span class="lb" data-page="5.109" data-line="5" id="l5.109.5"></span>φαινόμενος, οὐκ ἀεὶ δὲ ξανθὸς, ἀλλ’ ὠχρὸς ἔστιν ὅτε· καὶ
<span class="lb" data-page="5.109" data-line="6" id="l5.109.6"></span>παχύτερος διαπαντὸς ὁ ξανθὸς τοῦ ὠχροῦ φαίνεται. ὥστ’
<span class="lb" data-page="5.109" data-line="7" id="l5.109.7"></span>ἐκ τούτων τεκμαίρονται προσηκόντως οἱ περὶ χυμῶν ἄριστα
<span class="lb" data-page="5.109" data-line="8" id="l5.109.8"></span>γνόντες, ὑγρότητος ἐπιμιξίᾳ λεπτῆς καὶ ὑδατώδους τῇ συστάσει
<span class="lb" data-page="5.109" data-line="9" id="l5.109.9"></span>τὴν ξανθὴν χολὴν ὠχρὰν φαίνεσθαι. καλοῦσι δ’
<span class="lb" data-page="5.109" data-line="10" id="l5.109.10"></span>ἔνιοι μὲν ὑδατώδη τὴν ὑγρότητα ταύτην, ἔνιοι δ’ ὀῤῥώδη,
<span class="lb" data-page="5.109" data-line="11" id="l5.109.11"></span>τούτου τοῦ γένους οὖσαν, ἐξ οὗ τό τε οὖρόν ἐστι
<span class="lb" data-page="5.109" data-line="12" id="l5.109.12"></span>καὶ ὁ ἱδρώς. ὥσπερ δὲ μιγνυμένης τῆς λεπτῆς ὑγρότητος
<span class="lb" data-page="5.109" data-line="13" id="l5.109.13"></span>ἡ ξανθὴ χολὴ κατά τε τὴν χρόαν ὠχροτέρα καὶ τὴν σύστασιν
<span class="lb" data-page="5.109" data-line="14" id="l5.109.14"></span>ὑγροτέρα γίνεται, οὕτως, ὅταν ἐπὶ πλέον αὐτὴ διαφορηθῇ,
<span class="lb" data-page="5.109" data-line="15" id="l5.109.15"></span>τῇ τῶν ὠμῶν ὠῶν λεκίθῳ παραπλησία φαίνεται,
<span class="lb" data-page="5.109" data-line="16" id="l5.109.16"></span>καὶ διὰ τοῦτο καλεῖται λεκιθώδης. αὕτη μὲν οὖν ἡ χολὴ,
<span class="lb" data-page="5.109" data-line="17" id="l5.109.17"></span>κᾂν ὠχρὰ, κἂν ξανθὴ, κᾂν λεκιθώδης φαίνηται, τὴν γένεσιν
<span class="lb" data-page="5.109" data-line="18" id="l5.109.18"></span>ἐν τοῖς ἀγγείοις ἴσχει. κατὰ δὲ τὴν γαστέρα πρασοειδής
<span class="pb" data-page="5.110" id="p5.110"></span>
<span class="lb" data-page="5.110" data-line="1" id="l5.110.1"></span>τις ἑτέρα γεννᾶται. καλοῦσι γὰρ οὕτως αὐτὴν ἀπὸ τῆς
<span class="lb" data-page="5.110" data-line="2" id="l5.110.2"></span>χρόας τῶν πράσων παρονομάσαντες, ὥσπερ γε καὶ τὴν
<span class="lb" data-page="5.110" data-line="3" id="l5.110.3"></span>ἰώδη παρὰ τὸ τῷ ἰῷ ὁμοιοῦσθαι. ὠνόμασται δὲ καὶ
<span class="lb" data-page="5.110" data-line="4" id="l5.110.4"></span>ἰσατώδης τις χολὴ παρὰ τὴν τῆς ἰσάτιδος χρόαν τῆς
<span class="lb" data-page="5.110" data-line="5" id="l5.110.5"></span>γλαυκῆς. αὗται πᾶσαι κοινὸν ἔχουσι τὸ διαμένειν. οὕτως
<span class="lb" data-page="5.110" data-line="6" id="l5.110.6"></span>οὖν καὶ τὴν ἐρυθρὰν ἔνιοι χολὴν ὠνόμασαν, ἐγγὺς οὖσαν
<span class="lb" data-page="5.110" data-line="7" id="l5.110.7"></span>αἵματι λεπτῷ κατὰ τὴν σύστασιν, ἀλλ’ ὅτι μὴ πήγνυται,
<span class="lb" data-page="5.110" data-line="8" id="l5.110.8"></span>διὰ τοῦτο χολὴν αὐτὴν προσαγορεύουσι. ταῦτα μὲν οὖν
<span class="lb" data-page="5.110" data-line="9" id="l5.110.9"></span>ἴσως ἐπὶ πλέον ἢ κατὰ τὴν προκειμένην εἴρηται πραγματείαν
<span class="lb" data-page="5.110" data-line="10" id="l5.110.10"></span>τῇ τε κοινωνίᾳ τοῦ λόγου καὶ τῷ χρησίμῳ τῆς γνώσεως,
<span class="lb" data-page="5.110" data-line="11" id="l5.110.11"></span>ἔτι τε τῷ συντόμῳ τῆς διδασκαλίας προτρεψαμένης
<span class="lb" data-page="5.110" data-line="12" id="l5.110.12"></span>με διελθεῖν ὑπὲρ αὐτῶν. ἐπὶ δὲ τὸν περὶ τῆς μελαίνης
<span class="lb" data-page="5.110" data-line="13" id="l5.110.13"></span>χολῆς λόγον ἐπανέλθωμεν.
</p>
        </article>

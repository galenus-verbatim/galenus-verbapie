<article xmlns="http://www.w3.org/1999/xhtml" id="urn:cts:greekLit:tlg0057.tlg030.1st1K-grc1:6">
<span class="pb page1" data-page="5.126" id="p5.126"></span>
<span class="milestone ed1page page1" data-n="3.360" data-unit="ed1page" id="ed1page.3.360"></span>
<span class="milestone ed2page page1" data-n="3.172" data-unit="ed2page" id="ed2page.3.172"></span>
          <p>
<span class="lb" data-page="5.126" data-line="1" id="l5.126.1"></span>Ἀλλ’ οὐ πρόκειταί μοι νῦν τὴν τῶν ἄλλων
<span class="lb" data-page="5.126" data-line="2" id="l5.126.2"></span>χυμῶν δύναμιν ἐξηγήσασθαι, περὶ μελαίνης χολῆς προθεμένῳ
<span class="lb" data-page="5.126" data-line="3" id="l5.126.3"></span>γράφειν, ἣν Ἱπποκράτης φησὶν ἀναγκαίαν μὲν
<span class="lb" data-page="5.126" data-line="4" id="l5.126.4"></span>ἔχειν τὴν γένεσιν, ὅπως δὲ μὴ γένηται πλείων, ἐδίδαξεν,
<span class="lb" data-page="5.126" data-line="5" id="l5.126.5"></span>ἐξ αὐτῶν τῶν ἐναργῶς φαινομένων ἀρξάμενος. ἔν τε γὰρ
<span class="lb" data-page="5.126" data-line="6" id="l5.126.6"></span>τοῖς ζώοις, ὅσα θερμότερα καὶ ξηρότερα ταῖς κράσεσίν
<span class="lb" data-page="5.126" data-line="7" id="l5.126.7"></span>ἐστιν, ἐν τούτοις φαίνεται γεννᾶσθαι πλέον, ἔν τε ταῖς
<span class="lb" data-page="5.126" data-line="8" id="l5.126.8"></span>θερμοτέραις ἅμα καὶ ξηροτέραις ὥραις τε καὶ χώραις καὶ
<span class="lb" data-page="5.126" data-line="9" id="l5.126.9"></span>καταστάσεσιν, ἐπιτηδεύμασί τε τοῖς μετὰ κόπων, καὶ φροντίδων,
<span class="lb" data-page="5.126" data-line="10" id="l5.126.10"></span>καὶ <span class="milestone ed1page" data-n="3.361" data-unit="ed1page" id="ed1page.3.361"></span>ἀγρυπνιῶν, ἐδεσμάτων τε τῶν παχυμερῶν
<span class="lb" data-page="5.126" data-line="11" id="l5.126.11"></span>καὶ ξηροτάτων. ἀλλὰ καὶ τὸ χρῶμα τοῦ σώματος
<span class="lb" data-page="5.126" data-line="12" id="l5.126.12"></span>παντὸς μελάντερόν ἐστι τοῖς τὴν τοιαύτην πεφυκόσιν ἀθροίζειν
<span class="lb" data-page="5.126" data-line="13" id="l5.126.13"></span>χολὴν, ἔν τε τοῖς καυσώδεσι νοσήμασιν, ὅσα χωρὶς
<span class="lb" data-page="5.126" data-line="14" id="l5.126.14"></span>ὑγρότητος ἔχει τὴν γένεσιν, ἐφ’ ὧν καὶ εἰ αἱμοῤῥαγήσει
<span class="lb" data-page="5.126" data-line="15" id="l5.126.15"></span>ποτὲ, ἢ στάξει, μέλαν ῥεῖ. τὰ μὲν οὖν τοιαῦτα φαινόμενα
<span class="lb" data-page="5.126" data-line="16" id="l5.126.16"></span>τὰς αἰτίας, ὑφ’ ὧν ὁ μελαγχολικὸς γεννᾶται χυμὸς, ἐνδείκνυται.
<span class="lb" data-page="5.126" data-line="17" id="l5.126.17"></span>περὶ δὲ τῆς καθάρσεως αὐτῶν ταυτὶ τὰ φαινόμενα
<span class="lb" data-page="5.126" data-line="18" id="l5.126.18"></span>τὴν ὁδὸν τῆς εὑρέσεως ὑπαγορεύει. κακοπραγῶν ἐν χρόνῳ
<span class="pb" data-page="5.127" id="p5.127"></span>
<span class="lb" data-page="5.127" data-line="1" id="l5.127.1"></span>πλείονι σπλὴν, εἴτε διὰ φλεγμονὴν, εἴτε διὰ σκίῤῥον, εἴτε
<span class="lb" data-page="5.127" data-line="2" id="l5.127.2"></span>δι’ ἀτονίαν, ἀχροίας ἐργάζεται κατὰ πᾶν τὸ σῶμα, πρὸς τὸ
<span class="lb" data-page="5.127" data-line="3" id="l5.127.3"></span>μελάντερον ἐκτρεπόμενον. ἀλλὰ καὶ αὐτὸς ἀεὶ μελάντερός
<span class="lb" data-page="5.127" data-line="4" id="l5.127.4"></span>ἐστι τοῦ ἥπατος, καὶ μάλιστα τῶν τῆς θερμῆς καὶ ξηρᾶς
<span class="lb" data-page="5.127" data-line="5" id="l5.127.5"></span>κράσεως ζώων, ὁποῖα τὰ καρχαρόδοντα πάντα ἐστὶν, ὥσπερ
<span class="lb" data-page="5.127" data-line="6" id="l5.127.6"></span>γε πάλιν, ὁπόσα κράσεως ψυχροτέρας καὶ ὑγροτέρας ἢ
<span class="lb" data-page="5.127" data-line="7" id="l5.127.7"></span>κατ’ ἐκεῖνα τετύχηκεν ὄντα, καθάπερ οἱ ὕες, οὐ πάνυ μέλας
<span class="lb" data-page="5.127" data-line="8" id="l5.127.8"></span>ὁ σπλὴν αὐτοῖς ἐστι. τοῖς δὲ βουσὶ, καὶ κατὰ φύσιν
<span class="lb" data-page="5.127" data-line="9" id="l5.127.9"></span>μὲν ἔχουσι, μελάντερος ὁ σπλήν ἐστιν, γηράσασι δὲ πολλαπλασίῳ
<span class="lb" data-page="5.127" data-line="10" id="l5.127.10"></span>δή τινι μελάντερος γίνεται. ἀλλὰ καὶ ἡ γεῦσις
<span class="lb" data-page="5.127" data-line="11" id="l5.127.11"></span>τοῦ σπλάχνου τούτου, καίτοι γε ἑψομένου, φαίνεται στρυφνὸν
<span class="lb" data-page="5.127" data-line="12" id="l5.127.12"></span>ἔχουσά τι καὶ οὐδαμῶς ὅμοιον ἥπατι. διὰ τούτων
<span class="lb" data-page="5.127" data-line="13" id="l5.127.13"></span>μὲν οὖν ὑπαχθέντες οἱ ἄριστοι τῶν παλαιῶν ἰατρῶν τε καὶ
<span class="lb" data-page="5.127" data-line="14" id="l5.127.14"></span>φιλοσόφων <span class="milestone ed2page" data-n="3.173" data-unit="ed2page" id="ed2page.3.173"></span>ἀπεφήναντο, καθαίρεσθαι τὸ ἧπαρ ὑπὸ
<span class="lb" data-page="5.127" data-line="15" id="l5.127.15"></span>τοῦ σπληνὸς, ἕλκοντος εἰς ἑαυτὸν ὅσον ἰλυῶδες ἐν αἵματι.
<span class="lb" data-page="5.127" data-line="16" id="l5.127.16"></span>τοιοῦτο δὲ τοῦτό ἐστιν, ὡς ἔφην, ὁποῖον ἐν οἴνῳ
<span class="lb" data-page="5.127" data-line="17" id="l5.127.17"></span>μὲν ἡ τρὺξ, ἐν ἐλαίῳ δ’ ἡ ἀμόργη. τοῖς δὲ νεωτέροις αἱρέσεις
<span class="lb" data-page="5.127" data-line="18" id="l5.127.18"></span>προστήσασθαι προελομένοις, ὥσπερ ἄλλα λέλεκται
<span class="pb" data-page="5.128" id="p5.128"></span>
<span class="lb" data-page="5.128" data-line="1" id="l5.128.1"></span>πολλὰ ψευδῶς, οὕτω καὶ τὸ μηδὲν δεῖσθαι τὸν ἰατρὸν εἰς
<span class="lb" data-page="5.128" data-line="2" id="l5.128.2"></span>τὰ τῆς τέχνης ἔργα τῆς περὶ τοὺς χυμοὺς θεωρίας, καὶ
<span class="lb" data-page="5.128" data-line="3" id="l5.128.3"></span>πρό γε πάντων ἔτι, τὰ καθαίροντα φάρμακα μάτην ὠνομάσθαι
<span class="lb" data-page="5.128" data-line="4" id="l5.128.4"></span>καθαίροντα· κενωτικὰ γάρ ἐστιν ὁμοτίμως ἁπάντων
<span class="lb" data-page="5.128" data-line="5" id="l5.128.5"></span>τῶν ἐν τῷ σώματι χυμῶν, οὐ μόνον τῶν δοκούντων
<span class="lb" data-page="5.128" data-line="6" id="l5.128.6"></span>βλάπτειν. Ἱπποκράτης δὲ, ὡς ὁμολογουμένῳ τῷ καθαίρειν
<span class="lb" data-page="5.128" data-line="7" id="l5.128.7"></span>αὐτὰ χρησάμενος, ἀποδείκνυσι ἐν ἅπαντι τῷ τῆς ζωῆς
<span class="lb" data-page="5.128" data-line="8" id="l5.128.8"></span>χρόνῳ περιέχεσθαι κατὰ τὸ σῶμα τἀνθρώπου τοὺς τέτταρας
<span class="lb" data-page="5.128" data-line="9" id="l5.128.9"></span>χυμούς· μήθ’ ἡλικίαν εἶναί τινα, μήθ’ ὥραν τοῦ
<span class="lb" data-page="5.128" data-line="10" id="l5.128.10"></span>ἔτους, μήτε σώματος φύσιν, ἐν ᾗ μὴ πάντες εἰσίν. ἐκ
<span class="lb" data-page="5.128" data-line="11" id="l5.128.11"></span>γὰρ τοῦ τὰ μὲν τῆς ξανθῆς χολῆς ἑλκτικὰ φάρμακα τοὺς
<span class="lb" data-page="5.128" data-line="12" id="l5.128.12"></span>ἰκτερικοὺς ὀνινάναι, τὰ δ’ ὑδραγωγὰ καλούμενα τοὺς ἀσκίτας
<span class="lb" data-page="5.128" data-line="13" id="l5.128.13"></span>ὑδέρους ἐκκενοῦν, κωλύειν δ’ αὐξάνεσθαι τοὺς ἐλέφαντάς
<span class="lb" data-page="5.128" data-line="14" id="l5.128.14"></span>τε καὶ καρκίνους τὰ τῶν μελάνων ἑλκτικὰ, δῆλον
<span class="lb" data-page="5.128" data-line="15" id="l5.128.15"></span>εἶναι τοῖς παλαιοῖς ἐφαίνετο, τὸν οἰκεῖον ἑαυτῷ χυμὸν
<span class="lb" data-page="5.128" data-line="16" id="l5.128.16"></span>ἕκαστον τῶν καθαρτικῶν φαρμάκων ἕλκειν. εἰ δ’ ἀληθὲς
<span class="lb" data-page="5.128" data-line="17" id="l5.128.17"></span>ἦν, ἅπαντας ἕλκεσθαι τοὺς ἐν τοῖς ἀγγείοις περιεχομένους ﻿
<span class="pb" data-page="5.129" id="p5.129"></span>
<span class="lb" data-page="5.129" data-line="1" id="l5.129.1"></span>χυμοὺς, ἀλλοιουμένους ὑπὸ τοῦ φαρμάκου κατὰ τὴν ἐκείνου
<span class="lb" data-page="5.129" data-line="2" id="l5.129.2"></span>δύναμιν, ὅμοιον ἂν ἦν τὸ καθαρθῆναι διά τινος τῶν
<span class="lb" data-page="5.129" data-line="3" id="l5.129.3"></span>τοιούτων φαρμάκων τῷ φλεβοτομηθῆναι. τί ποτ’ οὖν τὸ
<span class="lb" data-page="5.129" data-line="4" id="l5.129.4"></span>ὑδραγωγὸν φάρμακον ἐπὶ τῶν ὑδέρων δίδομεν, ἐνὸν τοῦ αἵματος
<span class="lb" data-page="5.129" data-line="5" id="l5.129.5"></span>ἐκκενῶσαι, τέμνοντας φλέβα; διὰ τί δὲ πλεῖστον ἐπὶ
<span class="lb" data-page="5.129" data-line="6" id="l5.129.6"></span>τούτων ἐκκενοῦται τὸ ὑδατῶδες, ἐλάχιστον δὲ ὁ πικρόχολος
<span class="lb" data-page="5.129" data-line="7" id="l5.129.7"></span>χυμὸς, ἔμπαλιν δ’ ἐπὶ τῶν ἰκτεριώντων ὁ πικρόχολος χυμὸς
<span class="lb" data-page="5.129" data-line="8" id="l5.129.8"></span>πλεῖστος, ἐλάχιστος δ’ ὁ ὑδατώδης; διὰ τί δὲ ὠφελοῦνται
<span class="lb" data-page="5.129" data-line="9" id="l5.129.9"></span>μὲν ὑπὸ τῶν ὑδραγωγῶν φαρμάκων, ὅταν συμμέτρως
<span class="lb" data-page="5.129" data-line="10" id="l5.129.10"></span>κενωθῶσιν, οὐδεὶς δὲ τῶν ὁμοτίμως εἶναι πεπεισμένων
<span class="lb" data-page="5.129" data-line="11" id="l5.129.11"></span>τὰς διὰ τῶν καθαρτικῶν κενώσεις ταῖς φλεβοτομίαις ἐτόλμησεν
<span class="lb" data-page="5.129" data-line="12" id="l5.129.12"></span>ἀφελεῖν αὐτοῖς τοῦ αἵματος; ἀλλ’ ἔνιοι μὲν καὶ διὰ
<span class="lb" data-page="5.129" data-line="13" id="l5.129.13"></span>τῶν ὑδραγωγῶν φαρμάκων τὰς κενώσεις ποιοῦνται, πάντες
<span class="lb" data-page="5.129" data-line="14" id="l5.129.14"></span>δὲ τοῖς οὐρητικοῖς χρῶνται. καίτοι κᾀπὶ τούτων ἐχρῆν τοὺς
<span class="lb" data-page="5.129" data-line="15" id="l5.129.15"></span>φάσκοντας, ὑπὸ τῶν νεφρῶν ἀλλοιούμενον τὸ αἷμα τὴν τῶν
<span class="lb" data-page="5.129" data-line="16" id="l5.129.16"></span>οὔρων γένεσιν ἐργάζεσθαι, φλεβοτομεῖν τοὺς ὑδερικοὺς μᾶλλον,
<span class="pb" data-page="5.130" id="p5.130"></span>
<span class="lb" data-page="5.130" data-line="1" id="l5.130.1"></span>ἢ διὰ τῶν οὐρητικῶν φαρμάκων θεραπεύειν. ἄμεινον γὰρ
<span class="lb" data-page="5.130" data-line="2" id="l5.130.2"></span>ἅπαξ τὸ περιττὸν ἀποχεῖν τοῦ πολλάκις, ἐν πολλαῖς ἡμέραις,
<span class="lb" data-page="5.130" data-line="3" id="l5.130.3"></span>κατὰ βραχὺ πράττειν αὐτό. γέγραπται δὲ οὖν μοι καὶ
<span class="lb" data-page="5.130" data-line="4" id="l5.130.4"></span>πρὸς ταύτην τὴν δόξαν ἰδίᾳ καθ’ ἓν ὑπόμνημα, τὴν ἐπιγραφὴν
<span class="lb" data-page="5.130" data-line="5" id="l5.130.5"></span>ἔχον Πρὸς τὴν καινὴν δόξαν περὶ τῆς τῶν οὔρων
<span class="lb" data-page="5.130" data-line="6" id="l5.130.6"></span>διακρίσεως. εἶτ’ οὐχὶ καλῶς οἱ πολλοὶ τῶν ἀνθρώπων
<span class="lb" data-page="5.130" data-line="7" id="l5.130.7"></span>ἑαυτοὺς ἐπιτρέπουσι τοῖς ἀλόγῳ τριβῇ μᾶλλον ἢ λογικῇ
<span class="lb" data-page="5.130" data-line="8" id="l5.130.8"></span>διαστροφῇ τὴν τέχνην μεταχειριζομένοις; ὅπερ γὰρ εἰώθασι
<span class="lb" data-page="5.130" data-line="9" id="l5.130.9"></span>λέγειν ἔνιοι αὐτῶν, ἀληθέσταστόν ἐστιν, ὡς πολλῷ βέλτιον
<span class="lb" data-page="5.130" data-line="10" id="l5.130.10"></span>αὐτοὶ γινώσκουσι τά τε τῶν ὑγιαινόντων καὶ τὰ τῶν νοσούντων
<span class="lb" data-page="5.130" data-line="11" id="l5.130.11"></span>διαιτήματα τῶν σοφιστικῶς ληρούντων· οἵγε πρὸς
<span class="lb" data-page="5.130" data-line="12" id="l5.130.12"></span>τοῖς ἄλλοις ἔτι καὶ κατατρίβουσιν ἡμῶν τὸν βίον, ἀναγινωσκόντων
<span class="lb" data-page="5.130" data-line="13" id="l5.130.13"></span>μὲν πρῶτον, ἃ γεγράφασιν οἱ τῆς αἱρέσεως
<span class="lb" data-page="5.130" data-line="14" id="l5.130.14"></span>αὐτῶν ἡγεμόνες, εἶτ’ ἀκουόντων, ἃ συναγορεύοντες αὐτοῖς
<span class="lb" data-page="5.130" data-line="15" id="l5.130.15"></span>λέγουσιν, εἶτα ἀναγκαζομένων λύειν αὐτῶν τὰ
<span class="lb" data-page="5.130" data-line="16" id="l5.130.16"></span>σοφίσματα.
</p>
        </article>

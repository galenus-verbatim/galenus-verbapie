<article xmlns="http://www.w3.org/1999/xhtml" id="urn:cts:greekLit:tlg0057.tlg030.1st1K-grc1:7">
<span class="pb page1" data-page="5.130" id="p5.130"></span>
<span class="milestone ed1page page1" data-n="3.361" data-unit="ed1page" id="ed1page.3.361"></span>
<span class="milestone ed2page page1" data-n="3.173" data-unit="ed2page" id="ed2page.3.173"></span>
          <p>
<span class="lb" data-page="5.130" data-line="17" id="l5.130.17"></span><span class="milestone ed2page" data-n="3.174" data-unit="ed2page" id="ed2page.3.174"></span>Ἱπποκράτης μὲν οὖν φαίνεται καλός
<span class="lb" data-page="5.130" data-line="18" id="l5.130.18"></span>τε καὶ ἀγαθός τις ἀνὴρ γεγονέναι, μὴ φιλοτιμίας ἢ φιλοδοξίας,
<span class="pb" data-page="5.131" id="p5.131"></span>
<span class="lb" data-page="5.131" data-line="1" id="l5.131.1"></span>ἀλλ’ ἀληθείας ἐραστής. εἰ δὲ καὶ δόξης ἢ τιμῆς
<span class="lb" data-page="5.131" data-line="2" id="l5.131.2"></span>αὐτὸν ἐπιθυμῆσαι φαίη τις, ἀλλὰ καὶ κτήσασθαί γε αὐτὴν
<span class="lb" data-page="5.131" data-line="3" id="l5.131.3"></span>ῥᾷστον ἦν ἐκείνῳ τῷ ἀνδρὶ, οὐ βουληθέντι τούτῳ φιλονεικεῖν
<span class="lb" data-page="5.131" data-line="4" id="l5.131.4"></span>ἐν λόγοις αἱρέσεσιν ἐνδόξοις ἑαυτοῦ πρεσβυτέραις·
<span class="lb" data-page="5.131" data-line="5" id="l5.131.5"></span>οὐδεμία γὰρ ἦν ἱκανῶς ἔνδοξος. οἱ δὲ μετ’ αὐτὸν ἀπλήστως
<span class="lb" data-page="5.131" data-line="6" id="l5.131.6"></span>ὀρεχθέντες ἀδίκου δόξης αἱρέσεις ἰδίας συνεστήσαντο
<span class="lb" data-page="5.131" data-line="7" id="l5.131.7"></span>μοχθηρὰς, ἀντιλογίας πρὸς τοὺς ἑαυτῶν πρεσβυτέρους ποιησάμενοι.
<span class="lb" data-page="5.131" data-line="8" id="l5.131.8"></span>καίτοι τινὲς ἐξ αὐτῶν ἤθους ἐπιεικοῦς οὐκ ἀμελῶς
<span class="lb" data-page="5.131" data-line="9" id="l5.131.9"></span>ἔχοντες, ἐν οἷς καὶ τὸν Ἐρασίστρατον ἄν τις οἰηθείη.
<span class="lb" data-page="5.131" data-line="10" id="l5.131.10"></span>ἀλλὰ καὶ τοῦτον ἡ πρὸς Ἱπποκράτην φιλονεικία μαχόμενα
<span class="lb" data-page="5.131" data-line="11" id="l5.131.11"></span>γράφειν ἑαυτῷ κατηνάγκασε. πῶς γὰρ οὐκ ἄν τις μαχόμενα
<span class="lb" data-page="5.131" data-line="12" id="l5.131.12"></span>φαίη, προνοητικῶς τοῦ ζώου τὴν φύσιν ἅπαντα διαπλάσασαν
<span class="lb" data-page="5.131" data-line="13" id="l5.131.13"></span>τὰ μόρια μάτην ἐν αὐτοῖς ὅλον τὸ τοῦ σπληνὸς
<span class="lb" data-page="5.131" data-line="14" id="l5.131.14"></span>σπλάγχνον πεποιηκέναι; πῶς δ’ οὐκ ἄν τις γνοίη, τινὰς τῶν
<span class="lb" data-page="5.131" data-line="15" id="l5.131.15"></span>ὁμοδοξούντων αὐτῷ κατεγνωκότας φαίνεσθαι τῶν εἰρημένων
<span class="lb" data-page="5.131" data-line="16" id="l5.131.16"></span>τἀνδρὶ περὶ σπληνὸς, καὶ διὰ τοῦτο τὸ σπλάχνον τοῦτο
<span class="lb" data-page="5.131" data-line="17" id="l5.131.17"></span>φάσκοντας προπαρασκευάζειν τῷ ἥπατι τὸν ἐκ τῶν σιτίων
<span class="pb" data-page="5.132" id="p5.132"></span>
<span class="lb" data-page="5.132" data-line="1" id="l5.132.1"></span>χυμὸν εἰς αἵματος χρηστοῦ γένεσιν, εἶθ’ οἷον ἄλλο τι μεσεντέριον
<span class="lb" data-page="5.132" data-line="2" id="l5.132.2"></span>ποιοῦντας τῷ λόγῳ τὸ ἐπίπλοον, οὐ μὴν ἐννοοῦντάς
<span class="lb" data-page="5.132" data-line="3" id="l5.132.3"></span>γε, ὡς ἐχρῆν τὰς φλέβας ἐξ ἁπάντων τῶν ἐντέρων
<span class="lb" data-page="5.132" data-line="4" id="l5.132.4"></span>εἰς τοῦτο ἀναφέρειν τὸν τρόφιμον χυμὸν, οὐκ ἐκ μόνης τῆς
<span class="lb" data-page="5.132" data-line="5" id="l5.132.5"></span>γαστρός; ὅτι δὲ φιλονεικῶν ὁ Ἐρασίστρατος, οὐ πεπεισμένος
<span class="lb" data-page="5.132" data-line="6" id="l5.132.6"></span>ἄχρηστον ἰατροῖς εἶναι τὴν περὶ τῶν χυμῶν θεωρίαν,
<span class="lb" data-page="5.132" data-line="7" id="l5.132.7"></span>οὔτ’ ὲν ᾧ μέρει τοῦ ζώου γεννᾶται τὸ αἷμα διῆλθεν, οὔθ’
<span class="lb" data-page="5.132" data-line="8" id="l5.132.8"></span>ὑπὸ τίνος αἰτίας, οὔτε κατὰ τίνα τρόπον, ἐναργὲς τεκμήριόν
<span class="lb" data-page="5.132" data-line="9" id="l5.132.9"></span>ἐστι τὸ μηδενὸς τῶν διὰ μέλαιναν χολὴν ἢ ὅλως
<span class="lb" data-page="5.132" data-line="10" id="l5.132.10"></span>τὸν μελαγχολικὸν χυμὸν γινομένων παθῶν μνημονεῦσαι, καίτοι
<span class="lb" data-page="5.132" data-line="11" id="l5.132.11"></span>μὴ μόνον τῶν πρὸ αὐτοῦ φιλοσόφων τε καὶ ἰατρῶν,
<span class="lb" data-page="5.132" data-line="12" id="l5.132.12"></span>ἀλλὰ καὶ πάντων ἀνθρώπων ὀνομαζόντων τι πάθος μελαγχολικὸν,
<span class="lb" data-page="5.132" data-line="13" id="l5.132.13"></span>ἐπιχειρούντων τε τῇ θεραπείᾳ δι’ ἐλλεβόρου τοῦ
<span class="lb" data-page="5.132" data-line="14" id="l5.132.14"></span>λευκοῦ καθάρσεως. οὐδεὶς γὰρ οὕτως ἀπαίδευτός ἐστι τῶν
<span class="lb" data-page="5.132" data-line="15" id="l5.132.15"></span>ἐν Ἕλλησι τεθραμμένων, ὡς μήτ’ ἀνεγνωκέναι μήτ’ ἀκηκοέναι
<span class="lb" data-page="5.132" data-line="16" id="l5.132.16"></span>τὰς Προίτου θυγατέρας μανείσας ὑπὸ Μελάμποδος
<span class="lb" data-page="5.132" data-line="17" id="l5.132.17"></span>ἰαθῆναι καθαρθείσας οὕτως. ὥστε οὐ πρὸ διακοσίων
<span class="pb" data-page="5.133" id="p5.133"></span>
<span class="lb" data-page="5.133" data-line="1" id="l5.133.1"></span>ἐτῶν ἢ τριακοσίων, ἀλλὰ πολὺ πλεόνων, ἐνδόξου τῆς καθάρσεως
<span class="lb" data-page="5.133" data-line="2" id="l5.133.2"></span>ταύτης οὔσης, καὶ πάντων τῶν ἐν τῷ μεταξὺ
<span class="lb" data-page="5.133" data-line="3" id="l5.133.3"></span>χρόνῳ κεχρημένων τῷ φαρμάκῳ. βέλτιον οὖν ἦν παρὰ ὁμόσε
<span class="lb" data-page="5.133" data-line="4" id="l5.133.4"></span><span class="milestone ed1page" data-n="3.362" data-unit="ed1page" id="ed1page.3.362"></span>χωρήσαντας τὸν Ἐρασίστρατον ἐπιδεῖξαι σφαλερῶς
<span class="lb" data-page="5.133" data-line="5" id="l5.133.5"></span>φιλονεικοῦντα, μήτε μελαγχολίαν, μήτ’ ἄλλως μηδεμίαν μανίαν
<span class="lb" data-page="5.133" data-line="6" id="l5.133.6"></span>ἐπὶ μελαίνῃ χολῇ γίνεσθαι, καθάπερ γε μηδὲ καρκῖνον,
<span class="lb" data-page="5.133" data-line="7" id="l5.133.7"></span>μηδὲ ἐλέφαντα, μηδὲ τὰς θηριώδεις ἐν φρενίτισι
<span class="lb" data-page="5.133" data-line="8" id="l5.133.8"></span>παρακοπὰς, μηδὲ κιρσοὺς, μηδ’ αἱμοῤῥοΐδας, μηδ’ ὅτι
<span class="lb" data-page="5.133" data-line="9" id="l5.133.9"></span>πολλοὶ κατὰ τὰς ἀναιρέσεις αὐτῶν ἐμελαγχόλησαν. ἀλλ’
<span class="lb" data-page="5.133" data-line="10" id="l5.133.10"></span>οὐκ ἐτόλμησεν οὐδὲν τοιοῦτο εἰπεῖν, αἰδούμενος, οἶμαι,
<span class="lb" data-page="5.133" data-line="11" id="l5.133.11"></span>καταγνωσθῆναι πρὸς τῶν ὁμιλούντων ἐπιμελῶς τοῖς ἔργοις
<span class="lb" data-page="5.133" data-line="12" id="l5.133.12"></span>τῆς τέχνης, ἐν οἷς τὰς ἐπιδείξεις οἱ παλαιοὶ τῶν ἰατρῶν,
<span class="lb" data-page="5.133" data-line="13" id="l5.133.13"></span>οὐκ ἐν λόγοις σοφιστικοῖς, ἐποιοῦντο. φρασάτω τις οὖν μοι
<span class="lb" data-page="5.133" data-line="14" id="l5.133.14"></span>τῶν ἀπ’ αὐτοῦ τὴν αἰτίαν τοῦ τὸν σπλῆνα μέλανα φαίνεσθαι
<span class="lb" data-page="5.133" data-line="15" id="l5.133.15"></span>τοῖς θερμοῖς καὶ ξηροῖς τῇ κράσει ζώοις, ὡς μηδὲ
<span class="lb" data-page="5.133" data-line="16" id="l5.133.16"></span>βρωθῆναι δύνασθαι. <span class="milestone ed2page" data-n="3.175" data-unit="ed2page" id="ed2page.3.175"></span>ἐπὶ μὲν γὰρ τῶν ὑῶν, εἰ
<span class="lb" data-page="5.133" data-line="17" id="l5.133.17"></span>καὶ μὴ παραπλήσιος ἥπατι κατὰ τὴν ἐδωδὴν, ἀλλ’ οὐκ ﻿
<span class="pb" data-page="5.134" id="p5.134"></span>
<span class="lb" data-page="5.134" data-line="1" id="l5.134.1"></span>ἄβρωτός ἐστιν· ἐπὶ δέ γε λεόντων καὶ λεαινῶν, καὶ παρδάλεών
<span class="lb" data-page="5.134" data-line="2" id="l5.134.2"></span>τε καὶ λεοπάρδων, ἄρκτων τε καὶ λύκων οἱ τὰς
<span class="lb" data-page="5.134" data-line="3" id="l5.134.3"></span>σάρκας αὐτῶν ἡδέως ἐσθίοντες ἀφίστανται τοῦ σπληνὸς
<span class="lb" data-page="5.134" data-line="4" id="l5.134.4"></span>ὡς ἀβρώτου. καίτοι γ’, εἰ πρῶτος ἀπολαύει τῶν ἐσθιομένων
<span class="lb" data-page="5.134" data-line="5" id="l5.134.5"></span>τε καὶ πινομένων, ἐχρῆν αὐτὸν μάλιστα μὲν, εἰ οἷόν
<span class="lb" data-page="5.134" data-line="6" id="l5.134.6"></span>τε, καὶ αὐτοῦ τοῦ ἥπατος ἐπιτηδειότερον εἰς ἐδωδὴν ὑπάρχειν,
<span class="lb" data-page="5.134" data-line="7" id="l5.134.7"></span>εἰ δὲ μὴ, ἀλλὰ μὴ χείρω γε πάντως. εἰρηκότος οὖν
<span class="lb" data-page="5.134" data-line="8" id="l5.134.8"></span>αὐτοῦ τοῦ Ἐρασιστράτου, τοὺς περὶ τῶν τοιούτων λογισμοὺς
<span class="lb" data-page="5.134" data-line="9" id="l5.134.9"></span>ἀλλήλοις δεῖν ὁμολογεῖν πάντως, οὐκ οἶδ’ ὅπως ὑπομένουσί
<span class="lb" data-page="5.134" data-line="10" id="l5.134.10"></span>τινες ἀποδέχεσθαι λόγους ὑπὸ τῶν φαινομένων ἐλεγχομένους,
<span class="lb" data-page="5.134" data-line="11" id="l5.134.11"></span>οὓς οὐδὲ οἱ πατέρες αὐτῶν αὐτοὶ διαπαντὸς ἐδυνήθησαν
<span class="lb" data-page="5.134" data-line="12" id="l5.134.12"></span>φυλάξαι. σιωπῶν γοῦν Ἐρασίστρατος περὶ τῆς οὐσίας τοῦ
<span class="lb" data-page="5.134" data-line="13" id="l5.134.13"></span>τρέφοντος χυμοῦ τὰ νεῦρα γράφειν αὐτὴν ἠναγκάσθη διὰ
<span class="lb" data-page="5.134" data-line="14" id="l5.134.14"></span>τὸ χρήσιμον εἰς τὴν τῶν παραλελυμένων ἴασιν, γλίσχρον
<span class="lb" data-page="5.134" data-line="15" id="l5.134.15"></span>εἶναι λέγων καὶ ὅλκιμον καὶ δυσέκκριτον τὴν τροφὴν,
<span class="lb" data-page="5.134" data-line="16" id="l5.134.16"></span>ὑφ’ ἧς τὰ νεῦρα τρέφεται. καὶ μὴν τοῦτό γε οὐκ
<span class="lb" data-page="5.134" data-line="17" id="l5.134.17"></span>ἄλλοθεν ποθὲν ἢ ἐκ τῶν φαινομένων περὶ τὰ νεῦρα
<span class="lb" data-page="5.134" data-line="18" id="l5.134.18"></span>συνελογίσατο. καὶ γὰρ ἑψόμενα καὶ σηπόμενα τὴν
<span class="pb" data-page="5.135" id="p5.135"></span>
<span class="lb" data-page="5.135" data-line="1" id="l5.135.1"></span>διάλυσιν εἰς τὸν τοιοῦτον ἔχει χυμὸν, ἔν τε τῷ κατὰ φύσιν
<span class="lb" data-page="5.135" data-line="2" id="l5.135.2"></span>ἔχειν ἄναιμα τελέως εἰσίν. ἀλλ’ εἰ μὴ συγχωρηθείη
<span class="lb" data-page="5.135" data-line="3" id="l5.135.3"></span>τῶν μορίων ἕκαστον οἰκείῳ τῆς ἰδίας οὐσίας τρέφεσθαι
<span class="lb" data-page="5.135" data-line="4" id="l5.135.4"></span>χυμῷ, τὸ πιστὸν οἰχήσεται τοῦ λόγου. καὶ μὴν εἴπερ οἰκεῖος
<span class="lb" data-page="5.135" data-line="5" id="l5.135.5"></span>ἕκαστον τῶν μορίων τρέφει χυμὸς, οὐκ ἐνδέχεται τὸν τῶν
<span class="lb" data-page="5.135" data-line="6" id="l5.135.6"></span>καρχαροδόντων ζώων σπλῆνα γλυκεῖαν ἔχειν τὴν τροφήν.
<span class="lb" data-page="5.135" data-line="7" id="l5.135.7"></span>εἴπερ οὖν ἐπὶ τούτων μάλιστα φαίνεται σαφὴς ἡ ἰδέα τοῦ
<span class="lb" data-page="5.135" data-line="8" id="l5.135.8"></span>σπληνὸς, ὡς ἂν τὴν στρυφνὴν καὶ ὀξεῖαν ἐναργῶς ἔχοντος
<span class="lb" data-page="5.135" data-line="9" id="l5.135.9"></span>ποιότητα, πρόδηλον ὅτι καὶ ὁ τρέφων αὐτὴν χυμὸς τοιοῦτός
<span class="lb" data-page="5.135" data-line="10" id="l5.135.10"></span>ἐστιν. οὐκ οὖν ἂν ἠμέλησεν ὁ δημιουργὸς τῶν τοιούτων
<span class="lb" data-page="5.135" data-line="11" id="l5.135.11"></span>ζώων ἐκκαθαίρειν τοῦ αἵματος ὅσον ἰλύς τις αὐτοῦ καὶ
<span class="lb" data-page="5.135" data-line="12" id="l5.135.12"></span>τρύξ ἐστι, καθάπερ οὐδὲ τὸ πικρόχολον καὶ ὀῤῥῶδες περίττωμα.
<span class="lb" data-page="5.135" data-line="13" id="l5.135.13"></span>εἴπερ οὖν φαίνονται κατὰ τὸ σῶμα πάντες οἱ χυμοὶ
<span class="lb" data-page="5.135" data-line="14" id="l5.135.14"></span>περιεχόμενοι, τοῦτο γὰρ Ἱπποκράτης ἀπέδειξεν, ἐκ τοῦ
<span class="lb" data-page="5.135" data-line="15" id="l5.135.15"></span>πάντας ἐκκρίνεσθαι τοῖς ὑγιαίνουσιν, ἑλκομένους ὑπὸ τῶν
<span class="lb" data-page="5.135" data-line="16" id="l5.135.16"></span>οἰκείων ἑκάστου φαρμάκων, οὐκ ἂν ἠμέλησεν ἡ διαπλάττουσα
<span class="lb" data-page="5.135" data-line="17" id="l5.135.17"></span>τὰ ζῶα τέχνη ποιῆσαί τι τοῦ μελαγχολικοῦ περιττώματος
<span class="pb" data-page="5.136" id="p5.136"></span>
<span class="lb" data-page="5.136" data-line="1" id="l5.136.1"></span>ἑλκτικὸν ὄργανον. οὐ μὴν οὐδ’ ἄλλο τι δυνατὸν
<span class="lb" data-page="5.136" data-line="2" id="l5.136.2"></span>ἐπινοῆσαι τοιαύτης ὑγρότητος οἰκεῖον μόριον ὑπερβάντα
<span class="lb" data-page="5.136" data-line="3" id="l5.136.3"></span>τὸν σπλῆνα. ἆρ’ οὖν ἔτι ζητήσεις, διὰ τίνος ἀγγείου τὸ
<span class="lb" data-page="5.136" data-line="4" id="l5.136.4"></span>παχὺ τοῦ αἵματος φέρεται πρὸς αὐτὸν, ἀπιστήσεις δὲ, διὰ
<span class="lb" data-page="5.136" data-line="5" id="l5.136.5"></span>μιᾶς φλεβὸς οὐ σπλῆνα μόνον ἕλκειν, ἀλλὰ καὶ τὴν γαστέρα
<span class="lb" data-page="5.136" data-line="6" id="l5.136.6"></span>τὸν οἰκεῖον χυμὸν ἐν ταῖς μακροτέραις ἀσιτίαις; εἰ
<span class="lb" data-page="5.136" data-line="7" id="l5.136.7"></span>μεμνημένος ὧν ἀπεδείξαμεν ἐν τοῖς περὶ φυσικῶν δυνάμεων
<span class="lb" data-page="5.136" data-line="8" id="l5.136.8"></span>ὑπομνήμασιν εἴης, οὔτε τούτων ζητήσεις οὐδὲν, οὔτε πῶς
<span class="lb" data-page="5.136" data-line="9" id="l5.136.9"></span>διὰ τῶν αὐτῶν φλεβῶν ἐκ κοιλίας εἰς ὅλον τὸ ζῶον ἡ τροφὴ
<span class="lb" data-page="5.136" data-line="10" id="l5.136.10"></span>φέρεται, καταφέρεται δὲ πάλιν ἐπ’ αὐτὴν διὰ τῶν αὐτῶν.
<span class="lb" data-page="5.136" data-line="11" id="l5.136.11"></span>ἔν τε γὰρ ταῖς ὑπὸ τῶν φαρμάκων καθάρσεσι, κᾀπειδὰν ἡ
<span class="lb" data-page="5.136" data-line="12" id="l5.136.12"></span>φύσις ἐκκαθαρῇ τὸ κατὰ τὰς ἐν ταῖς νόσοις κρίσεις, ὥσπερ
<span class="lb" data-page="5.136" data-line="13" id="l5.136.13"></span>γε κᾀπὶ τῶν ὑγιαινόντων πολλάκις, αὐτό τε τὸ χρηστότατον
<span class="lb" data-page="5.136" data-line="14" id="l5.136.14"></span>αἷμα φέρεται πρὸς τὴν γαστέρα, θρέψον αὐτὴν ἐν ταῖς
<span class="lb" data-page="5.136" data-line="15" id="l5.136.15"></span>μακροτέραις ἀσιτίαις, ἐκκρίνεταί τε διὰ τῶν αὐτῶν φλεβῶν
<span class="lb" data-page="5.136" data-line="16" id="l5.136.16"></span>ἐξ ὅλου τοῦ σώματος ἀθρόως ἐνίοτε πολλὰ τῶν περιττωμάτων.
<span class="lb" data-page="5.136" data-line="17" id="l5.136.17"></span>ἀποδέδεικται δὲ περὶ τούτων ἁπάντων ἐν τοῖς τῶν
<span class="pb" data-page="5.137" id="p5.137"></span>
<span class="lb" data-page="5.137" data-line="1" id="l5.137.1"></span>φυσικῶν δυνάμεων ὑπομνήμασι. καὶ χρὴ τὸν ἀντιλέγοντα
<span class="lb" data-page="5.137" data-line="2" id="l5.137.2"></span>μὴ πρὸς τὰ συμπεράσματα τῶν ἀποδείξεων ἐρωτᾷν λόγους,
<span class="lb" data-page="5.137" data-line="3" id="l5.137.3"></span>οὓς ἐν ἐκείνοις τοῖς γράμμασιν ἐξηλέγξαμεν, ἀλλὰ
<span class="lb" data-page="5.137" data-line="4" id="l5.137.4"></span>τὰς ἡμετέρας ἀποδείξεις ἀποδεικνύναι ψευδεῖς, <span class="milestone ed2page" data-n="3.176" data-unit="ed2page" id="ed2page.3.176"></span>ἢ, εἰ
<span class="lb" data-page="5.137" data-line="5" id="l5.137.5"></span>μηδὲν τούτων πράξειε, σιωπᾷν αἰδούμενον, ὥσπερ Ἐρασίστρατος
<span class="lb" data-page="5.137" data-line="6" id="l5.137.6"></span>ἐποίησεν.
</p>
        </article>

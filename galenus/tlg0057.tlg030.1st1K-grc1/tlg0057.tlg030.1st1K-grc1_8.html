<article xmlns="http://www.w3.org/1999/xhtml" id="urn:cts:greekLit:tlg0057.tlg030.1st1K-grc1:8">
<span class="pb page1" data-page="5.137" id="p5.137"></span>
<span class="milestone ed1page page1" data-n="3.362" data-unit="ed1page" id="ed1page.3.362"></span>
<span class="milestone ed2page page1" data-n="3.176" data-unit="ed2page" id="ed2page.3.176"></span>
          <p>
<span class="lb" data-page="5.137" data-line="7" id="l5.137.7"></span>Οὐδὲν μὲν οὐδαμόθι περὶ τῆς τῶν χυμῶν
<span class="lb" data-page="5.137" data-line="8" id="l5.137.8"></span>γενέσεως καὶ δυνάμεως εἰπὼν, ἔνθα δὲ ἐπεχείρησε θεραπείαν
<span class="lb" data-page="5.137" data-line="9" id="l5.137.9"></span>γράψαι παραλύσεως, ἀναγκασθεὶς ἐμνημόνευσε τοῦ
<span class="lb" data-page="5.137" data-line="10" id="l5.137.10"></span>τρέφοντος τὰ νεῦρα χυμοῦ, καθάπερ γε κᾀν τῷ δευτέρῳ
<span class="lb" data-page="5.137" data-line="11" id="l5.137.11"></span>περὶ πυρετῶν ἐμαρτύρησε τοῖς παλαιοῖς, οὐ κένωσιν ἁπλῶς
<span class="lb" data-page="5.137" data-line="12" id="l5.137.12"></span>ὀνομάσας τὴν διὰ τῶν καταμηνίων ἔκκρισιν, ἀλλὰ κάθαρσιν,
<span class="lb" data-page="5.137" data-line="13" id="l5.137.13"></span>ὥσπερ γε καὶ τὴν διὰ τῶν καθαιρόντων γινομένην
<span class="lb" data-page="5.137" data-line="14" id="l5.137.14"></span>φαρμάκων. οὕτω γάρ τοι καὶ τὴν λοχείαν κάθαρσιν ὠνόμασαν
<span class="lb" data-page="5.137" data-line="15" id="l5.137.15"></span>οἱ παλαιοὶ τῶν ἰατρῶν, οὐχ ἁπλῶς κένωσιν. ἐν γὰρ
<span class="lb" data-page="5.137" data-line="16" id="l5.137.16"></span>τῇ κυήσει τὸ χρηστότατον ἑλκούσης αἷμα τῆς διαπλαττούσης
<span class="lb" data-page="5.137" data-line="17" id="l5.137.17"></span>καὶ αὐξανούσης τὸ κύημα φύσεως, ὑπολείπεται τὸ
<span class="pb" data-page="5.138" id="p5.138"></span>
<span class="lb" data-page="5.138" data-line="1" id="l5.138.1"></span>μοχθηρότατον ἐν ταῖς φλεψὶν, ὃ μετὰ τὴν ἀποκύησιν ἀποκρίνεται,
<span class="lb" data-page="5.138" data-line="2" id="l5.138.2"></span>καθάπερ ἐν ἑκάστῳ μηνὶ τὸ περιττόν τε καὶ
<span class="lb" data-page="5.138" data-line="3" id="l5.138.3"></span>ἄχρηστον, οὐ κατὰ τὸ ποσὸν μόνον, ἀλλὰ καὶ κατὰ τὸ
<span class="lb" data-page="5.138" data-line="4" id="l5.138.4"></span>ποιόν· ὅπερ ὡς τὸ πολὺ μελάντερόν ἐστι τοῦ κατὰ φύσιν
<span class="lb" data-page="5.138" data-line="5" id="l5.138.5"></span>ἔχοντος αἵματος. οὕτω γοῦν ὁ Ἐρασίστρατος ἔγραψεν
<span class="lb" data-page="5.138" data-line="6" id="l5.138.6"></span>ἐν τῷ δευτέρῳ περὶ πυρετῶν κατὰ τήνδε τὴν λέξιν· Καλῶς
<span class="lb" data-page="5.138" data-line="7" id="l5.138.7"></span>οὖν ἔχει τὸν βουλόμενον ὀρθῶς ἰατρεύειν ἐν τοῖς κατ’
<span class="lb" data-page="5.138" data-line="8" id="l5.138.8"></span>ἰατρικὴν γυμνάζεσθαι, καὶ μηδὲν τῶν γινομένων συμπτωμάτων
<span class="lb" data-page="5.138" data-line="9" id="l5.138.9"></span>περὶ τὸ πάθος ἀζήτητον ἀφεῖναι, ἀλλ’ ἐπισκοπεῖσθαί
<span class="lb" data-page="5.138" data-line="10" id="l5.138.10"></span>τε καὶ πραγματεύεσθαι, κατὰ τίνα διάθεσιν ἕκαστον
<span class="lb" data-page="5.138" data-line="11" id="l5.138.11"></span>αὐτῶν γίνεται. συμβέβηκε γάρ ποτε, γυναίου ἐν πυρετοῖς
<span class="lb" data-page="5.138" data-line="12" id="l5.138.12"></span>ὄντος καὶ δοκοῦντος ἐλαφρῶς τε καὶ ἀκινδύνως ἔχειν, μελάνων
<span class="lb" data-page="5.138" data-line="13" id="l5.138.13"></span>οὔρων ἔκκρισιν γίνεσθαι, οἷα τὰ φαυλότατα ἐν τοῖς
<span class="lb" data-page="5.138" data-line="14" id="l5.138.14"></span>σημείοις ἀναγράφεται. ζητουμένης τε τῆς ἐκκρίσεως, κατὰ
<span class="lb" data-page="5.138" data-line="15" id="l5.138.15"></span>τίνα διάθεσιν γεγένηται, ἐφαίνοντο τότε τῇ ἀνθρώπῳ καθήκειν
<span class="lb" data-page="5.138" data-line="16" id="l5.138.16"></span>αἱ ἡμέραι τῆς καθάρσεως, οὐ γινομένης δὲ ταύτης
<span class="lb" data-page="5.138" data-line="17" id="l5.138.17"></span>τῆς ἐκκρίσεως, ἐπὶ τὴν κύστιν ὁρμὴν λαβεῖν τὰ συνειλημμένα. ﻿
<span class="pb" data-page="5.139" id="p5.139"></span>
<span class="lb" data-page="5.139" data-line="1" id="l5.139.1"></span>καὶ διὰ τὴν τούτου ἔκκρισιν κουφισμὸν μᾶλλον ἄν
<span class="lb" data-page="5.139" data-line="2" id="l5.139.2"></span>τις ὑπέλαβε τῇ ἀνθρώπῳ ἢ δυσκολίαν γίνεσθαι· ὃ δὴ καὶ
<span class="lb" data-page="5.139" data-line="3" id="l5.139.3"></span>ἐπὶ τοῦ φαινομένου συνέβαινεν. οὐκοῦν, ὅτι τὰ μέλανα
<span class="lb" data-page="5.139" data-line="4" id="l5.139.4"></span>πολλάκις οὐρεῖται, τῆς ἐμμήνου καθάρσεως μὴ γενομένης,
<span class="lb" data-page="5.139" data-line="5" id="l5.139.5"></span>ὅτι τε κουφίζεσθαι μᾶλλον ὑπ’ αὐτῶν ἢ παροξύνεσθαι συμβαίνει
<span class="lb" data-page="5.139" data-line="6" id="l5.139.6"></span>τὰς οὕτω νοσούσας γυναῖκας, ὅτι τε κάθαρσίς ἐστιν ἡ
<span class="lb" data-page="5.139" data-line="7" id="l5.139.7"></span>διὰ τῆς μήτρας κένωσις, ἐδήλωσεν ὁ Ἐρασίστρατος, εἰς
<span class="lb" data-page="5.139" data-line="8" id="l5.139.8"></span>διάγνωσίν τε τῆς παρούσης διαθέσεως, εἰς πρόγνωσίν τε
<span class="lb" data-page="5.139" data-line="9" id="l5.139.9"></span>τῶν ἐσομένων χρήσιμον εἶναι τὸν λόγον, ὃν διῆλθεν, ὀρθῶς
<span class="lb" data-page="5.139" data-line="10" id="l5.139.10"></span>διηγούμενος. ἐπὶ πάντων οὖν τῶν εἰρημένων μαρτυρεῖται,
<span class="lb" data-page="5.139" data-line="11" id="l5.139.11"></span>τὸν μελαγχολικὸν χυμὸν ἐν ἀνθρωπίνῳ σώματι γεννᾶσθαι,
<span class="lb" data-page="5.139" data-line="12" id="l5.139.12"></span>καθάπερ γε καὶ τὸν πικρόχολον καὶ τὸ φλέγμα.
<span class="lb" data-page="5.139" data-line="13" id="l5.139.13"></span>δέδεικται δὲ ἡμῖν ὁ τοῦ φλέγματος χυμὸς ἐκ τῶν φλεγματικῶν
<span class="lb" data-page="5.139" data-line="14" id="l5.139.14"></span>ἐδεσμάτων κατὰ τὴν πρώτην ἐν τῇ γαστρὶ <span class="milestone ed1page" data-n="3.363" data-unit="ed1page" id="ed1page.3.363"></span>πέψιν
<span class="lb" data-page="5.139" data-line="15" id="l5.139.15"></span>γινόμενος, ὥσπερ ὁ πικρόχολός τε καὶ ὁ μελαγχολικὸς ἐν
<span class="lb" data-page="5.139" data-line="16" id="l5.139.16"></span>ἥπατι, μεταβάλλων τε καὶ κατὰ τὴν ἐν τούτῳ πέψιν ὁ
<span class="lb" data-page="5.139" data-line="17" id="l5.139.17"></span>φλεγματικὸς εἰς αἷμα, καὶ διὰ τοῦτο μηδὲν αὐτοῦ γεγονὸς
<span class="pb" data-page="5.140" id="p5.140"></span>
<span class="lb" data-page="5.140" data-line="1" id="l5.140.1"></span>ἴδιον ὄργανον εἰς κάθαρσιν τοῦ αἵματος, ὥσπερ αἵ τε κύστεις
<span class="lb" data-page="5.140" data-line="2" id="l5.140.2"></span>ἀμφότεραι καὶ ὁ σπλὴν, αἱ μὲν τοῦ τε πικροχόλου
<span class="lb" data-page="5.140" data-line="3" id="l5.140.3"></span>χυμοῦ καὶ τῶν ὀῤῥωδῶν περιττωμάτων, ὁ δὲ σπλὴν τοῦ
<span class="lb" data-page="5.140" data-line="4" id="l5.140.4"></span>μελαγχολικοῦ χυμοῦ. τὸ μὲν γὰρ ἐν τῇ γαστρὶ γεννώμενον, ὃ
<span class="lb" data-page="5.140" data-line="5" id="l5.140.5"></span>συναναφέρεται τοῖς εἰς ἧπαρ ἀναδιδομένοις ἐκ τῶν ἐσθιομένων
<span class="lb" data-page="5.140" data-line="6" id="l5.140.6"></span>τε καὶ πινομένων χυμοῖς, ἅμα τούτοις πεπτόμενον
<span class="lb" data-page="5.140" data-line="7" id="l5.140.7"></span><span class="milestone ed2page" data-n="3.177" data-unit="ed2page" id="ed2page.3.177"></span>αἷμα γίνεται· τὸ δ’ ὑπολειπόμενον ἐν τοῖς κατὰ τὴν
<span class="lb" data-page="5.140" data-line="8" id="l5.140.8"></span>γαστέρα χωρίοις ὑπὸ τῆς καταῤῥεούσης ἐξ ἥπατος εἰς αὐτὰ
<span class="lb" data-page="5.140" data-line="9" id="l5.140.9"></span>χολῆς ἀποῤῥυπτόμενον ἐκκρίνεται διὰ τῆς κάτω γαστρός.
<span class="lb" data-page="5.140" data-line="10" id="l5.140.10"></span>Ἐρασίστρατος δ’, ὅτι μὲν ἐγίνωσκε ταῦτα, δῆλός ἐστιν ἐξ
<span class="lb" data-page="5.140" data-line="11" id="l5.140.11"></span>ὧν ἐν τοῖς τῆς θεραπευτικῆς λογισμοῖς ἠναγκάσθη διὰ
<span class="lb" data-page="5.140" data-line="12" id="l5.140.12"></span>τὴν χρείαν αὐτῆς μνημονεῦσαι· σιωπῶν δ’ ἐν τοῖς πλείστοις,
<span class="lb" data-page="5.140" data-line="13" id="l5.140.13"></span>κατάφωρος γίνεται συσκιάζειν τε καὶ κρύπτειν ἑκὼν προαιρούμενος,
<span class="lb" data-page="5.140" data-line="14" id="l5.140.14"></span>ὅσα περὶ τῶν χυμῶν ὀρθῶς εἴρηται τοῖς παλαιοῖς
<span class="lb" data-page="5.140" data-line="15" id="l5.140.15"></span>ἰατροῖς, πρὸ αὐτοῦ γὰρ ἵνα τά τ’ ἄλλα παραλιπόντες, οὐ
<span class="lb" data-page="5.140" data-line="16" id="l5.140.16"></span>κατὰ τὴν ἄρτι παραγεγραμμένην λέξιν ἐν παρέργῳ πῶς
<span class="lb" data-page="5.140" data-line="17" id="l5.140.17"></span>ἐμνημόνευσεν, ἑξῆς ἐπιμνησθῶμεν, οὐκ ἂν ἔχοι τις εὔλογον
<span class="pb" data-page="5.141" id="p5.141"></span>
<span class="lb" data-page="5.141" data-line="1" id="l5.141.1"></span>αἰτίαν εἰπεῖν τῆς σιωπῆς, γράφοντος αὐτοῦ· Συνέβαινε γάρ
<span class="lb" data-page="5.141" data-line="2" id="l5.141.2"></span>ποτε, γυναίου ἐν πυρετῷ ὄντος καὶ δοκοῦντος ἐλαφρῶς τε
<span class="lb" data-page="5.141" data-line="3" id="l5.141.3"></span>καὶ ἀκινδύνως ἔχειν, μελάνων οὔρων ἔκκρισιν γίνεσθαι, οἷα
<span class="lb" data-page="5.141" data-line="4" id="l5.141.4"></span>τὰ φαυλότατα ἐν τοῖς σημείοις ἀναγράφεται. οὐκοῦν, ὅτι
<span class="lb" data-page="5.141" data-line="5" id="l5.141.5"></span>μὲν τοῖς ἔμπροσθεν ἰατροῖς ἐν τοῖς φαυλοτάτοις σημείοις
<span class="lb" data-page="5.141" data-line="6" id="l5.141.6"></span>ἐγέγραπτο μέλαν οὖρον, ἐπίστασθαί φησιν, ὡς ἀνεγνωκὼς
<span class="lb" data-page="5.141" data-line="7" id="l5.141.7"></span>δηλονότι τὰ περὶ οὔρων αὐτοῖς γεγραμμένα, μεγίστην ἔχοντα
<span class="lb" data-page="5.141" data-line="8" id="l5.141.8"></span>δύναμιν τῶν ἐπὶ τοῖς ὀξέσι πυρετοῖς νοσούντων. ἐχρῆν γοῦν
<span class="lb" data-page="5.141" data-line="9" id="l5.141.9"></span>αὐτὸν ἐν τῇ περὶ πυρετῶν πραγματείᾳ, καὶ μάλιστά γε
<span class="lb" data-page="5.141" data-line="10" id="l5.141.10"></span>κατ’ αὐτὸ τοῦτο τὸ δεύτερον, ἐν ᾧ ταῦτ’ ἔγραψεν, ἐπιπλέον
<span class="lb" data-page="5.141" data-line="11" id="l5.141.11"></span>ἐξειργάσθαι τὸν περὶ αὐτῶν λόγον. Ἱπποκράτης μὲν
<span class="lb" data-page="5.141" data-line="12" id="l5.141.12"></span>οὕτω κατὰ τὸ προγνωστικὸν ἔγραψεν· Οὖρον δὲ ἄριστόν
<span class="lb" data-page="5.141" data-line="13" id="l5.141.13"></span>ἐστιν, ὁκόταν ᾖ λευκή τε ἡ ὑπόστασις καὶ λείη καὶ
<span class="lb" data-page="5.141" data-line="14" id="l5.141.14"></span>ὁμαλὴ παρὰ πάντα τὸν χρόνον, ἔστ’ ἂν κριθῇ ἡ νοῦσος.
<span class="lb" data-page="5.141" data-line="15" id="l5.141.15"></span>σημαίνει τε γὰρ ἀσφάλειαν, καὶ τὸ νόσημα ὀλιγοχρόνιον
<span class="lb" data-page="5.141" data-line="16" id="l5.141.16"></span>ἔσεσθαι. εἰ δὲ παραλίποι, καὶ ποτὲ μὲν καθαρὸν οὐρέει,
<span class="lb" data-page="5.141" data-line="17" id="l5.141.17"></span>ποτὲ δὲ ὑφίσταταί τε λευκὸν καὶ λεῖον, χρονιωτέρα γίνεται ἡ
<span class="lb" data-page="5.141" data-line="18" id="l5.141.18"></span>νοῦσος καὶ ἧσσον ἀσφαλής. εἰ δ’ εἴη τό τε οὖρον ὑπέρυθρον
<span class="pb" data-page="5.142" id="p5.142"></span>
<span class="lb" data-page="5.142" data-line="1" id="l5.142.1"></span>καὶ ἡ ὑπόστασις ὑπέρυθρός τε καὶ λείη, πολυχρονιώτερον
<span class="lb" data-page="5.142" data-line="2" id="l5.142.2"></span>μὲν τοῦτο τοῦ προτέρου γίνεται, σωτήριον δὲ κάρτα. κριμνώδεες
<span class="lb" data-page="5.142" data-line="3" id="l5.142.3"></span>δὲ ἐν τοῖσιν οὔροισιν ὑποστάσιες πονηραί. τουτέων
<span class="lb" data-page="5.142" data-line="4" id="l5.142.4"></span>δ’ ἔτι κακίους αἱ πεταλώδεες. λευκαὶ δὲ καὶ λεπταὶ
<span class="lb" data-page="5.142" data-line="5" id="l5.142.5"></span>κάρτα φλαῦραι. τουτέων δ’ ἔτι κακίους αἱ πιτυρώδεες.
<span class="lb" data-page="5.142" data-line="6" id="l5.142.6"></span>νεφέλαι δ’ ἐμφερόμεναι τοῖσιν οὔροισι, λευκαὶ μὲν ἀγαθαὶ,
<span class="lb" data-page="5.142" data-line="7" id="l5.142.7"></span>μέλαιναι δὲ φλαῦραι. ἔστ’ ἂν δὲ πυῤῥόν τε ᾖ τὸ οὖρον
<span class="lb" data-page="5.142" data-line="8" id="l5.142.8"></span>καὶ λεπτὸν, ἄπεπτον σημαίνει τὸ νόσημα. καὶ εἰ πολὺν
<span class="lb" data-page="5.142" data-line="9" id="l5.142.9"></span>χρόνον εἴη τοιοῦτο ἐὸν, κίνδυνος, μὴ οὐ δυνήσεται ὁ ἄνθρωπος
<span class="lb" data-page="5.142" data-line="10" id="l5.142.10"></span>διαρκέσαι, ἔστ’ ἂν πεπανθῇ ἡ νοῦσος. θανατωδέστατα
<span class="lb" data-page="5.142" data-line="11" id="l5.142.11"></span>δὲ τῶν οὔρων ἐστὶ τά θ’ ὑδατώδεα, καὶ δυσώδεα,
<span class="lb" data-page="5.142" data-line="12" id="l5.142.12"></span>καὶ μέλανα, καὶ παχέα. ἔστι δὲ τῇσι γυναιξὶ καὶ τοῖσιν ἀνδράσι
<span class="lb" data-page="5.142" data-line="13" id="l5.142.13"></span>τὰ μέλανα τῶν οὔρων κάκιστα, τοῖσι δὲ παιδίοισι
<span class="lb" data-page="5.142" data-line="14" id="l5.142.14"></span>τὰ ὑδατώδεα. ὁκόσοι δ’ ἂν οὖρα λεπτὰ καὶ ὠμὰ οὐρέωσι
<span class="lb" data-page="5.142" data-line="15" id="l5.142.15"></span>πολὺν χρόνον, ἢν τὰ ἄλλα ὡς περιεσομένοισι σημεῖα ᾖ
<span class="lb" data-page="5.142" data-line="16" id="l5.142.16"></span>τουτέοισιν, ἀπόστασιν δεῖ προσδέχεσθαι ἐς τὰ κάτω τῶν
<span class="lb" data-page="5.142" data-line="17" id="l5.142.17"></span>φρενῶν χωρία. καὶ τὰς λιπαρότητας δὲ τῶν ἄνω ἐφισταμένων
<span class="pb" data-page="5.143" id="p5.143"></span>
<span class="lb" data-page="5.143" data-line="1" id="l5.143.1"></span>ἀραχνοειδέας μέμφεσθαι, συντήξιος γὰρ σημεῖον. σκοπέειν
<span class="lb" data-page="5.143" data-line="2" id="l5.143.2"></span>δὲ χρὴ τῶν οὔρων ἐν οἷσιν αἱ νεφέλαι, ἤν τε κάτω
<span class="lb" data-page="5.143" data-line="3" id="l5.143.3"></span>ἔωσιν, ἤν τε ἄνω, καὶ τὰ χρώματα ὁκοῖα ἔχουσι. καὶ τὰς
<span class="lb" data-page="5.143" data-line="4" id="l5.143.4"></span>μὲν κάτω φερομένας σὺν τοῖσι χρώμασιν οἷσιν εἰρέαται,
<span class="lb" data-page="5.143" data-line="5" id="l5.143.5"></span>ἀγαθὰς εἶναι καὶ ἐπαινέειν, τὰς δ’ ἄνω σὺν τοῖσι χρώμασι
<span class="lb" data-page="5.143" data-line="6" id="l5.143.6"></span>οἷσιν εἰρέαται, πονηρὰς εἶναι καὶ μέμφεσθαι. μὴ ἐξαπατάτω
<span class="lb" data-page="5.143" data-line="7" id="l5.143.7"></span>δέ σε, ἤν τε αὐτέη ἡ κύστις νόσημα ἔχουσα τῶν
<span class="lb" data-page="5.143" data-line="8" id="l5.143.8"></span>οὔρων τι ἀποδιδῷ τουτέων· οὐ γὰρ τοῦ ὅλου σημεῖον, ἀλλ’
<span class="lb" data-page="5.143" data-line="9" id="l5.143.9"></span>αὐτῆς καθ’ ἑωυτήν. ταῦτα γράψαντος Ἱπποκράτους, καὶ
<span class="lb" data-page="5.143" data-line="10" id="l5.143.10"></span>μετ’ αὐτὸν Διοκλέους τε καὶ Πραξαγόρου παραπλήσια τούτοις,
<span class="lb" data-page="5.143" data-line="11" id="l5.143.11"></span>εὔλογον ἦν, εἴτ’ ἀληθεύουσιν, εἴτε ψεύδονται, τὸν
<span class="lb" data-page="5.143" data-line="12" id="l5.143.12"></span>Ἐρασίστρατον εἰρηκέναι, τὸν λογισμὸν προσθέντα τῆς ἰδίας
<span class="lb" data-page="5.143" data-line="13" id="l5.143.13"></span>ἀποφάσεως, <span class="milestone ed2page" data-n="3.178" data-unit="ed2page" id="ed2page.3.178"></span>ὥσπερ γε καὶ περὶ τῶν ἐμουμένων τε
<span class="lb" data-page="5.143" data-line="14" id="l5.143.14"></span>καὶ διαχωρουμένων, ἐν οἷς ἐστι καὶ τὰ μέλανα καλούμενα,
<span class="lb" data-page="5.143" data-line="15" id="l5.143.15"></span>καὶ πρὸς αὐτοῖς ἡ ἀκριβὴς μέλαινα χολή. καὶ γὰρ καὶ
<span class="lb" data-page="5.143" data-line="16" id="l5.143.16"></span>διορίσασθαί τι συγκεχυμένον ἐν τῇ τῆς φωνῆς κοινωνίᾳ τῶν ﻿
<span class="pb" data-page="5.144" id="p5.144"></span>
<span class="lb" data-page="5.144" data-line="1" id="l5.144.1"></span>μελαγχολικῶν χυμῶν ἦν ἀναγκαῖον, ὅπερ ἐγὼ διειλόμην
<span class="lb" data-page="5.144" data-line="2" id="l5.144.2"></span>ἔμπροσθεν. Ἐρασίστρατος μὲν οὖν ὅλην τὴν περὶ τοὺς χυμοὺς
<span class="lb" data-page="5.144" data-line="3" id="l5.144.3"></span>τέχνην παρέλιπεν. ἐγὼ δὲ οὐ περὶ πάντων ἐνταῦθα
<span class="lb" data-page="5.144" data-line="4" id="l5.144.4"></span>προειλόμην εἰπεῖν, ἀλλὰ περὶ τῆς μελαίνης χολῆς μόνης.
<span class="lb" data-page="5.144" data-line="5" id="l5.144.5"></span>ὅσα μὲν τῇ κοινωνίᾳ τοῦ λόγου καὶ περὶ τῶν ἄλλων ἔγραψα,
<span class="lb" data-page="5.144" data-line="6" id="l5.144.6"></span>δι’ ἑτέρων ἐξείργασμαι.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg030.1st1K-grc1:9">
<span class="pb page1" data-page="5.144" id="p5.144"></span>
<span class="milestone ed1page page1" data-n="3.363" data-unit="ed1page" id="ed1page.3.363"></span>
<span class="milestone ed2page page1" data-n="3.178" data-unit="ed2page" id="ed2page.3.178"></span>
          <p>
<span class="lb" data-page="5.144" data-line="7" id="l5.144.7"></span>Περὶ δὲ μελαίνης χολῆς τὰ διὰ μακρᾶς
<span class="lb" data-page="5.144" data-line="8" id="l5.144.8"></span>πείρας βεβαίως ἐγνωσμένα μοι προσθήσω νῦν, χρήσιμα
<span class="lb" data-page="5.144" data-line="9" id="l5.144.9"></span>ἐσόμενα ἐκείνοις, ὅσοι τῆς ἰατρικῆς τέχνης οὐ τοὺς σοφιστικοὺς
<span class="lb" data-page="5.144" data-line="10" id="l5.144.10"></span>λόγους, ἀλλὰ τὰ ἔργα σπουδάζουσι. πάντα γὰρ
<span class="lb" data-page="5.144" data-line="11" id="l5.144.11"></span>ὅσα διὰ μελαγχολικὸν χυμὸν γίνεται πάθη, κατ’ ἀρχὰς εὐθέως
<span class="lb" data-page="5.144" data-line="12" id="l5.144.12"></span>γενναίως καθαίρων τοῖς τὸν τοιοῦτον χυμὸν ἐκκενοῦσιν
<span class="lb" data-page="5.144" data-line="13" id="l5.144.13"></span>αὐξηθῆναι κωλύσεις μέχρι καὶ τῶν καρκίνων. ἄξιον δὲ θαυμάσαι
<span class="lb" data-page="5.144" data-line="14" id="l5.144.14"></span>τῶν ἤτοι γ’ ἀκόντων ἢ ἑκόντων σοφίσματα γραψάντων
<span class="lb" data-page="5.144" data-line="15" id="l5.144.15"></span>εἰς ἀναίρεσιν τοῦ μελαγχολικοῦ χυμοῦ. φασὶ γὰρ, ἐπὶ
<span class="lb" data-page="5.144" data-line="16" id="l5.144.16"></span>τῶν παρὰ φύσιν ἐχόντων μόνον αὐτὸν γεννᾶσθαι, μηδενὸς
<span class="lb" data-page="5.144" data-line="17" id="l5.144.17"></span>τῶν ἀκριβῶς εὐχύμων ἔχοντος ἐν τῷ σώματι μέλαιναν χολήν.
<span class="pb" data-page="5.145" id="p5.145"></span>
<span class="lb" data-page="5.145" data-line="1" id="l5.145.1"></span>εἰ γοῦν, φασὶν, ἀθλητῇ τινι ἄριστα διακειμένῳ δοίη τις
<span class="lb" data-page="5.145" data-line="2" id="l5.145.2"></span>φαρμάκου τοῦ νομιζομένου μέλαιναν χολὴν ἐκκενοῦν, ὄψεται
<span class="lb" data-page="5.145" data-line="3" id="l5.145.3"></span>κενουμένην αὐτὴν, ὥσπερ, εἰ καὶ τῶν τὴν ξανθὴν χολὴν ἐκκαθαίρειν
<span class="lb" data-page="5.145" data-line="4" id="l5.145.4"></span>πεπιστευμένων προσενέγκῃ τις, ἐκείνην ὄψεται
<span class="lb" data-page="5.145" data-line="5" id="l5.145.5"></span>κενουμένην. ᾧ καὶ δῆλον εἶναί φασιν, ὡς, ἀλλοιουμένου τοῦ
<span class="lb" data-page="5.145" data-line="6" id="l5.145.6"></span>αἵματος ὑπὸ τῆς τοῦ φαρμάκου δυνάμεως, εἰς τὰς χολὰς
<span class="lb" data-page="5.145" data-line="7" id="l5.145.7"></span>γίνεται μεταβολή· καθάπερ γε κᾂν εἰ φλέγματος ἀγωγὸν
<span class="lb" data-page="5.145" data-line="8" id="l5.145.8"></span>δοίης, ὄψει, φασὶ, καὶ τότε κενούμενον φλέγμα. παραπλησίως
<span class="lb" data-page="5.145" data-line="9" id="l5.145.9"></span>δὲ, κᾂν εἰ τὰ πεπεισμένα τὸν λεπτὸν ἰχῶρα κενοῦν,
<span class="lb" data-page="5.145" data-line="10" id="l5.145.10"></span>ἀναγκάσῃς προσενέγκασθαι τὸν εὐχυμότατον ἄνθρωπον,
<span class="lb" data-page="5.145" data-line="11" id="l5.145.11"></span>ὄψει καὶ τότε κενούμενον ὑδατώδη λεπτόν τινα ἰχῶρα.
<span class="lb" data-page="5.145" data-line="12" id="l5.145.12"></span>πρὶν μὲν οὖν ἀποδειχθῆναι τῶν καθαρτικῶν φαρμάκων
<span class="lb" data-page="5.145" data-line="13" id="l5.145.13"></span>ἕκαστον ἕλκειν ἕνα τινὰ χυμὸν, οὗ πέφυκεν ὑπάρχειν ἑλκτικὸν,
<span class="lb" data-page="5.145" data-line="14" id="l5.145.14"></span>ἔχει τι πιθανὸν ὁ λόγος αὐτῶν· ἀποδειχθέντος δὲ τούτου,
<span class="lb" data-page="5.145" data-line="15" id="l5.145.15"></span>τὸ ψεῦδος αὐτῶν κατάφωρον γίνεται. ἐδείχθη γὰρ,
<span class="lb" data-page="5.145" data-line="16" id="l5.145.16"></span>ὅτι τὸν οἰκεῖον ἕκαστον ἕλκει χυμὸν, ἐκ τοῦ τὰ μὲν τοῖς
<span class="pb" data-page="5.146" id="p5.146"></span>
<span class="lb" data-page="5.146" data-line="1" id="l5.146.1"></span>ὑδερικοῖς διδόμενα φάρμακα τοσαύτην ἐνίοτε ποιεῖσθαι κένωσιν,
<span class="lb" data-page="5.146" data-line="2" id="l5.146.2"></span>ὡς ὅλας λεκάνας πληροῦν, ἀνάλογον δὲ τῷ κενουμένῳ
<span class="lb" data-page="5.146" data-line="3" id="l5.146.3"></span>προστέλλεσθαί τε τὴν γαστέρα καὶ κουφίζεσθαι σαφῶς
<span class="lb" data-page="5.146" data-line="4" id="l5.146.4"></span>τοὺς κάμνοντας, εὐπνουστέρους τε γίνεσθαι, τὰ δὲ
<span class="lb" data-page="5.146" data-line="5" id="l5.146.5"></span>τοῖς ἰκτεριῶσι τὴν μὲν ξανθὴν χολὴν ἐκκενοῦν πλείστην,
<span class="lb" data-page="5.146" data-line="6" id="l5.146.6"></span>ὀνινάναι δὲ τοὺς πάσχοντας. εἰ δ’ ἔμπαλιν τὰ μὲν ὑδραγωγὰ
<span class="lb" data-page="5.146" data-line="7" id="l5.146.7"></span>φάρμακα δοίης τοῖς ἰκτεριώδεσι, τὰ δὲ χολαγωγὰ τοῖς
<span class="lb" data-page="5.146" data-line="8" id="l5.146.8"></span>ὑδεριώδεσιν, ἐλάχιστόν τε τὸν οἰκεῖον κενώσεις χυμὸν, οὐ
<span class="lb" data-page="5.146" data-line="9" id="l5.146.9"></span>μόνον δ’ οὐδὲν ὠφελήσεις τοὺς κάμνοντας, ἀλλὰ καὶ βλάψεις
<span class="lb" data-page="5.146" data-line="10" id="l5.146.10"></span>μεγάλως, ὥσπερ εἰ καὶ φλεβοτομήσεις αὐτούς. καίτοι
<span class="lb" data-page="5.146" data-line="11" id="l5.146.11"></span>κατὰ τοὺς ἡγουμένους, ὑπὸ τῶν καθαιρόντων φαρμάκων ἀλλοιοῦσθαι
<span class="lb" data-page="5.146" data-line="12" id="l5.146.12"></span>τοὺς ἐν σώματι χυμοὺς, <span class="milestone ed1page" data-n="3.364" data-unit="ed1page" id="ed1page.3.364"></span>ὡς ἂν ἕκαστον
<span class="lb" data-page="5.146" data-line="13" id="l5.146.13"></span>τῶν ἑλκόντων τὴν φύσιν ἔχῃ, τῷ· καθῇραι τὸ φλεβοτομῆσαι
<span class="lb" data-page="5.146" data-line="14" id="l5.146.14"></span>τὴν ἴσην ἕξει δύναμιν. ὥσπερ οὖν ἡμεῖς, ὑδρα
<span class="lb" data-page="5.146" data-line="15" id="l5.146.15"></span><span class="milestone ed2page" data-n="3.179" data-unit="ed2page" id="ed2page.3.179"></span>γωγὸν δόντες φάρμακον οἷς ἐστιν ὕδερος ἀσκίτης, ἐκκενοῦμέν
<span class="pb" data-page="5.147" id="p5.147"></span>
<span class="lb" data-page="5.147" data-line="1" id="l5.147.1"></span>τε τὸ πλεονάζον ὑγρὸν, ὠφελοῦμέν τε τὸν κάμνοντα,
<span class="lb" data-page="5.147" data-line="2" id="l5.147.2"></span>οὕτω καὶ αὐτοὶ φλεβοτομίαν παραλαμβάνοντες ὁρῶσιν, εἰς
<span class="lb" data-page="5.147" data-line="3" id="l5.147.3"></span>ὅ τι τελευτᾷ τὸ βοήθημα. γελοῖοι δ’ εἰσὶ κᾀκ τοῦ μηδὲν
<span class="lb" data-page="5.147" data-line="4" id="l5.147.4"></span>εἶναι κατὰ τὸ σῶμα περιεκτικὸν μελαίνης χολῆς ὄργανον,
<span class="lb" data-page="5.147" data-line="5" id="l5.147.5"></span>οἷον ἡ ἐπὶ τῷ ἥπατι κύστις ἐστὶ τῆς ξανθῆς χολῆς, ἡγούμενοι,
<span class="lb" data-page="5.147" data-line="6" id="l5.147.6"></span>τεκμήριον ὑπάρχειν τοῦτο τοῦ μηδ’ ὅλως ἐν τοῖς
<span class="lb" data-page="5.147" data-line="7" id="l5.147.7"></span>ἀκριβῶς ὑγιαίνουσι σώμασι τὸν μελαγχολικὸν εἶναι χυμόν.
<span class="lb" data-page="5.147" data-line="8" id="l5.147.8"></span>οὐδὲ γὰρ οὐδὲ τὸ φλέγμα συγχωρήσουσιν ἐν ἡμῖν εἶναι, καθάπερ
<span class="lb" data-page="5.147" data-line="9" id="l5.147.9"></span>οὐδ’ ἐν ταῖς περιστεραῖς τὴν ξανθὴν χολήν· οὐ
<span class="lb" data-page="5.147" data-line="10" id="l5.147.10"></span>γὰρ ἔχουσι τὴν ἐπὶ τῷ ἥπατι κύστιν, ὥσπερ οὐδ’ ἄλλᾳ τινὰ
<span class="lb" data-page="5.147" data-line="11" id="l5.147.11"></span>ζῶα. καὶ μέντοι καὶ παρὰ τὴν ὁμωνυμίαν ἑαυτοὺς, οὐ
<span class="lb" data-page="5.147" data-line="12" id="l5.147.12"></span>γὰρ ἡμᾶς γε, σοφίζονται, τὸν μελαγχολικὸν χυμὸν, ὃν ἐν
<span class="lb" data-page="5.147" data-line="13" id="l5.147.13"></span>τοῖς ὑγιαίνουσι γεννᾶσθαί φαμεν, ἀκούοντες ἀεὶ κατὰ τῆς
<span class="lb" data-page="5.147" data-line="14" id="l5.147.14"></span>μελαίνης λέγεσθαι χολῆς, ἣν ἐν τῷ παρὰ φύσιν ἔχειν γεννᾶσθαί
<span class="lb" data-page="5.147" data-line="15" id="l5.147.15"></span>φαμεν. οὐ γὰρ ἡ αὐτὴ κατά γε τοὺς ἀκριβῶς ὑγιαίνοντάς
<span class="lb" data-page="5.147" data-line="16" id="l5.147.16"></span>ἐστι μέλαινα χολὴ, καί τινας τῶν παρὰ φύσιν ἐχόντων,
<span class="lb" data-page="5.147" data-line="17" id="l5.147.17"></span>ἀμφοτέρας δὲ μελαγχολικὸν χυμὸν ὀνομάζειν οὐδὲν
<span class="pb" data-page="5.148" id="p5.148"></span>
<span class="lb" data-page="5.148" data-line="1" id="l5.148.1"></span>κωλύει. εἴρηται δὲ περὶ τούτων ἤδη καὶ πρόσθεν. ἀλλὰ
<span class="lb" data-page="5.148" data-line="2" id="l5.148.2"></span>καὶ νῦν οὐδὲν χεῖρον μεμνῆσθαι περὶ αὐτῶν ἐν βραχέσι κεφαλαίοις
<span class="lb" data-page="5.148" data-line="3" id="l5.148.3"></span>ἕνεκα τῶν λόγοις ψευδέσιν ἑαυτούς τε καὶ τοὺς
<span class="lb" data-page="5.148" data-line="4" id="l5.148.4"></span>μεμαθηκότας ἀκριβῶς τὴν Ἱπποκράτους γνώμην
<span class="lb" data-page="5.148" data-line="5" id="l5.148.5"></span>σοφιζομένων.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg031.1st1K-grc1:1">
<span class="pb page1" data-page="5.149" id="p5.149"></span>
<span class="milestone ed1page page1" data-n="2.155" data-unit="ed1page" id="ed1page.3.155"></span>
<span class="milestone ed2page page1" data-n="4.434" data-unit="ed2page" id="ed2page.5.434"></span>
          <h1>ΓΑΛΗΝΟΥ ΠΕΡΙ ΧΡΕΙΑΣ ΣΦΥΓΜΩΝ
<br></br>ΒΙΒΛΙΟΝ.
</h1>
          <p>
<span class="lb" data-page="5.149" data-line="1" id="l5.149.1"></span>Τίς ἡ χρεία τῶν σφυγμῶν; ἆρά γε ἥπερ
<span class="lb" data-page="5.149" data-line="2" id="l5.149.2"></span>καὶ τῆς ἀναπνοῆς, ὡς σχεδὸν ἅπασιν ἰατροῖς τε καὶ φιλοσόφοις
<span class="lb" data-page="5.149" data-line="3" id="l5.149.3"></span>ἔδοξεν, ἤ τις ἑτέρα παρὰ ταύτην; οὐ γὰρ δὴ ἀβασανίστως
<span class="lb" data-page="5.149" data-line="4" id="l5.149.4"></span>πειστέον αὐτοῖς, ἐναντιοῦσθαι δοκούντων ἄλλων
<span class="lb" data-page="5.149" data-line="5" id="l5.149.5"></span>τέ τινων οὐκ ὀλίγων φαινομένων, καὶ τοῦ νῦν εἰρῆσθαι
<span class="lb" data-page="5.149" data-line="6" id="l5.149.6"></span>μέλλοντος οὐχ ἥκιστα. στερηθέντες μὲν γὰρ τῆς ἀναπνοῆς
<span class="lb" data-page="5.149" data-line="7" id="l5.149.7"></span>εὐθέως ἀποθνήσκομεν, ἄσφυκτα δ’ ἀπεργάσῃ πολλὰ τῶν
<span class="lb" data-page="5.149" data-line="8" id="l5.149.8"></span>μορίων ἄνευ μεγάλης βλάβης. εἰ γοῦν ἐθελήσῃς ἢ τὰς διὰ
<span class="pb" data-page="5.150" id="p5.150"></span>
<span class="lb" data-page="5.150" data-line="1" id="l5.150.1"></span>τῶν βουβώνων ἐπὶ τὰ σκέλη καθηκούσας ἀρτηρίας, ἢ τὰς
<span class="lb" data-page="5.150" data-line="2" id="l5.150.2"></span>διὰ τῶν μασχαλῶν εἰς τὰς χεῖρας βρόχῳ διαλαβεῖν, ἀσφύκτους
<span class="lb" data-page="5.150" data-line="3" id="l5.150.3"></span>μὲν εὐθέως ἐργάσῃ τὰς ἐν τοῖς κώλοις ἁπάσας, οὐ
<span class="lb" data-page="5.150" data-line="4" id="l5.150.4"></span>μὴν παραλύσεις ταῦτα τῆς καθ’ ὁρμὴν κινήσεως, ὥσπερ
<span class="lb" data-page="5.150" data-line="5" id="l5.150.5"></span>οὐδὲ τῆς αἰσθήσεως. εἰ δ’ ἐν τῷ χρόνῳ ναρκώδη τε καὶ
<span class="lb" data-page="5.150" data-line="6" id="l5.150.6"></span>ψυχρὰ καὶ ὠχρὰ καὶ ἄτροφα γίνεται, τάχ’ ἂν τοῦτο κατὰ
<span class="lb" data-page="5.150" data-line="7" id="l5.150.7"></span>συμπάθειαν μᾶλλον ἢ τὴν τῶν σφυγμῶν ἀπώλειαν συμβαίνοι.
<span class="lb" data-page="5.150" data-line="8" id="l5.150.8"></span>εἰ δὲ τὰ νεῦρα βρόχοις διαλάβοις, ἀκίνητά τε παντελῶς
<span class="lb" data-page="5.150" data-line="9" id="l5.150.9"></span>καὶ ἀναίσθητα παραχρῆμα ποιήσεις τὰ μόρια. ἐχρῆν
<span class="lb" data-page="5.150" data-line="10" id="l5.150.10"></span>οὖν καὶ τὰς ἀρτηρίας ὁμοίως τοῖς νεύροις κακωθείσας, εἰς
<span class="lb" data-page="5.150" data-line="11" id="l5.150.11"></span>ἅπερ ἔμπροσθεν ὠφέλουν ἕκαστον τῶν μορίων, εἰς ταῦτα
<span class="lb" data-page="5.150" data-line="12" id="l5.150.12"></span>καὶ βλάπτειν εὐθέως. τὸ δὲ δὴ πάντων ἀτοπώτατον, εἰ
<span class="lb" data-page="5.150" data-line="13" id="l5.150.13"></span>τὰς κατὰ τὸν τράχηλον ἀρτηρίας βρόχοις διαλάβοις, οὐδὲν
<span class="lb" data-page="5.150" data-line="14" id="l5.150.14"></span>σαφὲς βλάψεις τὸ ζῶον, καίτοι συνάπτουσιν αὗται καρδίαν
<span class="lb" data-page="5.150" data-line="15" id="l5.150.15"></span>ἐγκεφάλῳ, τὸ κυριώτατον τῶν ζωτικῶν ὄργανον τῷ κυριωτάτῳ
<span class="lb" data-page="5.150" data-line="16" id="l5.150.16"></span>τῶν ψυχικῶν. <span class="milestone ed2page" data-n="5.434" data-unit="ed2page" id="ed2page.5.434"></span> εἴπερ οὖν τῶν οὕτως ἐπικαίρων
<span class="lb" data-page="5.150" data-line="17" id="l5.150.17"></span>ἀρτηριῶν ἡ βλάβη μηδὲν σαφὲς ἀδικεῖ τὸ ζῶον, σχολῇ γ’
<span class="lb" data-page="5.150" data-line="18" id="l5.150.18"></span>ἂν τῶν ἄλλων τις ἀδικήσειεν. <span class="milestone ed1page" data-n="3.155" data-unit="ed1page" id="ed1page.3.155"></span> εἰ δ’ οὐδὲν βλάπτουσιν
<span class="pb" data-page="5.151" id="p5.151"></span>
<span class="lb" data-page="5.151" data-line="1" id="l5.151.1"></span>παθοῦσαι, παντί που δῆλον, ὡς οὐδ’ ὠφελοῦσιν, οὐδ’ ἂν
<span class="lb" data-page="5.151" data-line="2" id="l5.151.2"></span>ἐῤῥωμέναι τύχωσιν. πῶς οὖν ἐκ σφυγμῶν τὸ μέγιστον προγινώσκομεν;
<span class="lb" data-page="5.151" data-line="3" id="l5.151.3"></span>οὐχ ὡς ἐξ αἰτίων πολὺ δυναμένων, φήσει τις,
<span class="lb" data-page="5.151" data-line="4" id="l5.151.4"></span>ἀλλ’ ὡς σημείων ἐπικαίρων, ὡς εἰ καὶ γρυπουμένοις τοῖς
<span class="lb" data-page="5.151" data-line="5" id="l5.151.5"></span>ὄνυξι καὶ μελαινομένοις τεκμαίροιτό τις περὶ θανάτου.
<span class="lb" data-page="5.151" data-line="6" id="l5.151.6"></span>ὅταν γὰρ τοῖς χρησίμοις εἰς τὴν ζωὴν ἕπηταί τινα κατ’ ἀνάγκην,
<span class="lb" data-page="5.151" data-line="7" id="l5.151.7"></span>ὁ μὲν κίνδυνος ἐπὶ τῇ τοῦ χρησίμου βλάβῃ, τὸ δ’
<span class="lb" data-page="5.151" data-line="8" id="l5.151.8"></span>ἐξ ἀνάγκης ἑπόμενον σημεῖον γίνεται τοῦ κινδύνου. κύριον
<span class="lb" data-page="5.151" data-line="9" id="l5.151.9"></span>μὲν οὖν σπλάγχνον ἡ καρδία, ἐκπεφύκασι δ’ ἀπ’ αὐτῆς αἱ
<span class="lb" data-page="5.151" data-line="10" id="l5.151.10"></span>ἀρτηρίαι, καὶ κινοῦνται τὸν αὐτὸν ἐκείνῃ τρόπον· ὥστε καὶ
<span class="lb" data-page="5.151" data-line="11" id="l5.151.11"></span>βλάπτονται τὸν αὐτὸν, καὶ ταύτῃ μέγα δηλοῦν πεφύκασιν.
<span class="lb" data-page="5.151" data-line="12" id="l5.151.12"></span>ἐδείχθη δὲ οὐ ταὐτὸν ὂν τὸ δηλοῦν μεγάλα τῷ δύνασθαι
<span class="lb" data-page="5.151" data-line="13" id="l5.151.13"></span>μεγάλα. πόθεν οὖν ἐπῆλθεν ἅπασιν ἰατροῖς τε καὶ φιλοσόφοις
<span class="lb" data-page="5.151" data-line="14" id="l5.151.14"></span>εἰς τὴν αὐτὴν χρείαν ἀνάγειν τήν τε ἀναπνοὴν καὶ
<span class="lb" data-page="5.151" data-line="15" id="l5.151.15"></span>τοὺς σφυγμοὺς, τῆς μὲν οὕτως εἰς μέγα διαφέρειν ἡμῖν
<span class="lb" data-page="5.151" data-line="16" id="l5.151.16"></span>φαινομένης, τῶν δ’, ὡς ἔοικεν, ἢ παντάπασιν εἰς οὐδὲν, ἢ
<span class="lb" data-page="5.151" data-line="17" id="l5.151.17"></span>παντελῶς μικρόν; ἐμοὶ μὲν οὖν δοκοῦσιν, ὥσπερ οὖν καὶ
<span class="pb" data-page="5.152" id="p5.152"></span>
<span class="lb" data-page="5.152" data-line="1" id="l5.152.1"></span>γράφουσιν οἱ πλείους αὐτῶν, ἐκ τοῦ τρέπεσθαι παραπλησίους
<span class="lb" data-page="5.152" data-line="2" id="l5.152.2"></span>τροπὰς ἐπὶ τοῖς αὐτοῖς αἰτίοις ἀμφότερα κοινὴν
<span class="lb" data-page="5.152" data-line="3" id="l5.152.3"></span>εἶναι καὶ τὴν χρείαν αὐτῶν ὑπονοῆσαι· τῶν τε γὰρ γυμναζομένων
<span class="lb" data-page="5.152" data-line="4" id="l5.152.4"></span>καὶ λουομένων, καὶ τῶν ὁπωσοῦν ἄλλως θερμαινομένων,
<span class="lb" data-page="5.152" data-line="5" id="l5.152.5"></span>οὐ τὴν ἀναπνοὴν μόνον ὠκυτέραν τε καὶ πυκνοτέραν
<span class="lb" data-page="5.152" data-line="6" id="l5.152.6"></span>καὶ μείζονα γινομένην ἔστιν ἰδεῖν, ἀλλὰ καὶ τοὺς
<span class="lb" data-page="5.152" data-line="7" id="l5.152.7"></span>σφυγμοὺς ὡσαύτως τρεπομένους, τῶν τ’ ἀργούντων, καὶ τῶν
<span class="lb" data-page="5.152" data-line="8" id="l5.152.8"></span>ὁπωσοῦν ἄλλως ψυχομένων, οὐ τὴν ἀναπνοὴν μόνην ἀραιοτέραν
<span class="lb" data-page="5.152" data-line="9" id="l5.152.9"></span>τε καὶ βραδυτέραν καὶ μικροτέραν, ἀλλὰ καὶ τοὺς
<span class="lb" data-page="5.152" data-line="10" id="l5.152.10"></span>σφυγμούς. καὶ ἐν τοῖς καυσώδεσι πυρετοῖς πλεῖστον μὲν
<span class="lb" data-page="5.152" data-line="11" id="l5.152.11"></span>καὶ τάχιστον καὶ πυκνότατον ἀναπνέουσι, μεγίστους δ’
<span class="lb" data-page="5.152" data-line="12" id="l5.152.12"></span>ἔχουσι καὶ ταχίστους καὶ πυκνοτάτους τοὺς σφυγμούς. εἰ
<span class="lb" data-page="5.152" data-line="13" id="l5.152.13"></span>δ’ ἐπὶ ταῖς ἀσυμμέτροις τροφαῖς οἱ μὲν σφυγμοὶ μείζονες,
<span class="lb" data-page="5.152" data-line="14" id="l5.152.14"></span>αἱ δ’ ἀναπνοαὶ γίνονται μικρότεραι, οὐδὲ τοῦτο ἀπόρημα
<span class="lb" data-page="5.152" data-line="15" id="l5.152.15"></span>τῷ λόγῳ· μικρότερον μὲν γὰρ ἀναπνέουσιν ἢ σφύζουσι
<span class="lb" data-page="5.152" data-line="16" id="l5.152.16"></span>στενοχωρίᾳ τῶν φρενῶν, ἀλλ’ ὅσῳ μικρότερον, τοσούτῳ
<span class="lb" data-page="5.152" data-line="17" id="l5.152.17"></span>πυκνότερον, ἰώμενοι τὴν μικρότητα τῆς ἀναπνοῆς τῷ συνεχεῖ
<span class="pb" data-page="5.153" id="p5.153"></span>
<span class="lb" data-page="5.153" data-line="1" id="l5.153.1"></span>τῆς ἐνεργείας. ὅσον γὰρ ἐνδεέστερον ἀπέλαυσεν ἡ φύσις
<span class="lb" data-page="5.153" data-line="2" id="l5.153.2"></span>ἀέρος, οὐ δυνηθέντος ἐπὶ πλεῖστον διαστῆναι τοῦ θώρακος,
<span class="lb" data-page="5.153" data-line="3" id="l5.153.3"></span>τοῦτο ἐπανορθοῦται τῇ πυκνότητι. καὶ διὰ τοῦτο ἴσον
<span class="lb" data-page="5.153" data-line="4" id="l5.153.4"></span>δύναται τὸ μικρότερόν τε ἅμα καὶ πυκνότερον πνεῦμα τῷ
<span class="lb" data-page="5.153" data-line="5" id="l5.153.5"></span>μείζονί τε ἅμα καὶ ἀραιοτέρῳ. λέγομεν δὲ νῦν ἀραιότερον
<span class="lb" data-page="5.153" data-line="6" id="l5.153.6"></span>σφυγμὸν τὸν ἐπὶ τροφαῖς, οὐ τὸν πρὸ τῆς τροφῆς, ἐκείνου
<span class="lb" data-page="5.153" data-line="7" id="l5.153.7"></span>μὲν γὰρ πυκνότερός ἐστιν, ἀλλὰ τῇ τῆς ἀναπνοῆς ἰδέᾳ παραβάλλοντες.
<span class="lb" data-page="5.153" data-line="8" id="l5.153.8"></span>εἰ τοίνυν τρέπεται μὲν ὡσαύτως ἐπὶ τοῖς αὐτοῖς
<span class="lb" data-page="5.153" data-line="9" id="l5.153.9"></span>αἰτίοις ἡ ἀναπνοὴ τοῖς σφυγμοῖς, βλάπτεται δ’ οὐχ
<span class="lb" data-page="5.153" data-line="10" id="l5.153.10"></span>ὡσαύτως ἀπολλυμένη, καὶ γὰρ τοῦτ’ ἔμπροσθεν ἐδείχθη,
<span class="lb" data-page="5.153" data-line="11" id="l5.153.11"></span>περαίνοιτ’ ἂν οὐδὲν ἧττον ὁμοίως ἀλλήλοις τὰ ἀντικείμενα,
<span class="lb" data-page="5.153" data-line="12" id="l5.153.12"></span>τό τε τῆς αὐτῆς ἕνεκα χρείας ἄμφω γεγονέναι καὶ τὸ μὴ
<span class="lb" data-page="5.153" data-line="13" id="l5.153.13"></span>τῆς αὐτῆς. ἀλλ’ οὐκ ἐνδέχεται· χρὴ γὰρ θάτερον αὐτῶν
<span class="lb" data-page="5.153" data-line="14" id="l5.153.14"></span>ἀληθὲς ὑπάρχειν, οὐκ ἄμφω.
</p>
        </article>

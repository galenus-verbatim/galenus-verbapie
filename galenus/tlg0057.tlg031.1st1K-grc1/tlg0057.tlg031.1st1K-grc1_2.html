<article xmlns="http://www.w3.org/1999/xhtml" id="urn:cts:greekLit:tlg0057.tlg031.1st1K-grc1:2">
<span class="pb page1" data-page="5.153" id="p5.153"></span>
<span class="milestone ed1page page1" data-n="3.155" data-unit="ed1page" id="ed1page.3.155"></span>
<span class="milestone ed2page page1" data-n="5.434" data-unit="ed2page" id="ed2page.5.434"></span>
          <p>
<span class="lb" data-page="5.153" data-line="15" id="l5.153.15"></span><span class="milestone ed2page" data-n="5.435" data-unit="ed2page" id="ed2page.5.435"></span> Ζητητέον οὖν, ὅπῃ τῶν λόγων ὁ ἕτερος
<span class="lb" data-page="5.153" data-line="16" id="l5.153.16"></span>παραλογίζεται, κάνονα τῆς κρίσεως ποιησαμένοις ἡμῖν
<span class="lb" data-page="5.153" data-line="17" id="l5.153.17"></span>τὴν χρείαν τῆς ἀναπνοῆς, ἣν ἐδείξαμεν ἐν τοῖς περὶ
<span class="lb" data-page="5.153" data-line="18" id="l5.153.18"></span>αὐτῆς λόγοις διττὴν οὖσαν, ὡς ἐδόκει καὶ Ἱπποκράτει· ﻿
<span class="pb" data-page="5.154" id="p5.154"></span>
<span class="lb" data-page="5.154" data-line="1" id="l5.154.1"></span>τὴν μὲν γὰρ ἑτέραν, τὴν μείζω, φυλακὴν τῆς ἐμφύτου θερμασίας,
<span class="lb" data-page="5.154" data-line="2" id="l5.154.2"></span>τὴν δὲ ἑτέραν, τὴν ἐλάττονα, θρέψιν τοῦ ψυχικοῦ
<span class="lb" data-page="5.154" data-line="3" id="l5.154.3"></span>πνεύματος. ἀλλ’ εἰς ἄμφω ταῦτα παρὰ τῆς διὰ τῶν
<span class="lb" data-page="5.154" data-line="4" id="l5.154.4"></span>ῥινῶν εἰσπνοῆς ὠφελεῖσθαι τὸν ἐγκέφαλον ἐλέγομεν. ὥστ’
<span class="lb" data-page="5.154" data-line="5" id="l5.154.5"></span>οὐδὲν θαυμαστὸν, ὀλίγης αὐτῷ παρὰ καρδίας χορηγουμένης
<span class="lb" data-page="5.154" data-line="6" id="l5.154.6"></span>τῆς ἐπικουρίας, ὀλίγην εἶναι καὶ τὴν βλάβην, τῶν καρωτίδων
<span class="lb" data-page="5.154" data-line="7" id="l5.154.7"></span>λεγομένων ἀρτηριῶν βρόχοις διαληφθεισῶν. ἀλλ’
<span class="lb" data-page="5.154" data-line="8" id="l5.154.8"></span>ἴσως τις φήσει, μηδ’ ἐλαχίστην φαίνεσθαι· δι’ ὅλης γὰρ
<span class="lb" data-page="5.154" data-line="9" id="l5.154.9"></span>ἡμέρας τὸ ζῶον, ὡς ἐπειράθημεν πολλάκις, ἀβλαβὲς διαμένει.
<span class="lb" data-page="5.154" data-line="10" id="l5.154.10"></span>καὶ ὀρθῶς γε φήσει. καὶ δὴ τοῦθ’ ἡμεῖς ἀποροῦντες
<span class="lb" data-page="5.154" data-line="11" id="l5.154.11"></span>ἐπενοήσαμεν τοιούτου τινὸς ἀποπειραθῆναι φαινομένου.
<span class="lb" data-page="5.154" data-line="12" id="l5.154.12"></span>πρότερον δ’ ἐρῶ τὸν λογισμὸν, ὅθεν εἰς τοῦθ’ ἥκομεν.
<span class="lb" data-page="5.154" data-line="13" id="l5.154.13"></span>ἐπεὶ γὰρ ἐν ἑτέροις ἡμῖν ἀποδέδεικται, τὰς κατὰ τὸν ἐγκέφαλον
<span class="lb" data-page="5.154" data-line="14" id="l5.154.14"></span>κοιλίας πνεύματος εἶναι ψυχικοῦ μεστὰς, τροφῆς
<span class="lb" data-page="5.154" data-line="15" id="l5.154.15"></span>χρήζοντος συνεχοῦς, ἀποδέδεικται δὲ καὶ ὡς δαπανᾶται
<span class="lb" data-page="5.154" data-line="16" id="l5.154.16"></span>τοῦτο ἐν ταῖς καθ’ ὁρμὴν κινήσεσιν, ἄμεινον ἐδόκει
<span class="lb" data-page="5.154" data-line="17" id="l5.154.17"></span>τρέχειν ἀναγκάζειν τὸ ζῶον, ᾧ τὰς ἀρτηρίας βρόχοις
<span class="pb" data-page="5.155" id="p5.155"></span>
<span class="lb" data-page="5.155" data-line="1" id="l5.155.1"></span>διελάβομεν. ἐπεὶ δὲ μέχρι μὲν πολλοῦ καλῶς ἔτρεχε, μέχρι
<span class="lb" data-page="5.155" data-line="2" id="l5.155.2"></span>παντὸς δ’ οὐκ ἠδύνατο, ζητεῖν ἐδόκει χρῆναι, διότι μέχρι
<span class="lb" data-page="5.155" data-line="3" id="l5.155.3"></span>μὲν πολλοῦ ἔτρεχε, μέχρι παντὸς δὲ οὐκ ἠδύνατο, καὶ πάλιν
<span class="lb" data-page="5.155" data-line="4" id="l5.155.4"></span>αὐτὸ μέχρι πολλοῦ οὐ διαρκεῖν, ἀλλ’ εὐθέως ἐκλύεσθαι,
<span class="lb" data-page="5.155" data-line="5" id="l5.155.5"></span>δαπανωμένου τοῦ ψυχικοῦ πνεύματος. ἀλλὰ καὶ αὐτοῦ τούτου
<span class="lb" data-page="5.155" data-line="6" id="l5.155.6"></span>τὸ δικτυοειδὲς πλέγμα πρὸς τῶν ἀμφὶ τὸν Ἡρόφιλον
<span class="lb" data-page="5.155" data-line="7" id="l5.155.7"></span>κληθὲν ἐδόκει τὴν αἰτίαν ἔχειν. ἐκεῖ γὰρ αἱ ἐπὶ τὸν ἐγκέφαλον
<span class="lb" data-page="5.155" data-line="8" id="l5.155.8"></span>ἀνιοῦσαι καρωτίδες ἀρτηρίαι, πρὶν διελθεῖν τὴν σκληρὰν
<span class="lb" data-page="5.155" data-line="9" id="l5.155.9"></span>μήνιγγα, σχίζονται πολυειδῶς ὑπ’ αὐτῆς, περιπλεκόμεναι
<span class="lb" data-page="5.155" data-line="10" id="l5.155.10"></span>κατὰ πολλοὺς στίχους, ὡς εἰ νοήσαις ἀλλήλοις ἐπικείμενα
<span class="lb" data-page="5.155" data-line="11" id="l5.155.11"></span>δίκτυα πλείω, καὶ χώραν παμπόλλην, ἣν καλοῦσιν
<span class="lb" data-page="5.155" data-line="12" id="l5.155.12"></span>ἐγκεφάλου βάσιν, καταλαμβάνουσιν, ἐνὸν αὐταῖς εὐθὺς μὲν
<span class="lb" data-page="5.155" data-line="13" id="l5.155.13"></span>διεκπεσεῖν τὰς μήνιγγας, ἐμφῦναι δὲ εἰς τὸν ἐγκέφαλον, οὗ
<span class="lb" data-page="5.155" data-line="14" id="l5.155.14"></span>περ ἐξ ἀρχῆς ἰέναι. τοῦθ’ οὖν τὸ θαυμαστὸν πλέγμα πρὸς
<span class="lb" data-page="5.155" data-line="15" id="l5.155.15"></span>τῆς μηδὲν εἰκῆ ποιούσης φύσεως ἐν οὕτως ἀσφαλεῖ χώρᾳ
<span class="lb" data-page="5.155" data-line="16" id="l5.155.16"></span>ταχθῆναι, μεγάλης τινὸς ἐδόκει χρείας ἐνδεικτικὸν ὑπάρχειν.
<span class="lb" data-page="5.155" data-line="17" id="l5.155.17"></span>ἀλλ’ ἐπειδὴ τὴν τῶν ἐντέρων ἕλικα καὶ τὴν τῶν εἰς τοὺς
<span class="pb" data-page="5.156" id="p5.156"></span>
<span class="lb" data-page="5.156" data-line="1" id="l5.156.1"></span>ὄρχεις ἐμφυομένων ἀγγείων ἀκριβοῦς τε πέψεως ἕνεκα τῶν
<span class="lb" data-page="5.156" data-line="2" id="l5.156.2"></span>περιεχομένων ὑλῶν καὶ προσέτι δαψιλοῦς παρασκευῆς ταῖς
<span class="lb" data-page="5.156" data-line="3" id="l5.156.3"></span>ἑξῆς ἐνεργείαις ἑωρῶμεν γεγενημένην, εὔλογον ἐδόκει κᾀνταῦθα
<span class="lb" data-page="5.156" data-line="4" id="l5.156.4"></span>τοιοῦτόν τι μεμηχανῆσθαι τὴν φύσιν, ἅμα τε κατεργαζομένην
<span class="lb" data-page="5.156" data-line="5" id="l5.156.5"></span>πολλῷ χρόνῳ τὴν ἐν ταῖς ἀρτηρίαις ὕλην, αἷμα
<span class="lb" data-page="5.156" data-line="6" id="l5.156.6"></span>θερμὸν καὶ λεπτὸν καὶ ἀτμῶδες ὑπάρχουσαν, ἅμα τε κατασκευάζουσαν
<span class="lb" data-page="5.156" data-line="7" id="l5.156.7"></span>τροφὴν δαψιλῆ τῷ κατὰ τὸν ἐγκέφαλον ψυχικῷ
<span class="lb" data-page="5.156" data-line="8" id="l5.156.8"></span>πνεύματι. καὶ διὰ τοῦτο, κᾂν στερηθῇ τῆς πρὸς τὴν
<span class="lb" data-page="5.156" data-line="9" id="l5.156.9"></span>καρδίαν συνεχείας ὁ ἐγκέφαλος, ἐξαρκεῖ αὐτῷ τὸ δικτυοειδὲς
<span class="lb" data-page="5.156" data-line="10" id="l5.156.10"></span>πλέγμα μέχρι πολλοῦ, καὶ μάλισθ’ ὅταν ἀτρεμῇ τὸ
<span class="lb" data-page="5.156" data-line="11" id="l5.156.11"></span>ζῶον, ὡς ἂν μὴ δαπανωμένου τηνικαῦτα τοῦ ψυχικοῦ πνεύματος
<span class="lb" data-page="5.156" data-line="12" id="l5.156.12"></span>εἰς τὴν καθ’ ὁρμὴν ἐνέργειαν. <span class="milestone ed2page" data-n="5.436" data-unit="ed2page" id="ed2page.5.436"></span> τὸ μὲν δὴ χαλεπώτατόν
<span class="lb" data-page="5.156" data-line="13" id="l5.156.13"></span>τε καὶ ἀπορώτατον δοκοῦν, τὸ κατὰ τὰς καρωτίδας
<span class="lb" data-page="5.156" data-line="14" id="l5.156.14"></span>ἀρτηρίας, οὐδὲν ἔχειν ἄπορον ἔτι φαίνεται. παραπλησίως
<span class="lb" data-page="5.156" data-line="15" id="l5.156.15"></span>δ’ αὐτῷ καὶ τὸ κατὰ τὰς ἄλλας ἁπάσας, ὧν ἑκάστης
<span class="lb" data-page="5.156" data-line="16" id="l5.156.16"></span>βρόχῳ διαληφθείσης οὐδὲν ἐν τῷ παραυτίκα βλάπτεται τὸ
<span class="lb" data-page="5.156" data-line="17" id="l5.156.17"></span>μέρος. ἐχρῆν γὰρ, οἶμαι, κᾀνταῦθα σκοπεῖν, ὡς οὐκ ἴσον
<span class="pb" data-page="5.157" id="p5.157"></span>
<span class="lb" data-page="5.157" data-line="1" id="l5.157.1"></span>ἐστὶν, ἢ τὴν ἀρχὴν αὐτὴν τῆς ἐμφύτου θερμασίας παθεῖν,
<span class="lb" data-page="5.157" data-line="2" id="l5.157.2"></span>ἤ τι τῶν ὑπ’ αὐτῆς θερμαινομένων. τὴν μὲν γὰρ ἀεὶ χρὴ
<span class="lb" data-page="5.157" data-line="3" id="l5.157.3"></span>θερμὴν ἱκανῶς ὑπάρχειν· καὶ γὰρ ἑαυτὴν καὶ τἄλλα κινεῖ
<span class="lb" data-page="5.157" data-line="4" id="l5.157.4"></span>τε ἅμα σφυγματωδῶς καὶ θερμαίνει· τοῖς δὲ ἀπόχρη
<span class="lb" data-page="5.157" data-line="5" id="l5.157.5"></span>βραχείας εὐπορεῖν θερμασίας εἰς τὸ διασώζεσθαι. καὶ τὴν
<span class="lb" data-page="5.157" data-line="6" id="l5.157.6"></span>μὲν εἰ στερήσαις τῆς ἐμφύτου θερμασίας, αὐτήν τε ψύξεις
<span class="lb" data-page="5.157" data-line="7" id="l5.157.7"></span>καὶ τἄλλα πάντα, ὅσα πρότερον ὑπ’ αὐτῆς ἐθερμαίνετο·
<span class="lb" data-page="5.157" data-line="8" id="l5.157.8"></span>τῶν δ’ ἄλλων οὐδὲν στερῆσαι τελέως δυνήσῃ τῆς θερμασίας,
<span class="lb" data-page="5.157" data-line="9" id="l5.157.9"></span>κᾂν βρόχοις διαλάβῃς τὰς ἀρτηρίας· διά τε γὰρ τῶν
<span class="lb" data-page="5.157" data-line="10" id="l5.157.10"></span>χιτώνων ἐπιῤῥυήσεταί τι, καὶ γὰρ σύμπνουν ἐστὶ καὶ σύῤῥουν
<span class="lb" data-page="5.157" data-line="11" id="l5.157.11"></span>ἑαυτῷ πᾶν τὸ σῶμα κατὰ <span class="milestone ed1page" data-n="3.156" data-unit="ed1page" id="ed1page.3.156"></span> τὸν Ἱπποκράτους λόγον.
<span class="lb" data-page="5.157" data-line="12" id="l5.157.12"></span>ὥστε, κᾂν μὴ διὰ τῶν ἀρτηριῶν, ἀλλά γε διὰ τῶν
<span class="lb" data-page="5.157" data-line="13" id="l5.157.13"></span>ἄλλων καὶ μάλιστα διὰ φλεβῶν τῷ συνεχεῖ τῆς μεταλήψεως
<span class="lb" data-page="5.157" data-line="14" id="l5.157.14"></span>εἰς πᾶν μόριον ἐνεχθήσεταί τι τῆς θερμασίας.
<span class="lb" data-page="5.157" data-line="15" id="l5.157.15"></span>ἅπαντα οὖν τὰ τοιαῦτα τοῖς φαινομένοις ὁμολογεῖ, καὶ
<span class="lb" data-page="5.157" data-line="16" id="l5.157.16"></span>θαυμαστὸν οὐκ ἔτι δόξει τὴν ἀρχὴν τῆς θερμασίας μᾶλλον
<span class="lb" data-page="5.157" data-line="17" id="l5.157.17"></span>τῶν ἄλλων βλάπτεσθαι στερηθείσης τῆς ἀναπνοῆς.
<span class="pb" data-page="5.158" id="p5.158"></span>
<span class="lb" data-page="5.158" data-line="1" id="l5.158.1"></span>καὶ γὰρ ἐν ταῖς ἰατρικαῖς σικύαις ἡ μὲν φλὸξ ἀπόλλυται
<span class="lb" data-page="5.158" data-line="2" id="l5.158.2"></span>παραχρῆμα, μένει δ’ ἄχρι πλέον ἡ θερμασία περί τε τὸν
<span class="lb" data-page="5.158" data-line="3" id="l5.158.3"></span>ἐντὸς ἀέρα καὶ κατ’ αὐτὸ τὸ σῶμα, οὐ τραφεῖσα. οὕτω
<span class="lb" data-page="5.158" data-line="4" id="l5.158.4"></span>δὲ κᾀν τοῖς οἴκοις τοῖς ὑπὸ πυρὸς θερμανθεῖσιν θερμασία
<span class="lb" data-page="5.158" data-line="5" id="l5.158.5"></span>φαίνεται διαμένουσα, τοῦ πυρὸς ἐσβεσμένου πολλάκις.
<span class="lb" data-page="5.158" data-line="6" id="l5.158.6"></span>οὐχ ὅμοιον οὖν ἐστι τὸ κατὰ φύσιν τῇ τε καρδίᾳ καὶ τοῖς
<span class="lb" data-page="5.158" data-line="7" id="l5.158.7"></span>ἄλλοις μορίοις· τὴν μὲν γὰρ ζεῖν ἀεὶ χρὴ, τοῖς δ’ ἀρκεῖ
<span class="lb" data-page="5.158" data-line="8" id="l5.158.8"></span>τὸ μὴ παντάπασι καταψύχεσθαι. μάθοις δ’ ἂν ἐναργῶς
<span class="lb" data-page="5.158" data-line="9" id="l5.158.9"></span>τὸ λεγόμενον, εἰ γυμνώσαις καρδίαν ζώου, αὐτῆς διελὼν
<span class="lb" data-page="5.158" data-line="10" id="l5.158.10"></span>τὸ σκέπασμα, ὃ καλοῦσι περικάρδιον χιτῶνα, χωρὶς τοῦ τὸν
<span class="lb" data-page="5.158" data-line="11" id="l5.158.11"></span>ἄλλον θώρακα συντρῆσαι. τάχιστα γὰρ ἀποθνήσκει τὸ
<span class="lb" data-page="5.158" data-line="12" id="l5.158.12"></span>ζῶον, εἰ καταψύξεις τὴν καρδίαν· εἰ μέντοι θερμὴν φυλάττοις,
<span class="lb" data-page="5.158" data-line="13" id="l5.158.13"></span>οὐδὲν πάσχει. ψύξεις μὲν οὖν αὐτὴν ἐν ἀέρι τὴν
<span class="lb" data-page="5.158" data-line="14" id="l5.158.14"></span>χειρουργίαν ψυχρῷ ποιούμενος καὶ ψυχρὸν καταῤῥαίνων
<span class="lb" data-page="5.158" data-line="15" id="l5.158.15"></span>ὕδωρ· φυλάξεις δὲ ὡς πλείστου θερμὴν διὰ τῶν ἐναντίων.
<span class="lb" data-page="5.158" data-line="16" id="l5.158.16"></span>ἀλλ’ εἰ, κατεψυγμένης ἤδη, καὶ διὰ τοῦτο τοῦ ζώου τεθνεῶτος,
<span class="lb" data-page="5.158" data-line="17" id="l5.158.17"></span>ἐθέλοις παραχρῆμα τρώσας ὁποτέραν οὖν τῶν κοιλιῶν,
<span class="lb" data-page="5.158" data-line="18" id="l5.158.18"></span>καὶ μᾶλλον τὴν ἀριστερὰν, καθεῖναι δάκτυλον εἰς αὐτὴν, ﻿
<span class="pb" data-page="5.159" id="p5.159"></span>
<span class="lb" data-page="5.159" data-line="1" id="l5.159.1"></span>αἰσθήσῃ πολλῆς τῆς θερμασίας, καὶ πολύ γε πλέονος, ἢ
<span class="lb" data-page="5.159" data-line="2" id="l5.159.2"></span>ἐν τοῖς ἄλλοις μορίοις τοῖς κατὰ φύσιν διακειμένοις. τὸ
<span class="lb" data-page="5.159" data-line="3" id="l5.159.3"></span>γὰρ ἴσον μέρος τῆς θερμασίας ἐλάχιστον μὲν τῇ καρδίᾳ,
<span class="lb" data-page="5.159" data-line="4" id="l5.159.4"></span>πάμπολυ δὲ τοῖς ἄλλοις ἐστί. καὶ τοίνυν, ὅταν μὴ φυλάττηται
<span class="lb" data-page="5.159" data-line="5" id="l5.159.5"></span>τοῦτο, τὸ μὲν ἐκ τῆς καρδίας οἷον φλὸξ διαφορεῖται,
<span class="lb" data-page="5.159" data-line="6" id="l5.159.6"></span>τὸ δ’ ἐν τοῖς ἄλλοις ἄχρι πολλοῦ παραμένει. φυλακὴ δὲ
<span class="lb" data-page="5.159" data-line="7" id="l5.159.7"></span>ἦν ἐκείνῃ μὲν ἡ ἀναπνοὴ μόνη, τοῖς δ’ ἄλλοις διττή·
<span class="lb" data-page="5.159" data-line="8" id="l5.159.8"></span>σφυγμὸς μὲν, οἷον προαναπνοὴ, τό τε ἀπὸ τῆς ἀρχῆς
<span class="lb" data-page="5.159" data-line="9" id="l5.159.9"></span>ἐπιῤῥέον ἐξ ἐπιμέτρου. κατὰ δύο τοίνυν αἰτίας ἕκαστον τῶν
<span class="lb" data-page="5.159" data-line="10" id="l5.159.10"></span>μορίων πλεονεκτεῖ τῆς καρδίας εἰς τὸ μὴ ταχέως βλάπτεσθαι
<span class="lb" data-page="5.159" data-line="11" id="l5.159.11"></span>θερμασίας ἐνδείᾳ. καὶ γὰρ, ὅτι πλείστης μὲν ἐκείνη
<span class="lb" data-page="5.159" data-line="12" id="l5.159.12"></span>χρῄζει, τὰ δ’ ἄλλα βραχείας, καὶ ὅτι τῇ μὲν οὐδαμόθεν
<span class="lb" data-page="5.159" data-line="13" id="l5.159.13"></span>ἐπιῤῥεῖ, τοῖς δ’ ἀπ’ ἐκείνης, ἡ μὲν ἑτοίμως ἐξίσταται τοῦ
<span class="lb" data-page="5.159" data-line="14" id="l5.159.14"></span>κατὰ φύσιν, τὰ δὲ οὔ.
</p>
        </article>

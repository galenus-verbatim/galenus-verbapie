<article xmlns="http://www.w3.org/1999/xhtml" id="urn:cts:greekLit:tlg0057.tlg031.1st1K-grc1:3">
<span class="pb page1" data-page="5.159" id="p5.159"></span>
<span class="milestone ed1page page1" data-n="3.156" data-unit="ed1page" id="ed1page.3.156"></span>
<span class="milestone ed2page page1" data-n="5.436" data-unit="ed2page" id="ed2page.5.436"></span>
          <p>
<span class="lb" data-page="5.159" data-line="15" id="l5.159.15"></span><span class="milestone ed2page" data-n="5.437" data-unit="ed2page" id="ed2page.5.437"></span> Περὶ δὲ τοῦ μὴ δι’ ἀρτηριῶν μόνον,
<span class="lb" data-page="5.159" data-line="16" id="l5.159.16"></span>ἀλλὰ καὶ διὰ τῶν φλεβῶν καὶ τῶν ἄλλων ἁπάντων ἐπιῤῥεῖν
<span class="lb" data-page="5.159" data-line="17" id="l5.159.17"></span>ἐκ τῆς καρδίας τοῖς μορίοις τὴν θερμασίαν, ἐπεὶ διὰ
<span class="pb" data-page="5.160" id="p5.160"></span>
<span class="lb" data-page="5.160" data-line="1" id="l5.160.1"></span>βραχέος εἴρηται πρόσθεν, αὖθις ἡμῖν ἀναληπτέον τε καὶ
<span class="lb" data-page="5.160" data-line="2" id="l5.160.2"></span>ἀποδεικτέον, εἰποῦσι πρότερον τὰ φαινόμενα, δι’ ὧν ἄν
<span class="lb" data-page="5.160" data-line="3" id="l5.160.3"></span>τις αὐτὸ συλλογίσαιτο. πολλοὺς οὖν ἤδη πολλάκις μονομάχους
<span class="lb" data-page="5.160" data-line="4" id="l5.160.4"></span>μονάρχους τε καὶ στρατιώτας καὶ κυνηγέτας οὕτω
<span class="lb" data-page="5.160" data-line="5" id="l5.160.5"></span>τρωθῆναι συνέβη φλέβας καὶ ἀρτηρίας, ὥστε ἀναγκασθῆναι
<span class="lb" data-page="5.160" data-line="6" id="l5.160.6"></span>τοὺς ἰατροὺς βρόχῳ διαλαβεῖν αὐτάς. καὶ οὗτοι πάντες
<span class="lb" data-page="5.160" data-line="7" id="l5.160.7"></span>οὐ μετὰ πολὺν χρόνον ψυχροτέρων αἰσθάνονται τῶν
<span class="lb" data-page="5.160" data-line="8" id="l5.160.8"></span>μορίων, πρωϊαίτερον μὲν, εἰ τὰς φλέβας καὶ τὰς ἀρτηρίας
<span class="lb" data-page="5.160" data-line="9" id="l5.160.9"></span>βρόχῳ διαλάβοις, ὀψιαίτερον δὲ, εἰ τὰς ἀρτηρίας μόνον,
<span class="lb" data-page="5.160" data-line="10" id="l5.160.10"></span>ἥκιστα δὲ, εἰ μόνας τὰς φλέβας. ἐξ ὧν δῆλον, ἥκειν μέν
<span class="lb" data-page="5.160" data-line="11" id="l5.160.11"></span>τινα καὶ διὰ τῶν φλεβῶν εἰς τὰ μόρια θερμασίαν, ἀλλ’
<span class="lb" data-page="5.160" data-line="12" id="l5.160.12"></span>ἐλάττονα μακρῷ τῆς διὰ τῶν ἀρτηριῶν. εἰ δὲ χωρὶς τραύματος
<span class="lb" data-page="5.160" data-line="13" id="l5.160.13"></span>ἐθελήσαις μόριόν τι τοῦ σώματος λαβὼν ἰσχυρῶς
<span class="lb" data-page="5.160" data-line="14" id="l5.160.14"></span>καταδῆσαι, παραχρῆμα πελιδνόν τε καὶ ψυχρὸν αὐτὸ γινόμενον
<span class="lb" data-page="5.160" data-line="15" id="l5.160.15"></span>θεάσῃ, δῆλον ὡς στερηθὲν τῆς ἄνωθεν ἐπιῤῥεούσης
<span class="lb" data-page="5.160" data-line="16" id="l5.160.16"></span>διὰ πάντων τῶν μερῶν αὐτοῦ θερμασίας. ὁπότ’ οὖν καὶ
<span class="lb" data-page="5.160" data-line="17" id="l5.160.17"></span>τοῦτο δέδεικται, καὶ φαίνεται μηδὲν ἐναντιούμενον τῷ μὴ
<span class="pb" data-page="5.161" id="p5.161"></span>
<span class="lb" data-page="5.161" data-line="1" id="l5.161.1"></span>μίαν εἶναι τὴν χρείαν τῆς ἀναπνοῆς καὶ τῶν σφυγμῶν, ἕτοιμον
<span class="lb" data-page="5.161" data-line="2" id="l5.161.2"></span>ἤδη συλλογίσασθαι, φυλακῆς ἕνεκα τῆς καθ’ ἕκαστον
<span class="lb" data-page="5.161" data-line="3" id="l5.161.3"></span>μόριον θερμασίας γεγονέναι τοὺς σφυγμούς. ὥσθ’, ὅπερ ἐκ
<span class="lb" data-page="5.161" data-line="4" id="l5.161.4"></span>τῆς ἀναπνοῆς τῇ καρδίᾳ μόνῃ, τοῦτ’ ἐξ ἐκείνων τῷ καθ’
<span class="lb" data-page="5.161" data-line="5" id="l5.161.5"></span>ὅλον τὸ ζῶον ὑπάρχειν θερμῷ, εἶναι δὲ καὶ τὸ τῆς πέψεως
<span class="lb" data-page="5.161" data-line="6" id="l5.161.6"></span>τοῦ ψυχικοῦ πνεύματος κοινὸν μὲν ἀμφοῖν, ἀλλ’ ἰδιαίτατον
<span class="lb" data-page="5.161" data-line="7" id="l5.161.7"></span>τῶν ἀρτηριῶν, εἴ γε δὴ μεμνήμεθα τῶν ὀλίγον πρόσθεν
<span class="lb" data-page="5.161" data-line="8" id="l5.161.8"></span>εἰρημένων περὶ τοῦ δικτυοειδοῦς πλέγματος. ἐπεὶ τοίνυν
<span class="lb" data-page="5.161" data-line="9" id="l5.161.9"></span>ἐν τῷ περὶ χρείας ἀναπνοῆς ἐδείκνυτο διὰ μὲν τῆς
<span class="lb" data-page="5.161" data-line="10" id="l5.161.10"></span>εἰσπνοῆς ἐμψυχόμενον τὸ ἔμφυτον θερμὸν, διὰ δὲ τῆς
<span class="lb" data-page="5.161" data-line="11" id="l5.161.11"></span>ἀναπνοῆς οἷον καθαιρόμενον, ἐκκρινομένου τοῦ καπνώδους
<span class="lb" data-page="5.161" data-line="12" id="l5.161.12"></span>περιττώματος, ἄμφω δὲ ταῦτ’ εἰς τὴν φυλακὴν αὐτοῦ συντελεῖν,
<span class="lb" data-page="5.161" data-line="13" id="l5.161.13"></span>δῆλον ὡς κᾀπὶ τῶν σφυγμῶν ἐροῦμεν, ἐν μὲν ταῖς
<span class="lb" data-page="5.161" data-line="14" id="l5.161.14"></span>διαστολαῖς ἕλκεσθαί τινα οὐσίαν ἀερώδη, κατὰ δὲ τὰς
<span class="lb" data-page="5.161" data-line="15" id="l5.161.15"></span>συστολὰς ἐκκρίνεσθαι τὸ ἐκ τῆς τῶν χυμῶν συγκαύσεως
<span class="lb" data-page="5.161" data-line="16" id="l5.161.16"></span>καθ’ ὅλον τὸ ζῶον γινόμενον οἷον καπνῶδες
<span class="lb" data-page="5.161" data-line="17" id="l5.161.17"></span>περίττωμα.
</p>
        </article>

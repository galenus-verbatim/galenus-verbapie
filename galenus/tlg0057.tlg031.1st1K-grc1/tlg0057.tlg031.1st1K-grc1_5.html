<article xmlns="http://www.w3.org/1999/xhtml" id="urn:cts:greekLit:tlg0057.tlg031.1st1K-grc1:5">
<span class="pb page1" data-page="5.164" id="p5.164"></span>
<span class="milestone ed1page page1" data-n="3.157" data-unit="ed1page" id="ed1page.3.157"></span>
<span class="milestone ed2page page1" data-n="5.438" data-unit="ed2page" id="ed2page.5.438"></span>
          <p>
<span class="lb" data-page="5.164" data-line="14" id="l5.164.14"></span>Τί δὴ τοῦτ’ ἔστι πανταχόθεν καὶ πανταχόσε,
<span class="lb" data-page="5.164" data-line="15" id="l5.164.15"></span>σαφέστερον ἔτι διαιρήσω σοι. πάμπολλοι πόροι ταῖς ἀρτηρίαις,
<span class="lb" data-page="5.164" data-line="16" id="l5.164.16"></span>οἱ μὲν ἐν αὐτοῖς τοῖς χιτῶσιν οἷον ὀπαί τινες, ἄλλοι δὲ δίκην
<span class="lb" data-page="5.164" data-line="17" id="l5.164.17"></span>στομάτων εἰς ἔντερα καὶ γαστέρα καὶ τοῦτο δὴ τὸ ἐκτὸς
<span class="lb" data-page="5.164" data-line="18" id="l5.164.18"></span>δέρμα περαίνονται. ἀλλὰ καὶ συνεχεῖς ἀλλήλαις τε καὶ τῇ
<span class="pb" data-page="5.165" id="p5.165"></span>
<span class="lb" data-page="5.165" data-line="1" id="l5.165.1"></span>καρδίᾳ κατὰ μεγίστους εἰσὶ πόρους, κατὰ τὰς αὐτὰς ἀρτηρίας,
<span class="lb" data-page="5.165" data-line="2" id="l5.165.2"></span>μᾶλλον δὲ εὐρυχωρίας ἁπάσας. ταῖς γε φλεψὶν οὔπω
<span class="lb" data-page="5.165" data-line="3" id="l5.165.3"></span>κατὰ μεγάλας, ἀλλ’ ἐκφεύγουσι μὲν τὰς αἰσθήσεις αἱ
<span class="lb" data-page="5.165" data-line="4" id="l5.165.4"></span>συναναστομώσεις αὐτῶν. ὥστε, κᾂν ἀπιστοίης δικαίως, ὡς οὐκ
<span class="lb" data-page="5.165" data-line="5" id="l5.165.5"></span>οὔσαις, πιστεύσαις ἂν διὰ τὰ ἄλλα τὰ πρὸς τῶν παλαιῶν
<span class="lb" data-page="5.165" data-line="6" id="l5.165.6"></span>εἰρημένα, καὶ οὐχ ἥκιστα διὰ τόδε τὸ φαινόμενον. εἰ γάρ
<span class="lb" data-page="5.165" data-line="7" id="l5.165.7"></span>τις λαβὼν ζῶον ὁτιοῦν τούτων δὴ τῶν μεγάλας τε καὶ σαφεῖς
<span class="lb" data-page="5.165" data-line="8" id="l5.165.8"></span>τὰς φλέβας τε καὶ τὰς ἀρτηρίας ἐχόντων, οἷον βοῦν,
<span class="lb" data-page="5.165" data-line="9" id="l5.165.9"></span>ἢ σῦν, ἢ ὄνον, ἢ ἵππον, ἢ πρόβατον, ἢ ἄρκτον, ἢ πίθηκον,
<span class="lb" data-page="5.165" data-line="10" id="l5.165.10"></span>ἢ πάρδαλιν, ἢ ἄνθρωπον αὐτὸν, ἤ τι τῶν ἄλλων
<span class="lb" data-page="5.165" data-line="11" id="l5.165.11"></span>τῶν παραπλησίων, κατὰ μεγάλας καὶ πολλὰς ἀρτηρίας
<span class="lb" data-page="5.165" data-line="12" id="l5.165.12"></span>τρώσειεν, ἐκκενώσει δι’ αὐτὰς ἅπαν τοῦ ζώου τὸ αἷμα.
<span class="lb" data-page="5.165" data-line="13" id="l5.165.13"></span>τούτου πολλάκις τοῦ φαινομένου ἡμεῖς πεῖραν ἐποιησάμεθα,
<span class="lb" data-page="5.165" data-line="14" id="l5.165.14"></span><span class="milestone ed2page" data-n="5.439" data-unit="ed2page" id="ed2page.5.439"></span> καὶ διαπαντὸς εὑρίσκοντες ἐκκενουμένας τὰς φλέβας
<span class="lb" data-page="5.165" data-line="15" id="l5.165.15"></span>ἅμα ταῖς ἀρτηρίαις ἀληθὲς τὸ τῶν συναναστομωσεών ἐκ
<span class="lb" data-page="5.165" data-line="16" id="l5.165.16"></span>τούτων ἐπείσθημεν δόγμα. διὰ γοῦν τούτων τῶν ἀναστομώσεων
<span class="lb" data-page="5.165" data-line="17" id="l5.165.17"></span>ἐκ τῶν φλεβῶν ἕλκουσι μὲν ἐν ταῖς διαστολαῖς
<span class="lb" data-page="5.165" data-line="18" id="l5.165.18"></span>ἀρτηρίαι, ἐκθλίβουσι δὲ εἰς αὐτὰς ἐν ταῖς συστολαῖς, ὥσπερ
<span class="lb" data-page="5.165" data-line="19" id="l5.165.19"></span>διὰ τῶν εἰς τὸ δέρμα περαινομένων στομάτων ἐκκρίνουσι
<span class="pb" data-page="5.166" id="p5.166"></span>
<span class="lb" data-page="5.166" data-line="1" id="l5.166.1"></span>μὲν ἔξω πᾶν ὅσον ἀτμῶδές τε καὶ καπνῶδες περίττωμα,
<span class="lb" data-page="5.166" data-line="2" id="l5.166.2"></span>μεταλαμβάνουσι δὲ εἰς ἑαυτὰς ἐκ τοῦ περιέχοντος ἡμᾶς
<span class="lb" data-page="5.166" data-line="3" id="l5.166.3"></span>ἀέρος οὐκ ὀλίγην μοῖραν. καὶ τοῦτ’ ἔστι τὸ πρὸς Ἱπποκράτους
<span class="lb" data-page="5.166" data-line="4" id="l5.166.4"></span>λεγόμενον, ὡς ἔκπνουν καὶ εἴσπνουν ἐστὶν ὅλον τὸ
<span class="lb" data-page="5.166" data-line="5" id="l5.166.5"></span>σῶμα. κατὰ δὲ τὸν αὐτὸν τρόπον ἔκ τε τῆς γαστρὸς καὶ
<span class="lb" data-page="5.166" data-line="6" id="l5.166.6"></span>τῶν ἐντέρων ἕλκουσί τε καὶ αὖθις ἐκκρίνουσιν. οὕτω δὲ
<span class="lb" data-page="5.166" data-line="7" id="l5.166.7"></span>καὶ ἐκ τῶν περιεχουσῶν αὐτὰς χωρῶν διὰ τῶν οἷον ὀπῶν
<span class="lb" data-page="5.166" data-line="8" id="l5.166.8"></span>τῶν καθ’ ὅλους τοὺς χιτῶνας αὐτῶν ἐν μέρει μὲν ἕλκουσιν,
<span class="lb" data-page="5.166" data-line="9" id="l5.166.9"></span>ἐν μέρει δ’ ἐκκρίνουσι. παρὰ δὲ τῆς καρδίας λαμβάνουσι
<span class="lb" data-page="5.166" data-line="10" id="l5.166.10"></span>μὲν πλεῖον, διδόασι δ’ ἔλαττον. αἰτία δὲ αἱ
<span class="lb" data-page="5.166" data-line="11" id="l5.166.11"></span>τῶν ὑμένων ἐπιφύσεις, ὑπὲρ ὧν αὐτάρκως Ἐρασιστράτου
<span class="lb" data-page="5.166" data-line="12" id="l5.166.12"></span>διειλεγμένου, περιττὸν ἡμᾶς νῦν γράφειν. ἀλλ’ ἐκεῖνος μὲν
<span class="lb" data-page="5.166" data-line="13" id="l5.166.13"></span>ἔοικεν ὑπολαμβάνειν, μηδὲν ὅλως εἰς τὴν καρδίαν ἐκ τῶν
<span class="lb" data-page="5.166" data-line="14" id="l5.166.14"></span>ἀρτηριῶν μεταλαμβάνεσθαι, πλήν γε διὰ τῶν ἐν πνεύμονι·
<span class="lb" data-page="5.166" data-line="15" id="l5.166.15"></span>τὸ δὲ οὐχ οὕτως ἔχει. τάχα μὲν γὰρ καὶ τὰ κατ’ αὐτὸν
<span class="lb" data-page="5.166" data-line="16" id="l5.166.16"></span>τὸν τῆς φύσεως νόμον διοικουμένου τοῦ ζώου μεταλαμβάνεταί
<span class="lb" data-page="5.166" data-line="17" id="l5.166.17"></span>τι μικρόν. οὐχ οὕτως γάρ μοι δοκοῦσιν ἀκριβῶς ἀποφράττειν
<span class="lb" data-page="5.166" data-line="18" id="l5.166.18"></span>τὸ στόμα τῆς μεγάλης ἀρτηρίας οἱ ὑμένες, ὡς
<span class="pb" data-page="5.167" id="p5.167"></span>
<span class="lb" data-page="5.167" data-line="1" id="l5.167.1"></span>μηδὲν ἐξ αὐτῆς εἰς τὴν καρδίαν παλινδρομεῖν· εἰ δὲ μὴ,
<span class="lb" data-page="5.167" data-line="2" id="l5.167.2"></span>ἀλλά τοί γε, βιαίας τινὸς περιστάσεως καταλαβούσης τὸ
<span class="lb" data-page="5.167" data-line="3" id="l5.167.3"></span>ζῶον, ἀναγκαῖον οὕτως γίνεσθαι. πάντως δὲ μᾶλλον ἀληθὲς
<span class="lb" data-page="5.167" data-line="4" id="l5.167.4"></span>εἶναί μοι δοκεῖ. τοῦτο δὲ καὶ δι’ ἑτέρων ἡμῖν γραμμάτων
<span class="lb" data-page="5.167" data-line="5" id="l5.167.5"></span>ἀποδέδεικται, καὶ οὐ μεγάλη τις αὐτοῦ χρεία πρὸς τὸν
<span class="lb" data-page="5.167" data-line="6" id="l5.167.6"></span>ἐνεστῶτα λόγον. εἰ μὲν γάρ τι καὶ τῇ καρδίᾳ μεταδιδόασιν
<span class="lb" data-page="5.167" data-line="7" id="l5.167.7"></span>αἱ ἀρτηρίαι, πανταχόθεν ἂν οὕτως ἕλκοιέν τε καὶ αὖθις
<span class="lb" data-page="5.167" data-line="8" id="l5.167.8"></span>ἀντιπέμποιεν· εἰ δὲ μὴ, πανταχόθεν μὲν ἕλξουσιν, ἐπιπέμψουσιν
<span class="lb" data-page="5.167" data-line="9" id="l5.167.9"></span>δὲ καὶ, πλὴν εἰς τὴν καρδίαν, πανταχόσε. καί
<span class="lb" data-page="5.167" data-line="10" id="l5.167.10"></span>μοι δοκεῖ πολλῷ βέλτιον εἶναι τοῦτο τὸ δόγμα τῶν Ἐρασιστρατείων
<span class="lb" data-page="5.167" data-line="11" id="l5.167.11"></span>ὑποθέσεων· οὐδὲ γὰρ οὐδὲ σύμπνουν οὐδὲ
<span class="lb" data-page="5.167" data-line="12" id="l5.167.12"></span>σύῤῥουν εἶναι τὸ σῶμα δυνατὸν ἑαυτῷ, τῶν ἀρτηριῶν ἑλκουσῶν
<span class="lb" data-page="5.167" data-line="13" id="l5.167.13"></span>μὲν πανταχόθεν, μὴ ἐκπεμπουσῶν δὲ πανταχόσε.
<span class="lb" data-page="5.167" data-line="14" id="l5.167.14"></span>καὶ μὲν δὴ τὸ τῆς ἐνεργείας αὐτῶν χρηστὸν ᾧδ’ ἂν μᾶλλον
<span class="lb" data-page="5.167" data-line="15" id="l5.167.15"></span>εἰς ἅπαν ἐκταθείη τὸ ζῶον. οὕτω γὰρ ἅπαν μόνον
<span class="lb" data-page="5.167" data-line="16" id="l5.167.16"></span>ἀναψύχεσθαί τε καὶ καθαίρεσθαι δυνήσεται ταῖς τῶν ἀρτηριῶν
<span class="lb" data-page="5.167" data-line="17" id="l5.167.17"></span>διαφόροις κινήσεσι ἐπιστατούμενον. ὡς δ’ Ἐρασίστρατος
<span class="lb" data-page="5.167" data-line="18" id="l5.167.18"></span>ὑπελάμβανεν, ὀχετῶν ἀψύχων ἔργον, οὐκ ὀργάνων
<span class="pb" data-page="5.168" id="p5.168"></span>
<span class="lb" data-page="5.168" data-line="1" id="l5.168.1"></span>ζωτικῶν, αἱ ἀρτηρίαι τοῖς ζώοις ὑπηρετοῦσιν. ἡμεῖς δὲ καὶ
<span class="lb" data-page="5.168" data-line="2" id="l5.168.2"></span>δι’ ἑτέρου τινὸς ὅλου βιβλίου πολυειδῶς ἀπεδείξαμεν,
<span class="lb" data-page="5.168" data-line="3" id="l5.168.3"></span>αἷμα κᾀν τῷ κατὰ φύσιν ἔχειν τὸ ζῶον ἐν αὐταῖς ταῖς ἀρτηρίαις
<span class="lb" data-page="5.168" data-line="4" id="l5.168.4"></span>περιέχεσθαι. εἰ δὲ τοῦτο, παντί που δῆλον, ὡς οὐχ,
<span class="lb" data-page="5.168" data-line="5" id="l5.168.5"></span>ὅτι πληροῦνται τοῦ παρὰ τῆς καρδίας ἐπιπεμπομένου πνεύματος,
<span class="lb" data-page="5.168" data-line="6" id="l5.168.6"></span>ὡς Ἐρασίστρατος ἐνόμιζε, διὰ τοῦτο διαστέλλονται
<span class="lb" data-page="5.168" data-line="7" id="l5.168.7"></span>μᾶλλον, ἢ, ὅτι διαστέλλονται, διὰ τοῦτο πληροῦνται. κενῶν
<span class="lb" data-page="5.168" data-line="8" id="l5.168.8"></span>μὲν γὰρ αἵματος οὐσῶν, ἐνδέχοιτ’ ἂν ἴσως ἐν ὀλίγῳ χρόνῳ
<span class="lb" data-page="5.168" data-line="9" id="l5.168.9"></span>τὸ ἀπὸ τῆς καρδίας ἐπιῤῥυὲν ἐξικέσθαι μέχρι τῶν περάτων·
<span class="lb" data-page="5.168" data-line="10" id="l5.168.10"></span>αἷμα δὲ εἴπερ ἔχοιεν, οὐδαμῶς ἐγχωρεῖ τὸ τάχος τῆς
<span class="lb" data-page="5.168" data-line="11" id="l5.168.11"></span>κινήσεως ὁμολογεῖν τῷ παρὰ τῆς καρδίας πληρουμένας αὐτὰς
<span class="lb" data-page="5.168" data-line="12" id="l5.168.12"></span>διαστέλλεσθαι. οὐ γὰρ, ὅτι πληροῦνται, διὰ τοῦτο
<span class="lb" data-page="5.168" data-line="13" id="l5.168.13"></span>διαστέλλονται, ἀλλ’ ὅτι διαστέλλονται, διὰ τοῦτο πληροῦνται.
<span class="lb" data-page="5.168" data-line="14" id="l5.168.14"></span>τοῦτο μὲν δὴ πολλάκις τε καὶ πανταχοῦ καὶ
<span class="lb" data-page="5.168" data-line="15" id="l5.168.15"></span>ἡμῖν καὶ πολλοῖς τῶν ἔμπροσθεν ἀποδέδεικται, τὸ τὰς
<span class="lb" data-page="5.168" data-line="16" id="l5.168.16"></span>ἀρτηρίας ἐνεργεῖν αὐτὰς, ὡς καὶ ἡ καρδία, συστελλομένας
<span class="lb" data-page="5.168" data-line="17" id="l5.168.17"></span>τε καὶ διαστελλομένας ἐν μέρει κατὰ τὴν αὐτὴν ἐκείνῃ ﻿
<span class="pb" data-page="5.169" id="p5.169"></span>
<span class="lb" data-page="5.169" data-line="1" id="l5.169.1"></span>δύναμιν, ἣν <span class="milestone ed2page" data-n="5.440" data-unit="ed2page" id="ed2page.5.440"></span> ἐκ τῆς καρδίας ὁρμωμένην διὰ τῶν χιτώνων
<span class="lb" data-page="5.169" data-line="2" id="l5.169.2"></span>αὐτῶν ἐλέγομεν πέμπεσθαι.
</p>
        </article>

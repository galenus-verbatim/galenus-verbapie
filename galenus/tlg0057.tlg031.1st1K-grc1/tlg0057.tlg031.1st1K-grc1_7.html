<article xmlns="http://www.w3.org/1999/xhtml" id="urn:cts:greekLit:tlg0057.tlg031.1st1K-grc1:7">
<span class="pb page1" data-page="5.172" id="p5.172"></span>
<span class="milestone ed1page page1" data-n="3.158" data-unit="ed1page" id="ed1page.3.158"></span>
<span class="milestone ed2page page1" data-n="5.441" data-unit="ed2page" id="ed2page.5.441"></span>
          <p>
<span class="lb" data-page="5.172" data-line="7" id="l5.172.7"></span>Ἐφεξῆς ἂν εἴη σκεπτέον, εἰ, ὥσπερ ἡ ἐκπνοὴ
<span class="lb" data-page="5.172" data-line="8" id="l5.172.8"></span>ἄνεσίς ἐστι καὶ οἷον ἀνάπαυσις τῆς ἐνεργείας τοῦ
<span class="lb" data-page="5.172" data-line="9" id="l5.172.9"></span>θώρακος, ἡ ἐκφύσησις δὲ ἐνέργεια, καὶ διὰ τοῦτο τὸ μᾶλλόν
<span class="lb" data-page="5.172" data-line="10" id="l5.172.10"></span>τε καὶ ἧττον ἔχει, τῆς ἐκπνοῆς οὐκ ἐχούσης, οὕτως καὶ ἡ
<span class="lb" data-page="5.172" data-line="11" id="l5.172.11"></span>συστολὴ μὲν ἐν τοῖς σφυγμοῖς ἔκλυσις τῆς ἐνεργείας ἐστὶ
<span class="lb" data-page="5.172" data-line="12" id="l5.172.12"></span>τῶν ἀρτηριῶν, ἕτερον δέ τι ταύτῃ παρακείμενον ἀνάλογος
<span class="lb" data-page="5.172" data-line="13" id="l5.172.13"></span>ταῖς ἐκφυσήσεσιν ἡ ἐνέργεια. καί μοι δοκεῖ καὶ τοῦτο
<span class="lb" data-page="5.172" data-line="14" id="l5.172.14"></span>παντὸς μᾶλλον ἀληθὲς εἶναι. τεκμαίρομαι δὲ ἔκ τε τῶν
<span class="lb" data-page="5.172" data-line="15" id="l5.172.15"></span>κοινῇ περὶ πασῶν ἡμῖν τῶν ζωτικῶν δυνάμεων ἑτέρωθι δεδειγμένων,
<span class="lb" data-page="5.172" data-line="16" id="l5.172.16"></span>κᾀκ τῆς πρὸς αὐτὴν τὴν ἀναπνοὴν ἀναλογίας.
<span class="lb" data-page="5.172" data-line="17" id="l5.172.17"></span>ἐν μέντοι γε τοῖς περὶ τῶν δυνάμεων λογισμοῖς ἑκάστῳ
<span class="pb" data-page="5.173" id="p5.173"></span>
<span class="lb" data-page="5.173" data-line="1" id="l5.173.1"></span>τῶν ὀργάνων ἐμφαίνει ἐναντίως ἔχειν ἐμφύτους δυνάμεις.
<span class="lb" data-page="5.173" data-line="2" id="l5.173.2"></span>ἡ δ’ αὖ τῆς ἀναπνοῆς ὁμοιότης ζητεῖ τὴν ἐνέργειαν ἐν
<span class="lb" data-page="5.173" data-line="3" id="l5.173.3"></span>ταῖς ἀρτηρίαις ἀνάλογον ταῖς ἐμφυσήσεσιν. καὶ γὰρ ἀτοπώτατον
<span class="lb" data-page="5.173" data-line="4" id="l5.173.4"></span>ἂν εἴη, μᾶλλον δ’ ἀδύνατον, ὑπάρχειν μέν τινα
<span class="lb" data-page="5.173" data-line="5" id="l5.173.5"></span>χρείαν τῇ φύσει τῆς συστολῆς τῶν ἀρτηριῶν, μηδεμίαν δ’
<span class="lb" data-page="5.173" data-line="6" id="l5.173.6"></span>αὐταῖς δοθῆναι σύμφυτον δύναμιν, δημιουργὸν τῆς τοιαύτης
<span class="lb" data-page="5.173" data-line="7" id="l5.173.7"></span>κινήσεως. εὐλογώτερον οὖν μακρῷ, καθάπερ ἐν τοῖς
<span class="lb" data-page="5.173" data-line="8" id="l5.173.8"></span>περὶ δυσπνοίας ἐδείκνυμεν, ὁπόταν μὲν ἡ ἐκ τῆς τῶν χυμῶν
<span class="lb" data-page="5.173" data-line="9" id="l5.173.9"></span>συγκαύσεως ἀθροιζομένη λιγνυώδης ἀναθυμίασις ἀξιόλογος
<span class="lb" data-page="5.173" data-line="10" id="l5.173.10"></span>ᾖ, τηνικαῦτα μὲν ἐκφυσήσεως τὸ ζῶον ἐφίεσθαι,
<span class="lb" data-page="5.173" data-line="11" id="l5.173.11"></span>ὁπόταν δ’ ἤτοι διὰ τὴν εὔχυμον, ἢ τὴν τοῦ θερμοῦ μετριότητα
<span class="lb" data-page="5.173" data-line="12" id="l5.173.12"></span>μηδὲν τοιοῦτον ὑποτρέφηται περίττωμα, μόνης
<span class="lb" data-page="5.173" data-line="13" id="l5.173.13"></span>τῆς ἐκπνοῆς, κᾀν ταῖς ἀρτηρίαις τὴν μὲν ἀνάλογον ταῖς
<span class="lb" data-page="5.173" data-line="14" id="l5.173.14"></span>ἐκφυσήσεσι συστολὴν ἐν ταῖς πλεονεξίαις τοῦ τοιούτου περιττώματος
<span class="lb" data-page="5.173" data-line="15" id="l5.173.15"></span>γίνεσθαι, τὰς δ’ ἄλλας, ὅταν ἀτμῷ μᾶλλον
<span class="lb" data-page="5.173" data-line="16" id="l5.173.16"></span>ἢ καπνῷ παραπλήσιον ᾖ τὸ κενούμενον ἐξ αὐτῶν.
<span class="lb" data-page="5.173" data-line="17" id="l5.173.17"></span>ἐναργῶς δὲ μαρτύρια πάμπολλα τῶν ἐν τοῖς
<span class="lb" data-page="5.173" data-line="18" id="l5.173.18"></span>σφυγμοῖς φαινομένων, οἷον εὐθέως τὰ κατὰ τοὺς ὕπνους
<span class="pb" data-page="5.174" id="p5.174"></span>
<span class="lb" data-page="5.174" data-line="1" id="l5.174.1"></span>ἐπὶ τῶν ἐδηδοκότων δαψιλῶς. ἐν τούτοις γὰρ ἐκλύεται
<span class="lb" data-page="5.174" data-line="2" id="l5.174.2"></span>μὲν ἡ διαστολὴ μικροτέρα τε ἅμα καὶ βραδυτέρα γινομένη,
<span class="lb" data-page="5.174" data-line="3" id="l5.174.3"></span>ἐπιτείνεται δὲ κατ’ ἄμφω ἡ συστολὴ, καὶ γὰρ ὠκυτέρα
<span class="lb" data-page="5.174" data-line="4" id="l5.174.4"></span>ἢ πρόσθεν καὶ ἐπὶ πλέον εἴσω κατιοῦσα φαίνεται.
<span class="lb" data-page="5.174" data-line="5" id="l5.174.5"></span>ἔοικε γὰρ ταῦτα γίνεσθαι κατὰ τοὺς ὕπνους εὐλόγως θ’
<span class="lb" data-page="5.174" data-line="6" id="l5.174.6"></span>ἅμα καὶ ἀνάλογον ταῖς ἐκπνοαῖς. ἔσω γὰρ μᾶλλον ἢ
<span class="lb" data-page="5.174" data-line="7" id="l5.174.7"></span>ἔξω κινουμένης τῆς ἐμφύτου θερμασίας, καὶ διὰ τοῦτο
<span class="lb" data-page="5.174" data-line="8" id="l5.174.8"></span>πολλῆς ἀθροιζομένης κατά τε τὰ σπλάγχνα καὶ τὴν γαστέρα
<span class="lb" data-page="5.174" data-line="9" id="l5.174.9"></span>κατεργαζομένην τούς τε χυμοὺς καὶ τὰ σιτία,
<span class="lb" data-page="5.174" data-line="10" id="l5.174.10"></span>πλείων ἀνάγκη καὶ τὸ περίττωμα γενόμενον δεῖσθαι τῆς
<span class="lb" data-page="5.174" data-line="11" id="l5.174.11"></span>φυσικῆς κενώσεως. καὶ διὰ τοῦτο ἐν μὲν ταῖς ἀναπνοαῖς
<span class="lb" data-page="5.174" data-line="12" id="l5.174.12"></span>ἡ ἐκπνοὴ θάττων τε καὶ μείζων, καὶ ὡς ἐπὶ τὸ πολὺ μετ’
<span class="lb" data-page="5.174" data-line="13" id="l5.174.13"></span>ἐκφυσήσεως τοῖς κάμνουσι κοιμωμένοις, καὶ μάλισθ’ ὅταν
<span class="lb" data-page="5.174" data-line="14" id="l5.174.14"></span>ἐδηδοκότες ὦσιν ἱκανά. κατὰ δὲ τοὺς σφυγμοὺς ἡ συστολὴ
<span class="lb" data-page="5.174" data-line="15" id="l5.174.15"></span>τὸν αὐτὸν διατίθεται τρόπον. οὕτω τοι καὶ τοῖς
<span class="lb" data-page="5.174" data-line="16" id="l5.174.16"></span>παισὶν ἄμφω πλεονεκτεῖ· πλείστη γὰρ καὶ ἡ τῶν χυμῶν
<span class="lb" data-page="5.174" data-line="17" id="l5.174.17"></span>ἐργασία τοῖς τοιούτοις διὰ τὴν αὔξησιν. ἔμπαλιν δὲ ἡ ﻿
<span class="pb" data-page="5.175" id="p5.175"></span>
<span class="lb" data-page="5.175" data-line="1" id="l5.175.1"></span>τῶν γερόντων ἡλικία βραδυτάτην τε καὶ μικροτάτην ἔχουσα
<span class="lb" data-page="5.175" data-line="2" id="l5.175.2"></span>φαίνεται τὴν συστολὴν, ὡς ἀμυδρὰν καὶ περὶ τὰς πέψεις
<span class="lb" data-page="5.175" data-line="3" id="l5.175.3"></span>ἀσθενοῦσαν καὶ τοὺς χυμοὺς ἥκιστα κατεργαζομένην, ὡς
<span class="lb" data-page="5.175" data-line="4" id="l5.175.4"></span>μὴ ἀναγκαίαν. ἀνάλογον δὲ τούτοις καὶ τὰς ὥρας τε καὶ
<span class="lb" data-page="5.175" data-line="5" id="l5.175.5"></span>χώρας καὶ πάσας <span class="milestone ed2page" data-n="5.442" data-unit="ed2page" id="ed2page.5.442"></span> ἁπλῶς τοῦ περιέχοντος ἡμῶν
<span class="lb" data-page="5.175" data-line="6" id="l5.175.6"></span>ἀέρος τὰς μεταβολὰς εἰς κρύος τε καὶ θάλπος ἀλλοιοῦσθαί
<span class="lb" data-page="5.175" data-line="7" id="l5.175.7"></span>φασι τοὺς σφυγμούς. οὕτω δὲ καὶ τῶν ψυχικῶν παθῶν
<span class="lb" data-page="5.175" data-line="8" id="l5.175.8"></span>καὶ τῶν ἐπιτηδευμάτων τε καὶ νοσημάτων ἕκαστον
<span class="lb" data-page="5.175" data-line="9" id="l5.175.9"></span>ἤτοι τὴν ἔξω κίνησιν αὐξάνει τῶν ἀρτηριῶν, ἢ τὴν εἴσω.
<span class="lb" data-page="5.175" data-line="10" id="l5.175.10"></span>καίτοι γ’ ἐχρῆν, εἰ διὰ παντὸς ἀνάπαυσίς τις ἦν ἡ διαστολὴ,
<span class="lb" data-page="5.175" data-line="11" id="l5.175.11"></span>πρῶτον μηδαμῶς μήτ’ ὠκυτέραν ἑαυτῆς μήτε
<span class="lb" data-page="5.175" data-line="12" id="l5.175.12"></span>βραδυτέραν ταύτην γίνεσθαι· δεύτερον δὲ καὶ τῆς κινήσεως
<span class="lb" data-page="5.175" data-line="13" id="l5.175.13"></span>ὅρον ἕνα διὰ παντὸς ὑπάρχειν, ὃν ἐκ τῆς φυσικῆς
<span class="lb" data-page="5.175" data-line="14" id="l5.175.14"></span>κατασκευῆς αἱ ἀρτηρίαι κέκτηνται. τὸ δὲ καὶ τοῦτο
<span class="lb" data-page="5.175" data-line="15" id="l5.175.15"></span>προσωτέρω κινεῖν αὐτὰς ἐνδεικτικόν ἐστι τῆς τότε γινομένης
<span class="lb" data-page="5.175" data-line="16" id="l5.175.16"></span>ἐνεργείας. ἀλλ’ οὐκ ἐνεργοῦσα, φασὶν, ἡ ἀρτηρία
<span class="lb" data-page="5.175" data-line="17" id="l5.175.17"></span>θᾶττόν τε καὶ μέχρι πλέονος εἴσω προσέρχεται, ἀλλὰ διὰ
<span class="lb" data-page="5.175" data-line="18" id="l5.175.18"></span>τῶν χιτώνων μαλακότητα· πεφύκασι γὰρ οἱ τοιοῦτοι τῆς
<span class="pb" data-page="5.176" id="p5.176"></span>
<span class="lb" data-page="5.176" data-line="1" id="l5.176.1"></span>διαστολῆς ἀφεθέντες ἐπὶ πλεῖόν τε καὶ θᾶττον τῶν σκληρῶν
<span class="lb" data-page="5.176" data-line="2" id="l5.176.2"></span>εἰς ἑαυτοὺς συνιζάνειν. ἀλλὰ τοῦτο, φήσομεν, ὦ γενναῖοι,
<span class="lb" data-page="5.176" data-line="3" id="l5.176.3"></span>τῇ μὲν κατὰ τὰς ἡλικίας ἐξαλλαγῇ τῶν ῥυθμῶν
<span class="lb" data-page="5.176" data-line="4" id="l5.176.4"></span>ἴσως ὁμολογεῖ· καίτοι δείξομεν ὀλίγον ὕστερον, ὅπως διαφέρεται·
<span class="lb" data-page="5.176" data-line="5" id="l5.176.5"></span>παμπόλλαις δ’ ἄλλαις διαθέσεσιν ἐναργῶς διαφωνεῖ,
<span class="lb" data-page="5.176" data-line="6" id="l5.176.6"></span>καθ’ ἃς ἐξαιφνίδιος ἡ ἀλλοίωσις γίνεται τῶν ῥυθμῶν,
<span class="lb" data-page="5.176" data-line="7" id="l5.176.7"></span>οὐδὲν μέγα τῶν χιτώνων ἐν οὕτως ὀλίγῳ χρόνῳ
<span class="lb" data-page="5.176" data-line="8" id="l5.176.8"></span>μεταβάλλειν εἰς μαλακότητά τε καὶ σκληρότητα δυναμένων.
<span class="lb" data-page="5.176" data-line="9" id="l5.176.9"></span>ἐξαπατᾷ δὲ οὐχ ἥκιστα ὑμᾶς καὶ τὸ καλῶς ὑπὸ
<span class="lb" data-page="5.176" data-line="10" id="l5.176.10"></span>τῶν παλαιῶν ἰατρῶν εἰρημένον, οὐ συνιέντας αὐτὸ προσηκόντως.
<span class="lb" data-page="5.176" data-line="11" id="l5.176.11"></span>ἑτοιμότεροι γὰρ εἰσὶ πρὸς τὰς κινήσεις οἱ μαλακοὶ
<span class="lb" data-page="5.176" data-line="12" id="l5.176.12"></span>χιτῶνες, ὅταν ἐνεργῶσί τι δι’ αὐτῶν αἱ δυνάμεις·
<span class="lb" data-page="5.176" data-line="13" id="l5.176.13"></span>εὐπειθέστεροι γὰρ οὕτως αὐταῖς εἰσι καὶ, ὡς ἂν εἴποι τις,
<span class="lb" data-page="5.176" data-line="14" id="l5.176.14"></span>εὐαγωγότεροι πρὸς ὅ τι ἂν ἐθέλωσιν. ὅταν δ’ ὑπ’ ἐκείνων
<span class="lb" data-page="5.176" data-line="15" id="l5.176.15"></span>κινηθέντες αὖθις ἐαθῶσιν εἰς τὴν ἑαυτῶν κατάστασιν ἐπανιέναι,
<span class="lb" data-page="5.176" data-line="16" id="l5.176.16"></span>τόθ’ οἱ σκληροὶ θᾶττον ἐπανέρχονται τῶν μαλακωτέρων,
<span class="lb" data-page="5.176" data-line="17" id="l5.176.17"></span>ὥσπερ καὶ τῶν φυτῶν τὰ σκληρότερα τῶν
<span class="pb" data-page="5.177" id="p5.177"></span>
<span class="lb" data-page="5.177" data-line="1" id="l5.177.1"></span>μαλακωτέρων χαλεπώτερον μὲν ὑπείκει τοῖς βιαζομένοις
<span class="lb" data-page="5.177" data-line="2" id="l5.177.2"></span>καὶ μόλις ἕπεται τοῖς ἕλκουσιν, ἀφεθέντα δ’ αὖθις εὐκολώτερον
<span class="lb" data-page="5.177" data-line="3" id="l5.177.3"></span>εἰς τὴν ἔμπροσθεν ἐπανέρχεται κατάστασιν.
<span class="lb" data-page="5.177" data-line="4" id="l5.177.4"></span>ἀλλὰ καὶ λόγον ἔχον ἐστὶ τοῦτο πρὸ τοῦ φαίνεσθαι γινόμενον
<span class="lb" data-page="5.177" data-line="5" id="l5.177.5"></span>οὕτως. ἑκάστῳ γὰρ τῶν σωμάτων ἐστί τις ἴδιος
<span class="lb" data-page="5.177" data-line="6" id="l5.177.6"></span>λόγος συστάσεως ἄλυπός τε καὶ, ὡς Ἱπποκράτης ἔλεγεν,
<span class="lb" data-page="5.177" data-line="7" id="l5.177.7"></span>ἀκάματος, ἐν τῷ μέσῳ δηλονότι τῶν ἀμέτρων αὐτοῦ κινήσεων
<span class="lb" data-page="5.177" data-line="8" id="l5.177.8"></span>καθεστηκυίας, καὶ ταύτης οὐκ ἄνευ καμάτου τινὸς
<span class="lb" data-page="5.177" data-line="9" id="l5.177.9"></span>ἐξίσταται. καὶ μείζων δὲ κάματος καὶ αὐτῷ τῷ κινουμένῳ
<span class="lb" data-page="5.177" data-line="10" id="l5.177.10"></span>σώματι καὶ τῇ κινούσῃ δυνάμει τότε μᾶλλόν ἐστιν,
<span class="lb" data-page="5.177" data-line="11" id="l5.177.11"></span>ὅταν σκληρόν τε καὶ ξηρὸν ὑπάρχῃ. τὸ γὰρ οὕτω συνεστηκὸς
<span class="lb" data-page="5.177" data-line="12" id="l5.177.12"></span>ἰσχυροτέραν ἔχει τὴν ἕξιν τοῦ μαλακωτέρου τε καὶ
<span class="lb" data-page="5.177" data-line="13" id="l5.177.13"></span>ὑγροτέρου· ὅσῳ δ’ ἂν ἕκαστον τῶν ὁτιοῦν πάσχειν μελλόντων
<span class="lb" data-page="5.177" data-line="14" id="l5.177.14"></span>ἰσχυρότερον ᾖ, τοσοῦτον τῷ διατιθέντι δυσκινητότερον
<span class="lb" data-page="5.177" data-line="15" id="l5.177.15"></span>γίνεται. εἴπερ οὖν πάσχει μὲν τὸ κινούμενον
<span class="lb" data-page="5.177" data-line="16" id="l5.177.16"></span>ὑπὸ τοῦ κινοῦντος, ἐνεργεῖ δὲ καὶ δρᾷ περὶ αὐτὸ τὸ
<span class="lb" data-page="5.177" data-line="17" id="l5.177.17"></span>κινοῦν, εὔλογον ἦν, ὅσον δυσπαθέστερόν ἐστι τὸ σκληρότερον,
<span class="lb" data-page="5.177" data-line="18" id="l5.177.18"></span>εἰς τοσοῦτον καὶ δυσκινητότερον αὐτὸ γενέσθαι.
<span class="pb" data-page="5.178" id="p5.178"></span>
<span class="lb" data-page="5.178" data-line="1" id="l5.178.1"></span>καὶ διὰ τοῦτο, εἴτε φυτὸν ὁτιοῦν, εἴτε τῶν ὀργανικῶν
<span class="lb" data-page="5.178" data-line="2" id="l5.178.2"></span><span class="milestone ed1page" data-n="3.159" data-unit="ed1page" id="ed1page.3.159"></span>τι τοῦ ζώου μορίων ὑπὸ δυνάμεώς τινος κινοῖτο, τὸ
<span class="lb" data-page="5.178" data-line="3" id="l5.178.3"></span>μὲν σκληρὸν, ὡς ἂν δυσπαθέστερόν τε καὶ δυσκινητότερον,
<span class="lb" data-page="5.178" data-line="4" id="l5.178.4"></span>ἧττον ἀκολουθεῖ, ῥᾷον δὲ τὸ μαλακώτερον. τοῦ
<span class="lb" data-page="5.178" data-line="5" id="l5.178.5"></span>μαλακωτέρου δὲ τὸ σκληρὸν θᾶττον εἰς τὴν ἑαυτοῦ
<span class="lb" data-page="5.178" data-line="6" id="l5.178.6"></span>κατάστασιν ἐπανέρχεται, ὡς ἂν ἰσχυροτέρᾳ συνεχόμενον
<span class="lb" data-page="5.178" data-line="7" id="l5.178.7"></span>ἕξει. φαίνεται γὰρ ἐν τοῖς φυτοῖς, ὅσα μὲν ἁπαλὰ καὶ
<span class="lb" data-page="5.178" data-line="8" id="l5.178.8"></span>νέα, λυγιζόμενά τε καὶ βραδύνοντα κατὰ τὰς εἰς τὴν φύσιν
<span class="lb" data-page="5.178" data-line="9" id="l5.178.9"></span>ἐπανόδους, ὅσα δ’ ἤδη τέλεα καὶ σκληρὰ, μετὰ
<span class="lb" data-page="5.178" data-line="10" id="l5.178.10"></span>πλείονος τοῦ τόνου καὶ θάττονος <span class="milestone ed2page" data-n="5.443" data-unit="ed2page" id="ed2page.5.443"></span> τῆς κινήσεως
<span class="lb" data-page="5.178" data-line="11" id="l5.178.11"></span>ἐπανερχόμενα. πρὸς τῷ τοίνυν, ὡς ἔφην, καταβάλλειν
<span class="lb" data-page="5.178" data-line="12" id="l5.178.12"></span>αὐτῶν τὸν λόγον τὰς ἐξαίφνης γιγνομένας μεταβολὰς τῶν
<span class="lb" data-page="5.178" data-line="13" id="l5.178.13"></span>ῥυθμῶν οὐδ’ ἄλλως ἔοικεν ὁμολογεῖν τοῖς φαινομένοις
<span class="lb" data-page="5.178" data-line="14" id="l5.178.14"></span>ἡ ὑπόθεσις, δειχθέντος τοῦ μὲν μαλακωτέρου σώματος
<span class="lb" data-page="5.178" data-line="15" id="l5.178.15"></span>καὶ ἀσθενεστέρου ῥᾷον μὲν ἑπομένου τῷ κινοῦντι, βραδύτερον
<span class="lb" data-page="5.178" data-line="16" id="l5.178.16"></span>δ’ εἰς τὴν φύσιν ἐπανερχομένου, τοῦ δὲ σκληροτέρου
<span class="lb" data-page="5.178" data-line="17" id="l5.178.17"></span>διὰ συντονίαν μόγις μὲν νικωμένου, καὶ διὰ
<span class="pb" data-page="5.179" id="p5.179"></span>
<span class="lb" data-page="5.179" data-line="1" id="l5.179.1"></span>τοῦτο βραδύτερον ἑπομένου, θᾶττον δὲ, ὅταν ἀφεθῇ, πρὸς
<span class="lb" data-page="5.179" data-line="2" id="l5.179.2"></span>τὴν οἰκείαν ἐπειγομένου φύσιν. συνελόντι δὲ φάναι, καὶ
<span class="lb" data-page="5.179" data-line="3" id="l5.179.3"></span>ταῖς μαλακαῖς ἀρτηρίαις ἄμφω συμβέβηκε πάσχειν ἐν μέρει
<span class="lb" data-page="5.179" data-line="4" id="l5.179.4"></span>καὶ ταῖς σκληραῖς.
</p>
        </article>

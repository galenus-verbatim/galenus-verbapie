<article xmlns="http://www.w3.org/1999/xhtml" id="urn:cts:greekLit:tlg0057.tlg031.1st1K-grc1:8">
<span class="pb page1" data-page="5.179" id="p5.179"></span>
<span class="milestone ed1page page1" data-n="3.159" data-unit="ed1page" id="ed1page.3.159"></span>
<span class="milestone ed2page page1" data-n="5.443" data-unit="ed2page" id="ed2page.5.443"></span>
          <p>
<span class="lb" data-page="5.179" data-line="5" id="l5.179.5"></span>Εἴρηταί μοι τὸ πᾶν ἤδη περὶ χρείας
<span class="lb" data-page="5.179" data-line="6" id="l5.179.6"></span>σφυγμῶν. καὶ γὰρ ὅτι φυσικῆς ἕνεκα τῆς καθ’ ὅλον τὸ
<span class="lb" data-page="5.179" data-line="7" id="l5.179.7"></span>ζῶον θερμασίας, καὶ ὅτι κατὰ μὲν τὰς διαστολὰς διαψύχεται
<span class="lb" data-page="5.179" data-line="8" id="l5.179.8"></span>τοῦτο, κατὰ δὲ τὰς συστολὰς καθαίρεται, καὶ
<span class="lb" data-page="5.179" data-line="9" id="l5.179.9"></span>ὡς αἱ κινήσεις αἵδε ταῖς ἀναπνευστικαῖς ἐοίκασι πάντη,
<span class="lb" data-page="5.179" data-line="10" id="l5.179.10"></span>καὶ ὡς καὶ τῷ ψυχικῷ πνεύματι χρήσιμοι, καὶ ὡς
<span class="lb" data-page="5.179" data-line="11" id="l5.179.11"></span>καθ’ ἓν μόνον ἀναπνοὴ καὶ σφυγμὸς διαφέρουσι, τῷ
<span class="lb" data-page="5.179" data-line="12" id="l5.179.12"></span>τὴν μὲν ὑπὸ τῆς ψυχικῆς δυνάμεως, τὸν δ’ ὑπὸ τῆς
<span class="lb" data-page="5.179" data-line="13" id="l5.179.13"></span>ζωτικῆς γίνεσθαι, τὰ δ’ ἄλλα πάντα καὶ χρείας ἕνεκα
<span class="lb" data-page="5.179" data-line="14" id="l5.179.14"></span>καὶ τρόπου κινήσεως ὁμοίως ἔχουσιν, εἴρηταί τε καὶ
<span class="lb" data-page="5.179" data-line="15" id="l5.179.15"></span>δέδεικται. ῥᾷστον δὴ ταῦτ’ ἐπιμελῶς ἀναλεξαμένῳ διακρίνειν
<span class="lb" data-page="5.179" data-line="16" id="l5.179.16"></span>δύνασθαι τά τε καλῶς ὑπὸ τῶν ἔμπροσθεν
<span class="pb" data-page="5.180" id="p5.180"></span>
<span class="lb" data-page="5.180" data-line="1" id="l5.180.1"></span>εἰρημένα καὶ τὰ μή. ῥᾴδιον δὲ τῷ τοιούτῳ, καὶ ὅσα
<span class="lb" data-page="5.180" data-line="2" id="l5.180.2"></span>κατὰ μέρος ὑπὲρ ἀμφοτέρων ζητεῖται τῶν ἐνεργειῶν,
<span class="lb" data-page="5.180" data-line="3" id="l5.180.3"></span>ἐξευρίσκειν.
</p>
        </article>

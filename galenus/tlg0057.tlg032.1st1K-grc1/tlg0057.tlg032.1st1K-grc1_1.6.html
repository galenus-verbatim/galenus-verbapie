<article xmlns="http://www.w3.org/1999/xhtml" id="urn:cts:greekLit:tlg0057.tlg032.1st1K-grc1:1.6">
<span class="pb page1" data-page="5.184" id="p5.184"></span>
<span class="milestone ed1page page1" data-n="0.254" data-unit="ed1page" id="ed1page.1.254"></span>
<span class="milestone ed2page page1" data-n="5.79" data-unit="ed2page" id="ed2page.5.79"></span>
            <p>
<span class="lb" data-page="5.184" data-line="13" id="l5.184.13"></span>Τὸ γὰρ ὑπὸ τῶν περὶ τὸν Ἐρασίστρατον
<span class="lb" data-page="5.184" data-line="14" id="l5.184.14"></span>λεγόμενον, ὡς πρὶν μὲν τοῦ γυμνωθῆναι πνεῦμα μόνον ἐν
<span class="lb" data-page="5.184" data-line="15" id="l5.184.15"></span>αὐτῇ περιείχετο, γυμνωθείσης δὲ παρεμπίπτει τὸ αἷμα, οὐδὲν
<span class="lb" data-page="5.184" data-line="16" id="l5.184.16"></span>ἄλλ’ ἐστὶν ἢ ἀνθρώπων λόγος ἀναισχύντων πρὸς τὸν
<span class="lb" data-page="5.184" data-line="17" id="l5.184.17"></span>ἔλεγχον. ἀλλὰ καὶ τοῦτ’ αὐτῶν ἐλέγξαι τὸ ἀναισχύντημα
<span class="lb" data-page="5.184" data-line="18" id="l5.184.18"></span>ῥᾷστόν ἐστιν. εἰ γὰρ δὴ παρὰ φύσιν εἰς τὴν πνευματικὴν
<span class="pb" data-page="5.185" id="p5.185"></span>
<span class="lb" data-page="5.185" data-line="1" id="l5.185.1"></span>κοιλίαν τῆς καρδίας ἐκπέπτωκε τὸ αἷμα, πάντ’ ἐχρῆν, οἶμαι,
<span class="lb" data-page="5.185" data-line="2" id="l5.185.2"></span>συγκεχύσθαι τὰ κατὰ φύσιν αὐτῆς ἔργα, καὶ μήτε τὰς ἀρτηρίας
<span class="lb" data-page="5.185" data-line="3" id="l5.185.3"></span>ἔθ’ ὁμοίως σφύζειν, ὡς ὅτ’ ἐκ τοῦ παρ’ αὐτῆς ἐπληροῦτο
<span class="lb" data-page="5.185" data-line="4" id="l5.185.4"></span>πνεύματος, ἀπολωλέναι τε παμπόλλας ἐνεργείας, ὡς
<span class="lb" data-page="5.185" data-line="5" id="l5.185.5"></span>ἂν τῆς πηγῆς αὐτῶν οὐκέτι οὔσης. Ἐρασίστρατος μὲν γὰρ
<span class="lb" data-page="5.185" data-line="6" id="l5.185.6"></span>ζωτικοῦ πνεύματος, Χρύσιππος δὲ τοῦ ψυχικοῦ πνεύματος
<span class="lb" data-page="5.185" data-line="7" id="l5.185.7"></span>πλήρη φασὶν εἶναι τὴν κοιλίαν ταύτην. ἀλλ’ οὐδὲν ὅλως
<span class="lb" data-page="5.185" data-line="8" id="l5.185.8"></span>τὸ ζῶον καταλαμβάνει σύμπτωμα. καὶ τοῦτ’ ἔνεστι τῷ
<span class="lb" data-page="5.185" data-line="9" id="l5.185.9"></span>βουλομένῳ μαθεῖν παρ’ ἡμῶν, ὥσπερ ἀμέλει πολλάκις
<span class="lb" data-page="5.185" data-line="10" id="l5.185.10"></span>ἐδείξαμεν οὐκ ὀλίγοις τῶν ἀπιστούντων, εὐθὺς ἀντιπαραβάλλοντες
<span class="lb" data-page="5.185" data-line="11" id="l5.185.11"></span>αὐτοῖς ἐφ’ ἑτέρου ζώου, πολλάκις δὲ καὶ καθ’
<span class="lb" data-page="5.185" data-line="12" id="l5.185.12"></span>ἒν ὁτιοῦν ταὐτὸν, ὁπόσα τε καὶ ὁποῖα καταλαμβάνει τὸ
<span class="lb" data-page="5.185" data-line="13" id="l5.185.13"></span>σύμπαν σῶμα παθήματα, κοιλίας ἐγκεφάλου τρωθείσης.
<span class="lb" data-page="5.185" data-line="14" id="l5.185.14"></span>καίτοι τί λέγω τρωθείσης; εἰ γὰρ καὶ πρὶν τρῶσαι θλίψῃς
<span class="lb" data-page="5.185" data-line="15" id="l5.185.15"></span>ἡντινοῦν αὐτῶν, ἀκίνητόν τε καὶ ἀναίσθητον,
<span class="lb" data-page="5.185" data-line="16" id="l5.185.16"></span>ἄπνουν τε καὶ ἄφωνον εὐθὺς ἔσται τὸ ζῶον. οὕτω δὲ
<span class="lb" data-page="5.185" data-line="17" id="l5.185.17"></span>κᾀπὶ τῶν ἀνθρώπων αὐτῶν ἀνατιτραμένων φαίνεται συμπίπτον. ﻿
<span class="pb" data-page="5.186" id="p5.186"></span>
<span class="lb" data-page="5.186" data-line="1" id="l5.186.1"></span>ἐν γὰρ <span class="milestone ed2page" data-n="5.80" data-unit="ed2page" id="ed2page.5.80"></span>τῷ τὰ κατεαγότα τῶν ὀστῶν ἐκκόπτειν,
<span class="lb" data-page="5.186" data-line="2" id="l5.186.2"></span>ὑποβάλλειν ἀναγκαζομένων ἡμῶν ἀσφαλείας ἕνεκα
<span class="lb" data-page="5.186" data-line="3" id="l5.186.3"></span>τοὺς καλουμένους μηνιγγοφύλακας, εἰ βραχεῖ βιαιότερον
<span class="lb" data-page="5.186" data-line="4" id="l5.186.4"></span>ἐπιθλίψει τις αὐτοῖς τὸν ἐγκέφαλον, ἀναίσθητός τε καὶ
<span class="lb" data-page="5.186" data-line="5" id="l5.186.5"></span>ἀκίνητος ἁπασῶν τῶν καθ’ ὁρμὴν κινήσεων ὁ ἄνθρωπος
<span class="lb" data-page="5.186" data-line="6" id="l5.186.6"></span>ἀποτελεῖται, οὐ μὴν τήν γε καρδίαν γυμνωθεῖσαν θλιβόντων.
<span class="lb" data-page="5.186" data-line="7" id="l5.186.7"></span>ἀλλ’ ἔγωγε οἶδα καὶ πυράγρᾳ ποτὲ χαλκέως ἐπιτρέψας τινὶ περιλαβεῖν
<span class="lb" data-page="5.186" data-line="8" id="l5.186.8"></span>αὐτὴν, ἐπειδὴ καὶ τῶν δακτύλων ἐξεπήδα βιαίως παλλομένη.
<span class="lb" data-page="5.186" data-line="9" id="l5.186.9"></span>ἀλλ’ οὐδὲν οὐδὲ τότε τὸ ζῶον ἔπασχεν, οὔτε εἰς αἴσθησιν,
<span class="lb" data-page="5.186" data-line="10" id="l5.186.10"></span>οὔτε εἰς κίνησιν τὴν καθ’ ὁρμὴν, ἀλλ’ ἐκεκράγει τε μεγάλα,
<span class="lb" data-page="5.186" data-line="11" id="l5.186.11"></span>καὶ ἀκωλύτως ἀνέπνει, καὶ πάντα ἐκίνει σφοδρῶς τὰ κῶλα.
<span class="lb" data-page="5.186" data-line="12" id="l5.186.12"></span>μόνη γὰρ ἡ τῶν ἀρτηριῶν βλάπτεται κίνησις, οὕτω διαληφθείσης
<span class="lb" data-page="5.186" data-line="13" id="l5.186.13"></span>τῆς καρδίας, ἄλλο δὲ οὐδὲν πάσχει τὸ ζῶον,
<span class="lb" data-page="5.186" data-line="14" id="l5.186.14"></span>ἀλλ’, ἄχρι περ ἂν ζῇ, καὶ κινεῖ πάντα τὰ μέλη, καὶ ἀναπνεῖ.
<span class="lb" data-page="5.186" data-line="15" id="l5.186.15"></span>ἐγκεφάλου δὲ οὕτω θλιφθέντος, ἔμπαλιν ἅπαντα
<span class="lb" data-page="5.186" data-line="16" id="l5.186.16"></span>συμπίπτει· σφύζουσι μὲν αἱ ἀρτηρίαι κατὰ φύσιν ἅμα τῇ
<span class="lb" data-page="5.186" data-line="17" id="l5.186.17"></span>καρδίᾳ, κινεῖται δ’ οὐδὲν μέλος, οὐδὲ ἀναπνεῖ τὸ ζῶον,
<span class="lb" data-page="5.186" data-line="18" id="l5.186.18"></span>οὐδὲ ἐκφωνεῖ. ἤδη μὲν οὖν ἐκ τῶνδε καὶ ἄλλο τι μεῖζον
<span class="pb" data-page="5.187" id="p5.187"></span>
<span class="lb" data-page="5.187" data-line="1" id="l5.187.1"></span>ἐκφαίνεται, τὸ μήτε τὴν καρδίαν ἐγκεφάλου τινὸς δεῖσθαι
<span class="lb" data-page="5.187" data-line="2" id="l5.187.2"></span>πρὸς τὴν οἰκείαν κίνησιν, μήτε τὸν ἐγκέφαλον τῆς καρδίας.
<span class="lb" data-page="5.187" data-line="3" id="l5.187.3"></span>οὐ μὴν τούτου γε ἕνεκεν ἐμνημόνευσα τῶν ἐκ τῆς ἀνατομῆς
<span class="lb" data-page="5.187" data-line="4" id="l5.187.4"></span>φαινομένων, ἀλλ’ ὅπως ἐπιδείξαιμι τὸ ψυχικὸν πνεῦμα
<span class="lb" data-page="5.187" data-line="5" id="l5.187.5"></span>κατὰ τὰς τοῦ ἐγκεφάλου κοιλίας περιεχόμενον. ἔνθα νῦν
<span class="lb" data-page="5.187" data-line="6" id="l5.187.6"></span>καὶ μάλιστα μεμψαίμην ἂν τὸν Χρύσιππον, ὅτι βουλόμενος
<span class="lb" data-page="5.187" data-line="7" id="l5.187.7"></span>εἰλικρινές τι καὶ καθαρὸν εἶναι πνεῦμα τὸ κατὰ τὴν ἀρχὴν
<span class="lb" data-page="5.187" data-line="8" id="l5.187.8"></span>τῆς ψυχῆς, οὐ προσηκόντως ἐν τῇ καρδίᾳ καθίδρυσεν αὐτό.
<span class="lb" data-page="5.187" data-line="9" id="l5.187.9"></span>καίτοι Χρύσιππον μὲν ἄν τις ἀποδέξαιτο μετρίως ἀποφηνάμενον,
<span class="lb" data-page="5.187" data-line="10" id="l5.187.10"></span>ὡς μήθ’ ὅτι τῶν νεύρων ἀρχὴ ἡ καρδία τὴν γνῶσιν
<span class="lb" data-page="5.187" data-line="11" id="l5.187.11"></span>αὐτῷ χαρίζεσθαι, μήτ’ ἄλλο μηδὲν τῶν κατὰ τὸ πρόβλημα
<span class="lb" data-page="5.187" data-line="12" id="l5.187.12"></span>τοῦτο ζητουμένων· ὁμολογεῖ γὰρ ἀπείρως ἔχειν τῶν ἀνατομῶν.
<span class="lb" data-page="5.187" data-line="13" id="l5.187.13"></span>Ἀριστοτέλει δέ γε καὶ Πραξαγόρᾳ, παρὰ τὸ φαινόμενον
<span class="lb" data-page="5.187" data-line="14" id="l5.187.14"></span>ἀποφαινομένοις, ἀρχὴν τῶν νεύρων εἶναι τὴν καρδίαν,
<span class="lb" data-page="5.187" data-line="15" id="l5.187.15"></span>ἐγκαλέσειεν ἄν τις δικαίως. ὅτι μὲν γὰρ ἄλλα
<span class="lb" data-page="5.187" data-line="16" id="l5.187.16"></span>πολλὰ τῶν κατὰ τὰς ἀνατομὰς ἀκριβῶς οὐχ ἑωράκασιν,
<span class="lb" data-page="5.187" data-line="17" id="l5.187.17"></span>ἐξ ὧν ὑπελείποντο συνταγμάτων ἔνεστι καταμαθεῖν·
<span class="pb" data-page="5.188" id="p5.188"></span>
<span class="lb" data-page="5.188" data-line="1" id="l5.188.1"></span>ὅτι δὲ ἤτοι παντάπασιν αὐτοὶ τυφλώττοντες, ἢ τυφλοῖς
<span class="lb" data-page="5.188" data-line="2" id="l5.188.2"></span>διαλεγόμενοι, περὶ τῆς τῶν νεύρων ἀρχῆς ἔγραψαν, οὐ λόγοις
<span class="lb" data-page="5.188" data-line="3" id="l5.188.3"></span>χρὴ μακροῖς κατασκευάζειν, ἀλλ’ ἐπὶ τὴν αἴσθησιν
<span class="lb" data-page="5.188" data-line="4" id="l5.188.4"></span>ἰέναι. φαίνεται γὰρ, ὡς ἔμπροσθεν ἐδήλωσα, τὰ μὲν τῶν
<span class="lb" data-page="5.188" data-line="5" id="l5.188.5"></span>νεύρων ἐξ ἐγκεφάλου ἄντικρυς ἐκπεφυκότα, τὰ δ’ ἐκ τοῦ
<span class="lb" data-page="5.188" data-line="6" id="l5.188.6"></span>νωτιαίου μυελοῦ, νωτιαῖος δ’ αὐτὸς ἐξ ἐγκεφάλου. βέλτιον
<span class="lb" data-page="5.188" data-line="7" id="l5.188.7"></span>οὖν ἦν οὔθ’ ἁπλῶς ἀρχὴν τῶν νεύρων ἀποφήνασθαι
<span class="lb" data-page="5.188" data-line="8" id="l5.188.8"></span>τὴν καρδίαν, ὅπερ Ἀριστοτέλης ἐποίησεν, οὔτε ἐκ πανουργίας
<span class="lb" data-page="5.188" data-line="9" id="l5.188.9"></span>τινὸς ἐπιβεβουλευμένης, ὡς ὁ Πραξαγόρας. οὗτος γὰρ
<span class="lb" data-page="5.188" data-line="10" id="l5.188.10"></span>ὁ ἀνὴρ ἐπειδὴ μηδὲν ἑώρα νεῦρον ἐκφυόμενον τῆς καρδίας,
<span class="lb" data-page="5.188" data-line="11" id="l5.188.11"></span>ἐφιλοτιμεῖτο δὲ πρὸς Ἱπποκράτην, καὶ πάντως ἐβούλετο τὸν
<span class="lb" data-page="5.188" data-line="12" id="l5.188.12"></span>ἐγκέφαλον ἀφελέσθαι τῆς τῶν νεύρων ἀρχῆς, οὐ σμικρὸν
<span class="lb" data-page="5.188" data-line="13" id="l5.188.13"></span>ἀπετόλμησε ψεύσασθαι, τὰς ἀρτηρίας φάμενος ἐν τῷ προϊέναι
<span class="lb" data-page="5.188" data-line="14" id="l5.188.14"></span>καὶ κατασχίζεσθαι στενὰς γιγνομένας εἰς νεῦρα μεταβάλλειν·
<span class="lb" data-page="5.188" data-line="15" id="l5.188.15"></span>τοῦ γὰρ δὴ σώματος αὐτῶν ὑπάρχοντος νευρώδους
<span class="lb" data-page="5.188" data-line="16" id="l5.188.16"></span>μὲν, ἀλλὰ κοίλου, κατὰ τὴν ἐπὶ πλέον ἐν τῷ ζώῳ σχίσιν
<span class="lb" data-page="5.188" data-line="17" id="l5.188.17"></span>οὕτως γιγνομένων μικρῶν τῶν κοιλοτήτων, ὡς ἐπιπίπτειν
<span class="pb" data-page="5.189" id="p5.189"></span>
<span class="lb" data-page="5.189" data-line="1" id="l5.189.1"></span>ἀλλήλοις τοὺς χιτῶνας, ὁπόταν τοῦτο πρῶτον γένηται, νεῦρον
<span class="lb" data-page="5.189" data-line="2" id="l5.189.2"></span>ἤδη φαίνεσθαι τὸ ἀγγεῖον. Ἐρασίστρατος μὲν οὖν
<span class="lb" data-page="5.189" data-line="3" id="l5.189.3"></span>οὐδὲ ἀντιλογίας ἠξίωσε τὸν λόγον, ὡς ἀναισχύντως
<span class="lb" data-page="5.189" data-line="4" id="l5.189.4"></span>ἀποτετολμημένον.
</p>
          </article>

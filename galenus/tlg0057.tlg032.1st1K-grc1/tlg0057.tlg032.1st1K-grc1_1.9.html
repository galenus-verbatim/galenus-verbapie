<article xmlns="http://www.w3.org/1999/xhtml" id="urn:cts:greekLit:tlg0057.tlg032.1st1K-grc1:1.9">
<span class="pb page1" data-page="5.203" id="p5.203"></span>
<span class="milestone ed1page page1" data-n="0.254" data-unit="ed1page" id="ed1page.1.254"></span>
<span class="milestone ed2page page1" data-n="5.85" data-unit="ed2page" id="ed2page.5.85"></span>
            <p>
<span class="lb" data-page="5.203" data-line="15" id="l5.203.15"></span>Τρία γάρ ἐστιν ὄργανα παραπλήσια μὲν
<span class="lb" data-page="5.203" data-line="16" id="l5.203.16"></span>ἀλλήλοις τὴν μορφὴν τοῦ σώματος, οὐκ ὀλίγον δ’ ἐνεργείαις
<span class="lb" data-page="5.203" data-line="17" id="l5.203.17"></span>τε καὶ χρείαις διαλλάττοντα· προσαγορεύεται δ’ αὐτῶν
<span class="pb" data-page="5.204" id="p5.204"></span>
<span class="lb" data-page="5.204" data-line="1" id="l5.204.1"></span>τὸ μὲν νεῦρον, τὸ δὲ σύνδεσμος, τὸ δὲ τένων. τὸ
<span class="lb" data-page="5.204" data-line="2" id="l5.204.2"></span>μὲν δὴ νεῦρον ἐξ ἐγκεφάλου πάντως ἢ νωτιαίου πέφυκεν,
<span class="lb" data-page="5.204" data-line="3" id="l5.204.3"></span>αἴσθησιν, ἢ κίνησιν, ἢ τὸ συναμφότερον οἷς ἂν ἐμφύηται
<span class="lb" data-page="5.204" data-line="4" id="l5.204.4"></span>παράγον. ὁ σύνδεσμος δ’ ἀναίσθητος μέν ἐστιν,
<span class="lb" data-page="5.204" data-line="5" id="l5.204.5"></span>ἡ χρεία δὲ αὐτοῦ κατὰ τοὔνομα. λοιπὸς δὲ τένων πέρας
<span class="lb" data-page="5.204" data-line="6" id="l5.204.6"></span>ἐστὶ νευρῶδες μυὸς, ἐκ συνδέσμου καὶ νεύρου γεννώμενος,
<span class="lb" data-page="5.204" data-line="7" id="l5.204.7"></span>ὡς ἔν τε τοῖς περὶ μυῶν κινήσεως ἡμῖν ἐπιδέδεικται κᾀν
<span class="lb" data-page="5.204" data-line="8" id="l5.204.8"></span>ταῖς ἀνατομικαῖς ἐγχειρήσεσι. νεῦρον μὲν δὴ πᾶν ἀκριβῶς
<span class="lb" data-page="5.204" data-line="9" id="l5.204.9"></span>ἐστι στρογγύλον, οἱ τένοντες δ’ οὐχ ἅπαντες, ἔτι δὲ
<span class="lb" data-page="5.204" data-line="10" id="l5.204.10"></span>μᾶλλον οἱ σύνδεσμοι· πλατύνονται γὰρ οἱ πλείους αὐτῶν
<span class="lb" data-page="5.204" data-line="11" id="l5.204.11"></span>εἰς ὑμένος ἰδέαν. ἀλλ’ ὑμὴν μὲν ἅπας ἀκριβῶς ἐστι λεπτὸς
<span class="lb" data-page="5.204" data-line="12" id="l5.204.12"></span>καὶ μαλακὸς, σύνδεσμος δὲ καὶ σκληρὸς, καὶ παχὺς τοὐπίπαν.
<span class="lb" data-page="5.204" data-line="13" id="l5.204.13"></span>ἔνιοι μὲν αὐτῶν νευροχονδρώδεις ὀνομάζονταί τε
<span class="lb" data-page="5.204" data-line="14" id="l5.204.14"></span>καί εἰσιν· οὔτε δὲ ὑμὴν, οὔτε νεῦρον, οὔτε τένων εἰς τοσαύτην
<span class="lb" data-page="5.204" data-line="15" id="l5.204.15"></span>ποθ’ ἥκει σκληρότητα. ἀλλὰ τῶν μὲν νεύρων ἔνια
<span class="lb" data-page="5.204" data-line="16" id="l5.204.16"></span>καὶ πάνυ μαλακὰ τὴν φύσιν ἐστὶν, εἰς αἴσθησιν ἐπιτήδεια
<span class="lb" data-page="5.204" data-line="17" id="l5.204.17"></span>μόνην, ἔνια δ’, εἰ καὶ σκληρότερα τούτων ὑπάρχει κατὰ
<span class="pb" data-page="5.205" id="p5.205"></span>
<span class="lb" data-page="5.205" data-line="1" id="l5.205.1"></span>τὴν τοῦ σώματος οὐσίαν, ἀλλὰ παμπόλλῳ γε ἀπολείπεται
<span class="lb" data-page="5.205" data-line="2" id="l5.205.2"></span>συνδέσμου σκληρότητος. <span class="milestone ed2page" data-n="5.86" data-unit="ed2page" id="ed2page.5.86"></span>οὕτω δὲ καὶ οἱ ὑμένες, εἰ καὶ
<span class="lb" data-page="5.205" data-line="3" id="l5.205.3"></span>διαφέρουσι ἀλλήλων κατὰ σκληρότητα, συνδέσμων ἀπολείπονται
<span class="lb" data-page="5.205" data-line="4" id="l5.205.4"></span>πάμπολυ. οἱ τένοντες δὲ σύγκεινται μὲν ἔκ τε
<span class="lb" data-page="5.205" data-line="5" id="l5.205.5"></span>τῶν συνδέσμων καὶ τῶν νεύρων τῶν σκληροτέρων, ἐν τῷ
<span class="lb" data-page="5.205" data-line="6" id="l5.205.6"></span>μέσῳ δὲ εἰκότως ἀμφοῖν εἰσι, τοσούτῳ νεύρου σκληρότεροι
<span class="lb" data-page="5.205" data-line="7" id="l5.205.7"></span>τὴν οὐσίαν ὑπάρχοντες, ὅσῳ συνδέσμου μαλακώτεροι. ἅπαντα
<span class="lb" data-page="5.205" data-line="8" id="l5.205.8"></span>δὲ ταῦτά ἐστι τὰ τρία γένη λευκὰ, καὶ ἄναιμα, καὶ
<span class="lb" data-page="5.205" data-line="9" id="l5.205.9"></span>ἀκοίλια, καὶ εἰς ἶνας εὐθείας λυόμενα, πλὴν τῶν πάνυ
<span class="lb" data-page="5.205" data-line="10" id="l5.205.10"></span>σκληρῶν συνδέσμων· οὐ γὰρ οἷόν τε τούτους ἀναλῦσαι εἰς
<span class="lb" data-page="5.205" data-line="11" id="l5.205.11"></span>ἶνας. εἰ γοῦν οὕτως ὀνομάζειν ἐθέλεις, ὡς Ἱπποκράτης
<span class="lb" data-page="5.205" data-line="12" id="l5.205.12"></span>ὠνόμασε, τὸ μὲν αἴσθησίν τε καὶ κίνησιν παρέχον ἤτοι
<span class="lb" data-page="5.205" data-line="13" id="l5.205.13"></span>νεῦρον, ἢ τόνον, (ἄμφω γὰρ αὐτὸ προσαγορεύει,) τὸ δὲ ἀναίσθητον
<span class="lb" data-page="5.205" data-line="14" id="l5.205.14"></span>σύνδεσμον, εἰς ὃν δὲ ὁ μῦς τελευτᾷ, τένοντα,
<span class="lb" data-page="5.205" data-line="15" id="l5.205.15"></span>δείξω σοι σαφῶς οὐκ ἔχουσαν πλῆθος νεύρων τὴν καρδίαν.
<span class="lb" data-page="5.205" data-line="16" id="l5.205.16"></span>εἰ δὲ καὶ συγχεῖν βούλοιο τὰς προσηγορίας, ὡς οἱ πλεῖστοι
<span class="lb" data-page="5.205" data-line="17" id="l5.205.17"></span>τῶν μεθ’ Ἱπποκράτη, κάλει μὲν ἅπαντα νεῦρα, διαφορὰς
<span class="lb" data-page="5.205" data-line="18" id="l5.205.18"></span>δ’ ἐν αὐτοῖς λέγε τριττὰς, αἰσθητικὰ μὲν καὶ προαιρετικὰ ﻿
<span class="pb" data-page="5.206" id="p5.206"></span>
<span class="lb" data-page="5.206" data-line="1" id="l5.206.1"></span>τὰ ἐξ ἐγκεφάλου καὶ νωτιαίου πεφυκότα, συνδετικὰ δὲ
<span class="lb" data-page="5.206" data-line="2" id="l5.206.2"></span>τὰ ἀναίσθητα, καὶ τρίτα ἔτι πρὸς τούτοις τὰ ἐκ τῶν
<span class="lb" data-page="5.206" data-line="3" id="l5.206.3"></span>μυῶν ἀπονευρουμένων φυόμενα.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg032.1st1K-grc1:2.1">
<span class="pb page1" data-page="5.211" id="p5.211"></span>
<span class="milestone ed1page page1" data-n="0.254" data-unit="ed1page" id="ed1page.1.254"></span>
<span class="milestone ed2page page1" data-n="5.87" data-unit="ed2page" id="ed2page.5.87"></span>
            <h2>ΓΑΛΗΝΟΥ ΠΕΡΙ ΤΩΝ ΚΑΘ’ ΙΠΠΟΚΡΑΤΗΝ
<br></br>ΚΑΙ ΠΛΑΤΩΝΑ ΔΟΓΜΑΤΩΝ ΒΙΒΛΙΟΝ
<br></br>ΔΕΥΤΕΡΟΝ.
</h2>
            <p>
<span class="lb" data-page="5.211" data-line="1" id="l5.211.1"></span>Περὶ τῶν Ἱπποκράτους καὶ Πλάτωνος δογμάτων
<span class="lb" data-page="5.211" data-line="2" id="l5.211.2"></span>ἐπισκέψασθαι προθέμενος ἀπὸ τοῦ πρώτου κατὰ
<span class="lb" data-page="5.211" data-line="3" id="l5.211.3"></span>τὴν δύναμιν ὑπηρξάμην, ᾧ καὶ τἄλλα σχεδὸν ἅπαντα τὰ
<span class="lb" data-page="5.211" data-line="4" id="l5.211.4"></span>κατὰ μέρος ἀκολουθεῖν ἔδειξα. τοῦτο δέ ἐστι τὰ περὶ τῶν
<span class="lb" data-page="5.211" data-line="5" id="l5.211.5"></span>διοικουσῶν ἡμᾶς δυνάμεων, ὁπόσαι τέ εἰσι τὸν ἀριθμὸν,
<span class="lb" data-page="5.211" data-line="6" id="l5.211.6"></span>ὁποία τέ τις ἑκάστη, καὶ τόπον ὅντιν’ ἐν τῷ ζώῳ κατείληφεν.
<span class="lb" data-page="5.211" data-line="7" id="l5.211.7"></span>ἠξίουν τε μηδὲν οὕτω φυλάττεσθαι κατὰ τὸν λόγον,
<span class="pb" data-page="5.212" id="p5.212"></span>
<span class="lb" data-page="5.212" data-line="1" id="l5.212.1"></span>ὡς τὸ τοῖς ἐναργῶς φαινομένοις ἐναντία τίθεσθαι, καθάπερ
<span class="lb" data-page="5.212" data-line="2" id="l5.212.2"></span>οἵ τε μηδὲν ἄλογον ζῶον ἐπιθυμεῖν ἢ θυμοῦσθαι φάσκοντες,
<span class="lb" data-page="5.212" data-line="3" id="l5.212.3"></span>οἵ τε τὴν ἀρχὴν τῶν νεύρων ὑπάρχειν ἐν τῇ καρδίᾳ.
<span class="lb" data-page="5.212" data-line="4" id="l5.212.4"></span>ἀποτετόλμηται γὰρ ἅπαντα τὰ τοιαῦτα πρὸς ἀνθρώπων
<span class="lb" data-page="5.212" data-line="5" id="l5.212.5"></span>ἀνατρέψαι φιλονεικούντων, ὅσα καλῶς εἴρηται τοῖς παλαιοῖς,
<span class="lb" data-page="5.212" data-line="6" id="l5.212.6"></span>ὑπὲρ τοῦ νεωτέραν αἵρεσιν ἰδίαν συστήσασθαι. τὰ μὲν οὖν
<span class="lb" data-page="5.212" data-line="7" id="l5.212.7"></span>τοιαῦτα τῶν ψευσμάτων ἐν τῷ πρώτῳ βιβλίῳ διήλεγξα·
<span class="lb" data-page="5.212" data-line="8" id="l5.212.8"></span>νυνὶ δὲ ἐπὶ θάτερον εἶδος λόγων ὧν ποιοῦνται ἔγνωκα μεταβὰς
<span class="lb" data-page="5.212" data-line="9" id="l5.212.9"></span>ἐπιδεῖξαι σαφῶς, καθ’ ὅσον οἷός τ’ εἰμὶ, πῇ ποτε
<span class="lb" data-page="5.212" data-line="10" id="l5.212.10"></span>σφάλλονται.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg032.1st1K-grc1:2.3">
<span class="pb page1" data-page="5.219" id="p5.219"></span>
<span class="milestone ed1page page1" data-n="1.254" data-unit="ed1page" id="ed1page.1.254"></span>
<span class="milestone ed2page page1" data-n="5.91" data-unit="ed2page" id="ed2page.5.91"></span>
            <p>
<span class="lb" data-page="5.219" data-line="1" id="l5.219.1"></span>Ἀλλὰ τίνα χρὴ ζητεῖν λήμματα τῷ προκειμένῳ
<span class="lb" data-page="5.219" data-line="2" id="l5.219.2"></span>προβλήματι προσήκοντά τε καὶ οἰκεῖα; γέγραπται μὲν
<span class="lb" data-page="5.219" data-line="3" id="l5.219.3"></span>δήπου καὶ περὶ τούτων ἐπὶ πλεῖστον ἐν τοῖς περὶ ἀποδείξεως
<span class="lb" data-page="5.219" data-line="4" id="l5.219.4"></span>ὑπό τε τῶν παλαιῶν εἰρημένοις ἀσφαλέστερόν τε καὶ
<span class="lb" data-page="5.219" data-line="5" id="l5.219.5"></span>συντομώτερον, ὑπό τε ἡμῶν ἐξηγουμένων ἐκεῖνα σαφῶς τε
<span class="lb" data-page="5.219" data-line="6" id="l5.219.6"></span>ἅμα καὶ διὰ πολλῶν. ἀρκέσει δὲ νῦν ἐξ αὐτῶν τὸ κεφάλαιον
<span class="lb" data-page="5.219" data-line="7" id="l5.219.7"></span>ἀναμνήσασι μόνον ἐκείνῳ χρήσασθαι σκοπῷ εἰς τὴν
<span class="lb" data-page="5.219" data-line="8" id="l5.219.8"></span>τῶν κατὰ μέρος εὕρεσιν. ἦν δὲ τὸ κεφάλαιον, ὡς ἀπ’ αὐτῆς
<span class="lb" data-page="5.219" data-line="9" id="l5.219.9"></span>χρὴ τῆς οὐσίας τοῦ ζητουμένου πράγματος ἐξευρίσκειν
<span class="lb" data-page="5.219" data-line="10" id="l5.219.10"></span>τὰ προσήκοντά τε καὶ οἰκεῖα λήμματα, καθάπερ ἐν τούτοις,
<span class="lb" data-page="5.219" data-line="11" id="l5.219.11"></span>ἐν οἷς Χρύσιππος ἐπισκοπεῖται περὶ τοῦ τῆς ψυχῆς ἡγεμονικοῦ,
<span class="lb" data-page="5.219" data-line="12" id="l5.219.12"></span>τόν τε τῆς οὐσίας λόγον εἰπόντας, ὑπὲρ οὗ ζητοῦμεν
<span class="lb" data-page="5.219" data-line="13" id="l5.219.13"></span>πράγματος, ἐκείνῳ χρῆσθαι κανόνι τε καὶ σκοπῷ τῶν κατὰ
<span class="lb" data-page="5.219" data-line="14" id="l5.219.14"></span>μέρος ἁπάντων. ἔστι δὲ τὸ ἡγεμονικὸν, ὡς αὐτοὶ βούλονται,
<span class="lb" data-page="5.219" data-line="15" id="l5.219.15"></span>τὸ κατάρχον αἰσθήσεώς τε καὶ ὁρμῆς. οὐκ οὖν ἄλλοθεν
<span class="lb" data-page="5.219" data-line="16" id="l5.219.16"></span>χρὴ δεικνύναι τὴν καρδίαν ἐν αὑτῇ τὸ ἡγεμονικὸν ἔχουσαν,
<span class="lb" data-page="5.219" data-line="17" id="l5.219.17"></span>ἢ ἐκ τοῦ πάσης μὲν τῆς καθ’ ὁρμὴν κινήσεως ἐξηγεῖσθαι
<span class="pb" data-page="5.220" id="p5.220"></span>
<span class="lb" data-page="5.220" data-line="1" id="l5.220.1"></span>τοῖς ἄλλοις τοῦ ζώου μορίοις, ἅπασαν δὲ αἴσθησιν εἰς αὐτὴν
<span class="lb" data-page="5.220" data-line="2" id="l5.220.2"></span>ἀναφέρεσθαι. πόθεν οὖν τοῦτο δειχθήσεται; πόθεν δὲ
<span class="lb" data-page="5.220" data-line="3" id="l5.220.3"></span>ἄλλοθεν, ἢ ἐκ τῶν ἀνατομῶν; εἰ γὰρ αὕτη τοῖς κατὰ μέρος
<span class="lb" data-page="5.220" data-line="4" id="l5.220.4"></span>ἅπασιν ἐπιπέμπει δύναμιν αἰσθήσεώς τε ἅμα καὶ κινήσεως,
<span class="lb" data-page="5.220" data-line="5" id="l5.220.5"></span>ἀποπεφυκέναι τι πάντως ἀπ’ αὐτῆς ἀγγεῖον ἀναγκαῖόν
<span class="lb" data-page="5.220" data-line="6" id="l5.220.6"></span>ἐστιν εἰς τὴν αὐτῶν ὑπηρεσίαν. ὥστε ἐκ τῆς ἀποδεικτικῆς
<span class="lb" data-page="5.220" data-line="7" id="l5.220.7"></span>μεθόδου πέφῃνεν, ὅτι τε χρησιμώτερον ἀνατέμνοντας τὰ
<span class="lb" data-page="5.220" data-line="8" id="l5.220.8"></span>ζῶα κατασκέπτεσθαι, τίνα καὶ πόσα γένη σωμάτων ἐκ τῆς
<span class="lb" data-page="5.220" data-line="9" id="l5.220.9"></span>καρδίας ἐκφυόμενα διανέμεται τοῖς ἄλλοις τοῦ ζώου μορίοις,
<span class="lb" data-page="5.220" data-line="10" id="l5.220.10"></span>ὅτι τε, τούτων αὐτῶν ὄντων τοιούτων καὶ τοσῶνδε, τοῦτο
<span class="lb" data-page="5.220" data-line="11" id="l5.220.11"></span>μὲν αἴσθησιν ἢ κίνησιν ἢ ἄμφω παράγει, τοῦτο δ’ ἄλλο
<span class="lb" data-page="5.220" data-line="12" id="l5.220.12"></span>τι. καὶ οὕτως ἐστὶν ἤδη τινῶν ἐν τοῖς ζώοις δυνάμεων ἡ
<span class="lb" data-page="5.220" data-line="13" id="l5.220.13"></span>καρδία πηγή. ταύτης τῆς ὁδοῦ πᾶν ὅτι περ ἂν ἔξω πίπτῃ,
<span class="lb" data-page="5.220" data-line="14" id="l5.220.14"></span>περιττόν τ’ ἐστὶ καὶ ἀλλότριον, καὶ ταύτῃ διήνεγκεν ἐπιστημονικὸν
<span class="lb" data-page="5.220" data-line="15" id="l5.220.15"></span>δείξεως λῆμμα ῥητορικοῦ τε καὶ γυμναστικοῦ καὶ
<span class="lb" data-page="5.220" data-line="16" id="l5.220.16"></span>σοφιστικοῦ, ὑπὲρ ὧν οὐδ’ αὐτῶν οὐδεμίαν ἐδίδαξαν ἡμᾶς
<span class="lb" data-page="5.220" data-line="17" id="l5.220.17"></span>οὔτε μέθοδον οὔτε γυμνασίαν οἵ γε περὶ τὸν Ζήνωνα
<span class="lb" data-page="5.220" data-line="18" id="l5.220.18"></span>καὶ τὸν Χρύσιππον. ὅθεν ἀναμέμικται φύρδην ἐν τοῖς ﻿
<span class="pb" data-page="5.221" id="p5.221"></span>
<span class="lb" data-page="5.221" data-line="1" id="l5.221.1"></span>βιβλίοις αὐτῶν ἐφεξῆς ἅπαντα τὰ λήμματα. καὶ πολλάκις
<span class="lb" data-page="5.221" data-line="2" id="l5.221.2"></span>ἡγεῖται μὲν, εἰ οὕτως ἔχει, ῥητορικὸν ἐπιχείρημα, τούτῳ δ’
<span class="lb" data-page="5.221" data-line="3" id="l5.221.3"></span>ἕπεται γυμναστικόν τε καὶ διαλεκτικὸν, εἶθ’ ἑξῆς ἐπιστημονικὸν,
<span class="lb" data-page="5.221" data-line="4" id="l5.221.4"></span>εἶθ’, οὕτως εἰ ἔτυχε, σοφιστικὸν, οὐκ εἰδότων, ὡς τὰ
<span class="lb" data-page="5.221" data-line="5" id="l5.221.5"></span>μὲν ἐπιστημονικὰ λήμματα πρὸς τὴν οὐσίαν ἀναφέρεται τοῦ
<span class="lb" data-page="5.221" data-line="6" id="l5.221.6"></span>ζητουμένου, καὶ τοῦτον ἔχει τὸν σκοπὸν, τῶν δ’ ἄλλων
<span class="lb" data-page="5.221" data-line="7" id="l5.221.7"></span>ἁπάντων ἔξωθεν ὄντων, ὅσοις μὲν ὁ διαλεκτικὸς εἰς τὸ
<span class="lb" data-page="5.221" data-line="8" id="l5.221.8"></span>γυμνάσασθαι χρῆται, καὶ σοφιστὰς ἐξελέγξαι, καὶ πεῖραν
<span class="lb" data-page="5.221" data-line="9" id="l5.221.9"></span>λαβεῖν μυήσεως μειρακίου, καὶ μαιεύσασθαι, καὶ προσαγαγεῖν
<span class="lb" data-page="5.221" data-line="10" id="l5.221.10"></span>ἐπί τινος εὕρεσιν, ἀπορῆσαί τε ποιῆσαι. ταυτὶ μὲν
<span class="lb" data-page="5.221" data-line="11" id="l5.221.11"></span>ἅπαντα διαλεκτικά τε κάλει, εἰ βούλοιο, καὶ γυμναστικὰ,
<span class="lb" data-page="5.221" data-line="12" id="l5.221.12"></span>καὶ τοπικὰ, (τῶν γὰρ ὀνομάτων οὐ φροντίζω,) διορίζειν δὲ
<span class="lb" data-page="5.221" data-line="13" id="l5.221.13"></span>ταῦτα πειρῶ τῶν ἐπιστημονικῶν. ὅσα δ’ ἔτι τούτων ἀποκεχώρηκε
<span class="lb" data-page="5.221" data-line="14" id="l5.221.14"></span>ἐξωτέρω, καὶ μάλιστα διὰ παραδειγμάτων ἐνδόξων
<span class="lb" data-page="5.221" data-line="15" id="l5.221.15"></span>τε καὶ πολιτικῶν <span class="milestone ed2page" data-n="5.92" data-unit="ed2page" id="ed2page.5.92"></span>ἐπαγωγῶν τέ τινων τοιούτων ἢ
<span class="lb" data-page="5.221" data-line="16" id="l5.221.16"></span>μαρτύρων εἰς σύστασιν ἀφικνεῖται, ταῦτ’ εἰ βούλοιο πιθανὰ
<span class="lb" data-page="5.221" data-line="17" id="l5.221.17"></span>τε καὶ ῥητορικὰ προσαγορεύειν, οὔ μοι μέλει τῆς κλήσεως,
<span class="pb" data-page="5.222" id="p5.222"></span>
<span class="lb" data-page="5.222" data-line="1" id="l5.222.1"></span>γνωρίζειν δὲ αὐτῶν χρὴ πειρᾶσθαι τὴν φύσιν. ἔτι δὲ μᾶλλον
<span class="lb" data-page="5.222" data-line="2" id="l5.222.2"></span>ἀποκεχώρηκε τῆς οὐσίας τοῦ ζητουμένου τὰ σοφιστικὰ,
<span class="lb" data-page="5.222" data-line="3" id="l5.222.3"></span>καὶ γέγραπται περὶ τούτων ἁπάντων τοῖς παλαιοῖς, ἐν μὲν
<span class="lb" data-page="5.222" data-line="4" id="l5.222.4"></span>τοῖς σοφιστικοῖς ἐλέγχοις περὶ τῶν σοφιστικῶν εἴτε προτάσεων
<span class="lb" data-page="5.222" data-line="5" id="l5.222.5"></span>ἐθέλεις ὀνομάζειν, εἴτε ἀξιωμάτων, εἴτε λόγων, οὐδὲν
<span class="lb" data-page="5.222" data-line="6" id="l5.222.6"></span>γὰρ εἰς τὰ παρόντα διαφέρει, κατὰ δὲ τὰς ῥητορικὰς τέχνας
<span class="lb" data-page="5.222" data-line="7" id="l5.222.7"></span>ὑπὲρ τῶν ῥητορικῶν, ἐν δὲ τοῖς τοπικοῖς ὑπὲρ τῶν διαλεκτικῶν,
<span class="lb" data-page="5.222" data-line="8" id="l5.222.8"></span>ἐν δὲ τοῖς περὶ ἀποδείξεως, ἃ δὴ καὶ δεύτερα ἀναλυτικὰ ἐπιγράφουσιν,
<span class="lb" data-page="5.222" data-line="9" id="l5.222.9"></span>ὑπὲρ τῶν ἐπιστημονικῶν. ὥστε, ὅστις ὁτιοῦν
<span class="lb" data-page="5.222" data-line="10" id="l5.222.10"></span>ἀποδεικνύναι πειρᾶται, πρῶτα μὲν χρὴ τοῦτ’ ἐγνωκέναι, τὴν
<span class="lb" data-page="5.222" data-line="11" id="l5.222.11"></span>διαφορὰν τῶν λημμάτων αὐτῶν, εἶθ’ ἑξῆς χρόνῳ πολλῷ
<span class="lb" data-page="5.222" data-line="12" id="l5.222.12"></span>γεγυμνάσθαι, λέγοντος μὲν ἑτέρου, γνωρίζειν αὐτὰ ποίου
<span class="lb" data-page="5.222" data-line="13" id="l5.222.13"></span>γένους ἐστὶν ἐκ τῶν εἰρημένων, μὴ λέγοντος δὲ ἑτέρου, ταχέως
<span class="lb" data-page="5.222" data-line="14" id="l5.222.14"></span>ἔστιν εὑρίσκειν αὐτὸν εἰς ἕκαστον τῶν προβληθέντων.
<span class="lb" data-page="5.222" data-line="15" id="l5.222.15"></span>ἑνὶ δὲ λόγῳ, καθάπερ ἐπὶ τῷ λογίζεσθαι ποιοῦμεν, οὕτω
<span class="lb" data-page="5.222" data-line="16" id="l5.222.16"></span>κᾀνταῦθα πράττειν. ὅστις ἐθέλει γίγνεσθαι λογιστικὸς, οὗτος
<span class="lb" data-page="5.222" data-line="17" id="l5.222.17"></span>μὲν ἐκμανθάνει πρῶτον ἀριθμοὺς ἅπαντας, οὓς ὀνομάζουσιν
<span class="pb" data-page="5.223" id="p5.223"></span>
<span class="lb" data-page="5.223" data-line="1" id="l5.223.1"></span>ἐκεῖνοι τετραγώνους καὶ ἑτερομήκεις, ἐφεξῆς δὲ γυμνάζεται
<span class="lb" data-page="5.223" data-line="2" id="l5.223.2"></span>χρόνῳ παμπόλλῳ πολλαπλασιάζειν καὶ μερίζειν, εἶθ’
<span class="lb" data-page="5.223" data-line="3" id="l5.223.3"></span>ἑξῆς μαθὼν ὀλιγίστας μεθόδους, οὕτως ἤδη περὶ παντὸς
<span class="lb" data-page="5.223" data-line="4" id="l5.223.4"></span>τοῦ προβληθέντος ἱκανὸς γίνεται λογίζεσθαι. καί μοι θαυμάζειν
<span class="lb" data-page="5.223" data-line="5" id="l5.223.5"></span>ἐπέρχεται τῆς τῶν πολλῶν δοξοσοφίας, εἰ προβληθέντος
<span class="lb" data-page="5.223" data-line="6" id="l5.223.6"></span>μὲν, ἂν οὕτω τύχῃ, τίς γίγνεται τόκος ἑκατοστὸς
<span class="lb" data-page="5.223" data-line="7" id="l5.223.7"></span>Ἀττικῶν δισμυρίων πεντακισχιλίων ἑξακοσίων τριακονταεπτὰ,
<span class="lb" data-page="5.223" data-line="8" id="l5.223.8"></span>μηνῶν τεσσαρεσκαίδεκα, τοῖς λογιστικοῖς ἐπιτρέπουσιν,
<span class="lb" data-page="5.223" data-line="9" id="l5.223.9"></span>εἰδότες, οἶμαι, σαφῶς, ὡς ἑαυτῷ οὐ μέτεστιν ἐπιστήμη
<span class="lb" data-page="5.223" data-line="10" id="l5.223.10"></span>οὐδεμία τοῦ λογίζεσθαι τὰ τοιαῦτα, διότι μήτ’ ἤσκησαν
<span class="lb" data-page="5.223" data-line="11" id="l5.223.11"></span>αὐτὰ μήθ’ ὅλως ἔμαθον, ἀποδείξει δὲ χρῆσθαι τολμῶσιν,
<span class="lb" data-page="5.223" data-line="12" id="l5.223.12"></span>εὖ εἰδότες, ὡς οὔτε παρ’ ἑτέρων ἔμαθον ὅλως
<span class="lb" data-page="5.223" data-line="13" id="l5.223.13"></span>οὐδὲν, οὔτε αὐτοὶ καθ’ ἑαυτοὺς ἐξεῦρον, οἵ γε μηδὲ ἐζήτησαν,
<span class="lb" data-page="5.223" data-line="14" id="l5.223.14"></span>ὅπου γε καὶ ἣν μεμαθήκεσαν ὁδὸν ἀποδεικτικὴν,
<span class="lb" data-page="5.223" data-line="15" id="l5.223.15"></span>οὐκ ἦν ἱκανὸν, ἀλλ’ ἐχρῆν, οἶμαι, πρότερον ἠσκῆσθαι κατ’
<span class="lb" data-page="5.223" data-line="16" id="l5.223.16"></span>αὐτήν. οὐδὲ γὰρ τοῖς ῥήτορσιν ἀπόχρη μέθοδον ἐκμαθεῖν,
<span class="lb" data-page="5.223" data-line="17" id="l5.223.17"></span>ὡς χρὴ διαιρεῖν ὑπόθεσιν ἅπασαν, ἀλλ’ ἐπὶ τῇ γνώσει τῆς
<span class="lb" data-page="5.223" data-line="18" id="l5.223.18"></span>μεθόδου καὶ τὴν ἄσκησιν ἐπάγουσιν. ἠβουλόμην ἂν οὖν
<span class="pb" data-page="5.224" id="p5.224"></span>
<span class="lb" data-page="5.224" data-line="1" id="l5.224.1"></span>μοι καὶ τὸν ἀποδεικτικὸν εἶναι φάσκοντα πρῶτον μὲν εἰπεῖν
<span class="lb" data-page="5.224" data-line="2" id="l5.224.2"></span>τὴν μέθοδον, ᾗ χρῆται πρὸς τὰς ἀποδείξεις, εἶθ’, ὅπως
<span class="lb" data-page="5.224" data-line="3" id="l5.224.3"></span>ἤσκηται κατ’ αὐτὴν, ἐπιδείξασθαι. νυνὶ δὲ πῶς μὲν οἱ διὰ
<span class="lb" data-page="5.224" data-line="4" id="l5.224.4"></span>δύο τροπικῶν ἢ τριῶν ἀναλύονται συλλογισμοὶ, <span class="milestone ed1page" data-n="1.255" data-unit="ed1page" id="ed1page.1.255"></span>καὶ
<span class="lb" data-page="5.224" data-line="5" id="l5.224.5"></span>πῶς οἱ ἀδιαφόρως περαίνονται, ἤ τινες ἄλλοι τοιοῦτοι, τῷ
<span class="lb" data-page="5.224" data-line="6" id="l5.224.6"></span>πρώτῳ καὶ δευτέρῳ θέματι προσχρώμενοι, πολλοῖς ἐστι
<span class="lb" data-page="5.224" data-line="7" id="l5.224.7"></span>συντυχεῖν ἀκριβῶς ἠσκημένοις, ὥσπερ ἀμέλει καὶ ἐπ’ ἄλλοις,
<span class="lb" data-page="5.224" data-line="8" id="l5.224.8"></span>ὅσοις διὰ τοῦ τρίτου θέματος ἢ τετάρτου συλλογισμοὺς
<span class="lb" data-page="5.224" data-line="9" id="l5.224.9"></span>ἀναλύουσι. καίτοι τούτων τοὺς πλείστους ἔνεστιν ἑτέρως
<span class="lb" data-page="5.224" data-line="10" id="l5.224.10"></span>ἀναλύειν συντομώτερον, ὡς Ἀντίπατρος ἔγραψεν, πρὸς τῷ
<span class="lb" data-page="5.224" data-line="11" id="l5.224.11"></span>καὶ περιεργίαν εἶναι οὐ μικρὰν ἀχρήστου πράγματος ἅπασαν
<span class="lb" data-page="5.224" data-line="12" id="l5.224.12"></span>τὴν τῶν τοιούτων συλλογισμῶν συμπλοκὴν, ὡς αὐτὸς ὁ
<span class="lb" data-page="5.224" data-line="13" id="l5.224.13"></span>Χρυσίππως ἔργῳ μαρτυρεῖ, μηδαμόθι τῶν ἑαυτοῦ συγγραμμάτων
<span class="lb" data-page="5.224" data-line="14" id="l5.224.14"></span>εἰς ἀπόδειξιν δόγματος ἐκείνων δεηθεὶς τῶν συλλογισμῶν.
<span class="lb" data-page="5.224" data-line="15" id="l5.224.15"></span>ὅπως δὲ χρὴ γνωρίζειν τε καὶ διακρίνειν ἐπιστημονικὰ
<span class="lb" data-page="5.224" data-line="16" id="l5.224.16"></span>λήμματα διαλεκτικῶν τε καὶ ῥητορικῶν καὶ σοφιστικῶν,
<span class="lb" data-page="5.224" data-line="17" id="l5.224.17"></span>οὐκέτι ἔγραψαν ἀξιόλογον οὐδὲν οἱ περὶ τὸν Χρύσιππον,
<span class="lb" data-page="5.224" data-line="18" id="l5.224.18"></span>οὔτε φαίνονται χρώμενοι. ἀλλ’ ὅτι τὰς χεῖρας ἐπιφέρομεν
<span class="pb" data-page="5.225" id="p5.225"></span>
<span class="lb" data-page="5.225" data-line="1" id="l5.225.1"></span>τῷ θώρακι δεικνύντες ἡμᾶς αὐτοὺς, ἢ τῇ κεφαλῇ κάτω
<span class="lb" data-page="5.225" data-line="2" id="l5.225.2"></span>νεύομεν, εἰ τὴν ἐγὼ φθεγγόμεθα φωνὴν, εἰς ἔνδειξιν τοῦ
<span class="lb" data-page="5.225" data-line="3" id="l5.225.3"></span>τὴν καρδίαν εἶναι τὴν ἀρχὴν τῆς ψυχῆς οὐκ αἰδοῦνται
<span class="lb" data-page="5.225" data-line="4" id="l5.225.4"></span>γράφοντες, <span class="milestone ed2page" data-n="5.93" data-unit="ed2page" id="ed2page.5.93"></span>ὧν ἡ δεῖξις οὐδὲν μᾶλλον ἐν τῇ καρδίᾳ,
<span class="lb" data-page="5.225" data-line="5" id="l5.225.5"></span>ἢ ἐν τῇ ῥινί τε καὶ τῷ μετώπῳ, (καὶ γὰρ καὶ ταῦτα δείκνυται
<span class="lb" data-page="5.225" data-line="6" id="l5.225.6"></span>πολλάκις ὑπὸ τῶν ἀνθρώπων,) ἐμφαίνει τὸ ἡγεμονοῦν
<span class="lb" data-page="5.225" data-line="7" id="l5.225.7"></span>εἶναι τῆς ψυχῆς. ἡ δὲ ἐπίνευσις οὐδὲν μᾶλλον ἐν τοῖς
<span class="lb" data-page="5.225" data-line="8" id="l5.225.8"></span>κατὰ τὴν κεφαλὴν, ἢ ἐν τοῖς κατὰ τὸν θώρακα. ἡ δὲ ε΄
<span class="lb" data-page="5.225" data-line="9" id="l5.225.9"></span>φωνὴ πόσης ἀτοπίας ἔχεται, κατὰ τὸ δεύτερον ὑπέδειξα
<span class="lb" data-page="5.225" data-line="10" id="l5.225.10"></span>τῶν ὑπὲρ ὀνομάτων ὀρθότητος. εἴ τις οὖν καλῶς ἤσκηται
<span class="lb" data-page="5.225" data-line="11" id="l5.225.11"></span>τὰς διαφορὰς τῶν λημμάτων ἐξευρίσκειν τε καὶ γνωρίζειν, οὐ
<span class="lb" data-page="5.225" data-line="12" id="l5.225.12"></span>δεήσομαι πρὸς αὐτὸν ἀντιλογίας μακροτέρας, ὥσπερ οὐδὲ
<span class="lb" data-page="5.225" data-line="13" id="l5.225.13"></span>πρὸς τοὺς ἐκ τοῦ περιπάτου. κατὰ γὰρ τὰς ἰδίας αὐτῶν
<span class="lb" data-page="5.225" data-line="14" id="l5.225.14"></span>διδασκαλίας ὁ λόγος ἔσται μοι πρὸς αὐτοὺς ὑπὲρ τοῦ τὴν
<span class="lb" data-page="5.225" data-line="15" id="l5.225.15"></span>τοῦ ἡγεμονικοῦ τῆς ψυχῆς ἀρχὴν ἐν ἐγκεφάλῳ περιέχεσθαι,
<span class="lb" data-page="5.225" data-line="16" id="l5.225.16"></span>τῆς δὲ θυμοειδοῦς ἐν καρδίᾳ, τῆς δ’ ἐπιθυμητικῆς ἐν
<span class="lb" data-page="5.225" data-line="17" id="l5.225.17"></span>ἥπατι. πρὸς μέντοι τοὺς Στωϊκοὺς ἀναγκαῖόν ἐστι μακρὸν
<span class="lb" data-page="5.225" data-line="18" id="l5.225.18"></span>ἀνύεσθαι λόγον, ἀνθρώπους ἐν μὲν τοῖς ἀχρήστοις τῆς ﻿
<span class="pb" data-page="5.226" id="p5.226"></span>
<span class="lb" data-page="5.226" data-line="1" id="l5.226.1"></span>λογικῆς θεωρίας ἱκανῶς γεγυμνασμένους, ἐν δὲ τοῖς χρησίμοις
<span class="lb" data-page="5.226" data-line="2" id="l5.226.2"></span>ἀγυμναστοτάτους τε ἅμα καὶ μοχθηραῖς ὁδοῖς ἐπιχειρημάτων
<span class="lb" data-page="5.226" data-line="3" id="l5.226.3"></span>ἐντεθραμμένους· ὥστε ἀναγκαῖον εἶναι μὴ μόνον
<span class="lb" data-page="5.226" data-line="4" id="l5.226.4"></span>διδάσκειν αὐτοὺς, ὅσον χρηστὸν, ἀλλὰ πολὺ πρότερον ἀποστῆσαι
<span class="lb" data-page="5.226" data-line="5" id="l5.226.5"></span>τοῦ μοχθηροῦ. τοῦτο δὲ χαλεπῶς μὲν ἂν ἴσως,
<span class="lb" data-page="5.226" data-line="6" id="l5.226.6"></span>ἀνύσειν δ’ ἠλπίσαμεν, εἴ τις αὐτῶν ὑπέμεινε τῇ περὶ ἀποδείξεως
<span class="lb" data-page="5.226" data-line="7" id="l5.226.7"></span>πραγματείᾳ ἀκολουθήσας ἐπὶ πλέον ἐν αὐτῇ δοῦναί
<span class="lb" data-page="5.226" data-line="8" id="l5.226.8"></span>τε καὶ λαβεῖν λόγον ἐν εὐμενέσιν ἐλέγχοις. ἐπεὶ δὲ οὐχ
<span class="lb" data-page="5.226" data-line="9" id="l5.226.9"></span>ὑπομένουσι μὲν τοῦτο, περὶ δὲ τοῦ προτεθέντος ἀεὶ ζητοῦσι,
<span class="lb" data-page="5.226" data-line="10" id="l5.226.10"></span>πρὶν, ὅπως χρὴ ζητεῖν, καταστήσασθαι, τίς ἂν ἡμῖν
<span class="lb" data-page="5.226" data-line="11" id="l5.226.11"></span>ἐλπὶς ἔτι λείποιτο τοῦ μεταστῆσαι τοὺς ἀνθρώπους ἀφ’ ὧν
<span class="lb" data-page="5.226" data-line="12" id="l5.226.12"></span>ψευδῶς ὑπειλήφασιν;
</p>
          </article>

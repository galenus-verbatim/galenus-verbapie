<article xmlns="http://www.w3.org/1999/xhtml" id="urn:cts:greekLit:tlg0057.tlg032.1st1K-grc1:2.4">
<span class="pb page1" data-page="5.226" id="p5.226"></span>
<span class="milestone ed1page page1" data-n="1.255" data-unit="ed1page" id="ed1page.1.255"></span>
<span class="milestone ed2page page1" data-n="5.93" data-unit="ed2page" id="ed2page.5.93"></span>
            <p>
<span class="lb" data-page="5.226" data-line="13" id="l5.226.13"></span>Ἀλλ’ ἐπεὶ μὴ μόνον ἐκείνους πρόκειται πείθειν,
<span class="lb" data-page="5.226" data-line="14" id="l5.226.14"></span>ἀλλὰ καὶ τῶν ἄλλων ἁπάντων ὅστις ἂν μήπω μοχθηροῖς
<span class="lb" data-page="5.226" data-line="15" id="l5.226.15"></span>ἔθεσι λόγων ἐντεθραμμένος ἀνίατον ἔχῃ τὴν ἐν τῇ
<span class="lb" data-page="5.226" data-line="16" id="l5.226.16"></span>ψυχῇ διαστροφὴν, ἄρξομαι πάλιν ἄνωθεν εἰς τὸ προκείμενον
<span class="lb" data-page="5.226" data-line="17" id="l5.226.17"></span>σκέμμα δεικνύναι, πῶς ἄν τις ἐπιστημονικὰ λαμβάνοι
<span class="lb" data-page="5.226" data-line="18" id="l5.226.18"></span>λήμματα τὴν ἀληθινὴν ἀπόδειξιν συνιστάνοντα, πῶς δὲ ἂν
<span class="pb" data-page="5.227" id="p5.227"></span>
<span class="lb" data-page="5.227" data-line="1" id="l5.227.1"></span>ταῦτα διακρίνοι τις ἀπὸ τῶν ἄλλων λημμάτων. ἔτι τε πρὸς
<span class="lb" data-page="5.227" data-line="2" id="l5.227.2"></span>τούτοις τῶν τὴν φαινομένην ἀπόδειξιν, οὐκ οὖσαν δὲ συνιστάντων
<span class="lb" data-page="5.227" data-line="3" id="l5.227.3"></span>λημμάτων ἐπιδείξω τὴν φύσιν ἐπ’ αὐτοῦ τοῦ νῦν
<span class="lb" data-page="5.227" data-line="4" id="l5.227.4"></span>ἡμῖν προκειμένου σκέμματος. ἥτις δὲ τούτων αὐτῶν ἐστι
<span class="lb" data-page="5.227" data-line="5" id="l5.227.5"></span>πρὸς ἄλληλα διαφορὰ, καθ’ ὅσον οἷός τ’ εἰμὶ, σαφέστατα
<span class="lb" data-page="5.227" data-line="6" id="l5.227.6"></span>περὶ πάντων ἐρῶ. ἐπεὶ τοίνυν πρόκειται σκέψασθαι περὶ
<span class="lb" data-page="5.227" data-line="7" id="l5.227.7"></span>τῆς καρδίας, εἰ τὸ τῆς ψυχῆς ἡγεμονικόν ἐστιν ἐν αὐτῇ,
<span class="lb" data-page="5.227" data-line="8" id="l5.227.8"></span>ὃ κατάρχει πᾶσι τοῖς τοῦ ζώου μορίοις αἰσθήσεώς τε ἅμα
<span class="lb" data-page="5.227" data-line="9" id="l5.227.9"></span>καὶ τῆς καθ’ ὁρμὴν κινήσεως, ἰστέον ὡς, ὅσα μὲν ἀπὸ τῶν
<span class="lb" data-page="5.227" data-line="10" id="l5.227.10"></span>ὑπαρχόντων αὐτῇ λαμβάνεται λήμματα, διττὴν ἕξει τὴν διαφοράν·
<span class="lb" data-page="5.227" data-line="11" id="l5.227.11"></span>ἔσται γὰρ αὐτῶν τὰ μὲν κατ’ αὐτὸ τὸ προκείμενόν
<span class="lb" data-page="5.227" data-line="12" id="l5.227.12"></span>τε καὶ ζητούμενον ἐπιστημονικὰ, τὰ δ’ ἄλλα πάντα γένους
<span class="lb" data-page="5.227" data-line="13" id="l5.227.13"></span>ἑτέρου δευτέρου παρακειμένου τοῖς ἐπιστημονικοῖς· ὅσα δὲ
<span class="lb" data-page="5.227" data-line="14" id="l5.227.14"></span>ἀπὸ τῶν ἀνθρωπίνων δοξῶν, εἴτ’ οὖν ἰδιωτῶν, εἴτε ποιητῶν,
<span class="lb" data-page="5.227" data-line="15" id="l5.227.15"></span>εἴτε φιλοσόφων, εἴτ’ ἐξ ἐτυμολογίας τινὸς, εἴτε ἐκ
<span class="lb" data-page="5.227" data-line="16" id="l5.227.16"></span>νευμάτων, εἴτε ἐξ ἐπινευμάτων, εἴτε ἐξ ὅτου δή τινος ἑτέρου
<span class="lb" data-page="5.227" data-line="17" id="l5.227.17"></span>τοιούτου λαμβάνεται λήμματα, τοῦ τρίτου γένους ἔσται
<span class="lb" data-page="5.227" data-line="18" id="l5.227.18"></span>ταῦτα, διττὴν μὲν ἀπόστασιν ἀφεστῶτα τῶν ἐπιστημονικῶν.
<span class="pb" data-page="5.228" id="p5.228"></span>
<span class="lb" data-page="5.228" data-line="1" id="l5.228.1"></span>οὐ πολλῷ δέ τινι διαφέροντα τῶν σοφιστικῶν, ἅπερ ἐν
<span class="lb" data-page="5.228" data-line="2" id="l5.228.2"></span>ὁμωνυμίαις τέ τισι καὶ τοῖς τῆς λέξεως σχήμασι μάλιστα
<span class="lb" data-page="5.228" data-line="3" id="l5.228.3"></span>συνίσταται. ἀρκτέον οὖν ἀπὸ τῶν ὑπαρχόντων ἁπάντων τῇ
<span class="lb" data-page="5.228" data-line="4" id="l5.228.4"></span>καρδίᾳ, <span class="milestone ed2page" data-n="5.94" data-unit="ed2page" id="ed2page.5.94"></span>καὶ λεκτέον ἐφεξῆς ταῦτα πάντα, πρῶτον μὲν
<span class="lb" data-page="5.228" data-line="5" id="l5.228.5"></span>ἐν κεφαλαίοις τε καὶ κατὰ γένος, εἶθ’ οὕτως καὶ κατὰ μέρος
<span class="lb" data-page="5.228" data-line="6" id="l5.228.6"></span>τε καὶ κατ’ εἶδος. ὑπάρχει δὴ τῇ καρδίᾳ θέσις, καὶ πηλικότης,
<span class="lb" data-page="5.228" data-line="7" id="l5.228.7"></span>καὶ πλοκὴ, καὶ διάπλασις, καὶ διάθεσις, καὶ κίνησις.
<span class="lb" data-page="5.228" data-line="8" id="l5.228.8"></span>ἀπὸ πρώτης οὖν τῆς θέσεως ἀρκτέον, ἐπιδεικνύντας,
<span class="lb" data-page="5.228" data-line="9" id="l5.228.9"></span>ὅσαι προτάσεις ἀπ’ αὐτῆς συνίστανται. κεῖται δὲ ὡς πρὸς
<span class="lb" data-page="5.228" data-line="10" id="l5.228.10"></span>μὲν τὸν θώρακα μέση πως μᾶλλον. ἡ μὲν γὰρ βάσις αὐτῆς
<span class="lb" data-page="5.228" data-line="11" id="l5.228.11"></span>ἀκριβῶς ἐστι μέση τοῦ θώρακος ἅπαντος, ἡ κορυφὴ δὲ καὶ
<span class="lb" data-page="5.228" data-line="12" id="l5.228.12"></span>τὰ κάτω μέρη προήκει τοσοῦτον, ἡλίκον περ ἂν ᾖ τὸ μέγεθος
<span class="lb" data-page="5.228" data-line="13" id="l5.228.13"></span>τῆς καρδίας. ὡς δὲ πρὸς ὅλον τὸ ζῶον ἀνωτέρω
<span class="lb" data-page="5.228" data-line="14" id="l5.228.14"></span>τῶν μέσων αὐτοῦ μερῶν τέτακται τοσοῦτον, ὅσον ἀπέχει
<span class="lb" data-page="5.228" data-line="15" id="l5.228.15"></span>τῶν κατὰ τὸν ὀμφαλὸν χωρίων· ἐκεῖνα γὰρ ἀκριβέστατα τὰ
<span class="lb" data-page="5.228" data-line="16" id="l5.228.16"></span>μέσα. ἀλλὰ καὶ πρὸς τὸν λάρυγγα, δι’ οὗ ἀναπνέομεν, οὕτω πως
<span class="lb" data-page="5.228" data-line="17" id="l5.228.17"></span>ἔχει θέσεως, ὥστε διὰ μέσου τοῦ πνεύμονος αὐτῇ συνῆπται.
<span class="lb" data-page="5.228" data-line="18" id="l5.228.18"></span>κατὰ γὰρ τὴν ἀριστερὰν κοιλίαν τῆς καρδίας ἐκφύεταί τις
<span class="pb" data-page="5.229" id="p5.229"></span>
<span class="lb" data-page="5.229" data-line="1" id="l5.229.1"></span>ἀρτηρία φλεβώδης τὸ σῶμα, τὸ μὲν πρῶτον εἰς τοσαῦτα
<span class="lb" data-page="5.229" data-line="2" id="l5.229.2"></span>μόρια σχιζομένη, ὅσοι περ ἂν ὦσιν οἱ τοῦ πνεύμονος λοβοί·
<span class="lb" data-page="5.229" data-line="3" id="l5.229.3"></span>μετὰ ταῦτα δὲ ἤδη καθ’ ἕκαστον αὐτῶν ἑκάστη διανέμεται,
<span class="lb" data-page="5.229" data-line="4" id="l5.229.4"></span>εἰς πολλὰ γιγνομένη μόρια, μέχρι περ ἂν ἀναλωθῇ σύμπασα.
<span class="lb" data-page="5.229" data-line="5" id="l5.229.5"></span>τοῖς δὲ ἐσχάτοις αὐτῆς πέρασι παμπόλλοις οὖσιν
<span class="lb" data-page="5.229" data-line="6" id="l5.229.6"></span>οἷόν περ δένδρου βλάσταις εἰς ταὐτὸν ἥκει τὰ τῆς τραχείας
<span class="lb" data-page="5.229" data-line="7" id="l5.229.7"></span>ἀρτηρίας πέρατα τὸν αὐτὸν τρόπον εἰς ὅλον τὸ σπλάγχνον
<span class="lb" data-page="5.229" data-line="8" id="l5.229.8"></span>μερισθείσης, ὅν περ ἡ φλεβώδης ἀρτηρία. καὶ μὲν δὴ καὶ
<span class="lb" data-page="5.229" data-line="9" id="l5.229.9"></span>πρὸς αὐτὸν τὸν πνεύμονα θέσιν ἔχει τοιαύτην, ὥστ’ ἔξωθεν
<span class="lb" data-page="5.229" data-line="10" id="l5.229.10"></span>ὑπ’ αὐτοῦ πανταχόθεν ἠμφιέσθαι. τὰ μὲν οὖν τῆς
<span class="lb" data-page="5.229" data-line="11" id="l5.229.11"></span>θέσεως ᾧδε ἔχει τῇ καρδίᾳ, καὶ δύναιτ’ ἄν τις ἀπ’ αὐτῆς
<span class="lb" data-page="5.229" data-line="12" id="l5.229.12"></span>ἐπιχειρήματα ποιεῖσθαι, τῇ μὲν ὡς πρὸς τὸ σύμπαν σῶμα,
<span class="lb" data-page="5.229" data-line="13" id="l5.229.13"></span>διότι μέσον πως αὐτοῦ κεῖται δικαίας ἕνεκα νομῆς ὧν ἐπιπέμπει
<span class="lb" data-page="5.229" data-line="14" id="l5.229.14"></span>δυνάμεων αὐτοῦ, τῇ δὲ ὡς πρὸς τὴν τραχεῖαν ἀρτηρίαν,
<span class="lb" data-page="5.229" data-line="15" id="l5.229.15"></span>ὅτι τὴν φωνὴν διὰ ταύτης ἐκπέμπει. καὶ μὲν δὴ καὶ
<span class="lb" data-page="5.229" data-line="16" id="l5.229.16"></span>τὴν χρείαν τε καὶ τὴν ἐνέργειαν τῆς ἀναπνοῆς συνάπτων
<span class="lb" data-page="5.229" data-line="17" id="l5.229.17"></span>αὐτῇ δύναιτ’ ἄν τινα κᾀντεῦθεν ἐπιχειρήματα λαμβάνειν.
<span class="lb" data-page="5.229" data-line="18" id="l5.229.18"></span>κατὰ δὲ τὸν αὐτὸν τρόπον, ὅτι μέση τοῦ θώρακος,
<span class="lb" data-page="5.229" data-line="19" id="l5.229.19"></span>ἴσως ἂν ἔχοι τι καὶ περὶ τούτου λαβεῖν ὁ βουλόμενος ἐκ
<span class="pb" data-page="5.230" id="p5.230"></span>
<span class="lb" data-page="5.230" data-line="1" id="l5.230.1"></span>πάντων ἐπιχειρεῖν. ἀλλ’ οὔπω τούτων οὐδὲν ἐπιστημονικὸν,
<span class="lb" data-page="5.230" data-line="2" id="l5.230.2"></span>οὐδὲ ἀποδεῖξαι τὸ προκείμενον ἱκανὸν, ἔστ’ ἂν μηδέπω
<span class="lb" data-page="5.230" data-line="3" id="l5.230.3"></span>περαίνηται δι’ αὐτῶν, ὡς αἰσθήσεώς τε καὶ κινήσεως τῆς
<span class="lb" data-page="5.230" data-line="4" id="l5.230.4"></span>κατὰ προαίρεσιν ἀρχὴ τοῖς ζώοις ἐστὶν ἡ καρδία. οὐ γὰρ
<span class="lb" data-page="5.230" data-line="5" id="l5.230.5"></span>ἐξ ἀνάγκης ἕπεται τῷ μέσην τῷ ζώῳ κεῖσθαι τὸ πάντων
<span class="lb" data-page="5.230" data-line="6" id="l5.230.6"></span>ἀρχὴν ὑπάρχειν αὐτήν. καίτοι γε οὐδὲ αὐτὸ τοῦτο ἀληθές
<span class="lb" data-page="5.230" data-line="7" id="l5.230.7"></span>ἐστι, τὸ μέσον ἐν τοῖς ζώοις εἶναι τὴν καρδίαν. εἰ γὰρ
<span class="lb" data-page="5.230" data-line="8" id="l5.230.8"></span>ἀκριβῶς τις ἐξετάσειε, τὰ κατὰ τὸν ὀμφαλόν ἐστι μέσα.
<span class="lb" data-page="5.230" data-line="9" id="l5.230.9"></span>κατὰ δὲ τὸν αὐτὸν τρόπον οὐδὲ, ὅτι μέση τοῦ θώρακος ἡ
<span class="lb" data-page="5.230" data-line="10" id="l5.230.10"></span>καρδία, διὰ τοῦτ’ ἀρχὴ τοῦ ζώου παντός. οὐδὲ γὰρ, ὅτι
<span class="lb" data-page="5.230" data-line="11" id="l5.230.11"></span>καθάπερ ἐν ἀκροπόλει<span class="milestone ed1page" data-n="1.256" data-unit="ed1page" id="ed1page.1.256"></span> τῇ κεφαλῇ δίκην μεγάλου βασιλέως
<span class="lb" data-page="5.230" data-line="12" id="l5.230.12"></span>ὁ ἐγκέφαλος ἵδρυται, διὰ τοῦτ’ ἐξ ἀνάγκης ἡ τῆς
<span class="lb" data-page="5.230" data-line="13" id="l5.230.13"></span>ψυχῆς ἀρχὴ κατ’ αὐτόν ἐστιν, οὐδὲ ὅτι καθάπερ τινὰς δορυφόρους
<span class="lb" data-page="5.230" data-line="14" id="l5.230.14"></span>ἔχει τὰς αἰσθήσεις περιῳκισμένας, οὔτ’ εἴ γε καὶ
<span class="lb" data-page="5.230" data-line="15" id="l5.230.15"></span>τοῦτο λέγοι τις, ὅπερ οὐρανὸς ἐν ὅλῳ τῷ κόσμῳ, τοῦτ’ ἐν
<span class="lb" data-page="5.230" data-line="16" id="l5.230.16"></span>ἀνθρώποις εἶναι τὴν κεφαλὴν, καὶ διὰ τοῦθ’, ὥσπερ ἐκεῖνος
<span class="lb" data-page="5.230" data-line="17" id="l5.230.17"></span>οἶκός ἐστι τῶν θεῶν, οὕτω τὸν ἐγκέφαλον οἶκον εἶναι τοῦ
<span class="lb" data-page="5.230" data-line="18" id="l5.230.18"></span>λογισμοῦ. καὶ γὰρ τὰ τοιαῦτα πάντα, καίπερ ὄντα πολὺ ﻿
<span class="pb" data-page="5.231" id="p5.231"></span>
<span class="lb" data-page="5.231" data-line="1" id="l5.231.1"></span>μὲν πιθανώτερα τῶν ἐπὶ τῆς καρδίας εἰρημένων, ὅμως οὐκ
<span class="lb" data-page="5.231" data-line="2" id="l5.231.2"></span>ἔστιν οὐδὲ αὐτὰ πιστὰ πρὸς ἐπιστήμην ἀκριβῆ, καθάπερ
<span class="lb" data-page="5.231" data-line="3" id="l5.231.3"></span>οὐδὲ ὅτι τῆς φωνῆς ἡ καρδία δημιουργός ἐστιν. εἰ μὲν
<span class="lb" data-page="5.231" data-line="4" id="l5.231.4"></span>γὰρ ἀπόδειξίν τινα διδάσκειν ἡμᾶς ἔχουσιν, ἡδέως ἀκουσόμεθα·
<span class="lb" data-page="5.231" data-line="5" id="l5.231.5"></span>τὸ δὲ ἀπὸ τῆς θέσεως μόνης ὁρμᾶσθαι μοχθηρόν.
<span class="lb" data-page="5.231" data-line="6" id="l5.231.6"></span>οὕτω γὰρ, οἶμαι, καὶ τὸν πνεύμονα καὶ τὴν τραχεῖαν ἀρτηρίαν
<span class="lb" data-page="5.231" data-line="7" id="l5.231.7"></span>ἀρχὴν τῆς φωνῆς ἐροῦμεν, <span class="milestone ed2page" data-n="5.95" data-unit="ed2page" id="ed2page.5.95"></span>ὡς ἐγγυτέρω γε ταῦτ’
<span class="lb" data-page="5.231" data-line="8" id="l5.231.8"></span>ἐστι τῆς καρδίας τοῖς φωνητικοῖς ὀργάνοις. αὐτὸ μὲν γὰρ
<span class="lb" data-page="5.231" data-line="9" id="l5.231.9"></span>τὸ πρῶτόν τε καὶ ἴδιον ὄργανον τῆς φωνῆς ὁ λάρυγξ
<span class="lb" data-page="5.231" data-line="10" id="l5.231.10"></span>ἐστίν. εἰ γοῦν κατώτερον τέμοις αὐτοῦ τὴν τραχεῖαν ἀρτηρίαν,
<span class="lb" data-page="5.231" data-line="11" id="l5.231.11"></span>οὐκέτ’ ἀκούσῃ φωνοῦντος τοῦ ζώου, καίτοι γ’ ἀναπνέον
<span class="lb" data-page="5.231" data-line="12" id="l5.231.12"></span>ἀκωλύτως ὄψει καὶ νῦν αὐτό. καὶ εἴπερ ἄνθρωπος
<span class="lb" data-page="5.231" data-line="13" id="l5.231.13"></span>εἴη τὸ οὕτω τρωθὲν, ἐξέσται σοι κελεύειν αὐτῷ φθέγξασθαί
<span class="lb" data-page="5.231" data-line="14" id="l5.231.14"></span>τι. προθυμηθήσεται μὲν γὰρ, οὐδὲν δὲ ἀκούσῃ πλέον ἐκπνοῆς
<span class="lb" data-page="5.231" data-line="15" id="l5.231.15"></span>ῥοιζώδους, ἣν ἡμεῖς ὀνομάζομεν ἐκφύσησιν· ἄνευ
<span class="lb" data-page="5.231" data-line="16" id="l5.231.16"></span>δὲ τοῦ προθυμεῖσθαι φθέγξασθαι φέρεται μὲν ἔξω τὸ
<span class="lb" data-page="5.231" data-line="17" id="l5.231.17"></span>πνεῦμα κατὰ τὰς ἐκπνοὰς, οὐ μὴν σὺν ψόφῳ γέ τινι
<span class="lb" data-page="5.231" data-line="18" id="l5.231.18"></span>καὶ ἀθρόως. ὄψει δὲ καὶ τοὺς κατὰ τὸν θώρακα μῦς
<span class="pb" data-page="5.232" id="p5.232"></span>
<span class="lb" data-page="5.232" data-line="1" id="l5.232.1"></span>ἅμα τοῖς κατ’ ἐπιγάστριον, ὅταν προθυμῆται φθέγγεσθαι τὸ
<span class="lb" data-page="5.232" data-line="2" id="l5.232.2"></span>ζῶον, ἐκτεινομένους σφοδρῶς. τούτους μέν γε καὶ πρὸ τοῦ
<span class="lb" data-page="5.232" data-line="3" id="l5.232.3"></span>τρωθῆναι τὴν τραχεῖαν ἀρτηρίαν σαφῶς ἔστιν ἰδεῖν τεινομένους,
<span class="lb" data-page="5.232" data-line="4" id="l5.232.4"></span>ἐπειδὰν βιαιότερον φωνῶμεν, ἀλλ’ ἐπί γε τετρωμένῃ
<span class="lb" data-page="5.232" data-line="5" id="l5.232.5"></span>τῇ ἀρτηρίᾳ πονοῦσι μάτην ὅσα γε πρὸς γένεσιν φωνῆς.
<span class="lb" data-page="5.232" data-line="6" id="l5.232.6"></span>ἐκφύσησιν γὰρ μόνην ἐργάζονται διαφέρουσαν ἁπλῆς
<span class="lb" data-page="5.232" data-line="7" id="l5.232.7"></span>ἐκπνοῆς, ὅτι μετὰ ψόφου τε ἅμα καὶ τάχους ἐκκενοῦται
<span class="lb" data-page="5.232" data-line="8" id="l5.232.8"></span>τὸ πνεῦμα. διττὸν οὖν ἁμαρτάνεται κᾀνταῦθα ἁμάρτημα
<span class="lb" data-page="5.232" data-line="9" id="l5.232.9"></span>τοῖς τὴν φωνὴν ἐκ τῆς καρδίας ἐκπέμπεσθαι νομίζουσιν,
<span class="lb" data-page="5.232" data-line="10" id="l5.232.10"></span>ὅτι πρῶτον μὲν ἀπὸ τῆς θέσεως ἐπιχειροῦσιν, ἔπειτα δὲ
<span class="lb" data-page="5.232" data-line="11" id="l5.232.11"></span>οὐδὲ ἀπὸ ταύτης, ὡς χρή. τείνονται μὲν γὰρ οἵ τε κατὰ
<span class="lb" data-page="5.232" data-line="12" id="l5.232.12"></span>τὸν θώρακα μύες ἅπαντες, οἵ τε κατ’ ἐπιγάστριον, ἐπειδὰν
<span class="lb" data-page="5.232" data-line="13" id="l5.232.13"></span>θελήσῃ φωνῆσαι τὸ ζῶον, εἰς τάσιν δή τινα καὶ κίνησιν
<span class="lb" data-page="5.232" data-line="14" id="l5.232.14"></span>ἀγόμενοι, τῆς καρδίας οὐδεμίαν ἐν τούτῳ νεωτέραν ἐπικτωμένης
<span class="lb" data-page="5.232" data-line="15" id="l5.232.15"></span>ἐνέργειαν, οὐ μὴν ἤδη γέ πω τὸ κάτωθεν ἀναφερόμενον
<span class="lb" data-page="5.232" data-line="16" id="l5.232.16"></span>πνεῦμα, πρὶν ὑπὸ τοῦ λάρυγγος ῥυθμισθῆναι,
<span class="lb" data-page="5.232" data-line="17" id="l5.232.17"></span>φωνῆς ἔχει ἰδέαν, ἀλλ’, ὡς εἴρηται πρόσθεν, ἐκφυσήσεως
<span class="lb" data-page="5.232" data-line="18" id="l5.232.18"></span>μόνης, ὡς ἀπεδείξαμεν ἐν τῇ περὶ φωνῆς πραγματείᾳ.
<span class="pb" data-page="5.233" id="p5.233"></span>
<span class="lb" data-page="5.233" data-line="1" id="l5.233.1"></span>πληττομένη γὰρ ὑπὸ τῶν κατὰ τὸν λάρυγγα χόνδρων, οἷον
<span class="lb" data-page="5.233" data-line="2" id="l5.233.2"></span>ὑπὸ πλήκτρων τινῶν, ἡ ἐκφύσησις αὕτη φωνὴ γίνεται.
<span class="lb" data-page="5.233" data-line="3" id="l5.233.3"></span>σύγκειται δὲ ὁ λάρυγξ ἐκ τριῶν χόνδρων ὑπὸ μυῶν πολλῶν
<span class="lb" data-page="5.233" data-line="4" id="l5.233.4"></span>κινουμένων. ὅστις δὲ ὁ τρόπος ἐστὶ τῆς τῶν χόνδρων συστάσεως,
<span class="lb" data-page="5.233" data-line="5" id="l5.233.5"></span>ἢ τῆς τῶν μυῶν κινήσεως, ἐμοὶ μὲν ἐν ταῖς περὶ
<span class="lb" data-page="5.233" data-line="6" id="l5.233.6"></span>τούτων οἰκείαις πραγματείαις ἀκριβῶς εἴρηται. τοῖς δὲ ἀπὸ
<span class="lb" data-page="5.233" data-line="7" id="l5.233.7"></span>τῆς θέσεως μόνης ἐπιχειροῦσιν οὐδὲν τῶν τοιούτων γιγνώσκεται.
<span class="lb" data-page="5.233" data-line="8" id="l5.233.8"></span>κᾄπειτα θαυμάζουσιν ἐξαίφνης ἀκούσαντες, ἐξ ἐγκεφάλου
<span class="lb" data-page="5.233" data-line="9" id="l5.233.9"></span>γίγνεσθαι τὴν φωνήν· ἔτι δὲ μᾶλλον, ἐπειδὰν ἀκούσωσιν,
<span class="lb" data-page="5.233" data-line="10" id="l5.233.10"></span>ὡς αἱ κατὰ προαίρεσιν ἅπασαι κινήσεις ὑπὸ μυῶν
<span class="lb" data-page="5.233" data-line="11" id="l5.233.11"></span>ἐπιτελοῦνται, θαυμάζουσί τε καὶ παραδοξολόγους ἡμᾶς
<span class="lb" data-page="5.233" data-line="12" id="l5.233.12"></span>ἀποκαλοῦσι, καίτοι γε ἡμεῖς, ἅπερ ἐπαγγελλόμεθα λόγῳ,
<span class="lb" data-page="5.233" data-line="13" id="l5.233.13"></span>ταῦτα ἐπὶ ταῖς τῶν ζώων ἀνατομαῖς ἐπιδείκνυμεν, οἱ δ’
<span class="lb" data-page="5.233" data-line="14" id="l5.233.14"></span>οὐδὲν ἄλλο ἔχουσι λέγειν, ἢ, διότι πλησίον ἐστὶν ἡ καρδία
<span class="lb" data-page="5.233" data-line="15" id="l5.233.15"></span>τοῦ λάρυγγος, διὰ τοῦτ’ ἐξ ἐκείνης ἄρχεσθαι τὴν φωνήν.
<span class="lb" data-page="5.233" data-line="16" id="l5.233.16"></span>αἱροῦνται γὰρ, οἶμαι, τὴν σύντομόν τε καὶ λείαν ὁδὸν ἐν τοῖς
<span class="lb" data-page="5.233" data-line="17" id="l5.233.17"></span>λόγοις ἀντὶ τῆς τραχείας τε καὶ μακρᾶς, κᾂν αὕτη μὲν ἀπάγει
<span class="lb" data-page="5.233" data-line="18" id="l5.233.18"></span>πρὸς τὸ ζητούμενον, ἡ δὲ λεία τε καὶ βραχεῖα σφάλλει
<span class="pb" data-page="5.234" id="p5.234"></span>
<span class="lb" data-page="5.234" data-line="1" id="l5.234.1"></span>τἀληθοῦς. οὐδ’ ἐστὶν ὅστις ἐμοί ποθ’ ὑπέμεινε δεικνύντι
<span class="lb" data-page="5.234" data-line="2" id="l5.234.2"></span>τοὺς μῦς ἅπαντας, ὑφ’ ὧν ἡ ἀναπνοή τε γίγνεται καὶ φωνή.
<span class="lb" data-page="5.234" data-line="3" id="l5.234.3"></span>καίτοι γ’ οὐκ ἐν τούτοις μόνοις ἐστὶ τὸ κῦρος τῆς ἀποδείξεως,
<span class="lb" data-page="5.234" data-line="4" id="l5.234.4"></span>ἀλλ’ ἡ τρίτη μοῖρα τοῦ λόγου παντός. οἱ μὲν γὰρ
<span class="lb" data-page="5.234" data-line="5" id="l5.234.5"></span>μύες ὄργανά τινα κινοῦσιν, ὑφ’ ὧν ἀναπνοή τε καὶ φωνὴ
<span class="lb" data-page="5.234" data-line="6" id="l5.234.6"></span>γίγνεται, δέονται δ’ αὐτοὶ πάλιν, ὅπως κινηθῶσι, τῶν ἀπ’
<span class="lb" data-page="5.234" data-line="7" id="l5.234.7"></span>ἐγκεφάλου νεύρων, ὧν εἴ τι βρόχοις διαλάβοις, εἴτε τέμοις,
<span class="lb" data-page="5.234" data-line="8" id="l5.234.8"></span>ἀκίνητον αὐτίκα μάλα ποιήσεις τὸν μῦν ἐκεῖνον, εἰς ὃν τὸ
<span class="lb" data-page="5.234" data-line="9" id="l5.234.9"></span>νεῦρον ἐνέβαλεν, ἀκίνητον δὲ καὶ τοῦ ζώου τὸ μέλος, ὃ
<span class="lb" data-page="5.234" data-line="10" id="l5.234.10"></span>πρότερον ὑπὸ τοῦ μυὸς ἐκινεῖτο, πρὶν τμηθῆναι τὸ νεῦρον.
<span class="lb" data-page="5.234" data-line="11" id="l5.234.11"></span>ὅστις οὖν ὄντως ἀληθείας ἐρᾷ, πρὸς ἡμᾶς ἡκέτω, μαθησόμενος
<span class="lb" data-page="5.234" data-line="12" id="l5.234.12"></span>ἐναργῶς ἐπ’ αὐτῶν τῶν ζώων, εἰ μόνον <span class="milestone ed2page" data-n="5.96" data-unit="ed2page" id="ed2page.5.96"></span>ἔχοι τὰς
<span class="lb" data-page="5.234" data-line="13" id="l5.234.13"></span>αἰσθήσεις ἀπηρώτους, ὑφ’ ἑτέρων μὲν ὀργάνων τε καὶ μυῶν
<span class="lb" data-page="5.234" data-line="14" id="l5.234.14"></span>καὶ νεύρων εἰσπνοὴν ἀβίαστον γιγνομένην, ὑφ’ ἑτέρων δὲ
<span class="lb" data-page="5.234" data-line="15" id="l5.234.15"></span>τὴν μετὰ βίας· ὀνομάζω δὲ ἀβίαστον μὲν τὴν τοῖς ὑγιαίνουσι
<span class="lb" data-page="5.234" data-line="16" id="l5.234.16"></span>καὶ μηδεμίαν ἰσχυρὰν κίνησιν κινουμένοις ὑπάρχουσαν,
<span class="lb" data-page="5.234" data-line="17" id="l5.234.17"></span>βιαίαν δὲ τὴν ἔν τε πάθεσί τισι καὶ τοῖς σφοδροῖς γυμνασίοις
<span class="pb" data-page="5.235" id="p5.235"></span>
<span class="lb" data-page="5.235" data-line="1" id="l5.235.1"></span>ἐπιτελουμένην, ἐφ’ ἧς εὐθέως ὄψει συνεξαιρόμενα
<span class="lb" data-page="5.235" data-line="2" id="l5.235.2"></span>καὶ τὰ κατὰ τὰς ὠμοπλάτας ἅπαντα μόρια· καὶ δὴ καὶ
<span class="lb" data-page="5.235" data-line="3" id="l5.235.3"></span>τὰς ἀνάλογον αὐταῖς ἐκπνοὰς, ὑφ’ ἑτέρων μὲν ὀργάνων καὶ
<span class="lb" data-page="5.235" data-line="4" id="l5.235.4"></span>μυῶν καὶ νεύρων τὴν ἀβίαστόν τε καὶ μικρὰν, ὑφ’ ἑτέρων
<span class="lb" data-page="5.235" data-line="5" id="l5.235.5"></span>δὲ τὴν βίαιόν τε καὶ μεγάλην, ἣν ὀνομάζειν ἔθος ἡμῖν ἐκφύσησιν.
<span class="lb" data-page="5.235" data-line="6" id="l5.235.6"></span>ἐπὶ δὲ τούτοις ἅπασιν ἑξῆς ἐπιδείξομέν σοι τὸ
<span class="lb" data-page="5.235" data-line="7" id="l5.235.7"></span>τῆς φωνῆς ἴδιον ὄργανον, τὸν λάρυγγα, καὶ τοὺς κινοῦντας
<span class="lb" data-page="5.235" data-line="8" id="l5.235.8"></span>αὐτὸν μῦς, καὶ τὰ τῶν μυῶν ἐκείνων νεῦρα τὰ ἐξ ἐγκεφάλου
<span class="lb" data-page="5.235" data-line="9" id="l5.235.9"></span>καθήκοντα. καὶ μετὰ ταῦτα τὴν γλῶτταν, ἕτερον ὄργανον,
<span class="lb" data-page="5.235" data-line="10" id="l5.235.10"></span>οὐ φωνῆς, ἀλλὰ διαλέκτου τε καὶ διαλέξεως, ὁποτέρως
<span class="lb" data-page="5.235" data-line="11" id="l5.235.11"></span>ἂν ὀνομάζειν ἐθελήσαις, καὶ τοὺς μῦς ἐπιδείξομέν σοι
<span class="lb" data-page="5.235" data-line="12" id="l5.235.12"></span>καὶ τὰ νεῦρα τὰ ἐξ ἐγκεφάλου. καὶ δὴ καὶ ζῶα πλείω παρασκευάσαντες,
<span class="lb" data-page="5.235" data-line="13" id="l5.235.13"></span>ἄλλην κατ’ ἄλλο τῶν εἰρημένων ἐνεργειῶν
<span class="lb" data-page="5.235" data-line="14" id="l5.235.14"></span>ἐπιδείξομεν ἀπολλυμένην ἐφ’ ἑκάστου τῶν ἀπ’ ἐγκεφάλου
<span class="lb" data-page="5.235" data-line="15" id="l5.235.15"></span>νεύρων τεμνομένου. τάχ’ ἴσως ἐπιθυμεῖ τις ἀκοῦσαι τῶν
<span class="lb" data-page="5.235" data-line="16" id="l5.235.16"></span>εἰρημένων ἐνεργειῶν ἑκάστης τὸ ἴδιον ὄργανον, καὶ τοὺς κινοῦντας
<span class="lb" data-page="5.235" data-line="17" id="l5.235.17"></span>μῦς, οἵτινές τέ εἰσι, καὶ πόσοι τὸν ἀριθμὸν, ἥντινά
<span class="lb" data-page="5.235" data-line="18" id="l5.235.18"></span>τε θέσιν ἔχουσι, καὶ πηλίκοι τὸ μέγεθος ὑπάρχουσι, ﻿
<span class="pb" data-page="5.236" id="p5.236"></span>
<span class="lb" data-page="5.236" data-line="1" id="l5.236.1"></span>καὶ τίνα δέχονται νεῦρα, καὶ πόσα, καὶ πηλίκα, καὶ κατὰ
<span class="lb" data-page="5.236" data-line="2" id="l5.236.2"></span>τί μάλιστα μέρος ἐξ ἐγκεφάλου βλαστάνονται, τίς τε τοῖς
<span class="lb" data-page="5.236" data-line="3" id="l5.236.3"></span>ὑπ’ αὐτῶν κινουμένοις ὀργάνοις τρόπος ἐστὶ τῆς κινήσεως.
<span class="lb" data-page="5.236" data-line="4" id="l5.236.4"></span>ἐγὼ δὲ καὶ πρόσθεν εἶπον, ὡς πολλάκις ὑπὲρ τῶν αὐτῶν
<span class="lb" data-page="5.236" data-line="5" id="l5.236.5"></span>γράφειν οὐκ ἐπαινῶ, ἀλλ’ εἴπερ ὄντως ἐστί τις φιλομαθὴς,
<span class="lb" data-page="5.236" data-line="6" id="l5.236.6"></span>ἑτέρας ὑπὲρ τούτων ἁπάντων ἔχει πραγματείας ἡμῖν γεγραμμένας.
<span class="lb" data-page="5.236" data-line="7" id="l5.236.7"></span>πρῶτον μὲν τὴν περὶ θώρακός τε καὶ πνεύμονος κινήσεως, ἔνθα
<span class="lb" data-page="5.236" data-line="8" id="l5.236.8"></span>δείκνυμεν ὑπὸ τοῦ θώρακος κινούμενον τὸν πνεύμονα, καὶ
<span class="lb" data-page="5.236" data-line="9" id="l5.236.9"></span>κατὰ μὲν τὰς διαστολὰς διαστελλόμενον ἕλκειν τὸν ἔξωθεν
<span class="lb" data-page="5.236" data-line="10" id="l5.236.10"></span>ἀέρα, καὶ τοῦτ’ εἶναι τὴν εἰσπνοὴν, κατὰ δὲ τὰς συστολὰς
<span class="lb" data-page="5.236" data-line="11" id="l5.236.11"></span>συστελλόμενον ἐκθλίβειν τὸν ἐν αὑτῷ περιεχόμενον εἴς τε
<span class="lb" data-page="5.236" data-line="12" id="l5.236.12"></span>τὸν λάρυγγα καὶ τὸ στόμα, καὶ διὰ τούτων ἐκπέμπειν ἔξω,
<span class="lb" data-page="5.236" data-line="13" id="l5.236.13"></span>καὶ τοῦτ’ εἶναι τὴν ἐκπνοήν. ἑτέραν δὲ ἔχει πραγματείαν
<span class="lb" data-page="5.236" data-line="14" id="l5.236.14"></span>ἐφεξῆς τῇδε περὶ τῶν τῆς ἀναπνοῆς αἰτίων, ἔνθα καὶ τοὺς
<span class="lb" data-page="5.236" data-line="15" id="l5.236.15"></span>μῦς ἅπαντας ἐδήλωσα, καὶ τὰ πρὸς αὐτῶν ὄργανα κινούμενα,
<span class="lb" data-page="5.236" data-line="16" id="l5.236.16"></span>καὶ τὰ νεῦρα τὰ τοῖς μυσὶ τὴν ἐξ ἐγκεφάλου παρέχοντα
<span class="lb" data-page="5.236" data-line="17" id="l5.236.17"></span>δύναμιν τὴν ψυχικήν. εἶτ’ αὖθις ἄλλην ἑξῆς ταῖσδε
<span class="lb" data-page="5.236" data-line="18" id="l5.236.18"></span>περὶ τῆς φωνῆς ἔχει πραγματείαν, ὑπέρ τε τῶν ταῦτα
<span class="pb" data-page="5.237" id="p5.237"></span>
<span class="lb" data-page="5.237" data-line="1" id="l5.237.1"></span>κινούντων μυῶν, ἔτι τε τῶν εἰς τούτους καθηκόντων
<span class="lb" data-page="5.237" data-line="2" id="l5.237.2"></span><span class="milestone ed1page" data-n="1.257" data-unit="ed1page" id="ed1page.1.257"></span>ἐξ ἐγκεφάλου νεύρων. εἰς δέ γε τὰ παρόντα καὶ τοῦτ’ ἀρκεῖ
<span class="lb" data-page="5.237" data-line="3" id="l5.237.3"></span>μοι μόνον εἰπεῖν, ὡς, εἴπερ ἡ φωνὴ τυπουμένου πως τοῦ
<span class="lb" data-page="5.237" data-line="4" id="l5.237.4"></span>κατὰ τὸν πνεύμονα πνεύματος ὑπὸ τοῦ κατὰ τὴν καρδίαν
<span class="lb" data-page="5.237" data-line="5" id="l5.237.5"></span>ἐγίγνετο, κᾄπειθ’ ἑαυτῷ τὸ κατὰ τὸν λάρυγγα συντυποῦντος,
<span class="lb" data-page="5.237" data-line="6" id="l5.237.6"></span>οὐκ ἂν ἀπώλλυτο παραχρῆμα τμηθέντων νεύρων τινῶν ἤτοι
<span class="lb" data-page="5.237" data-line="7" id="l5.237.7"></span>κατὰ τὸν τράχηλον ἢ τὴν κεφαλὴν, ἔτι δὲ μᾶλλον οὐκ ἂν
<span class="lb" data-page="5.237" data-line="8" id="l5.237.8"></span>ἀπώλετο θλιψάντων τὸν ἐγκέφαλον, ἢ τρωσάντων ἄχρι κοιλίας,
<span class="lb" data-page="5.237" data-line="9" id="l5.237.9"></span>ἢ διατεμόντων τὸν νωτιαῖον μυελόν. τὸ μὲν γὰρ τῆς
<span class="lb" data-page="5.237" data-line="10" id="l5.237.10"></span>τραχείας ἀρτηρίας, ἥνπερ δὴ καὶ λάρυγγα προσαγορεύομεν,
<span class="lb" data-page="5.237" data-line="11" id="l5.237.11"></span>ἢ τοῦ πνεύμονος, ἢ τῆς καρδίας αὐτῆς βλαβείσης ἀπόλλυσθαι
<span class="lb" data-page="5.237" data-line="12" id="l5.237.12"></span>τὴν φωνὴν οὐδὲν ἂν οἶμαι θαυμαστὸν, εἴπερ ἐκ τῆς
<span class="lb" data-page="5.237" data-line="13" id="l5.237.13"></span>καρδίας ὡρμᾶτο· τὸ δὲ τοῦ ἐγκεφάλου θλιβέντος, ἤ τινος
<span class="lb" data-page="5.237" data-line="14" id="l5.237.14"></span>τῶν ἐξ αὐτοῦ νεύρων τῶν εἰς τοὺς τοῦ λάρυγγος μῦς φερομένων,
<span class="lb" data-page="5.237" data-line="15" id="l5.237.15"></span>ἄτοπόν τε καὶ δεινῶς ἄλογον, εἴπερ γε μηδενὸς
<span class="lb" data-page="5.237" data-line="16" id="l5.237.16"></span>αὐτῶν ἡ τῆς φωνῆς γένεσις προσδεῖται. καὶ μὴν ἔμπαλιν
<span class="lb" data-page="5.237" data-line="17" id="l5.237.17"></span>ἔχει τὸ φαινόμενον, ἢ δοξάζουσιν ἐκεῖνοι. καρδίας μὲν γὰρ
<span class="lb" data-page="5.237" data-line="18" id="l5.237.18"></span>γυμνωθείσης, ὡς κᾀν τῷ πρὸ τούτου μοι λέλεκται γράμματι,
<span class="pb" data-page="5.238" id="p5.238"></span>
<span class="lb" data-page="5.238" data-line="1" id="l5.238.1"></span>καὶ κρατῶν, καὶ θλίβων, καὶ θλῶν, <span class="milestone ed2page" data-n="5.97" data-unit="ed2page" id="ed2page.5.97"></span>οὔτε ἄπνουν,
<span class="lb" data-page="5.238" data-line="2" id="l5.238.2"></span>οὔτε ἄφωνον, οὔτε ἄλλην τινὰ τῶν καθ’ ὁρμὴν ἐνεργειῶν
<span class="lb" data-page="5.238" data-line="3" id="l5.238.3"></span>ἐμποδιζόμενον ὄψει τὸ ζῶον· ἐγκέφαλον δὲ γυμνώσας τῶν
<span class="lb" data-page="5.238" data-line="4" id="l5.238.4"></span>ὀστῶν, ἢ θλίψας ἡντιναοῦν αὐτοῦ κοιλίαν, οὐκ ἄφωνον
<span class="lb" data-page="5.238" data-line="5" id="l5.238.5"></span>μόνον οὐδ’ ἄπνουν εὐθὺς, ἀλλὰ καὶ παντάπασιν ἀναίσθητόν
<span class="lb" data-page="5.238" data-line="6" id="l5.238.6"></span>τε καὶ ἀκίνητον ἁπασῶν τῶν καθ’ ὁρμὴν κινήσεων ἐργάσῃ
<span class="lb" data-page="5.238" data-line="7" id="l5.238.7"></span>τὸ ζῶον. εἴρηται δέ μοι καὶ πρόσθεν, ὡς οὐ χρὴ συντιτράναι
<span class="lb" data-page="5.238" data-line="8" id="l5.238.8"></span>τοῦ θώρακος οὐδετέραν κοιλότητα, γυμνοῦντας τὴν
<span class="lb" data-page="5.238" data-line="9" id="l5.238.9"></span>καρδίαν. εἰ γὰρ δὴ τούτου τύχῃ τις, οὐ μόνον εἰ θλίβειν
<span class="lb" data-page="5.238" data-line="10" id="l5.238.10"></span>ἢ θλᾷν ἤ τι τοιοῦτον ἕτερον ἐργάζεσθαι βουληθῇ, δυνήσεται
<span class="lb" data-page="5.238" data-line="11" id="l5.238.11"></span>κατορθοῦν, ἀλλὰ καὶ βουληθεὶς ἀθρόως ὅλην ἐξελεῖν
<span class="lb" data-page="5.238" data-line="12" id="l5.238.12"></span>οὐκ ἀτυχήσει τῆς χειρουργίας. γίνεται μὲν τοῦτο καὶ κατὰ
<span class="lb" data-page="5.238" data-line="13" id="l5.238.13"></span>πολλὰς θυσίας ἐξ ἔθους οὕτως ἐπιτελουμένας, καὶ φαίνεται
<span class="lb" data-page="5.238" data-line="14" id="l5.238.14"></span>τὰ ζῶα, τῆς καρδίας ἤδη κατὰ τῶν βωμῶν ἐπικειμένης, οὐκ
<span class="lb" data-page="5.238" data-line="15" id="l5.238.15"></span>ἀναπνέοντα μόνον, ἢ κεκραγότα συντόνως, ἀλλὰ καὶ φεύγοντα,
<span class="lb" data-page="5.238" data-line="16" id="l5.238.16"></span>μέχρι περ ἂν ὑπὸ τῆς αἱμοῤῥαγίας ἀποθάνῃ. τάχιστα
<span class="lb" data-page="5.238" data-line="17" id="l5.238.17"></span>δὲ δήπουθεν αὐτῶν ἐκκενοῦται τὸ αἷμα, τεττάρων μεγίστων
<span class="lb" data-page="5.238" data-line="18" id="l5.238.18"></span>ἀγγείων διασπωμένων, ἀλλ’ ἄχρι περ ἂν ἔτι ζῇ,
<span class="pb" data-page="5.239" id="p5.239"></span>
<span class="lb" data-page="5.239" data-line="1" id="l5.239.1"></span>καὶ ἀναπνεῖ, καὶ φωνεῖ, καὶ τρέχει. τοὺς δέ γε κατὰ τὸν
<span class="lb" data-page="5.239" data-line="2" id="l5.239.2"></span>πρῶτον σπόνδυλον ὁσημέραι διατεμνομένους ταύρους τὴν ἔκφυσιν
<span class="lb" data-page="5.239" data-line="3" id="l5.239.3"></span>τοῦ νωτιαίου μυελοῦ παραχρῆμα θεώμεθα μὴ ὅτι
<span class="lb" data-page="5.239" data-line="4" id="l5.239.4"></span>δραμεῖν ἔτι δυναμένους, ἀλλὰ μηδ’ ἐπ’ ἐλάχιστον προβῆναι,
<span class="lb" data-page="5.239" data-line="5" id="l5.239.5"></span>συναπόλλυται δ’ αὐτοῖς ἅμα τῇ τομῇ καὶ ἡ ἀναπνοὴ
<span class="lb" data-page="5.239" data-line="6" id="l5.239.6"></span>καὶ ἡ φωνή· καὶ γὰρ καὶ ταύταις ἄνωθέν ἐστιν ἡ ἀρχή.
<span class="lb" data-page="5.239" data-line="7" id="l5.239.7"></span>τὴν μέντοι καρδίαν ἐπὶ τῶν οὕτω πληγέντων ταύρων ἔστιν
<span class="lb" data-page="5.239" data-line="8" id="l5.239.8"></span>ἰδεῖν ἄχρι πλείστου σφύζουσαν ἅμα ταῖς ἀρτηρίαις ἁπάσαις·
<span class="lb" data-page="5.239" data-line="9" id="l5.239.9"></span>οὐ γὰρ δὴ καὶ ταύταις γε παρ’ ἐγκεφάλου τὸ σφύζειν ἐστὶν,
<span class="lb" data-page="5.239" data-line="10" id="l5.239.10"></span>ὥσπερ οὐδὲ αὐτῇ τῇ καρδίᾳ. ὡς γὰρ αἱ κινήσεις ἑτέρου
<span class="lb" data-page="5.239" data-line="11" id="l5.239.11"></span>γένους εἰσὶν, οὕτω καὶ τῶν ἀρχῶν οὐδετέρα προσδεῖται τῆς
<span class="lb" data-page="5.239" data-line="12" id="l5.239.12"></span>ἑτέρας, ἀλλ’ ἔστιν οὕτως ἥ τε καρδία πηγὴ τῆς κατὰ τοὺς
<span class="lb" data-page="5.239" data-line="13" id="l5.239.13"></span>σφυγμοὺς κινήσεως, ὅ τ’ ἐγκέφαλος τῆς κατὰ προαίρεσιν,
<span class="lb" data-page="5.239" data-line="14" id="l5.239.14"></span>οὐδ’ ἐστὶν οὐδεὶς λόγος, ὃς ἀναγκάσει μίαν ἀρχὴν ἁπασῶν
<span class="lb" data-page="5.239" data-line="15" id="l5.239.15"></span>εἶναι τῶν κατὰ τὸ ζῶον ἐνεργειῶν· οὔτε γὰρ ὡς οὐκ ἐνδεχομένων
<span class="lb" data-page="5.239" data-line="16" id="l5.239.16"></span>εἶναι πολλῶν, οὔθ’ ὡς μὴ οὕτως φαινομένων
<span class="lb" data-page="5.239" data-line="17" id="l5.239.17"></span>ἐπιδείξει. ἀλλὰ περὶ μὲν τούτου κᾀν τοῖς ἑξῆς ἐπὶ πλέον
<span class="lb" data-page="5.239" data-line="18" id="l5.239.18"></span>αὐτοῖς διαλέξομαι. νυνὶ δ’ ἐφ’ ὅπερ ἔλεγον αὖθις ἐπάνειμι,
<span class="lb" data-page="5.239" data-line="19" id="l5.239.19"></span>πρὸς τὸ μήτε τῆς ἀναπνευστικῆς κινήσεως, μήτε
<span class="pb" data-page="5.240" id="p5.240"></span>
<span class="lb" data-page="5.240" data-line="1" id="l5.240.1"></span>τῆς φωνητικῆς δημιουργικὴν ἀρχὴν εἶναι τὴν καρδίαν. δι’
<span class="lb" data-page="5.240" data-line="2" id="l5.240.2"></span>ἐκείνην μὲν γὰρ τὸ πλεῖστον, οὐ μὴν ὑπ’ ἐκείνης γε τὴν
<span class="lb" data-page="5.240" data-line="3" id="l5.240.3"></span>ἀναπνοὴν γίγνεσθαι συμβέβηκεν, οὐ ταὐτὸν δ’ ἐστὶν ὑπό
<span class="lb" data-page="5.240" data-line="4" id="l5.240.4"></span>του γίνεσθαι καὶ διά τι. γέγραπται δὲ ἡμῖν ἓν βιβλίον
<span class="lb" data-page="5.240" data-line="5" id="l5.240.5"></span>ἰδίᾳ καθ’ ἑαυτὸ περὶ χρείας ἀναπνοῆς.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg032.1st1K-grc1:2.5">
<span class="pb page1" data-page="5.240" id="p5.240"></span>
<span class="milestone ed1page page1" data-n="1.257" data-unit="ed1page" id="ed1page.1.257"></span>
<span class="milestone ed2page page1" data-n="5.97" data-unit="ed2page" id="ed2page.5.97"></span>
            <p>
<span class="lb" data-page="5.240" data-line="6" id="l5.240.6"></span>Οἱ δ’ ἡγούμενοι φωνὴν ἢ ἀναπνοὴν ὑπὸ
<span class="lb" data-page="5.240" data-line="7" id="l5.240.7"></span>τῆς καρδίας ἐπιτελεῖσθαι, πρὸς τῆς κατὰ τὴν θέσιν ἐγγύτητος
<span class="lb" data-page="5.240" data-line="8" id="l5.240.8"></span>ἠπατήθησαν, οὐκ εἰδότες, ὡς οὐ πάντως, εἴ τι πλησίον
<span class="lb" data-page="5.240" data-line="9" id="l5.240.9"></span>ἐστὶ μόριον ἐνεργείας ἡστινοσοῦν, ἐξ ἀνάγκης τοῦτο καὶ ἀρχὴ
<span class="lb" data-page="5.240" data-line="10" id="l5.240.10"></span>τῆς ἐνεργείας ἐστίν. οὐδὲ γὰρ, ὅσοι τὸν ἐγκέφαλον ὑπολαμβάνουσιν
<span class="lb" data-page="5.240" data-line="11" id="l5.240.11"></span>ἀρχὴν εἶναι τῆς κατ’ ὀφθαλμοὺς καὶ ὦτα καὶ
<span class="lb" data-page="5.240" data-line="12" id="l5.240.12"></span>ῥῖνας αἰσθήσεως, ὅτι πλησίον αὐτῶν ἐστιν, ὀρθῶς ἐπιχειροῦσιν,
<span class="lb" data-page="5.240" data-line="13" id="l5.240.13"></span>ἀλλὰ καὶ τούτους ἡ θέσις ἔσφαλλε, μᾶλλον δὲ οὐχ ἡ
<span class="lb" data-page="5.240" data-line="14" id="l5.240.14"></span>θέσις, ἀλλ’ ἡ περὶ τῆς αἰσθήσεως δόξα. πάντως γὰρ δήπου
<span class="lb" data-page="5.240" data-line="15" id="l5.240.15"></span>τοιούτῳ τινὶ προσχρήσονται κατὰ τὰς ἀποδείξεις ἀξιώματι·
<span class="lb" data-page="5.240" data-line="16" id="l5.240.16"></span>πᾶσι τοῖς ἐνεργοῦσιν ἐκ τῶν πλησίων ἐστὶν ἡ ἀρχή. τούτου
<span class="lb" data-page="5.240" data-line="17" id="l5.240.17"></span>γὰρ ὑποτεθέντος ὡς ἀληθοῦς, εἶτ’ ἐκ τοῦ φαίνεσθαι προληφθέντος,
<span class="lb" data-page="5.240" data-line="18" id="l5.240.18"></span>ὡς ἐγκεφάλου ψαύει τὰ ὦτα, περαίνοιτ’ ἂν ἤδη
<span class="lb" data-page="5.240" data-line="19" id="l5.240.19"></span>τὸ καὶ τὴν ἀρχὴν αὐτοῖς τῆς ἐνεργείας ἐντεῦθεν ὑπάρχειν. ﻿
<span class="pb" data-page="5.241" id="p5.241"></span>
<span class="lb" data-page="5.241" data-line="1" id="l5.241.1"></span><span class="milestone ed2page" data-n="5.98" data-unit="ed2page" id="ed2page.5.98"></span>ἀλλ’ οὔτε πρὸς αἴσθησιν, οὔτε πρὸς νόησιν ἐναργές
<span class="lb" data-page="5.241" data-line="2" id="l5.241.2"></span>ἐστιν, ὡς πρῶτόν τε καὶ ἐξ ἑαυτοῦ πιστὸν εἶναι τὸ νῦν
<span class="lb" data-page="5.241" data-line="3" id="l5.241.3"></span>εἰρημένον ἀξίωμα, τὸ πᾶσι τοῖς ἐνεργοῦσιν ἐκ τῶν πλησίον
<span class="lb" data-page="5.241" data-line="4" id="l5.241.4"></span>εἶναι τὴν ἀρχήν· οὔθ’, ὅτι πλησίον ἐστὶ καρδίας τὰ φωνητικά
<span class="lb" data-page="5.241" data-line="5" id="l5.241.5"></span>τε καὶ ἀναπνευστικὰ μόρια, διὰ τοῦτ’ ἐκ καρδίας αὐτοῖς
<span class="lb" data-page="5.241" data-line="6" id="l5.241.6"></span>ἡ ἀρχή. καὶ μὴν ὁ θαυμαζόμενος ὑπὸ τῶν Στωϊκῶν
<span class="lb" data-page="5.241" data-line="7" id="l5.241.7"></span>λόγος ὁ Ζήνωνος, ὃν καὶ πρῶτον ἁπάντων ἔγραψεν ἐν τῷ
<span class="lb" data-page="5.241" data-line="8" id="l5.241.8"></span>περὶ τοῦ τῆς ψυχῆς ἡγεμονικοῦ Διογένης ὁ Βαβυλώνιος,
<span class="lb" data-page="5.241" data-line="9" id="l5.241.9"></span>οὐκ ἐξ ἄλλου τινὸς ἔχει τὸ θαυμάζεσθαι, πλὴν οὗ νῦν εἶπον
<span class="lb" data-page="5.241" data-line="10" id="l5.241.10"></span>ἀξιώματος ἤδη. εἴσῃ δ’ ἐναργέστερον, εἰ παραγράψαιμεν
<span class="lb" data-page="5.241" data-line="11" id="l5.241.11"></span>αὐτὸν, ἔχει γὰρ ᾧδε. φωνὴ διὰ φάρυγγος χωρεῖ. εἰ
<span class="lb" data-page="5.241" data-line="12" id="l5.241.12"></span>δὲ ἦν ἀπὸ τοῦ ἐγκεφάλου χωροῦσα, οὐκ ἂν διὰ φάρυγγος
<span class="lb" data-page="5.241" data-line="13" id="l5.241.13"></span>ἐχώρει. ὅθεν δὲ λόγος, καὶ φωνὴ ἐκεῖθεν χωρεῖ. λόγος δὲ
<span class="lb" data-page="5.241" data-line="14" id="l5.241.14"></span>ἀπὸ διανοίας χωρεῖ, ὥστ’ οὐκ ἐν τῷ ἐγκεφάλῳ ἐστὶν ἡ διάνοια.
<span class="lb" data-page="5.241" data-line="15" id="l5.241.15"></span>τὸν αὐτὸν δὴ τοῦτον λόγον Διογένης οὐ κατὰ τὴν
<span class="lb" data-page="5.241" data-line="16" id="l5.241.16"></span>αὐτὴν ἐρωτᾷ λέξιν, ἀλλ’ ᾧδε. ὅθεν ἐκπέμπεται ἡ φωνὴ,
<span class="lb" data-page="5.241" data-line="17" id="l5.241.17"></span>καὶ ἡ ἔναρθρος, οὐκοῦν καὶ ἡ σημαίνουσα ἔναρθρος
<span class="lb" data-page="5.241" data-line="18" id="l5.241.18"></span>φωνὴ ἐκεῖθεν. τοῦτο δὲ λόγος. καὶ λόγος ἄρα ἐκεῖθεν
<span class="pb" data-page="5.242" id="p5.242"></span>
<span class="lb" data-page="5.242" data-line="1" id="l5.242.1"></span>ἐκπέμπεται, ὅθεν καὶ ἡ φωνή. ἡ δὲ φωνὴ οὐκ ἐκ τῶν κατὰ
<span class="lb" data-page="5.242" data-line="2" id="l5.242.2"></span>τὴν κεφαλὴν τόπων ἐκπέμπεται, ἀλλὰ φανερῶς ἐκ τῶν κάτωθεν
<span class="lb" data-page="5.242" data-line="3" id="l5.242.3"></span>μᾶλλον. ἐμφανὴς γοῦν ἐστι διὰ τῆς ἀρτηρίας διεξιοῦσα.
<span class="lb" data-page="5.242" data-line="4" id="l5.242.4"></span>καὶ ὁ λόγος ἄρα οὐκ ἐκ τῆς κεφαλῆς ἐκπέμπεται, ἀλλὰ κάτωθεν
<span class="lb" data-page="5.242" data-line="5" id="l5.242.5"></span>μᾶλλον. ἀλλὰ μὴν κᾀκεῖνο ἀληθὲς, τὸ τὸν λόγον ἐκ
<span class="lb" data-page="5.242" data-line="6" id="l5.242.6"></span>τῆς διανοίας ἐκπέμπεσθαι. ἔνιοι γοῦν καὶ ὁριζόμενοι αὐτόν
<span class="lb" data-page="5.242" data-line="7" id="l5.242.7"></span>φασιν εἷναι φωνὴν σημαίνουσαν, ἀπὸ διανοίας ἐκπεμπομένην.
<span class="lb" data-page="5.242" data-line="8" id="l5.242.8"></span>καὶ ἄλλως δὲ πιθανὸν ὑπὸ τῶν ἐννοιῶν ἐνσεσημασμένον τῶν
<span class="lb" data-page="5.242" data-line="9" id="l5.242.9"></span>ἐν τῇ διανοίᾳ καὶ οἷον ἐκτετυπωμένον ἐκπέμπεσθαι τὸν
<span class="lb" data-page="5.242" data-line="10" id="l5.242.10"></span>λόγον, καὶ παρεκτείνεσθαι τῷ χρόνῳ κατά τε τὸ διανοεῖσθαι
<span class="lb" data-page="5.242" data-line="11" id="l5.242.11"></span>καὶ τὴν κατὰ τὸ λέγειν ἐνέργειαν. καὶ ἡ διάνοια
<span class="lb" data-page="5.242" data-line="12" id="l5.242.12"></span>ἄρα οὐκ ἔστιν ἐν τῇ κεφαλῇ, ἀλλ’ ἐν τοῖς κατωτέρω τόποις,
<span class="lb" data-page="5.242" data-line="13" id="l5.242.13"></span>μάλιστά πως περὶ τὴν καρδίαν. τοιοῦτος μέντοι καὶ ὁ τοῦ
<span class="lb" data-page="5.242" data-line="14" id="l5.242.14"></span>Διογένους λόγος, ἔμπαλιν ἢ κατὰ τὸν τοῦ Ζήνωνος εἰς μῆκος
<span class="lb" data-page="5.242" data-line="15" id="l5.242.15"></span>ῥήσεων ἐκτεταμένος, ὥστε ἐκείνῳ μὲν ἐλλείπειν τινὰ τῶν ἀναγκαίων
<span class="lb" data-page="5.242" data-line="16" id="l5.242.16"></span>ἀξιωμάτων, πλεονάζειν δὲ τούτῳ. βούλομαι δὲ, πρὶν
<span class="lb" data-page="5.242" data-line="17" id="l5.242.17"></span>ἐλέγχειν αὐτοὺς, ἔτι καὶ τὸν τοῦ Χρυσίππου παραθέσθαι,
<span class="lb" data-page="5.242" data-line="18" id="l5.242.18"></span>τόνδε τὸν τρόπον ἔχοντα. εὔλογον δὲ, εἰς ὃ γίγνονται αἱ
<span class="lb" data-page="5.242" data-line="19" id="l5.242.19"></span>ἐν τούτῳ σημασίαι, καὶ ἐξ οὗ λόγος, ἐκεῖνο εἶναι τὸ
<span class="pb" data-page="5.243" id="p5.243"></span>
<span class="lb" data-page="5.243" data-line="1" id="l5.243.1"></span>κυριεῦον τῆς ψυχῆς μέρος. οὐ γὰρ ἄλλη μὲν ἡ πηγὴ λόγου
<span class="lb" data-page="5.243" data-line="2" id="l5.243.2"></span>ἐστὶν, ἄλλη δὲ διανοίας, οὐδὲ ἄλλη μὲν φωνῆς πηγὴ,
<span class="lb" data-page="5.243" data-line="3" id="l5.243.3"></span>ἄλλη δὲ λόγου, οὐδὲ τὸ ὅλον ἁπλῶς ἄλλη φωνῆς πηγή
<span class="lb" data-page="5.243" data-line="4" id="l5.243.4"></span>ἐστιν, ἄλλο δὲ τὸ κυριεῦον τῆς ψυχῆς μέρος. τοιούτοις δὲ
<span class="lb" data-page="5.243" data-line="5" id="l5.243.5"></span>καὶ τὴν διάνοιαν συμφώνως<span class="milestone ed1page" data-n="1.258" data-unit="ed1page" id="ed1page.1.258"></span> ἀφοριζόμενοι λέγουσιν, αὐτὴν
<span class="lb" data-page="5.243" data-line="6" id="l5.243.6"></span>πηγὴν εἶναι λόγου. τὸ γὰρ ὅλον, ὅθεν ὁ λόγος ἐκπέμπεται,
<span class="lb" data-page="5.243" data-line="7" id="l5.243.7"></span>ἐκεῖσε δεῖ καὶ τὸν διαλογισμὸν γίγνεσθαι καὶ τὰς
<span class="lb" data-page="5.243" data-line="8" id="l5.243.8"></span>διανοήσεις καὶ τὰς μελέτας τῶν ῥήσεων, καθάπερ ἔφην.
<span class="lb" data-page="5.243" data-line="9" id="l5.243.9"></span>ταῦτα δὲ ἐμφανῶς περὶ τὴν καρδίαν γίγνεται, ἐκ τῆς καρδίας
<span class="lb" data-page="5.243" data-line="10" id="l5.243.10"></span>διὰ φάρυγγος καὶ τῆς φωνῆς καὶ τοῦ λόγου ἐκπεμπομένων.
<span class="lb" data-page="5.243" data-line="11" id="l5.243.11"></span>πιθανὸν δὲ καὶ ἄλλως, εἰς ὃ ἐνσημαίνεται τὰ
<span class="lb" data-page="5.243" data-line="12" id="l5.243.12"></span>λεγόμενα, καὶ σημαίνεσθαι ἐκεῖθεν, καὶ τὰς φωνὰς ἀπ’
<span class="lb" data-page="5.243" data-line="13" id="l5.243.13"></span>ἐκείνου γίγνεσθαι κατὰ τὸν προειρημένον τρόπον. ἅλις ἤδη
<span class="lb" data-page="5.243" data-line="14" id="l5.243.14"></span>μοι τῶν περὶ τῆς φωνῆς λόγων τῶν Στωϊκῶν· εἰ γὰρ καὶ
<span class="lb" data-page="5.243" data-line="15" id="l5.243.15"></span>τοὺς ὑπὸ τῶν ἄλλων ἠρωτημένους ἐφεξῆς γράφοιμι σύμπαντας,
<span class="lb" data-page="5.243" data-line="16" id="l5.243.16"></span>εἰς ἄμετρόν τι μῆκος ἐμπεσεῖται τὸ γράμμα. οὐ γὰρ
<span class="lb" data-page="5.243" data-line="17" id="l5.243.17"></span>ἂν οὐδὲ τῶν ὑπὸ Χρυσίππου τε καὶ Διογένους εἰρημένων
<span class="lb" data-page="5.243" data-line="18" id="l5.243.18"></span>ἐμνημόνευσα λόγων, ἀλλ’ ἠρκέσθην ἐξετάσας τὸν τοῦ
<span class="pb" data-page="5.244" id="p5.244"></span>
<span class="lb" data-page="5.244" data-line="1" id="l5.244.1"></span>Ζήνωνος μόνον, εἰ μὴ πρός τινα τῶν Σιωϊκῶν ἐγεγόνει μοί
<span class="lb" data-page="5.244" data-line="2" id="l5.244.2"></span>ποτε ἀμφισβήτησις ὑπὲρ τοῦ χωρεῖ ῥήματος, ὅπερ ἔλαβεν
<span class="lb" data-page="5.244" data-line="3" id="l5.244.3"></span>ὁ Ζήνων ἐν τῷ λόγῳ γράψας ὡδί· φωνὴ διὰ φάρυγγος χωρεῖ.
<span class="lb" data-page="5.244" data-line="4" id="l5.244.4"></span>τὸ γὰρ χωρεῖ τοῦτο ῥῆμα ἐγὼ μὲν ἠξίουν ἀκούειν ἐν
<span class="lb" data-page="5.244" data-line="5" id="l5.244.5"></span>ἴσῳ τῷ ἐξέρχεται, ἢ ἐκπέμπεται. ὁ δὲ, τούτων μὲν μηδέτερον,
<span class="lb" data-page="5.244" data-line="6" id="l5.244.6"></span>ἔφη, σημαίνεται πρὸς αὐτοῦ. καὶ τρίτον ἄλλο
<span class="lb" data-page="5.244" data-line="7" id="l5.244.7"></span>παρὰ ταῦτα λέγειν οὐκ εἶχεν.<span class="milestone ed2page" data-n="5.99" data-unit="ed2page" id="ed2page.5.99"></span> ἠναγκάσθην οὖν αὐτῷ
<span class="lb" data-page="5.244" data-line="8" id="l5.244.8"></span>τὰ τῶν ἄλλων Στωϊκῶν παραναγινώσκειν βιβλία, μεταλαμβανόντων
<span class="lb" data-page="5.244" data-line="9" id="l5.244.9"></span>τὴν λέξιν ἢ εἰς τὸ ἐξέρχεται, ἢ εἰς τὸ ἐκπέμπεται,
<span class="lb" data-page="5.244" data-line="10" id="l5.244.10"></span>καθάπερ καὶ νῦν ἀπέδειξα Χρύσιππόν τε καὶ Διογένην,
<span class="lb" data-page="5.244" data-line="11" id="l5.244.11"></span>μεθ’ οὓς οὐκ ἀναγκαῖον ἡγοῦμαι τὰς τῶν ἄλλων παραγράφειν
<span class="lb" data-page="5.244" data-line="12" id="l5.244.12"></span>ῥήσεις, ἀλλ’ ἐπὶ τὴν ἐξέτασιν αὐτῶν ἤδη τρέψομαι, τὴν
<span class="lb" data-page="5.244" data-line="13" id="l5.244.13"></span>ἀρχὴν ἀπὸ τοῦ Ζήνωνος ποιησάμενος, ὅσπερ δὴ καὶ πατήρ
<span class="lb" data-page="5.244" data-line="14" id="l5.244.14"></span>ἐστι τοῦ περὶ τῆς φωνῆς λόγου τοῦδε καὶ ἁπάσης τῆς
<span class="lb" data-page="5.244" data-line="15" id="l5.244.15"></span>τῶν Στωϊκῶν αἱρέσεως. τὸ μὲν οὖν πρῶτον λῆμμα τῆς χωρεῖ
<span class="lb" data-page="5.244" data-line="16" id="l5.244.16"></span>φωνῆς μεταληφθείσης ἐπὶ τὸ σαφέστερον ἔσται τοιόνδε·
<span class="lb" data-page="5.244" data-line="17" id="l5.244.17"></span>φωνὴ διὰ φάρυγγος ἐκπέμπεται. τὸ δὲ ἐφεξῆς τούτῳ τὸ
<span class="lb" data-page="5.244" data-line="18" id="l5.244.18"></span>δεύτερον τοιοῦτον· εἰ δὲ ἦν ἀπ’ ἐγκεφάλου ἐκπεμπομένη,
<span class="pb" data-page="5.245" id="p5.245"></span>
<span class="lb" data-page="5.245" data-line="1" id="l5.245.1"></span>οὐκ ἂν διὰ φάρυγγος ἐξεπέμπετο. τοῦτό φημι τὸ λῆμμα,
<span class="lb" data-page="5.245" data-line="2" id="l5.245.2"></span>μὴ ὅτι τοῦ πρώτου γένους ἐκπεπτωκέναι τῶν εἰς τὰς ἀποδείξεις
<span class="lb" data-page="5.245" data-line="3" id="l5.245.3"></span>ἐπιτηδείων, ἀλλὰ καὶ τοῦ δευτέρου τε καὶ τρίτου,
<span class="lb" data-page="5.245" data-line="4" id="l5.245.4"></span>περιέχεσθαι δὲ ἐν τῷ τετάρτῳ γένει τῶν σοφιστικῶν λημμάτων,
<span class="lb" data-page="5.245" data-line="5" id="l5.245.5"></span>εἴ γε δὴ σχῆμά τι λέξεως ὑποδύεται πεπανουργημένον
<span class="lb" data-page="5.245" data-line="6" id="l5.245.6"></span>τε καὶ σεσοφισμένον πρὸς ἀμφιβολίαν, ἐκ ταύτης τὸν
<span class="lb" data-page="5.245" data-line="7" id="l5.245.7"></span>ἔλεγχον ἐλπίζων ἀποδράσεσθαι. τὸ γὰρ, εἰ δ’ ἦν ἀπὸ τοῦ
<span class="lb" data-page="5.245" data-line="8" id="l5.245.8"></span>ἐγκεφάλου χωροῦσα, οὐκ ἂν διὰ φάρυγγος ἐχώρει, μοχθηρῶς
<span class="lb" data-page="5.245" data-line="9" id="l5.245.9"></span>ἔχει τὴν ἀπὸ πρόθεσιν ἐγκειμένην τῇ ῥήσει. δύο
<span class="lb" data-page="5.245" data-line="10" id="l5.245.10"></span>γάρ εἰσιν ἐν ἅπασι τοῖς τοιούτοις λόγοις σαφεῖς προθέσεις,
<span class="lb" data-page="5.245" data-line="11" id="l5.245.11"></span>ἥ τε ὑπὸ καὶ ἡ ἐξ, ὧν οὐδεμίαν παρέλαβεν, καίτοι δυνάμενος
<span class="lb" data-page="5.245" data-line="12" id="l5.245.12"></span>εἰπεῖν· εἰ δ’ ἦν ἐκ τοῦ ἐγκεφάλου χωροῦσα, οὐκ
<span class="lb" data-page="5.245" data-line="13" id="l5.245.13"></span>ἂν διὰ φάρυγγος ἐχώρει· ἢ εἰ μὴ ἐκ τοῦ ἐγκεφάλου, ὑπὸ
<span class="lb" data-page="5.245" data-line="14" id="l5.245.14"></span>τοῦ ἐγκεφάλου γε πάντως ἐχρῆν εἰπεῖν αὐτόν. ἡ γὰρ διὰ
<span class="lb" data-page="5.245" data-line="15" id="l5.245.15"></span>τῆς φάρυγγος ἐκπεμπομένη φωνὴ ἔκ τινός τε καὶ ὑπό τινος
<span class="lb" data-page="5.245" data-line="16" id="l5.245.16"></span>ἐκπέμπεται· ἔκ τινος μὲν, ὡς ἀγγείου περιέχοντος, ὑπό τινος
<span class="lb" data-page="5.245" data-line="17" id="l5.245.17"></span>δ’, ὡς δυνάμεως κινούσης τὸ περιέχον· ὥσπερ ἀμέλει
<span class="lb" data-page="5.245" data-line="18" id="l5.245.18"></span>καὶ τὸ οὖρον ἐξέρχεται μὲν διὰ τοῦ αἰδοίου, ἐκπέμπεται δ’ ﻿
<span class="pb" data-page="5.246" id="p5.246"></span>
<span class="lb" data-page="5.246" data-line="1" id="l5.246.1"></span>ἐξ ἀγγείου μὲν, τῆς ὑπερκειμένης κύστεως, ὑπὸ δυνάμεως δὲ
<span class="lb" data-page="5.246" data-line="2" id="l5.246.2"></span>τῆς τὴν κύστιν συστελλούσης εἰς ἑαυτὴν, ἵν’ ἐκθλίψῃ τὸ οὖρον.
<span class="lb" data-page="5.246" data-line="3" id="l5.246.3"></span>ἡ δ’ ἀπὸ πρόθεσις ἄδηλός ἐστιν, εἴτε ἀντὶ τῆς ἐξ, εἴτε ἀντὶ
<span class="lb" data-page="5.246" data-line="4" id="l5.246.4"></span>τῆς ὑπὸ παρείληπται. εἰ μὲν οὖν ἀντὶ τῆς ἐξ, ἀληθής ἐστιν
<span class="lb" data-page="5.246" data-line="5" id="l5.246.5"></span>ὁ λόγος, ἔσται γὰρ τοιοῦτος· εἰ δὲ ἦν ἐκ τοῦ ἐγκεφάλου
<span class="lb" data-page="5.246" data-line="6" id="l5.246.6"></span>ἐκπεμπομένη ἡ φωνὴ, οὐκ ἂν διὰ τῆς φάρυγγος ἐξεπέμπετο.
<span class="lb" data-page="5.246" data-line="7" id="l5.246.7"></span>εἰ δὲ ἀντὶ τῆς ὑπὸ, ψευδὴς, ἔσται γὰρ αὖ πάλιν τοιοῦτος·
<span class="lb" data-page="5.246" data-line="8" id="l5.246.8"></span>εἰ δὲ ἦν ὑπὸ τοῦ ἐγκεφάλου ἐκπεμπομένη, οὐκ ἂν διὰ τῆς
<span class="lb" data-page="5.246" data-line="9" id="l5.246.9"></span>φάρυγγος ἐξῄει. ὅτι δ’ οὐκ ἀληθής ἐστιν ὁ τοιοῦτος λόγος,
<span class="lb" data-page="5.246" data-line="10" id="l5.246.10"></span>οὐκ ἐμὲ χρὴ κατασκευάζειν, ἀλλ’ ἐκείνους αὐτοὺς ἀξιοῦν
<span class="lb" data-page="5.246" data-line="11" id="l5.246.11"></span>ἀποφήνασθαι προτέρους ὑπὲρ τοῦ τοιούτου λόγου, τὸ οὖρον
<span class="lb" data-page="5.246" data-line="12" id="l5.246.12"></span>διὰ τοῦ αἰδοίου χωρεῖ· εἰ δὲ ἦν ὑπὸ τῆς καρδίας ἐκπεμπόμενον,
<span class="lb" data-page="5.246" data-line="13" id="l5.246.13"></span>οὐκ ἂν διὰ τοῦ αἰδοίου ἐξῄει. καὶ μὴν ὑπὸ
<span class="lb" data-page="5.246" data-line="14" id="l5.246.14"></span>προαιρέσεώς γε τῆς ἡμετέρας ἐκπέμπεται. οὐκ ἄρα ἐν τῇ
<span class="lb" data-page="5.246" data-line="15" id="l5.246.15"></span>καρδίᾳ ἐστὶν ἡ προαίρεσις. οὕτω δὲ καὶ περὶ διαχωρήματος
<span class="lb" data-page="5.246" data-line="16" id="l5.246.16"></span>ἐρωτᾷν ἐγχωρεῖ. καὶ γὰρ καὶ τοῦτο διὰ μὲν τῆς ἔδρας
<span class="lb" data-page="5.246" data-line="17" id="l5.246.17"></span>ὑπὸ τῆς ἡμετέρας προαιρέσεως πρώτης κινούσης ἐκπέμπεται,
<span class="lb" data-page="5.246" data-line="18" id="l5.246.18"></span>ἥτις, οἶμαι, καὶ τῶν ποῤῥωτάτω κειμένων ἑαυτῆς δάκτυλον
<span class="lb" data-page="5.246" data-line="19" id="l5.246.19"></span>ὁντιναοῦν τῶν ἐν ποδὶ κινεῖ παραχρῆμα, μηδὲν ἐκ τοῦ
<span class="pb" data-page="5.247" id="p5.247"></span>
<span class="lb" data-page="5.247" data-line="1" id="l5.247.1"></span>διαστήματος ἐμποδιζομένη πρὸς τὸ τάχος. εἴτε γὰρ ἐν
<span class="lb" data-page="5.247" data-line="2" id="l5.247.2"></span>ἐγκεφάλῳ θείης, εἴτ’ ἐν καρδίᾳ τὴν προαίρεσιν, ἢ διάνοιαν,
<span class="lb" data-page="5.247" data-line="3" id="l5.247.3"></span>ἢ ὅ τί ποτε καὶ βούλει καλεῖν, οὐδὲν γὰρ εἰς τὰ παρόντα
<span class="lb" data-page="5.247" data-line="4" id="l5.247.4"></span>διαφέρει, χρόνος οὐδεὶς εὑρεθήσεται μεταξὺ γιγνόμενος τοῦ τε
<span class="lb" data-page="5.247" data-line="5" id="l5.247.5"></span>βουληθῆναι κινῆσαι τὸν δάκτυλον καὶ τῆς ἐνεργείας αὐτοῦ,
<span class="lb" data-page="5.247" data-line="6" id="l5.247.6"></span>καθάπερ, οἶμαι, κᾀπὶ τῆς αἰσθήσεως ἔχει. οὐ γὰρ οὖν
<span class="lb" data-page="5.247" data-line="7" id="l5.247.7"></span>οὐδ’ ἐπὶ ταύτης ἀναμεῖναι δεῖ χρόνον τινὰ τοῦ νύξαντος ἢ
<span class="lb" data-page="5.247" data-line="8" id="l5.247.8"></span>τρώσαντος, ἵν’ αἴσθηται τὸ ζῶον, ἀλλ’ ἅμα τε τὸ τέμνον
<span class="lb" data-page="5.247" data-line="9" id="l5.247.9"></span>τέμνει καὶ τὸ ζῶον αἰσθάνεται. καὶ τοῦτο βούλεταί γε
<span class="lb" data-page="5.247" data-line="10" id="l5.247.10"></span>Ζήνων καὶ Χρύσιππος ἅμα τῷ σφετέρῳ χορῷ παντὶ, διαδίδοσθαι
<span class="lb" data-page="5.247" data-line="11" id="l5.247.11"></span>τὴν ἐκ τοῦ προσπεσόντος ἔξωθεν ἐγγενομένην
<span class="lb" data-page="5.247" data-line="12" id="l5.247.12"></span><span class="milestone ed2page" data-n="5.100" data-unit="ed2page" id="ed2page.5.100"></span>τῷ μορίῳ κίνησιν εἰς τὴν ἀρχὴν τῆς ψυχῆς, ἵν’ αἴσθηται
<span class="lb" data-page="5.247" data-line="13" id="l5.247.13"></span>τὸ ζῶον. ὡς οὖν οὐδείς ἐστι χρόνος αἰσθητὸς ἐν τῷ μεταξὺ
<span class="lb" data-page="5.247" data-line="14" id="l5.247.14"></span>τοῦ τρωθῆναί τε τὸ μόριον αἰσθέσθαι τε τὸ ζῶον,
<span class="lb" data-page="5.247" data-line="15" id="l5.247.15"></span>ὡσαύτως οὐδὲ τοῦ βουληθῆναι κάμψαι τὸν ἄνθρωπον δάκτυλον
<span class="lb" data-page="5.247" data-line="16" id="l5.247.16"></span>ἢ τὸν πόδα καὶ αὐτῆς τῆς ἐνεργείας· οὕτως οὐδὲ
<span class="lb" data-page="5.247" data-line="17" id="l5.247.17"></span>τοῦ βουληθῆναι τὸ οὖρον ἐκκρῖναι καὶ αὐτῆς τῆς ἐκκρίσεως,
<span class="pb" data-page="5.248" id="p5.248"></span>
<span class="lb" data-page="5.248" data-line="1" id="l5.248.1"></span>ἀλλ’ ἅμα τε τὸ τῆς ψυχῆς ἡγεμονικὸν ἐβουλήθη καὶ τὰ τῆς
<span class="lb" data-page="5.248" data-line="2" id="l5.248.2"></span>αἰσθήσεως ἐνήργησεν ὄργανα. πῶς οὖν λύσομεν ἐκεῖνον τὸν
<span class="lb" data-page="5.248" data-line="3" id="l5.248.3"></span>λόγον, ὧ σοφώτατοι, εἰ δὲ ἦν ὑπὸ τῆς καρδίας ἐκπεμπόμενον
<span class="lb" data-page="5.248" data-line="4" id="l5.248.4"></span>τὸ οὖρον, οὐκ ἂν διὰ τοῦ αἰδοίου ἐξεκρίνετο; ἣν
<span class="lb" data-page="5.248" data-line="5" id="l5.248.5"></span>γὰρ ἂν εἴπητε λύσιν, ἐξέσται δήπου καὶ ἡμᾶς αὐτῇ χρήσασθαι.
<span class="lb" data-page="5.248" data-line="6" id="l5.248.6"></span>κατὰ μὲν δὴ τοὺς διαλόγους ἐκείνους ἀναγκάζειν
<span class="lb" data-page="5.248" data-line="7" id="l5.248.7"></span>χρὴ λύειν τὸν λόγον. ἐνταῦθα δὲ οὐκ ἐγχωρεῖ ποιεῖν οὕτως,
<span class="lb" data-page="5.248" data-line="8" id="l5.248.8"></span>ἀλλὰ χρὴ τὴν λύσιν αὐτοὺς εἰπεῖν, οὐδὲν ἔχουσαν ἀποκεκρυμμένον
<span class="lb" data-page="5.248" data-line="9" id="l5.248.9"></span>ἢ μακρὸν ἢ χαλεπὸν, ἀλλ’ ἐκ προχείρου φαινομένην.
<span class="lb" data-page="5.248" data-line="10" id="l5.248.10"></span>οὐδὲν γὰρ κωλύει, φήσομεν, ἐκ τῆς κύστεως ἐκκρίνεσθαι
<span class="lb" data-page="5.248" data-line="11" id="l5.248.11"></span>διὰ τοῦ αἰδοίου τὸ οὖρον, ἀρχὴν κινήσεως ἐπιπέμψαντος
<span class="lb" data-page="5.248" data-line="12" id="l5.248.12"></span>τοῦ ἡγεμονικοῦ, ἵνα συσταλῇ τὸ περιέχον ἀγγεῖον.
<span class="lb" data-page="5.248" data-line="13" id="l5.248.13"></span>λοιπὸν, εἴτ’ ἐγκέφαλός ἐστιν, εἴτε καρδία τὸ τῆς ψυχῆς
<span class="lb" data-page="5.248" data-line="14" id="l5.248.14"></span>ἡγεμονοῦν, οὐδὲν οἶμαι διαφέρειν εἴς γε τὴν τοῦ προκειμένου
<span class="lb" data-page="5.248" data-line="15" id="l5.248.15"></span>λόγου διάλυσιν. ἄν τε γὰρ ἐγκέφαλος ᾖ, τὴν ἀρχὴν τῆς
<span class="lb" data-page="5.248" data-line="16" id="l5.248.16"></span>κινήσεως αὐτὸς ἐπιπέμψει καὶ τοῖς τὸ οὖρον ἐκκρίνουσιν
<span class="lb" data-page="5.248" data-line="17" id="l5.248.17"></span>ὀργάνοις, καὶ τοῖς τὸ περίττωμα τῆς τροφῆς, καὶ τοῖς τὸ σκέλος
<span class="lb" data-page="5.248" data-line="18" id="l5.248.18"></span>κινοῦσι, καὶ τοῖς τὸν πόδα καὶ τοὺς δακτύλους, ἄν θ’ ἡ
<span class="pb" data-page="5.249" id="p5.249"></span>
<span class="lb" data-page="5.249" data-line="1" id="l5.249.1"></span>καρδία, κατὰ τὸν αὐτὸν τρόπον. οὕτως, οἶμαι, καὶ τῆς φωνῆς
<span class="lb" data-page="5.249" data-line="2" id="l5.249.2"></span>ἐκπεμπομένης διὰ φάρυγγος, οὐδὲν κωλύει τὸν ἐγκέφαλον
<span class="lb" data-page="5.249" data-line="3" id="l5.249.3"></span>αἴτιον ὑπάρχειν τῆς πρὸ τῆς φάρυγγος κινήσεως. ὥστ’ ἴσον
<span class="lb" data-page="5.249" data-line="4" id="l5.249.4"></span>ἔτι μένει τὸ ζητούμενον ἐξ ἀρχῆς, οὐδὲν ἔκ γε τοῦ φαινομένου
<span class="lb" data-page="5.249" data-line="5" id="l5.249.5"></span>πρὸς οὐδέτερον τῶν δογμάτων ἐπικλίνειν. ὡς γὰρ ἐπὶ
<span class="lb" data-page="5.249" data-line="6" id="l5.249.6"></span>τῆς κατὰ τὴν κύστιν καὶ τὴν ἕδραν κινήσεως ἄδηλον ὑπῆρχε,
<span class="lb" data-page="5.249" data-line="7" id="l5.249.7"></span>πότερον ἐγκέφαλος ἢ καρδία τὴν ἀρχὴν ἔχει, κατὰ τὸν αὐτὸν
<span class="lb" data-page="5.249" data-line="8" id="l5.249.8"></span>τρόπον ἐπί τε φωνῆς καὶ ἀναπνοῆς ὁμοίως ἔτ’ ἄδηλον,
<span class="lb" data-page="5.249" data-line="9" id="l5.249.9"></span>ὁπότερον τῶν σπλάγχνων ἔχει τὴν ἡγεμονίαν. ἀλλ’, ὡς εἴρηταί
<span class="lb" data-page="5.249" data-line="10" id="l5.249.10"></span>μοι καὶ πρόσθεν, ἡ τῆς θέσεως ἐγγύτης, <span class="milestone ed1page" data-n="1.259" data-unit="ed1page" id="ed1page.1.259"></span>ἑκατέρους
<span class="lb" data-page="5.249" data-line="11" id="l5.249.11"></span>ἐξαπατῶσα, φαντασίαν ἀποτελεῖ τῶν λημμάτων, ὡς
<span class="lb" data-page="5.249" data-line="12" id="l5.249.12"></span>ἐπιστημονικῶν τε καὶ πρὸς ἀπόδειξιν ἐπιτηδείων. οὐ μὴν
<span class="lb" data-page="5.249" data-line="13" id="l5.249.13"></span>οὕτως γ’ ἔχει τἀληθές. ὅ τε γὰρ ἁπάντων ἀρχὴν ὑποτιθέμενος
<span class="lb" data-page="5.249" data-line="14" id="l5.249.14"></span>εἷναι τὴν καρδίαν οὐκ εὐλαβηθήσεται τὴν τῶν
<span class="lb" data-page="5.249" data-line="15" id="l5.249.15"></span>ὀφθαλμῶν ἐγγύτητα, ὡς μὴ καὶ τούτους ἀπ’ ἐκείνης ὥσπερ
<span class="lb" data-page="5.249" data-line="16" id="l5.249.16"></span>πηγῆς τινος ἀρύεσθαι φάναι τὴν αἴσθησίν τε καὶ κίνησιν,
<span class="lb" data-page="5.249" data-line="17" id="l5.249.17"></span>ὅ τε τὸν ἐγκέφαλον οὐκ ἄλλο τι μόριόν φησιν ἀρχὴν εἶναι
<span class="lb" data-page="5.249" data-line="18" id="l5.249.18"></span>τῆς τῶν ἀναπνευστικῶν τε καὶ φωνητικῶν ὀργάνων κινήσεως,
<span class="pb" data-page="5.250" id="p5.250"></span>
<span class="lb" data-page="5.250" data-line="1" id="l5.250.1"></span>ἀλλ’ ἐκεῖνον, ὥσπερ τοῖς ἄλλοις ἅπασιν ἐξηγεῖσθαι τῆς κατὰ
<span class="lb" data-page="5.250" data-line="2" id="l5.250.2"></span>προαίρεσιν κινήσεως, οὕτως καὶ τοῖσδε. ἅπερ οὖν ἐν ταῖς
<span class="lb" data-page="5.250" data-line="3" id="l5.250.3"></span>περὶ τῆς ἀποδείξεως μεθόδοις ἐδιδάχθημεν καθόλου, ταῦθ’
<span class="lb" data-page="5.250" data-line="4" id="l5.250.4"></span>εὑρίσκεται κατὰ μέρος ἐπὶ πάσης ὕλης πραγμάτων ἀληθεύοντα.
<span class="lb" data-page="5.250" data-line="5" id="l5.250.5"></span>χρὴ γὰρ οὐκ ἀπὸ πάντων τῶν ὑπαρχόντων τῷ
<span class="lb" data-page="5.250" data-line="6" id="l5.250.6"></span>προκειμένῳ πράγματι τἀληθὲς λαμβάνειν, ἀλλ’ ἀπὸ μόνου
<span class="lb" data-page="5.250" data-line="7" id="l5.250.7"></span>τοῦ συνημμένου τῷ προβλήματι. Ζήνων δὲ καὶ Χρύσιππος
<span class="lb" data-page="5.250" data-line="8" id="l5.250.8"></span>καὶ Διογένης οἵ τ’ ἄλλοι Στωϊκοὶ, κᾂν μυριάκις ἐπὶ τῷ λόγῳ
<span class="lb" data-page="5.250" data-line="9" id="l5.250.9"></span>θαῤῥῶσιν, οὐχ εὕρωσιν ἀπολογήσασθαι περὶ τῶν ἁμαρτημάτων
<span class="lb" data-page="5.250" data-line="10" id="l5.250.10"></span>αὐτοῦ. τὸ γάρ τοι δεύτερον λῆμμα τὸ κατ’ αὐτὸν,
<span class="lb" data-page="5.250" data-line="11" id="l5.250.11"></span>εἰ μὲν ἀκριβῶς τε ἅμα καὶ σαφῶς καὶ διωρισμένως εἴρητο,
<span class="lb" data-page="5.250" data-line="12" id="l5.250.12"></span>τῶν ἐκ δευτέρου γένους ἓν ἂν ἐφωράθη πάντως ὑπάρχον·
<span class="lb" data-page="5.250" data-line="13" id="l5.250.13"></span>ἐπεὶ δὲ κατὰ τὸ τῆς λέξεως σχῆμα πεπανουργημένην ἀμφιβολίαν
<span class="lb" data-page="5.250" data-line="14" id="l5.250.14"></span>ἐπεσπάσατο, τοῦ τετάρτου γένους ἐν τούτῳ μετέσχεν.
<span class="lb" data-page="5.250" data-line="15" id="l5.250.15"></span>εἰ μὲν οὖν γινώσκων αὐτοῦ τὴν πανουργίαν ὁ Ζήνων ἑκὼν
<span class="lb" data-page="5.250" data-line="16" id="l5.250.16"></span>παρεχρήσατο, σοφιστὴς ἂν εἴη τις μᾶλλον ἢ φιλόσοφος· εἰ
<span class="lb" data-page="5.250" data-line="17" id="l5.250.17"></span>δὲ ἀγνοήσας ἄκων <span class="milestone ed2page" data-n="5.101" data-unit="ed2page" id="ed2page.5.101"></span>ἐχρήσατο, λογικῆς θεωρίας
<span class="lb" data-page="5.250" data-line="18" id="l5.250.18"></span>ἀγύμναστος. ἀλλ’ ἡμεῖς γε μήθ’ ἑκόντες ποτὲ τοιούτοις ﻿
<span class="pb" data-page="5.251" id="p5.251"></span>
<span class="lb" data-page="5.251" data-line="1" id="l5.251.1"></span>χρησαίμεθα λόγοις, ἐχθροῦ γὰρ ἀληθείας ἀνδρὸς τὸ πανούργημα,
<span class="lb" data-page="5.251" data-line="2" id="l5.251.2"></span>μήτ’ ἄκοντες ὑπὸ ἀμαθίας τε ἅμα καὶ ἀγυμνασίας
<span class="lb" data-page="5.251" data-line="3" id="l5.251.3"></span>ἐμπίπτοιμεν εἰς αὐτούς. ὁμοίαν δὲ ἔχει τῷ δευτέρῳ
<span class="lb" data-page="5.251" data-line="4" id="l5.251.4"></span>λήμματι καὶ τὸ τέταρτον ἀτοπίαν, ἐν ᾧ φησιν, ὁ λόγος
<span class="lb" data-page="5.251" data-line="5" id="l5.251.5"></span>ἀπὸ διανοίας χωρεῖ. ὁ γάρ τοι λόγος οὗτος, ἡ σημαίνουσα
<span class="lb" data-page="5.251" data-line="6" id="l5.251.6"></span>φωνὴ ὑπὸ μὲν τῆς διανοίας ἐκπέμπεται, καθάπερ καὶ
<span class="lb" data-page="5.251" data-line="7" id="l5.251.7"></span>τἄλλα πάντα τὰ κατὰ προαίρεσιν ἐνεργούμενα, οὐ μὴν ἐκ
<span class="lb" data-page="5.251" data-line="8" id="l5.251.8"></span>τῆς διανοίας γε, ἀλλὰ ἐκ τοῦ λάρυγγος. ἔμπροσθεν δὲ
<span class="lb" data-page="5.251" data-line="9" id="l5.251.9"></span>οὐδέπω φωνὴ τὸ ἀναφερόμενόν ἐστιν, ἀλλ’, ὡς ἔφαμεν, ὕλη
<span class="lb" data-page="5.251" data-line="10" id="l5.251.10"></span>τις οἰκεία φωνῆς, ἣν ὀνομάζομεν ἐκφύσησιν. ἐκπέμπεται δὲ
<span class="lb" data-page="5.251" data-line="11" id="l5.251.11"></span>ἐκ τῶν κατὰ πνεύμονα τραχειῶν ἀρτηριῶν, ὧν οὐδεμία τῆς
<span class="lb" data-page="5.251" data-line="12" id="l5.251.12"></span>καρδίας ἅπτεται. ὁ μὲν οὖν Ζήνων, εἴτε ἄκων εἴτε ἑκὼν
<span class="lb" data-page="5.251" data-line="13" id="l5.251.13"></span>ἀσαφεῖ τῇ λέξει χρησάμενος, εἰς τὸ τέταρτον εἶδος ἐκπέπτωκε
<span class="lb" data-page="5.251" data-line="14" id="l5.251.14"></span>τῶν λημμάτων, ὁ Διογένης δὲ τὰ πολλὰ μὲν
<span class="lb" data-page="5.251" data-line="15" id="l5.251.15"></span>εἰς τὸ δεύτερον, ἅπαξ δέ που καὶ αὐτὸς εἰς τὸ τέταρτον.
<span class="lb" data-page="5.251" data-line="16" id="l5.251.16"></span>ὅταν μὲν γὰρ λέγῃ, ὅθεν ἡ φωνὴ ἐκπέμπεται,
<span class="lb" data-page="5.251" data-line="17" id="l5.251.17"></span>καὶ ὅταν, ἡ δὲ φωνὴ οὐκ ἐκ τῶν κατὰ τὴν κεφαλὴν
<span class="lb" data-page="5.251" data-line="18" id="l5.251.18"></span>τόπων ἐκπέμπεται, ἀλλὰ φανερῶς ἐκ τῶν κάτω μᾶλλον,
<span class="pb" data-page="5.252" id="p5.252"></span>
<span class="lb" data-page="5.252" data-line="1" id="l5.252.1"></span>ἐκ τοῦ δευτέρου γένους τῶν ἐπιχειρημάτων χρῆται τοῖς λήμμασιν.
<span class="lb" data-page="5.252" data-line="2" id="l5.252.2"></span>ὅταν δὲ φῇ, τὸν λόγον ἀπὸ διανοίας ἐκπέμπεσθαι,
<span class="lb" data-page="5.252" data-line="3" id="l5.252.3"></span>δέον ὑπὸ διανοίας φάναι, τῷ τετάρτῳ χρῆται γένει τῶν
<span class="lb" data-page="5.252" data-line="4" id="l5.252.4"></span>ἐπιχειρημάτων. ὁ δὲ ἔλεγχος καὶ τῶν τούτου σφαλμάτων ὁ
<span class="lb" data-page="5.252" data-line="5" id="l5.252.5"></span>αὐτὸς τῷ προγεγραμμένῳ κατὰ τὸν τοῦ Ζήνωνος λόγον.
<span class="lb" data-page="5.252" data-line="6" id="l5.252.6"></span>οὕτω δὲ καὶ ὁ Χρύσιππος ἐπειδὰν μὲν λέγῃ καὶ ἐξ οὗ ὁ
<span class="lb" data-page="5.252" data-line="7" id="l5.252.7"></span>λόγος ἐκπέμπεται, ἐκεῖνο εἶναι τὸ κυριεῦον τῆς ψυχῆς μέρος,
<span class="lb" data-page="5.252" data-line="8" id="l5.252.8"></span>ἀντιληψόμεθα τοῦ λόγου καὶ φήσομεν, ὑφ’ οὗ μὲν ὁ λόγος
<span class="lb" data-page="5.252" data-line="9" id="l5.252.9"></span>ἐκπέμπεται, τὸ κυριεῦον ὑπάρχειν, οὐ μὴν ἐξ οὗ γε. κατὰ
<span class="lb" data-page="5.252" data-line="10" id="l5.252.10"></span>δὲ τὸν αὐτὸν τρόπον, κᾀπειδὰν εἴπῃ, τὸ γὰρ ὅλον ὅθεν ὁ
<span class="lb" data-page="5.252" data-line="11" id="l5.252.11"></span>λόγος ἐκπέμπεται, ἐκεῖσε δεῖ καὶ τὸν διαλογισμὸν γίνεσθαι,
<span class="lb" data-page="5.252" data-line="12" id="l5.252.12"></span>οὐχ ὅθεν φήσομεν, ἀλλ’ ὑφ’ οὗ μέρους ὁ λόγος ἐκπέμπεται,
<span class="lb" data-page="5.252" data-line="13" id="l5.252.13"></span>καὶ τὸ λογίζεσθαι κατ’ ἐκεῖνό τε καὶ ἐν ἐκείνῳ γίγνεσθαι.
<span class="lb" data-page="5.252" data-line="14" id="l5.252.14"></span>δῆλον γὰρ δὴ, ὅτι τὸ ἐκεῖσε ἀντὶ τοῦ ἐκεῖ ὁ Χρύσιππος
<span class="lb" data-page="5.252" data-line="15" id="l5.252.15"></span>εἴρηκεν, ὅπερ ἴσον δύναται τῷ ἐν ἐκείνῳ τῷ μέρει τοῦ σώματος.
<span class="lb" data-page="5.252" data-line="16" id="l5.252.16"></span>οὐ γὰρ δὴ τό γε εἰς ἐκεῖνο τὸ μόριον ἡγητέον
<span class="lb" data-page="5.252" data-line="17" id="l5.252.17"></span>αὐτὸν βούλεσθαι δηλοῦν ἐν τῷ λέγειν ἐκεῖσε, κᾂν ὅτι μάλιστα
<span class="lb" data-page="5.252" data-line="18" id="l5.252.18"></span>τὸ μὲν ἐκεῖσε εἰς τόπον ᾖ δηλοῦν, τὸ δὲ ἐκεῖ ἐν
<span class="pb" data-page="5.253" id="p5.253"></span>
<span class="lb" data-page="5.253" data-line="1" id="l5.253.1"></span>τόπῳ. σολοικίζειν γὰρ μᾶλλον ὑποληπτέον ἐν τῇ φωνῇ τὸν
<span class="lb" data-page="5.253" data-line="2" id="l5.253.2"></span>Χρύσιππον, ἤπερ οὕτω προφανῶς ἀδιανόητα λέγειν. τὸ
<span class="lb" data-page="5.253" data-line="3" id="l5.253.3"></span>μὲν γὰρ ἱκανῶς σύνηθες αὐτῷ καὶ μόνον οὐ καθ’ ἑκάστην
<span class="lb" data-page="5.253" data-line="4" id="l5.253.4"></span>ῥῆσιν γινόμενον, τὸ δ’ ἀδιανόητα λέγειν οὐδαμῶς. ἐνίοτε
<span class="lb" data-page="5.253" data-line="5" id="l5.253.5"></span>γάρ που καὶ ψευδῆ λέγει, καθάπερ καὶ κατὰ τοῦτον τὸν
<span class="lb" data-page="5.253" data-line="6" id="l5.253.6"></span>λόγον, ἀλλ’ οὐκ ἀδιανόητά γε. διαφέρει γὰρ πάμπολυ τὸ
<span class="lb" data-page="5.253" data-line="7" id="l5.253.7"></span>ψεῦδος τοῦ ἀδιανοήτου. ἐπεὶ τοίνυν τὸ ἐκεῖσε ἀντὶ τοῦ ἐν
<span class="lb" data-page="5.253" data-line="8" id="l5.253.8"></span>ἐκείνῳ πιθανώτερόν ἐστιν εἰρῆσθαι πρὸς τοῦ Χρυσίππου,
<span class="lb" data-page="5.253" data-line="9" id="l5.253.9"></span>γένοιτ’ ἂν ἡ ῥῆσις εἰς τὴν τῶν Ἑλλήνων διάλεκτον μεταληφθεῖσα
<span class="lb" data-page="5.253" data-line="10" id="l5.253.10"></span>τοιάδε· ὅθεν ὁ λόγος ἐκπέμπεται, ἐκεῖ δεῖ καὶ
<span class="lb" data-page="5.253" data-line="11" id="l5.253.11"></span>τὸν διαλογισμὸν γίγνεσθαι, τουτέστιν ἐν ἐκείνῳ τῷ μορίῳ.
<span class="lb" data-page="5.253" data-line="12" id="l5.253.12"></span>τοῦτο δὲ φήσομεν ἄντικρυς εἶναι ψεῦδος. οὐ γὰρ, εἴ τι κατὰ
<span class="lb" data-page="5.253" data-line="13" id="l5.253.13"></span>προαίρεσιν ἔκ τινος ἐκπέμπεται, κατ’ ἐκεῖνο τὸ μόριον δείκνυται
<span class="lb" data-page="5.253" data-line="14" id="l5.253.14"></span>τὴν διάνοιαν ὑπάρχειν, καθάπερ οὐδὲ τὸ οὖρον,
<span class="lb" data-page="5.253" data-line="15" id="l5.253.15"></span>οὐδὲ τὸ πτύελον, οὐδὲ ἡ κόρυζα, οὐδὲ τὸ ἀποπάτημα.
<span class="lb" data-page="5.253" data-line="16" id="l5.253.16"></span>φαίνεται τοίνυν τοῦτο σφῆλαν τόν τε Ζήνωνα πρῶτον καὶ
<span class="lb" data-page="5.253" data-line="17" id="l5.253.17"></span>μάλιστα, καὶ μετ’ αὐτὸν ἤδη τοὺς ἄλλους Στωϊκοὺς, οὐχ
<span class="pb" data-page="5.254" id="p5.254"></span>
<span class="lb" data-page="5.254" data-line="1" id="l5.254.1"></span>ἥκιστα δὲ καὶ τὸν Χρύσιππον ὅσον γε ἐπὶ τῇ προγεγραμμένῃ
<span class="lb" data-page="5.254" data-line="2" id="l5.254.2"></span>ῥήσει. κατὰ μὲν γὰρ ἄλλην τινὰ μετ’ οὐ πάνυ πολὺ ταύτης
<span class="lb" data-page="5.254" data-line="3" id="l5.254.3"></span>γεγραμμένην ἠναγκάσθη τὸ ἀληθὲς ὁμολογῆσαι. ἀναγκασθῆναι
<span class="lb" data-page="5.254" data-line="4" id="l5.254.4"></span>δὲ εἶπον, ὅτι λόγον ἕτερον ἀνατρέψαι βουλόμενος
<span class="lb" data-page="5.254" data-line="5" id="l5.254.5"></span><span class="milestone ed2page" data-n="5.102" data-unit="ed2page" id="ed2page.5.102"></span>ὡς οὐκ ἀληθῆ, κᾄπειτα τὸ τῆς ἀντιλογίας
<span class="lb" data-page="5.254" data-line="6" id="l5.254.6"></span>εἶδος αἰσθόμενος οὐδὲν ἧττον ἐπιστρέφον καὶ καθ’ ἑαυτοῦ,
<span class="lb" data-page="5.254" data-line="7" id="l5.254.7"></span>συνανατρέψαι καὶ τὸν ἴδιον οὐκ ὤκνησε τῷ τῶν ἑτεροδόξων.
<span class="lb" data-page="5.254" data-line="8" id="l5.254.8"></span>ἐχρῆν δ’ αὖ ἢ μὴ ταῦτα γράφειν, ἢ μὴ ἐκεῖνα, καὶ μάλιστα
<span class="lb" data-page="5.254" data-line="9" id="l5.254.9"></span>πλησίον οὕτως ἀλλήλων. εἰ μὲν γὰρ ἀληθὴς οὗτος
<span class="lb" data-page="5.254" data-line="10" id="l5.254.10"></span>ὁ λόγος, οὐκ ἀληθὴς ἐκεῖνος, εἰ δ’ ἐκεῖνος ὑγιὴς, κίβδηλος
<span class="lb" data-page="5.254" data-line="11" id="l5.254.11"></span>οὗτος. ἡμεῖς μὲν οὖν ἐπιστημονικαῖς μεθόδοις γυμνασάμενοι
<span class="lb" data-page="5.254" data-line="12" id="l5.254.12"></span>γνωρίζειν τε καὶ διακρίνειν δυνάμεθα τόν τε ἀληθῆ
<span class="lb" data-page="5.254" data-line="13" id="l5.254.13"></span>καὶ τὸν ψευδῆ· τοῖς δ’ ἀγυμνάστοις οὐ σμικρὸν ἂν εἴη
<span class="lb" data-page="5.254" data-line="14" id="l5.254.14"></span>ζήτημα, πότερον αὐτῶν ἕλωνται. παραγράψω δὲ καὶ τὴν
<span class="lb" data-page="5.254" data-line="15" id="l5.254.15"></span>ῥῆσιν αὐτὴν, ἐν ᾗ δείκνυσιν ὁ Χρύσιππος, ὡς οὐκ ἔστιν ὁ
<span class="lb" data-page="5.254" data-line="16" id="l5.254.16"></span>προγεγραμμένος λόγος ἀποδεικτικός. ἔστι δὲ τοιάδε. ἔχει
<span class="lb" data-page="5.254" data-line="17" id="l5.254.17"></span>δ’, ὡς ἔφην πλείονα αὐτοῖς ἐπὶ πᾶσι, μή ποτ’ εἰ καὶ τοῦτο
<span class="lb" data-page="5.254" data-line="18" id="l5.254.18"></span>δοθείη, καθάπερ ἐπιπορεύονται ἀπὸ τῆς κεφαλῆς εἶναι τὴν
<span class="pb" data-page="5.255" id="p5.255"></span>
<span class="lb" data-page="5.255" data-line="1" id="l5.255.1"></span>ἀρχὴν ἐπὶ τὰ εἰρημένα μέρη ἐπιζητήσομεν. σχεδὸν γὰρ, οἷα
<span class="lb" data-page="5.255" data-line="2" id="l5.255.2"></span>ἄν τινα λέγῃ περὶ τοῦ τὴν φωνὴν ἐκ τοῦ στήθους φέρεσθαι
<span class="lb" data-page="5.255" data-line="3" id="l5.255.3"></span>διὰ τῆς φάρυγγος ἀπὸ τῆς κεφαλῆς ποιᾶς τινος καταρχῆς
<span class="lb" data-page="5.255" data-line="4" id="l5.255.4"></span>γιγνομένης, τοιαῦτ’ ἔξεστι λέγειν, ἐν τῇ καρδίᾳ μὲν
<span class="lb" data-page="5.255" data-line="5" id="l5.255.5"></span>τοῦ ἡγεμονικοῦ ὄντος, τῆς δὲ τῶν κινήσεων ἀρχῆς ἀπὸ τῆς
<span class="lb" data-page="5.255" data-line="6" id="l5.255.6"></span>κεφαλῆς οὔσης. ὃ δὴ γὰρ βούλεται λέγειν ὁ Χρύσιππος ἐν
<span class="lb" data-page="5.255" data-line="7" id="l5.255.7"></span>τῇδε τῇ ῥήσει, τοιοῦτόν ἐστιν. εἰ καὶ συγχωρήσειέ τις, ἀρχὴν
<span class="lb" data-page="5.255" data-line="8" id="l5.255.8"></span>εἶναι νεύρων τὴν κεφαλὴν, οὐ πάντως ἐν αὐτῇ συγχωρήσει
<span class="lb" data-page="5.255" data-line="9" id="l5.255.9"></span>τὸ ἡγεμονικὸν ὑπάρχειν. ἃ γὰρ ἐκεῖνοι δύνανται λέγειν
<span class="lb" data-page="5.255" data-line="10" id="l5.255.10"></span>ὑπὲρ τοῦ τὴν φωνὴν ἐκ τοῦ στήθους διὰ τῆς φάρυγγος
<span class="lb" data-page="5.255" data-line="11" id="l5.255.11"></span>ἐκφέρεσθαι, τὴν ἀρχὴν τῆς ἐνεργείας τοῖς μορίοις ἐπιπεμπούσης
<span class="lb" data-page="5.255" data-line="12" id="l5.255.12"></span>τῆς κεφαλῆς, τοιαῦτ’ ἔξεστι λέγειν ὑπὲρ τῶν νεύρων
<span class="lb" data-page="5.255" data-line="13" id="l5.255.13"></span>ἡμῖν, ὡς ἐκ μὲν τῆς κεφαλῆς ἀρχομένων, ἀπὸ δὲ τῆς καρδίας
<span class="lb" data-page="5.255" data-line="14" id="l5.255.14"></span>τὴν ἐνέργειαν ἐχόντων. ὥσθ’, ὅτι δυνατόν ἐστιν ἐκ τοῦ
<span class="lb" data-page="5.255" data-line="15" id="l5.255.15"></span>στήθους τε καὶ διὰ τῆς φάρυγγος ἐκπέμπεσθαι τὴν φωνὴν,
<span class="lb" data-page="5.255" data-line="16" id="l5.255.16"></span>ἀρχὴν τῆς κινήσεως τοῖς ἐνταῦθα μορίοις παρεχούσης τῆς
<span class="lb" data-page="5.255" data-line="17" id="l5.255.17"></span>κεφαλῆς, <span class="milestone ed1page" data-n="1.260" data-unit="ed1page" id="ed1page.1.260"></span>αὐτὸς ὁ Χρύσιππος ὡμολόγησεν. οὔκουν
<span class="lb" data-page="5.255" data-line="18" id="l5.255.18"></span>χρηστέον ἐστὶν ὡς ἀποδεικτικῷ τῷ λόγῳ, καθάπερ οἱ πλεῖστοι ﻿
<span class="pb" data-page="5.256" id="p5.256"></span>
<span class="lb" data-page="5.256" data-line="1" id="l5.256.1"></span>τῶν Στωϊκῶν ὑπειλήφασιν. ἐπιχειρεῖται γὰρ, ὡς εἶπον, ἀπὸ
<span class="lb" data-page="5.256" data-line="2" id="l5.256.2"></span>τῆς κατὰ τὴν θέσιν ἐγγύτητος, ὅθεν καὶ λείπειν ἡγητέον
<span class="lb" data-page="5.256" data-line="3" id="l5.256.3"></span>τῷ τοῦ Ζήνωνος λόγῳ λήμματα πρὸς τὸ τελέως ἠρωτῆσθαι.
<span class="lb" data-page="5.256" data-line="4" id="l5.256.4"></span>δειχθείη δὲ ἂν ἐναργέστερον τοῦτο, τῶν λημμάτων μεταληφθέντων
<span class="lb" data-page="5.256" data-line="5" id="l5.256.5"></span>ἐπὶ τὸ σαφέστερον, ὡς εἶναι τὸν λόγον τοιόνδε·
<span class="lb" data-page="5.256" data-line="6" id="l5.256.6"></span>φωνὴ διὰ φάρυγγος ἐκπέμπεται. εἰ δὲ ἦν ἐκ τοῦ ἐγκεφάλου
<span class="lb" data-page="5.256" data-line="7" id="l5.256.7"></span>ἐκπεμπομένη, οὐκ ἂν διὰ φάρυγγος ἐξεπέμπετο. ὅθεν
<span class="lb" data-page="5.256" data-line="8" id="l5.256.8"></span>δὲ λόγος, καὶ φωνὴ ἐκεῖθεν ἐκπέμπεται. λόγος δὲ ἐκ διανοίας
<span class="lb" data-page="5.256" data-line="9" id="l5.256.9"></span>ἐκπέμπεται. ὥστ’ οὐκ ἔστιν ἐν τῷ ἐγκεφάλῳ ἡ διάνοια.
<span class="lb" data-page="5.256" data-line="10" id="l5.256.10"></span>τὸ μὲν οὖν πρῶτον λῆμμα τῶν πρὸς αἴσθησιν ἐναργῶν
<span class="lb" data-page="5.256" data-line="11" id="l5.256.11"></span>ἐστιν, ὥστ’ οὐδ’ ἀποδείξεως αὐτὸ δεῖται. πιστὰ γὰρ
<span class="lb" data-page="5.256" data-line="12" id="l5.256.12"></span>ἐξ αὐτῶν ὑπάρχει πάντα τὰ πρὸς αἴσθησιν ἐναργῆ. τὸ δὲ
<span class="lb" data-page="5.256" data-line="13" id="l5.256.13"></span>δεύτερον οὔτε τῶν πρὸς αἴσθησιν οὔτε τῶν πρὸς νόησιν
<span class="lb" data-page="5.256" data-line="14" id="l5.256.14"></span>ἐναργῶν ἐστι. τὴν ἀρχὴν γὰρ οὐδὲ ἐκ τῶν πρώτων ἀξιωμάτων
<span class="lb" data-page="5.256" data-line="15" id="l5.256.15"></span>ὑπάρχει. ἀλλ’ ἐχρῆν ᾧδέ πως ἐρωτηθῆναι τὸν λόγον,
<span class="lb" data-page="5.256" data-line="16" id="l5.256.16"></span>εἴπερ ἐκ τῶν πρώτων τε καὶ ἀποδεικτικῶν ἤμελλεν
<span class="lb" data-page="5.256" data-line="17" id="l5.256.17"></span>ἄρχεσθαι. φωνὴ διὰ φάρυγγος ἐκπέμπεται. πᾶν δὲ τὸ διά
<span class="lb" data-page="5.256" data-line="18" id="l5.256.18"></span>τινος ἐκπεμπόμενον ἐκ τῶν συνεχῶν αὐτῷ μορίων ἐκπέμπεται.
<span class="pb" data-page="5.257" id="p5.257"></span>
<span class="lb" data-page="5.257" data-line="1" id="l5.257.1"></span>οὐκ ἔστι δὲ ἐγκέφαλος τῇ φάρυγγι συνεχής· οὐκ ἄρα ἐξ
<span class="lb" data-page="5.257" data-line="2" id="l5.257.2"></span>ἐγκεφάλου ἐκπέμπεται. μετὰ δὲ τοῦτον τὸν λόγον αὖθις
<span class="lb" data-page="5.257" data-line="3" id="l5.257.3"></span>ἕτερον ἐχρῆν ἐρωτᾶσθαι, τὸ συμπέρασμα λῆμμα ποιησάμενον,
<span class="lb" data-page="5.257" data-line="4" id="l5.257.4"></span>ὡς εἶναι τοιόνδε. τὸ ὅθεν ἡ φωνὴ ἐκπέμπεται, ἐκεῖθεν
<span class="lb" data-page="5.257" data-line="5" id="l5.257.5"></span>καὶ ἡ σημαίνουσα φωνὴ, τουτέστιν ὁ λόγος. ἐκ δὲ
<span class="lb" data-page="5.257" data-line="6" id="l5.257.6"></span>διανοίας ὁ λόγος ἐκπέμπεται, ἀλλ’ οὐκ ἐκ τοῦ ἐγκεφάλου·
<span class="lb" data-page="5.257" data-line="7" id="l5.257.7"></span>οὐκ ἄρα ἐν τῷ ἐγκεφάλῳ ἐστὶν ἡ διάνοια. οὕτω μὲν ἐχρῆν
<span class="lb" data-page="5.257" data-line="8" id="l5.257.8"></span>ἠρωτῆσθαι τοὺς λόγους ὑπὸ τοῦ Ζήνωνος, εἰ μηδὲν τῶν
<span class="lb" data-page="5.257" data-line="9" id="l5.257.9"></span>λημμάτων ἤμελλεν μήτε παραλειφθήσεσθαι, μήτε ἐκ περιττοῦ
<span class="lb" data-page="5.257" data-line="10" id="l5.257.10"></span>παραληφθήσεσθαι. ἔνεστι δὲ καὶ συντομώτερον ἔτι
<span class="lb" data-page="5.257" data-line="11" id="l5.257.11"></span>κατὰ τόνδε τὸν λόγον ἐρωτῆσαι, <span class="milestone ed2page" data-n="5.103" data-unit="ed2page" id="ed2page.5.103"></span>συνθέντα τοὺς λόγους
<span class="lb" data-page="5.257" data-line="12" id="l5.257.12"></span>ἀμφοτέρους ἐς ταὐτόν. ὁ λόγος διὰ φάρυγγος ἐκπέμπεται.
<span class="lb" data-page="5.257" data-line="13" id="l5.257.13"></span>πᾶν δὲ τὸ διά τινος ἐκπεμπόμενον ἐκ τῶν συνεχῶν
<span class="lb" data-page="5.257" data-line="14" id="l5.257.14"></span>αὐτῷ μορίων ἐκπέμπεται. ὥστε καὶ ὁ λόγος ἐκ τῶν συνεχῶν
<span class="lb" data-page="5.257" data-line="15" id="l5.257.15"></span>τῇ φάρυγγι μορίων ἐκπέμπεται. ἐγκέφαλος δὲ οὐκ ἔστι
<span class="lb" data-page="5.257" data-line="16" id="l5.257.16"></span>συνεχὴς τῇ φάρυγγι· οὐκ ἄρα ἐξ ἐγκεφάλου ὁ λόγος ἐκπέμπεται.
<span class="lb" data-page="5.257" data-line="17" id="l5.257.17"></span>ἀλλὰ ἐκ τῆς διανοίας ἐκπέμπεται· οὐκ ἄρα ἐν ἐγκεφάλῳ
<span class="lb" data-page="5.257" data-line="18" id="l5.257.18"></span>ἐστὶν ἡ διάνοια. ἔξεστι δὲ δηλονότι καὶ τὸ κυριεῦον
<span class="pb" data-page="5.258" id="p5.258"></span>
<span class="lb" data-page="5.258" data-line="1" id="l5.258.1"></span>εἰπεῖν ἀντὶ τοῦ τῆς διανοίας ὀνόματος. ὡσαύτως δὲ καὶ τὸ
<span class="lb" data-page="5.258" data-line="2" id="l5.258.2"></span>ἡγεμονικὸν, καὶ τὸ ἡγεμονοῦν, καὶ τὸ ἡγούμενον, καὶ τὸ
<span class="lb" data-page="5.258" data-line="3" id="l5.258.3"></span>δεσπόζον, καὶ τὸ ἄρχον, καὶ τὸ λογιζόμενον, καὶ τὸ νοοῦν,
<span class="lb" data-page="5.258" data-line="4" id="l5.258.4"></span>καὶ τὸ φρονοῦν. οὐδὲν γὰρ διαφέρειν ἡγητέον, ὅπως ἄν τις
<span class="lb" data-page="5.258" data-line="5" id="l5.258.5"></span>ὀνομάζειν ἐθέλοι, ταὐτὸ φυλάττων τὸ ὑποκείμενον πρᾶγμα.
<span class="lb" data-page="5.258" data-line="6" id="l5.258.6"></span>εἰ οὕτως ἅπαντες ἠρωτήκεσαν τὸν λόγον, καὶ μὴ τὸ ἀναγκαιότατον
<span class="lb" data-page="5.258" data-line="7" id="l5.258.7"></span>τῶν λημμάτων παρελελοίπεσαν, ἐν ᾧ δηλοῦται
<span class="lb" data-page="5.258" data-line="8" id="l5.258.8"></span>τὸ πᾶν, τὸ διά τινος ἐκπεμπόμενον, ἐκ τῶν συνεχῶν αὐτῷ
<span class="lb" data-page="5.258" data-line="9" id="l5.258.9"></span>μορίων ἐκπέμπεσθαι, τὰ δὲ οὐκ ἀναγκαῖα μὴ μάτην προσετεθείκεσαν,
<span class="lb" data-page="5.258" data-line="10" id="l5.258.10"></span>εὐφώρατος ἂν ἦν ὁ λόγος, ἀπό τε τῆς θέσεως
<span class="lb" data-page="5.258" data-line="11" id="l5.258.11"></span>ἐπιχειρεῖν ὡρμημένος, οὐκ ἀποδεικνύς τε τὸ προκείμενον.
<span class="lb" data-page="5.258" data-line="12" id="l5.258.12"></span>εἰ μὲν γὰρ ἡ ἐξ πρόθεσις ἐγκέοιτο κατὰ τὸ λῆμμα
<span class="lb" data-page="5.258" data-line="13" id="l5.258.13"></span>τὸ λέγον, ἐκ τῆς διανοίας ἐκπέμπεσθαι τὸν λόγον, ψευδὲς
<span class="lb" data-page="5.258" data-line="14" id="l5.258.14"></span>εἶναι φήσομεν αὐτό· μὴ γὰρ ἐκ τῆς διανοίας, ἀλλ’ ὑπὸ
<span class="lb" data-page="5.258" data-line="15" id="l5.258.15"></span>τῆς διανοίας αὐτὸν ἐκπέμπεσθαι. εἰ δὲ τὴν ὑπὸ πρόθεσιν
<span class="lb" data-page="5.258" data-line="16" id="l5.258.16"></span>ἐκ τῆς ἀπὸ δηλουμένην νομίζομεν, ὡς εἶναι τὸ λῆμμα
<span class="lb" data-page="5.258" data-line="17" id="l5.258.17"></span>τοιοῦτον, ὁ λόγος ὑπὸ τῆς διανοίας ἐκπέμπεται, τὸ μὲν
<span class="lb" data-page="5.258" data-line="18" id="l5.258.18"></span>λῆμμα φήσομεν ἀληθὲς ὑπάρχειν, ἀπέραντον δὲ εἶναι τὸν
<span class="lb" data-page="5.258" data-line="19" id="l5.258.19"></span>λόγον, ὡς ἂν μηκέτι πάντων τῶν λημμάτων ὁμοίως ἠρωτημένων,
<span class="pb" data-page="5.259" id="p5.259"></span>
<span class="lb" data-page="5.259" data-line="1" id="l5.259.1"></span>ἀλλὰ τῶν μὲν τὴν ἐξ, τῶν δὲ τὴν ὑπὸ πρόθεσιν
<span class="lb" data-page="5.259" data-line="2" id="l5.259.2"></span>ἐχόντων. εἰ δέ γε πάνθ’ ὁμοίως ἐρωτηθείη, κατὰ μὲν τὴν
<span class="lb" data-page="5.259" data-line="3" id="l5.259.3"></span>ἐξ πρόθεσιν ἐν τῷ προτέρῳ λήμματι γενήσεται τὸ ψεῦδος,
<span class="lb" data-page="5.259" data-line="4" id="l5.259.4"></span>κατὰ δὲ τὴν ὑπὸ τοῦτο μὲν ἀληθὲς ἔσται, τὸ καθόλου
<span class="lb" data-page="5.259" data-line="5" id="l5.259.5"></span>δὲ τὸ παραλελειμμένον ὑπ’ αὐτῶν, ὡσαύτως δὲ τὸ κατὰ
<span class="lb" data-page="5.259" data-line="6" id="l5.259.6"></span>μέρος ἄμφω ψευδῆ. τὸ μὲν γὰρ καθόλου γενήσεται τοιοῦτον.
<span class="lb" data-page="5.259" data-line="7" id="l5.259.7"></span>ἅπαν τὸ διά τινος ἐκπεμπόμενον ὑπὸ τῶν συνεχῶν
<span class="lb" data-page="5.259" data-line="8" id="l5.259.8"></span>αὐτῷ μορίων ἐκπέμπεται, τὸ δὲ κατὰ μέρος, ὁ λόγος, ὑπὸ
<span class="lb" data-page="5.259" data-line="9" id="l5.259.9"></span>τῶν τῇ φάρυγγι συνεχῶν μορίων ἐκπέμπεται. οὐ γὰρ
<span class="lb" data-page="5.259" data-line="10" id="l5.259.10"></span>ὑπὸ τῶν συνεχῶν, ἀλλ’ ἐκ τῶν συνεχῶν ἀληθῶς ἂν λέγοιτο.
<span class="lb" data-page="5.259" data-line="11" id="l5.259.11"></span>δέδεικται τοίνυν ἤδη σαφῶς τὸ κυριώτατον τῶν λημμάτων
<span class="lb" data-page="5.259" data-line="12" id="l5.259.12"></span>παραλελειμμένον αὐτοῖς, ἢ ἑκοῦσι σοφιστικῶς, ἢ
<span class="lb" data-page="5.259" data-line="13" id="l5.259.13"></span>ἄκουσιν ὑπὸ ἀγυμνασίας τῆς μεθόδου. διὸ καὶ παρακρούονται
<span class="lb" data-page="5.259" data-line="14" id="l5.259.14"></span>τὸν ἀκροατὴν, οὐ δυνάμενον ἀκριβῶς διελέσθαι,
<span class="lb" data-page="5.259" data-line="15" id="l5.259.15"></span>πότερον τῶν λημμάτων ἐστὶν ἀληθὲς, εἴτε τὸ κατὰ τὴν ἐξ
<span class="lb" data-page="5.259" data-line="16" id="l5.259.16"></span>πρόθεσιν ἠρωτημένον, εἴτε τὸ κατὰ τὴν ὑπό· τὴν ἀρχὴν
<span class="lb" data-page="5.259" data-line="17" id="l5.259.17"></span>μὲν γὰρ οὐδὲ λέγουσιν αὐτὸ κατά γε τὴν λέξιν, εἰς δέ γε
<span class="lb" data-page="5.259" data-line="18" id="l5.259.18"></span>τὴν σύστασιν τοῦ λόγου παντὸς, ὡς εἰρηκότες, προσχρῶνται·
<span class="pb" data-page="5.260" id="p5.260"></span>
<span class="lb" data-page="5.260" data-line="1" id="l5.260.1"></span>τὸ γὰρ, εἰ δ’ ἦν ἀπὸ τοῦ ἐγκεφάλου ἐκπεμπομένη, οὐκ ἂν
<span class="lb" data-page="5.260" data-line="2" id="l5.260.2"></span>διὰ φάρυγγος ἐξεπέμπετο, κατὰ τὴν τοῦ παραλελειμμένου
<span class="lb" data-page="5.260" data-line="3" id="l5.260.3"></span>λήμματος δύναμιν ἀληθὲς εἶναι φαντάζεται. πᾶσιν οὖν τοῖς
<span class="lb" data-page="5.260" data-line="4" id="l5.260.4"></span>ἁμαρτήμασιν ὁ τοῦ Ζήνωνος λόγος ὑπεύθυνός ἐστι κατὰ τὸ
<span class="lb" data-page="5.260" data-line="5" id="l5.260.5"></span>δεύτερον τῶν λημμάτων τὸ νυνί μοι λελεγμένον· πρῶτον
<span class="lb" data-page="5.260" data-line="6" id="l5.260.6"></span>μὲν, ὅτι τὴν ἀπὸ πρόθεσιν ἐν αὐτῷ παρέλαβε, δέον
<span class="lb" data-page="5.260" data-line="7" id="l5.260.7"></span>ἤτοι τὴν ἐξ, ἢ τὴν ὑπό· δεύτερον δ’, ὅτι τὰ κυριώτατα
<span class="lb" data-page="5.260" data-line="8" id="l5.260.8"></span>παρέλιπε, τό τε καθόλου, τὸ πᾶν δὲ τὸ διά τινος πεμπόμενον
<span class="lb" data-page="5.260" data-line="9" id="l5.260.9"></span>ἐκ τῶν συνεχῶν μορίων αὐτῷ ἐκπέμπεται, τό τε κατὰ
<span class="lb" data-page="5.260" data-line="10" id="l5.260.10"></span>μέρος, ὅτι ἡ φωνὴ καὶ ὁ λόγος ἐκ τῶν συνεχῶν τῇ φάρυγγι
<span class="lb" data-page="5.260" data-line="11" id="l5.260.11"></span>μορίων ἐκπεμφθήσεται. τούτων γὰρ οὕτω διορισθέντων, εἰ
<span class="lb" data-page="5.260" data-line="12" id="l5.260.12"></span>μὲν κατὰ τὴν ἐξ πρόθεσιν ἅπαντα ἐρωτηθείη τὰ λήμματα,
<span class="lb" data-page="5.260" data-line="13" id="l5.260.13"></span>ψεῦδος ἔσται τὸ τὸν λόγον ἐκ τῆς διανοίας ἐκπέμπεσθαι·
<span class="lb" data-page="5.260" data-line="14" id="l5.260.14"></span>εἰ δὲ κατὰ τὴν ὑπὸ, τό τε καθόλου τὸ νυνὶ
<span class="lb" data-page="5.260" data-line="15" id="l5.260.15"></span>λεγόμενον, τὸ πᾶν διά τινος ἐκπεμπόμενον ὑπὸ τῶν
<span class="lb" data-page="5.260" data-line="16" id="l5.260.16"></span>συνεχῶν ἐκπέμπεσθαι, καὶ τὸ κατὰ μέρος, τὸ τὸν λόγον
<span class="lb" data-page="5.260" data-line="17" id="l5.260.17"></span>ὑπὸ τῶν ἐν τῇ λάρυγγι μορίων ἐκπέμπεσθαι. <span class="milestone ed2page" data-n="5.104" data-unit="ed2page" id="ed2page.5.104"></span>εἰ δὲ
<span class="lb" data-page="5.260" data-line="18" id="l5.260.18"></span>μικτῶς ἐρωτηθείη, κατά τινα μὲν λήμματα τῆς ἐξ προθέσεως ﻿
<span class="pb" data-page="5.261" id="p5.261"></span>
<span class="lb" data-page="5.261" data-line="1" id="l5.261.1"></span>ἀκριβῶς παραλαμβανομένης, καθ’ ἑκάτερα δὲ τῆς ὑπὸ,
<span class="lb" data-page="5.261" data-line="2" id="l5.261.2"></span>καθάπερ κᾀν τῷ τὸν λόγον ὑπὸ τῆς διανοίας ἐκπέμπεσθαι,
<span class="lb" data-page="5.261" data-line="3" id="l5.261.3"></span>τῶν μὲν λημμάτων οὐδὲν μεμψόμεθα, τὸν ὅλον δὲ λόγον
<span class="lb" data-page="5.261" data-line="4" id="l5.261.4"></span>ἀπέραντον ὑπάρχειν ἐροῦμεν. οὐ γὰρ ἔτι συναφθήσονται
<span class="lb" data-page="5.261" data-line="5" id="l5.261.5"></span>πρὸς ἀλλήλας αἱ κύριαι τοῦ συμπεράσματος προτάσεις. ἔστι
<span class="lb" data-page="5.261" data-line="6" id="l5.261.6"></span>γὰρ αὐτῶν ἡ μὲν ἑτέρα τοιαύτη, ὁ λόγος ὑπὸ τῆς διανοίας
<span class="lb" data-page="5.261" data-line="7" id="l5.261.7"></span>ἐκπέμπεται· ἡ δὲ ἑτέρα, ὁ λόγος ἐκ τοῦ ἐγκεφάλου
<span class="lb" data-page="5.261" data-line="8" id="l5.261.8"></span>οὐκ ἐκπέμπεται. ἐχρῆν δέ γ’ ἀμφότερα ἤτοι κατὰ τὴν
<span class="lb" data-page="5.261" data-line="9" id="l5.261.9"></span>ὑπὸ πρόθεσιν, ἢ κατὰ τὴν ἐξ ἠρωτῆσθαι, ἵν’ ἐπιφέρηταί
<span class="lb" data-page="5.261" data-line="10" id="l5.261.10"></span>τι κοινὸν αὐταῖς συμπέρασμα. τάχ’ ἂν ἔτι πλείω λέγειν
<span class="lb" data-page="5.261" data-line="11" id="l5.261.11"></span>ὑπὲρ τῆς τοῦ λόγου μοχθηρίας ἐπειρώμην, εἰ μὴ καὶ ὁ
<span class="lb" data-page="5.261" data-line="12" id="l5.261.12"></span>Χρύσιππος ἐγνώκει τε τὴν ἀτοπίαν αὐτοῦ καὶ τὸν τρόπον
<span class="lb" data-page="5.261" data-line="13" id="l5.261.13"></span>τῆς ἀπολήψεως αὐτὸς ἐγεγράφει δι’ ἧς ὀλίγον ἔμπροσθεν
<span class="lb" data-page="5.261" data-line="14" id="l5.261.14"></span>παρεθέμην ῥήσεως, ἐγχωρεῖν φάσκων ἐκ τῶν κατὰ στήθη
<span class="lb" data-page="5.261" data-line="15" id="l5.261.15"></span>μερῶν ἐκπέμπεσθαι τὸν λόγον, τὴν ἀρχὴν τῆς κινήσεως
<span class="lb" data-page="5.261" data-line="16" id="l5.261.16"></span>ἐπιπεμπούσης τῆς κεφαλῆς, ὥσπερ γε καὶ τὰ νεῦρα πάντα
<span class="lb" data-page="5.261" data-line="17" id="l5.261.17"></span>τὴν ἔκφυσιν ἐκ τῆς κεφαλῆς ἔχοντα τὴν ἀρχὴν τῆς δυνάμεως
<span class="lb" data-page="5.261" data-line="18" id="l5.261.18"></span>ἀπὸ τῆς καρδίας λαμβάνειν. ταῦτα μὲν οὖν ὀρθῶς
<span class="pb" data-page="5.262" id="p5.262"></span>
<span class="lb" data-page="5.262" data-line="1" id="l5.262.1"></span>εἴρηται τῷ Χρυσίππῳ, καὶ διὰ τοῦτ’ ἄν τις αὐτῷ καὶ μᾶλλον
<span class="lb" data-page="5.262" data-line="2" id="l5.262.2"></span>μέμψαιτο, διότι κατιδὼν τὸ ἀληθὲς ὅμως οὐ χρῆται·
<span class="lb" data-page="5.262" data-line="3" id="l5.262.3"></span>τὰ δὲ ἀπὸ τῆς θέσεως ἐπικεχειρημένα, καὶ τούτων ὅσα μᾶλλον
<span class="lb" data-page="5.262" data-line="4" id="l5.262.4"></span>ποιηταὶ μαρτυροῦσιν, ἢ οἱ πολλοὶ τῶν ἀνθρώπων,
<span class="lb" data-page="5.262" data-line="5" id="l5.262.5"></span><span class="milestone ed1page" data-n="1.261" data-unit="ed1page" id="ed1page.1.261"></span>ἢ ἐτυμολογία τις, ἤ τι τοιοῦτον ἕτερον, οὐκ ὀρθῶς. κάλλιον
<span class="lb" data-page="5.262" data-line="6" id="l5.262.6"></span>γὰρ ἦν ἐπιμείναντα τοῖς κατὰ τὴν ἀποδεικτικὴν μέθοδον
<span class="lb" data-page="5.262" data-line="7" id="l5.262.7"></span>ὑπολαμβανομένοις λήμμασιν ἐξετάσαι τε καὶ κρῖναι διὰ
<span class="lb" data-page="5.262" data-line="8" id="l5.262.8"></span>τῆς αἰσθήσεως. αὐτὸς δὲ, ὥσπερ οὐ κατ’ ἐπιστήμην, ἀλλὰ
<span class="lb" data-page="5.262" data-line="9" id="l5.262.9"></span>κατὰ τύχην εἰρηκὼς τὸ ἀληθὲς, ἀπεχώρησέ τε τῆς ζητήσεως
<span class="lb" data-page="5.262" data-line="10" id="l5.262.10"></span>αὐτοῦ καὶ ποιητὰς ἐπάγεται μάρτυρας.
</p>
          </article>

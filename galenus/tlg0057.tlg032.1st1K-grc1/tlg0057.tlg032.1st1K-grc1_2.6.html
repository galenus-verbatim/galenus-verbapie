<article xmlns="http://www.w3.org/1999/xhtml" id="urn:cts:greekLit:tlg0057.tlg032.1st1K-grc1:2.6">
<span class="pb page1" data-page="5.262" id="p5.262"></span>
<span class="milestone ed1page page1" data-n="1.261" data-unit="ed1page" id="ed1page.1.261"></span>
<span class="milestone ed2page page1" data-n="5.104" data-unit="ed2page" id="ed2page.5.104"></span>
            <p>
<span class="lb" data-page="5.262" data-line="11" id="l5.262.11"></span>Ὅπερ οὖν ὁ Χρύσιππος ἐθεάσατο μὲν, οὐκ
<span class="lb" data-page="5.262" data-line="12" id="l5.262.12"></span>ἐπεξῆλθε δὲ τῷ λόγῳ, τοῦτ’ ἐγώ μοι δοκῶ προσθήσειν.
<span class="lb" data-page="5.262" data-line="13" id="l5.262.13"></span>ἐπειδὴ γὰρ ἐγχωρεῖ, κᾂν ὅτι μάλιστα πάντων τῶν νεύρων
<span class="lb" data-page="5.262" data-line="14" id="l5.262.14"></span>ἐγκέφαλος ἀρχὴ φαίνεται, τὴν καρδίαν ἐπιπέμπειν αὐτῷ δύναμιν
<span class="lb" data-page="5.262" data-line="15" id="l5.262.15"></span>αἰσθητικήν τε καὶ προαιρετικὴν, ὡσαύτως δὲ, κᾂν ἐκ
<span class="lb" data-page="5.262" data-line="16" id="l5.262.16"></span>τῶν κατὰ τὸν θώρακα μορίων ὁ λόγος ἐκπέμπεται, τὴν ἀρχὴν
<span class="lb" data-page="5.262" data-line="17" id="l5.262.17"></span>τῆς κινήσεως αὐτοῦ ἀπ’ ἐγκεφάλου καταφέρεσθαι, ζητητέον
<span class="lb" data-page="5.262" data-line="18" id="l5.262.18"></span>ἐφεξῆς ἐστι, πότερον οὐδέτερον οὐδετέρῳ μεταδίδωσιν
<span class="pb" data-page="5.263" id="p5.263"></span>
<span class="lb" data-page="5.263" data-line="1" id="l5.263.1"></span>οὐδεμιᾶς δυνάμεως, ἢ τὸ ἕτερον τῷ ἑτέρῳ. γένοιτο δ’ ἂν
<span class="lb" data-page="5.263" data-line="2" id="l5.263.2"></span>ἡ ζήτησις ᾧδε. τὰ συνάπτοντα τὴν καρδίαν ἐγκεφάλῳ διασκέψασθαι
<span class="lb" data-page="5.263" data-line="3" id="l5.263.3"></span>χρὴ κατὰ τὰς τῶν ζώων ἀνατομὰς, ὁπόσα τ’ ἐστὶ
<span class="lb" data-page="5.263" data-line="4" id="l5.263.4"></span>καὶ ὁποῖα, κᾄπειτα κατὰ τὸν τράχηλον ἕκαστον αὐτὸ ἢ
<span class="lb" data-page="5.263" data-line="5" id="l5.263.5"></span>τέμνειν, ἢ θλᾷν, ἢ βρόχοις διαλαμβάνειν, εἶτ’ ἐπισκέπτεσθαι,
<span class="lb" data-page="5.263" data-line="6" id="l5.263.6"></span>τίνα καταλαμβάνει τὸ ζῶον παθήματα. συνάπτει δὲ
<span class="lb" data-page="5.263" data-line="7" id="l5.263.7"></span>καρδίαν ἐγκεφάλῳ τὰ τρία γένη τῶν ἀγγείων, ἅπερ δὴ καὶ
<span class="lb" data-page="5.263" data-line="8" id="l5.263.8"></span>παντὸς τοῦ σώματος ὑπάρχει κοινὰ, φλέβες καὶ ἀρτηρίαι καὶ
<span class="lb" data-page="5.263" data-line="9" id="l5.263.9"></span>νεῦρα, φλέβες μὲν αἱ σφαγίτιδες ὀνομαζόμεναι, ἀρτηρίαι
<span class="lb" data-page="5.263" data-line="10" id="l5.263.10"></span>δὲ αἱ καρωτίδες, νεῦρα δὲ τὰ ταύταις ταῖς ἀρτηρίαις παραπεφυκότα.
<span class="lb" data-page="5.263" data-line="11" id="l5.263.11"></span>τὰς μὲν δὴ σφαγίτιδας φλέβας ἢ τὰς καρωτίδας
<span class="lb" data-page="5.263" data-line="12" id="l5.263.12"></span>ἀρτηρίας οὐχ ἁπλῶς χρὴ τέμνειν, ὥσπερ τὰ νεῦρα,
<span class="lb" data-page="5.263" data-line="13" id="l5.263.13"></span>τεθνήξεται γὰρ εὐθέως τὸ ζῶον αἱμοῤῥαγίᾳ λάβρῳ συσχεθὲν,
<span class="lb" data-page="5.263" data-line="14" id="l5.263.14"></span>ἀλλ’ ἄμεινον βρόχοις ἰσχυροῖς διαλαβόντα πρῶτον ἔν
<span class="lb" data-page="5.263" data-line="15" id="l5.263.15"></span>τε τοῖς ἄνω καὶ κάτω μέρεσι τοῦ τραχήλου τὸ μέσον τῶν
<span class="lb" data-page="5.263" data-line="16" id="l5.263.16"></span>βρόχων διατέμνειν, ὡς μηδεμίαν αἱμοῤῥαγίαν ἀκολουθῆσαι.
<span class="lb" data-page="5.263" data-line="17" id="l5.263.17"></span><span class="milestone ed2page" data-n="5.105" data-unit="ed2page" id="ed2page.5.105"></span>τὰ νεῦρα δὲ εἴτε θλᾷν, εἴτε διαλαμβάνειν ἐθέλοις
<span class="lb" data-page="5.263" data-line="18" id="l5.263.18"></span>βρόχοις τισὶν ἢ τοῖς σαυτοῦ δακτύλοις, εἴτε τέμνειν, ἐφ’
<span class="pb" data-page="5.264" id="p5.264"></span>
<span class="lb" data-page="5.264" data-line="1" id="l5.264.1"></span>ἅπασι τούτοις τοῖς παθήμασιν ἓν καὶ ταὐτὸν ἀκολουθήσει
<span class="lb" data-page="5.264" data-line="2" id="l5.264.2"></span>σύμπτωμα τῷ ζώῳ· ἄφωνον ἔσται παραχρῆμα, τῶν δὲ ἄλλων
<span class="lb" data-page="5.264" data-line="3" id="l5.264.3"></span>ἐνεργειῶν οὐδεμία οὔτ’ ἐν τῷ παραυτίκα βεβλαμμένη,
<span class="lb" data-page="5.264" data-line="4" id="l5.264.4"></span>οὔτ’ ἐξ ὑστέρου φανεῖται. τῶν ἀρτηριῶν δέ γε βρόχοις διαληφθεισῶν
<span class="lb" data-page="5.264" data-line="5" id="l5.264.5"></span>ἢ, ὡς εἴρηται, τμηθεισῶν, ἄφωνον μὲν ἢ καρῶδες,
<span class="lb" data-page="5.264" data-line="6" id="l5.264.6"></span>ὡς οἱ πλεῖστοι τῶν μεθ’ Ἱπποκράτην κακῶς ἀνατεμόντων
<span class="lb" data-page="5.264" data-line="7" id="l5.264.7"></span>ἔγραψαν, οὐκ ἔσται τὸ ζῶον, αἱ δὲ ἀνωτέρω τῶν τρωθεισῶν
<span class="lb" data-page="5.264" data-line="8" id="l5.264.8"></span>ἀρτηριῶν ἅπασαι τελέως ἄσφυκτοι γενήσονται. τὰς
<span class="lb" data-page="5.264" data-line="9" id="l5.264.9"></span>δὲ φλέβας οὔτε βρόχοις διαλαμβάνων οὔθ’, ὡς εἴρηται, τέμνων
<span class="lb" data-page="5.264" data-line="10" id="l5.264.10"></span>ὄψει τινὰ σαφῶς ἐνέργειαν ἀπολλυμένην. ἐκ τούτων
<span class="lb" data-page="5.264" data-line="11" id="l5.264.11"></span>τῶν φαινομένων ἕτοιμόν ἐστι συλλογίσασθαι, μήτε τὴν
<span class="lb" data-page="5.264" data-line="12" id="l5.264.12"></span>καρδίαν εἰς τὴν τῶν σφυγμῶν κίνησιν ἐγκεφάλου τι προσδεῖσθαι,
<span class="lb" data-page="5.264" data-line="13" id="l5.264.13"></span>μήτε τὸν ἐγκέφαλον καρδίας, ἵν’ αἰσθάνηταί τε
<span class="lb" data-page="5.264" data-line="14" id="l5.264.14"></span>καὶ κατὰ προαίρεσιν ἐνεργῇ τὸ ζῶον. ὅτι μὲν γὰρ οὐδὲν ἡ
<span class="lb" data-page="5.264" data-line="15" id="l5.264.15"></span>καρδία πρὸς τὴν οἰκείαν κίνησιν ἐγκεφάλου δεῖται, δῆλόν
<span class="lb" data-page="5.264" data-line="16" id="l5.264.16"></span>ἐστιν ἐκ τοῦ, καὶ τῶν φλεβῶν, καὶ τῶν ἀρτηριῶν καὶ τῶν
<span class="lb" data-page="5.264" data-line="17" id="l5.264.17"></span>νεύρων τῶν προειρημένων βρόχοις διαληφθέντων, ὁμοίως ἔτι
<span class="lb" data-page="5.264" data-line="18" id="l5.264.18"></span>σφύζειν αὐτὴν καὶ τὰς καθ’ ὅλον τὸ ζῶον ἀρτηρίας·
<span class="pb" data-page="5.265" id="p5.265"></span>
<span class="lb" data-page="5.265" data-line="1" id="l5.265.1"></span>αἱ γὰρ ἀνωτέρω τῶν βρόχων μόναι παντάπασιν ἄσφυκτοι
<span class="lb" data-page="5.265" data-line="2" id="l5.265.2"></span>γίγνονται, τοῦ συνεχοῦς αὐτῶν μέρους τοῦ μέχρι καρδίας
<span class="lb" data-page="5.265" data-line="3" id="l5.265.3"></span>ὡσαύτως ταῖς ἄλλαις σφύζοντος. ὅτι δὲ οὐκ ἔτι τῶν ἐγκεφάλου
<span class="lb" data-page="5.265" data-line="4" id="l5.265.4"></span>δυνάμεων ἡ καρδία τὴν πρώτην ἀρχὴν ἔχει, μάθοις
<span class="lb" data-page="5.265" data-line="5" id="l5.265.5"></span>ἂν ἐκ τοῦ, πάντων τῶν εἰρημένων νεύρων ἤτοι τμηθέντων,
<span class="lb" data-page="5.265" data-line="6" id="l5.265.6"></span>ἢ βρόχοις διαληφθέντων, ἄφωνον μόνον γίγνεσθαι τὸ ζῶον,
<span class="lb" data-page="5.265" data-line="7" id="l5.265.7"></span>εἰσπνεῖν μέντοι καὶ ἐκπνεῖν ἀκωλύτως κατ’ ἀμφοτέρας τὰς
<span class="lb" data-page="5.265" data-line="8" id="l5.265.8"></span>διαφορὰς τῶν ἔμπροσθεν εἰρημένων εἰσπνοῶν τε καὶ ἐκπνοῶν,
<span class="lb" data-page="5.265" data-line="9" id="l5.265.9"></span>οὕτω δὲ κᾀν τοῖς τέσσαρσιν κώλοις ἔτι καὶ νῦν ἐνεργεῖν, καθάπερ
<span class="lb" data-page="5.265" data-line="10" id="l5.265.10"></span>καὶ πρόσθεν, ἀκούειν τε καὶ βλέπειν καὶ πᾶσαν αἴσθησιν
<span class="lb" data-page="5.265" data-line="11" id="l5.265.11"></span>αἰσθάνεσθαι. μόνη γὰρ, ὡς εἴρηται, φωνὴ διαφθείρεται
<span class="lb" data-page="5.265" data-line="12" id="l5.265.12"></span>τοῦ ζώου, τμηθέντων τῶν παρὰ ταῖς ἀρτηρίαις
<span class="lb" data-page="5.265" data-line="13" id="l5.265.13"></span>νεύρων. ὅσοι δὲ τῶν ἰατρῶν τε καὶ φιλοσόφων ἐπὶ ταῖς
<span class="lb" data-page="5.265" data-line="14" id="l5.265.14"></span>εἰρημέναις ἀρτηρίαις ἤτοι τμηθείσαις, ἢ, ὡς εἴρηται, διαληφθείσαις
<span class="lb" data-page="5.265" data-line="15" id="l5.265.15"></span>ᾤοντο καροῦσθαι τὸ ζῶον, εἶτ’ ἐκ τούτου
<span class="lb" data-page="5.265" data-line="16" id="l5.265.16"></span>συνελογίζοντο τὴν καρδίαν ἐγκεφάλῳ χορηγεῖν αἴσθησίν τε
<span class="lb" data-page="5.265" data-line="17" id="l5.265.17"></span>καὶ κίνησιν, ἐσφάλθαι μὲν αὐτοὺς ὑποληπτέον ἐν τῇ περὶ
<span class="lb" data-page="5.265" data-line="18" id="l5.265.18"></span>τὸ φαινόμενον ἐμπειρίᾳ, τὸ δ’ ἐξ ὑποθέσεως ἀκολουθοῦν ﻿
<span class="pb" data-page="5.266" id="p5.266"></span>
<span class="lb" data-page="5.266" data-line="1" id="l5.266.1"></span>ἀκριβῶς ἑωρακέναι· εἴπερ γὰρ ὄντως ἐγίγνετο καρῶδες τὸ
<span class="lb" data-page="5.266" data-line="2" id="l5.266.2"></span>ζῶον, ὅπερ αὐτοῖς ὄνομα βούλεται σημαίνειν τὸ ἀναίσθητόν
<span class="lb" data-page="5.266" data-line="3" id="l5.266.3"></span>τε καὶ ἀκίνητον, ἐξ ἀνάγκης ἂν ἀκολουθεῖν τὸ τὴν
<span class="lb" data-page="5.266" data-line="4" id="l5.266.4"></span>καρδίαν ἐπιπέμπειν ἐγκεφάλῳ τὴν πρώτην ἀρχὴν αἰσθήσεώς
<span class="lb" data-page="5.266" data-line="5" id="l5.266.5"></span>τε καὶ κινήσεως, ἣν αὐτὸς ἅπαντι τῷ σώματι διὰ νεύρων
<span class="lb" data-page="5.266" data-line="6" id="l5.266.6"></span>χορηγεῖ, ὥστ’ εἶναι δευτέραν τινὰ ἀρχὴν αὐτὸν, οὐκ ἀκριβῶς
<span class="lb" data-page="5.266" data-line="7" id="l5.266.7"></span>πρώτην, ἀνάλογον ὑπάρχῳ μεγάλου βασιλέως. ἀποδεδειγμένον
<span class="lb" data-page="5.266" data-line="8" id="l5.266.8"></span>γὰρ ἐν τοῖς ἔμπροσθεν, ὡς ἡ μὲν καρδία τῶν ἀρτηριῶν,
<span class="lb" data-page="5.266" data-line="9" id="l5.266.9"></span>ὁ δ’ ἐγκέφαλος τῶν νεύρων ἐστὶν ἀρχὴ, περαίνοιτ’ ἂν, εἴπερ
<span class="lb" data-page="5.266" data-line="10" id="l5.266.10"></span>ἀληθὲς ἦν τὸ λεγόμενον, ὡς ἡ καρδία διὰ τῶν ἀρτηριῶν
<span class="lb" data-page="5.266" data-line="11" id="l5.266.11"></span>ἐγκεφάλῳ χορηγεῖ δύναμιν ψυχικήν. οὐ μὴν ἀληθές ἐστιν,
<span class="lb" data-page="5.266" data-line="12" id="l5.266.12"></span>ἀλλὰ κατεψεύσαντο τοῦ φαινομένου κατὰ τὰς ἀνατομάς.
<span class="lb" data-page="5.266" data-line="13" id="l5.266.13"></span>καρῶδες μὲν γὰρ οὐδ’ ἐπὶ τοῖς νεύροις τμηθεῖσι γίγνεται
<span class="lb" data-page="5.266" data-line="14" id="l5.266.14"></span>τὸ ζῶον, μήτοι γε δὴ ταῖς ἀρτηρίαις· ἄφωνον δὲ τῶν νεύρων
<span class="lb" data-page="5.266" data-line="15" id="l5.266.15"></span>μὲν βλαβέντων γίγνεται, τῶν ἀρτηριῶν δ’ οὐ γίγνεται,
<span class="lb" data-page="5.266" data-line="16" id="l5.266.16"></span>καὶ πολὺ δὲ μᾶλλον ἔτι τῶν φλεβῶν. ἀλλ’ οἱ πλεῖστοι τῶν
<span class="lb" data-page="5.266" data-line="17" id="l5.266.17"></span>ἰατρῶν τε καὶ φιλοσόφων ἅμα ταῖς ἀρτηρίαις τὰ νεῦρα τοῖς
<span class="lb" data-page="5.266" data-line="18" id="l5.266.18"></span>βρόχοις διαλαμβάνοντες, εἶτα ἄφωνον ὁρῶντες αὐτίκα τὸ
<span class="pb" data-page="5.267" id="p5.267"></span>
<span class="lb" data-page="5.267" data-line="1" id="l5.267.1"></span>ζῶον γιγνόμενον, ἀρτηριῶν τὸ πάθος ᾠήθησαν ὑπάρχειν,
<span class="lb" data-page="5.267" data-line="2" id="l5.267.2"></span>καὶ κάρον ὠνόμασαν, οὐκ ὀρθῶς, οἶμαι, εἰ μήτι ἄρα τὴν
<span class="lb" data-page="5.267" data-line="3" id="l5.267.3"></span>ἀφωνίαν ἐθέλουσιν ὀνομάζειν κάρον· οὕτω γὰρ ἂν ὀνόματι
<span class="lb" data-page="5.267" data-line="4" id="l5.267.4"></span>μόνον σφάλλοιντο κατά γε τοῦτο, περὶ δὲ τὸ πρᾶγμα αὐτὸ
<span class="lb" data-page="5.267" data-line="5" id="l5.267.5"></span>ἁμαρτάνοιεν, εἴπερ ἐπὶ ταῖς ἀρτηρίαις ὑπολαμβάνοιεν ἄφωνον
<span class="lb" data-page="5.267" data-line="6" id="l5.267.6"></span>γίγνεσθαι τὸ ζῶον.
</p>
          </article>

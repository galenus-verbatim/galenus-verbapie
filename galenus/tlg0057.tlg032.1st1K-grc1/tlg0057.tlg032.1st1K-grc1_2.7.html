<article xmlns="http://www.w3.org/1999/xhtml" id="urn:cts:greekLit:tlg0057.tlg032.1st1K-grc1:2.7">
<span class="pb page1" data-page="5.267" id="p5.267"></span>
<span class="milestone ed1page page1" data-n="1.261" data-unit="ed1page" id="ed1page.1.261"></span>
<span class="milestone ed2page page1" data-n="5.105" data-unit="ed2page" id="ed2page.5.105"></span>
            <p>
<span class="lb" data-page="5.267" data-line="7" id="l5.267.7"></span><span class="milestone ed2page" data-n="5.106" data-unit="ed2page" id="ed2page.5.106"></span>Ἐγὼ μὲν δή μοι δοκῶ τὸ κελευσθὲν
<span class="lb" data-page="5.267" data-line="8" id="l5.267.8"></span>ὑπὸ τοῦ Χρυσίππου πεπραχέναι ζητήσας, εἴτ’ ἀπὸ καρδίας
<span class="lb" data-page="5.267" data-line="9" id="l5.267.9"></span>ἐγκεφάλῳ δύναμίς τις, εἴτ’ ἀπ’ ἐγκεφάλου τῇ καρδίᾳ χορηγεῖται.
<span class="lb" data-page="5.267" data-line="10" id="l5.267.10"></span>Χρύσιππος δ’ αὐτὸς ὀλιγώρως ἐσχηκέναι φαίνεται
<span class="lb" data-page="5.267" data-line="11" id="l5.267.11"></span>περὶ τὴν τοῦ πράγματος ἔρευναν, ἰδὼν μὲν τὴν ὁδὸν, ᾗ χρὴ
<span class="lb" data-page="5.267" data-line="12" id="l5.267.12"></span>τὸ ζητούμενον ἁλῶναι, μὴ χρησάμενος δὲ αὐτῇ. μέμφομαι
<span class="lb" data-page="5.267" data-line="13" id="l5.267.13"></span>δ’ αὐτῷ καὶ διότι καθ’ ἓν βιβλίον ἐναντία λέγειν ὑπέμεινεν,
<span class="lb" data-page="5.267" data-line="14" id="l5.267.14"></span>οὐκ ἀπὸ μακροῦ διαστήματος ἀλλήλων ἔμπροσθεν μὲν
<span class="lb" data-page="5.267" data-line="15" id="l5.267.15"></span>ὡς ἀποδεικτικὸν γράψας τὸν τοῦ Ζήνωνος λόγον, ἐπὶ προήκοντι
<span class="lb" data-page="5.267" data-line="16" id="l5.267.16"></span>δὲ τῷ συγγράμματι δεικνὺς αὐτοῦ τὴν λύσιν. εὑρίσκω
<span class="lb" data-page="5.267" data-line="17" id="l5.267.17"></span>δ’ οὐχ ἥκιστα τὸν Χρύσιππον καὶ ἄλλας τινὰς ἐναντιολογίας
<span class="lb" data-page="5.267" data-line="18" id="l5.267.18"></span>ἐν αὐτῷ τούτῳ τῷ λόγῳ περὶ τοῦ τῆς ψυχῆς ἡγεμονικοῦ
<span class="pb" data-page="5.268" id="p5.268"></span>
<span class="lb" data-page="5.268" data-line="1" id="l5.268.1"></span>πεποιημένον. ἐν ἀρχῇ γὰρ προειπὼν, ὡς τὰ μὲν ἄλλα μέρη
<span class="lb" data-page="5.268" data-line="2" id="l5.268.2"></span>τῆς ψυχῆς ἐν οἷς ἐστι τοῦ ζώου μορίοις ὁμολογεῖται,
<span class="lb" data-page="5.268" data-line="3" id="l5.268.3"></span>περὶ δὲ τοῦ ἡγεμονικοῦ μόνου ζητεῖται, διὰ τὸ μήτε αἴσθησιν
<span class="lb" data-page="5.268" data-line="4" id="l5.268.4"></span>ἐκφανῆ μηδεμίαν εἶναι αὐτοῦ, μήτ’ ἐναργές τι τεκμήριον,
<span class="lb" data-page="5.268" data-line="5" id="l5.268.5"></span>ὀλίγον ὕστερον ὡς περὶ φαινομένου τοῦ μέρους διαλέγεται.
<span class="lb" data-page="5.268" data-line="6" id="l5.268.6"></span>ἔχουσι δ’ αἱ ῥήσεις αὐτοῦ τόνδε τὸν τρόπον. οὕτω
<span class="lb" data-page="5.268" data-line="7" id="l5.268.7"></span>φαίνεται διαφεύγειν ὁ τόπος ἡμᾶς, οὔτε αἰσθήσεως ἐκφανοῦς
<span class="lb" data-page="5.268" data-line="8" id="l5.268.8"></span>γιγνομένης, ὅπερ ἐπὶ τῶν λοιπῶν συντέτευχεν, οὔτε τῶν
<span class="lb" data-page="5.268" data-line="9" id="l5.268.9"></span>τεκμηρίων, δι’ ὧν ἄν τις συλλογίσαιτο τοῦτο· οὐδὲ γὰρ ἂν
<span class="lb" data-page="5.268" data-line="10" id="l5.268.10"></span>οὐδ’ ἐπὶ τοσοῦτον ἀντιλογίας προῆλθεν ἰατροῖς τε καὶ φιλοσόφοις.
<span class="lb" data-page="5.268" data-line="11" id="l5.268.11"></span>ταῦτα προειπὼν ὁ Χρύσιππος ἐφεξῆς φησιν, ὡς
<span class="lb" data-page="5.268" data-line="12" id="l5.268.12"></span>ἅπαντες ἄνθρωποι τῶν τῆς διανοίας παθῶν αἰσθάνονται
<span class="lb" data-page="5.268" data-line="13" id="l5.268.13"></span>κατά τε τὸν θώρακα καὶ τὴν καρδίαν. ἔχει δὲ καὶ ἥδε ἡ
<span class="lb" data-page="5.268" data-line="14" id="l5.268.14"></span>ῥῆσις ᾧδε. κοινῇ δέ μοι δοκοῦσιν οἱ πολλοὶ <span class="milestone ed1page" data-n="1.262" data-unit="ed1page" id="ed1page.1.262"></span>φέρεσθαι
<span class="lb" data-page="5.268" data-line="15" id="l5.268.15"></span>ἐπὶ τοῦθ’ ὡσανεὶ αἰσθανόμενοι περὶ τὸν θώρακα αὐτοῖς
<span class="lb" data-page="5.268" data-line="16" id="l5.268.16"></span>τῶν κατὰ τὴν διάνοιαν παθῶν γιγνομένων, καὶ μάλιστα
<span class="lb" data-page="5.268" data-line="17" id="l5.268.17"></span>καθ’ ὃν ἡ καρδία τέτακται τόπον, οἷον μάλιστα ἐπὶ
<span class="lb" data-page="5.268" data-line="18" id="l5.268.18"></span>τῶν φόβων καὶ τῶν λυπῶν λέγω καὶ ἐπὶ τῆς ὀργῆς, καὶ
<span class="lb" data-page="5.268" data-line="19" id="l5.268.19"></span>μάλιστα τοῦ θυμοῦ. κατὰ τήνδε τὴν ῥῆσιν, εἰ καὶ μηδὲν
<span class="pb" data-page="5.269" id="p5.269"></span>
<span class="lb" data-page="5.269" data-line="1" id="l5.269.1"></span>ἄλλο, τὸ γοῦν ὡσανεὶ προσέθηκεν, οὐ τολμήσας ἄντικρυς
<span class="lb" data-page="5.269" data-line="2" id="l5.269.2"></span>εἰπεῖν, αἰσθάνεσθαι τοὺς ἀνθρώπους τῶν κατὰ τὴν διάνοιαν
<span class="lb" data-page="5.269" data-line="3" id="l5.269.3"></span>παθῶν ἐν τῷ θώρακι γιγνομένων. ὡσανεὶ γὰρ ἔφη συναισθανόμενοι,
<span class="lb" data-page="5.269" data-line="4" id="l5.269.4"></span>μικρὸν δ’ ὕστερον καὶ τὸ ὡσανεὶ περιελὼν
<span class="lb" data-page="5.269" data-line="5" id="l5.269.5"></span>οὑτωσὶ γράφει· ἡ γὰρ περὶ τὴν διάνοιαν γιγνομένη ταραχὴ
<span class="lb" data-page="5.269" data-line="6" id="l5.269.6"></span>καθ’ ἕκαστον τούτων αἰσθητῶς περὶ τοὺς θώρακάς ἐστιν.
<span class="lb" data-page="5.269" data-line="7" id="l5.269.7"></span>εἶτ’ ἐφεξῆς· τῆς μὲν γὰρ ὀργῆς γιγνομένης ἐνταῦθα εὔλογον
<span class="lb" data-page="5.269" data-line="8" id="l5.269.8"></span>καὶ τὰς λοιπὰς ἐπιθυμίας ἐνταῦθα εἶναι. καὶ πάλιν
<span class="lb" data-page="5.269" data-line="9" id="l5.269.9"></span>ἐν τοῖς ἑξῆς τοῦ συγγράμματος, καὶ τὰ τῶν ὀργιζομένων
<span class="lb" data-page="5.269" data-line="10" id="l5.269.10"></span>πάθη, φησὶ, φαίνεται περὶ τὸν θώρακα γιγνόμενα, καὶ τὰ
<span class="lb" data-page="5.269" data-line="11" id="l5.269.11"></span>τῶν ἐρώντων. καὶ λοιπὸν οὐκ ἔτι παύεται περὶ τῶν παθῶν
<span class="lb" data-page="5.269" data-line="12" id="l5.269.12"></span>διαλεγόμενος, ὡς ἔν τε τῷ θώρακι καὶ περὶ τὴν καρδίαν
<span class="lb" data-page="5.269" data-line="13" id="l5.269.13"></span>μάλιστα συνίστασθαι φαινομένων. ὥστ’ ἔγωγε θαυμάζω
<span class="lb" data-page="5.269" data-line="14" id="l5.269.14"></span>τἀνδρὸς, ὅτι τὸ κατ’ ἀρχὰς ὑφ’ ἑαυτοῦ γραφόμενον οὐκ ἐξήλειψεν,
<span class="lb" data-page="5.269" data-line="15" id="l5.269.15"></span>ἔνθα φησὶν, οὔτ’ αἴσθησιν οὐδεμίαν ἐμφανῆ γίγνεσθαι,
<span class="lb" data-page="5.269" data-line="16" id="l5.269.16"></span>ποῦ τὸ κύριον τῆς ψυχῆς μέρος, οὔτε τεκμήριον· οὐ
<span class="lb" data-page="5.269" data-line="17" id="l5.269.17"></span>γὰρ ἐπὶ τοσοῦτον διενεχθῆναι ἂν πρὸς ἀλλήλους ἰατρούς τε καὶ
<span class="lb" data-page="5.269" data-line="18" id="l5.269.18"></span>φιλοσόφους. ἢ, εἴπερ ἀρέσκηται τῷδε τῷ λόγῳ, πῶς οὐκ ᾐδέσθη
<span class="lb" data-page="5.269" data-line="19" id="l5.269.19"></span>πάλιν ὲν τοῖς ἑξῆς αἰσθήσει γε κρίνων τὸ δόγμα, καὶ φαίνεται
<span class="pb" data-page="5.270" id="p5.270"></span>
<span class="lb" data-page="5.270" data-line="1" id="l5.270.1"></span>λέγων; ἐγὼ δέ μοι δοκῶ, καθάπερ ὀλίγον ἔμπροσθεν ἔπραξα
<span class="lb" data-page="5.270" data-line="2" id="l5.270.2"></span>τὸν ἀληθέστερον ἑλόμενος λόγον, ὃν ὁ Χρύσιππος ἔγραψε
<span class="lb" data-page="5.270" data-line="3" id="l5.270.3"></span>πρὸς ἑαυτὸν ἐναντιολογούμενος, οὕτω καὶ νῦν ποιήσειν.
<span class="lb" data-page="5.270" data-line="4" id="l5.270.4"></span>οὐδεμία γὰρ αἴσθησις ἡμῖν γίγνεται τοῦ τῆς ψυχῆς ἡγεμονικοῦ
<span class="lb" data-page="5.270" data-line="5" id="l5.270.5"></span>κατὰ τὴν καρδίαν ἢ τὸν θώρακα περιεχομένου,
<span class="lb" data-page="5.270" data-line="6" id="l5.270.6"></span><span class="milestone ed2page" data-n="5.107" data-unit="ed2page" id="ed2page.5.107"></span>καὶ διὰ τοῦτ’ ἐπαινῶ μὲν τὰ πρῶτα τοῦ Χρυσίππου,
<span class="lb" data-page="5.270" data-line="7" id="l5.270.7"></span>δι’ ὧν ὁμολογεῖ τὸ ἀληθὲς, οὐκ ἐπαινῶ δὲ ἐν οἷς καταψεύδεται
<span class="lb" data-page="5.270" data-line="8" id="l5.270.8"></span>τῆς αἰσθήσεως. οὐ γὰρ ἓν ἔτ’ ἐνταῦθα δοκεῖ μοι
<span class="lb" data-page="5.270" data-line="9" id="l5.270.9"></span>σφάλλεσθαι κατὰ τὸν λόγον, ἀλλὰ δύο μεγάλα· πρῶτον
<span class="lb" data-page="5.270" data-line="10" id="l5.270.10"></span>μὲν, ὅτι, παντὸς τοῦ σώματος ἐν τοῖς τῆς ψυχῆς πάθεσιν
<span class="lb" data-page="5.270" data-line="11" id="l5.270.11"></span>ἐναργῶς ἀλλοιουμένου, καὶ ποτὲ μὲν ὠχριῶντός τε καὶ καταψυχομένου
<span class="lb" data-page="5.270" data-line="12" id="l5.270.12"></span>καὶ τρέμοντος, ὡς ἐν τοῖς φόβοις φαίνεται
<span class="lb" data-page="5.270" data-line="13" id="l5.270.13"></span>γιγνόμενον, ἔστιν ὅτε δ’ ἐρυθριῶντός τε καὶ θερμαινομένου
<span class="lb" data-page="5.270" data-line="14" id="l5.270.14"></span>καὶ σφοδρῶς ἐντεινομένου, καθάπερ ἐν τοῖς θυμοῖς,
<span class="lb" data-page="5.270" data-line="15" id="l5.270.15"></span>οὐδενὸς μὲν ἄλλου μέμνηται μορίου, μόνων δὲ τῶν κατὰ
<span class="lb" data-page="5.270" data-line="16" id="l5.270.16"></span>τὸν θώρακα· ἔπειτα δ’, ὅτι, κᾂν συγχωρηθῇ μειζόνως ἡ
<span class="lb" data-page="5.270" data-line="17" id="l5.270.17"></span>καρδία τῶν ἄλλων τοῦ ζώου μορίων ἐξισταμένη τοῦ κατὰ
<span class="lb" data-page="5.270" data-line="18" id="l5.270.18"></span>φύσιν ἐν φόβοις τε καὶ λύπαις, ἀγωνίαις τε καὶ θυμοῖς,
<span class="lb" data-page="5.270" data-line="19" id="l5.270.19"></span>ἅπασί τε τοῖς ἄλλοις πάθεσιν, οὐ τὸ λογιζόμενον τῆς ψυχῆς, ﻿
<span class="pb" data-page="5.271" id="p5.271"></span>
<span class="lb" data-page="5.271" data-line="1" id="l5.271.1"></span>ἀλλὰ τὸ θυμούμενον ἢ ἐπιθυμοῦν ἐνταῦθα ὑπάρχειν ἐνδείξεται·
<span class="lb" data-page="5.271" data-line="2" id="l5.271.2"></span>ὥστε πλέον θάτερον, ἢ ὅπερ αὐτὸς βούλεται, περαίνεσθαι
<span class="lb" data-page="5.271" data-line="3" id="l5.271.3"></span>διὰ τοῦ λόγου. εἰ γὰρ ἐν μὲν τῷ διανοεῖσθαί
<span class="lb" data-page="5.271" data-line="4" id="l5.271.4"></span>τε καὶ μανθάνειν ἢ διδάσκειν οὐδεμία κίνησις ἐξαίρετος
<span class="lb" data-page="5.271" data-line="5" id="l5.271.5"></span>ἐμφαίνεται κατὰ τὴν καρδίαν, ἐν ἅπασι δὲ τοῖς πάθεσιν
<span class="lb" data-page="5.271" data-line="6" id="l5.271.6"></span>ἐναργῶς φαίνεται, δῆλον, οἶμαι, γίγνεται, τὸ μὲν λογιζόμενον
<span class="lb" data-page="5.271" data-line="7" id="l5.271.7"></span>τῆς ψυχῆς οὐκ εἶναι κατὰ τὴν καρδίαν, τὸ δ’ ἀλόγιστόν
<span class="lb" data-page="5.271" data-line="8" id="l5.271.8"></span>τε καὶ παθητικὸν ὀνομαζόμενον ἐν αὐτῇ περιέχεσθαι·
<span class="lb" data-page="5.271" data-line="9" id="l5.271.9"></span>εἰ δ’, ἔνθα τὸ πάσχον, ἐνταῦθά φησι καὶ τὸ λογιζόμενον
<span class="lb" data-page="5.271" data-line="10" id="l5.271.10"></span>ὑπάρχειν, αὐτὸ τὸ ζητούμενον ἀπ’ ἀρχῆς ἐξ ἑτοίμου λήψεται.
<span class="lb" data-page="5.271" data-line="11" id="l5.271.11"></span>πολλῷ δ’ ἦν ἄμεινον ἀπόδειξίν τινα ἡμᾶς διδάξαι τοῦ
<span class="lb" data-page="5.271" data-line="12" id="l5.271.12"></span>λαβεῖν ἐκ προχείρου τὸ ζητούμενον, ἀλλ’ οὔτ’ ἐν τῷ βιβλίῳ
<span class="lb" data-page="5.271" data-line="13" id="l5.271.13"></span>τῷ πρώτῳ περὶ ψυχῆς, οὔτ’ ἐν τοῖς περὶ παθῶν ἀπόδειξίν
<span class="lb" data-page="5.271" data-line="14" id="l5.271.14"></span>τινα εἶπε τοῦ χρῆναι πάντως, ἔνθα τὸ ἄλογόν ἐστιν, ἐνταῦθ’
<span class="lb" data-page="5.271" data-line="15" id="l5.271.15"></span>εἶναι καὶ τὸ λογιζόμενον, ἀλλ’ ἑτοίμως τε κἀκ προχείρου
<span class="lb" data-page="5.271" data-line="16" id="l5.271.16"></span>πανταχοῦ λαμβάνει, καίτοι Πλάτωνος ἐνίας μὲν ἀποδείξεις
<span class="lb" data-page="5.271" data-line="17" id="l5.271.17"></span>ἐν τῷ τετάρτῳ τῆς πολιτείας γράψαντος, ἐνίας δ’
<span class="lb" data-page="5.271" data-line="18" id="l5.271.18"></span>αὖθις ἐρεῖν ἀναβαλομένου, περὶ ὧν ἐνδείκνυται κατὰ τὸν
<span class="pb" data-page="5.272" id="p5.272"></span>
<span class="lb" data-page="5.272" data-line="1" id="l5.272.1"></span>Τίμαιον, ἃς κᾀγὼ διὰ τῶν ἑξῆς ὑπομνημάτων ἁπάσας
<span class="lb" data-page="5.272" data-line="2" id="l5.272.2"></span>γράψω. νυνὶ δ’ οὔπω μοι πρόκειται τοῦτο δεικνύειν, ἀλλ’
<span class="lb" data-page="5.272" data-line="3" id="l5.272.3"></span>ὅτι τὸ λογιζόμενον τῆς ψυχῆς, ὃ δὴ καὶ ἡγεμονικόν τε καὶ
<span class="lb" data-page="5.272" data-line="4" id="l5.272.4"></span>διάνοιαν καὶ κύριον αὐτὸς ὁ Χρύσιππος ὀνομάζει, κατὰ
<span class="lb" data-page="5.272" data-line="5" id="l5.272.5"></span>τὸν ἐγκέφαλόν ἐστι. τούτου γὰρ ἀποδειχθέντος, ἐάν τις
<span class="lb" data-page="5.272" data-line="6" id="l5.272.6"></span>ἑτέρα δύναμις ἐν τῇ καρδίᾳ φαίνηται περιεχομένη, μηδαμόθεν
<span class="lb" data-page="5.272" data-line="7" id="l5.272.7"></span>ἑτέρωθεν ὁρμωμένη, τὰς δύο μὲν ἀρχὰς ἤδη σαφῶς
<span class="lb" data-page="5.272" data-line="8" id="l5.272.8"></span>ἕξομεν, ἐφεξῆς δὲ καὶ τὴν τρίτην ὁμοίως ἐξευρήσομεν.
<span class="lb" data-page="5.272" data-line="9" id="l5.272.9"></span>ἀλλὰ τοῦτο μὲν εἰς τὸν μέλλοντα λόγον ἀναβεβλήσθω.
<span class="lb" data-page="5.272" data-line="10" id="l5.272.10"></span>νυνὶ δ’ ἐπανέλθωμεν αὖθις ἐπ’ ἐκεῖνον τὸν λόγον, ὅθεν
<span class="lb" data-page="5.272" data-line="11" id="l5.272.11"></span>εἰς τοῦτον ἐξέβημεν, ὡς ἄρα ὁ Χρύσιππος ἐναντιολογούμενος
<span class="lb" data-page="5.272" data-line="12" id="l5.272.12"></span>ἑαυτῷ παρὰ πόδας οὐκ αἰσθάνεται, καθάπερ ἐπεδείξαμεν,
<span class="lb" data-page="5.272" data-line="13" id="l5.272.13"></span>διά τε τοῦ περὶ τῆς φωνῆς λόγου καὶ τοῦ φάσκειν,
<span class="lb" data-page="5.272" data-line="14" id="l5.272.14"></span>ἐνίοτε μὲν οὐδεμίαν αἴσθησιν ἡμῖν γίγνεσθαι τοῦ
<span class="lb" data-page="5.272" data-line="15" id="l5.272.15"></span>περιέχοντος τόπου τὸ ἡγεμονικὸν, ἐνίοτε δὲ φαίνεσθαι λέγειν
<span class="lb" data-page="5.272" data-line="16" id="l5.272.16"></span>αὐτόν. ἀλλὰ γὰρ οὐδὲ τοῦτ’ αὐτὸ πρόκειταί μοι νῦν
<span class="lb" data-page="5.272" data-line="17" id="l5.272.17"></span>ἀποδεικνύειν, ὅτι μὴ πάρεργον.
</p>
          </article>

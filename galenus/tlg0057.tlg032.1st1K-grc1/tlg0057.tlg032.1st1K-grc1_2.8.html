<article xmlns="http://www.w3.org/1999/xhtml" id="urn:cts:greekLit:tlg0057.tlg032.1st1K-grc1:2.8">
<span class="pb page1" data-page="5.273" id="p5.273"></span>
<span class="milestone ed1page page1" data-n="1.262" data-unit="ed1page" id="ed1page.1.262"></span>
<span class="milestone ed2page page1" data-n="5.107" data-unit="ed2page" id="ed2page.5.107"></span>
            <p>
<span class="lb" data-page="5.273" data-line="1" id="l5.273.1"></span>Ἀλλ’ ἦν ἐξ ἀρχῆς τὸ προκείμενον ἐν τούτῳ
<span class="lb" data-page="5.273" data-line="2" id="l5.273.2"></span>τῷ γράμματι τὰς τέτταρας διαφορὰς ἐπιδεῖξαι τῶν λημμάτων.
<span class="lb" data-page="5.273" data-line="3" id="l5.273.3"></span>ἐκάλουν δὲ τὸ μὲν πρῶτον γένος αὐτῶν ἐπιστημονικόν
<span class="lb" data-page="5.273" data-line="4" id="l5.273.4"></span>τε καὶ ἀποδεικτικὸν, τὸ δὲ δεύτερον γυμναστικόν τε
<span class="lb" data-page="5.273" data-line="5" id="l5.273.5"></span>καὶ, ὡς Ἀριστοτέλης ὀνομάσειε, διαλεκτικὸν, τὸ δὲ τρίτον
<span class="lb" data-page="5.273" data-line="6" id="l5.273.6"></span>πιθανόν τε καὶ ῥητορικὸν, τὸ δὲ τέταρτον σοφιστικὸν,
<span class="lb" data-page="5.273" data-line="7" id="l5.273.7"></span><span class="milestone ed2page" data-n="5.108" data-unit="ed2page" id="ed2page.5.108"></span>ἐπεδείκνυόν τε, τὰ μὲν ἀπὸ τῶν ὑπαρχόντων τε καὶ
<span class="lb" data-page="5.273" data-line="8" id="l5.273.8"></span>συμβαινόντων τῇ καρδίᾳ συνιστάμενα κατὰ μόνον αὐτὸ τὸ
<span class="lb" data-page="5.273" data-line="9" id="l5.273.9"></span>ζητούμενον πρᾶγμα τῶν ἐπιστημονικῶν εἶναι λημμάτων,
<span class="lb" data-page="5.273" data-line="10" id="l5.273.10"></span>τὰ δ’ ἄλλα σύμπαντα διαλεκτικὰ, τὰ δ’ ἀπὸ τῶν ἔξωθεν
<span class="lb" data-page="5.273" data-line="11" id="l5.273.11"></span>μαρτύρων ῥητορικὰ, τὰ δ’ ὁμωνυμίαις τισὶν ἢ τοῖς τῆς
<span class="lb" data-page="5.273" data-line="12" id="l5.273.12"></span>λέξεως σχήμασι πεπανουργημένα σοφιστικά. τὰ μὲν οὖν
<span class="lb" data-page="5.273" data-line="13" id="l5.273.13"></span>ἐπιστημονικὰ καθ’ ἕκαστον πρᾶγμα παντάπασιν ὀλίγα τε
<span class="lb" data-page="5.273" data-line="14" id="l5.273.14"></span>καὶ εὐαρίθμητ’ ἐστὶ, τὰ δὲ γυμναστικὰ πάμπολλα· καθ’
<span class="lb" data-page="5.273" data-line="15" id="l5.273.15"></span>ἕκαστον γὰρ τῶν ὑπαρχόντων τε καὶ συμβαινόντων τῷ πράγματι
<span class="lb" data-page="5.273" data-line="16" id="l5.273.16"></span>συνίσταται. τὸν γοῦν ἀπὸ τῆς φωνῆς ἐρωτώμενον
<span class="lb" data-page="5.273" data-line="17" id="l5.273.17"></span>λόγον ἐκ τῆς θέσεως ὁρμώμενον ἐπέδειξα· οὕτω δὲ καὶ
<span class="lb" data-page="5.273" data-line="18" id="l5.273.18"></span>τὸν ἀπὸ τῆς εἰσπνοῆς τε καὶ ἐκπνοῆς. ὡσαύτως δ’ ἔχοντα
<span class="pb" data-page="5.274" id="p5.274"></span>
<span class="lb" data-page="5.274" data-line="1" id="l5.274.1"></span>εὑρήσεις καὶ τὸν ἀπὸ τῆς ἐν ταῖς λύπαις δήξεως. ἐναργῶς
<span class="lb" data-page="5.274" data-line="2" id="l5.274.2"></span>μὲν γὰρ ἡ δῆξίς ἐστιν ἐν τῷ στόματι τῆς γαστρὸς,
<span class="lb" data-page="5.274" data-line="3" id="l5.274.3"></span>οἱ δ’ ἐς τὴν καρδίαν ἀναφέρουσιν αὐτήν. οἳ μὲν οὖν, ὅτι
<span class="lb" data-page="5.274" data-line="4" id="l5.274.4"></span>πλησίον ἡ καρδία τέτακται τῷ στόματι τῆς γαστρὸς, διὰ
<span class="lb" data-page="5.274" data-line="5" id="l5.274.5"></span>τοῦτ’ ἀπ’ ἐκείνης ἄρχεσθαι νομίζουσι τὸ πάθος, ἀπὸ τῆς
<span class="lb" data-page="5.274" data-line="6" id="l5.274.6"></span>θέσεως ἐπιχειροῦσιν. οἳ δ’ αὐτὴν ὄντως οἴονται τὴν καρδίαν
<span class="lb" data-page="5.274" data-line="7" id="l5.274.7"></span>δάκνεσθαι, πάμπολυ σφάλλονται. κάτω μὲν γὰρ τοῦ
<span class="lb" data-page="5.274" data-line="8" id="l5.274.8"></span>θώρακος ἡ δῆξίς ἐστιν ὑπὸ τῷ κατὰ τὸ στέρνον χόνδρῳ,
<span class="lb" data-page="5.274" data-line="9" id="l5.274.9"></span>ἡ καρδία δ’ ἐν μέσῳ τέτακται τῷ θώρακι, καὶ οὐδεὶς ᾔσθετο
<span class="lb" data-page="5.274" data-line="10" id="l5.274.10"></span>πώποτε τῆς καρδίας αὐτῆς δακνομένης οὔτ’ ἐν λύπαις οὔτ’
<span class="lb" data-page="5.274" data-line="11" id="l5.274.11"></span>ἐν ἄλλῳ πάθει ψυχῆς ἢ σώματος. οὐ μὴν οὐδ’ ἡ καρδιαλγία
<span class="lb" data-page="5.274" data-line="12" id="l5.274.12"></span>τοὔνομα τὴν ἐν τῷ θώρακι περιεχομένην καρδίαν
<span class="lb" data-page="5.274" data-line="13" id="l5.274.13"></span>ὀδυνᾶσθαι δηλοῖ, ἀλλ’ ἔστιν ὁμωνυμία τις οὐδένα λανθάνουσα
<span class="lb" data-page="5.274" data-line="14" id="l5.274.14"></span>τῶν ὡμιληκότων ἀρχαίων γράμμασι. ὥσπερ γὰρ
<span class="lb" data-page="5.274" data-line="15" id="l5.274.15"></span>τὸ κατὰ τὸν θώρακα σπλάγχνον, οὕτω καὶ τὸ τῆς γαστρὸς
<span class="lb" data-page="5.274" data-line="16" id="l5.274.16"></span>στόμα καρδίαν ὀνομάζουσιν οἱ παλαιοὶ, καὶ πάμπολύ γε
<span class="lb" data-page="5.274" data-line="17" id="l5.274.17"></span>τοὔνομά ἐστι παρ’ αὐτοῖς. ἀλλ’ ἐγὼ δυοῖν ἢ τριῶν ἐπιμνησθήσομαι
<span class="lb" data-page="5.274" data-line="18" id="l5.274.18"></span>τῶν παραδειγμάτων ὑπὲρ τοῦ σαφῶς ἐνδείξασθαι
<span class="pb" data-page="5.275" id="p5.275"></span>
<span class="lb" data-page="5.275" data-line="1" id="l5.275.1"></span>τὸ σημαινόμενον ἐκ τῆς λέξεως. ὁ μὲν δὴ Νίκανδρος ᾧδέ πως φησίν·
</p>
            <div class="lg">
              <div class="l"><span class="lb" data-page="5.275" data-line="2" id="l5.275.2"></span>— — ἣν κραδίην ἐπιδόρπιον, οἱ δὲ δοχαίην</div>
              <div class="l"><span class="lb" data-page="5.275" data-line="3" id="l5.275.3"></span>Κλείουσι στομάχοιο.</div>
            </div>
            <p>
<span class="lb" data-page="5.275" data-line="4" id="l5.275.4"></span>Θουκυδίδης δ’ ᾧδε· καὶ ὁπότε εἰς τὴν καρδίαν στηρίξειεν,
<span class="lb" data-page="5.275" data-line="5" id="l5.275.5"></span>ἀνέτρεπέ τε αὐτὴν καὶ ἀποκαθάρσεις<span class="milestone ed1page" data-n="1.263" data-unit="ed1page" id="ed1page.1.263"></span> χολῆς πᾶσαι,
<span class="lb" data-page="5.275" data-line="6" id="l5.275.6"></span>ὅσαι ὑπὸ τῶν ἰατρῶν εἰσιν ὠνομασμέναι, ἐπῄεσαν. ὁ δ’
<span class="lb" data-page="5.275" data-line="7" id="l5.275.7"></span>Ἱπποκράτης· γυνὴ ἐκαρδιήλγεε, καὶ οὐδὲν καθίστη πλὴν
<span class="lb" data-page="5.275" data-line="8" id="l5.275.8"></span>ἐς ῥοιῆς χυλὸν ἄλφιτον ἐπιπάσσουσα, καὶ μονοσιτεῖν ἤρκεσε,
<span class="lb" data-page="5.275" data-line="9" id="l5.275.9"></span>καὶ ἀνεῖλκεν οἷα τὰ κηρίωνος. ἅπαντες οὗτοι δηλοῦσιν
<span class="lb" data-page="5.275" data-line="10" id="l5.275.10"></span>ἐναργῶς, τὸ στόμα τῆς γαστρὸς ὀνομάζεσθαι καρδίαν. ὥστε
<span class="lb" data-page="5.275" data-line="11" id="l5.275.11"></span>ταύτης μὲν τῆς καρδίας εἴη ἄν τι πάθος ἡ καρδιαλγία,
<span class="lb" data-page="5.275" data-line="12" id="l5.275.12"></span>τοῦ σπλάγχνου δ’, ὑπὲρ οὗ πρόκειται σκοπεῖν, εἰ τὸ κυριεῦον
<span class="lb" data-page="5.275" data-line="13" id="l5.275.13"></span>τῆς ψυχῆς μόριον ἐν ἑαυτῷ περιέχει, τοιοῦτον πάθος
<span class="lb" data-page="5.275" data-line="14" id="l5.275.14"></span>οὐδέποτε γίγνεται. οὐδὲ γὰρ οὐδ’ αὐτοῦ τοῦ στόματος τῆς
<span class="lb" data-page="5.275" data-line="15" id="l5.275.15"></span>γαστρὸς ἅπαν ἄλγημα καρδιαλγίαν προσαγορεύουσιν, ἀλλὰ
<span class="lb" data-page="5.275" data-line="16" id="l5.275.16"></span>μόνον ἐπειδὰν ὑπὸ δριμέων ὑγρῶν ἐρεθίζηταί τε καὶ ἀναδάκνηται.
<span class="lb" data-page="5.275" data-line="17" id="l5.275.17"></span>τοῦτο δ’ αὐτὸ συμβαίνει ὲν ταῖς λύπαις· διὸ ﻿
<span class="pb" data-page="5.276" id="p5.276"></span>
<span class="lb" data-page="5.276" data-line="1" id="l5.276.1"></span>καὶ χολὴν ἐμοῦσιν οἱ λυπηθέντες, ἐνίοις δ’ ὑπέρχεται κάτω,
<span class="lb" data-page="5.276" data-line="2" id="l5.276.2"></span>καὶ ἡ γαστὴρ αὐτοῖς ἄκρα τὰ χολώδη διαχωρεῖ. συμβαίνει
<span class="lb" data-page="5.276" data-line="3" id="l5.276.3"></span>δὲ οὐ μόνον τοῖς λυπηθεῖσιν, ἀλλὰ καὶ τῶν ἐπὶ πλέον
<span class="lb" data-page="5.276" data-line="4" id="l5.276.4"></span>ἀσιτησάντων οὐκ ὀλίγοις δάκνεσθαι τὸ τῆς γαστρὸς στόμα,
<span class="lb" data-page="5.276" data-line="5" id="l5.276.5"></span>καὶ μᾶλλον εἰ σφοδρῶς προγεγυμνασμένοι μὴ προσενέγκοιντο
<span class="lb" data-page="5.276" data-line="6" id="l5.276.6"></span>σιτία. τοῖς τε γὰρ λυπηθεῖσι καὶ τοῖς γυμνασαμένοις εὐτονώτερον
<span class="lb" data-page="5.276" data-line="7" id="l5.276.7"></span>εἰς τὴν γαστέρα συῤῥεῖ χολὴ ξανθή· πρὸς ταύτης
<span class="lb" data-page="5.276" data-line="8" id="l5.276.8"></span>οὖν δακνόμενοι καρδιαλγοῦσιν. οὐδ’ ἐστὶν ἀναγκαῖον
<span class="lb" data-page="5.276" data-line="9" id="l5.276.9"></span>ἐν τῷδε τῷ λόγῳ τὴν αἰτίαν ἐπισκέπτεσθαι, δι’ ἣν τοῦτο
<span class="lb" data-page="5.276" data-line="10" id="l5.276.10"></span>συμβαίνει. μόνον γάρ μοι πρόκειται δεῖξαι κατά γε τὸ
<span class="lb" data-page="5.276" data-line="11" id="l5.276.11"></span>παρὸν, ὡς οὐκ ἔστι τῆς καρδίας, τοῦ σπλάγχνου, τὸ πάθος
<span class="lb" data-page="5.276" data-line="12" id="l5.276.12"></span>ἡ καρδιαλγία, καθάπερ οὐδὲ τὸ δάκνεσθαι κατὰ τὰς λύπας,
<span class="lb" data-page="5.276" data-line="13" id="l5.276.13"></span>ἀλλὰ τὸ μὲν σύμπτωμα τοῦ στόματος τῆς γαστρὸς,
<span class="lb" data-page="5.276" data-line="14" id="l5.276.14"></span>ἐπικεχείρηται δὲ ἀπὸ τῆς κατὰ τὴν θέσιν ἐγγύτητος, ὥσπερ
<span class="lb" data-page="5.276" data-line="15" id="l5.276.15"></span>γε καὶ τὸ πάλλεσθαι τὴν καρδίαν ἐν τοῖς φόβοις ἀπὸ
<span class="lb" data-page="5.276" data-line="16" id="l5.276.16"></span>συμβεβηκότος ἐπιχειρεῖται, ὧν ἑκάτερον οὐκ ἔστιν ἐπιστημονικόν.
<span class="lb" data-page="5.276" data-line="17" id="l5.276.17"></span>εἰ δὲ συγχωρηθείη τοιοῦτον ὑπάρχειν, <span class="milestone ed2page" data-n="5.109" data-unit="ed2page" id="ed2page.5.109"></span>οὐ
<span class="lb" data-page="5.276" data-line="18" id="l5.276.18"></span>Στωϊκοῖς καὶ Περιπατητικοῖς, ἀλλ’ Ἱπποκράτει καὶ Πλάτωνι
<span class="lb" data-page="5.276" data-line="19" id="l5.276.19"></span>μαρτυρεῖ, καθάπερ καὶ ὁπόσα τοῖς θυμουμένοις ὁ
<span class="pb" data-page="5.277" id="p5.277"></span>
<span class="lb" data-page="5.277" data-line="1" id="l5.277.1"></span>Χρύσιππος γράφει συμπίπτειν ἔν τε τῷ θώρακι παντὶ καὶ
<span class="lb" data-page="5.277" data-line="2" id="l5.277.2"></span>κατὰ τὴν καρδίαν. ἄχρι γὰρ ἂν ἐν μὲν τῷ διδάσκειν τε
<span class="lb" data-page="5.277" data-line="3" id="l5.277.3"></span>καὶ μανθάνειν καὶ ὅλως κινεῖσθαι τὴν ψυχὴν κατ’ ἐπιστήμην
<span class="lb" data-page="5.277" data-line="4" id="l5.277.4"></span>τινὰ μηδὲν ἐπιδεικνύωσι συμβαῖνον τῇ καρδίᾳ, κατὰ
<span class="lb" data-page="5.277" data-line="5" id="l5.277.5"></span>δὲ τὰ πάθη δεικνύωσιν, οὐ μόνον οὐκ ἀνατρέπουσι τὸν
<span class="lb" data-page="5.277" data-line="6" id="l5.277.6"></span>παλαιὸν λόγον, ἀλλὰ καὶ κατασκευάζουσιν. τὰ μὲν δὴ τοιαῦτα
<span class="lb" data-page="5.277" data-line="7" id="l5.277.7"></span>τῶν ἐπιχειρημάτων ἐκ τοῦ δευτέρου γένους ἐστὶ τῶν
<span class="lb" data-page="5.277" data-line="8" id="l5.277.8"></span>λημμάτων, ὥσπερ, οἶμαι, καὶ τὸ πρώτην ἁπάντων τῶν μορίων
<span class="lb" data-page="5.277" data-line="9" id="l5.277.9"></span>τοῦ ζώου διαπλάττεσθαι τὴν καρδίαν. οὐ γὰρ τὴν
<span class="lb" data-page="5.277" data-line="10" id="l5.277.10"></span>κατὰ δύναμιν ἀρχὴν ἐνδείκνυται τοῦτο συγχωρηθὲν, ὑπὲρ ἧς
<span class="lb" data-page="5.277" data-line="11" id="l5.277.11"></span>νῦν ζητοῦμεν, ἀλλὰ τὴν κατὰ γένεσιν. εἴρηται δέ μοι καὶ
<span class="lb" data-page="5.277" data-line="12" id="l5.277.12"></span>διώρισται σαφῶς ὑπὲρ τῆς διαφορᾶς τῶν ἀρχῶν ἐν τῷ πρόσθεν
<span class="lb" data-page="5.277" data-line="13" id="l5.277.13"></span>λόγῳ. τὸ μέντοι πρώτην μὲν ἁπάντων ἄρχεσθαι κινεῖσθαι
<span class="lb" data-page="5.277" data-line="14" id="l5.277.14"></span>τῶν τοῦ ζώου μορίων αὐτὴν, ὑστάτην δὲ παύεσθαι, τῶν ἀποδεικτικῶν
<span class="lb" data-page="5.277" data-line="15" id="l5.277.15"></span>ἐστι λημμάτων. ἐνδείκνυται γὰρ, ἀρχὴν εἶναι κινήσεως
<span class="lb" data-page="5.277" data-line="16" id="l5.277.16"></span>αὐτὴν, οὐ μὴν ἁπάσης γε, ἀλλὰ μόνης τῆς κατὰ
<span class="lb" data-page="5.277" data-line="17" id="l5.277.17"></span>τοὺς σφυγμοὺς, ἥτις ἑτέρου γένους ἐστὶ τῆς κατὰ προαίρεσιν·
<span class="lb" data-page="5.277" data-line="18" id="l5.277.18"></span>ἐκείνης δ’ οὔτ’ ἄρχεσθαι πρώτην, οὔθ’ ὑστάτην
<span class="pb" data-page="5.278" id="p5.278"></span>
<span class="lb" data-page="5.278" data-line="1" id="l5.278.1"></span>παύεσθαι τὴν καρδίαν ἔχει τις δεῖξαι. περαίνοιτ’ ἂν οὖν
<span class="lb" data-page="5.278" data-line="2" id="l5.278.2"></span>κᾀκ τούτου τοῦ λήμματος, οὐχ ὅπερ Ἀριστοτέλης τε καὶ
<span class="lb" data-page="5.278" data-line="3" id="l5.278.3"></span>Χρύσιππος ὑπολαμβάνουσιν, ἀλλ’ ὃ Πλάτωνι καὶ Ἱπποκράτει
<span class="lb" data-page="5.278" data-line="4" id="l5.278.4"></span>δοκεῖ, τῆς μὲν κατὰ προαίρεσιν ἐν ἡμῖν κινήσεως
<span class="lb" data-page="5.278" data-line="5" id="l5.278.5"></span>ἀρχὴν εἶναι τὸν ἐγκέφαλον, ἑτέρας δέ τινος ἀπροαιρέτου
<span class="lb" data-page="5.278" data-line="6" id="l5.278.6"></span>τὴν καρδίαν. ἦν μὲν οὖν καὶ ταῦθ’ ἱκανὰ πρὸς ἀπόδειξιν
<span class="lb" data-page="5.278" data-line="7" id="l5.278.7"></span>τῶν προκειμένων, ἀλλ’ ἐπειδὴ προὐθέμην ἐν τῷδε τῷ βιβλίῳ
<span class="lb" data-page="5.278" data-line="8" id="l5.278.8"></span>τὰ λήμματα ἐπελθεῖν ἅπαντα τὰ λαμβανόμενα ἐκ τῶν
<span class="lb" data-page="5.278" data-line="9" id="l5.278.9"></span>ὑπαρχόντων τῇ καρδίᾳ, προσθεὶς ἔτι τὰ ὑπόλοιπα καταπαύσω
<span class="lb" data-page="5.278" data-line="10" id="l5.278.10"></span>τὸν λόγον. ἐπ’ αὐτοῖς δέ ἐστι καὶ τὸ τοῦ Ἀριστοτέλους
<span class="lb" data-page="5.278" data-line="11" id="l5.278.11"></span>λῆμμα, περὶ οὗ κατὰ τὴν τελευτὴν τοῦ πρώτου βιβλίου
<span class="lb" data-page="5.278" data-line="12" id="l5.278.12"></span>διῆλθον, ἐκ τῶν ὑπαρχόντων τῇ καρδίᾳ· πλῆθος γάρ τι νεύρων
<span class="lb" data-page="5.278" data-line="13" id="l5.278.13"></span>ἐν αὐτῇ φαίνεσθαί φησιν. ἐδείχθη δ’ ὑφ’ ἡμῶν, ὡς νευρώδη
<span class="lb" data-page="5.278" data-line="14" id="l5.278.14"></span>μέν τινα σώματα κατὰ τὴν καρδίαν εἴη, νεῦρα δ’ οὐκ εἴη,
<span class="lb" data-page="5.278" data-line="15" id="l5.278.15"></span>καὶ ὡς τὰ μὲν νευρώδη τοῦ σώματος ἰδέᾳ μόνον ἔοικε τοῖς
<span class="lb" data-page="5.278" data-line="16" id="l5.278.16"></span>νεύροις, οὐκ ἐνεργείᾳ τε καὶ χρείᾳ. κρίνεσθαι δὲ προσήκει
<span class="lb" data-page="5.278" data-line="17" id="l5.278.17"></span>τὴν ἐν τοῖς ὀργάνοις ἑτερότητα καὶ ταυτότητα ταῖς ἐνεργείαις
<span class="lb" data-page="5.278" data-line="18" id="l5.278.18"></span>καὶ ταῖς χρείαις αὐτῶν. ὥστ’ οὐδὲν ἔτι περὶ τῶν
<span class="pb" data-page="5.279" id="p5.279"></span>
<span class="lb" data-page="5.279" data-line="1" id="l5.279.1"></span>αὐτῶν δέομαι διέρχεσθαι, μεταβήσομαι δ’ ἐπί τι τῶν ὑπολοίπων,
<span class="lb" data-page="5.279" data-line="2" id="l5.279.2"></span>οὗ σχεδὸν ἅπαντες μεμνημονεύκασιν, οἷς ἡ καρδία
<span class="lb" data-page="5.279" data-line="3" id="l5.279.3"></span>πασῶν τῶν δυνάμεων ἀρχὴ τῶν ἐν τοῖς ζώοις ὑπείληπται.
<span class="lb" data-page="5.279" data-line="4" id="l5.279.4"></span>λέγουσι γὰρ, ὅθεν ἡ τοῦ τρέφεσθαι τοῖς ζώοις ἀρχὴ, κατ’
<span class="lb" data-page="5.279" data-line="5" id="l5.279.5"></span>ἐκεῖνο τὸ μόριον εἶναι καὶ τὸ λογιζόμενον τῆς ψυχῆς· ἐν
<span class="lb" data-page="5.279" data-line="6" id="l5.279.6"></span>καρδίᾳ δ’ εἶναι τὴν τοῦ τρέφεσθαι τοῖς ζώοις ἀρχὴν, ὥστε
<span class="lb" data-page="5.279" data-line="7" id="l5.279.7"></span>καὶ τὸ λογιζόμενόν τε καὶ διανοούμενον ὑπάρχειν ἐν αὐτῇ.
<span class="lb" data-page="5.279" data-line="8" id="l5.279.8"></span>ψεύδονται δ’ ἐν ἀμφοτέροις τοῖς λήμμασιν. οὔτε γὰρ ἐν
<span class="lb" data-page="5.279" data-line="9" id="l5.279.9"></span>καρδίᾳ τὴν ἀρχὴν τοῦ τρέφεσθαι τοῖς ζώοις εἶναι συγχωροῦμεν,
<span class="lb" data-page="5.279" data-line="10" id="l5.279.10"></span>ἀλλ’ ἕν τι καὶ τοῦτ’ ἔστι τῶν ἐν τῇδε τῇ πραγματείᾳ
<span class="lb" data-page="5.279" data-line="11" id="l5.279.11"></span>προκειμένων εἰς τὴν σκέψιν, (οὐ χρὴ δὲ τὸ ζητούμενον
<span class="lb" data-page="5.279" data-line="12" id="l5.279.12"></span>ὡς ὁμολογούμενον λαμβάνειν,) οὔτε τὸ μίαν ἀρχὴν ἀμφοτέρων
<span class="lb" data-page="5.279" data-line="13" id="l5.279.13"></span>ὑπάρχειν τῶν δυνάμεων, ἀλλὰ καὶ τούτου τὸ ἐναντίον
<span class="lb" data-page="5.279" data-line="14" id="l5.279.14"></span>ἡμεῖς ἀποδείκνυμεν. θαυμάζω τοίνυν κᾀνταῦθα τῶν ἀνδρῶν,
<span class="lb" data-page="5.279" data-line="15" id="l5.279.15"></span>εἰ ἄμφω τὰ ζητούμενα προχείρως λαμβάνουσι οὐδεμίαν
<span class="lb" data-page="5.279" data-line="16" id="l5.279.16"></span>ἀπόδειξιν προτιθέντες. ὅμοιον δὲ τι ποιοῦσι κᾀπειδὰν,
<span class="lb" data-page="5.279" data-line="17" id="l5.279.17"></span>ὅθεν ἡ ἀρχὴ τῆς τροφῆς ἐστιν, ἐνταῦθ’ εἶναι φάσκωσι
<span class="lb" data-page="5.279" data-line="18" id="l5.279.18"></span>καὶ τὸ ἡγεμονικὸν, εἶθ’ ἑξῆς προσλαμβάνωσιν, ὡς ἐν τῇ
<span class="pb" data-page="5.280" id="p5.280"></span>
<span class="lb" data-page="5.280" data-line="1" id="l5.280.1"></span>καρδίᾳ τῆς τροφῆς ἐστιν ἀρχή. οὔτε γὰρ τοῦτ’ ἀληθὲς,
<span class="lb" data-page="5.280" data-line="2" id="l5.280.2"></span>ἀρχὴ γὰρ τροφῆς καὶ ὑγρᾶς καὶ ξηρᾶς στόμα, στόμαχος,
<span class="lb" data-page="5.280" data-line="3" id="l5.280.3"></span>κοιλίη, φησὶν Ἱπποκράτης, οὔτ’, <span class="milestone ed2page" data-n="5.110" data-unit="ed2page" id="ed2page.5.110"></span>εἰ καὶ παντὸς μᾶλλον,
<span class="lb" data-page="5.280" data-line="4" id="l5.280.4"></span>ἂν ἠκολούθει ἐξ ἀνάγκης, καθ’ ὃ μόριον ἡ ἀρχὴ τῆς
<span class="lb" data-page="5.280" data-line="5" id="l5.280.5"></span>τροφῆς ἐστι, κατὰ τοῦτο ὑπάρχειν τὸν λογισμόν· τοῦτο
<span class="lb" data-page="5.280" data-line="6" id="l5.280.6"></span>γὰρ ἕν τι τῶν ζητουμένων ἐστὶ, τὸ δ’ ἕτερον τῶν ζητουμένων
<span class="lb" data-page="5.280" data-line="7" id="l5.280.7"></span>ψεῦδος. ἡ μὲν γὰρ πρώτη τῆς τροφῆς ἀρχὴ στόμα,
<span class="lb" data-page="5.280" data-line="8" id="l5.280.8"></span>στόμαχος, κοιλίη, ἡ δευτέρα δ’ αἱ ἐξ ἥπατος εἰς κοιλίην
<span class="lb" data-page="5.280" data-line="9" id="l5.280.9"></span>καθήκουσαι φλέβες, ἐν αἷς πρώταις αἷμα γίγνεται, ἡ τρίτη
<span class="lb" data-page="5.280" data-line="10" id="l5.280.10"></span>δὲ τὸ ἧπαρ αὐτὸ, ἡ τετάρτη δὲ μετὰ τὸ ἧπαρ ἡ κοίλη
<span class="lb" data-page="5.280" data-line="11" id="l5.280.11"></span>φλὲψ, ἐν ᾗ πρώτῃ καθαρὸν τῶν περιττωμάτων ἀπολείπεται
<span class="lb" data-page="5.280" data-line="12" id="l5.280.12"></span>τὸ αἷμα, παρὰ ταύτης δ’ ἤδη τῆς φλεβὸς, ὥσπερ τἄλλα
<span class="lb" data-page="5.280" data-line="13" id="l5.280.13"></span>τοῦ ζώου μόρια πάντα, κατὰ τὸν αὐτὸν τρόπον ἡ καρδία
<span class="lb" data-page="5.280" data-line="14" id="l5.280.14"></span>λαμβάνει τὴν τροφήν. οὐ μὴν οὐδ’, ὅταν εἴπωσιν, ὅθεν ἡ
<span class="lb" data-page="5.280" data-line="15" id="l5.280.15"></span>χορηγία τοῦ πνεύματος, ἐνταῦθ’ εἶναι τὸ ἡγεμονικὸν, εἶτ’
<span class="lb" data-page="5.280" data-line="16" id="l5.280.16"></span>ἐπ’ αὐτῷ προσλαμβάνωσιν, ἐκ τῆς καρδίας χορηγεῖσθαι τὸ
<span class="lb" data-page="5.280" data-line="17" id="l5.280.17"></span>πνεῦμα, συγχωρητέον αὐτοῖς. καὶ γὰρ κᾀνταῦθα πάλιν, εἰ
<span class="lb" data-page="5.280" data-line="18" id="l5.280.18"></span>μὲν τὸ ψυχικὸν πνεῦμά φασιν ἐκ τῆς καρδίας ἄρχεσθαι, ﻿
<span class="pb" data-page="5.281" id="p5.281"></span>
<span class="lb" data-page="5.281" data-line="1" id="l5.281.1"></span>τὸ ζητούμενον αὐτὸ λαμβάνουσιν· εἰ δὲ τὸ ζωτικὸν, οὐκ
<span class="lb" data-page="5.281" data-line="2" id="l5.281.2"></span>ἐξ ἀνάγκης ἀκολουθήσει τὴν αὐτὴν ἀρχὴν ἀμφοτέροις ὑπάρχειν.
<span class="lb" data-page="5.281" data-line="3" id="l5.281.3"></span>Ἐρασίστρατος οὖν οὐχ ἁπλῶς, ὥσπερ οὗτοι, τὸ ζητούμενον
<span class="lb" data-page="5.281" data-line="4" id="l5.281.4"></span>λαμβάνων, ἀλλὰ μετὰ κατασκευῆς λόγων οὐκ
<span class="lb" data-page="5.281" data-line="5" id="l5.281.5"></span>ὀλίγων ἐκ μὲν τῆς κεφαλῆς φησι τὸ ψυχικὸν, ἐκ δὲ τῆς
<span class="lb" data-page="5.281" data-line="6" id="l5.281.6"></span>καρδίας τὸ ζωτικὸν ὁρμᾶσθαι πνεῦμα. εἰ δ’ οὐδέτερον μὲν
<span class="lb" data-page="5.281" data-line="7" id="l5.281.7"></span>τούτων τῶν πνευμάτων ἠρωτῆσθαι κατὰ τὸν λόγον ἐροῦσι,
<span class="lb" data-page="5.281" data-line="8" id="l5.281.8"></span>τὸ δὲ ἀνάλογον τῇ ξηρᾷ καὶ ὑγρᾷ τροφῇ, τὸ προσαγορευόμενον
<span class="lb" data-page="5.281" data-line="9" id="l5.281.9"></span>ὑλικὸν, ἀκούσονται καὶ περὶ τοῦδε παρ’ Ἱπποκράτους·
<span class="lb" data-page="5.281" data-line="10" id="l5.281.10"></span>ἀρχὴ τροφῆς πνεύματος στόμα, ῥῖνες, βρόγχος,
<span class="lb" data-page="5.281" data-line="11" id="l5.281.11"></span>πνεύμων καὶ ἡ ἄλλη διαπνοή. οὔκουν οὔτε τούτων τῶν
<span class="lb" data-page="5.281" data-line="12" id="l5.281.12"></span>λόγων ἰσχυρὸς οὐδεὶς, οὔθ’ ὅταν ὁ Διογένης εἴπῃ· ὃ πρῶτον
<span class="lb" data-page="5.281" data-line="13" id="l5.281.13"></span>τροφῆς καὶ πνεύματος ἀρύεται, ἐν τούτῳ ὑπάρχει τὸ
<span class="lb" data-page="5.281" data-line="14" id="l5.281.14"></span>ἡγεμονικὸν, ὃ δὲ πρῶτον τροφῆς καὶ πνεύματος ἀρύεται,
<span class="lb" data-page="5.281" data-line="15" id="l5.281.15"></span>ἡ καρδία. τὸ γὰρ πρῶτον ἐρωτήσομεν ὅπως λέγει. εἰ μὲν
<span class="lb" data-page="5.281" data-line="16" id="l5.281.16"></span>γὰρ ὡς ὄργανον <span class="milestone ed1page" data-n="1.264" data-unit="ed1page" id="ed1page.1.264"></span>πρῶτον, οὐδαμῶς ἡ καρδία τροφῆς
<span class="lb" data-page="5.281" data-line="17" id="l5.281.17"></span>καὶ πνεύματος ἀρύεται πρώτη, ἀλλὰ τροφῆς μὲν στόμα,
<span class="pb" data-page="5.282" id="p5.282"></span>
<span class="lb" data-page="5.282" data-line="1" id="l5.282.1"></span>στόμαχος, κοιλίη, πνεύματος δὲ στόμα, ῥῖνες, βρόγχος,
<span class="lb" data-page="5.282" data-line="2" id="l5.282.2"></span>πνεύμων· εἰ δ’ ὡς ὅθεν ἡ ἀρχὴ τῆς κινήσεώς ἐστι
<span class="lb" data-page="5.282" data-line="3" id="l5.282.3"></span>τοῖς ἀρυομένοις, ἀληθὲς μὲν τὸ πρότερον λῆμμα, τοῦ
<span class="lb" data-page="5.282" data-line="4" id="l5.282.4"></span>δευτέρου δ’ ἀντιληψόμεθα, φάσκοντες αὐτὸ τὸ ζητούμενον
<span class="lb" data-page="5.282" data-line="5" id="l5.282.5"></span>ἑτοίμως λαμβάνειν αὐτόν. ἡμεῖς μὲν γὰρ ἀπὸ κεφαλῆς
<span class="lb" data-page="5.282" data-line="6" id="l5.282.6"></span>πεμφθήσεσθαι τὴν ἀρχὴν ὁμολογοῦμεν τῆς κινήσεως,
<span class="lb" data-page="5.282" data-line="7" id="l5.282.7"></span>ἐπειδὰν ἐσθίειν, ἢ πίνειν, ἢ ἀναπνεῖν βουλώμεθα.
<span class="lb" data-page="5.282" data-line="8" id="l5.282.8"></span>ὁ Διογένης δὲ τοῦτο λαβών χωρὶς ἀποδείξεως
<span class="lb" data-page="5.282" data-line="9" id="l5.282.9"></span>ἀμφισβήτησιν πεποίηκεν ἰδίαν. κατὰ τὸν αὐτὸν δὲ τρόπον
<span class="lb" data-page="5.282" data-line="10" id="l5.282.10"></span>καὶ ἑαυτοῦ τοῖς λόγοις ἐχρήσατο. τὸ, φησὶ, κινοῦν
<span class="lb" data-page="5.282" data-line="11" id="l5.282.11"></span>τὸν ἄνθρωπον τὰς κατὰ προαίρεσιν κινήσεις ψυχική
<span class="lb" data-page="5.282" data-line="12" id="l5.282.12"></span>τίς ἐστιν ἀναθυμίασις, πᾶσα δὲ ἀναθυμίασις ἐκ
<span class="lb" data-page="5.282" data-line="13" id="l5.282.13"></span>τῆς τροφῆς ἀνάγεται, ὥστε τὸ κινοῦν πρῶτον τὰς κατὰ
<span class="lb" data-page="5.282" data-line="14" id="l5.282.14"></span>προαίρεσιν κινήσεις καὶ τὸ τρέφον ἡμᾶς ἀνάγκη ἓν καὶ
<span class="lb" data-page="5.282" data-line="15" id="l5.282.15"></span>ταὐτὸν εἶναι. ὅταν ταῦτα ὁ Διογένης γράφῃ, περὶ μὲν
<span class="lb" data-page="5.282" data-line="16" id="l5.282.16"></span>οὖν τοῦ τὴν οὐσίαν εἶναι τῆς ψυχῆς ἀναθυμίασιν, εἴτ’
<span class="lb" data-page="5.282" data-line="17" id="l5.282.17"></span>οὖν ἐκ τροφῆς, εἴτ’ ἐκ πνεύματος, οὐδὲν ἔν γε τῷ
<span class="lb" data-page="5.282" data-line="18" id="l5.282.18"></span>παρόντι φήσομεν ἀμφισβητεῖν, ἵνα μὴ τὰ πάντα λυπῶμεν
<span class="lb" data-page="5.282" data-line="19" id="l5.282.19"></span>τὸν ἄνδρα, περὶ δὲ τοῦ, ταὐτὸν εἷναι τὸ κινοῦν
<span class="pb" data-page="5.283" id="p5.283"></span>
<span class="lb" data-page="5.283" data-line="1" id="l5.283.1"></span>πρῶτον ἡμᾶς τὰς κατὰ προαίρεσιν κινήσεις καὶ τὸ τρέφον,
<span class="lb" data-page="5.283" data-line="2" id="l5.283.2"></span>ἀντιληψόμεθα. τοὐναντίον γὰρ ἅπαν ἐξ ὧν ὑπέθετο
<span class="lb" data-page="5.283" data-line="3" id="l5.283.3"></span>περαίνεσθαι φήσομεν, ἐξ αἵματος μὲν ὁμολογοῦντες
<span class="lb" data-page="5.283" data-line="4" id="l5.283.4"></span>*** καὶ αὐτὸς ἐπιλανθανόμενος τῶν οἰκείων δογμάτων
<span class="lb" data-page="5.283" data-line="5" id="l5.283.5"></span>αἷμά φησιν εἶναι τὴν ψυχὴν, ὡς Ἐμπεδοκλῆς καὶ
<span class="lb" data-page="5.283" data-line="6" id="l5.283.6"></span>Κριτίας ὑπέλαβον. εἰ δέ γε ἕποιτο Κλεάνθει, καὶ Χρυσίππῳ,
<span class="lb" data-page="5.283" data-line="7" id="l5.283.7"></span>καὶ Ζήνωνι, τρέφεσθαι μὲν ἐξ αἵματος φήσας
<span class="lb" data-page="5.283" data-line="8" id="l5.283.8"></span>τὴν ψυχὴν, οὐσίαν δ’ αὐτῆς ὑπάρχειν τὸ πνεῦμα, πῶς
<span class="lb" data-page="5.283" data-line="9" id="l5.283.9"></span>ἔτι ταὐτὸν ἔσται τὸ τρέφον τε καὶ κινοῦν, εἴπερ τρέφει
<span class="lb" data-page="5.283" data-line="10" id="l5.283.10"></span>μὲν τὸ αἷμα, κινεῖ δὲ τὸ πνεῦμα; ὥστε πρὸς τοῖς ἄλλοις
<span class="lb" data-page="5.283" data-line="11" id="l5.283.11"></span>ἀτόποις καὶ ἀπέραντός ἐστιν ὁ τοῦ Διογένους λόγος.
<span class="lb" data-page="5.283" data-line="12" id="l5.283.12"></span><span class="milestone ed2page" data-n="5.111" data-unit="ed2page" id="ed2page.5.111"></span>ὃ γὰρ ἐπιφέρει τοῖς ὑποτεθεῖσι λήμμασιν, οὐκ ἐξ
<span class="lb" data-page="5.283" data-line="13" id="l5.283.13"></span>ἀνάγκης ἕπεται. δειχθήσεται δὲ ἐπὶ πλέον ὑπὲρ αὐτοῦ
<span class="lb" data-page="5.283" data-line="14" id="l5.283.14"></span>διὰ τῶν ἑξῆς ὑπομνημάτων. ἐν μὲν γὰρ τῷ παρόντι δοκῶ
<span class="lb" data-page="5.283" data-line="15" id="l5.283.15"></span>μοι καιρὸν εἶναι καταπαύειν ἐνταῦθα τὸ βιβλίον. ὑποσχόμενος
<span class="lb" data-page="5.283" data-line="16" id="l5.283.16"></span>γὰρ περὶ τῶν ἐναργῶς φαινομένων ὑπάρχειν τῇ
<span class="lb" data-page="5.283" data-line="17" id="l5.283.17"></span>καρδίᾳ τὸν λόγον ἐν τῷδε τῷ γράμματι ποιήσασθαι,
<span class="pb" data-page="5.284" id="p5.284"></span>
<span class="lb" data-page="5.284" data-line="1" id="l5.284.1"></span>τί ἂν ἔτι δεοίμην ἐφάπτεσθαι τοιούτων ἐπιχειρημάτων, ὧν
<span class="lb" data-page="5.284" data-line="2" id="l5.284.2"></span>δόγματα μᾶλλον, οὐ τὸ φαινόμενον ἐκ τῆς ἀνατομῆς, ἡ
<span class="lb" data-page="5.284" data-line="3" id="l5.284.3"></span>ἀρχὴ τῆς συστάσεώς ἐστιν;
</p>
          </article>

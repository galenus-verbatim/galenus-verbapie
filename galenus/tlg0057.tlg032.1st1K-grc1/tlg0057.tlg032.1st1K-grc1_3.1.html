<article xmlns="http://www.w3.org/1999/xhtml" id="urn:cts:greekLit:tlg0057.tlg032.1st1K-grc1:3.1">
<span class="pb page1" data-page="5.285" id="p5.285"></span>
<span class="milestone ed1page page1" data-n="1.264" data-unit="ed1page" id="ed1page.1.264"></span>
<span class="milestone ed2page page1" data-n="5.111" data-unit="ed2page" id="ed2page.5.111"></span>
            <h2>ΓΑΛΗΝΟΥ ΠΕΡΙ ΤΩΝ ΚΑΘ’ ΙΠΠΟΚΡΑΤΗΝ
<br></br>ΚΑΙ ΠΛΑΤΩΝΑ ΔΟΓΜΑΤΩΝ ΒΙΒΛΙΟΝ
<br></br>ΤΡΙΤΟΝ.
</h2>
            <p>
<span class="lb" data-page="5.285" data-line="1" id="l5.285.1"></span>Ὅτι μὲν ἀναγκαῖόν ἐστιν οὐ φιλοσόφοις
<span class="lb" data-page="5.285" data-line="2" id="l5.285.2"></span>μόνον, ἀλλὰ καὶ ἰατροῖς, ὅσοι γε μὴ ἀλογίστως ἅπτονται
<span class="lb" data-page="5.285" data-line="3" id="l5.285.3"></span>τῆς τέχνης, ἐσκέφθαι περὶ τῶν διοικουσῶν ἡμᾶς δυνάμεων,
<span class="lb" data-page="5.285" data-line="4" id="l5.285.4"></span>ὁπόσαι τέ εἰσι κατὰ γένος, ὁποία τέ τις ἑκάστη κατ’ εἶδος,
<span class="lb" data-page="5.285" data-line="5" id="l5.285.5"></span>ἐν τίνι τε μάλιστα τοῦ ζώου μορίῳ καθίδρυται, διὰ τοῦ
<span class="lb" data-page="5.285" data-line="6" id="l5.285.6"></span>πρώτου δέδεικται λόγου. ὅτι δ’ οἱ κάλλιστα περὶ αὐτῶν
<span class="lb" data-page="5.285" data-line="7" id="l5.285.7"></span>ἀποφήναμενοι Πλάτων τε καὶ Ἱπποκράτης εἰσὶν, ἐῤῥέθη
<span class="pb" data-page="5.286" id="p5.286"></span>
<span class="lb" data-page="5.286" data-line="1" id="l5.286.1"></span>μὲν οὐκ ὀλίγα καὶ διὰ τοῦ πρώτου βιβλίου, τελεώτατα δὲ
<span class="lb" data-page="5.286" data-line="2" id="l5.286.2"></span>ἐπεξῆλθον τῷ λόγῳ κατὰ τὸ δεύτερον γράμμα, τὰς διαφορὰς
<span class="lb" data-page="5.286" data-line="3" id="l5.286.3"></span>ἁπάντων τῶν λημμάτων ἐκθέμενος, οἷς ἐχρήσαντο
<span class="lb" data-page="5.286" data-line="4" id="l5.286.4"></span>περὶ τοῦ προκειμένου δόγματος οἱ ἐπιφανέστατοι τῶν φιλοσόφων.
<span class="lb" data-page="5.286" data-line="5" id="l5.286.5"></span>ἀναγκαῖον δέ μοι δοκεῖ καὶ νῦν ἔτι περὶ αὐτῶν
<span class="lb" data-page="5.286" data-line="6" id="l5.286.6"></span>ἀναμνήσαντι περαίνειν οὕτω τὸν ὑπόλοιπον λόγον. τέτταρας
<span class="lb" data-page="5.286" data-line="7" id="l5.286.7"></span>ἔλεγον εἶναι τὰς πάσας διαφορὰς τῶν λημμάτων· ἔνια
<span class="lb" data-page="5.286" data-line="8" id="l5.286.8"></span>μὲν γὰρ αὐτῶν ἀπὸ τῶν ὑπαρχόντων τῷ μορίῳ λαμβάνεσθαι
<span class="lb" data-page="5.286" data-line="9" id="l5.286.9"></span>κατὰ τὴν τοῦ προβλήματος οὐσίαν, ἔνια δὲ ἀπὸ τῶν
<span class="lb" data-page="5.286" data-line="10" id="l5.286.10"></span><span class="milestone ed2page" data-n="5.112" data-unit="ed2page" id="ed2page.5.112"></span>ὑπαρχόντων μὲν, οὐ μὴν κατὰ τὸ προβεβλημένον τε
<span class="lb" data-page="5.286" data-line="11" id="l5.286.11"></span>καὶ ζητούμενον, ἕτερα δὲ ἀπὸ τῶν ἔξωθεν μαρτύρων, πρὸς
<span class="lb" data-page="5.286" data-line="12" id="l5.286.12"></span>τούτοις δὲ καὶ τὸ τέταρτον ἀπὸ τῶν σοφιστικῶν λημμάτων,
<span class="lb" data-page="5.286" data-line="13" id="l5.286.13"></span>τοῖς τῆς λέξεως σχήμασι πρὸς ἀμφιβολίαν πεπανουργημένον.
<span class="lb" data-page="5.286" data-line="14" id="l5.286.14"></span>οὐκ ὀλίγα δὲ ἔγραψα παραδείγματα, ἀφ’ ὧν ἕκαστον τῶν
<span class="lb" data-page="5.286" data-line="15" id="l5.286.15"></span>λημμάτων ἐφευρίσκεται γένος, αὐτὰ τὰ ῥήματα τῶν χρωμένων
<span class="lb" data-page="5.286" data-line="16" id="l5.286.16"></span>αὐτοῖς προτιθέμενος. καὶ δὴ τοὺς λόγους αὐτῶν ἀνατρέπων
<span class="lb" data-page="5.286" data-line="17" id="l5.286.17"></span>ἱκανῶς βέλτιον ἐγνώκειν ἐν αὐτῷ τῷ τρίτῳ γράμματι
<span class="lb" data-page="5.286" data-line="18" id="l5.286.18"></span>τόν τ’ ἀριθμὸν καὶ τὰς οὐσίας τῶν ἀρετῶν διδάσκειν.
<span class="pb" data-page="5.287" id="p5.287"></span>
<span class="lb" data-page="5.287" data-line="1" id="l5.287.1"></span>κατὰ δὲ τὸν αὐτὸν τρόπον ἐπέρχεταί μοι τῶν ἀρετῶν μνημονεύσαντι
<span class="lb" data-page="5.287" data-line="2" id="l5.287.2"></span>τὸ λέγειν τὸν ἀριθμὸν καὶ τὰς διαφορὰς τῶν
<span class="lb" data-page="5.287" data-line="3" id="l5.287.3"></span>συμβεβηκότων. καί τίς γε τῶν ἐπιφανεστάτων σοφιστῶν μοι
<span class="lb" data-page="5.287" data-line="4" id="l5.287.4"></span>φήσας, ὡς οὐ δυνατὸν ἀνατρέπειν, ὅσαπερ ὁ Χρύσιππος
<span class="lb" data-page="5.287" data-line="5" id="l5.287.5"></span>ἔγραψε περὶ τοῦ τὴν καρδίαν μόνην ἐν τῷ σώματι τοῦ
<span class="lb" data-page="5.287" data-line="6" id="l5.287.6"></span>ζώου ἀρχὴν εἶναι τοῦ ἡγεμονικοῦ, κατὰ τοῦτο τὸ τρίτον
<span class="lb" data-page="5.287" data-line="7" id="l5.287.7"></span>ὑπόμνημα ἐπεξελθεῖν με τῷ λόγῳ τά γ’ ἐλλείποντα παρεβίασεν.
<span class="lb" data-page="5.287" data-line="8" id="l5.287.8"></span>ἴσως μὲν οὖν τοῦτο αἴτιον αὐτὸ γενήσεται τοῦ
<span class="lb" data-page="5.287" data-line="9" id="l5.287.9"></span>ἐπαίνου, ἐπεί τοι οἱ μνημονεύοντες τῶν εἰρημένων ἐν τῷ
<span class="lb" data-page="5.287" data-line="10" id="l5.287.10"></span>δευτέρῳ λόγῳ γινώσκουσιν ἡμᾶς τὸ ἰσχυρόν τε καὶ γενναῖον
<span class="lb" data-page="5.287" data-line="11" id="l5.287.11"></span>ὧν ὁ Χρύσιππος εἶπεν ἀνατρέποντας, ἐάσαντάς τε
<span class="lb" data-page="5.287" data-line="12" id="l5.287.12"></span>τὰ ἀσθενέστατα, ἐπιδεικνύειν αὐτοῦ τὰ σφάλματα. λέγω
<span class="lb" data-page="5.287" data-line="13" id="l5.287.13"></span>δὴ, ὅτι ὁ Χρύσιππος κατὰ τὸν πρῶτον αὑτοῦ περὶ ψυχῆς
<span class="lb" data-page="5.287" data-line="14" id="l5.287.14"></span>λόγον τῶν μερῶν αὐτῆς τοῦ ἡγεμονικοῦ μνημονεύειν ἀρχόμενος,
<span class="lb" data-page="5.287" data-line="15" id="l5.287.15"></span>ἔνθα δεικνύναι πειρᾶται, τὴν ἀρχὴν τῆς ψυχῆς ἐν
<span class="lb" data-page="5.287" data-line="16" id="l5.287.16"></span>τῇ καρδίᾳ μόνῃ περιέχεσθαι, οὑτωσὶ λέγει· ἡ ψυχὴ πνεῦμά
<span class="lb" data-page="5.287" data-line="17" id="l5.287.17"></span>ἐστι σύμφυτον ἡμῖν συνεχὲς παντὶ τῷ σώματι διῆκον,
<span class="lb" data-page="5.287" data-line="18" id="l5.287.18"></span>ἔστ’ ἂν ἡ τῆς ζωῆς συμμετρία παρῇ ἐν τῷ σώματι.
<span class="lb" data-page="5.287" data-line="19" id="l5.287.19"></span>ταύτης οὖν τῶν μερῶν ἑκάστῳ διατεταγμένον μορίῳ, τὸ
<span class="pb" data-page="5.288" id="p5.288"></span>
<span class="lb" data-page="5.288" data-line="1" id="l5.288.1"></span>διῆκον αὐτῆς εἰς τὴν τραχεῖαν ἀρτηρίαν φωνὴν εἶναι, τὸ
<span class="lb" data-page="5.288" data-line="2" id="l5.288.2"></span>δὲ εἰς ὀφθαλμοὺς ὄψιν, τὰ δὲ εἰς ὦτα ἀκοὴν, τὰ δὲ
<span class="lb" data-page="5.288" data-line="3" id="l5.288.3"></span>εἰς ῥῖνας ὄσφρησιν, τὸ δ’ εἰς γλῶτταν γεῦσιν, τὸ δ’
<span class="lb" data-page="5.288" data-line="4" id="l5.288.4"></span>εἰς ὅλην τὴν σάρκα ἁφὴν, καὶ τὸ εἰς ὄρχεις ἕτερόν τιν’
<span class="lb" data-page="5.288" data-line="5" id="l5.288.5"></span>ἔχον τοιοῦτον λόγον σπερματικὸν, εἰς ὃ δὲ συμβαίνει πάντα
<span class="lb" data-page="5.288" data-line="6" id="l5.288.6"></span>ταῦτα, ἐν τῇ καρδίᾳ εἶναι, μέρος ὂν αὐτῆς τὸ ἡγεμονικόν.
<span class="lb" data-page="5.288" data-line="7" id="l5.288.7"></span>οὕτω δὲ ἐχόντων αὐτῶν, τὰ μὲν λοιπὰ συμφωνεῖται, περὶ
<span class="lb" data-page="5.288" data-line="8" id="l5.288.8"></span>δὲ τοῦ ἡγεμονικοῦ μέρους τῆς ψυχῆς διαφωνοῦσιν, ἄλλοι ἐν
<span class="lb" data-page="5.288" data-line="9" id="l5.288.9"></span>ἄλλοις λέγοντες αὐτὸ εἶναι τόποις. οἱ μὲν γὰρ περὶ τὸν
<span class="lb" data-page="5.288" data-line="10" id="l5.288.10"></span>θώρακά φασιν εἶναι αὐτὸ, οἱ δὲ περὶ τὴν κεφαλήν. κατὰ
<span class="lb" data-page="5.288" data-line="11" id="l5.288.11"></span>τὰ αὐτὰ δὲ ταῦτα διαφωνοῦσι, ποῦ τῆς κεφαλῆς καὶ τοῦ
<span class="lb" data-page="5.288" data-line="12" id="l5.288.12"></span>θώρακός ἐστιν, οὐ συμφωνοῦντες αὑτοῖς. Πλάτων δὲ καὶ
<span class="lb" data-page="5.288" data-line="13" id="l5.288.13"></span>τριμερῆ τὴν ψυχὴν φήσας εἶναι, τὸ μὲν λογιστικὸν
<span class="lb" data-page="5.288" data-line="14" id="l5.288.14"></span>ἔλεγεν ἐν τῇ κεφαλῇ εἶναι, τὸ δὲ θυμοειδὲς περὶ τὸν
<span class="lb" data-page="5.288" data-line="15" id="l5.288.15"></span>θώρακα, τὸ δὲ ἐπιθυμητικὸν περὶ τὸν ὀμφαλόν. οὕτω
<span class="lb" data-page="5.288" data-line="16" id="l5.288.16"></span>φαίνεται διαφεύγειν ὁ τόπος ἡμᾶς, οὔτ’ αἰσθήσεως ἐκφανοῦς
<span class="lb" data-page="5.288" data-line="17" id="l5.288.17"></span>γενομένης, ὅπερ ἐπὶ τῶν λοιπῶν συντετύχηκεν,
<span class="lb" data-page="5.288" data-line="18" id="l5.288.18"></span>οὔτε τῶν τεκμηρίων, δι’ ὧν ἄν τις συλλογίσαιτο τοῦτο.
<span class="pb" data-page="5.289" id="p5.289"></span>
<span class="lb" data-page="5.289" data-line="1" id="l5.289.1"></span>οὐδὲ γὰρ ἂν ἀντιλογία ἐπὶ τοσοῦτον προῆλθεν καὶ ἐν
<span class="lb" data-page="5.289" data-line="2" id="l5.289.2"></span>ἰατροῖς καὶ ἐν φιλοσόφοις. αὕτη πρώτη ῥῆσις γέγραπται
<span class="lb" data-page="5.289" data-line="3" id="l5.289.3"></span>ὑπὸ Χρυσίππου περὶ ἡγεμονικοῦ κατὰ τὸ πρότερον περὶ
<span class="lb" data-page="5.289" data-line="4" id="l5.289.4"></span>ψυχῆς. τὸ μὲν γὰρ ἥμισυ μέρος αὐτῷ τῆς βίβλου τὸ πρότερον
<span class="lb" data-page="5.289" data-line="5" id="l5.289.5"></span>ὑπὲρ οὐσίας ψυχῆς ἔχει τὴν σκέψιν. κατὰ δὲ τὸ
<span class="lb" data-page="5.289" data-line="6" id="l5.289.6"></span>ἐφεξῆς ἥμισυ τὸ ἀπὸ τῆς γεγραμμένης ῥήσεως ἀρχόμενον
<span class="lb" data-page="5.289" data-line="7" id="l5.289.7"></span>ἐπιδεικνύναι πειρᾶται, τὸ τῆς ψυχῆς ἡγεμονοῦν ἐν καρδίᾳ
<span class="lb" data-page="5.289" data-line="8" id="l5.289.8"></span>περιέχεσθαι. τὴν <span class="milestone ed1page" data-n="1.265" data-unit="ed1page" id="ed1page.1.265"></span>μὲν οὖν ἀρχὴν τοῦ λόγου δίκαιον
<span class="lb" data-page="5.289" data-line="9" id="l5.289.9"></span>ἀγάσασθαι· σαφῶς τε γὰρ ἅμα καὶ ἀκριβῶς, ὡς ἐχρῆν εἰπεῖν
<span class="lb" data-page="5.289" data-line="10" id="l5.289.10"></span>ἀρχόμενον ἄνδρα τηλικούτου δόγματος, εἴρηται Χρυσίππῳ.
<span class="lb" data-page="5.289" data-line="11" id="l5.289.11"></span>καὶ γὰρ, ὅτι Πλάτων τρία μέρη τῆς ψυχῆς ἐτίθετο,
<span class="lb" data-page="5.289" data-line="12" id="l5.289.12"></span>καὶ ἅ τινα ταῦτα, εἴρηκε, καὶ καθ’ οὕς τινας τόπους ἐν
<span class="lb" data-page="5.289" data-line="13" id="l5.289.13"></span>τοῖς ζώοις καθιδρυμένα, καὶ ὅτι λόγῳ χρὴ διασκέψασθαι
<span class="lb" data-page="5.289" data-line="14" id="l5.289.14"></span>περὶ τοῦ δόγματος ἐκφυγόντος τὰς αἰσθήσεις. τὰ δ’
<span class="lb" data-page="5.289" data-line="15" id="l5.289.15"></span>ἐφεξῆς οὐκ ἔθ’ ὁμοίως ἔχει. δίκαιον γὰρ ἦν, οἶμαι,
<span class="lb" data-page="5.289" data-line="16" id="l5.289.16"></span>πρῶτον μὲν εἰπεῖν, ὑπὸ τίνων πιθανῶν ἀναπεισθεὶς ὁ
<span class="lb" data-page="5.289" data-line="17" id="l5.289.17"></span>Πλάτων οὕτως ἐδόξαζεν, ἔπειτα δὲ ἐξελέγξαι καὶ διαβαλεῖν
<span class="lb" data-page="5.289" data-line="18" id="l5.289.18"></span>αὐτὰ, κᾀπὶ τούτῳ τὴν ἑαυτοῦ κατασκευάσαι δόξαν,
<span class="pb" data-page="5.290" id="p5.290"></span>
<span class="lb" data-page="5.290" data-line="1" id="l5.290.1"></span>οὐκ ἐκ πιθανῶν<span class="milestone ed2page" data-n="5.113" data-unit="ed2page" id="ed2page.5.113"></span> ἐπιχειρημάτων, οἵοις ἔθος ἐστὶ χρῆσθαι
<span class="lb" data-page="5.290" data-line="2" id="l5.290.2"></span>σοφισταῖς τε καὶ ῥήτορσιν, ἀλλ’ ἐξ ἐπιστημονικῶν τε
<span class="lb" data-page="5.290" data-line="3" id="l5.290.3"></span>καὶ ἀποδεικτικῶν, ἃ δὴ μεταχειρίζεσθαι πρέπει φιλοσόφοις
<span class="lb" data-page="5.290" data-line="4" id="l5.290.4"></span>ἀνδράσιν ἀλήθειαν σπουδάζουσιν. ἆρ’ οὖν οὕτως ὁ Χρύσιππος
<span class="lb" data-page="5.290" data-line="5" id="l5.290.5"></span>ἔπραξεν, ἢ πᾶν τοὐναντίον; ἐπελάθετο μὲν, ὡς
<span class="lb" data-page="5.290" data-line="6" id="l5.290.6"></span>μηδὲ προειρηκὼς ὅλως τι περὶ τῆς τοῦ Πλάτωνος δόξης,
<span class="lb" data-page="5.290" data-line="7" id="l5.290.7"></span>ἄρχεται δ’ ἐπιχειρεῖν ἀπὸ τοῦ γένους τῶν λημμάτων, ὃ
<span class="lb" data-page="5.290" data-line="8" id="l5.290.8"></span>κατὰ μαρτύρων δόξαν ἢ πλήθους, οὐ κατὰ τὴν τοῦ πράγματος
<span class="lb" data-page="5.290" data-line="9" id="l5.290.9"></span>φύσιν ἄξιον πιστεύεσθαι. παραγράψω δὲ καὶ τὴν
<span class="lb" data-page="5.290" data-line="10" id="l5.290.10"></span>ῥῆσιν αὐτὴν ᾧδέ πως ἔχουσαν· περὶ ὧν ἑξῆς ζητήσομεν
<span class="lb" data-page="5.290" data-line="11" id="l5.290.11"></span>παραπλησίως ἀπὸ τῆς κοινῆς ὁρμώμενοι φορᾶς καὶ τῶν
<span class="lb" data-page="5.290" data-line="12" id="l5.290.12"></span>κατὰ ταύτην εἰρημένων λόγων. κοινὴν ἐνταῦθα φορὰν ὁ
<span class="lb" data-page="5.290" data-line="13" id="l5.290.13"></span>Χρύσιππος εἴρηκε τὸ κοινῇ πᾶσιν ἀνθρώποις δοκοῦν. εἶτ’
<span class="lb" data-page="5.290" data-line="14" id="l5.290.14"></span>ἐπιφέρων φησί· καὶ ἐπὶ τούτων ἱκανῶς φαίνονται ἐνηνέχθαι
<span class="lb" data-page="5.290" data-line="15" id="l5.290.15"></span>ἀπ’ ἀρχῆς εἰς τὸ εἶναι τὸ ἡγεμονικὸν ἡμῶν ἐν τῇ
<span class="lb" data-page="5.290" data-line="16" id="l5.290.16"></span>καρδίᾳ. εἶτ’ ἐφεξῆς τούτων ἁπτόμενος ἤδη τῶν προχειρημάτων
<span class="lb" data-page="5.290" data-line="17" id="l5.290.17"></span>αὐτῶν ᾧδέ πως γράφει κατὰ λέξιν· κοινῇ δέ μοι
<span class="lb" data-page="5.290" data-line="18" id="l5.290.18"></span>δοκοῦσιν οἱ πολλοὶ φέρεσθαι ἐπὶ τοῦτο, ὡσανεὶ συναισθανόμενοι
<span class="pb" data-page="5.291" id="p5.291"></span>
<span class="lb" data-page="5.291" data-line="1" id="l5.291.1"></span>περὶ τὸν θώρακα αὐτοῖς τῶν κατὰ τὴν διάνοιαν
<span class="lb" data-page="5.291" data-line="2" id="l5.291.2"></span>παθῶν γιγνομένων, καὶ μάλιστα καθ’ ὃν ἡ καρδία τέτακται
<span class="lb" data-page="5.291" data-line="3" id="l5.291.3"></span>τόπον, οἷον μάλιστα ἐπὶ τῶν λυπῶν καὶ τῶν φόβων, καὶ
<span class="lb" data-page="5.291" data-line="4" id="l5.291.4"></span>ἐπὶ τῆς ὀργῆς, καὶ μάλιστα τοῦ θυμοῦ, ἐκ τῆς καρδίας
<span class="lb" data-page="5.291" data-line="5" id="l5.291.5"></span>ἀναθυμιωμένου καὶ ὠθουμένου ἐκτὸς ἐπί τινα, καὶ ἐμφυσῶντος
<span class="lb" data-page="5.291" data-line="6" id="l5.291.6"></span>τὸ πρόσωπον καὶ τὰς χεῖρας, γίγνεται ἡμῖν ἔμφασις.
<span class="lb" data-page="5.291" data-line="7" id="l5.291.7"></span>ἐν τούτοις ἤδη πάνυ σφόδρα θαυμάζω τοῦ Χρύσιππου
<span class="lb" data-page="5.291" data-line="8" id="l5.291.8"></span>πάνθ’ ἅμα συγχέοντός τε καὶ ταράττοντος. εἰρηκώς τε γὰρ
<span class="lb" data-page="5.291" data-line="9" id="l5.291.9"></span>ὀλίγον ἔμπροσθεν, ὡς ὁ Πλάτων ἐν τοῖς περὶ τὸν θώρακα
<span class="lb" data-page="5.291" data-line="10" id="l5.291.10"></span>τόποις ὑπολαμβάνει τὸ θυμοειδὲς ὑπάρχειν, εἶτ’
<span class="lb" data-page="5.291" data-line="11" id="l5.291.11"></span>ἀφ’ ὧν κινηθεὶς ἐπὶ τοῦθ’ ἧκεν ὑπερβὰς εἰπεῖν, ὑπερβὰς
<span class="lb" data-page="5.291" data-line="12" id="l5.291.12"></span>δὲ καὶ τὸ διαβαλεῖν αὐτὰ, κατασκευάζειν εὐθὺς
<span class="lb" data-page="5.291" data-line="13" id="l5.291.13"></span>ἄρχεται τὰ δοκοῦντα αὐτῷ πρώτου πάντων τῶν ἐπιχειρημάτων
<span class="lb" data-page="5.291" data-line="14" id="l5.291.14"></span>μνημονεύων, δι’ ὧν δείκνυται τὸ θυμοειδὲς ἐν
<span class="lb" data-page="5.291" data-line="15" id="l5.291.15"></span>τοῖς κατὰ τὸν θώρακα τόποις ὑπάρχον. οὐ γὰρ δὴ ἐξ ἄλλων
<span class="lb" data-page="5.291" data-line="16" id="l5.291.16"></span>πραγμάτων φαινομένων, ἢ ἐξ ὧν εἴρηκεν ὁ Χρύσιππος
<span class="lb" data-page="5.291" data-line="17" id="l5.291.17"></span>νῦν, ἐναργέστερον ἄν τις ἀποδείξειεν, ἐκ θώρακός τε καὶ
<span class="lb" data-page="5.291" data-line="18" id="l5.291.18"></span>καρδίας ὁρμᾶσθαι τὸν θυμόν. ὡσανεὶ γὰρ, φησὶν, ἀναθυμιωμένου
<span class="lb" data-page="5.291" data-line="19" id="l5.291.19"></span>τοῦ θυμοῦ ἐκ τῆς καρδίας καὶ ὠθουμένου ἐκτὸς
<span class="pb" data-page="5.292" id="p5.292"></span>
<span class="lb" data-page="5.292" data-line="1" id="l5.292.1"></span>ἐπί τινα, καὶ ἐμφυσῶντος τὸ πρόσωπόν τε καὶ τὰς
<span class="lb" data-page="5.292" data-line="2" id="l5.292.2"></span>χεῖρας, γίγνεται ἡμῖν ἔμφασις. ἐν ταύτῃ τῇ ῥήσει συγχωρεῖν
<span class="lb" data-page="5.292" data-line="3" id="l5.292.3"></span>ἔοικεν ὁ Χρύσιππος τῷ παλαιῷ λόγῳ ζέσιν τινὰ τῆς
<span class="lb" data-page="5.292" data-line="4" id="l5.292.4"></span>ἐμφύτου θερμότητος ὑπολαμβάνοντι γίγνεσθαι κατὰ τὴν
<span class="lb" data-page="5.292" data-line="5" id="l5.292.5"></span>καρδίαν ἐν τοῖς θυμοῖς, ᾗ ζέσει τό τε διαφυσᾶσθαι τὸ
<span class="lb" data-page="5.292" data-line="6" id="l5.292.6"></span>πρόσωπον ἕπεται, καὶ σύμπαν ἐρεύθειν τε καὶ θερμαίνεσθαι
<span class="lb" data-page="5.292" data-line="7" id="l5.292.7"></span>τὸ σῶμα, καὶ σφοδρῶς πηδᾷν τὴν καρδίαν σὺν ταῖς
<span class="lb" data-page="5.292" data-line="8" id="l5.292.8"></span>κατὰ τὸ ζῶον ἁπάσαις ἀρτηρίαις. ἆρ’ οὖν ὁ Πλάτων ἕτερόν
<span class="lb" data-page="5.292" data-line="9" id="l5.292.9"></span>τί φησιν, ἐπειδὰν ἐν Τιμαίῳ γράφῃ· τὴν δὲ καρδίαν
<span class="lb" data-page="5.292" data-line="10" id="l5.292.10"></span>ἅμα τῶν φλεβῶν καὶ πηγὴν τοῦ περιφερομένου κατὰ πάντα
<span class="lb" data-page="5.292" data-line="11" id="l5.292.11"></span>τὰ μέλη σφοδρῶς αἵματος εἰς τὴν δορυφορικὴν οἴκησιν κατέστησαν,
<span class="lb" data-page="5.292" data-line="12" id="l5.292.12"></span>ἵν’ ὅτε ζέσειε τὸ τοῦ θυμουμένου τοῦ λόγου παραγγείλαντος,
<span class="lb" data-page="5.292" data-line="13" id="l5.292.13"></span>ὅταν ἄδικος περὶ αὐτὰ γίγνηται πρᾶξις ἔξωθεν,
<span class="lb" data-page="5.292" data-line="14" id="l5.292.14"></span>ἢ καί τις ἀπὸ τῶν ἔνδοθεν ἐπιθυμιῶν ὀξέως διὰ
<span class="lb" data-page="5.292" data-line="15" id="l5.292.15"></span>πάντων τῶν στενωπῶν πᾶν ὅσον αἰσθητικὸν ἐν τῷ σώματι,
<span class="lb" data-page="5.292" data-line="16" id="l5.292.16"></span>τῶν τε παρακελεύσεων καὶ ἀπειλῶν αἰσθανόμενον, γίγνηται
<span class="lb" data-page="5.292" data-line="17" id="l5.292.17"></span>ἐπήκοον. ἔτι δὲ τούτοις ἐφεξῆς καὶ τάδε γράφει. τῇ δὲ
<span class="lb" data-page="5.292" data-line="18" id="l5.292.18"></span>δὴ πηδήσει τῆς καρδίας ἐν τῇ τῶν δεινῶν προσδοκίᾳ καὶ
<span class="lb" data-page="5.292" data-line="19" id="l5.292.19"></span>τῇ τοῦ θυμοῦ ἐγέρσει προγινώσκοντες, ὅτι οἷα διάπυρός γε
<span class="pb" data-page="5.293" id="p5.293"></span>
<span class="lb" data-page="5.293" data-line="1" id="l5.293.1"></span>ἡ τοιαύτη πᾶσα ἔμελλεν οἴκησις γίγνεσθαι τοῦ θυμουμένου,
<span class="lb" data-page="5.293" data-line="2" id="l5.293.2"></span>ἐπικουρίαν αὐτῇ μηχανώμενοι τὴν τοῦ πνεύμονος ἰδέαν ἐνεφύτευσαν.
<span class="lb" data-page="5.293" data-line="3" id="l5.293.3"></span>ὥστε, ὦ φίλτατε Χρύσιππε, τὰ Πλάτωνος δόγματα
<span class="lb" data-page="5.293" data-line="4" id="l5.293.4"></span>γράφεις, ἐπειδὰν ἐκ τῆς καρδίας ἀναθυμιᾶσθαί τε καὶ
<span class="lb" data-page="5.293" data-line="5" id="l5.293.5"></span>πρὸς τὸ ἐκτὸς ὠθεῖσθαι καὶ τὸ πρόσωπον ἐμφυσᾷν λέγῃς
<span class="lb" data-page="5.293" data-line="6" id="l5.293.6"></span>τὸν θυμόν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg032.1st1K-grc1:3.3">
<span class="pb page1" data-page="5.302" id="p5.302"></span>
<span class="milestone ed1page page1" data-n="1.266" data-unit="ed1page" id="ed1page.1.266"></span>
<span class="milestone ed2page page1" data-n="5.116" data-unit="ed2page" id="ed2page.5.116"></span>
            <p>
<span class="lb" data-page="5.302" data-line="1" id="l5.302.1"></span>Ταῦτ’ οὖν ἐχρῆν ἐκλέγειν μόνα τὸν Χρύσιππον,
<span class="lb" data-page="5.302" data-line="2" id="l5.302.2"></span>εἴπερ ὅλως κατὰ μάρτυρας ἐγνώκει διαιρεῖν τὸν
<span class="lb" data-page="5.302" data-line="3" id="l5.302.3"></span>ἀγῶνα. τὸ δὲ πλείω μὲν ἐκεῖνα, ταυτὶ δ’ ἐλάττω γράψαι,
<span class="lb" data-page="5.302" data-line="4" id="l5.302.4"></span>τῷ μὲν τὸ ἀληθὲς τῆς ἱστορίας ἐπιδεικνύντι καλῶς ἂν
<span class="lb" data-page="5.302" data-line="5" id="l5.302.5"></span>γίγνοιτο· πλείω γὰρ ὄντως ἐστὶν ἐκεῖνα· τὸ δ’, ὅπερ ὁ
<span class="lb" data-page="5.302" data-line="6" id="l5.302.6"></span>Χρύσιππος σπουδάζει, κατασκευάζειν ἐπιχειροῦντι πρὸς ἐναντιώματος
<span class="lb" data-page="5.302" data-line="7" id="l5.302.7"></span>ἂν εἴη, καὶ μάλισθ’ ὅσα φανερῶς ἐπιτιμῶντα
<span class="lb" data-page="5.302" data-line="8" id="l5.302.8"></span>ποιεῖ τὸν λογισμὸν τῷ θυμῷ, καθάπερ καὶ τάδε.
</p>
            <div class="lg">
              <div class="l"><span class="lb" data-page="5.302" data-line="9" id="l5.302.9"></span>Στῆθος δὲ πλήξας κραδίην ἠνίπαπε μύθῳ·</div>
              <div class="l"><span class="lb" data-page="5.302" data-line="10" id="l5.302.10"></span>Τέτλαθι δὴ, κραδίη, καὶ κύντερον ἄλλο ποτ’ ἔτλης.</div>
            </div>
            <p>
<span class="lb" data-page="5.302" data-line="11" id="l5.302.11"></span>ταυτὶ γὰρ Ὅμηρος· ἐποίησε τὸν Ὀδυσσέα λέγοντα πρὸς
<span class="lb" data-page="5.302" data-line="12" id="l5.302.12"></span>ἑαυτὸν, ἡνίκ’ ἐφ’ οἷς ἑώρα κατὰ τὴν οἰκίαν πραττομένοις
<span class="lb" data-page="5.302" data-line="13" id="l5.302.13"></span>ὑπὸ τῶν θεραπαινῶν ἀνέζεσέ τε τὸ κατὰ τὴν καρδίαν
<span class="lb" data-page="5.302" data-line="14" id="l5.302.14"></span>αὐτοῦ θερμὸν, ἔμελλέ τε νικήσας ὁ θυμὸς τὸν λογισμὸν
<span class="lb" data-page="5.302" data-line="15" id="l5.302.15"></span>ἐπ’ ἄκαιρον κόλασιν ἄξειν αὐτὸν τῶν γυναικῶν. ὃν γὰρ
<span class="lb" data-page="5.302" data-line="16" id="l5.302.16"></span>ἱππεὺς πρὸς ἵππον, ἢ κυνηγέτης πρὸς κύνα λόγον ἔχουσιν,
<span class="lb" data-page="5.302" data-line="17" id="l5.302.17"></span>τοῦτον ὁ λογισμὸς πρὸς θυμόν. ἄρχειν μὲν γὰρ ἐν
<span class="pb" data-page="5.303" id="p5.303"></span>
<span class="lb" data-page="5.303" data-line="1" id="l5.303.1"></span>ἅπασι καὶ κρατεῖν ἐστι δικαιότερον τὸ φύσει κρεῖττον, ἱππεὺς
<span class="lb" data-page="5.303" data-line="2" id="l5.303.2"></span>μὲν ἵππου, κυνηγέτης δὲ κυνὸς, λογισμὸς δὲ θυμοῦ,
<span class="lb" data-page="5.303" data-line="3" id="l5.303.3"></span>συμβαίνει δ’ οὐκ ἀεὶ νόμῳ φύσεως διοικεῖσθαι τὴν συζυγίαν,
<span class="lb" data-page="5.303" data-line="4" id="l5.303.4"></span>ἀλλ’ ἵππος μὲν ἐνίοτε δυσπειθὴς οὐ κατὰ κόσμον
<span class="lb" data-page="5.303" data-line="5" id="l5.303.5"></span>ἐκφερόμενος συναπήνεγκεν αὑτῷ τὸν ἀναβάτην ἀῤῥωστίᾳ
<span class="lb" data-page="5.303" data-line="6" id="l5.303.6"></span>δυνάμεως ἢ ἐπιστήμης ἱππικῆς ἀμαθίᾳ νικηθέντα, θυμὸς
<span class="lb" data-page="5.303" data-line="7" id="l5.303.7"></span>δὲ ἰσχυρὸς καὶ ἐπὶ τιμωρίαν ἄκαιρον ἐξορμήσας σφοδρότερον
<span class="lb" data-page="5.303" data-line="8" id="l5.303.8"></span>ἔστιν ὅτε συνεπεσπάσατο λογισμὸν ἄῤῥωστον ἢ
<span class="lb" data-page="5.303" data-line="9" id="l5.303.9"></span>ἀμαθῆ. εἰ μὲν γὰρ καὶ ῥώμην καὶ ἐπιστήμην ἔχοι, κρατήσει
<span class="lb" data-page="5.303" data-line="10" id="l5.303.10"></span>πάντως ὅ τε λογισμὸς |τοῦ θυμοῦ καὶ ὁ ἡνίοχος
<span class="lb" data-page="5.303" data-line="11" id="l5.303.11"></span>τοῦ ἵππου· εἰ δ’ ἤτοι θατέρου τούτων ἢ ἀμφοῖν στεροῖτο,
<span class="lb" data-page="5.303" data-line="12" id="l5.303.12"></span>κίνδυνος ἐνταῦθα τοῦ φύσει κρείττονος ἐπικρατῆσαι
<span class="lb" data-page="5.303" data-line="13" id="l5.303.13"></span>τὸ χεῖρον, ὥσπερ ἐν Σκύθαις τε καὶ Γαλάταις καὶ πολλοῖς
<span class="lb" data-page="5.303" data-line="14" id="l5.303.14"></span>ἄλλοις βαρβάροις ἔθνεσιν ὁ θυμὸς κρείττων τοῦ λογισμοῦ,
<span class="lb" data-page="5.303" data-line="15" id="l5.303.15"></span>παρ’ ἡμῖν δὲ ἔν τε παισὶ καὶ τοῖς ἀπαιδεύτοις ἀνθρώποις.
<span class="lb" data-page="5.303" data-line="16" id="l5.303.16"></span>Ὅμηρος δὲ δὴ τοῦτ’ αὐτὸ ἐπιδεῖξαι βουλόμενος Ἕκτορα
<span class="lb" data-page="5.303" data-line="17" id="l5.303.17"></span>μὲν καὶ Ἀχιλλέα καί τινας ἑτέρους τοιούτους θυμῷ
<span class="pb" data-page="5.304" id="p5.304"></span>
<span class="lb" data-page="5.304" data-line="1" id="l5.304.1"></span>δουλεύοντας ὑποτίθεται νεανίσκους· Ὀδυσσέα δὲ καὶ Πολυδάμαντα
<span class="lb" data-page="5.304" data-line="2" id="l5.304.2"></span>καὶ Νέστορα τῷ λογισμῷ κρατοῦντας τοῦ θυμοῦ,
<span class="lb" data-page="5.304" data-line="3" id="l5.304.3"></span>πολλάκις μὲν οὕτως ἰσχυρῶς, ὡς μηδ’ ἐξορμῆσαι πρὸς
<span class="lb" data-page="5.304" data-line="4" id="l5.304.4"></span>ἄλογόν τινα πρᾶξιν τὸν θυμὸν, ἔστιν ὅτε δ’ ὁρμῶντα
<span class="lb" data-page="5.304" data-line="5" id="l5.304.5"></span>μὲν, ἀλλ’ ὑπὸ τοῦ λογισμοῦ κατεχόμενον, ὥσπερ κᾀν τοῖσδε
<span class="lb" data-page="5.304" data-line="6" id="l5.304.6"></span>τοῖς ἔπεσιν Ὀδυσσέα πεποίηκεν. ἅπαντα δ’ ἐφεξῆς αὐτὰ
<span class="lb" data-page="5.304" data-line="7" id="l5.304.7"></span>παραγράψω.
</p>
            <div class="lg">
              <div class="l"><span class="lb" data-page="5.304" data-line="8" id="l5.304.8"></span>Ἔνθ’ Ὀδυσεὺς μνηστῆρσι κακὰ φρονέων ἐνὶ θυμῷ</div>
              <div class="l"><span class="lb" data-page="5.304" data-line="9" id="l5.304.9"></span>Κεῖτ’ ἐγρηγορέων· ταὶ δ’ ἐκ μεγάροιο γυναῖκες</div>
              <div class="l"><span class="lb" data-page="5.304" data-line="10" id="l5.304.10"></span>Ἤϊσαν, αἳ μνηστῆρσιν ἐμισγέσκοντο πάροιθεν,</div>
              <div class="l"><span class="lb" data-page="5.304" data-line="11" id="l5.304.11"></span>Ἀλλήλοισι γέλωτα καὶ εὐφροσύνην παρέχουσαι.</div>
              <div class="l"><span class="lb" data-page="5.304" data-line="12" id="l5.304.12"></span>Τοῦ δ’ ὠρίνετο θυμὸς ἐνὶ στήθεσσι φίλοισι.</div>
              <div class="l"><span class="lb" data-page="5.304" data-line="13" id="l5.304.13"></span>Πολλὰ δὲ μερμήριζε κατὰ φρένα καὶ κατὰ θυμὸν,</div>
              <div class="l"><span class="lb" data-page="5.304" data-line="14" id="l5.304.14"></span>Ἠὲ μεταΐξας θάνατον τεύξειν ἑκάστῃ,</div>
              <div class="l"><span class="lb" data-page="5.304" data-line="15" id="l5.304.15"></span>Ἢ ἔτ’ ἐῷ μνηστῆρσιν ὑπερφιάλοισι μιγῆναι</div>
              <div class="l"><span class="lb" data-page="5.304" data-line="16" id="l5.304.16"></span>Ὕστατα καὶ πύματα· κραδίη δέ οἱ ἔνδον ὑλάκτει.</div>
              <div class="l"><span class="lb" data-page="5.304" data-line="17" id="l5.304.17"></span>Ὡς δὲ κύων ἁπαλοῖσι περὶ σκυλάκεσσι βεβῶσα</div>
              <div class="l"><span class="lb" data-page="5.304" data-line="18" id="l5.304.18"></span>
                <span class="milestone ed2page" data-n="5.117" data-unit="ed2page" id="ed2page.5.117"></span>Ἄνδρ’ ἀγνοιήσασ’ ὑλάει μέμονέν τε μάχεσθαι,</div>
              <span class="pb" data-page="5.305" id="p5.305"></span>
              <div class="l"><span class="lb" data-page="5.305" data-line="1" id="l5.305.1"></span>Ὥς ῥα τοῦ ἔνδον ὑλάκτει ἀγαζομένου κακὰ ἔργα.</div>
              <div class="l"><span class="lb" data-page="5.305" data-line="2" id="l5.305.2"></span>Στῆθος δὲ πλήξας κραδίην ἠνίπαπε μύθῳ·</div>
              <div class="l"><span class="lb" data-page="5.305" data-line="3" id="l5.305.3"></span>Τέτλαθι δὴ, κραδίη, καὶ κύντερον ἄλλο ποτ’ ἔτλης,</div>
              <div class="l"><span class="lb" data-page="5.305" data-line="4" id="l5.305.4"></span>Ἤματι τῷ, ὅτε τοι μένος ἄσχετος ἤσθιε Κύκλωψ</div>
              <div class="l"><span class="lb" data-page="5.305" data-line="5" id="l5.305.5"></span>Ἰφθίμους ἑτάρους, σὺ δὲ ἔτλης, ὄφρα σε μῆτις</div>
              <div class="l"><span class="lb" data-page="5.305" data-line="6" id="l5.305.6"></span>Ἐξάγαγ’ ἐξ ἄντροιο ὀϊόμενον θανέεσθαι.</div>
              <div class="l"><span class="lb" data-page="5.305" data-line="7" id="l5.305.7"></span>Ὣς ἔφατ’ ἐν στήθεσσι καθαπτόμενος φόλον ἦτορ.</div>
            </div>
            <p>
<span class="lb" data-page="5.305" data-line="8" id="l5.305.8"></span><span class="milestone ed1page" data-n="1.267" data-unit="ed1page" id="ed1page.1.267"></span>εἰ μὴ σαφῶς ἐν τούτοις Ὅμηρος ἐκδιηγεῖται μάχην
<span class="lb" data-page="5.305" data-line="9" id="l5.305.9"></span>θυμοῦ πρὸς λογισμὸν ἀνδρὶ φρονίμῳ, καἰ νίκην μὲν τοῦ
<span class="lb" data-page="5.305" data-line="10" id="l5.305.10"></span>λογισμοῦ, τοῦ θυμοῦ δ’ εὐπείθειαν πρὸς αὐτὸν, οὐδ’
<span class="lb" data-page="5.305" data-line="11" id="l5.305.11"></span>ἄλλ’ οὐδὲν ἄν τις ἡμῖν συγχωρήσειεν ἐκμανθάνειν τοῦ ποιητοῦ.
<span class="lb" data-page="5.305" data-line="12" id="l5.305.12"></span>τῶν γὰρ οὕτως ἐναργῶς λεγομένων εἰς ἀμφιβολίαν
<span class="lb" data-page="5.305" data-line="13" id="l5.305.13"></span>ἀχθέντων, οὐδὲ τοῖς ἄλλοις ἂν ἔχοι τις ὅ τι χρήσαιτο. τὰς
<span class="lb" data-page="5.305" data-line="14" id="l5.305.14"></span>γὰρ θεραπαίνας ἁμαρτανούσας ὁρῶν Ὀδυσσεὺς ὑπὸ μὲν τοῦ
<span class="lb" data-page="5.305" data-line="15" id="l5.305.15"></span>θυμοῦ βιαίως εἵλκετο πρὸς τὴν τιμωρίαν αὐτῶν, ὑπὸ δὲ
<span class="lb" data-page="5.305" data-line="16" id="l5.305.16"></span>τοῦ λογισμοῦ κατείχετο τὴν ἀκαιρίαν ἐκδιδάσκοντος. ἐπεὶ
<span class="lb" data-page="5.305" data-line="17" id="l5.305.17"></span>δ’ οὐκ ἠδύνατο ῥᾳδίως πείθειν ὁ λογισμὸς τὸν θυμὸν ἀναβάλλεσθαι
<span class="pb" data-page="5.306" id="p5.306"></span>
<span class="lb" data-page="5.306" data-line="1" id="l5.306.1"></span>τὴν τιμωρίαν εἰς ἐπιτηδειότερον καιρὸν, σφοδρότερον
<span class="lb" data-page="5.306" data-line="2" id="l5.306.2"></span>αὐτῷ προσφέρεται, καθάπερ ἵππον ἐκφερόμενον ἡνίοχος
<span class="lb" data-page="5.306" data-line="3" id="l5.306.3"></span>ἀντισπῶν βιαίως ἰσχυρῷ χαλινῷ, καὶ δὴ καὶ ταῦτά φησι
<span class="lb" data-page="5.306" data-line="4" id="l5.306.4"></span>πρὸς ἑαυτὸν, καρτέρει κατὰ τὸ παρὸν΄, ὦ γενναιοτάτη καρδία,
<span class="lb" data-page="5.306" data-line="5" id="l5.306.5"></span>καθάπερ που καὶ πρότερον ἐκαρτέρησας ἐπὶ Κύκλωπα,
<span class="lb" data-page="5.306" data-line="6" id="l5.306.6"></span>ὁρῶσα τοὺς ἑταίρους ὑπ’ αὐτοῦ διαφθειρομένους. ἐμοὶ μὲν
<span class="lb" data-page="5.306" data-line="7" id="l5.306.7"></span>δὴ τούτων τῶν ἐπῶν εὐκαιρότατα μὲν ὁ Πλάτων δοκεῖ μνημονεύειν
<span class="lb" data-page="5.306" data-line="8" id="l5.306.8"></span>ἐν τετάρτῳ πολιτείας, ἀκαιρότατα δ’ ὁ Χρύσιππος,
<span class="lb" data-page="5.306" data-line="9" id="l5.306.9"></span>ἔτι δὲ μᾶλλον ὧν Εὐριπίδης ἐποίησε λέγουσαν τὴν Μήδειαν,
<span class="lb" data-page="5.306" data-line="10" id="l5.306.10"></span>ἡνίκα καὶ κατὰ τὴν ἐκείνης ψυχὴν ὁ λογισμὸς ἐστασίαζε
<span class="lb" data-page="5.306" data-line="11" id="l5.306.11"></span>πρὸς τὸν θυμόν. ᾔδει μὲν γὰρ, ὡς ἀνόσιόν τι καὶ δεινὸν
<span class="lb" data-page="5.306" data-line="12" id="l5.306.12"></span>ἔργον ἐργάζοιτο τῇ τῶν παίδων ἐπιχειροῦσα σφαγῇ, καὶ διὰ
<span class="lb" data-page="5.306" data-line="13" id="l5.306.13"></span>τοῦτ’ ὤκνει τε καὶ ἀνεβάλλετο, καὶ οὐκ εὐθὺς ὁρμήσασα
<span class="lb" data-page="5.306" data-line="14" id="l5.306.14"></span>ἔπραξε τοὖργον. αὖθις δ’ αὐτὴν ὁ θυμὸς, ὥσπερ τις ἵππος
<span class="lb" data-page="5.306" data-line="15" id="l5.306.15"></span>δυσπειθὴς νικήσας τὸν ἡνίοχον, ἐπὶ τοὺς παῖδας εἷλκε βίᾳ.
<span class="lb" data-page="5.306" data-line="16" id="l5.306.16"></span>καὶ ἔπειτα πάλιν ὁ λογισμὸς ἀντέσπα τε καὶ ἀπῆγεν, εἶτ’
<span class="lb" data-page="5.306" data-line="17" id="l5.306.17"></span>αὖθις ἀνθεῖλκεν ὁ θυμὸς, εἶτ’ αὖθις ὁ λογισμός. ὥστε
<span class="lb" data-page="5.306" data-line="18" id="l5.306.18"></span>πολλάκις ἄνω καὶ κάτω πρὸς ἀμφοῖν ἀγομένη ὡς συνεχώρησε
<span class="pb" data-page="5.307" id="p5.307"></span>
<span class="lb" data-page="5.307" data-line="1" id="l5.307.1"></span>τῷ θυμῷ, τηνικαῦτα ποιεῖ λέγουσαν ὁ Εὐριπίδης
<span class="lb" data-page="5.307" data-line="2" id="l5.307.2"></span>αὐτήν·
</p>
            <div class="lg">
              <div class="l"><span class="lb" data-page="5.307" data-line="3" id="l5.307.3"></span>Καὶ μανθάνω μὲν, οἷα δρᾷν μέλλω κακὰ,</div>
              <div class="l"><span class="lb" data-page="5.307" data-line="4" id="l5.307.4"></span>Θυμὸς δὲ κρείττων τῶν ἐμῶν βουλευμάτων.</div>
            </div>
            <p>
<span class="lb" data-page="5.307" data-line="5" id="l5.307.5"></span>μανθάνει μὲν δή πού τι τὸ μέγεθος ὧν μέλλει δράσειν
<span class="lb" data-page="5.307" data-line="6" id="l5.307.6"></span>κακῶν, ὑπὸ τοῦ λογισμοῦ διδασκομένη, κρείττονα δ’ εἶναι
<span class="lb" data-page="5.307" data-line="7" id="l5.307.7"></span>φησι αὐτοῦ τὸν θυμὸν, καὶ διὰ τοῦθ’ ὑπ’ ἐκείνου πρὸς
<span class="lb" data-page="5.307" data-line="8" id="l5.307.8"></span>τοὖργον ἀπάγεσθαι βιαίως, ἔμπαλιν Ὀδυσσεῖ τῷ λογισμῷ
<span class="lb" data-page="5.307" data-line="9" id="l5.307.9"></span>τὸν θυμὸν ἐπισχόντι. βαρβάρων μὲν γὰρ καὶ ἀπαιδεύτων
<span class="lb" data-page="5.307" data-line="10" id="l5.307.10"></span>ἀνθρώπων ἔθετο παράδειγμα τὴν Μήδειαν Εὐριπίδης, οἷς
<span class="lb" data-page="5.307" data-line="11" id="l5.307.11"></span>ὁ θυμὸς ἰσχυρότερος τοῦ λογισμοῦ· Ἑλλήνων δὲ καὶ πεπαιδευμένων,
<span class="lb" data-page="5.307" data-line="12" id="l5.307.12"></span>οἷον περ αὖ πάλιν ὁ ποιητὴς ὑπέθετο τὸν
<span class="lb" data-page="5.307" data-line="13" id="l5.307.13"></span>Ὀδυσσέα, κρείττων ὁ λογισμὸς τοῦ θυμοῦ. πολλάκις μὲν
<span class="lb" data-page="5.307" data-line="14" id="l5.307.14"></span>οὖν ὁ λογισμὸς εἰς τοσοῦτον τοῦ θυμοειδοῦς μέρους τῆς
<span class="lb" data-page="5.307" data-line="15" id="l5.307.15"></span>ψυχῆς κρείττων ἐστὶν, ὡς μηδέποτε μάχην αὐτοῖς γίγνεσθαι
<span class="lb" data-page="5.307" data-line="16" id="l5.307.16"></span>πρὸς ἀλλήλους, ἀλλὰ τὸν μὲν ἄρχειν, τὸν δὲ ἄρχεσθαι.
<span class="lb" data-page="5.307" data-line="17" id="l5.307.17"></span>καὶ τοῦτο μὲν τοῖς εἰς τέλος ἥκουσι φιλοσοφίας ὑπάρχει.
<span class="lb" data-page="5.307" data-line="18" id="l5.307.18"></span>πολλάκις δ’ ὁ θυμὸς τοῦ λογισμοῦ κρατεῖ τοσοῦτον, ὡς
<span class="pb" data-page="5.308" id="p5.308"></span>
<span class="lb" data-page="5.308" data-line="1" id="l5.308.1"></span>ἄρχειν τε καὶ ἡγεῖσθαι διὰ παντός. ὁρᾶται δ’ ἔν τε πολλοῖς
<span class="lb" data-page="5.308" data-line="2" id="l5.308.2"></span>τῶν βαρβάρων τοῦτο καὶ τῶν παίδων τοῖς φύσει θυμικοῖς,
<span class="lb" data-page="5.308" data-line="3" id="l5.308.3"></span>ἔτι δὲ θηρίων οὐκ ὀλίγοις, καὶ ἀνθρώπων τοῖς θηριώδεσιν.
<span class="lb" data-page="5.308" data-line="4" id="l5.308.4"></span>ἔστιν ὅτε δὲ οὐδέτερον εἰς τοσοῦτον ἰσχυρότερόν ἐστιν,
<span class="lb" data-page="5.308" data-line="5" id="l5.308.5"></span>ὡς ἐφέλκεσθαι παραχρῆμα θάτερον, ἀλλ’ ἐναντιοῦταί τε
<span class="lb" data-page="5.308" data-line="6" id="l5.308.6"></span>πρὸς ἄλληλα καὶ διαμάχεται, καὶ νικᾷ τῷ χρόνῳ θάτερον,
<span class="lb" data-page="5.308" data-line="7" id="l5.308.7"></span>ἐπ’ Ὀδυσσέως μὲν ὁ λογισμὸς, <span class="milestone ed2page" data-n="5.118" data-unit="ed2page" id="ed2page.5.118"></span>ἐπὶ Μηδείας δ’ ὁ
<span class="lb" data-page="5.308" data-line="8" id="l5.308.8"></span>θυμὸς, ὡς δύο ὄντα αὐτὰ μόρια τῆς ψυχῆς, ἢ, εἰ μὴ μόρια,
<span class="lb" data-page="5.308" data-line="9" id="l5.308.9"></span>πάντως γε δυνάμεις τινές. ὁ δὲ Χρύσιππος οὔτε
<span class="lb" data-page="5.308" data-line="10" id="l5.308.10"></span>μόρια ψυχῆς ταῦτ’ εἶναι νομίζων, οὔτε δυνάμεις ἀλόγους
<span class="lb" data-page="5.308" data-line="11" id="l5.308.11"></span>ἑτέρας τῆς λογικῆς, ὅμως οὐκ ὀκνεῖ τῶν Ὀδυσσέως τε καὶ
<span class="lb" data-page="5.308" data-line="12" id="l5.308.12"></span>Μηδείας ἐπῶν μνημονεύειν, ἐναργῶς καταβαλλόντων τὴν
<span class="lb" data-page="5.308" data-line="13" id="l5.308.13"></span>δόξαν αὐτοῦ. πῶς ἂν οὖν τις ἔτι διαλέγοιτο τοιούτοις ἀνδράσι
<span class="lb" data-page="5.308" data-line="14" id="l5.308.14"></span>μήτε τῶν ἐναργῶς φαινομένων φροντίζουσιν, ὡς ἤδη
<span class="lb" data-page="5.308" data-line="15" id="l5.308.15"></span>πολλάκις ἔδειξα, καὶ τῶν ἐξελεγχόντων τὰ δόγματ’ αὐτῶν
<span class="lb" data-page="5.308" data-line="16" id="l5.308.16"></span>ὡς μαρτυρούντων μνημονεύουσιν; ἐμπέπλησται γὰρ ὁ περὶ
<span class="lb" data-page="5.308" data-line="17" id="l5.308.17"></span>ἡγεμονικοῦ λόγος ὑπὸ Χρυσίππου γεγραμμένος ἐπῶν ποιητικῶν
<span class="lb" data-page="5.308" data-line="18" id="l5.308.18"></span>ἤτοι τὰ πάθη περὶ τὸν θώρακά τε καὶ τὴν καρδίαν
<span class="pb" data-page="5.309" id="p5.309"></span>
<span class="lb" data-page="5.309" data-line="1" id="l5.309.1"></span>συνίστασθαι μαρτυρούντων, ἢ δύο εἶναι τῆς ψυχῆς δυνάμεις
<span class="lb" data-page="5.309" data-line="2" id="l5.309.2"></span>ὅλῳ τῷ γένει διαφερούσας ἀλλήλων, τὴν μὲν ἄλογον,
<span class="lb" data-page="5.309" data-line="3" id="l5.309.3"></span>τὴν δὲ λογικήν. ὥσπερ γὰρ ἐξ Ὁμήρου καὶ Ἡσιόδου βραχέα
<span class="lb" data-page="5.309" data-line="4" id="l5.309.4"></span>παρεθέμην ὀλίγῳ πρόσθεν ὧν ὁ Χρύσιππος ἔγραψεν,
<span class="lb" data-page="5.309" data-line="5" id="l5.309.5"></span>οὕτω ἐξ Ὀρφέως καὶ Ἐμπεδοκλέους καὶ Τυρταίου καὶ
<span class="lb" data-page="5.309" data-line="6" id="l5.309.6"></span>Στησιχόρου καὶ Εὐριπίδου καὶ ἑτέρων ποιητῶν ἐπῶν μνημονεύει
<span class="lb" data-page="5.309" data-line="7" id="l5.309.7"></span>παμπόλλων ὁμοίαν ἐχόντων ἀτοπίαν, οἷον καὶ
<span class="lb" data-page="5.309" data-line="8" id="l5.309.8"></span>ὅταν εἴπῃ Τυρταῖον λέγοντα·
</p>
            <div class="l"><span class="lb" data-page="5.309" data-line="9" id="l5.309.9"></span>Αἴθωνος δὲ λέοντος ἔχων ἐν στήθεσι θυμόν.</div>
            <p>
<span class="lb" data-page="5.309" data-line="10" id="l5.309.10"></span>ὅτι μὲν γὰρ ἔχει ὁ λέων θυμὸν, ἀκριβῶς ἅπαντες ἄνθρωποι
<span class="lb" data-page="5.309" data-line="11" id="l5.309.11"></span>καὶ πρὶν ἀκοῦσαι Τυρταίου γιγνώσκομεν, οὐ μὴν
<span class="lb" data-page="5.309" data-line="12" id="l5.309.12"></span>Χρυσίππῳ γ’ ἔπρεπε παραθέσθαι τὸ ἔπος ἀφαιρουμένῳ
<span class="lb" data-page="5.309" data-line="13" id="l5.309.13"></span>τοὺς λέοντας τὸν θυμόν. οὐδὲν γὰρ, ὡς οἴεται, τῶν ἀλόγων
<span class="lb" data-page="5.309" data-line="14" id="l5.309.14"></span>ζώων οὔτε τὸ θυμοειδὲς, οὔτε τὸ ἐπιθυμητικὸν, οὔτε τὸ
<span class="lb" data-page="5.309" data-line="15" id="l5.309.15"></span>λογιστικὸν ἔχει, ἀλλ’, ὡς εἴρηταί μοι καὶ κατὰ τὸ πρῶτον
<span class="lb" data-page="5.309" data-line="16" id="l5.309.16"></span>γράμμα, παρὰ πᾶσαν τὴν ἐνέργειαν ἀφαιροῦνται τῶν εἰρημένων
<span class="lb" data-page="5.309" data-line="17" id="l5.309.17"></span>ἁπάντων αὐτὰ σχεδὸν ἅπαντες οἱ Στωϊκοί. Τυρταῖος δέ γε,
<span class="pb" data-page="5.310" id="p5.310"></span>
<span class="lb" data-page="5.310" data-line="1" id="l5.310.1"></span>καθάπερ οὖν καὶ Ὅμηρος καὶ Ἡσίοδος, καὶ ἁπλῶς εἰπεῖν
<span class="lb" data-page="5.310" data-line="2" id="l5.310.2"></span>ἅπαντες οἵ ποιηταὶ σφοδρότατον ἔχειν φασὶ τοὺς λέοντας
<span class="lb" data-page="5.310" data-line="3" id="l5.310.3"></span>τὸν θυμὸν, ὥστε καὶ τῶν ἀνθρώπων ὅστις ἂν ᾖ θυμοειδέστατος,
<span class="lb" data-page="5.310" data-line="4" id="l5.310.4"></span>εἰκάζουσι λέοντι, καὶ χωρὶς δὲ τῶν ποιητῶν
<span class="lb" data-page="5.310" data-line="5" id="l5.310.5"></span>ἅπαντες ἄνθρωποι τοὺς θυμικωτάτους λέοντας ὀνομάζουσιν.
<span class="lb" data-page="5.310" data-line="6" id="l5.310.6"></span>οὕτως οὐδὲ τοῖς ἀθληταῖς παύονται καθ’ ἑκάστην ἡμέραν
<span class="lb" data-page="5.310" data-line="7" id="l5.310.7"></span>οὕτως ἐγκελευόμενοι· καὶ τοὐναντίον ἔοικεν ἅπαν ἢ βούλεται
<span class="lb" data-page="5.310" data-line="8" id="l5.310.8"></span>συμπίπτειν τῷ Χρυσίππῳ. τῶν γὰρ ἀπὸ τῆς φύσεως
<span class="lb" data-page="5.310" data-line="9" id="l5.310.9"></span>αὐτοῦ τοῦ ζητουμένου πράγματος ἐπιχειρημάτων ἀποχωρῶν
<span class="lb" data-page="5.310" data-line="10" id="l5.310.10"></span>ἑκάστοτε, καὶ ῥητορικῶς μᾶλλον ἢ φιλοσόφως ἐν πλήθει
<span class="lb" data-page="5.310" data-line="11" id="l5.310.11"></span>μαρτύρων τὸ νικᾷν θέμενος, ὑπ’ αὐτῶν ὧν ἐπικαλεῖται
<span class="lb" data-page="5.310" data-line="12" id="l5.310.12"></span>προπαραδίδοται.
</p>
          </article>

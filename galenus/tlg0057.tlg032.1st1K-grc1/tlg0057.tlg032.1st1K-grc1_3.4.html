<article xmlns="http://www.w3.org/1999/xhtml" id="urn:cts:greekLit:tlg0057.tlg032.1st1K-grc1:3.4">
<span class="pb page1" data-page="5.310" id="p5.310"></span>
<span class="milestone ed1page page1" data-n="1.267" data-unit="ed1page" id="ed1page.1.267"></span>
<span class="milestone ed2page page1" data-n="5.118" data-unit="ed2page" id="ed2page.5.118"></span>
            <p>
<span class="lb" data-page="5.310" data-line="13" id="l5.310.13"></span>Καὶ γὰρ οὖν, ὅταν εἴπῃ, διὰ τοῦτο λέγεσθαί
<span class="lb" data-page="5.310" data-line="14" id="l5.310.14"></span>τινας ἀκαρδίους, ὅτι πεπιστεύκασιν ἅπαντες ἄνθρωποι τὸ
<span class="lb" data-page="5.310" data-line="15" id="l5.310.15"></span>ἡγεμονικὸν τῆς ψυχῆς ἐν τῇ καρδίᾳ περιέχεσθαι, θαυμάζειν
<span class="lb" data-page="5.310" data-line="16" id="l5.310.16"></span>ἄξιον τἀνδρὸς, εἰ μὴ ἄχρι τοσούτου παρακολουθεῖ τοῖς
<span class="lb" data-page="5.310" data-line="17" id="l5.310.17"></span>λεγομένοις, ὡς γνωρίζειν, ὅτι μηδένα τῶν ἀνοήτων τε καὶ
<span class="lb" data-page="5.310" data-line="18" id="l5.310.18"></span>ἀσυνέτων ἀκάρδιον ὀνομάζουσιν, ἀλλ’ ἐκείνους μὲν ἅπαντας,
<span class="pb" data-page="5.311" id="p5.311"></span>
<span class="lb" data-page="5.311" data-line="1" id="l5.311.1"></span>ἐπειδὰν σκώπτωσιν, οὐκ ἔχειν ἐγκέφαλόν φασιν, τοὺς ἀτόλμους
<span class="lb" data-page="5.311" data-line="2" id="l5.311.2"></span>δὲ καὶ δειλοὺς ἀκαρδίους ὀνομάζουσιν. ἐξελέγχεται
<span class="lb" data-page="5.311" data-line="3" id="l5.311.3"></span>τοίνυν κᾀνταῦθα τὸ τοῦ Χρυσίππου δόγμα πρὸς αὐτῶν ὧν
<span class="lb" data-page="5.311" data-line="4" id="l5.311.4"></span>ἐπικαλεῖται μαρτύρων, ἐν ἐγκεφάλῳ μὲν ὑπολαμβανόντων
<span class="lb" data-page="5.311" data-line="5" id="l5.311.5"></span>εἶναι τὸ λογιζόμενον, ἐν καρδίᾳ δὲ τὸ θυμοειδές. ἀλλὰ νὴ
<span class="lb" data-page="5.311" data-line="6" id="l5.311.6"></span>Δία θαυμασίως ὅπως ἐξηγεῖται τοὔνομα τὸ ἀκάρδιον, ἢ τίνι
<span class="lb" data-page="5.311" data-line="7" id="l5.311.7"></span>διανοίᾳ λέγουσιν οἱ πολλοὶ, συνάπτων εὐθὺς αὐτῷ καὶ τὸ
<span class="lb" data-page="5.311" data-line="8" id="l5.311.8"></span>ἄσπλαγχνον· ἔχει δὲ ἡ ῥῆσις <span class="milestone ed2page" data-n="5.119" data-unit="ed2page" id="ed2page.5.119"></span>ᾧδε. παραβάλλουσι δὲ
<span class="lb" data-page="5.311" data-line="9" id="l5.311.9"></span>τοῖς εἰρημένοις καὶ τὰ τοιαῦτα τῶν λεγομένων, οἷον τοὺς
<span class="lb" data-page="5.311" data-line="10" id="l5.311.10"></span>ἀσπλάγχνους, καθ’ ὅ φαμεν μὴ ἔχειν τινὰς ἐγκέφαλον καὶ
<span class="lb" data-page="5.311" data-line="11" id="l5.311.11"></span>ἔχειν, οὕτως ἡμᾶς ὑπονοοῦντες λέγειν καὶ μὴ ἔχειν καρδίαν
<span class="lb" data-page="5.311" data-line="12" id="l5.311.12"></span>τινὰς καὶ ἔχειν κατὰ τὰ προειρημένα, τῶν μὲν ἀσπλάγχνων
<span class="lb" data-page="5.311" data-line="13" id="l5.311.13"></span>τάχα λαμβανομένων κατὰ τὸ μηδὲν ἔχειν ἔνδον συναλγοῦν
<span class="lb" data-page="5.311" data-line="14" id="l5.311.14"></span>κατὰ τὰ ἐναντία, καὶ ἀπὸ τῆς καρδίας οὕτως αὐτῶν κοινότερον
<span class="lb" data-page="5.311" data-line="15" id="l5.311.15"></span>λεγομένων, τοῦ δ’ ἐγκεφάλου λαμβανομένου, ἤτοι
<span class="lb" data-page="5.311" data-line="16" id="l5.311.16"></span>κατὰ τὰ αὐτὰ ὁμοίου τινὸς ὄντος, ἢ διὰ τὸ καὶ τοῦτον
<span class="lb" data-page="5.311" data-line="17" id="l5.311.17"></span>ἔχειν τινὰ κυρίαν τοῖς σπλάγχνοις ὁμοίαν. ἡ μὲν ῥῆσις
<span class="lb" data-page="5.311" data-line="18" id="l5.311.18"></span>αὕτη. χρὴ δ’ αὐτὴν ἀναγνῶναί τινα καὶ τρὶς καὶ τετράκις
<span class="pb" data-page="5.312" id="p5.312"></span>
<span class="lb" data-page="5.312" data-line="1" id="l5.312.1"></span>ἐπὶ σχολῇ πολλῇ ἀκριβῶς προσέχοντα τὸν νοῦν τοῖς λεγομένοις.
<span class="lb" data-page="5.312" data-line="2" id="l5.312.2"></span>οὕτω γὰρ μόνως, οἶμαι, πεισθήσεται τὸ κατὰ
<span class="lb" data-page="5.312" data-line="3" id="l5.312.3"></span>τὴν παροιμίαν λεγόμενον ὑπάρχειν αὐτῇ, τὸ, ΛΑΒΕ
<span class="lb" data-page="5.312" data-line="4" id="l5.312.4"></span>ΜΗΔΕΝ, ΚΑΙ ΚΡΑΤΕΙ ΚΑΛΩΣ. ἔγωγ’ οὖν ἐν
<span class="lb" data-page="5.312" data-line="5" id="l5.312.5"></span>πολλοῖς <span class="milestone ed1page" data-n="1.268" data-unit="ed1page" id="ed1page.1.268"></span>πολλάκις βιβλίοις ἀνεγνωκὼς ῥήσεις, ἐν αἷς
<span class="lb" data-page="5.312" data-line="6" id="l5.312.6"></span>ὀνόματα καὶ ῥήματα συνάπτεται μηδεμίαν ἔχοντα διάνοιαν,
<span class="lb" data-page="5.312" data-line="7" id="l5.312.7"></span>οὐδαμόθεν τοῦτ’ ἀκριβούμενον εἶδον οὕτως, ὡς κατὰ τήνδε
<span class="lb" data-page="5.312" data-line="8" id="l5.312.8"></span>τὴν νῦν ἡμῖν προγεγραμμένην λέξιν. αἴνιγμα γάρ ἐστιν ὁ
<span class="lb" data-page="5.312" data-line="9" id="l5.312.9"></span>λόγος τοῦ Χρυσίππου θαυμαστῇ τινι καταπεπλεγμένον ἀσαφείᾳ
<span class="lb" data-page="5.312" data-line="10" id="l5.312.10"></span>μετὰ συντομίας ἀκαίρου. καίτοι τήν γε συντομίαν
<span class="lb" data-page="5.312" data-line="11" id="l5.312.11"></span>οὐδὲ καθ’ ἕνα τῶν ἑαυτοῦ λόγων ἐζήλωκεν, ἀλλ’ οὕτω μακρός
<span class="lb" data-page="5.312" data-line="12" id="l5.312.12"></span>ἐστιν, ὡς πολλάκις ἐν ὅλῳ βιβλίῳ πολυειδῶς ὑπὲρ
<span class="lb" data-page="5.312" data-line="13" id="l5.312.13"></span>τῶν αὐτῶν ἄνω τε καὶ κάτω τοὺς λόγους ἑλίττειν. τὸ μὲν
<span class="lb" data-page="5.312" data-line="14" id="l5.312.14"></span>δὴ τῆς ἀσαφείας αὐτῷ σύνηθες, ἀσθενείᾳ τῆς ἑρμηνευτικῆς
<span class="lb" data-page="5.312" data-line="15" id="l5.312.15"></span>δυνάμεως ἑπόμενον. καί μοι δοκεῖ καὶ αὐτὸς αἰσθανόμενος
<span class="lb" data-page="5.312" data-line="16" id="l5.312.16"></span>αὐτῆς τρὶς καὶ τετράκις ὑπὲρ τῶν αὐτῶν ἐπὶ πλεῖστον ἐκτείνειν
<span class="lb" data-page="5.312" data-line="17" id="l5.312.17"></span>τοὺς λόγους οὐκ ὀκνεῖ. τὸ δὲ τῆς βραχυλογίας ἄηθές
<span class="lb" data-page="5.312" data-line="18" id="l5.312.18"></span>τε καὶ σπανίως ὑπ’ αὐτοῦ γιγνόμενον, ἐν οἷς ἂν μάλιστα
<span class="pb" data-page="5.313" id="p5.313"></span>
<span class="lb" data-page="5.313" data-line="1" id="l5.313.1"></span>λόγοις ἄφυκτον αἰσθάνηται τὸ σφάλμα τῶν ἑαυτοῦ δογμάτων.
<span class="lb" data-page="5.313" data-line="2" id="l5.313.2"></span>βούλεται γὰρ, οἶμαι, παρατρέχειν αὐτὸ διὰ ταχέων,
<span class="lb" data-page="5.313" data-line="3" id="l5.313.3"></span>ἄλλο ὑπομένων ἐξελέγχεσθαι. καί μοι δοκεῖ, καθάπερ ἐν
<span class="lb" data-page="5.313" data-line="4" id="l5.313.4"></span>τοῖς ἄλλοις λόγοις ἀγωνίζεται σαφῶς ἑρμηνεύειν, οὕτως ἐν
<span class="lb" data-page="5.313" data-line="5" id="l5.313.5"></span>οἷς ἐξελέγχεται συγκρύπτειν τὸν λόγον ἀσαφείᾳ μετὰ βραχυλογίας,
<span class="lb" data-page="5.313" data-line="6" id="l5.313.6"></span>ἵνα δηλαδὴ δοκῇ μὲν ἀπολελογῆσθαι πρὸς τοὔγκλημα,
<span class="lb" data-page="5.313" data-line="7" id="l5.313.7"></span>καὶ μὴ παρεληλυθέναι τελέως αὐτὸ, μηδὲν δὲ
<span class="lb" data-page="5.313" data-line="8" id="l5.313.8"></span>ἡμεῖς ἔχωμεν ἀντιλέγειν τοῖς εἰρημένοις, ὧν οὐδ’ ὅλως μανθάνομεν.
<span class="lb" data-page="5.313" data-line="9" id="l5.313.9"></span>αὐτίκα γέ τοι κατὰ τὴν προγεγραμμένην ῥῆσιν,
<span class="lb" data-page="5.313" data-line="10" id="l5.313.10"></span>ἐν ᾗ τὸ ἄσπλαγχνον καὶ ταὶ τὸ μὴ ἔχειν ἐγκέφαλον ὅπως οἱ
<span class="lb" data-page="5.313" data-line="11" id="l5.313.11"></span>πολλοὶ λέγουσιν ἐξηγεῖται, ἐμοὶ μὲν δοκεῖ τοιόνδε τι δηλοῦν.
<span class="lb" data-page="5.313" data-line="12" id="l5.313.12"></span>ἀσπλάγχνους μὲν καλοῦσιν ἐνίους ἐν ἴσῳ τῷ ἀκαρδίους,
<span class="lb" data-page="5.313" data-line="13" id="l5.313.13"></span>ἐπειδὴ σπλάγχνον ἡ καρδία, τὸ δ’ ἐγκέφαλον μὴ
<span class="lb" data-page="5.313" data-line="14" id="l5.313.14"></span>ἔχειν ἐν ἴσῳ τῷ ἄσπλαγχνον εἶναι λέγουσιν, ἐπειδὴ καὶ
<span class="lb" data-page="5.313" data-line="15" id="l5.313.15"></span>οὗτος σπλάγχνον τ’ ἐστὶ καὶ κύριον. οὐ μὴν προσίενταί γε
<span class="lb" data-page="5.313" data-line="16" id="l5.313.16"></span>πάντες οἱ Στωϊκοὶ τὴν τοιαύτην ἐξήγησιν, ἀλλ’ ἕτερον μέν
<span class="lb" data-page="5.313" data-line="17" id="l5.313.17"></span>τι λέγεσθαί φασιν, οὐ δηλοῦσι δὲ αὐτὸ, τῶν ἐσωτερικῶν
<span class="lb" data-page="5.313" data-line="18" id="l5.313.18"></span>ὑπάρχον δηλονότι, καὶ ἐπιτιμῶσιν ἡμῖν εὐθέως ὡς προπετῶς
<span class="pb" data-page="5.314" id="p5.314"></span>
<span class="lb" data-page="5.314" data-line="1" id="l5.314.1"></span>ἀντιλέγουσι, πρὶν γνῶναι τὸ λεγόμενον. οἱ δὲ καὶ λοιδοροῦντες
<span class="lb" data-page="5.314" data-line="2" id="l5.314.2"></span>σφοδρότερον ἀνεισάκτους τε καὶ φιλονείκους ἀποκαλοῦσιν,
<span class="lb" data-page="5.314" data-line="3" id="l5.314.3"></span>οὔ φασί τε διδάξειν τὸ λεγόμενον ἀπαιδεύτους ἀνθρώπους.
<span class="lb" data-page="5.314" data-line="4" id="l5.314.4"></span>καίτοι τά γ΄ ἄλλα καὶ μὴ βουλομένων ἡμῶν
<span class="lb" data-page="5.314" data-line="5" id="l5.314.5"></span>διεξέρχονται μακρῶς. ἀλλ’ ὅταν, ὡς εἶπον, ἐπί τι τοιοῦτον
<span class="lb" data-page="5.314" data-line="6" id="l5.314.6"></span>ἀφίκωνται, μηδεμίαν ἔχον εὐπορίαν φλυαρίας, οἱ μὲν γράφοντες
<span class="lb" data-page="5.314" data-line="7" id="l5.314.7"></span>τὰ βιβλία ταχέως θ’ ἅμα καὶ σαφῶς παρατρέχουσιν,
<span class="lb" data-page="5.314" data-line="8" id="l5.314.8"></span>οἱ δ’ ἐξηγούμενοι τὰ τούτων συγγράμματα φθόνου
<span class="lb" data-page="5.314" data-line="9" id="l5.314.9"></span>μᾶλλον ὑπόνοιαν εἰς τοὺς ἀκούοντας ἐκπέμπειν ἕτοιμοι γίγνονται,
<span class="lb" data-page="5.314" data-line="10" id="l5.314.10"></span>προσποιούμενοι μὴ βούλεσθαι διδάσκειν ἡμᾶς,
<span class="lb" data-page="5.314" data-line="11" id="l5.314.11"></span>ἤπερ ὁμολογοῦντες νενικῆσθαι. ἀλλὰ τοὺς μὲν ἀσπλάγχνους
<span class="lb" data-page="5.314" data-line="12" id="l5.314.12"></span>τε καὶ ἀνεγκεφάλους ἤδη παρέλθωμεν, ἵνα μὴ λυπῶμεν
<span class="lb" data-page="5.314" data-line="13" id="l5.314.13"></span>ἐπὶ πλέον τοὺς περὶ τὸν Χρύσιππον ἐναργῶς καταμαρτυρουμένους
<span class="lb" data-page="5.314" data-line="14" id="l5.314.14"></span>ὑφ’ ὧν ἐπικαλοῦνται μαρτύρων· <span class="milestone ed2page" data-n="5.120" data-unit="ed2page" id="ed2page.5.120"></span>ὅθεν δ’
<span class="lb" data-page="5.314" data-line="15" id="l5.314.15"></span>ἀπελίπομεν, ἐκεῖσε πάλιν ἐπανέλθωμεν. ἐμπλήσας ὁ Χρύσιππος
<span class="lb" data-page="5.314" data-line="16" id="l5.314.16"></span>ὅλον τὸ βιβλίον ἐπῶν Ὁμηρικῶν καὶ Ἡσιοδείων, καὶ
<span class="lb" data-page="5.314" data-line="17" id="l5.314.17"></span>Στησιχορείων, Ἐμπεδοκλείων τε καὶ Ὀρφικῶν, ἔτι δὲ πρὸς
<span class="lb" data-page="5.314" data-line="18" id="l5.314.18"></span>τούτοις ἐκ τῆς τραγῳδίας, καὶ παρὰ Τυρταίου, καὶ τῶν
<span class="pb" data-page="5.315" id="p5.315"></span>
<span class="lb" data-page="5.315" data-line="1" id="l5.315.1"></span>ἄλλων ποιητῶν οὐκ ὀλίγα παραθέμενος, εἶτα μὴ συνεὶς τῆς
<span class="lb" data-page="5.315" data-line="2" id="l5.315.2"></span>θαυμαστῆς δὴ ταύτης ἀπεραντολογίας, (τοῦτο γὰρ αὐτῇ
<span class="lb" data-page="5.315" data-line="3" id="l5.315.3"></span>μᾶλλον ἡγοῦμαι προσήκειν τοὔνομα,) ταῦτα κατὰ λέξιν ἐπιφέρει·
<span class="lb" data-page="5.315" data-line="4" id="l5.315.4"></span>ταυτὶ μὲν φήσουσιν ἀδολεσχίαν εἶναι γραώδη, τυχὸν
<span class="lb" data-page="5.315" data-line="5" id="l5.315.5"></span>δὲ καὶ γραμμάτων διδασκάλου βουλομένου στίχους ὅτι πλείστους
<span class="lb" data-page="5.315" data-line="6" id="l5.315.6"></span>ὑπὸ τὸ αὐτὸ διανόημα τάξαι. καλῶς εἶπες, ὦ Χρύσιππε,
<span class="lb" data-page="5.315" data-line="7" id="l5.315.7"></span>ταῦτα, κάλλιον δ’ ἦν, εἰ μὴ μόνον εἶπες, ἀλλὰ καὶ
<span class="lb" data-page="5.315" data-line="8" id="l5.315.8"></span>παντάπασιν ἐφυλάξω τὴν γραώδη ταύτην ἀδολεσχίαν. τί
<span class="lb" data-page="5.315" data-line="9" id="l5.315.9"></span>γὰρ ἂν εἴη γραωδέστερον, ἢ ἀδολεσχότερον, ἢ γραμματιστῇ
<span class="lb" data-page="5.315" data-line="10" id="l5.315.10"></span>πρεπωδέστερον, ἢ πόῤῥω μᾶλλον ἀπεληλαμένον ἀποδείξεως
<span class="lb" data-page="5.315" data-line="11" id="l5.315.11"></span>προσηκούσης ἀνδρὶ φιλοσόφῳ, τοῦ μνημονεύσαντα κατ’ ἀρχὰς
<span class="lb" data-page="5.315" data-line="12" id="l5.315.12"></span>εὐθὺς τοῦ Πλάτωνος δόγματος ἐᾶσαι μὲν τοῦτο καὶ
<span class="lb" data-page="5.315" data-line="13" id="l5.315.13"></span>ἀποῤῥῖψαι παντάπασιν, οὐδ’ ὡς ὑπὸ τῶν μετ’ αὐτὸν κατεσκεύασται
<span class="lb" data-page="5.315" data-line="14" id="l5.315.14"></span>προσγράψαντα, παρελθεῖν δὲ καὶ τὴν πρὸς τοὺς
<span class="lb" data-page="5.315" data-line="15" id="l5.315.15"></span>ἠρωτημένους ὑπὸ τῶν ἀνδρῶν λόγους ἀντιλογίαν τε καὶ λύσιν,
<span class="lb" data-page="5.315" data-line="16" id="l5.315.16"></span>ἐφ’ ᾗ δίκαιον ἦν αὐτὸν ἀποδείξεσι χρησάμενον ἐπιστημονικαῖς
<span class="lb" data-page="5.315" data-line="17" id="l5.315.17"></span>ἐμπεδῶσαι τὸ ἑαυτοῦ δόγμα, ποιητῶν δὲ μεμνῆσθαι,
<span class="lb" data-page="5.315" data-line="18" id="l5.315.18"></span>καὶ πλῆθος ἰδιωτῶν καλεῖν μαρτυρῆσον, καὶ τί
<span class="pb" data-page="5.316" id="p5.316"></span>
<span class="lb" data-page="5.316" data-line="1" id="l5.316.1"></span>λέγουσιν αἱ γυναῖκες, γράφειν, οὐδ’ οὖν οὐδὲ ἐν αὐτοῖς οἷς
<span class="lb" data-page="5.316" data-line="2" id="l5.316.2"></span>καλεῖ μάρτυσιν εὐτυχοῦντα; καὶ γὰρ οἱ ποιηταὶ καὶ κατ’
<span class="lb" data-page="5.316" data-line="3" id="l5.316.3"></span>αὐτοῦ λέγουσιν ἅπαντες τὰ πλείω καὶ οἱ ἰδιῶται. τίς γοῦν
<span class="lb" data-page="5.316" data-line="4" id="l5.316.4"></span>οὐκ ἔγραψε ποιητὴς, ἐπιθυμεῖν τε καὶ θυμοῦσθαι πολλὰ
<span class="lb" data-page="5.316" data-line="5" id="l5.316.5"></span>τῶν ζώων ἀνθρώπου σφοδρότερον; τίς δ’ ἰδιώτης οὐχ οὕτω
<span class="lb" data-page="5.316" data-line="6" id="l5.316.6"></span>χρῆται τοῖς ὀνόμασιν, ὡς τὸ Πλάτωνος βούλεται δόγμα,
<span class="lb" data-page="5.316" data-line="7" id="l5.316.7"></span>τὸ μὲν ἀκάρδιον ἐν ἴσῳ τῷ δειλὸν καὶ ἄτολμον καὶ ἄνανδρον
<span class="lb" data-page="5.316" data-line="8" id="l5.316.8"></span>ὀνομάζων, καρδίαν δὲ λαβεῖν ἐγκελευόμενος, ἐπειδὰν
<span class="lb" data-page="5.316" data-line="9" id="l5.316.9"></span>εἰς ἀνδρείαν πρᾶξιν ἐπεγείρῃ τὸν πέλας, ἐπεγγελῶν δὲ τοῖς
<span class="lb" data-page="5.316" data-line="10" id="l5.316.10"></span>ἀνόητον εἰποῦσιν, ἀνεγκεφάλους καὶ ἀσυνέτους ὀνομάζων
<span class="lb" data-page="5.316" data-line="11" id="l5.316.11"></span>αὐτοὺς, ἑτέρους δ’ ἀγχίνους καὶ ἔννους φάσκων, οὓς ἂν
<span class="lb" data-page="5.316" data-line="12" id="l5.316.12"></span>ὡς συνετοὺς ἐπαινῇ, ἀσπλάγχνους δὲ ἀποκαλῶν τοὺς μὴ
<span class="lb" data-page="5.316" data-line="13" id="l5.316.13"></span>ἐλεοῦντας μηδένα, μήτε φιλοῦντας, μήθ’ ὅλως φροντίζοντας
<span class="lb" data-page="5.316" data-line="14" id="l5.316.14"></span>ἢ ἐπαινούντων ἢ ψεγόντων, ἢ ἀδικούντων ἢ ὠφελούντων,
<span class="lb" data-page="5.316" data-line="15" id="l5.316.15"></span>ἀλλ’ ὥσπερ λίθους ἀναισθήτους ὑπάρχοντας; οὓς
<span class="lb" data-page="5.316" data-line="16" id="l5.316.16"></span>γὰρ ἂν εἰς ἀναισθησίαν παντελῆ σκῶψαι βουληθῶσιν,
<span class="lb" data-page="5.316" data-line="17" id="l5.316.17"></span>ἀσπλάγχνους ὀνομάζουσιν, ὥσπερ τοὺς ἀνάνδρους μὲν ἀκαρδίους,
<span class="lb" data-page="5.316" data-line="18" id="l5.316.18"></span>ἀνεγκεφάλους δὲ τοὺς ἄφρονας. ἐπεὶ δ’ ἐστὶν καὶ τρίτον τι
<span class="pb" data-page="5.317" id="p5.317"></span>
<span class="lb" data-page="5.317" data-line="1" id="l5.317.1"></span>σπλάγχνον, τὸ ἧπαρ, ἐν ᾧ τὸ ἐπιθυμητικὸν ἵδρυται τῆς ψυχῆς,
<span class="lb" data-page="5.317" data-line="2" id="l5.317.2"></span>καὶ χρὴ καὶ τούτῳ συμμετρίαν τινὰ τῶν οἰκείων ὑπάρχειν
<span class="lb" data-page="5.317" data-line="3" id="l5.317.3"></span>κινήσεων, εἰ μέλλοι τελέως κεκοσμῆσθαι τὴν ψυχὴν ὁ
<span class="lb" data-page="5.317" data-line="4" id="l5.317.4"></span>ἄνθρωπος, εἴη ἂν καὶ ὁ κατὰ τοῦτ’ ἀναίσθητος, ὡς ἐπὶ
<span class="lb" data-page="5.317" data-line="5" id="l5.317.5"></span>τοῖς ἄλλοις τοῖς δύο, καὶ μοχθηρῶς διακείμενος ἄσπλαγχνος
<span class="lb" data-page="5.317" data-line="6" id="l5.317.6"></span>ὀρθῶς ὀνομαζόμενος. ὁ δ’ ἐναντίος αὐτῷ μεγαλόσπλαγχνος
<span class="lb" data-page="5.317" data-line="7" id="l5.317.7"></span>λέγεται, καθάπερ ὁ Εὐριπίδης εἰσάγει τὴν Μήδειαν ὄντως
<span class="lb" data-page="5.317" data-line="8" id="l5.317.8"></span>μεγαλόσπλαγχνον, ἁπάσας τὰς τῶν τριῶν σπλάγχνων δυνάμεις
<span class="lb" data-page="5.317" data-line="9" id="l5.317.9"></span>τε καὶ κινήσεις ἰσχυρὰς ἔχουσαν. ἐπιθυμητικωτάτην
<span class="lb" data-page="5.317" data-line="10" id="l5.317.10"></span>μὲν γὰρ προτίθεται τὴν γυναῖκα, καὶ θυμικωτάτην ἅμα
<span class="lb" data-page="5.317" data-line="11" id="l5.317.11"></span>καὶ λογίσασθαι δεινήν. ἱκανὰ δὲ γνωρίσματα τοῦ μὲν ἐπιθυμητικοῦ
<span class="lb" data-page="5.317" data-line="12" id="l5.317.12"></span>τῆς ψυχῆς, εἰς ὅσον ἀμέτρου κινήσεως ἀφῖκται,
<span class="lb" data-page="5.317" data-line="13" id="l5.317.13"></span>τὰ περὶ τὸν ἔρωτα τοῦ Ἰάσονος, ὑφ’ οὗ νικηθεῖσα προὔδωκεν
<span class="lb" data-page="5.317" data-line="14" id="l5.317.14"></span>ἅμα καὶ κατέλιπε τοὺς οἰκείους, ἐπηκολούθησε δὲ
<span class="lb" data-page="5.317" data-line="15" id="l5.317.15"></span>καὶ τελέως ἐπίστευσεν ἑαυτὴν ἀνθρώπῳ ξένῳ· τοῦ δὲ θυμικοῦ
<span class="lb" data-page="5.317" data-line="16" id="l5.317.16"></span>τῆς σφοδρότητος, οἷά περ τοὺς παῖδας ἐμήνισεν, οὐ
<span class="lb" data-page="5.317" data-line="17" id="l5.317.17"></span>σμικρὰ γνωρίσματα· τοῦ δὲ λογιστικοῦ τῆς συνέσεως, (ὑποτίθεται
<span class="lb" data-page="5.317" data-line="18" id="l5.317.18"></span>γὰρ κᾀν τούτοις αὐτὴν ὁ Εὐριπίδης οὐ τὴν τυχοῦσαν,)
<span class="pb" data-page="5.318" id="p5.318"></span>
<span class="lb" data-page="5.318" data-line="1" id="l5.318.1"></span>οὐ σμικρὰ σημεῖα τὰ πρὸς τὸ τιμωρήσασθαι τοὺς ἐχθροὺς
<span class="lb" data-page="5.318" data-line="2" id="l5.318.2"></span>ἐπινοηθέντα, καὶ ὅσα πρὸς ἑαυτὴν διεξέρχεται, καὶ στέλλουσα
<span class="lb" data-page="5.318" data-line="3" id="l5.318.3"></span>καὶ πείθουσα τὸν θυμὸν ἀποχωρεῖν ἔργων ἀνοσίων.
<span class="lb" data-page="5.318" data-line="4" id="l5.318.4"></span>ὥστ’ εὐλόγως ἐπ’ αὐτῆς ὁ Εὐριπίδης εἶπε·
</p>
            <div class="lg">
              <div class="l"><span class="lb" data-page="5.318" data-line="5" id="l5.318.5"></span>
                <span class="milestone ed2page" data-n="5.121" data-unit="ed2page" id="ed2page.5.121"></span>Τί ποτ’ ἐργάσεται</div>
              <div class="l"><span class="lb" data-page="5.318" data-line="6" id="l5.318.6"></span>Μεγαλόσπλαγχνος, δυσκατάπαυστος</div>
              <div class="l"><span class="lb" data-page="5.318" data-line="7" id="l5.318.7"></span>Ψυχὴ δηχθεῖσα κακοῖσι;</div>
            </div>
            <p>
<span class="lb" data-page="5.318" data-line="8" id="l5.318.8"></span>αὕτη μὲν οὖν μεγαλόσπλαγχνος, ἄσπλαγχνος δὲ καὶ μικρόσπλαγχνος,
<span class="lb" data-page="5.318" data-line="9" id="l5.318.9"></span>ᾧ φαῦλα, καὶ μικρὰ, καὶ βραδυκίνητα, καὶ δυσκίνητα
<span class="lb" data-page="5.318" data-line="10" id="l5.318.10"></span>τὰ τρία τῆς ψυχῆς μόρια. μεταξὺ δέ μοι τῶν λόγων
<span class="lb" data-page="5.318" data-line="11" id="l5.318.11"></span>ὧν διεξέρχομαι τὸ παραστὰν οὐκ ὀκνήσω φράσαι· λέλεκται
<span class="lb" data-page="5.318" data-line="12" id="l5.318.12"></span>δὲ ὑπὸ τῶν παλαιῶν φιλοσόφων, ὡς οὐκ ἐνδέχεταί τινα
<span class="lb" data-page="5.318" data-line="13" id="l5.318.13"></span>διαλεγόμενον ἀδολέσχοις ἀνθρώποις ἀποσχέσθαι τελέως
<span class="lb" data-page="5.318" data-line="14" id="l5.318.14"></span>ἁπάσης<span class="milestone ed1page" data-n="1.269" data-unit="ed1page" id="ed1page.1.269"></span> ἀδολεσχίας. ἔγωγ’ οὖν ἠναγκάσθην ὑπὸ τοῦ
<span class="lb" data-page="5.318" data-line="15" id="l5.318.15"></span>Χρυσίππου προσχυθεὶς ἀδολεσχίας ἐξηγεῖσθαι τάς τε τῶν
<span class="lb" data-page="5.318" data-line="16" id="l5.318.16"></span>ἰδιωτῶν καὶ τὰς Εὐριπίδου φωνὰς, ὃ μήποτ’ ἂν ἑκὼν ἐτόλμησα
<span class="lb" data-page="5.318" data-line="17" id="l5.318.17"></span>πρᾶξαι περὶ τηλικούτου δόγματος ἀποδείξεις γράφων.
<span class="lb" data-page="5.318" data-line="18" id="l5.318.18"></span>οὐχ ὅπως γὰρ Εὐριπίδης, ἢ Τυρταῖος, ἤ τις ἄλλος ποιητὴς,
<span class="pb" data-page="5.319" id="p5.319"></span>
<span class="lb" data-page="5.319" data-line="1" id="l5.319.1"></span>ἢ καὶ παντάπασιν ἰδιώτης ἱκανὸς πιστεύεσθαι περὶ
<span class="lb" data-page="5.319" data-line="2" id="l5.319.2"></span>δόγματος ἁπάσης ἀποδείξεως χωρὶς, ἀλλ’ οὐδ’ αὐτὸς ἁπάντων
<span class="lb" data-page="5.319" data-line="3" id="l5.319.3"></span>ἰατρῶν ὁμολογουμένως ἄριστος Ἱπποκράτης, ὥσπερ οὐδὲ
<span class="lb" data-page="5.319" data-line="4" id="l5.319.4"></span>ὁ πρῶτος ἁπάντων φιλοσόφων Πλάτων. οὐδὲ γὰρ ἂν ῥαγεῖεν
<span class="lb" data-page="5.319" data-line="5" id="l5.319.5"></span>ὑπὸ φθόνου σύμπαντες οἱ μετ’ αὐτὸν, οὐδ’ ἂν ὑπὸ
<span class="lb" data-page="5.319" data-line="6" id="l5.319.6"></span>φιλονεικίας ἀναίσχυντα σοφίζωνται, καθάπερ οἱ περὶ τὸν
<span class="lb" data-page="5.319" data-line="7" id="l5.319.7"></span>Χρύσιππον, ἢ τὴν δόξαν ὑπερβάλλεσθαί ποτε δυνήσονται
<span class="lb" data-page="5.319" data-line="8" id="l5.319.8"></span>τοῦ Πλάτωνος, ἢ τὸν τῶν ἀποδείξεων μιμήσασθαι κόσμον.
<span class="lb" data-page="5.319" data-line="9" id="l5.319.9"></span>ἀλλ’ ὅμως οὐδὲ τούτοις τοῖς ἀνδράσι τοσοῦτον ὑπὲρ τοὺς
<span class="lb" data-page="5.319" data-line="10" id="l5.319.10"></span>ἄλλους ἐπιστήμῃ τὴν ψυχὴν κεκοσμημένοις οὐδεὶς νοῦν ἔχων
<span class="lb" data-page="5.319" data-line="11" id="l5.319.11"></span>ἁπλῶς εἰποῦσιν ἀξιοῖ πιστεύειν, ἀλλ’ ἀναμένει τὴν ἀπόδειξιν.
<span class="lb" data-page="5.319" data-line="12" id="l5.319.12"></span>ὁ δέ γε Χρύσιππος ὧν μὲν οὗτοι λέγουσιν ἀποδείξεων
<span class="lb" data-page="5.319" data-line="13" id="l5.319.13"></span>ὑπὲρ τοῦ προκειμένου δόγματος οὔτε ἐμνημόνευσεν οὐδεμιᾶς,
<span class="lb" data-page="5.319" data-line="14" id="l5.319.14"></span>οὔτ’ ἐξελέγχειν ἐπεχείρησεν, οὐκ αἰδεῖται δὲ Τυρταῖόν τε
<span class="lb" data-page="5.319" data-line="15" id="l5.319.15"></span>καὶ Στησίχορον ἐπικαλούμενος μάρτυρας, οὓς εἰ καὶ ζῶντας
<span class="lb" data-page="5.319" data-line="16" id="l5.319.16"></span>ἤρετό τις περὶ τούτων τῶν δογμάτων ἐπιστήμης ἀμφισβητοῦσιν,
<span class="lb" data-page="5.319" data-line="17" id="l5.319.17"></span>ἐξωμολογήσαντο ἂν εὖ οἶδ’ ὅτι μηδὲν ἐπαΐειν αὐτῶν,
<span class="pb" data-page="5.320" id="p5.320"></span>
<span class="lb" data-page="5.320" data-line="1" id="l5.320.1"></span>αὐτοὶ δὲ μᾶλλον ἂν, οἶμαι, παρὰ Χρυσίππου τι μαθεῖν, ἢ
<span class="lb" data-page="5.320" data-line="2" id="l5.320.2"></span>παρ’ αὐτῶν ἀποδεικνύειν ἠξίωσαν. εἶτα δηλαδὴ Χρύσιππος
<span class="lb" data-page="5.320" data-line="3" id="l5.320.3"></span>ἂν ἐπὶ τοὺς ἰδιώτας ἦγεν αὐτοὺς, ὁ σοφὸς ἐπὶ τοὺς ἀμαθεῖς,
<span class="lb" data-page="5.320" data-line="4" id="l5.320.4"></span>ὁ σώφρων ἐπὶ τοὺς μαινομένους, ὁ λόγων ἀκολουθίαν εἰδὼς
<span class="lb" data-page="5.320" data-line="5" id="l5.320.5"></span>ἐπὶ τοὺς διαφερομένους πρὸς ἀλλήλους τε καὶ ἑαυτοὺς
<span class="lb" data-page="5.320" data-line="6" id="l5.320.6"></span>κατὰ πάντα καιρὸν ἐν λόγοις τε ἅμα καὶ πράξεσιν. ἀλλ’
<span class="lb" data-page="5.320" data-line="7" id="l5.320.7"></span>εἰ καὶ μαίνονται τὰ πάντα καὶ διαφέρονται πρὸς ἀλλήλους
<span class="lb" data-page="5.320" data-line="8" id="l5.320.8"></span>τε καὶ ἑαυτοὺς ἅπαντες οἱ ἰδιῶται, τοῦτο γοῦν, οἶμαι,
<span class="lb" data-page="5.320" data-line="9" id="l5.320.9"></span>σῶφρον ἔχουσι, τὸ μὴ καλεῖν ἐφ’ ἃ λέγουσι τοὺς καταμαρτυρήσοντας
<span class="lb" data-page="5.320" data-line="10" id="l5.320.10"></span>ἑαυτῶν. ἡ δὲ Χρυσίππου σοφία καὶ τῆς τῶν
<span class="lb" data-page="5.320" data-line="11" id="l5.320.11"></span>ἰδιωτῶν ἀμαθίας ἐπέκεινα προελήλυθεν· ἐπικαλεῖται γὰρ
<span class="lb" data-page="5.320" data-line="12" id="l5.320.12"></span>μάρτυρας, ὑφ’ ὧν κατακρίνεται. τούτου χάριν ἠναγκάσθην
<span class="lb" data-page="5.320" data-line="13" id="l5.320.13"></span>κᾀγὼ νῦν ἀδολεσχεῖν, ἵν’ ἐπιδείξω τὸν Χρύσιππον ἐν ἅπασι
<span class="lb" data-page="5.320" data-line="14" id="l5.320.14"></span>μέγιστα σφαλλόμενον. οὔτε γὰρ ἐμνημόνευσεν οὐδεμιᾶς τῶν
<span class="lb" data-page="5.320" data-line="15" id="l5.320.15"></span>ὑπὸ Πλάτωνός τε καὶ Ἱπποκράτους εἰρημένων ἀποδείξεων,
<span class="lb" data-page="5.320" data-line="16" id="l5.320.16"></span>οὔτε ἀντεῖπεν, οὔτ’ αὐτός τινα εἶπεν ἑτέραν ἀπόδειξιν, οὔτε
<span class="lb" data-page="5.320" data-line="17" id="l5.320.17"></span>οἶδεν, οὓς χρὴ καλεῖν μάρτυρας. ἐπεδείξαμεν οὖν ἤδη καὶ
<span class="lb" data-page="5.320" data-line="18" id="l5.320.18"></span>διὰ τοῦ πρώτου βιβλίου περὶ τῆς πρὸς ἑαυτὸν ἐναντιολογίας
<span class="pb" data-page="5.321" id="p5.321"></span>
<span class="lb" data-page="5.321" data-line="1" id="l5.321.1"></span>τοῦ Χρυσίππου· πρόδηλος δὲ καὶ νῦν ἐστιν ἡ ἀναισθησία
<span class="lb" data-page="5.321" data-line="2" id="l5.321.2"></span>τἀνδρὸς, ἃ χρῆν ἀποκρύπτειν ἐναργῶς καταβάλλοντα τὸν
<span class="lb" data-page="5.321" data-line="3" id="l5.321.3"></span>λόγον αὐτοῦ, ταῦτ’ οὐ μόνον ἀποκρύπτοντος, ἀλλὰ καὶ
<span class="lb" data-page="5.321" data-line="4" id="l5.321.4"></span>μαρτυρεῖν ὑπολαμβάνοντος.
</p>
          </article>

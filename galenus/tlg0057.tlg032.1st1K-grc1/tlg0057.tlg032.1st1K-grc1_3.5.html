<article xmlns="http://www.w3.org/1999/xhtml" id="urn:cts:greekLit:tlg0057.tlg032.1st1K-grc1:3.5">
<span class="pb page1" data-page="5.321" id="p5.321"></span>
<span class="milestone ed1page page1" data-n="1.269" data-unit="ed1page" id="ed1page.1.269"></span>
<span class="milestone ed2page page1" data-n="5.121" data-unit="ed2page" id="ed2page.5.121"></span>
            <p>
<span class="lb" data-page="5.321" data-line="5" id="l5.321.5"></span><span class="milestone ed2page" data-n="5.122" data-unit="ed2page" id="ed2page.5.122"></span>Ἀποχωρήσαντες οὖν ἤδη τῶν τοιούτων,
<span class="lb" data-page="5.321" data-line="6" id="l5.321.6"></span>ἴδωμεν ἑξῆς ἅπαντας οὓς ἐρωτᾷ λόγους, ἐπὶ τὴν ἀρχὴν
<span class="lb" data-page="5.321" data-line="7" id="l5.321.7"></span>αὖθις ἀνελθόντες ἅπαντος τοῦ λόγου, πρὸς τὸ μηδὲν παρελθεῖν.
<span class="lb" data-page="5.321" data-line="8" id="l5.321.8"></span>παραθήσομαι δὲ τὴν ῥῆσιν ἅπασαν, εἰ καὶ μακροτέρα
<span class="lb" data-page="5.321" data-line="9" id="l5.321.9"></span>πώς ἐστιν, ἔχουσαν ᾧδε. τῆς μὲν οὖν ὀργῆς γιγνομένης
<span class="lb" data-page="5.321" data-line="10" id="l5.321.10"></span>ἐνταῦθα, εὔλογον καὶ τὰς λοιπὰς ἐπιθυμίας ἐνταῦθ’ εἶναι,
<span class="lb" data-page="5.321" data-line="11" id="l5.321.11"></span>καὶ ἤδη τὰ λοιπὰ πάθη, καὶ τοὺς διαλογισμοὺς, καὶ ὅσα
<span class="lb" data-page="5.321" data-line="12" id="l5.321.12"></span>τούτοις ἐστὶ παραπλήσια. σαινόμενοι δὲ φήμῃ οἱ πολλοὶ
<span class="lb" data-page="5.321" data-line="13" id="l5.321.13"></span>τούτων, πολλὰ κατὰ τὴν ἀλήθειαν ἐπιλέγουσι τοιαῦτα ἐχόμενοι
<span class="lb" data-page="5.321" data-line="14" id="l5.321.14"></span>τῆς ῥηθείσης φορᾶς. πρῶτον μὲν γὰρ, ἵνα πάντες
<span class="lb" data-page="5.321" data-line="15" id="l5.321.15"></span>ἐντεῦθεν ἄρξωμαι, κατὰ τοῦτό φασιν ἀναβαίνειν τινὲς τὸν
<span class="lb" data-page="5.321" data-line="16" id="l5.321.16"></span>θυμὸν, καὶ καταπίνειν τὴν χολήν τινας ἀξιοῦσι λέγοντές τε
<span class="lb" data-page="5.321" data-line="17" id="l5.321.17"></span>καταπίνεσθαί τινα αὐτοῖς σπαράγματα, καὶ μὴ καταπίνεσθαι
<span class="lb" data-page="5.321" data-line="18" id="l5.321.18"></span>κατὰ τὴν τοιαύτην φορὰν λέγομεν. οὕτω δὲ λέγεσθαι,
<span class="pb" data-page="5.322" id="p5.322"></span>
<span class="lb" data-page="5.322" data-line="1" id="l5.322.1"></span>καὶ μηδὲν αὐτοῖς τούτων καταβαίνειν, καὶ ὅτι καταπιὼν τὸ
<span class="lb" data-page="5.322" data-line="2" id="l5.322.2"></span>ῥηθὲν, ἀπῆλθεν ὅ τε Ζήνων πρὸς τοὺς ἐπιλαμβανομένους,
<span class="lb" data-page="5.322" data-line="3" id="l5.322.3"></span>ὅτι πάντα τὰ ζητούμενα εἰς τὸ στόμα φέρειν ἔφησεν, ἀλλ’
<span class="lb" data-page="5.322" data-line="4" id="l5.322.4"></span>οὐ πάντα καταπίνεται, οὔτε τῆς καταπόσεως ἄλλως ἂν
<span class="lb" data-page="5.322" data-line="5" id="l5.322.5"></span>οἰκειότερον λεγομένης, οὔτε τῆς καταβάσεως τῶν ῥηθέντων,
<span class="lb" data-page="5.322" data-line="6" id="l5.322.6"></span>εἰ μὴ περὶ τὸν θώρακα τὸ |ἡγεμονικὸν ἡμῶν ἦν, εἰς ὃ
<span class="lb" data-page="5.322" data-line="7" id="l5.322.7"></span>ταῦτα πάντα φέρεται. ἐν γοῦν τῇ κεφαλῇ ὄντος αὐτοῦ
<span class="lb" data-page="5.322" data-line="8" id="l5.322.8"></span>γελοίως ῥηθήσεται καὶ ἀλλοτρίως καταβαίνειν. ἀναβαίνειν
<span class="lb" data-page="5.322" data-line="9" id="l5.322.9"></span>δ’ ἂν οἶμαι οἰκειότερον αὐτῶν λεγομένων, καὶ οὐ καταβαίνειν
<span class="lb" data-page="5.322" data-line="10" id="l5.322.10"></span>τὸν προειρημένον τρόπον τῆς κατὰ τὴν ἀκοὴν αἰσθήσεως
<span class="lb" data-page="5.322" data-line="11" id="l5.322.11"></span>καταφερομένης περὶ τὴν διάνοιαν, ἐὰν ᾖ περὶ τὸν
<span class="lb" data-page="5.322" data-line="12" id="l5.322.12"></span>θώρακα, οἰκείως κατάβασις ῥηθήσεται· ἐὰν δὲ περὶ τὴν
<span class="lb" data-page="5.322" data-line="13" id="l5.322.13"></span>κεφαλὴν, ἀλλοτριώτερον. ἐν τούτοις πάλιν ὁ Χρύσιππος
<span class="lb" data-page="5.322" data-line="14" id="l5.322.14"></span>οὐκ αἰσθάνεται τοὺς ἰδιώτας ἐφ’ ἑαυτὸν καλῶν· τὸ γὰρ
<span class="lb" data-page="5.322" data-line="15" id="l5.322.15"></span>ἀναβαίνειν τὸν θυμὸν, ἢ καταβαίνειν τὴν χολὴν, ὅσα τ’
<span class="lb" data-page="5.322" data-line="16" id="l5.322.16"></span>ἄλλα τοιαῦτα λέγεται, μαρτυρεῖ τοῖς τὸν θυμόν τε καὶ
<span class="lb" data-page="5.322" data-line="17" id="l5.322.17"></span>ὅλως τὰ πάθη κάτω που τετάχθαι νομίζουσιν, ὥσπερ ἐν τῇ
<span class="lb" data-page="5.322" data-line="18" id="l5.322.18"></span>κεφαλῇ τὸν λογισμόν. τηνικαῦτα γὰρ οἶδα καὶ τὸ μὴ
<span class="pb" data-page="5.323" id="p5.323"></span>
<span class="lb" data-page="5.323" data-line="1" id="l5.323.1"></span>καταβαίνειν ἑαυτοῖς τὰ εἰρημένα λέγοντας τοὺς πολλοὺς, οὐκ
<span class="lb" data-page="5.323" data-line="2" id="l5.323.2"></span>ἐπειδὰν μὴ παρακολουθῶσι, μηδὲ μανθάνωσι τῶν λεγομένων,
<span class="lb" data-page="5.323" data-line="3" id="l5.323.3"></span>ἐπειδὰν λέγηται μὲν τινα ὡς ὀργὴν, ἢ λύπην, ἢ θυμὸν,
<span class="lb" data-page="5.323" data-line="4" id="l5.323.4"></span>ἤ τι τοιοῦτον πάθος ἐγκαλεσόμενα, μὴ φροντίζῃ δὲ αὐτῶν
<span class="lb" data-page="5.323" data-line="5" id="l5.323.5"></span>ὁ ἀκούων, μηδὲ κινῆται κατὰ πάθος. αὕτη μὲν οὖν ἡ
<span class="lb" data-page="5.323" data-line="6" id="l5.323.6"></span>ἀδολεσχία τοῦτο τὸ πέρας ἐχέτω. μετὰ ταῦτα δ’ ὁ Χρύσιππος
<span class="lb" data-page="5.323" data-line="7" id="l5.323.7"></span>τοιᾶσδ’ ἑτέρας μέμνηται. αἱ δὲ γυναῖκες καὶ μᾶλλόν
<span class="lb" data-page="5.323" data-line="8" id="l5.323.8"></span>τι τούτων ἐμφαίνουσιν. εἰ γὰρ μὴ καταβαίνει αὐταῖς
<span class="lb" data-page="5.323" data-line="9" id="l5.323.9"></span>τὰ λεγόμενα, πολλάκις τὸν δάκτυλον κατάγουσι ἕως τοῦ
<span class="lb" data-page="5.323" data-line="10" id="l5.323.10"></span>κατὰ τὴν καρδίαν τόπου, οὐ φάσκουσαι καταβαίνειν ᾧδε τὰ
<span class="lb" data-page="5.323" data-line="11" id="l5.323.11"></span>εἰρημένα. τοῦτο τὸ ἐπιχείρημα τοῖς ἔμπροσθεν ὁμογενές
<span class="lb" data-page="5.323" data-line="12" id="l5.323.12"></span>ἐστιν, δύο ἕτερα προσειληφὸς ἐπιχειρήματα πάνσοφα, τό τε
<span class="lb" data-page="5.323" data-line="13" id="l5.323.13"></span>γυναῖκας εἶναι τὰς λεγούσας αὐτὰ, καὶ μὴ, ὥσπερ τὰ πρόσθεν,
<span class="lb" data-page="5.323" data-line="14" id="l5.323.14"></span>τοὺς ἄνδρας, τό τε καὶ τῇ δείξει δηλοῦν ὥσπερ ὀρχουμένας,
<span class="lb" data-page="5.323" data-line="15" id="l5.323.15"></span>ἅπερ ὁ λόγος ἐπὶ τῶν ἀνδρῶν ἐδήλου. ἀλλά τοι
<span class="lb" data-page="5.323" data-line="16" id="l5.323.16"></span>κᾀνταῦθα, γενναιότατε Χρύσιππε, κατὰ σαυτοῦ καλεῖς τὰς
<span class="lb" data-page="5.323" data-line="17" id="l5.323.17"></span>γυναῖκας μάρτυρας. οὐδὲ γὰρ αὗται λέγουσιν οὕτως, οὐδ’
<span class="pb" data-page="5.324" id="p5.324"></span>
<span class="lb" data-page="5.324" data-line="1" id="l5.324.1"></span>ὀρχοῦνται ταῖς χερσὶν, ὡς εἴρηκας, ἐπειδὰν ἀρνῶνται συνιέναι
<span class="lb" data-page="5.324" data-line="2" id="l5.324.2"></span>τῶν λεγομένων, ἀλλ’ ὅταν ὑπὸ λοιδορίας, ἢ ἀπειλῆς, ἤ τινος
<span class="lb" data-page="5.324" data-line="3" id="l5.324.3"></span>τοιούτου μήτε ὀργίζεσθαι φάσκωσι, μήτε θυμοῦσθαι, μήθ’
<span class="lb" data-page="5.324" data-line="4" id="l5.324.4"></span>ὅλως ἀγανακτεῖν· ὅπερ οὐδ’ αὐτὸν, οἶμαι, λανθάνει τὸν Χρύσιππον.
<span class="lb" data-page="5.324" data-line="5" id="l5.324.5"></span>ἀντιφθεγγόμενος γοῦν κᾀνταῦθα ἑαυτῷ μετ’ ὀλίγον
<span class="lb" data-page="5.324" data-line="6" id="l5.324.6"></span>ὡδί πως γράφει. ἀφ’ ἧς τε φορᾶς λέγομεν μὴ καταβαίνειν
<span class="lb" data-page="5.324" data-line="7" id="l5.324.7"></span>τὰ λεγόμενα, εἴτε ἀπειλὰς, εἴτε λοιδορίας, ὥστε καθικέσθαι
<span class="lb" data-page="5.324" data-line="8" id="l5.324.8"></span>καὶ ἅπτεσθαι αὐτῶν, <span class="milestone ed2page" data-n="5.123" data-unit="ed2page" id="ed2page.5.123"></span>καὶ οὕτως κινεῖσθαι τὴν διάνοιαν
<span class="lb" data-page="5.324" data-line="9" id="l5.324.9"></span>ἀπὸ τῆς φορᾶς ταύτης, καὶ βαθείας τινάς φαμεν
<span class="lb" data-page="5.324" data-line="10" id="l5.324.10"></span>εἶναι, τὸ διὰ μηδὲν τῶν τοιούτων ἐφικέσθαι καταβῆναι
<span class="lb" data-page="5.324" data-line="11" id="l5.324.11"></span>αὐτῶν. ὅτι μὲν οὖν ἐπὶ τῶν ἀπειλούντων ἢ λοιδορούντων
<span class="lb" data-page="5.324" data-line="12" id="l5.324.12"></span>λέγεται τὸ μὴ καταβαίνειν εἰς τὸ στῆθος τὰ εἰρημένα,
<span class="lb" data-page="5.324" data-line="13" id="l5.324.13"></span>καὶ αὐτὸς ὁ Χρύσιππος μαρτυρεῖ. προσέῤῥιψε δὲ
<span class="lb" data-page="5.324" data-line="14" id="l5.324.14"></span>τῷ λόγῳ τὸ τῆς διανοίας ὄνομα, δέον εἰπεῖν θυμοῦ. τὸ μὲν
<span class="lb" data-page="5.324" data-line="15" id="l5.324.15"></span>γὰρ λογίζεσθαί τε καὶ νοεῖν τὰ λεγόμενα, καὶ τὸ μαχόμενον
<span class="lb" data-page="5.324" data-line="16" id="l5.324.16"></span>ἢ ἀκόλουθον ἐπίστασθαι τῆς λογιστικῆς δυνάμεως ἔργον·
<span class="lb" data-page="5.324" data-line="17" id="l5.324.17"></span>τὸ δὲ ἐπὶ λοιδορίαις ἢ ἀπειλαῖς μήτ’ ὀργισθῆναι μήτε
<span class="pb" data-page="5.325" id="p5.325"></span>
<span class="lb" data-page="5.325" data-line="1" id="l5.325.1"></span>θυμωθῆναι τῆς θυμοειδοῦς ἴδιον. ἀλλὰ ταῦτα μὲν ἐν τοῖς
<span class="lb" data-page="5.325" data-line="2" id="l5.325.2"></span>ἐφεξῆς ὁ Χρύσιππος λέγει. μεταξὺ δὲ ταύτης τῆς τε νῦν
<span class="lb" data-page="5.325" data-line="3" id="l5.325.3"></span>γεγραμμένης ῥήσεως καὶ ἧς ὀλίγον ἔμπροσθεν ἔγραψα περὶ
<span class="lb" data-page="5.325" data-line="4" id="l5.325.4"></span>τῶν γυναικῶν, ἑτέρα ῥῆσίς ἐστιν, ἣν ἤδη παραγράψω, πρὸς
<span class="lb" data-page="5.325" data-line="5" id="l5.325.5"></span>τὸ μηδὲν ὅλως ὑπερβαίνειν δοκεῖν· ἔχει δὲ ᾧδε. τούτοις δ’
<span class="lb" data-page="5.325" data-line="6" id="l5.325.6"></span>ἀκολούθως ἀνεμεῖν τέ τινάς φαμεν τὰ φανέντα αὐτοῖς, καὶ
<span class="lb" data-page="5.325" data-line="7" id="l5.325.7"></span>ἔτι τὸν βαθὺν λέγομεν πολλῶν τοιούτων συμφώνως τοῖς εἰρημένοις,
<span class="lb" data-page="5.325" data-line="8" id="l5.325.8"></span>καταπιόντες <span class="milestone ed1page" data-n="1.270" data-unit="ed1page" id="ed1page.1.270"></span>γὰρ ὅμοιον εἰπεῖν, ὅτι ἡμέρα
<span class="lb" data-page="5.325" data-line="9" id="l5.325.9"></span>ἐστὶ, καὶ ἐναποθέμενοι τοῦτο εἰς τὴν διάνοιαν, καὶ πάλιν
<span class="lb" data-page="5.325" data-line="10" id="l5.325.10"></span>ἐκεῖνο λέγοντες, ὅτι οὐκ ἔστιν ἡμέρα, μενόντων τῶν πραγμάτων,
<span class="lb" data-page="5.325" data-line="11" id="l5.325.11"></span>οὐκ ἀλλοτρίως οὐδ’ ἀνοικείως ἀνεμεῖν λέγονται. τοῦτο
<span class="lb" data-page="5.325" data-line="12" id="l5.325.12"></span>τὸ ἀνεμεῖν ἐγὼ μὲν οὐδὲ ἤκουσά τινος λέγοντος, ἀλλὰ μᾶλλον
<span class="lb" data-page="5.325" data-line="13" id="l5.325.13"></span>ἀποπτύσαι, καὶ ἐκπτύσαι, καὶ ἐκβαλεῖν, καὶ ἀποῤῥῖψαι,
<span class="lb" data-page="5.325" data-line="14" id="l5.325.14"></span>καὶ ἀποθέσθαι λέγουσιν, ἐπειδὰν λέγωσί τινα δοξῶν ἀποστῆναι
<span class="lb" data-page="5.325" data-line="15" id="l5.325.15"></span>μοχθηρῶν. εἰ δ’ ἄρα καὶ τὸ ἐξεμέσαι λέγοιτο
<span class="lb" data-page="5.325" data-line="16" id="l5.325.16"></span>πρός τινων, εἴη ἂν ταὐτὸν τῷ ἀποπτύσαι, καὶ ἀποῤῥῖψαι,
<span class="lb" data-page="5.325" data-line="17" id="l5.325.17"></span>καὶ τοῖς ἄλλοις τοῖς ἐκ μεταφορᾶς λεγομένοις
<span class="lb" data-page="5.325" data-line="18" id="l5.325.18"></span>ὁμοίως ἔχον. ὅτι δ’ οὐ μόνον ἀνδρὶ φιλοσοφοῦντι τῶν
<span class="pb" data-page="5.326" id="p5.326"></span>
<span class="lb" data-page="5.326" data-line="1" id="l5.326.1"></span>τοιούτων ἐπιχειρημάτων οὐδέν ἐστι μεταχειριστέον, ἀλλ’ οὐδὲ
<span class="lb" data-page="5.326" data-line="2" id="l5.326.2"></span>ῥητορικῷ, δέδεικται μὲν ἤδη μοι καὶ διὰ τῶν ἔμπροσθεν,
<span class="lb" data-page="5.326" data-line="3" id="l5.326.3"></span>οὐ μὴν ἀλλὰ καὶ νῦν ἔνεστιν ἐνδείξασθαι διὰ βραχέων,
<span class="lb" data-page="5.326" data-line="4" id="l5.326.4"></span>ἀναμνήσαντα τῶν ῥητορικῶν τεχνῶν, ἃς ἐκεῖνοι γράφουσι, διδάσκοντες
<span class="lb" data-page="5.326" data-line="5" id="l5.326.5"></span>ἡμᾶς τόπους ἐπιχειρημάτων εἰς ἑκάστην ὑπόθεσιν.
<span class="lb" data-page="5.326" data-line="6" id="l5.326.6"></span>οὐδενὸς γὰρ τοιούτων μνημονεύουσιν, οἴων ὁ Χρύσιππος
<span class="lb" data-page="5.326" data-line="7" id="l5.326.7"></span>ἐνέπλησε τὰ ἑαυτοῦ συγγράμματα. ἀλλὰ γὰρ εἴπερ
<span class="lb" data-page="5.326" data-line="8" id="l5.326.8"></span>πᾶσαν ῥῆσιν ἀκριβολογεῖσθαι βουληθείην, ὡς μηδὲν τῶν
<span class="lb" data-page="5.326" data-line="9" id="l5.326.9"></span>ἁμαρτημάτων ἀνέλεγκτον παραλιπεῖν, εἰς ἄπειρον ἄν τι μῆκος
<span class="lb" data-page="5.326" data-line="10" id="l5.326.10"></span>ἐκταθείη τὸ βιβλίον. ἀφέμενος οὖν ἤδη τῶν προγεγραμμένων,
<span class="lb" data-page="5.326" data-line="11" id="l5.326.11"></span>ἐπὶ τὰ ἐφεξῆς τρέψομαι, δι’ ὧν ὁ Χρύσιππος
<span class="lb" data-page="5.326" data-line="12" id="l5.326.12"></span>ἄρχεται παρατίθεσθαι τὰς τῶν ποιητῶν μαρτυρίας, μεταξὺ
<span class="lb" data-page="5.326" data-line="13" id="l5.326.13"></span>παρεντιθεὶς αὐτῶν ὀλίγους λόγους ἑαυτοῦ, πολλάκις
<span class="lb" data-page="5.326" data-line="14" id="l5.326.14"></span>μὲν ὥσπερ ἐξήγησιν ὧν ἡ ῥῆσις βούλεται, πολλάκις δ’
<span class="lb" data-page="5.326" data-line="15" id="l5.326.15"></span>ὥσπερ ἐπιτομήν τινα καὶ οἷον καθόλου τι κεφάλαιον.
<span class="lb" data-page="5.326" data-line="16" id="l5.326.16"></span>ἀρξάμενος οὖν ἀπό τινος Ἐμπεδοκλείου ῥήσεως ἐξηγεῖταί τε
<span class="lb" data-page="5.326" data-line="17" id="l5.326.17"></span>αὐτὴν καί τινων κατὰ τὴν ἐξήγησιν ἀξιολογωτέρων ἄρχεται
<span class="pb" data-page="5.327" id="p5.327"></span>
<span class="lb" data-page="5.327" data-line="1" id="l5.327.1"></span>λόγων, ἐν οἷς ἐστι καὶ ὁ περὶ τῆς φωνῆς, οὗ κατὰ τὸ
<span class="lb" data-page="5.327" data-line="2" id="l5.327.2"></span>δεύτερον ἐμνημόνευσα τῶνδε τῶν ὑπομνημάτων, ἐν ᾧ βιβλίῳ
<span class="lb" data-page="5.327" data-line="3" id="l5.327.3"></span>πάντας ἔδοξέ μοι κάλλιον εἶναι παραθέσθαι τοὺς λόγους,
<span class="lb" data-page="5.327" data-line="4" id="l5.327.4"></span>οἳ τὸ πιθανὸν ἔχουσι, καὶ οὐχὶ ἀπόβλητοι τελέως
<span class="lb" data-page="5.327" data-line="5" id="l5.327.5"></span>εἰσὶν, οὐδὲ γυναῖκας, οὐδὲ ἰδιώτας, οὐδὲ ἐτυμολογίας, ἢ
<span class="lb" data-page="5.327" data-line="6" id="l5.327.6"></span>φορὰς χειρῶν, ἢ ἐπινεύσεις, ἢ ἀνανεύσεις κεφαλῆς, ἢ ποιητὰς
<span class="lb" data-page="5.327" data-line="7" id="l5.327.7"></span>ἐπικαλοῦνται μάρτυρας· ἐφ’ ὧν καὶ μόνων ἐγνώκειν καταμεῖναι,
<span class="lb" data-page="5.327" data-line="8" id="l5.327.8"></span>μὴ προσθεὶς αὐτοῖς ταυτὶ τὰ νῦν μοι γραφόμενα.
<span class="lb" data-page="5.327" data-line="9" id="l5.327.9"></span>δόξαν δὲ τοῖς ἑταίροις ἄμεινον εἶναι, μηδ’ ὅσα παντάπασιν
<span class="lb" data-page="5.327" data-line="10" id="l5.327.10"></span>ἠδολέσχηται τῷ Χρυσίππῳ, μηδὲ ταῦθ’ ὑπερβῆναι παντελῶς,
<span class="lb" data-page="5.327" data-line="11" id="l5.327.11"></span>ἀλλ’ ἐπισημήνασθαί τε τὴν ἀτοπίαν αὐτῶν, ἐπιδεῖξαί
<span class="lb" data-page="5.327" data-line="12" id="l5.327.12"></span>τε πρὸς τὸ μηδὲν πλέον ἀνύειν αὐτὰ κατὰ τῶν Στωϊκῶν
<span class="lb" data-page="5.327" data-line="13" id="l5.327.13"></span>δογμάτων παρειλημμένα, διὰ τοῦτο προσέθηκα πάντα
<span class="lb" data-page="5.327" data-line="14" id="l5.327.14"></span>ταῦτα κατὰ τόδε τὸ βιβλίον. περὶ μὲν δὴ τῆς φωνῆς
<span class="lb" data-page="5.327" data-line="15" id="l5.327.15"></span>οὐδὲν ἔτι δέομαι λέγειν ἐν τῷδε, σύμπαντα τὸν τόπον
<span class="lb" data-page="5.327" data-line="16" id="l5.327.16"></span>ἱκανῶς ἐξειργασμένος ἐν τῷ πρὸ τούτου βιβλίῳ. <span class="milestone ed2page" data-n="5.124" data-unit="ed2page" id="ed2page.5.124"></span>ὅσα
<span class="lb" data-page="5.327" data-line="17" id="l5.327.17"></span>δὲ ἐφεξῆς ἔτι τοῦ περὶ ταύτης λόγου κατὰ τὸ τοῦ Χρυσίππου
<span class="lb" data-page="5.327" data-line="18" id="l5.327.18"></span>βιβλίον εἰρημένα, τούτων ἤδη μνημονεύσω. ἔστι δὲ
<span class="pb" data-page="5.328" id="p5.328"></span>
<span class="lb" data-page="5.328" data-line="1" id="l5.328.1"></span>τά τε κατὰ τὰς φορὰς τῶν χειρῶν, ὅτε ἐφαπτόμεθα τῶν
<span class="lb" data-page="5.328" data-line="2" id="l5.328.2"></span>στέρνων ἡμᾶς αὐτοὺς δεικνύντες, ἔτι τε τὰ κατὰ τὴν ἐγὼ
<span class="lb" data-page="5.328" data-line="3" id="l5.328.3"></span>φωνὴν, ἃ δὴ κᾀντοῖς ἐτυμολογικοῖς εἶπεν ἔχειν τι φάσκων
<span class="lb" data-page="5.328" data-line="4" id="l5.328.4"></span>αὐτὰ δεικτικὸν ἐκ τοῦ φαινομένου διὰ τὸ κατὰ τὴν πρώτην
<span class="lb" data-page="5.328" data-line="5" id="l5.328.5"></span>ἐν αὐτῇ συλλαβὴν, ὡς ἐπὶ τὸ στῆθος ἀπάγεσθαι τήν τε
<span class="lb" data-page="5.328" data-line="6" id="l5.328.6"></span>κάτω γένυν καὶ τὸ χεῖλος. εἴρηταί μοι καὶ περὶ τούτων
<span class="lb" data-page="5.328" data-line="7" id="l5.328.7"></span>ἤδη κατὰ τὸ δεύτερον τῶνδε τῶν ὑπομνημάτων κᾀν τοῖς
<span class="lb" data-page="5.328" data-line="8" id="l5.328.8"></span>περὶ ὀνομάτων ὀρθότητος. ὅμοια δὲ τοῖς τοιούτοις ἐπιχειρήμασι
<span class="lb" data-page="5.328" data-line="9" id="l5.328.9"></span>καὶ τὰ κατὰ τὴν ἐτυμολογίαν εἰσὶ τοῦ τῆς καρδίας
<span class="lb" data-page="5.328" data-line="10" id="l5.328.10"></span>ὀνόματος, ἑξῆς τῶν προειρημένων ὑπὸ τοῦ Χρυσίππου γεγραμμένα
<span class="lb" data-page="5.328" data-line="11" id="l5.328.11"></span>κατὰ τὸ πρῶτον περὶ ψυχῆς, ᾧδέ πως ἔχοντα.
<span class="lb" data-page="5.328" data-line="12" id="l5.328.12"></span>τούτοις πᾶσι συμφώνως καὶ τοὔνομα τοῦτ’ ἔσχηκεν ἡ καρδία
<span class="lb" data-page="5.328" data-line="13" id="l5.328.13"></span>κατά τινα κράτησιν καὶ κυρείαν, ἀπὸ τοῦ ἐν αὐτῇ εἶναι
<span class="lb" data-page="5.328" data-line="14" id="l5.328.14"></span>τὸ κυριεῦον καὶ κρατοῦν τῆς ψυχῆς μέρος, ὡς ἂν κρατία
<span class="lb" data-page="5.328" data-line="15" id="l5.328.15"></span>λεγομένη. τὸ μὲν ὡς πρὸς τὴν ζωὴν ἡμῶν κυριώτατον εἶναι
<span class="lb" data-page="5.328" data-line="16" id="l5.328.16"></span>τὸ σπλάγχνον οὐδ’ ἡμεῖς ἀμφισβητοῦμεν, ὦ γενναιότατε
<span class="lb" data-page="5.328" data-line="17" id="l5.328.17"></span>Χρύσιππε, οὐ μὴν ἀπλῶς γε κυριώτατον εἶναι συγχωροῦμεν.
<span class="pb" data-page="5.329" id="p5.329"></span>
<span class="lb" data-page="5.329" data-line="1" id="l5.329.1"></span>οὐ γὰρ ἄρχειν αὐτὸ καὶ δεσπόζειν τῶν ἄλλων ἡ
<span class="lb" data-page="5.329" data-line="2" id="l5.329.2"></span>φύσις ἔνειμεν, ὅταν γε προσηκόντως διοικήσαι τὰ κατὰ τὸν
<span class="lb" data-page="5.329" data-line="3" id="l5.329.3"></span>ἄνθρωπον, ἀλλ’ ἐγκεφάλῳ μὲν ἄρχειν, ὑπακούειν δὲ τῇ
<span class="lb" data-page="5.329" data-line="4" id="l5.329.4"></span>καρδίᾳ, καθάπερ ἡμεῖς ἀποδείκνυμεν. ἐφεξῆς δὲ τοῖς εἰρημένοις,
<span class="lb" data-page="5.329" data-line="5" id="l5.329.5"></span>ὁ Χρύσιππος τάδε γράφει. ὁρμῶμεν κατὰ τοῦτο τὸ
<span class="lb" data-page="5.329" data-line="6" id="l5.329.6"></span>μέρος, καὶ συγκατατιθέμεθα τούτῳ, καὶ εἰς τοῦτο συντείνει
<span class="lb" data-page="5.329" data-line="7" id="l5.329.7"></span>τὰ αἰσθητήρια πάντα. ταῦτα τὰ κεφάλαια μόνα τῶν ἐπιστημονικῶν
<span class="lb" data-page="5.329" data-line="8" id="l5.329.8"></span>ἐστι, καὶ εἴπερ ἀπέδειξεν ὁ Χρύσιππος αὐτὰ,
<span class="lb" data-page="5.329" data-line="9" id="l5.329.9"></span>τότ’ ἂν ἐπῃνοῦμέν τε τὸν ἄνδρα καὶ τοῖς δόγμασιν ἐπειθόμεθα
<span class="lb" data-page="5.329" data-line="10" id="l5.329.10"></span>τῶν Στωϊκῶν. ἐπεὶ δ’ ἀποδεῖξαι μὲν οὐκ ἐπεχείρησεν,
<span class="lb" data-page="5.329" data-line="11" id="l5.329.11"></span>ἀπεφήνατο δὲ μόνον, ἡμεῖς δὲ πρόσθεν μὲν ἤδη
<span class="lb" data-page="5.329" data-line="12" id="l5.329.12"></span>περὶ τῶν αὐτῶν ἀπεδείξαμεν, ὡς οὔτε κατὰ τὴν καρδίαν
<span class="lb" data-page="5.329" data-line="13" id="l5.329.13"></span>γίγνεται, καὶ πάντων αὐτῶν ἐγκέφαλός ἐστιν ἀρχὴ, καὶ διὰ
<span class="lb" data-page="5.329" data-line="14" id="l5.329.14"></span>τῶν ἐφεξῆς δὲ οὐδὲν ἧττον ἀποδείξομεν, οὐκ ἔτ’ ἂν οἶμαι
<span class="lb" data-page="5.329" data-line="15" id="l5.329.15"></span>δίκαιον εἶναι τοῖς Χρυσίππου πιστεύειν δόγμασιν, ἀλλὰ
<span class="lb" data-page="5.329" data-line="16" id="l5.329.16"></span>τοῖς Ἱπποκράτους καὶ Πλάτωνος. ταυτὶ μὲν οὖν τὰ κεφάλαια,
<span class="lb" data-page="5.329" data-line="17" id="l5.329.17"></span>τὸ σύμπαν κῦρος ἐν αὑτοῖς ἔχοντα περὶ τῶν προκειμένων
<span class="lb" data-page="5.329" data-line="18" id="l5.329.18"></span>ἡμῖν δογμάτων, οὕτως ταχέως ὁ Χρύσιππος παρέδραμεν,
<span class="pb" data-page="5.330" id="p5.330"></span>
<span class="lb" data-page="5.330" data-line="1" id="l5.330.1"></span>ὡς ἐπιμνησθῆναι μόνον· ἐν οἷς δὲ οὐ χρὴ, μηκύνει περιττῶς.
<span class="lb" data-page="5.330" data-line="2" id="l5.330.2"></span>ἑξῆς δὲ περί τε φωνῆς μνημονεύει καὶ νεύρων ἀρχῆς,
<span class="lb" data-page="5.330" data-line="3" id="l5.330.3"></span>ὑπὲρ ὧν ἀμφοτέρων εἴρηταί μοι κατὰ τὰ πρόσθεν ὑπομνήματα.
<span class="lb" data-page="5.330" data-line="4" id="l5.330.4"></span>καὶ μετὰ ταῦτα τὴν ἀκάρδιον ἐξηγεῖται προσηγορίαν,
<span class="lb" data-page="5.330" data-line="5" id="l5.330.5"></span>ὑπὲρ ἧς ἔμπροσθεν ἤδη μοι λέλεκται, τοσοῦτον δὲ ἐπισημανοῦμαι
<span class="lb" data-page="5.330" data-line="6" id="l5.330.6"></span>καὶ νῦν ἀπ’ αὐτῆς τῆς λέξεως τοῦ Χρυσίππου
<span class="lb" data-page="5.330" data-line="7" id="l5.330.7"></span>μαρτυρούσης οἷς προεῖπον· ἔχει δὲ ᾧδε. κατὰ τοῦτο καὶ
<span class="lb" data-page="5.330" data-line="8" id="l5.330.8"></span>εὐκάρδιοι λέγονταί τοι εἶναί τινες καθάπερ εὔψυχοι, καὶ
<span class="lb" data-page="5.330" data-line="9" id="l5.330.9"></span>καρδίαν ἀλγεῖν οἱ κηδόμενοί τινων, ὡς ἂν κατὰ τὴν καρδίαν
<span class="lb" data-page="5.330" data-line="10" id="l5.330.10"></span>τῆς κατὰ τὴν λύπην ἀλγηδόνος γιγνομένης. ἐν ταύτῃ
<span class="lb" data-page="5.330" data-line="11" id="l5.330.11"></span>γὰρ τῇ ῥήσει σαφῶς ὁ Χρύσιππος ἐμαρτύρησεν ἡμῖν, ὡς
<span class="lb" data-page="5.330" data-line="12" id="l5.330.12"></span>οὐδέποτε τὸ λογιζόμενον τῆς ψυχῆς οὐδεὶς τῶν ἰδιωτῶν ἐν
<span class="lb" data-page="5.330" data-line="13" id="l5.330.13"></span>καρδίᾳ νενόμικεν ὑπάρχειν, οὐδ’ ὁ ἀκάρδιος τὸν ἄψυχον, ὡς
<span class="lb" data-page="5.330" data-line="14" id="l5.330.14"></span>οἴεται ὁ Χρύσιππος, ἀλλὰ τὸν ἄτολμον δηλοῖ παρ’ αὐτοῖς.
<span class="lb" data-page="5.330" data-line="15" id="l5.330.15"></span>οὕτω δὲ καὶ τὴν καρδίαν ἀλγεῖν τὸ λυπεῖσθαι λέγουσιν,
<span class="lb" data-page="5.330" data-line="16" id="l5.330.16"></span>ὡς καὶ τοῦτ’ αὐτὸς μαρτυρεῖ διὰ τῆς αὐτῆς ταύτης ῥήσεως
<span class="lb" data-page="5.330" data-line="17" id="l5.330.17"></span>τῆς νυνὶ γεγραμμένης, ἐν ᾗ φησιν· ὡς ἂν κατὰ τὴν καρδίαν
<span class="lb" data-page="5.330" data-line="18" id="l5.330.18"></span>τῆς κατὰ τὴν λύπην ἀλγηδόνος γιγνομένης. οὕτως ἐν
<span class="pb" data-page="5.331" id="p5.331"></span>
<span class="lb" data-page="5.331" data-line="1" id="l5.331.1"></span>ἅπασι τοῖς λόγοις ὁ Χρύσιππος οὐκ αἰσθάνεται τὰ πάθη
<span class="lb" data-page="5.331" data-line="2" id="l5.331.2"></span>τῆς ψυχῆς ἐν τοῖς κάτω τῆς κεφαλῆς μέρεσιν ὑπάρχειν κατασκευάζων,
<span class="lb" data-page="5.331" data-line="3" id="l5.331.3"></span>οὐ τὸ λογιζόμενον, ἢ ἐπιστήμην δεχόμενον,
<span class="lb" data-page="5.331" data-line="4" id="l5.331.4"></span>ἢ ἀλήθειαν σπουδάζον. οὕτω δὲ κᾀπειδὰν ἐπιφέρων εἴπῃ,
<span class="lb" data-page="5.331" data-line="5" id="l5.331.5"></span>τὸ γὰρ ὅλον, καθάπερ ἐν ἀρχῇ εἶπον, εὖ μάλ’ ἐμφαίνουσιν
<span class="lb" data-page="5.331" data-line="6" id="l5.331.6"></span>οἵ τε φόβοι καὶ αἱ λῦπαι κατὰ τοῦτο τὸ μέρος γιγνόμεναι,
<span class="lb" data-page="5.331" data-line="7" id="l5.331.7"></span><span class="milestone ed2page" data-n="5.125" data-unit="ed2page" id="ed2page.5.125"></span>μαρτυρεῖ κᾀνταῦθα τῷ τοῦ Πλάτωνος λόγῳ. καὶ
<span class="lb" data-page="5.331" data-line="8" id="l5.331.8"></span>διὰ τῶν ἑξῆς δὲ κατὰ τὸν παραπλήσιον τρόπον οὐκ αἰσθάνεται
<span class="lb" data-page="5.331" data-line="9" id="l5.331.9"></span>κατασκευάζων, ὡς ἐν τῇ καρδίᾳ τὸ θυμοειδὲς ἵδρυται
<span class="lb" data-page="5.331" data-line="10" id="l5.331.10"></span>τῆς ψυχῆς. ἥ τε γὰρ ἐν τοῖς φόβοις πάλσις τῆς καρδίας
<span class="lb" data-page="5.331" data-line="11" id="l5.331.11"></span>ἐκφανής ἐστι καὶ ἡ εἰς τοῦτο τῆς ὅλης ψυχῆς συνδρομὴ,
<span class="lb" data-page="5.331" data-line="12" id="l5.331.12"></span>οὐκ ἄλλως ἐπιγεννηματικῶς γιγνομένων αὐτῶν, καθάπερ ἄλλοις
<span class="lb" data-page="5.331" data-line="13" id="l5.331.13"></span>ἄλλου συμπάσχειν πεφυκότος, καθ’ ὅ καὶ συνιζάνουσιν
<span class="lb" data-page="5.331" data-line="14" id="l5.331.14"></span>εἰς αὑτοὺς, συναγόμενοι πρὸς τοῦτο, ὡς ἂν τὸ ἡγεμονικὸν,
<span class="lb" data-page="5.331" data-line="15" id="l5.331.15"></span>καὶ κατὰ τὴν ὡς ἂν αὐτῶν τούτου φυλακτικήν. καὶ τὰ τῆς
<span class="lb" data-page="5.331" data-line="16" id="l5.331.16"></span>λύπης πάθη ἐνταυθοῖ που εὐφυῶς γίγνεται, οὐδενὸς ἄλλου
<span class="lb" data-page="5.331" data-line="17" id="l5.331.17"></span>συμπάσχοντος οὐδὲ συναλγοῦντος τόπου. ἀλγηδόνων γάρ
<span class="lb" data-page="5.331" data-line="18" id="l5.331.18"></span>τινων κατὰ ταῦτα γιγνομένων σφοδρῶν, ἕτερος μὲν οὐδείς
<span class="pb" data-page="5.332" id="p5.332"></span>
<span class="lb" data-page="5.332" data-line="1" id="l5.332.1"></span>ἐμφαίνει τόπος τὰ πάθη ταῦτα, ὁ δὲ περὶ τὴν καρδίαν μάλιστα.
<span class="lb" data-page="5.332" data-line="2" id="l5.332.2"></span>ταῦτα πάντα <span class="milestone ed1page" data-n="1.271" data-unit="ed1page" id="ed1page.1.271"></span>φήσομεν ἀληθῶς ὑπὸ τοῦ Χρυσίππου
<span class="lb" data-page="5.332" data-line="3" id="l5.332.3"></span>λέγεσθαι, καὶ παρακαλέσομέν γε τοὺς ἀπ’ αὐτοῦ
<span class="lb" data-page="5.332" data-line="4" id="l5.332.4"></span>μεμνῆσθαί τε αὐτῶν καὶ μηκέτι παρ’ ἡμῶν ἑτέραν ἐπιζητεῖν
<span class="lb" data-page="5.332" data-line="5" id="l5.332.5"></span>ἀπόδειξιν ὑπὲρ τοῦ τοὺς φόβους, καὶ τὰς λύπας,
<span class="lb" data-page="5.332" data-line="6" id="l5.332.6"></span>καὶ πάνθ’ ὅσα τοιαῦτα πάθη κατὰ τὴν καρδίαν συνίστασθαι,
<span class="lb" data-page="5.332" data-line="7" id="l5.332.7"></span>ἀλλὰ τοῦτο μὲν καὶ παρ’ αὐτῶν ὁμολογούμενον λαμβάνεται
<span class="lb" data-page="5.332" data-line="8" id="l5.332.8"></span>τῶν Στωϊκῶν. οὐ μόνον γὰρ Χρύσιππος, ἀλλὰ
<span class="lb" data-page="5.332" data-line="9" id="l5.332.9"></span>καὶ Κλεάνθης καὶ Ζήνων ἑτοίμως αὐτὰ τιθέασιν. ἐκεῖνο
<span class="lb" data-page="5.332" data-line="10" id="l5.332.10"></span>δ’ ἐπισκέπτεσθαι χρὴ μόνον, ἐν ᾧ τὴν πᾶσαν ἀμφισβήτησιν
<span class="lb" data-page="5.332" data-line="11" id="l5.332.11"></span>εἶναι συμβέβηκεν, εἰ καὶ τὸ λογιζόμενόν ἐστιν ἐνταῦθα.
<span class="lb" data-page="5.332" data-line="12" id="l5.332.12"></span>εἰ γὰρ ὥσπερ τὸ θυμοειδὲς, ἐναργῶς ἐπιδείκνυται
<span class="lb" data-page="5.332" data-line="13" id="l5.332.13"></span>δι’ ὧν ὁ Χρύσιππος ἤδη πολλάκις εἴρηκε λόγων περιεχόμενον
<span class="lb" data-page="5.332" data-line="14" id="l5.332.14"></span>ἐν τῇ καρδίᾳ. ἡμεῖς δὲ εἰ περὶ τοῦ λογιζομένου
<span class="lb" data-page="5.332" data-line="15" id="l5.332.15"></span>παραπλησίας ταύταις ἢ καὶ σφοδροτέρας ἔτι προσθείημεν
<span class="lb" data-page="5.332" data-line="16" id="l5.332.16"></span>ἀποδείξεις ὑπὲρ τοῦ κατὰ τὴν κεφαλήν τε καὶ τὸν ἐγκέφαλον
<span class="lb" data-page="5.332" data-line="17" id="l5.332.17"></span>ὑπάρχειν αὐτὸ, τί ἄλλο ἢ τὸ Πλάτωνός τε καὶ
<span class="pb" data-page="5.333" id="p5.333"></span>
<span class="lb" data-page="5.333" data-line="1" id="l5.333.1"></span>Ἱπποκράτους ἀποδειχθήσεται δόγμα, τὰς ἀποδείξεις ἀμφοτέρας
<span class="lb" data-page="5.333" data-line="2" id="l5.333.2"></span>ἡμῶν συνθέντων;
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg032.1st1K-grc1:3.6">
<span class="pb page1" data-page="5.333" id="p5.333"></span>
<span class="milestone ed1page page1" data-n="1.271" data-unit="ed1page" id="ed1page.1.271"></span>
<span class="milestone ed2page page1" data-n="5.125" data-unit="ed2page" id="ed2page.5.125"></span>
            <p>
<span class="lb" data-page="5.333" data-line="3" id="l5.333.3"></span>Ἴσως οὖν ἄμεινον, ἐπειδὴ κατὰ τοῦτο τοῦ
<span class="lb" data-page="5.333" data-line="4" id="l5.333.4"></span>λόγου γεγόναμεν, ἀναμνῆσαι τῶν ἐπιστημονικῶν ἀποδείξεων,
<span class="lb" data-page="5.333" data-line="5" id="l5.333.5"></span>ὑπὲρ ὧν ἐπὶ πλέον ἐν τῷ πρὸ τούτου διελέχθην ὑπομνήματι,
<span class="lb" data-page="5.333" data-line="6" id="l5.333.6"></span>τὰ λήμματα δεικνὺς, ἐξ ὧν ἄν τις ἀποδείξειε τὸ προκείμενον.
<span class="lb" data-page="5.333" data-line="7" id="l5.333.7"></span>ἦν δ’ αὐτὸ τὸ κεφάλαιον ἐκ τῶν ὑπαρχόντων
<span class="lb" data-page="5.333" data-line="8" id="l5.333.8"></span>καὶ συμβεβηκότων ἑκατέρῳ τῶν σπλάγχνων κατὰ τὴν οὐσίαν
<span class="lb" data-page="5.333" data-line="9" id="l5.333.9"></span>τοῦ ζητουμένου πράγματος ἄρχεσθαι χρῆναι. καὶ δὴ τὰ
<span class="lb" data-page="5.333" data-line="10" id="l5.333.10"></span>ὑπάρχοντά τε καὶ συμβαίνοντα καθ’ ἑκάτερον ἰδίᾳ πάντα
<span class="lb" data-page="5.333" data-line="11" id="l5.333.11"></span>διήλθομεν ἔμπροσθεν. ἦν δὲ καὶ τούτων κεφάλαια ταῦτα·
<span class="lb" data-page="5.333" data-line="12" id="l5.333.12"></span>πρῶτον μὲν, ὡς τῶν αἴσθησίν τε καὶ κίνησιν τὴν κατὰ
<span class="lb" data-page="5.333" data-line="13" id="l5.333.13"></span>προαίρεσιν ἅπασι τοῖς τοῦ ζώου μέλεσι παραγόντων ὀργάνων,
<span class="lb" data-page="5.333" data-line="14" id="l5.333.14"></span>ἅπερ ὀνομάζεται νεῦρα, τὸν ἐγκέφαλον ἀρχὴν ὑπάρχειν
<span class="lb" data-page="5.333" data-line="15" id="l5.333.15"></span>συμβέβηκεν, ὥσπερ τῶν ἀρτηριῶν τὴν καρδίαν· ἔπειτα δ’,
<span class="lb" data-page="5.333" data-line="16" id="l5.333.16"></span>ὅτι, θλιφθεισῶν μὲν ἢ τρωθεισῶν τῶν κατὰ τὸν ἐγκέφαλον
<span class="lb" data-page="5.333" data-line="17" id="l5.333.17"></span>κοιλιῶν, ὅλον τὸ ζῶον αὐτίκα γίνεται καρῶδες, οὐ μὴν
<span class="lb" data-page="5.333" data-line="18" id="l5.333.18"></span>ἀπόλλυταί γε οὔτε ἡ κατὰ τὰς ἀρτηρίας, οὔτε ἡ κατὰ τὴν
<span class="pb" data-page="5.334" id="p5.334"></span>
<span class="lb" data-page="5.334" data-line="1" id="l5.334.1"></span>καρδίαν κίνησις, ὥσπερ γε κᾀπειδὰν ὁμοίως τὴν καρδίαν
<span class="lb" data-page="5.334" data-line="2" id="l5.334.2"></span>διαθῶμεν, αἱ μὲν κατὰ τὰς ἀρτηρίας κινήσεις παραβλάπτονται,
<span class="lb" data-page="5.334" data-line="3" id="l5.334.3"></span>τὸ δὲ ὅλον ζῶον οὔτε εἰς αἴσθησιν οὐδεμίαν οὔτε
<span class="lb" data-page="5.334" data-line="4" id="l5.334.4"></span>κίνησιν οὐδὲν φαίνεται βλαπτόμενον. ἐπεδείξαμεν δὲ καὶ ὡς
<span class="lb" data-page="5.334" data-line="5" id="l5.334.5"></span>οὐδέτερον οὐδετέρῳ χορηγεῖ τῶν εἰρημένων δυνάμεων, οὔθ’
<span class="lb" data-page="5.334" data-line="6" id="l5.334.6"></span>ἡ καρδία τῷ ἐγκεφάλῳ τῆς αἰσθητικῆς τε καὶ κατὰ προαίρεσιν
<span class="lb" data-page="5.334" data-line="7" id="l5.334.7"></span>κινητικῆς, οὔθ’ ὁ ἐγκέφαλος τῇ καρδίᾳ τῆς σφυγμικῆς,
<span class="lb" data-page="5.334" data-line="8" id="l5.334.8"></span>ἀλλ’ ἔστιν ἑκάτερον τῶν μορίων ἑκατέρας δυνάμεως
<span class="lb" data-page="5.334" data-line="9" id="l5.334.9"></span>οἷον πηγή τις. ἐνδείκνυται δ’ ὁ λόγος ἤδη καὶ τὴν ἀπὸ
<span class="lb" data-page="5.334" data-line="10" id="l5.334.10"></span>τῶν νοσημάτων μαρτυρίαν, ὑπὲρ ἧς ἐν τοῖς ἑξῆς ἐπὶ πλέον
<span class="lb" data-page="5.334" data-line="11" id="l5.334.11"></span>ἐροῦμεν. ἐγκεφάλου μὲν γὰρ πάσχοντος, <span class="milestone ed2page" data-n="5.126" data-unit="ed2page" id="ed2page.5.126"></span>ἕτοιμον
<span class="lb" data-page="5.334" data-line="12" id="l5.334.12"></span>παραφρονῆσαί τε καὶ ἀκίνητον καὶ ἀναίσθητον γενέσθαι
<span class="lb" data-page="5.334" data-line="13" id="l5.334.13"></span>τὸ ζῶον, καρδίας δὲ, συγκοπῆναι μὲν καὶ ἀπολέσθαι,
<span class="lb" data-page="5.334" data-line="14" id="l5.334.14"></span>τῶν προειρημένων δ’ οὐδὲ ἓν παθεῖν. εἴπερ οὖν οὕτως
<span class="lb" data-page="5.334" data-line="15" id="l5.334.15"></span>ταῦτ’ ἔχει, καθάπερ ἔχει, καὶ οἱ λέγοντες, ἐκ καρδίας
<span class="lb" data-page="5.334" data-line="16" id="l5.334.16"></span>πεφυκέναι τὰ νεῦρα, λέγειν μὲν δύνανται τοῦτο καὶ
<span class="lb" data-page="5.334" data-line="17" id="l5.334.17"></span>γράφειν, ὥσπερ καὶ ἄλλα πολλὰ λέγουσί τε καὶ γράφουσιν,
<span class="lb" data-page="5.334" data-line="18" id="l5.334.18"></span>οὐ μὴν ἐπί γε τῶν ζώων ἐναργῶς δεικνύναι.
<span class="pb" data-page="5.335" id="p5.335"></span>
<span class="lb" data-page="5.335" data-line="1" id="l5.335.1"></span>τὴν μὲν γὰρ λεγομένην ἀρχὴν, ἀφ’ ἧς τὰ νεῦρα πέφυκεν,
<span class="lb" data-page="5.335" data-line="2" id="l5.335.2"></span>ἐγκέφαλον ἀναγκαῖον ὑπάρχειν· ὅσα δὲ Χρύσιππος ἐπὶ
<span class="lb" data-page="5.335" data-line="3" id="l5.335.3"></span>πλεῖστον μηκύνων ἐπὶ τῆς καρδίας διεξῆλθεν, οὐ τὸ λογίζεσθαι
<span class="lb" data-page="5.335" data-line="4" id="l5.335.4"></span>δείκνυσι τὸ σπλάγχνον, ἀλλὰ τὸ θυμοῦσθαι, καὶ
<span class="lb" data-page="5.335" data-line="5" id="l5.335.5"></span>τὸ φοβεῖσθαι, καὶ τὸ λυπεῖσθαι, καὶ πάνθ’ ὅσα τοῦ θυμοειδοῦς
<span class="lb" data-page="5.335" data-line="6" id="l5.335.6"></span>τῆς ψυχῆς ἐστιν ἔργα τε καὶ πάθη.
</p>
          </article>

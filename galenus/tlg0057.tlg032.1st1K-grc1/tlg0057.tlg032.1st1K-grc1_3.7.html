<article xmlns="http://www.w3.org/1999/xhtml" id="urn:cts:greekLit:tlg0057.tlg032.1st1K-grc1:3.7">
<span class="pb page1" data-page="5.335" id="p5.335"></span>
<span class="milestone ed1page page1" data-n="1.271" data-unit="ed1page" id="ed1page.1.271"></span>
<span class="milestone ed2page page1" data-n="5.126" data-unit="ed2page" id="ed2page.5.126"></span>
            <p>
<span class="lb" data-page="5.335" data-line="7" id="l5.335.7"></span>Ὅπερ οὖν εἶπον ἤδη πρόσθεν ἐν τῷδε τῷ
<span class="lb" data-page="5.335" data-line="8" id="l5.335.8"></span>γράμματι, τοῦτο καὶ νῦν ἀναγκαῖον ἀναμνῆσαι, ὅτι ὁ Χρύσιππος
<span class="lb" data-page="5.335" data-line="9" id="l5.335.9"></span>ἐν τῇ μετὰ τὰς προγεγραμμένας ῥήσεις λέξει προχείρως
<span class="lb" data-page="5.335" data-line="10" id="l5.335.10"></span>πάλιν ἐξ ἑνὸς ἄρχεσθαι μόνου τὰς δυνάμεις ἀμφοτέρας
<span class="lb" data-page="5.335" data-line="11" id="l5.335.11"></span>λαμβάνει, μηδὲ μίαν ἀπόδειξιν, ἢ παραμυθίαν, ἢ
<span class="lb" data-page="5.335" data-line="12" id="l5.335.12"></span>πιθανότητα τῷ λόγῳ προστιθεὶς, ὡς ἐξ αὐτῆς φανερὸν
<span class="lb" data-page="5.335" data-line="13" id="l5.335.13"></span>ἔσται τῆς λέξεως αὐτοῦ τόνδε τὸν τρόπον ἐχούσης. ἀτόπως
<span class="lb" data-page="5.335" data-line="14" id="l5.335.14"></span>οὖν αὐτὸ κατὰ ταῦτα ἐξαχθησόμενον, ἐάν τε μὴ φῶσι τὴν
<span class="lb" data-page="5.335" data-line="15" id="l5.335.15"></span>λύπην καὶ τὴν ἀγωνίαν ἀλγηδόνας εἶναι, ἐάν τε ἀλγηδόνας,
<span class="lb" data-page="5.335" data-line="16" id="l5.335.16"></span>ἐν ἄλλῳ γίνεσθαι τόπῳ ἢ τῷ ἡγεμονικῷ. τὰ δὲ αὐτὰ
<span class="lb" data-page="5.335" data-line="17" id="l5.335.17"></span>καὶ ἐπὶ τῆς χαρᾶς καὶ ἐπὶ τοῦ θάρσους ἐροῦμεν, ἅπερ ἐμφαίνει
<span class="lb" data-page="5.335" data-line="18" id="l5.335.18"></span>περὶ τὴν καρδίαν γινόμενα. ὃν τρόπον γὰρ, ὅταν τὸν
<span class="pb" data-page="5.336" id="p5.336"></span>
<span class="lb" data-page="5.336" data-line="1" id="l5.336.1"></span>πόδα πονῶμεν ἢ τὴν κεφαλὴν, περὶ τούτους τοὺς τόπους
<span class="lb" data-page="5.336" data-line="2" id="l5.336.2"></span>ὁ πόνος γίνεται, οὕτως συναισθανόμεθα καὶ τῆς κατὰ τὴν
<span class="lb" data-page="5.336" data-line="3" id="l5.336.3"></span>λύπην ἀλγηδόνος περὶ τὸν θώρακα γινομένης, οὔτε τῆς λύπης
<span class="lb" data-page="5.336" data-line="4" id="l5.336.4"></span>οὐκ οὔσης ἀλγηδόνος, οὔτε ἐν ἑτέρῳ τινὶ τόπῳ ἢ τῷ ἡγεμονικῷ
<span class="lb" data-page="5.336" data-line="5" id="l5.336.5"></span>αὐτῆς γινομένης. πρὸς ταύτην τὴν ῥῆσιν δίκαιον ἀποκρίνασθαι
<span class="lb" data-page="5.336" data-line="6" id="l5.336.6"></span>τῷ Χρυσίππῳ καθ’ ἕκαστον ὧν ἐρωτῶ κεφαλαίων, εὐθέως
<span class="lb" data-page="5.336" data-line="7" id="l5.336.7"></span>ἀπὸ τῆς ἀρχῆς τὸ πρῶτον ἀναλαβόντας, ἔνθα φησὶ, τὴν
<span class="lb" data-page="5.336" data-line="8" id="l5.336.8"></span>λύπην καὶ τὴν ἀγωνίαν καὶ τὴν ὀδύνην ἀλγηδόνας ὑπάρχειν.
<span class="lb" data-page="5.336" data-line="9" id="l5.336.9"></span>εἴτε γὰρ ἐρωτῶν ἡμᾶς οὕτως εἴποι τις, ὡς Χρύσιππος εἴρηκεν,
<span class="lb" data-page="5.336" data-line="10" id="l5.336.10"></span>εἴτε ἀποφαινόμενος, ἐπαινέσομεν αὐτοῦ τὸν λόγον,
<span class="lb" data-page="5.336" data-line="11" id="l5.336.11"></span>καὶ φήσομεν, ἀγωνίαν καὶ λύπην καὶ ὀδύνην ἀλγηδόνας
<span class="lb" data-page="5.336" data-line="12" id="l5.336.12"></span>εἶναι τῷ γένει, μᾶλλον δ’, εἰ χρὴ τοῖς ὀνόμασι κατὰ τὴν
<span class="lb" data-page="5.336" data-line="13" id="l5.336.13"></span>τῶν Ἑλλήνων χρήσασθαι συνήθειαν, ὀδύνας τε καὶ ἀλγηδόνας
<span class="lb" data-page="5.336" data-line="14" id="l5.336.14"></span>οὐδέτερον ἀλλήλων διαφέρειν, ὥσπερ οὐδὲ κίονα
<span class="lb" data-page="5.336" data-line="15" id="l5.336.15"></span>οὐδὲ στύλον, οὐδ’ ὦπας καὶ ὀφθαλμούς· ἀγωνίας μέντοι
<span class="lb" data-page="5.336" data-line="16" id="l5.336.16"></span>καὶ λύπης οἷον γένος εἶναί τι τὴν ἀλγηδόνα. τὸ δ’ ἐν τῷ
<span class="lb" data-page="5.336" data-line="17" id="l5.336.17"></span>ἡγεμονικῷ τόπῳ τὰς ἀλγηδόνας γίνεσθαι, τοῦτ’ οὐκ ἔτι τῷ
<span class="lb" data-page="5.336" data-line="18" id="l5.336.18"></span>Χρυσίππῳ συγχωρήσομεν αὐτῷ τὴν ἀλγηδόνα κατά γε τὸ
<span class="pb" data-page="5.337" id="p5.337"></span>
<span class="lb" data-page="5.337" data-line="1" id="l5.337.1"></span>ἡγεμονικὸν συνίστασθαι. δίκαιος οὖν ἐστιν ἐπιδεῖξαι καθ’
<span class="lb" data-page="5.337" data-line="2" id="l5.337.2"></span>ἓν καὶ ταὐτὸν σπλάγχνον ἀμφοτέρας ᾠκισμένας τὰς δυνάμεις.
<span class="lb" data-page="5.337" data-line="3" id="l5.337.3"></span>καίτοι τί λέγω καθ’ ἓν καὶ ταὐτόν; οὐ γὰρ πρὸς
<span class="lb" data-page="5.337" data-line="4" id="l5.337.4"></span>Χρύσιππον οὕτω χρὴ ποιεῖσθαι τὸν λόγον, ἀλλὰ πρὸς
<span class="lb" data-page="5.337" data-line="5" id="l5.337.5"></span>Ἀριστοτέλην, συγχωροῦντα μὲν, εἶναι πλείους δυνάμεις ἡμῶν
<span class="lb" data-page="5.337" data-line="6" id="l5.337.6"></span>ἐν τῇ ψυχῇ τῷ γένει διαφερούσας, οὐ μὴν ἐν ἄλλῳ γε
<span class="lb" data-page="5.337" data-line="7" id="l5.337.7"></span>καὶ ἄλλῳ σπλάγχνῳ καθιδρῦσθαι· πάντων γὰρ ἀρχὴν εἶναι
<span class="lb" data-page="5.337" data-line="8" id="l5.337.8"></span>βούλεται καρδίαν. ὁ δὲ Χρύσιππος οὐδὲ τὰς δυνάμεις
<span class="lb" data-page="5.337" data-line="9" id="l5.337.9"></span>αὐτὰς διαλλάττειν ἀλλήλων ὁμολογεῖ, οὐδ’ ἑτέρᾳ μέν τινι
<span class="lb" data-page="5.337" data-line="10" id="l5.337.10"></span>δυνάμει θυμοῦσθαι τὸ ζῶον, ἑτέρᾳ δ’ ἐπιθυμεῖν, ἑτέρᾳ δὲ
<span class="lb" data-page="5.337" data-line="11" id="l5.337.11"></span>λογίζεσθαι. οὔκουν οὐδ’ ἡμᾶς οὕτω χρὴ προβάλλειν αὐτὸ,
<span class="lb" data-page="5.337" data-line="12" id="l5.337.12"></span>καθάπερ ὀλίγον ἔμπροσθεν εἴπομεν, ἐπιδεῖξαι <span class="milestone ed2page" data-n="5.127" data-unit="ed2page" id="ed2page.5.127"></span>παρακαλοῦντας,
<span class="lb" data-page="5.337" data-line="13" id="l5.337.13"></span>ὡς ἐν ταὐτῷ τόπῳ τοῦ ζώου καὶ τὸ θυμοειδές
<span class="lb" data-page="5.337" data-line="14" id="l5.337.14"></span>ἐστι καὶ τὸ λογιστικὸν καὶ τὸ ἐπιθυμητικόν. τὸ τοίνυν
<span class="lb" data-page="5.337" data-line="15" id="l5.337.15"></span>πρότερόν τε τούτου καὶ γενικώτερον ζήτημα τοῦτο παρακαλέσομεν
<span class="lb" data-page="5.337" data-line="16" id="l5.337.16"></span>ἢ Χρύσιππον ἤ τινα τῶν ἀπ’ αὐτοῦ καταστήσασθαί
<span class="lb" data-page="5.337" data-line="17" id="l5.337.17"></span>τε καὶ ἀποδεῖξαι. τοῦτο δ’ ἐστὶ τὸ τῆς αὐτῆς εἶναι δυνάμεως
<span class="lb" data-page="5.337" data-line="18" id="l5.337.18"></span>ἔργα τό τε λογίζεσθαι καὶ τὸ θυμοῦσθαι καὶ τὸ βρωμάτων τε
<span class="pb" data-page="5.338" id="p5.338"></span>
<span class="lb" data-page="5.338" data-line="1" id="l5.338.1"></span>καὶ πομάτων καὶ ἀφροδισίων ἐπιθυμεῖν. ἡμεῖς μὲν γὰρ ἐπί
<span class="lb" data-page="5.338" data-line="2" id="l5.338.2"></span>τε τῶν ἄλλων ζώων ἐναργῶς ἐπιδείκνυμεν αὐτὰ κεχωρισμένα,
<span class="lb" data-page="5.338" data-line="3" id="l5.338.3"></span>καὶ προσέτι τῶν παίδων οἳ λογισμῷ μὲν ἥκιστα χρῶνται,
<span class="lb" data-page="5.338" data-line="4" id="l5.338.4"></span>θυμοῖς δὲ καὶ ἐπιθυμίαις ἰσχυροτάταις ὥσπερ τὰ θηρία
<span class="lb" data-page="5.338" data-line="5" id="l5.338.5"></span>δουλεύουσι. καὶ ἡμῶν γ’ αὐτῶν ὁ μὲν τῷ λογισμῷ μάλιστα
<span class="lb" data-page="5.338" data-line="6" id="l5.338.6"></span>χρώμενος ἥκιστ’ ἐπιθυμητικός τ’ ἐστὶ καὶ θυμικὸς,
<span class="lb" data-page="5.338" data-line="7" id="l5.338.7"></span>ὁ δ’ ὑπό τινος τῶν ἀλόγων τῆς ψυχῆς μορίων ἀρχόμενος
<span class="lb" data-page="5.338" data-line="8" id="l5.338.8"></span>ἥκιστα χρῆται λογισμῷ. καὶ τῆς Μηδείας δ’ ἀναμνηστέον
<span class="lb" data-page="5.338" data-line="9" id="l5.338.9"></span>ἐν τούτῳ τῆς Εὐριπίδου, καὶ τοῦ Ὁμηρικοῦ Ὀδυσσέως, ἐν
<span class="lb" data-page="5.338" data-line="10" id="l5.338.10"></span>οἷς ἐστασίασε μὲν ἑκάτερα πρὸς ἄλληλα τῆς ψυχῆς τὰ μόρια,
<span class="lb" data-page="5.338" data-line="11" id="l5.338.11"></span>δηλοῦντα σαφῶς, ὡς οὐχ ἕν ἐστιν, ἐνίκησε δὲ ἐπὶ τοῦ
<span class="lb" data-page="5.338" data-line="12" id="l5.338.12"></span>σοφωτέρου τὸ βέλτιον, ἐπὶ δὲ τῆς ἀπαιδεύτου τε καὶ βαρβάρου
<span class="lb" data-page="5.338" data-line="13" id="l5.338.13"></span>τὸ χεῖρον. καὶ ἐπὶ πολλῶν ἀνθρώπων τοιαῦτ’ ἐστι
<span class="lb" data-page="5.338" data-line="14" id="l5.338.14"></span>γινόμενα κατὰ τὴν ψυχὴν, τοῦ λογισμοῦ ποτὲ μὲν τῷ θυμοειδεῖ
<span class="lb" data-page="5.338" data-line="15" id="l5.338.15"></span>μαχομένου, ποτὲ δὲ τῷ ἐπιθυμητικῷ. ὁ δὲ Χρύσιππος
<span class="lb" data-page="5.338" data-line="16" id="l5.338.16"></span>ἅμα τοῖς ἄλλοις Στωϊκοῖς ἐπὶ μὲν <span class="milestone ed1page" data-n="1.272" data-unit="ed1page" id="ed1page.1.272"></span>τῶν ἀλόγων
<span class="lb" data-page="5.338" data-line="17" id="l5.338.17"></span>ζώων ὁμόσε χωρεῖ πρὸς τὸ δόγμα, μηδ’ ἐπιθυμεῖν
<span class="lb" data-page="5.338" data-line="18" id="l5.338.18"></span>φάσκων· καί μοι περὶ τῆς ἀναισχυντίας τοῦ λόγου πρόσθεν
<span class="pb" data-page="5.339" id="p5.339"></span>
<span class="lb" data-page="5.339" data-line="1" id="l5.339.1"></span>εἴρηται· ἐπὶ δὲ τῶν παίδων ἄνω καὶ κάτω περιπλέκουσιν,
<span class="lb" data-page="5.339" data-line="2" id="l5.339.2"></span>οὐχ ὡσαύτως μὲν ἅπαντες, ἀναισχυντοῦντες δὲ καὶ παρὰ τὸ
<span class="lb" data-page="5.339" data-line="3" id="l5.339.3"></span>φαινόμενον ἀποφαινόμενοι πάντες. εἰρήσεται δέ μοι καὶ
<span class="lb" data-page="5.339" data-line="4" id="l5.339.4"></span>περὶ τούτων ἐπὶ πλέον ἐν τοῖς ἐφεξῆς. ὡσαύτως δὲ καὶ περὶ
<span class="lb" data-page="5.339" data-line="5" id="l5.339.5"></span>τῶν κατὰ τὴν ψυχὴν παθῶν τῆς διαφορᾶς οὐδὲν ὁμολογούμενον
<span class="lb" data-page="5.339" data-line="6" id="l5.339.6"></span>οὔτε τοῖς ἐναργέσιν οὔτ’ ἀλλήλοις λέγουσιν, οὔθ’
<span class="lb" data-page="5.339" data-line="7" id="l5.339.7"></span>ἕκαστος ἑαυτῷ. περὶ ὧν ἁπάντων ἔγνωκα κατὰ τὸν ἑξῆς
<span class="lb" data-page="5.339" data-line="8" id="l5.339.8"></span>λόγον τὸν δ΄ διελθεῖν· οὑτοσὶ γὰρ ὁ τρίτος οὐκ οἶδ’ ὅπως
<span class="lb" data-page="5.339" data-line="9" id="l5.339.9"></span>παρενέπεσε διὰ τὰς τῶν Στωϊκῶν ἔρεις ἀξιούντων, μὴ ὅσα
<span class="lb" data-page="5.339" data-line="10" id="l5.339.10"></span>τῶν ὑπὸ Χρυσίππου γεγραμμένων, ἀλλὰ πρὸς ἅπαντα τὴν
<span class="lb" data-page="5.339" data-line="11" id="l5.339.11"></span>ἀντιλογίαν ποιεῖσθαι. ἐγὼ δ’ ὧν μὲν καὶ αὐτὸς ὁ Χρύσιππος
<span class="lb" data-page="5.339" data-line="12" id="l5.339.12"></span>ᾔσθετο περιττῶς εἰρημένων ὑφ’ ἑαυτοῦ, καὶ τάχ’ ἄν τῳ
<span class="lb" data-page="5.339" data-line="13" id="l5.339.13"></span>δοξάντων, ὡς αὐτός φησιν, ὑπὸ γραμματιστοῦ τινος ἢ γραὸς
<span class="lb" data-page="5.339" data-line="14" id="l5.339.14"></span>ἀδολεσχούσης εἰρῆσθαι, βέλτιον ᾤμην εἶναι μηδ’ ὅλως
<span class="lb" data-page="5.339" data-line="15" id="l5.339.15"></span>μνημονεύειν. τὰ δ’ ἄλλα σύμπαντα δίχα τέμνων, ἐν
<span class="lb" data-page="5.339" data-line="16" id="l5.339.16"></span>μὲν τῷ πρὸ τούτου διῆλθον, ἅπερ ἦν ἁπάντων ἰσχυρότατα,
<span class="lb" data-page="5.339" data-line="17" id="l5.339.17"></span>τοῖς δὲ περὶ τῶν τῆς ψυχῆς παθῶν ζητουμένοις
<span class="lb" data-page="5.339" data-line="18" id="l5.339.18"></span>ἐγνώκειν ἀναθεῖναι κατὰ τόδε τὸ γ΄ τῶν ὑπομνημάτων.
<span class="pb" data-page="5.340" id="p5.340"></span>
<span class="lb" data-page="5.340" data-line="1" id="l5.340.1"></span>τοῦτο μὲν οὖν, ἐὰν ὁ θεὸς ἡμᾶς σώζῃ, πάντως πράξομεν.
<span class="lb" data-page="5.340" data-line="2" id="l5.340.2"></span>ἐπεὶ δ’ ἐν τῷ νῦν ἐνεστῶτι λόγῳ μνημονεῦσαι πάντων διέγνωμεν
<span class="lb" data-page="5.340" data-line="3" id="l5.340.3"></span>ὧν εἶπεν ὁ Χρύσιππος ἐν τῷ προτέρῳ περὶ ψυχῆς
<span class="lb" data-page="5.340" data-line="4" id="l5.340.4"></span>ἡγεμονικοῦ διαλεγόμενος, ἑξῆς ἂν εἴη καιρὸς ἤδη συνάπτειν
<span class="lb" data-page="5.340" data-line="5" id="l5.340.5"></span>τοῖς εἰρημένοις τὰ λοιπά. συνεχὴς οὖν τῇ προγεγραμμένῃ
<span class="lb" data-page="5.340" data-line="6" id="l5.340.6"></span>ῥήσει τοῦ Χρυσίππου τοιάδε τίς ἐστι, καθ’ ἣν ἔτι φορὰν
<span class="lb" data-page="5.340" data-line="7" id="l5.340.7"></span>καὶ τὰ τοιαῦτα λέγεται πάντα. ἡψάμην σου τῆς καρδίας
<span class="lb" data-page="5.340" data-line="8" id="l5.340.8"></span>ὥσπερ τῆς ψυχῆς, καὶ ἅπτομαι τῆς καρδίας λέγομεν, οὐχ
<span class="lb" data-page="5.340" data-line="9" id="l5.340.9"></span>ὡς ἀντιπαρέλθοιέν τινες ἡμᾶς ἐπὶ τοῦ ἐγκεφάλου καὶ τῶν
<span class="lb" data-page="5.340" data-line="10" id="l5.340.10"></span>σπλάγχνων λέγοντες καὶ τοῦ ἥπατος, ἀλλὰ τοῖς προειρημένοις
<span class="lb" data-page="5.340" data-line="11" id="l5.340.11"></span>παραπλησίως. ἐκεῖνα γάρ μοι δοκεῖ λέγεσθαι, ὡς ἄν
<span class="lb" data-page="5.340" data-line="12" id="l5.340.12"></span>τις ἔφη, τῶν ἐντός σου ἅπτομαι διϊκνουμένης τῆς κακοποιΐας
<span class="lb" data-page="5.340" data-line="13" id="l5.340.13"></span>ἐπὶ τοσοῦτον. τῇ δὲ καρδίᾳ καθάπερ ἂν τῇ ψυχῇ χρώμεθα.
<span class="lb" data-page="5.340" data-line="14" id="l5.340.14"></span>καὶ τούτων ἔσται ἔμφασις ἐφιστᾶσι μᾶλλον, ὅτι καὶ
<span class="lb" data-page="5.340" data-line="15" id="l5.340.15"></span>ταῦτα πρὸς τῷ μηδὲν ἀποδεικνύειν, ἀλλ’ ἰδιώτας ἐπικαλεῖσθαι
<span class="lb" data-page="5.340" data-line="16" id="l5.340.16"></span>μάρτυρας, οὐδὲ περαίνει τι τῶν προκειμένων, ἀλλὰ
<span class="lb" data-page="5.340" data-line="17" id="l5.340.17"></span>τὸ παθητικόν τε καὶ ἄλογον τῆς ψυχῆς, οὐ τὸ λογιζόμενον
<span class="lb" data-page="5.340" data-line="18" id="l5.340.18"></span>ἐνδείκνυται κατὰ τὴν καρδίαν ὑπάρχειν, ἄντικρυς δῆλον·
<span class="pb" data-page="5.341" id="p5.341"></span>
<span class="lb" data-page="5.341" data-line="1" id="l5.341.1"></span>ὅθεν οὐδ’ ἐπὶ πλέον ἐν αὐτοῖς χρὴ διατρίβειν, ὁμοίαν
<span class="lb" data-page="5.341" data-line="2" id="l5.341.2"></span><span class="milestone ed2page" data-n="5.128" data-unit="ed2page" id="ed2page.5.128"></span>ἔχουσιν ἀτοπίαν οἷς ἤδη πολλάκις ἔδειξα. μετὰ δὲ
<span class="lb" data-page="5.341" data-line="3" id="l5.341.3"></span>τὴν προγεγραμμένην ῥῆσιν ἑτέρα τις ἐφεξῆς ἐστιν, ἐν ᾗ
<span class="lb" data-page="5.341" data-line="4" id="l5.341.4"></span>τοὺς ἀσπλάγχνους τε καὶ τοὺς οὐκ ἔχοντας ἐγκέφαλον ἐξηγεῖται
<span class="lb" data-page="5.341" data-line="5" id="l5.341.5"></span>πῶς λέγονται, περὶ ἧς αὐτάρκως ἔμπροσθεν εἴρηται.
<span class="lb" data-page="5.341" data-line="6" id="l5.341.6"></span>μετὰ δὲ ταῦτα τοιάνδε τινα γράφει ῥῆσιν· κατὰ τοιάνδε
<span class="lb" data-page="5.341" data-line="7" id="l5.341.7"></span>μοι δοκοῦσι μάλιστα φορὰν καὶ οἱ τιμωρητικώτερον πρός
<span class="lb" data-page="5.341" data-line="8" id="l5.341.8"></span>τινας φερόμενοι ὁρμᾷν ἐπὶ τὸ ταύτην ἐκσπάσαι, καθ’ ἣν
<span class="lb" data-page="5.341" data-line="9" id="l5.341.9"></span>φορὰν ἐπιτείνοντες καὶ πρὸς τὰ λοιπὰ τῶν σπλάγχνων
<span class="lb" data-page="5.341" data-line="10" id="l5.341.10"></span>ὁμοειδῶς φέρονται. ἐνταῦθα πάλιν ὁ Χρύσιππος οὐκ οἶδ’
<span class="lb" data-page="5.341" data-line="11" id="l5.341.11"></span>ὅπως ἀγνοεῖ κατασκευάζων ἕτερόν τι τοῦ προκειμένου σκέμματος.
<span class="lb" data-page="5.341" data-line="12" id="l5.341.12"></span>οἱ γὰρ ἀπειλοῦντές τισιν ὥσπερ ἐκκόψαι τοὺς
<span class="lb" data-page="5.341" data-line="13" id="l5.341.13"></span>ὀφθαλμοὺς αὐτῶν ἐνίοτε λέγουσιν, ἢ κατάξαι τὴν κεφαλὴν,
<span class="lb" data-page="5.341" data-line="14" id="l5.341.14"></span>ἢ συντρῖψαι τὰ σκέλη, κατὰ τὸν αὐτὸν τρόπον ἔστιν ὅτε
<span class="lb" data-page="5.341" data-line="15" id="l5.341.15"></span>καὶ τὴν καρδίαν ἐκσπάσαι φασὶν ἐν ἴσῳ τῷ ἀποκτεῖναι.
<span class="lb" data-page="5.341" data-line="16" id="l5.341.16"></span>ἀλλὰ τί τοῦτο πρὸς τὰ παρόντα; τὸ γὰρ ἀποτεμεῖν ἐνίοτε
<span class="lb" data-page="5.341" data-line="17" id="l5.341.17"></span>τὰ ὦτα καὶ τὴν ῥῖνα καὶ διασπάσαι πολλάκις ἄλλους
<span class="pb" data-page="5.342" id="p5.342"></span>
<span class="lb" data-page="5.342" data-line="1" id="l5.342.1"></span>ἀπειλοῦσιν οἱ ἄνθρωποι. καί πού τις εὐχομένη παρὰ τῷ
<span class="lb" data-page="5.342" data-line="2" id="l5.342.2"></span>ποιητῇ γυνὴ τάδε λέγει·
</p>
            <div class="lg">
              <div class="l"><span class="lb" data-page="5.342" data-line="3" id="l5.342.3"></span>— — τοῦ ἐγὼ μέσον ἧπαρ ἔχοιμι</div>
              <div class="l"><span class="lb" data-page="5.342" data-line="4" id="l5.342.4"></span>Ἐσθέμεναι προσφῦσα — —</div>
            </div>
            <p>
<span class="lb" data-page="5.342" data-line="5" id="l5.342.5"></span>τί οὖν οὐ καὶ τὸ ἧπαρ ἀρχὴν τῆς ψυχῆς ἀποφαινόμεθα,
<span class="lb" data-page="5.342" data-line="6" id="l5.342.6"></span>φίλτατε Χρύσιππε, καὶ ταῦθ’ Ὅμηρον ἔχοντες μαρτυροῦντα,
<span class="lb" data-page="5.342" data-line="7" id="l5.342.7"></span>τηλικοῦτον ποιητὴν, ᾧ μᾶλλον ἦν σε πιστεύειν δίκαιον, ἢ
<span class="lb" data-page="5.342" data-line="8" id="l5.342.8"></span>τοῖς ἰδιώταις; οὗτος μέν γε πρὸς τοῖς ἄλλοις ἔτι καὶ
<span class="lb" data-page="5.342" data-line="9" id="l5.342.9"></span>ταῦθ’ ὑπὲρ ἥπατος ἔγραψε·
</p>
            <div class="lg">
              <div class="l"><span class="lb" data-page="5.342" data-line="10" id="l5.342.10"></span>Καὶ Τιτυὸν εἶδον γαίης ἐρικυδέος υἱὸν</div>
              <div class="l"><span class="lb" data-page="5.342" data-line="11" id="l5.342.11"></span>Κείμενον ἐν δαπέδῳ, ὃ δ’ ἐπ’ ἐννέα κεῖτο πέλεθρα.</div>
              <div class="l"><span class="lb" data-page="5.342" data-line="12" id="l5.342.12"></span>Γῦπε δέ μιν ἑκάτερθε παρημένω ἧπαρ ἔκειρον</div>
              <div class="l"><span class="lb" data-page="5.342" data-line="13" id="l5.342.13"></span>Δέρτρον ἔσω δύνοντες, ὃ δ’ οὐκ ἀπαμύνετο χερσί.</div>
              <div class="l"><span class="lb" data-page="5.342" data-line="14" id="l5.342.14"></span>Λητὼ γὰρ εἵλκυσε Διὸς κυδρὴν παράκοιτιν</div>
              <div class="l"><span class="lb" data-page="5.342" data-line="15" id="l5.342.15"></span>Πυθώδ’ ἐρχομένην διὰ καλλιχόρου Πανοπῆος.</div>
            </div>
            <p>
<span class="lb" data-page="5.342" data-line="16" id="l5.342.16"></span>ἐν τούτοις ὁ ποιητὴς ἐναργῶς ἐνδείκνυται, τὸ τῆς ψυχῆς
<span class="lb" data-page="5.342" data-line="17" id="l5.342.17"></span>ἐπιθυμητικὸν μέρος ὑπάρχειν ἐν ἥπατι. διότι γὰρ, φησὶν,
<span class="pb" data-page="5.343" id="p5.343"></span>
<span class="lb" data-page="5.343" data-line="1" id="l5.343.1"></span>ἐπεθύμησεν ὁ Τιτυὸς ὑβρίσαι τὴν Λητὼ, διὰ τοῦτο γῦπες
<span class="lb" data-page="5.343" data-line="2" id="l5.343.2"></span>αὐτοῦ κείρουσι τὸ ἧπαρ, ὡς εἰς αὐτὸ μάλιστα τιμωρούμενοι
<span class="lb" data-page="5.343" data-line="3" id="l5.343.3"></span>τὸ κατάρξαν τῆς ὕβρεως. ἀλλ’ ἐνταῦθα μὲν ἐπαινῶ τὸν
<span class="lb" data-page="5.343" data-line="4" id="l5.343.4"></span>Χρύσιππον, ἑκόντα σιωπήσαντα τὸ καταβάλλον αὐτοῦ τὴν
<span class="lb" data-page="5.343" data-line="5" id="l5.343.5"></span>δόξαν. ἐν οἷς δ’ ἤτοι περαίνει μηδὲν, ἢ καθ’ ἑαυτοῦ καλεῖ
<span class="lb" data-page="5.343" data-line="6" id="l5.343.6"></span>τοὺς μαρτυρήσαντας, ἐνταῦθα νομίζω μὴ συνιέναι τῶν
<span class="lb" data-page="5.343" data-line="7" id="l5.343.7"></span>ἀκολουθούντων τε καὶ μαχομένων ἀλλήλοις πραγμάτων,
<span class="lb" data-page="5.343" data-line="8" id="l5.343.8"></span>ὥσπερ γε κᾀν τοῖς ἑξῆς τῶν προγεγραμμένων, ἐν οἷς φησι·
<span class="lb" data-page="5.343" data-line="9" id="l5.343.9"></span>καὶ τὰ τῶν ὀργιζομένων δὲ πάθη περὶ τὸν θώρακα φαίνεται
<span class="lb" data-page="5.343" data-line="10" id="l5.343.10"></span>γινόμενα καὶ τὰ τῶν ἐρώντων, ὥστε καὶ τὴν ἐπιθυμίαν
<span class="lb" data-page="5.343" data-line="11" id="l5.343.11"></span>μάλιστα γίνεσθαι περὶ τούτους τοὺς τόπους. ἐφ’ ἑκάστῃ
<span class="lb" data-page="5.343" data-line="12" id="l5.343.12"></span>τῶν τοιούτων ῥήσεων ἐπιφθέγγεσθαι προσήκει· τί οὖν,
<span class="lb" data-page="5.343" data-line="13" id="l5.343.13"></span>ὦ Χρύσιππε, τοῦτο πρὸς τὸ λογιστικὸν, ὑπὲρ οὗ ζητοῦμεν;
<span class="lb" data-page="5.343" data-line="14" id="l5.343.14"></span>οὐ γὰρ δὴ περὶ τῶν ὀργιζομένων ἢ ἐπιθυμούντων ἡ ἀμφισβήτησις
<span class="lb" data-page="5.343" data-line="15" id="l5.343.15"></span>ἦν, εἰ κατὰ τὸν θώρακά τε καὶ περὶ τὸν θώρακα
<span class="lb" data-page="5.343" data-line="16" id="l5.343.16"></span>τοῖς οὕτως ἔχουσι κινεῖται τὰ πάθη, ἀλλ’ εἰ καὶ τὸ λογιζόμενον
<span class="lb" data-page="5.343" data-line="17" id="l5.343.17"></span>ἐνταῦθά ἐστιν. ἐφεξῆς δὲ τούτων τάδε γράφει· εὖ
<span class="lb" data-page="5.343" data-line="18" id="l5.343.18"></span>μάλα δὲ παριστᾶσι τὸ λεγόμενον, ὡς ἔφην, καὶ αἱ ἐν
<span class="pb" data-page="5.344" id="p5.344"></span>
<span class="lb" data-page="5.344" data-line="1" id="l5.344.1"></span>αὐτοῖς γινόμεναι μελέται καὶ ῥήσεων καὶ τῶν παραπλησίων.
<span class="lb" data-page="5.344" data-line="2" id="l5.344.2"></span>ἐν ᾧ γὰρ ταῦτα πάντα συντελεῖται, πάντως εὔλογον
<span class="lb" data-page="5.344" data-line="3" id="l5.344.3"></span>ἐν ἐκείνῳ καὶ τὴν τοῦ λόγου διέξοδον γίνεσθαι, καὶ λέγειν
<span class="lb" data-page="5.344" data-line="4" id="l5.344.4"></span>ἡμᾶς καὶ διανοεῖσθαι κατ’ ἐκεῖνο. ἀληθῆ ταῦτα γράφεις,
<span class="lb" data-page="5.344" data-line="5" id="l5.344.5"></span>ὦ Χρύσιππε. καθ’ ὃ γὰρ ἐν ἑαυτοῖς μελετῶμεν, ἢ |καὶ
<span class="lb" data-page="5.344" data-line="6" id="l5.344.6"></span>μετὰ σιγῆς διεξερχόμεθα διανοούμενοι, τοῦτό ἐστι τὸ λογιζόμενον.
<span class="lb" data-page="5.344" data-line="7" id="l5.344.7"></span>ἀλλὰ πότερον ἐγκέφαλος ἢ καρδία τὸ διανοούμενόν
<span class="lb" data-page="5.344" data-line="8" id="l5.344.8"></span>ἐστιν, ὃ ἀπ’ ἀρχῆς ἐζητοῦμεν, ἐχρῆν ἀποδεῖξαί σε καὶ
<span class="lb" data-page="5.344" data-line="9" id="l5.344.9"></span>μὴ τὸ πρῶτον λῆμμα <span class="milestone ed2page" data-n="5.129" data-unit="ed2page" id="ed2page.5.129"></span>λαβόντα πρὸς ἁπάντων ὁμολογούμενον
<span class="lb" data-page="5.344" data-line="10" id="l5.344.10"></span>ἡγεῖσθαί τι παρ’ αὐτοῦ πλέον ἕξειν εἰς τὴν τῶν
<span class="lb" data-page="5.344" data-line="11" id="l5.344.11"></span>ζητουμένων εὕρεσιν. οὐδεὶς γοῦν ἐστιν, ὃς οὐχ ὁμολογήσει,
<span class="lb" data-page="5.344" data-line="12" id="l5.344.12"></span>καθ’ ὃ σκεπτόμεθα καὶ διαλεγόμεθα, κατὰ τοῦτο τὸ μόριον
<span class="lb" data-page="5.344" data-line="13" id="l5.344.13"></span>εἶναι τὸ τῆς ψυχῆς ἡγεμονικόν. ἀλλ’ οὐ τοῦτ’ ἦν τὸ ζητούμενον,
<span class="lb" data-page="5.344" data-line="14" id="l5.344.14"></span>ἀλλ’ εἰ καρδία τοῦθ’ ὑπάρχει τὸ μόριον, ὅπερ οὐκ
<span class="lb" data-page="5.344" data-line="15" id="l5.344.15"></span>ἀπέδειξας, εἰ μή πω ἄρα φῂς αἰσθάνεσθαι κατὰ τὴν καρδίαν
<span class="lb" data-page="5.344" data-line="16" id="l5.344.16"></span>λογιζομένου. ἀλλ’ ἐν ἀρχῇ γε τοῦ λόγου παντὸς ἔφησθα
<span class="lb" data-page="5.344" data-line="17" id="l5.344.17"></span>κατὰ λέξιν ᾧδε. οὕτω φαίνεται διαφεύγειν ὁ τόπος
<span class="lb" data-page="5.344" data-line="18" id="l5.344.18"></span>ἡμᾶς, οὔτε αἰσθήσεως ἐκφανοῦς γινομένης, ὅπερ ἐπὶ τῶν
<span class="pb" data-page="5.345" id="p5.345"></span>
<span class="lb" data-page="5.345" data-line="1" id="l5.345.1"></span>λοιπῶν συντέτευχε, οὔτε τῶν τεκμηρίων, δι’ ὧν ἄν τις
<span class="lb" data-page="5.345" data-line="2" id="l5.345.2"></span>συλλογίσαιτο τοῦτο, οὐδὲ γὰρ ἂν ἐπὶ τοσοῦτον ἡ ἀντιλογία
<span class="lb" data-page="5.345" data-line="3" id="l5.345.3"></span>προῆλθε καὶ ἐν ἰατροῖς καὶ ἐν φιλοσόφοις. ὁ ταῦθ’ εἰπὼν
<span class="lb" data-page="5.345" data-line="4" id="l5.345.4"></span>Χρύσιππος, εἰ πάλιν ἐν ταὐτῷ βιβλίῳ φάσκοι, τῶν
<span class="lb" data-page="5.345" data-line="5" id="l5.345.5"></span>διαλογισμῶν ἡμᾶς αἰσθάνεσθαι κατὰ τὴν καρδίαν γινομένων,
<span class="lb" data-page="5.345" data-line="6" id="l5.345.6"></span>οὔθ’ ἑαυτοῦ δόξει μεμνῆσθαι, καὶ καταψεύδεσθαι τῶν
<span class="lb" data-page="5.345" data-line="7" id="l5.345.7"></span>ἐναργῶν. οὐ μὴν τοιοῦτός γ’ ὁ ἀνὴρ, ὥστ’ οὐκ ἂν εἴποι δι’
<span class="lb" data-page="5.345" data-line="8" id="l5.345.8"></span>αἰσθήσεώς τινος ἐπιγινώσκειν ἐν τῇ καρδίᾳ τῶν προειρημένων
<span class="lb" data-page="5.345" data-line="9" id="l5.345.9"></span>ἕκαστον γινόμενον. καὶ μὴν εἰ μὴ δι’ αἰσθήσεως,
<span class="lb" data-page="5.345" data-line="10" id="l5.345.10"></span>ἀλλὰ δι’ ἀποδείξεώς τινος ἡδέως ἂν ἀκούσαιμεν αὐτῆς.
<span class="lb" data-page="5.345" data-line="11" id="l5.345.11"></span>ἐμοὶ μὲν δὴ δοκεῖ τῷ περὶ τῆς φωνῆς λόγῳ καὶ νῦν προσχρῆσθαι.
<span class="lb" data-page="5.345" data-line="12" id="l5.345.12"></span>τεκμαίρομαί δὲ καὶ ἐκ τῶν ἐπιφερομένων. ἀπὸ
<span class="lb" data-page="5.345" data-line="13" id="l5.345.13"></span>γὰρ τῆς διανοίας, φησὶ, δεῖ λέγειν, καὶ ἐν ἑαυτῷ λέγειν ἢ
<span class="lb" data-page="5.345" data-line="14" id="l5.345.14"></span>φωνὴν διεξιέναι, καὶ καρδίαν νοεῖσθαι, καὶ ἐν <span class="milestone ed1page" data-n="1.273" data-unit="ed1page" id="ed1page.1.273"></span>ἑαυτοῖς
<span class="lb" data-page="5.345" data-line="15" id="l5.345.15"></span>φωνὴν διεξιέναι, καὶ ἐκτὸς ἐκπέμπειν. ὁμολογούμενον γάρ
<span class="lb" data-page="5.345" data-line="16" id="l5.345.16"></span>τι λαμβάνων, ὡς τοῦ αὐτοῦ μορίου τὸ λέγειν εἴη καὶ τὸ ἐν
<span class="lb" data-page="5.345" data-line="17" id="l5.345.17"></span>ἑαυτῷ λέγειν, εἶτα προσλαμβάνων, αὐτὸ τῆς καρδίας ἔργον
<span class="lb" data-page="5.345" data-line="18" id="l5.345.18"></span>εἶναι τὸ λέγειν, ἐξ ἀμφοῖν ἔχει περαινόμενον, ἐν τῇ καρδίᾳ
<span class="pb" data-page="5.346" id="p5.346"></span>
<span class="lb" data-page="5.346" data-line="1" id="l5.346.1"></span>γίνεσθαι τὸ ἐν ἑαυτῷ λέγειν. ἀλλ’ ἡμεῖς γε κατὰ τὸ πρὸ
<span class="lb" data-page="5.346" data-line="2" id="l5.346.2"></span>τούτου γράμμα τὸν ὑπὸ τοῦ Ζήνωνος ἐρωτηθέντα λόγον
<span class="lb" data-page="5.346" data-line="3" id="l5.346.3"></span>ὑπὲρ τοῦ τὴν φωνὴν ὑπὸ τῆς καρδίας ἐκπέμπεσθαι μοχθηρὸν
<span class="lb" data-page="5.346" data-line="4" id="l5.346.4"></span>ἐπεδείξαμεν, ὥστε καὶ ὁ νῦν ἐρωτώμενος ὑπὸ τοῦ Χρυσίππου
<span class="lb" data-page="5.346" data-line="5" id="l5.346.5"></span>λόγος ἅμα ἐκείνῳ συνανῄρηται. ἐπισκεψώμεθα οὖν
<span class="lb" data-page="5.346" data-line="6" id="l5.346.6"></span>ἤδη τὸν ἑξῆς. οἰκείως δὲ τούτῳ καὶ οἱ στεναγμοὶ ἐντεῦθεν
<span class="lb" data-page="5.346" data-line="7" id="l5.346.7"></span>προΐενται. καὶ τοὺς στεναγμοὺς, ὦ Χρύσιππε, καὶ
<span class="lb" data-page="5.346" data-line="8" id="l5.346.8"></span>τὰς φωνὰς ἐκ τοῦ θώρακος μὲν φήσομεν ἐκπέμπεσθαι καὶ
<span class="lb" data-page="5.346" data-line="9" id="l5.346.9"></span>τοῦ πνεύμονος, οὐ μὴν οὐδ’ ἐκ τῆς καρδίας, ὥσπερ οὐδὲ
<span class="lb" data-page="5.346" data-line="10" id="l5.346.10"></span>τὰς φωνάς. ἀποδέδεικται γὰρ ἡμῖν ὑπὲρ ἑκάστου τούτων
<span class="lb" data-page="5.346" data-line="11" id="l5.346.11"></span>ἐν ἑτέροις οὐχ ἁπλῶς, οὐδ’ ὥσπερ ὑπὸ σοῦ νῦν, οὐδεμίαν
<span class="lb" data-page="5.346" data-line="12" id="l5.346.12"></span>ἀπόδειξιν προσθέντος. ἐφεξῆς δὲ τοῖσδε πλῆθος ἐπῶν ὁ
<span class="lb" data-page="5.346" data-line="13" id="l5.346.13"></span>Χρύσιππος γράφει τῶν πλείστων ἑαυτῷ μαχομένων, ὡς ἔμπροσθεν
<span class="lb" data-page="5.346" data-line="14" id="l5.346.14"></span>ἔδειξα. τὰ δὲ μεταξὺ τῶν ἐπῶν ἐστι μὲν ὀλίγιστα,
<span class="lb" data-page="5.346" data-line="15" id="l5.346.15"></span>περιέχεται δέ τις κατὰ ταῦτ’ ἐναντιολογία τοῦ Χρυσίππου
<span class="lb" data-page="5.346" data-line="16" id="l5.346.16"></span>πρὸς ἑαυτὸν, ἣν ὲν τῷ μετὰ τοῦτ’ ἐπιδείξω βιβλίῳ, καθ’ ὃ
<span class="lb" data-page="5.346" data-line="17" id="l5.346.17"></span>περὶ τῶν τῆς ψυχῆς παθῶν ἔγνωκα ποιήσασθαι τὸν λόγον.
<span class="lb" data-page="5.346" data-line="18" id="l5.346.18"></span>ἐν δὲ τῷ παρόντι τῶν ῥήσεων αὐτῶν ἐπιμνησθήσομαι μόνον
<span class="pb" data-page="5.347" id="p5.347"></span>
<span class="lb" data-page="5.347" data-line="1" id="l5.347.1"></span>ἐχουσῶν ᾧδε. ὁ δὲ ποιητὴς πλεονάζων ἐν τούτοις διὰ πολλῶν
<span class="lb" data-page="5.347" data-line="2" id="l5.347.2"></span>παρίστησιν, ὅτι καὶ τὸ λογιστικὸν καὶ τὸ θυμοειδὲς
<span class="lb" data-page="5.347" data-line="3" id="l5.347.3"></span>περὶ τοῦτόν ἐστι τὸν τόπον, συνάγων ὡς ταὐτὸν αὐτὰ,
<span class="lb" data-page="5.347" data-line="4" id="l5.347.4"></span>καθάπερ καὶ δεῖ ποιῆσαι. φανερῶς γὰρ ἐνταῦθα συγχωρεῖ
<span class="lb" data-page="5.347" data-line="5" id="l5.347.5"></span>μὲν, ἕτερόν τι παρὰ τὸ λογιστικὸν εἶναι τό τε θυμοειδὲς
<span class="lb" data-page="5.347" data-line="6" id="l5.347.6"></span>καὶ τὸ ἐπιθυμητικὸν, ἐν δὲ τῇ καρδίᾳ κατῳκίσθαι
<span class="lb" data-page="5.347" data-line="7" id="l5.347.7"></span>φησὶν, ὅπερ Ἀριστοτέλους ἐστὶν, οὐ τῶν Στωϊκῶν
<span class="lb" data-page="5.347" data-line="8" id="l5.347.8"></span>δόγμα. καὶ διὰ τῶν ἑξῆς δὲ προειπὼν, ἐν οἷς ὁ ποιητὴς ἐν
<span class="lb" data-page="5.347" data-line="9" id="l5.347.9"></span>τῇ καρδίᾳ τὸ λογιζόμενον ὑπάρχειν ἀποφαίνεται, μετὰ ταῦτ’
<span class="lb" data-page="5.347" data-line="10" id="l5.347.10"></span>ἐπιφέρει· ὅτι δὲ καὶ τὸ ἐπιθυμητικὸν ἐνταῦθα, διὰ τούτων
<span class="lb" data-page="5.347" data-line="11" id="l5.347.11"></span>ἐμφαίνει·
</p>
            <div class="lg">
              <div class="l"><span class="lb" data-page="5.347" data-line="12" id="l5.347.12"></span>Οὐ γὰρ πώποτέ μ’ ᾧδε θεᾶς ἔρος οὐδὲ γυναικὸς</div>
              <div class="l"><span class="lb" data-page="5.347" data-line="13" id="l5.347.13"></span>Θυμὸν ἐνὶ στήθεσσι περιπροχυθεὶς ἐδάμασσεν.</div>
            </div>
            <p>
<span class="lb" data-page="5.347" data-line="14" id="l5.347.14"></span>εἶτ’ ἐφεξῆς· ὅτι δὲ τὸ θυμοειδὲς ἐνταῦθά πού ἐστι, τά
<span class="lb" data-page="5.347" data-line="15" id="l5.347.15"></span>τοιαῦτα ἐμφαίνει πλείονα ὄντα·
</p>
            <div class="l"><span class="lb" data-page="5.347" data-line="16" id="l5.347.16"></span>Ἥρης δ’ οὐκ ἔχαδε στῆθος χόλον, ἀλλὰ προσηύδα.</div>
            <p>
<span class="lb" data-page="5.347" data-line="17" id="l5.347.17"></span>καί·
</p>
            <div class="l"><span class="lb" data-page="5.347" data-line="18" id="l5.347.18"></span>Χόλον, ὅστ’ ἐφέηκε πολύφρονά περ χαλεπῆναι.</div>
            <span class="pb" data-page="5.348" id="p5.348"></span>
            <p>
<span class="lb" data-page="5.348" data-line="1" id="l5.348.1"></span><span class="milestone ed2page" data-n="5.130" data-unit="ed2page" id="ed2page.5.130"></span>ἐν τοῖς τοιούτοις ἅπασιν ὁ Χρύσιππος ὁμολογεῖ, δυνάμεις
<span class="lb" data-page="5.348" data-line="2" id="l5.348.2"></span>τινὰς εἶναι τῆς ψυχῆς τήν τε θυμοειδῆ καὶ τὴν ἐπιθυμητικὴν
<span class="lb" data-page="5.348" data-line="3" id="l5.348.3"></span>ἑτέρας τῆς λογιστικῆς. ἀλλὰ περὶ μὲν τούτων,
<span class="lb" data-page="5.348" data-line="4" id="l5.348.4"></span>ὡς ἔφην, ἐν τῷ τετάρτῳ διαλέξομαι γράμματι. τὰ δ’ ὑπόλοιπα
<span class="lb" data-page="5.348" data-line="5" id="l5.348.5"></span>τῶν κατὰ τὸ Χρυσίππου βιβλίον ἐπιδραμὼν, ἐνταῦθά
<span class="lb" data-page="5.348" data-line="6" id="l5.348.6"></span>που καὶ αὐτὸς ἤδη καταπαύσω τὸν ἐνεστῶτα λόγον.
<span class="lb" data-page="5.348" data-line="7" id="l5.348.7"></span>μετὰ δὲ τὸ πλῆθος τῶν ἐπῶν ἐφεξῆς ὁ Χρύσιππος περί
<span class="lb" data-page="5.348" data-line="8" id="l5.348.8"></span>τε φωνῆς καὶ λόγου καὶ νεύρων ἀρχῆς, ὅσα τε τούτοις
<span class="lb" data-page="5.348" data-line="9" id="l5.348.9"></span>συνέζευκται, διῆλθεν, ἃ δὴ καὶ μόνα τῶν κατὰ τὸ βιβλίον
<span class="lb" data-page="5.348" data-line="10" id="l5.348.10"></span>ἔπρεπεν ἀνδρὶ φιλοσόφῳ, περὶ ὧν καὶ ἡμεῖς ἐν τῷ πρὸ
<span class="lb" data-page="5.348" data-line="11" id="l5.348.11"></span>τούτου λόγῳ διεληλύθαμεν, ὑπερβάντες τὰ περιττῶς
<span class="lb" data-page="5.348" data-line="12" id="l5.348.12"></span>ἠδολεσχημένα.
</p>
          </article>

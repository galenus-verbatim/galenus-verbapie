<article xmlns="http://www.w3.org/1999/xhtml" id="urn:cts:greekLit:tlg0057.tlg032.1st1K-grc1:3.8">
<span class="pb page1" data-page="5.348" id="p5.348"></span>
<span class="milestone ed1page page1" data-n="1.273" data-unit="ed1page" id="ed1page.1.273"></span>
<span class="milestone ed2page page1" data-n="5.130" data-unit="ed2page" id="ed2page.5.130"></span>
            <p>
<span class="lb" data-page="5.348" data-line="13" id="l5.348.13"></span>Νυνὶ μέντοι κατὰ τοῦτο τὸ βιβλίον, ἐπειδὴ
<span class="lb" data-page="5.348" data-line="14" id="l5.348.14"></span>καὶ ταῦτ’ ἔδοξε προσθεῖναι, τά τ’ ἄλλα τὰ προηγούμενα
<span class="lb" data-page="5.348" data-line="15" id="l5.348.15"></span>διῆλθον, ἑξῆς τε προσθήσω τὸν περὶ τῆς Ἀθηνᾶς λόγον.
<span class="lb" data-page="5.348" data-line="16" id="l5.348.16"></span>αἰσθόμενος γὰρ ὁ Χρύσιππος ἐναντιούμενον τοῖς ἑαυτοῦ
<span class="lb" data-page="5.348" data-line="17" id="l5.348.17"></span>δόγμασι τὸν περὶ τῆς θεᾶς μῦθον ἀπὸ τῆς τοῦ Διὸς κεφαλῆς
<span class="lb" data-page="5.348" data-line="18" id="l5.348.18"></span>ὑπειλημμένης γεγενῆσθαι, τοιάδε λέγει· παραγράψω γὰρ
<span class="pb" data-page="5.349" id="p5.349"></span>
<span class="lb" data-page="5.349" data-line="1" id="l5.349.1"></span>ἅπασαν τὴν ῥῆσιν αὐτοῦ, εἰ καὶ μακροτέρα πώς ἐστιν.
<span class="lb" data-page="5.349" data-line="2" id="l5.349.2"></span>ἀκούω δή τινας λέγειν παραμυθουμένους πρὸς τὸ ἐν τῇ
<span class="lb" data-page="5.349" data-line="3" id="l5.349.3"></span>κεφαλῇ εἶναι τὸ ἡγεμονικὸν τῆς ψυχῆς μέρος. τὸ γὰρ τὴν
<span class="lb" data-page="5.349" data-line="4" id="l5.349.4"></span>Ἀθηνᾶν, μῆτιν οὖσαν καὶ οἷον φρόνησιν, ἐκ τῆς κεφαλῆς
<span class="lb" data-page="5.349" data-line="5" id="l5.349.5"></span>γενέσθαι τοῦ Διὸς σύμβολόν φασιν εἶναι τοῦ ταύτῃ τὸ
<span class="lb" data-page="5.349" data-line="6" id="l5.349.6"></span>ἡγεμονικὸν εἶναι· οὐ γὰρ ἄλλως ἂν ἐν τῇ κεφαλῇ γενέσθαι
<span class="lb" data-page="5.349" data-line="7" id="l5.349.7"></span>μῆτιν καὶ φρόνησιν, εἰ μὴ τὸ ἡγεμονικὸν ἐν ταύτῃ ἐστί·
<span class="lb" data-page="5.349" data-line="8" id="l5.349.8"></span>πιθανοῦ μέν τινος ἐχόμενοι, διαμαρτάνοντες δ’, ὡς ἐμοὶ
<span class="lb" data-page="5.349" data-line="9" id="l5.349.9"></span>φαίνεται, καὶ ἀγνοοῦντες τὰ περὶ τούτων ἱστορούμενα, περὶ
<span class="lb" data-page="5.349" data-line="10" id="l5.349.10"></span>ὧν οὐ χεῖρόν ἐστιν ἐπὶ πλέον εἰπεῖν ἐν τοῖς ἐνεστῶσι ζητήμασι.
<span class="lb" data-page="5.349" data-line="11" id="l5.349.11"></span>φασὶ δ’ οἱ μὲν οὕτως ἁπλῶς, ἐκ τῆς τοῦ Διὸς κεφαλῆς
<span class="lb" data-page="5.349" data-line="12" id="l5.349.12"></span>αὐτὴν γενέσθαι, οὐδὲ προσιστοροῦντες τὸ πῶς ἢ κατὰ
<span class="lb" data-page="5.349" data-line="13" id="l5.349.13"></span>τίνα λόγον. ὁ δὲ Ἡσίοδος ἐπὶ πλέον λέγει ἐν ταῖς θεογονίαις,
<span class="lb" data-page="5.349" data-line="14" id="l5.349.14"></span>τινῶν μὲν ἐν τῇ θεογονίᾳ γραφόντων τὴν γένεσιν
<span class="lb" data-page="5.349" data-line="15" id="l5.349.15"></span>αὐτῆς, πρῶτον μὲν Μήτιδι συγγενομένου τοῦ Διὸς, δεύτερον
<span class="lb" data-page="5.349" data-line="16" id="l5.349.16"></span>δὲ Θέμιδι, τινῶν δὲ ἐν ἑτέροις ἄλλως γραφόντων
<span class="lb" data-page="5.349" data-line="17" id="l5.349.17"></span>τὴν γένεσιν αὐτῆς, ὡς ἄρα, γενομένης ἔριδος τῷ Διῒ καὶ
<span class="pb" data-page="5.350" id="p5.350"></span>
<span class="lb" data-page="5.350" data-line="1" id="l5.350.1"></span>τῇ Ἥρᾳ, γεννήσειεν ἡ μὲν Ἥρα δι’ ἑαυτῆς τὸν Ἥφαιστον,
<span class="lb" data-page="5.350" data-line="2" id="l5.350.2"></span>ὁ δὲ Ζεὺς τὴν Ἀθηνᾶν ἐκ τῆς Μήτιδος καταποθείσης ὑπ’
<span class="lb" data-page="5.350" data-line="3" id="l5.350.3"></span>αὐτοῦ. ἡ μὲν γὰρ εἰς αὐτὸν κατάποσις τῆς Μήτιδος καὶ
<span class="lb" data-page="5.350" data-line="4" id="l5.350.4"></span>ἔνδον τοῦ Διὸς τῆς Ἀθηνᾶς γένεσις κατ’ ἀμφοτέρους τοὺς
<span class="lb" data-page="5.350" data-line="5" id="l5.350.5"></span>λόγους ἐστίν. διαφέρουσι δ’ ἐν τῷ, πῶς ταῦτα συνετελέσθη,
<span class="lb" data-page="5.350" data-line="6" id="l5.350.6"></span>πρὸς τὸν ἐνεστῶτα λόγον, ὅθεν ὡς ὄντος τοιούτου. τὸ
<span class="lb" data-page="5.350" data-line="7" id="l5.350.7"></span>γὰρ κοινὸν ἐν αὐτοῖς ὑπάρχον μόνον χρήσιμόν ἐστι πρὸς τὰ
<span class="lb" data-page="5.350" data-line="8" id="l5.350.8"></span>ἐνεστῶτα. λέγεται δ’ ἐν μὲν τῇ θεογονίᾳ οὕτω·
</p>
            <div class="lg">
              <div class="l"><span class="lb" data-page="5.350" data-line="9" id="l5.350.9"></span>Ζεὺς δὲ θεῶν βασιλεὺς πρώτην ἄλοχον θέτο Μῆτιν,</div>
              <div class="l"><span class="lb" data-page="5.350" data-line="10" id="l5.350.10"></span>Πλεῖστα θεῶν εἰδυῖαν ἰδὲ θνητῶν ἀνθρώπων.</div>
              <div class="l"><span class="lb" data-page="5.350" data-line="11" id="l5.350.11"></span>Ἀλλ’ ὅτε δή ῥ’ ἤμελλε θεὰν γλαυκῶπιν Ἀθήνην</div>
              <div class="l"><span class="lb" data-page="5.350" data-line="12" id="l5.350.12"></span>Τέξεσθαι, τότ’ ἔπειτα δόλῳ φρένας ἐξαπατήσας</div>
              <div class="l"><span class="lb" data-page="5.350" data-line="13" id="l5.350.13"></span>Αἱμυλίοισι λόγοισιν ἑὴν ἐγκάτθετο νηδύν·</div>
              <div class="l"><span class="lb" data-page="5.350" data-line="14" id="l5.350.14"></span>Ὡς δ’ οἱ συμφράσσαιτο θεὰ ἀγαθόν τε κακόν τε.</div>
            </div>
            <p>
<span class="lb" data-page="5.350" data-line="15" id="l5.350.15"></span>εἶτα προελθών φησιν οὕτως·
</p>
            <div class="lg">
              <div class="l"><span class="lb" data-page="5.350" data-line="16" id="l5.350.16"></span>Αὐτὸς δ’ ἐκ κεφαλῆς γλαυκώπιδα γείνατ’ Ἀθήνην,</div>
              <div class="l"><span class="lb" data-page="5.350" data-line="17" id="l5.350.17"></span>Δεινὴν, ἐγρεκύδοιμον, ἀγέστρατον, ἀτρυτώνην,</div>
              <div class="l"><span class="lb" data-page="5.350" data-line="18" id="l5.350.18"></span>Πότνιαν, ᾗ κέλαδοί τ’ ἄδον, πόλεμοί τε μάχαι τε.</div>
            </div>
            <span class="pb" data-page="5.351" id="p5.351"></span>
            <p>
<span class="lb" data-page="5.351" data-line="1" id="l5.351.1"></span>στήθεσι γὰρ αὐτοῖς ἔνδον εὔδηλον ὅτι ἀπέθετο τὴν Μῆτιν,
<span class="lb" data-page="5.351" data-line="2" id="l5.351.2"></span>καὶ οὕτως φησὶν αὐτὴν γεννῆσαι κατὰ τὴν κεφαλήν. ἐν δὲ
<span class="lb" data-page="5.351" data-line="3" id="l5.351.3"></span>τοῖς μετὰ ταῦτα πλείω διεληλυθότος αὐτοῦ, τοιαῦτ’ ἐστὶ
<span class="lb" data-page="5.351" data-line="4" id="l5.351.4"></span>τὰ λεγόμενα·
</p>
            <div class="lg">
              <div class="l"><span class="lb" data-page="5.351" data-line="5" id="l5.351.5"></span>
                <span class="milestone ed2page" data-n="5.131" data-unit="ed2page" id="ed2page.5.131"></span>Ἐκ ταύτης ἔριδος ἡ μὲν τέκε φαίδιμον υἱὸν</div>
              <div class="l"><span class="lb" data-page="5.351" data-line="6" id="l5.351.6"></span>Ἥφαιστον τέχνῃσιν ἄνευ Διὸς αἰγιόχοιο,</div>
              <div class="l"><span class="lb" data-page="5.351" data-line="7" id="l5.351.7"></span>Ἐν πάντων παλάμῃσι κεκλημένον οὐρανιώνων.</div>
              <div class="l"><span class="lb" data-page="5.351" data-line="8" id="l5.351.8"></span>Αὐτὰρ ὅ γ’ Ὠκεανοῦ καὶ Τηθύος ἠϋκόμοιο</div>
              <div class="l"><span class="lb" data-page="5.351" data-line="9" id="l5.351.9"></span>Κούρῃ νόσφ’ Ἥρης παρελέξατο καλλιπαρῄου,</div>
              <div class="l"><span class="lb" data-page="5.351" data-line="10" id="l5.351.10"></span>Ἐξαπατῶν Μῆτιν, καί περ πολύϊδριν ἐοῦσαν.</div>
              <div class="l"><span class="lb" data-page="5.351" data-line="11" id="l5.351.11"></span>Συμμάρψας δ’ ὅγε χερσὶν ἑὴν ἐγκάτθετο νηδὺν,</div>
              <div class="l"><span class="lb" data-page="5.351" data-line="12" id="l5.351.12"></span>Δείσας, μὴ τέξῃ κρατερώτερον ἄλλο κεραυνοῦ.</div>
              <div class="l"><span class="lb" data-page="5.351" data-line="13" id="l5.351.13"></span>Τοὔνεκά μιν Κρονίδης ὑψίζυγος αἰθέρι ναίων</div>
              <div class="l"><span class="lb" data-page="5.351" data-line="14" id="l5.351.14"></span>Κᾄππιεν ἐξαπίνης. ἡ δ’ αὐτίκα Παλλάδ’ Ἀθήνην</div>
              <div class="l"><span class="lb" data-page="5.351" data-line="15" id="l5.351.15"></span>Κύσατο· τὴν μὲν ἔτικτε πατὴρ ἀνδρῶν τε θεῶν τε</div>
              <div class="l"><span class="lb" data-page="5.351" data-line="16" id="l5.351.16"></span>Πὰρ κορυφὴν Τρίτωνος ἐπ’ ὄχθῃσι ποταμοῖο.</div>
              <div class="l"><span class="lb" data-page="5.351" data-line="17" id="l5.351.17"></span>Μῆτις δ’ αὖτε Ζηνὸς ὑπὸ σπλάγχνοις λελαθυῖα</div>
              <div class="l"><span class="lb" data-page="5.351" data-line="18" id="l5.351.18"></span>Ἧστο Ἀθηναίης μήτηρ τέκτῃνα δικαίων,</div>
              <span class="pb" data-page="5.352" id="p5.352"></span>
              <div class="l"><span class="lb" data-page="5.352" data-line="1" id="l5.352.1"></span>Πλεῖστα θεῶν εἰδυῖα καταθνητῶν τ’ ἀνθρώπων.</div>
              <div class="l"><span class="lb" data-page="5.352" data-line="2" id="l5.352.2"></span>Ἔνθα θεὰ παρέλεκτο Θέμις παλάμαις, περὶ πάντων</div>
              <div class="l"><span class="lb" data-page="5.352" data-line="3" id="l5.352.3"></span>Ἀθανάτων ἐκέκαστο Ὀλύμπια δώματ’ ἐχόντων.</div>
              <div class="l"><span class="lb" data-page="5.352" data-line="4" id="l5.352.4"></span>Αἰγίδα ποιήσασα φοβέστρατον ἐντὸς Ἀθήνῃ,</div>
              <div class="l"><span class="lb" data-page="5.352" data-line="5" id="l5.352.5"></span>Σὺν τῇ ἐγείνατό μιν πολεμήϊα τεύχε’ ἔχουσαν.</div>
            </div>
            <p>
<span class="lb" data-page="5.352" data-line="6" id="l5.352.6"></span>ταῦτα προειπὼν ὁ Χρύσιππος ἑξῆς αὐτοῖς συνάπτων τάδε
<span class="lb" data-page="5.352" data-line="7" id="l5.352.7"></span>γράφει. τὰ μὲν οὖν περὶ τῆς Ἀθηνᾶς λεγόμενα τοιαῦτά ἐστιν,
<span class="lb" data-page="5.352" data-line="8" id="l5.352.8"></span>ἄλλου τινὸς συμβόλου ποιοῦντ’ ἔμφασιν. πρῶτον μὲν γὰρ ἡ
<span class="lb" data-page="5.352" data-line="9" id="l5.352.9"></span>Μῆτις λέγεται ὡσανεί τις φρόνησις καὶ περὶ τῶν κατὰ τὸν
<span class="lb" data-page="5.352" data-line="10" id="l5.352.10"></span><span class="milestone ed1page" data-n="1.274" data-unit="ed1page" id="ed1page.1.274"></span>βίον τέχνη, ᾗ τὰς τέχνας δεῖ καταπίνεσθαι καὶ ἐναποτίθεσθαι,
<span class="lb" data-page="5.352" data-line="11" id="l5.352.11"></span>καθ’ ὃν λόγον καὶ τὰ λεγόμενά τινας καταπίνειν
<span class="lb" data-page="5.352" data-line="12" id="l5.352.12"></span>φαμέν. διὰ δὲ τὴν κατάποσιν συνηκολουθηκότως λέγεται,
<span class="lb" data-page="5.352" data-line="13" id="l5.352.13"></span>καὶ εἰς τὴν κοιλίαν ἀποτίθεσθαι αὐτά. μετὰ ταῦτα τὴν
<span class="lb" data-page="5.352" data-line="14" id="l5.352.14"></span>καταποθεῖσαν τοιαύτην τέχνην τίκτειν’ εὔλογον ἐν αὐτῷ
<span class="lb" data-page="5.352" data-line="15" id="l5.352.15"></span>παραπλησίαν τῆς τικτούσης μητρός· πρός τε τούτοις τὰ
<span class="lb" data-page="5.352" data-line="16" id="l5.352.16"></span>ὑπὸ τῶν ἐπιστημονικῶν τικτόμενα ἐν αὐτοῖς. πῶς δ’ ἂν
<span class="lb" data-page="5.352" data-line="17" id="l5.352.17"></span>ἐκπορεύοιτο, καὶ διὰ τίνος μάλιστα, πάρεστι σκοπεῖν.
<span class="lb" data-page="5.352" data-line="18" id="l5.352.18"></span>φανερὸν γὰρ, ὅτι λόγῳ ἐκφέρεται διὰ τοῦ στόματος κατὰ τὴν
<span class="pb" data-page="5.353" id="p5.353"></span>
<span class="lb" data-page="5.353" data-line="1" id="l5.353.1"></span>κεφαλὴν ἐξ ἴσου, οὕτως τῆς κεφαλῆς λεγομένης, ὃν τρόπον
<span class="lb" data-page="5.353" data-line="2" id="l5.353.2"></span>προβάτου κεφαλὴ λέγεται, καὶ τὰς κεφαλὰς ἀφαιροῦσί
<span class="lb" data-page="5.353" data-line="3" id="l5.353.3"></span>τινων, καθ’ ὃν λόγον παραγινόμενον καὶ ἐκ τῆς κορυφῆς
<span class="lb" data-page="5.353" data-line="4" id="l5.353.4"></span>λέγεται γενέσθαι τῶν τοιούτων παραλλαγῶν κατὰ
<span class="lb" data-page="5.353" data-line="5" id="l5.353.5"></span>σύμβολον γινομένων πλειόνων, καὶ χωρὶς δὲ τῆς ἱστορίας
<span class="lb" data-page="5.353" data-line="6" id="l5.353.6"></span>ταύτης ἀπ’ αὐτοῦ μόνον τοῦ γενέσθαι ταύτην κατὰ τὴν
<span class="lb" data-page="5.353" data-line="7" id="l5.353.7"></span>κεφαλὴν, τὰ παραπλήσιά τις λέγοι· οὐ γὰρ ἐν τῇ κεφαλῇ
<span class="lb" data-page="5.353" data-line="8" id="l5.353.8"></span>φησιν αὐτὴν γενέσθαι, εἰ μή τινες διαστρέφοντες ἢ
<span class="lb" data-page="5.353" data-line="9" id="l5.353.9"></span>παραλλάττοντες τὸν λόγον ἐξελθεῖν ταύτῃ, γινομένην δ’
<span class="lb" data-page="5.353" data-line="10" id="l5.353.10"></span>ἄλλως ἔροιντο· ὥστε μᾶλλον καὶ τοῦτο σύμβολον πρὸς τὸν
<span class="lb" data-page="5.353" data-line="11" id="l5.353.11"></span>ἕτερον εἶναι, ὡς ἔφην. τὰ γὰρ ἐν αὐτοῖς γινόμενα τεχνικὰ
<span class="lb" data-page="5.353" data-line="12" id="l5.353.12"></span>κατὰ τὴν κεφαλὴν ἐξιόντα μάλιστα ἀποσημαίνει τὸν προειρημένον
<span class="lb" data-page="5.353" data-line="13" id="l5.353.13"></span>λόγον. αὕτη μὲν ἡ τοῦ Χρυσίππου ῥῆσις. ἐπεὶ δ’
<span class="lb" data-page="5.353" data-line="14" id="l5.353.14"></span>ἐστὶ πάνυ μακρὰ, καὶ διὰ τοῦτ’ ἴσως τινὲς οὐκ ἀκριβῶς αὐτῆς
<span class="lb" data-page="5.353" data-line="15" id="l5.353.15"></span>ἅπαντα τὸν νοῦν καταμανθάνουσιν, ἐγὼ πειράσομαι
<span class="lb" data-page="5.353" data-line="16" id="l5.353.16"></span>διὰ βραχέων εἰπεῖν, ἃ βούλεται δηλοῦν. οὐ μάχεταί μοι,
<span class="lb" data-page="5.353" data-line="17" id="l5.353.17"></span>φησὶν, ὁ μῦθος λέγων, ἐκ τῆς Διὸς κεφαλῆς γεγεννῆσθαι
<span class="lb" data-page="5.353" data-line="18" id="l5.353.18"></span>τὴν Ἀθηνᾶν, φρόνησιν ὑπάρχουσαν. οὐ γὰρ αὐτὸ τοῦτο
<span class="lb" data-page="5.353" data-line="19" id="l5.353.19"></span>μόνον εἴρηται κατ’ αὐτὸν, ἀλλ’ ὅτι καταπιὼν τὴν Μῆτιν
<span class="pb" data-page="5.354" id="p5.354"></span>
<span class="lb" data-page="5.354" data-line="1" id="l5.354.1"></span>ὁ Ζεὺς, καὶ ὥσπερ ἐγκύμων ἐξ αὐτῆς γενόμενος, τὴν γεννηθεῖσαν
<span class="lb" data-page="5.354" data-line="2" id="l5.354.2"></span>ἐν αὑτῷ κόρην ἀπεκύησε διὰ τῆς κεφαλῆς. εἰρῆσθαι
<span class="lb" data-page="5.354" data-line="3" id="l5.354.3"></span>δ’ οὕτω φησὶ τὰ κατὰ τὸν μῦθον, ἐπειδὴ τὰς τέχνας
<span class="lb" data-page="5.354" data-line="4" id="l5.354.4"></span>ἁπάσας ἐν τῇ καρδίᾳ συνισταμένας διὰ τὸν λόγον εἰς τὸ
<span class="lb" data-page="5.354" data-line="5" id="l5.354.5"></span>φανερὸν ἐκφερόμενοί τινες λόγοι διὰ τῆς κεφαλῆς ἐξίασιν.
<span class="lb" data-page="5.354" data-line="6" id="l5.354.6"></span>ἔστι γὰρ καὶ τὸ στόμα τῆς κεφαλῆς μόριον. οὐ γὰρ τὸ τετριχωμένον
<span class="lb" data-page="5.354" data-line="7" id="l5.354.7"></span>μόνον, ἀλλὰ καὶ τὸ μετὰ τὸν τράχηλον ἄνωθεν
<span class="lb" data-page="5.354" data-line="8" id="l5.354.8"></span>ἅπαν ὀνομάζεσθαι κεφαλὴν, καθ’ ὃ σημαινόμενον ἀποτμηθῆναί
<span class="lb" data-page="5.354" data-line="9" id="l5.354.9"></span>τινος λέγομεν τὴν κεφαλήν. εἰ δὲ μὴ διὰ τοῦ στόματος
<span class="lb" data-page="5.354" data-line="10" id="l5.354.10"></span>τοῦ Διὸς, ἀλλ’ ἐκ τῆς κορυφῆς ἐμυθολόγησεν ἐξεληλυθέναι
<span class="lb" data-page="5.354" data-line="11" id="l5.354.11"></span>τὴν Ἀθηνᾶν, οὐδὲν ἄτοπον εἶναί φησι, τοιούτων
<span class="lb" data-page="5.354" data-line="12" id="l5.354.12"></span>παραλλαγῶν κατὰ σύμβολον γινομένων πλειόνων. ἐν τούτοις
<span class="lb" data-page="5.354" data-line="13" id="l5.354.13"></span>τοῖς λόγοις ὁ Χρύσιππος τὰ μὲν ἄλλα πιθανῶς
<span class="lb" data-page="5.354" data-line="14" id="l5.354.14"></span><span class="milestone ed2page" data-n="5.132" data-unit="ed2page" id="ed2page.5.132"></span>τε ἅμα καὶ εὐμηχάνως ἐξηγεῖται τοῦ μύθου, προσαρμόττων
<span class="lb" data-page="5.354" data-line="15" id="l5.354.15"></span>αὐτὸν τῷ Στωϊκῷ δόγματι· τὸ δὲ συνέχον τε καὶ
<span class="lb" data-page="5.354" data-line="16" id="l5.354.16"></span>κυριώτατον τοῦ λόγου παντὸς, ὑπὲρ οὗ δίκαιον ἦν ἀγωνίσασθαι,
<span class="lb" data-page="5.354" data-line="17" id="l5.354.17"></span>μάλιστα διὰ ταχέων παρέδραμεν, ὡς κᾀν τοῖς
<span class="lb" data-page="5.354" data-line="18" id="l5.354.18"></span>πρόσθεν ἐποίησεν ἐξηγούμενος, ὅπερ οἱ πολλοὶ λέγουσι, τοὺς
<span class="pb" data-page="5.355" id="p5.355"></span>
<span class="lb" data-page="5.355" data-line="1" id="l5.355.1"></span>μὲν οὐκ ἔχειν, τοὺς δ’ ἔχειν ἐγκέφαλον. ὡς γὰρ ἐν ἐκείνοις
<span class="lb" data-page="5.355" data-line="2" id="l5.355.2"></span>αὐτὸ τὸ ζητούμενον τάχιστα παρῆλθεν, ἐν τοῖς ἔξωθεν
<span class="lb" data-page="5.355" data-line="3" id="l5.355.3"></span>αὐτοῦ μηκύνας ἐπὶ πλεῖστον, οὕτω κᾀνταῦθα τὸ συνέχον
<span class="lb" data-page="5.355" data-line="4" id="l5.355.4"></span>αὐτὸ τοῦ λόγου διὰ ταχέων παρέδραμεν ἀρκεσθεὶς εἰπεῖν,
<span class="lb" data-page="5.355" data-line="5" id="l5.355.5"></span>διὰ τοῦτ’ ἐκ τῆς κορυφῆς γεγεννῆσθαι τὴν Ἀθηνᾶν, οὐκ ἐκ
<span class="lb" data-page="5.355" data-line="6" id="l5.355.6"></span>τοῦ στόματος, τοιούτων παραλλαγῶν κατὰ σύμβολον γινομένων
<span class="lb" data-page="5.355" data-line="7" id="l5.355.7"></span>πλειόνων. ἐχρῆν γὰρ αὐτὸν ἢ μηδ’ ὅλως ἧφθαι τοῦ
<span class="lb" data-page="5.355" data-line="8" id="l5.355.8"></span>μύθου, μηδέν γ’ ἀναγκαῖον ἔχοντος ἀνδρὶ φιλοσόφῳ πρὸς
<span class="lb" data-page="5.355" data-line="9" id="l5.355.9"></span>ἀπόδειξιν δόγματος, ἢ ἁπτόμενον, ὅπερ ἦν μάλιστα τὴν
<span class="lb" data-page="5.355" data-line="10" id="l5.355.10"></span>ἀντιλογίαν συνέχον, ἀκριβῶς ἅπασαν ἐξελθεῖν, καὶ εἰ πλειόνων
<span class="lb" data-page="5.355" data-line="11" id="l5.355.11"></span>ἔχρῃζε λόγων, οὐκ ὀκνήσαντα τοὺς πολλοὺς προσγράψαι.
<span class="lb" data-page="5.355" data-line="12" id="l5.355.12"></span>βουλόμενος δ’ ἄν τις, οἶμαι, καὶ τοὺς τοιούτους
<span class="lb" data-page="5.355" data-line="13" id="l5.355.13"></span>ἑτέρως ἐξηγεῖσθαι, πολλὰς ἐπιχειρημάτων ἀφορμὰς ἐκ τῶν
<span class="lb" data-page="5.355" data-line="14" id="l5.355.14"></span>κατὰ τὰς ἀνατομὰς φαινομένων δύναιτο λαμβάνειν, ὑπὲρ
<span class="lb" data-page="5.355" data-line="15" id="l5.355.15"></span>ὧν ἐπὶ πλέον μὲν ἐν τοῖς ἑξῆς ἀναγκαῖον ἔσται διελθεῖν,
<span class="lb" data-page="5.355" data-line="16" id="l5.355.16"></span>ἐπειδὰν περὶ τοῦ ψυχικοῦ πνεύματος ὁ λόγος ἡμῖν γίνηται,
<span class="lb" data-page="5.355" data-line="17" id="l5.355.17"></span>διὰ βραχέων δ’ ἂν καὶ νῦν αὐτὰ μόνον εἴποιμι τὰ κεφάλαια
<span class="lb" data-page="5.355" data-line="18" id="l5.355.18"></span>τῶν μελλόντων ἀποδειχθήσεσθαι. ὥσπερ γὰρ αὐτὸ τὸ
<span class="pb" data-page="5.356" id="p5.356"></span>
<span class="lb" data-page="5.356" data-line="1" id="l5.356.1"></span>σῶμα τῆς καρδίας ἐξ ἑαυτοῦ διαστελλόμενόν τε καὶ συστελλόμενον
<span class="lb" data-page="5.356" data-line="2" id="l5.356.2"></span>ἐν μέρει τὰς ὕλας τε ἕλκει καὶ αὖθις ἐκπέμπει,
<span class="lb" data-page="5.356" data-line="3" id="l5.356.3"></span>κατὰ τὸν αὐτὸν τρόπον ὁ ἐγκέφαλος, ἐπειδὰν προέληται τοῦ
<span class="lb" data-page="5.356" data-line="4" id="l5.356.4"></span>περιεχομένου κατὰ τὰς ἑαυτοῦ κοιλίας πνεύματος, ὃ δὴ καὶ
<span class="lb" data-page="5.356" data-line="5" id="l5.356.5"></span>ψυχικὸν ὀνομάζομεν, ἐπιπέμψαι τινὶ μορίῳ, τὴν εἰς τοῦτ’
<span class="lb" data-page="5.356" data-line="6" id="l5.356.6"></span>ἐπιτήδειον κίνησιν κινηθεὶς οὕτως ἐπιπέμπει. γένεσις δὲ
<span class="lb" data-page="5.356" data-line="7" id="l5.356.7"></span>τῷ πνεύματι τῷδε τῷ κατὰ τὰς κοιλίας αὐτοῦ τάχα μέν τις
<span class="lb" data-page="5.356" data-line="8" id="l5.356.8"></span>ὀλίγη καὶ ἐκ τῶν εἰς αὐτὰς περαινομένων γίγνεται φλεβῶν,
<span class="lb" data-page="5.356" data-line="9" id="l5.356.9"></span>τὴν πλείστην δὲ καὶ κυριωτάτην αἱ κατὰ τὸ δικτυοειδὲς
<span class="lb" data-page="5.356" data-line="10" id="l5.356.10"></span>πλέγμα τὸ κατὰ τὴν τοῦ ἐγκεφάλου βάσιν ἀρτηρίαι χορηγοῦσιν,
<span class="lb" data-page="5.356" data-line="11" id="l5.356.11"></span>αἵτινες ἀπὸ τῆς καρδίας ἀναφέρονται. ὥστ’, εἴ τις
<span class="lb" data-page="5.356" data-line="12" id="l5.356.12"></span>βούλοιτο τοῖς ἀληθέσι συνάπτειν τὸν μῦθον, ἐν τοῖς κάτω
<span class="lb" data-page="5.356" data-line="13" id="l5.356.13"></span>μέρεσι κυηθεῖσαν τὴν φρόνησιν, τοῦτ’ ἔστι τὸ πνεῦμα τὸ
<span class="lb" data-page="5.356" data-line="14" id="l5.356.14"></span>ψυχικὸν, ἐν τῇ κεφαλῇ φασι τελειοῦσθαι, καὶ μάλιστά γε
<span class="lb" data-page="5.356" data-line="15" id="l5.356.15"></span>κατὰ τὴν κορυφὴν, ὅτι κατὰ ταύτην ἐστὶν ἡ μέση καὶ
<span class="lb" data-page="5.356" data-line="16" id="l5.356.16"></span>κυριωτάτη τῶν ἐγκεφάλου κοιλιῶν. ἐγὼ μὲν οὖν, ὥσπερ ὁ
<span class="lb" data-page="5.356" data-line="17" id="l5.356.17"></span>Πλάτων αὐτὸς εἶπε, τὰ τοιαῦτα πάντα μυθολογήματα ἄλλως
<span class="lb" data-page="5.356" data-line="18" id="l5.356.18"></span>μὲν χαρίεντα ἡγοῦμαι, λίαν δὲ δεινοῦ καὶ ἐπιπόνου
<span class="pb" data-page="5.357" id="p5.357"></span>
<span class="lb" data-page="5.357" data-line="1" id="l5.357.1"></span>καὶ οὐ πάνυ εὐτυχοῦς ἀνδρὸς, κατ’ ἄλλο μὲν οὐδὲν, ὅτι
<span class="lb" data-page="5.357" data-line="2" id="l5.357.2"></span>δ’ αὐτῷ ἀνάγκη μετὰ τοῦτο τὸ τῶν Ἱπποκενταύρων εἶδος
<span class="lb" data-page="5.357" data-line="3" id="l5.357.3"></span>ἐπανορθοῦσθαι, καὶ αὖθις τὸ τῆς Χιμαίρας, καὶ ἐπιῤῥεῖ
<span class="lb" data-page="5.357" data-line="4" id="l5.357.4"></span>δὲ ὄχλος τοιούτων Γοργόνων καὶ Πηγάσων, καὶ ἄλλων ἀμηχάνων
<span class="lb" data-page="5.357" data-line="5" id="l5.357.5"></span>πλήθη τε καὶ ἀτοπώτερα λόγων τινῶν φύσεων, αἷς
<span class="lb" data-page="5.357" data-line="6" id="l5.357.6"></span>εἴ τις ἀπιστῶν προσβιβᾷ κατὰ τὸ εἰκὸς ἕκαστον, ἅτε ἀγροίκῳ
<span class="lb" data-page="5.357" data-line="7" id="l5.357.7"></span>τινὶ σοφίᾳ χρώμενος, πολλῆς αὐτῷ σχολῆς δεήσει. ταύτην
<span class="lb" data-page="5.357" data-line="8" id="l5.357.8"></span>τὴν ῥῆσιν ἐχρῆν ἀνεγνωκότα τὸν Χρύσιππον ἀποκεχωρηκέναι
<span class="lb" data-page="5.357" data-line="9" id="l5.357.9"></span>τῶν μύθων, καὶ μὴ κατατρίβειν τὸν χρόνον ἐξηγούμενον
<span class="lb" data-page="5.357" data-line="10" id="l5.357.10"></span>αὐτῶν τὰς ὑπονοίας. ἂν γὰρ ἅπαξ εἰς τοῦτ’
<span class="lb" data-page="5.357" data-line="11" id="l5.357.11"></span>ἀφίκηταί τις, ἀνάριθμον πλῆθος ἐπιῤῥεῖ μυθολογημάτων,
<span class="lb" data-page="5.357" data-line="12" id="l5.357.12"></span>ὥσθ’ ὅλον ἀπολέσει τὸν βίον, εἴ τις ἐπεξέρχοιτο πάντα.
<span class="lb" data-page="5.357" data-line="13" id="l5.357.13"></span>ἄμεινον δ’ ἦν, οἶμαι, τὸν ἀληθείας ὄντως ἐφιέμενον ἄνδρα,
<span class="lb" data-page="5.357" data-line="14" id="l5.357.14"></span>μὴ τί λέγουσιν οἱ ποιηταὶ σκοπεῖν, ἀλλὰ τῶν ἐπιστημονικῶν
<span class="lb" data-page="5.357" data-line="15" id="l5.357.15"></span>λημμάτων, ὑπὲρ ὧν ἐν τῷ δευτέρῳ γράμματι διῆλθον,
<span class="lb" data-page="5.357" data-line="16" id="l5.357.16"></span>ἐκμαθόντα τὴν τῆς εὑρέσεως ὁδὸν, ἐφεξῆς μὲν ἀσκῆσαί τε
<span class="lb" data-page="5.357" data-line="17" id="l5.357.17"></span>καὶ γεγυμνάσθαι κατὰ ταύτην, ὅταν δ’ ἱκανῶς ἴδῃ τὰ
<span class="lb" data-page="5.357" data-line="18" id="l5.357.18"></span>κατὰ τὴν ἄσκησιν αὐτῷ προήκειν, τηνικαῦτα ἀφικόμενον
<span class="pb" data-page="5.358" id="p5.358"></span>
<span class="lb" data-page="5.358" data-line="1" id="l5.358.1"></span>ἐφ’ ἕκαστον τῶν προβλημάτων ἐπισκέπτεσθαι περὶ τῶν εἰς
<span class="lb" data-page="5.358" data-line="2" id="l5.358.2"></span>τὰς ἀποδείξεις αὐτοῦ λημμάτων, <span class="milestone ed2page" data-n="5.133" data-unit="ed2page" id="ed2page.5.133"></span>τίνα μὲν ἐξ αἰσθήσεως
<span class="lb" data-page="5.358" data-line="3" id="l5.358.3"></span>ἁπλῆς, τίνα δ’ ἐξ ἐμπειρίας, ἤτοι τῆς κατὰ τὸν βίον,
<span class="lb" data-page="5.358" data-line="4" id="l5.358.4"></span>ἢ τῆς κατὰ τὰς τέχνας, τίνα δὲ ἐκ τῶν πρὸς νόησιν ἐναργῶν
<span class="lb" data-page="5.358" data-line="5" id="l5.358.5"></span>χρὴ λαβόντα περαίνειν ἐξ αὐτῶν ἤδη τὸ προκείμενον.
<span class="lb" data-page="5.358" data-line="6" id="l5.358.6"></span>εἰ ταύτην τὴν ὁδὸν ὁ Χρύσιππος ἐτράπετο, παρελθὼν τὴν
<span class="lb" data-page="5.358" data-line="7" id="l5.358.7"></span>κατὰ τοὺς μύθους τε καὶ τὰς ἐτυμολογίας, ἀνανεύσεις τε
<span class="lb" data-page="5.358" data-line="8" id="l5.358.8"></span>καὶ κατανεύσεις κεφαλῆς, καὶ χειρῶν κινήσεις, καὶ χειλῶν
<span class="lb" data-page="5.358" data-line="9" id="l5.358.9"></span>σχήματα, καὶ ποιητῶν μαρτυρίας ἅμα γυναιξὶ καὶ τοῖς ἄλλοις
<span class="lb" data-page="5.358" data-line="10" id="l5.358.10"></span>ἰδιώταις, αὐτὸς ἂν εὕρισκε τἀληθὲς, ἡμῶν τε τὸν
<span class="lb" data-page="5.358" data-line="11" id="l5.358.11"></span>χρόνον οὐκ ἂν ἀπώλλυεν, ἐπιδεικνύντων αὐτῷ μηδὲ ἐν οἷς
<span class="lb" data-page="5.358" data-line="12" id="l5.358.12"></span>ἐπικαλεῖται μάρτυσι, μηδὲ ἐν τούτοις τι πλέον ἔχοντι. καὶ
<span class="lb" data-page="5.358" data-line="13" id="l5.358.13"></span>γὰρ οἱ ποιηταὶ τὰ πλείω κατὰ τῶν δογμάτων αὐτοῦ λέγουσι,
<span class="lb" data-page="5.358" data-line="14" id="l5.358.14"></span>καὶ οἱ μῦθοι, καὶ οἱ ἰδιῶται, καὶ τῶν ἄλλων ἕκαστος, οὓς
<span class="lb" data-page="5.358" data-line="15" id="l5.358.15"></span>ὡς ἑαυτῷ μαρτυροῦντας ἐν τῷ προτέρῳ περὶ ψυχῆς ἔγραψε.
<span class="lb" data-page="5.358" data-line="16" id="l5.358.16"></span>ταῦτ’ ἐστὶν, ἃ παρελελοίπειν ἐγὼ κατὰ τὸ πρὸ τούτου βιβλίον
<span class="lb" data-page="5.358" data-line="17" id="l5.358.17"></span>ὧν εἰρήκει Χρύσιππος ἐν τῷ περὶ τοῦ τῆς ψυχῆς ἡγεμονικοῦ
<span class="lb" data-page="5.358" data-line="18" id="l5.358.18"></span>λόγῳ, νομίζων, εἰ κᾀκεῖνος οὐκ ᾐδέσθη πλεονάζειν ἐν αὐτοῖς,
<span class="pb" data-page="5.359" id="p5.359"></span>
<span class="lb" data-page="5.359" data-line="1" id="l5.359.1"></span>ἐμοὶ γοῦν προσήκειν ἀποχωρῆσαι τῆς τοιαύτης ἀδολεσχίας.
<span class="lb" data-page="5.359" data-line="2" id="l5.359.2"></span>ἐπεὶ δ’, ὡς ἔφην, ἔδοξε τῶν ἑταίρων τισὶ ὑπὸ φιλοτιμίας
<span class="lb" data-page="5.359" data-line="3" id="l5.359.3"></span>κινηθεῖσιν ἐπιμνησθῆναί με καὶ τῶν τοιούτων <span class="milestone ed1page" data-n="1.275" data-unit="ed1page" id="ed1page.1.275"></span>λόγων,
<span class="lb" data-page="5.359" data-line="4" id="l5.359.4"></span>ἐκείνοις χαριζόμενος ἔγραψα καὶ τουτὶ τὸ βιβλίον, ὅσον
<span class="lb" data-page="5.359" data-line="5" id="l5.359.5"></span>οἷόν τ’ οὖν ἐμοὶ μετὰ τοῦ διὰ ταχέων παρέρχεσθαι τὰ περιττῶς
<span class="lb" data-page="5.359" data-line="6" id="l5.359.6"></span>ὑπὸ τοῦ Χρυσίππου γεγραμμένα, καὶ τῶν χρησίμων
<span class="lb" data-page="5.359" data-line="7" id="l5.359.7"></span>τῇ προκειμένῃ πραγματείᾳ προτιθεὶς οὐκ ὀλίγα.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg032.1st1K-grc1:4.2">
<span class="pb page1" data-page="5.366" id="p5.366"></span>
<span class="milestone ed1page page1" data-n="1.275" data-unit="ed1page" id="ed1page.1.275"></span>
<span class="milestone ed2page page1" data-n="5.135" data-unit="ed2page" id="ed2page.5.135"></span>
            <p>
<span class="lb" data-page="5.366" data-line="6" id="l5.366.6"></span>Ὥσπερ δ’ ἐν τούτοις ἐπελάθετό τε ἅμα
<span class="lb" data-page="5.366" data-line="7" id="l5.366.7"></span>τῶν ἑαυτῷ γεγραμμένων, οὐκ ἠξίωσέ τε πρὸς τὸ τῶν παλαιῶν
<span class="lb" data-page="5.366" data-line="8" id="l5.366.8"></span>ἀντειπεῖν δόγμα, κατὰ τὸν αὐτὸν τρόπον ἐν τοῖς
<span class="lb" data-page="5.366" data-line="9" id="l5.366.9"></span>ὁρισμοῖς τῶν γενικῶν παθῶν, οὓς πρώτους ἐξέθετο, τελέως
<span class="lb" data-page="5.366" data-line="10" id="l5.366.10"></span>ἀποχωρεῖ τῆς γνώμης αὐτῶν, τὴν λύπην ὁριζόμενος δόξαν
<span class="lb" data-page="5.366" data-line="11" id="l5.366.11"></span>πρόσφατον κακοῦ παρουσίας, τὸν δὲ φόβον προσδοκίαν
<span class="lb" data-page="5.366" data-line="12" id="l5.366.12"></span>κακοῦ, τὴν δ’ ἡδονὴν δόξαν πρόσφατον ἀγαθοῦ παρουσίας.
<span class="lb" data-page="5.366" data-line="13" id="l5.366.13"></span>ἄντικρυς γὰρ ἐν τούτοις τοῦ λογιστικοῦ τῆς ψυχῆς
<span class="lb" data-page="5.366" data-line="14" id="l5.366.14"></span>μόνου μέμνηται, παραλείπων τό τ’ ἐπιθυμητικὸν καὶ τὸ
<span class="lb" data-page="5.366" data-line="15" id="l5.366.15"></span>θυμοειδές· καὶ γὰρ τὴν <span class="milestone ed1page" data-n="1.276" data-unit="ed1page" id="ed1page.1.276"></span>δόξαν καὶ τὴν προσδοκίαν
<span class="lb" data-page="5.366" data-line="16" id="l5.366.16"></span>ἐν τῷ λογικῷ μόνῳ συνίστασθαι νομίζει. κατὰ μέντοι
<span class="lb" data-page="5.366" data-line="17" id="l5.366.17"></span>τὸν τῆς ἐπιθυμίας ὅρον, ἣν ὄρεξιν ἄλογον εἶναί φησιν,
<span class="pb" data-page="5.367" id="p5.367"></span>
<span class="lb" data-page="5.367" data-line="1" id="l5.367.1"></span>ἐφάπτεται μέν πως ὅσον ἐπὶ τῇ λέξει τῆς ἀλόγου κατὰ τὴν
<span class="lb" data-page="5.367" data-line="2" id="l5.367.2"></span>ψυχὴν δυνάμεως, ἀποχωρεῖ δὲ κᾀνταῦθα κατὰ τὴν ἐξήγησιν
<span class="lb" data-page="5.367" data-line="3" id="l5.367.3"></span>αὐτῆς, εἴγε καὶ ἡ ὄρεξις, ἣν κατὰ τὸν ὁρισμὸν παρέλαβε,
<span class="lb" data-page="5.367" data-line="4" id="l5.367.4"></span>τῆς λογικῆς ἐστι δυνάμεως. ὁρίζεται γοῦν αὐτὴν ὁρμὴν λογικὴν
<span class="lb" data-page="5.367" data-line="5" id="l5.367.5"></span>ἐπί τι ὅσον χρὴ ἧδον. ἐν μέντοι δὴ τούτοις τοῖς
<span class="lb" data-page="5.367" data-line="6" id="l5.367.6"></span>ὅροις ὁρμὰς καὶ δόξας καὶ κρίσεις ὑπάρχειν οἴεται τὰ
<span class="lb" data-page="5.367" data-line="7" id="l5.367.7"></span>πάθη, κατὰ δέ τινας τῶν ἐφεξῆς Ἐπικούρῳ καὶ Ζήνωνι
<span class="lb" data-page="5.367" data-line="8" id="l5.367.8"></span>μᾶλλον, ἢ τοῖς ἑαυτοῦ δόγμασιν ἀκόλουθα γράφει. τήν τε
<span class="lb" data-page="5.367" data-line="9" id="l5.367.9"></span>γὰρ λύπην ὁριζόμενος μείωσιν εἶναί φησιν ἐπὶ φευκτῷ δοκοῦντι
<span class="lb" data-page="5.367" data-line="10" id="l5.367.10"></span>ὑπάρχειν, τὴν δ’ ἡδονὴν ἔπαρσιν ἐφ’ αἱρετῷ δοκοῦντι
<span class="lb" data-page="5.367" data-line="11" id="l5.367.11"></span>ὑπάρχειν. <span class="milestone ed2page" data-n="5.136" data-unit="ed2page" id="ed2page.5.136"></span>καὶ γὰρ αἱ μειώσεις, καὶ αἱ ἐπάρσεις,
<span class="lb" data-page="5.367" data-line="12" id="l5.367.12"></span>καὶ αἱ συστολαὶ, καὶ αἱ διαχύσεις, (καὶ γὰρ τούτων
<span class="lb" data-page="5.367" data-line="13" id="l5.367.13"></span>ἐνίοτε μέμνηται,) τῆς ἀλόγου δυνάμεώς ἐστι παθήματα ταῖς
<span class="lb" data-page="5.367" data-line="14" id="l5.367.14"></span>δόξαις ἐπιγιγνόμενα. τοιαύτην δέ τινα τὴν οὐσίαν τῶν παθῶν
<span class="lb" data-page="5.367" data-line="15" id="l5.367.15"></span>Ἐπίκουρος καὶ Ζήνων, οὐκ αὐτὸς ὑπολαμβάνει. ὃ καὶ
<span class="lb" data-page="5.367" data-line="16" id="l5.367.16"></span>θαυμάζειν ἐπέρχεταί μοι τἀνδρὸς, ἐν ἐπαγγελίᾳ λογικῆς τε
<span class="lb" data-page="5.367" data-line="17" id="l5.367.17"></span>ἅμα καὶ ἀκριβοῦς διδασκαλίας οὐκ ἀκριβοῦντος. καὶ γὰρ
<span class="lb" data-page="5.367" data-line="18" id="l5.367.18"></span>οὐκ αὐτὰ ταῦτα μόνον αὐτὸς ἑαυτῷ διαφέρεται φανερῶς,
<span class="pb" data-page="5.368" id="p5.368"></span>
<span class="lb" data-page="5.368" data-line="1" id="l5.368.1"></span>ἀλλὰ κᾀπειδὰν ὑπὲρ τῶν κατὰ τὸ πάθος ὁρισμῶν γράφων
<span class="lb" data-page="5.368" data-line="2" id="l5.368.2"></span>ἄλογόν τε καὶ παρὰ φύσιν κίνησιν ψυχῆς αὐτὸ φάσκῃ, καὶ
<span class="lb" data-page="5.368" data-line="3" id="l5.368.3"></span>πλεονάζουσαν ὁρμὴν, εἶτα τὸ μὲν ἄλογον ἐξηγούμενος τὸ
<span class="lb" data-page="5.368" data-line="4" id="l5.368.4"></span>χωρὶς λόγου τε καὶ κρίσεως εἰρῆσθαι φάσκει, τῆς δὲ πλεοναζούσης
<span class="lb" data-page="5.368" data-line="5" id="l5.368.5"></span>ὁρμῆς παράδειγμα τοὺς τρέχοντας σφοδρῶς παραλαμβάνει·
<span class="lb" data-page="5.368" data-line="6" id="l5.368.6"></span>ταυτὶ γὰρ ἀμφότερα μάχεται τῷ κρίσεις εἶναι τὰ
<span class="lb" data-page="5.368" data-line="7" id="l5.368.7"></span>πάθη. εἰσόμεθα δ’ ἐναργέστερον αὐτὰς τὰς ῥήσεις αὐτοῦ
<span class="lb" data-page="5.368" data-line="8" id="l5.368.8"></span>παραγράψαντες. ἔχει δ’ ἡ μὲν ἑτέρα τόνδε τὸν τρόπον.
<span class="lb" data-page="5.368" data-line="9" id="l5.368.9"></span>δεῖ δὲ πρῶτον ἐντεθυμῆσθαι, ὅτι τὸ λογικὸν ζῶον ἀκολουθητικὸν
<span class="lb" data-page="5.368" data-line="10" id="l5.368.10"></span>φύσει ἐστὶ τῷ λόγῳ, καὶ κατὰ τὸν λόγον, ὡς ἂν
<span class="lb" data-page="5.368" data-line="11" id="l5.368.11"></span>ἡγεμόνα πρακτικόν. πολλάκις μέντοι καὶ ἄλλως φέρεται
<span class="lb" data-page="5.368" data-line="12" id="l5.368.12"></span>ἐπί τινα, καὶ ἀπό τινων ἀπειθῶς τῷ λόγῳ ὠθούμενον ἐπὶ
<span class="lb" data-page="5.368" data-line="13" id="l5.368.13"></span>πλεῖον, καθ’ ἣν φορὰν ἀμφότεροι ἔχουσιν οἱ ὅροι τῆς
<span class="lb" data-page="5.368" data-line="14" id="l5.368.14"></span>παρὰ φύσιν κινήσεως ἀλόγως οὕτως γινομένης, καὶ τοῦ ἐν
<span class="lb" data-page="5.368" data-line="15" id="l5.368.15"></span>ταῖς ὁρμαῖς πλεονασμοῦ. τὸ γὰρ ἄλογον τουτὶ ληπτέον
<span class="lb" data-page="5.368" data-line="16" id="l5.368.16"></span>ἀπειθὲς λόγῳ, καὶ ἀπεστραμμένον τὸν λόγον, καθ’ ἣν φορὰν
<span class="lb" data-page="5.368" data-line="17" id="l5.368.17"></span>καὶ ἐν τῷ ἔθει τινάς φαμεν ὠθεῖσθαι, καὶ ἀλόγως
<span class="pb" data-page="5.369" id="p5.369"></span>
<span class="lb" data-page="5.369" data-line="1" id="l5.369.1"></span>φέρεσθαι ἄνευ λόγου κρίσεως, οὐχὶ εἰ διημαρτημένως φέρεται,
<span class="lb" data-page="5.369" data-line="2" id="l5.369.2"></span>καὶ παριδών τι κατὰ τὸν λόγον, ταῦτ’ ἐπισημαινόμεθα,
<span class="lb" data-page="5.369" data-line="3" id="l5.369.3"></span>ἀλλὰ μάλιστα καθ’ ἣν ὑπογράφει φορὰν οὐ πεφυκότος τοῦ
<span class="lb" data-page="5.369" data-line="4" id="l5.369.4"></span>λογικοῦ ζώου κινεῖσθαι, οὕτως κατὰ τὴν ψυχὴν, ἀλλὰ κατὰ
<span class="lb" data-page="5.369" data-line="5" id="l5.369.5"></span>τὸν λόγον. ἡ μὲν οὖν ἑτέρα τῶν τοῦ Χρυσίππου ῥήσεων ἐξηγουμένη
<span class="lb" data-page="5.369" data-line="6" id="l5.369.6"></span>τὸν πρότερον τῶν ὅρων τοῦ πάθους ἐνταυθοῖ τελευτᾷ.
<span class="lb" data-page="5.369" data-line="7" id="l5.369.7"></span>τὴν δ’ ὑπόλοιπον, ἐν ᾗ τὸν ἕτερον ὅρον ἐξηγεῖται, γεγραμμένην
<span class="lb" data-page="5.369" data-line="8" id="l5.369.8"></span>ἐφεξῆς τῇδε κατὰ τὸ πρῶτον σύγγραμμα περὶ παθῶν ἤδη σοι
<span class="lb" data-page="5.369" data-line="9" id="l5.369.9"></span>παραθήσομαι. κατὰ τοῦτο δὲ καὶ ὁ πλεονασμὸς τῆς ὁρμῆς εἴρηται,
<span class="lb" data-page="5.369" data-line="10" id="l5.369.10"></span>διὰ τὸ τὴν καθ’ αὑτοὺς καὶ φυσικὴν τῶν ὁρμῶν συμμετρίαν
<span class="lb" data-page="5.369" data-line="11" id="l5.369.11"></span>ὑπερβαίνειν. γένοιτο δ’ ἂν τὸ λεγόμενον διὰ τούτων γνωριμώτερον,
<span class="lb" data-page="5.369" data-line="12" id="l5.369.12"></span>οἷον ἐπὶ τοῦ πορεύεσθαι καθ’ ὁρμὴν οὐ πλεονάζει ἡ
<span class="lb" data-page="5.369" data-line="13" id="l5.369.13"></span>τῶν σκελῶν κίνησις, ἀλλὰ συναπαρτίζει τι τῆς ὁρμῆς, ὥστε καὶ
<span class="lb" data-page="5.369" data-line="14" id="l5.369.14"></span>στῆναι, ὅταν ἐθέλῃ, καὶ μεταβάλλειν. ἐπὶ δὲ τῶν τρεχόντων
<span class="lb" data-page="5.369" data-line="15" id="l5.369.15"></span>καθ’ ὁρμὴν οὐκέτι τοιοῦτον γίνεται, ἀλλὰ πλεονάζει παρὰ τὴν
<span class="lb" data-page="5.369" data-line="16" id="l5.369.16"></span>ὁρμὴν ἡ τῶν σκελῶν κίνησις, ὥστε ἐκφέρεσθαι καὶ μὴ μεταβάλλειν
<span class="lb" data-page="5.369" data-line="17" id="l5.369.17"></span>εὐπειθῶς οὕτως εὐθὺς ἐναρξαμένων, αἷς οἶμαί τι
<span class="lb" data-page="5.369" data-line="18" id="l5.369.18"></span>παραπλήσιον καὶ ἐπὶ τῶν ὁρμῶν γίνεσθαι διὰ τὸ τὴν
<span class="pb" data-page="5.370" id="p5.370"></span>
<span class="lb" data-page="5.370" data-line="1" id="l5.370.1"></span>κατὰ λόγον ὑπερβαίνειν συμμετρίαν, ὥσθ’, ὅταν ὁρμᾷ, μὴ
<span class="lb" data-page="5.370" data-line="2" id="l5.370.2"></span>εὐπειθῶς ἔχειν πρὸς αὐτὸν, ἐπὶ μὲν τοῦ δρόμου τοῦ πλεονασμοῦ
<span class="lb" data-page="5.370" data-line="3" id="l5.370.3"></span>λεγομένου παρὰ τὴν ὁρμὴν, ἐπὶ δὲ τῆς ὁρμῆς παρὰ
<span class="lb" data-page="5.370" data-line="4" id="l5.370.4"></span>τὸν λόγον. συμμετρία γάρ ἐστι φυσικῆς ὁρμῆς ἡ κατὰ τὸν
<span class="lb" data-page="5.370" data-line="5" id="l5.370.5"></span>λόγον, καὶ ἕως τοσούτου, καὶ ἕως αὐτὸς ἀξιοῖ. διὸ δὴ καὶ
<span class="lb" data-page="5.370" data-line="6" id="l5.370.6"></span>τῆς ὑπερβάσεως κατὰ τοῦτο καὶ οὕτως γινομένης πλεονάζουσά
<span class="lb" data-page="5.370" data-line="7" id="l5.370.7"></span>τε ὁρμὴ λέγεται εἶναι καὶ παρὰ φύσιν καὶ ἄλογος
<span class="lb" data-page="5.370" data-line="8" id="l5.370.8"></span>κίνησις ψυχῆς. αἱ μὲν τοῦ Χρυσίππου ῥήσεις αὗται.
<span class="lb" data-page="5.370" data-line="9" id="l5.370.9"></span>σκεψώμεθα δ’ ἀκριβέστερον ὑπὲρ ἑκατέρας αὐτῶν ἀπὸ τῆς
<span class="lb" data-page="5.370" data-line="10" id="l5.370.10"></span>προτέρας ἀπαρξάμενοι, καθ’ ἣν ἐξηγεῖται, πῶς εἴρηται τὸ
<span class="lb" data-page="5.370" data-line="11" id="l5.370.11"></span>πάθος ἄλογος καὶ παρὰ φύσιν κίνησις ψυχῆς. ἐπειδὴ γὰρ
<span class="lb" data-page="5.370" data-line="12" id="l5.370.12"></span>ἠπίστατο δύο σημαινόμενα πρὸς τῆς ἄλογος φωνῆς, ὧν
<span class="lb" data-page="5.370" data-line="13" id="l5.370.13"></span>τὸ ἕτερον βούλεται μόνον δηλοῦσθαι κατὰ τὸν ὅρον, τὸ
<span class="lb" data-page="5.370" data-line="14" id="l5.370.14"></span>χωρὶς κρίσεως, ὀρθῶς. ἐποίησε μηδεμίαν ὑπολιπόμενος ἀμφιβολίαν,
<span class="lb" data-page="5.370" data-line="15" id="l5.370.15"></span>ἀλλ’ αὐτὸς δηλώσας, ὅτι τὴν κατὰ τὸ πάθος ὁρμὴν
<span class="lb" data-page="5.370" data-line="16" id="l5.370.16"></span>ἄλογον εἶναί φησι, καθ’ ὅσον ἀπέστραπται τὸν λόγον,
<span class="lb" data-page="5.370" data-line="17" id="l5.370.17"></span><span class="milestone ed2page" data-n="5.137" data-unit="ed2page" id="ed2page.5.137"></span>καὶ ἀπειθεῖ τῷ λόγῳ, καὶ χωρὶς κρίσεως γίνεται.
<span class="lb" data-page="5.370" data-line="18" id="l5.370.18"></span>διὰ μὲν οὖν τοῦ ἀπεστράφθαι φάναι τὸν λόγον ἐχώρισε
<span class="pb" data-page="5.371" id="p5.371"></span>
<span class="lb" data-page="5.371" data-line="1" id="l5.371.1"></span>τὴν κατὰ τὸ πάθος ἄλογον κίνησιν τῶν ἀψύχων τε καὶ τῶν
<span class="lb" data-page="5.371" data-line="2" id="l5.371.2"></span>ἀλόγων ζώων. κινεῖται μὲν γὰρ καὶ λίθος καὶ ξύλον ἐνίοτε,
<span class="lb" data-page="5.371" data-line="3" id="l5.371.3"></span>καὶ τῶν ἄλλων ἕκαστον τῶν ἀψύχων, ἀλλ’ οὐχ ὡς ἀπεστραμμένον
<span class="lb" data-page="5.371" data-line="4" id="l5.371.4"></span>τὸν λόγον, οὔθ’ ὡς ἀπειθοῦν. ᾧ γὰρ τὴν ἀρχὴν
<span class="lb" data-page="5.371" data-line="5" id="l5.371.5"></span>μὴ μέτεστι τοῦ πείθεσθαί τε καὶ ἕπεσθαι τῷ λόγῳ,
<span class="lb" data-page="5.371" data-line="6" id="l5.371.6"></span>τοῦτο πῶς ἂν ἢ ἀπειθεῖν, ἢ ἀπεστράφθαι ποτὲ δύναιτο
<span class="lb" data-page="5.371" data-line="7" id="l5.371.7"></span>τὸν λόγον; ἀλλ’ ὅλως μὴ χρῆσθαι λέγοιτο ἂν εἰκότως.
<span class="lb" data-page="5.371" data-line="8" id="l5.371.8"></span>ἀπεστράφθαι δὲ καὶ ἀπειθεῖν λεχθήσεται τὸ φύσιν μὲν
<span class="lb" data-page="5.371" data-line="9" id="l5.371.9"></span>ἔχον ἕπεσθαί τε καὶ πείθεσθαί, παρὰ φύσιν δέ ποθ’ ἑτέρως
<span class="lb" data-page="5.371" data-line="10" id="l5.371.10"></span>φερόμενον. ἐκ μὲν δὴ τῶν τοιούτων δείκνυται τὸ μήτ’
<span class="lb" data-page="5.371" data-line="11" id="l5.371.11"></span>ἀψύχῳ τινὶ μήτ’ ἀλόγῳ ζώῳ πάθος ἐγγίνεσθαι ψυχικόν.
<span class="lb" data-page="5.371" data-line="12" id="l5.371.12"></span>ἐπειδὰν δὲ γράφῃ, χωρὶς λόγου καὶ κρίσεως γίγνεσθαι τὴν
<span class="lb" data-page="5.371" data-line="13" id="l5.371.13"></span>κατὰ τὸ πάθος κίνησιν, εἶτα συνάπτων ἐφεξῆς λέγῃ, οὐχὶ εἰ
<span class="lb" data-page="5.371" data-line="14" id="l5.371.14"></span>διημαρτημένως φέρεται, καὶ παριδών τι κατὰ τὸν λόγον,
<span class="lb" data-page="5.371" data-line="15" id="l5.371.15"></span>καὶ ἀπεστραμμένως τε καὶ ἀπειθῶς αὐτῷ, διορίζει τῶν
<span class="lb" data-page="5.371" data-line="16" id="l5.371.16"></span>ἁμαρτημάτων τὰ πάθη καὶ πάνυ δεόντως. τὰ μὲν γὰρ
<span class="lb" data-page="5.371" data-line="17" id="l5.371.17"></span>ἁμαρτήματα μοχθηραὶ κρίσεις εἰσὶ, καὶ ὁ λόγος ἐψευσμένος
<span class="pb" data-page="5.372" id="p5.372"></span>
<span class="lb" data-page="5.372" data-line="1" id="l5.372.1"></span>τῆς ἀληθείας καὶ διημαρτημένος. τὸ δὲ πάθος ἔμπαλιν
<span class="lb" data-page="5.372" data-line="2" id="l5.372.2"></span>οὐδὲν μὲν ἡμαρτημένον, οὐδὲ παρορώμενον κατὰ τὸν λογισμὸν,
<span class="lb" data-page="5.372" data-line="3" id="l5.372.3"></span>ἀπειθὴς δέ ἐστι τῷ λόγῳ κίνησις ψυχῆς. ὁ μὲν
<span class="lb" data-page="5.372" data-line="4" id="l5.372.4"></span>γὰρ ὑπὲρ τοῦ σῶσαι τὴν πατρίδα τῆς ζωῆς καὶ τῶν τέκνων
<span class="lb" data-page="5.372" data-line="5" id="l5.372.5"></span>καταφρονήσας, καὶ ἤτοι παραδοὺς ἑτέροις ἀποσφάττειν, ἢ
<span class="lb" data-page="5.372" data-line="6" id="l5.372.6"></span>αὐτὸς ὑπομείνας σφάξαι, τῇ γε τοῦ καλοῦ φαντασίᾳ τοῦτο
<span class="lb" data-page="5.372" data-line="7" id="l5.372.7"></span>δρᾷ καὶ λογισμῷ τινι χρησάμενος. ἡ Μήδεια δ’ ἔμπαλιν
<span class="lb" data-page="5.372" data-line="8" id="l5.372.8"></span>οὐ μόνον ὑπ’ οὐδενὸς ἐπείσθη λογισμοῦ κτείνειν τοὺς παῖδας,
<span class="lb" data-page="5.372" data-line="9" id="l5.372.9"></span>ἀλλὰ καὶ τοὐναντίον ἅπαν ὅσον ἐπὶ τῷ λογισμῷ μανθάνειν
<span class="lb" data-page="5.372" data-line="10" id="l5.372.10"></span>φησὶ, οἷα δρᾷν μέλλει κακὰ, τὸν θυμὸν δὲ εἶναι
<span class="lb" data-page="5.372" data-line="11" id="l5.372.11"></span>κρείττονα τῶν βουλευμάτων, τοὐτέστιν οὐχ ὑποτετάχθαι
<span class="lb" data-page="5.372" data-line="12" id="l5.372.12"></span>καὶ πείθεσθαι καὶ ἕπεσθαι καθάπερ τινὶ δεσπότῃ τῷ
<span class="lb" data-page="5.372" data-line="13" id="l5.372.13"></span>λόγῳ τὸ πάθος, ἀλλ’ ἀφηνιάζειν, καὶ ἀποχωρεῖν, καὶ ἀπειθεῖν
<span class="lb" data-page="5.372" data-line="14" id="l5.372.14"></span>τῷ προστάγματι, ὡς ἑτέρας τινὸς ἔργον ἢ πάθημα
<span class="lb" data-page="5.372" data-line="15" id="l5.372.15"></span>δυνάμεως ὑπάρχον, οὐ τῆς λογιστικῆς. πῶς γὰρ ἂν ἢ ἀπειθεῖν
<span class="lb" data-page="5.372" data-line="16" id="l5.372.16"></span>ἑαυτῷ τι δύναιτο, ἢ ἀποστρέφεσθαι ἑαυτὸ, ἢ μὴ
<span class="lb" data-page="5.372" data-line="17" id="l5.372.17"></span>ἕπεσθαι ἑαυτῷ; ταυτὶ μὲν οὖν ἅπαντα πρὸς τῷ μηδὲν
<span class="lb" data-page="5.372" data-line="18" id="l5.372.18"></span>ἔχειν μεμπτὸν ἔτι καὶ ἀληθῶς τε καὶ διωρισμένως καὶ
<span class="pb" data-page="5.373" id="p5.373"></span>
<span class="lb" data-page="5.373" data-line="1" id="l5.373.1"></span>κατὰ τὴν Πλάτωνος εἴρηται γνώμην. παραπλησίως δὲ καὶ
<span class="lb" data-page="5.373" data-line="2" id="l5.373.2"></span>τὰ κατὰ τὴν ἐξήγησιν τοῦ δευτέρου τῶν ὅρων ὑπ’ αὐτοῦ
<span class="lb" data-page="5.373" data-line="3" id="l5.373.3"></span>γεγραμμένα, δι’ ἧς ἐμνημόνευσε καὶ τῶν τρεχόντων ὠκέως,
<span class="lb" data-page="5.373" data-line="4" id="l5.373.4"></span>οἳ μηδ’ εἰ στῆναι βούλοιντο, παραχρῆμα δύναιντο πράττειν
<span class="lb" data-page="5.373" data-line="5" id="l5.373.5"></span>αὐτό. σαφῶς γὰρ κᾀνταῦθα ἔνδειξις γίγνεται δυνάμεως
<span class="lb" data-page="5.373" data-line="6" id="l5.373.6"></span>ἑτέρας παρὰ τὸν λόγον, ὑφ’ ἧς ἀποτελεῖται<span class="milestone ed1page" data-n="1.277" data-unit="ed1page" id="ed1page.1.277"></span> τὰ παθήματα.
<span class="lb" data-page="5.373" data-line="7" id="l5.373.7"></span>γνοίημεν δ’ ἂν ἐναργέστερον, εἰ τὴν αἰτίαν ἐξεύροιμεν,
<span class="lb" data-page="5.373" data-line="8" id="l5.373.8"></span>ὑφ’ ἧς συμβαίνει μὴ δύνασθαι στῆναι παραχρῆμα πολλοὺς
<span class="lb" data-page="5.373" data-line="9" id="l5.373.9"></span>τῶν θεόντων. ἡ δ’ εὕρεσις ἐξ αὐτοῦ γένοιτ’ ἂν ἡμῖν
<span class="lb" data-page="5.373" data-line="10" id="l5.373.10"></span>τοῦ μὴ πᾶσιν οὕτως συμβαίνειν, ἀλλ’ ὅσοι δι’ ὁμαλοῦς τινος
<span class="lb" data-page="5.373" data-line="11" id="l5.373.11"></span>ἢ κατάντους φέρονται. τῶν μὲν γὰρ ἀνάντη χωρία διαθεόντων
<span class="lb" data-page="5.373" data-line="12" id="l5.373.12"></span>οὐκ ἔτι οὕτω τοῦτο συμπίπτει· παραχρῆμα γοῦν
<span class="lb" data-page="5.373" data-line="13" id="l5.373.13"></span>ἵστανται βουληθέντες, ὡς ἂν τῆς ῥοπῆς τοῦ σώματος μὴ
<span class="lb" data-page="5.373" data-line="14" id="l5.373.14"></span>φερούσης αὐτοὺς βιαίως κάτω, καθάπερ ἐκείνους ἔφερε.
<span class="lb" data-page="5.373" data-line="15" id="l5.373.15"></span>σύνθετος γὰρ αὐτῶν ἔνεστιν ἡ τῆς φορᾶς αἰτία, ἡ μέν τις
<span class="lb" data-page="5.373" data-line="16" id="l5.373.16"></span>ὡς ζώων ὑφ’ ὁρμῆς κινουμένων, ἡ δ’ ὡς ἀψύχων σωμάτων
<span class="lb" data-page="5.373" data-line="17" id="l5.373.17"></span>τῷ βάρει ῥεπόντων. οὕτω γοῦν καὶ λίθοι πολλάκις ὀρῶν
<span class="lb" data-page="5.373" data-line="18" id="l5.373.18"></span>καταφέρονται στῆναι μεταξὺ μὴ δυνάμενοι, πρὶν ἐξικέσθαι
<span class="pb" data-page="5.374" id="p5.374"></span>
<span class="lb" data-page="5.374" data-line="1" id="l5.374.1"></span>πρός τι χωρίον ὁμαλὸν ἢ κοῖλον. ὥστε καὶ κατὰ τοῦτο
<span class="lb" data-page="5.374" data-line="2" id="l5.374.2"></span>τὸ παράδειγμα δυνάμεώς ἐστιν ἔνδειξις ἑτέρας παρὰ τὸν
<span class="lb" data-page="5.374" data-line="3" id="l5.374.3"></span>λογισμὸν, ἀλόγου τὴν φύσιν, οἵα πέρ ἐστιν ἐν τοῖς τῶν
<span class="lb" data-page="5.374" data-line="4" id="l5.374.4"></span>ζώων σώμασι τὸ βάρος. <span class="milestone ed2page" data-n="5.138" data-unit="ed2page" id="ed2page.5.138"></span>ὅτι δ’ οὐ δύνανται διὰ
<span class="lb" data-page="5.374" data-line="5" id="l5.374.5"></span>τοῦτο στῆναι βουληθέντες, οὐ μόνον ἐκ τῆς τῶν ἀναντῶν τε
<span class="lb" data-page="5.374" data-line="6" id="l5.374.6"></span>καὶ καταντῶν χωρίων διαφορᾶς ἔνεστι μαθεῖν, ἀλλὰ καὶ ἐκ
<span class="lb" data-page="5.374" data-line="7" id="l5.374.7"></span>τῆς ἐν αὐτοῖς τοῖς ὁμαλέσι διαφόρου κινήσεως. ὁ μὲν γὰρ
<span class="lb" data-page="5.374" data-line="8" id="l5.374.8"></span>εἰς τοὐπίσω τὴν ῥοπὴν τοῦ σώματος ποιησάμενος ἐν τῷ τρέχειν
<span class="lb" data-page="5.374" data-line="9" id="l5.374.9"></span>αὐτοκράτωρ ἐστὶ τοῦ στῆναι, ὁ δ’ εἰς τὸ ἔμπροσθεν
<span class="lb" data-page="5.374" data-line="10" id="l5.374.10"></span>ὑπ’ ἐκείνης κωλύεται. καὶ δι’ αὐτό γε τοῦτο οὕτω θέουσιν
<span class="lb" data-page="5.374" data-line="11" id="l5.374.11"></span>ἅπαντες, ὑπ’ αὐτῆς τοῦ πράγματος· τῆς φύσεως διδασκόμενοι
<span class="lb" data-page="5.374" data-line="12" id="l5.374.12"></span>συντελεῖν τὴν εἰς τὸ πρόσω ῥοπὴν τῷ τάχει τῆς κινήσεως.
<span class="lb" data-page="5.374" data-line="13" id="l5.374.13"></span>ὥσπερ οὖν ἐπὶ τοῦ παραδείγματος, ὦ γενναιότατε Χρύσιππε,
<span class="lb" data-page="5.374" data-line="14" id="l5.374.14"></span>τοῖς μὲν μηδὲν ὑπὸ τοῦ κατὰ τὸ σῶμα βάρους εἰς τάχος
<span class="lb" data-page="5.374" data-line="15" id="l5.374.15"></span>κινήσεως ὠφελουμένοις ἕτοιμον τὸ στῆναι, τοῖς δ’ ἐκ διττῆς
<span class="lb" data-page="5.374" data-line="16" id="l5.374.16"></span>αἰτίας τὸ τάχος γεννῶσιν οὐκ ἔθ’ ἡ βούλησις ἱκανὴ,
<span class="lb" data-page="5.374" data-line="17" id="l5.374.17"></span>κατὰ τὸν αὐτὸν τρόπον ἐπὶ τῶν τῆς ψυχῆς ὁρμῶν, ὅταν μὲν
<span class="lb" data-page="5.374" data-line="18" id="l5.374.18"></span>ὁ λογισμὸς μόνος ἔχη τὴν αἰτίαν, ἐπ’ αὐτῷ παῦσαι τὴν ὁρμήν·
<span class="pb" data-page="5.375" id="p5.375"></span>
<span class="lb" data-page="5.375" data-line="1" id="l5.375.1"></span>ὅταν δ’ ἤτοι θυμὸς ἢ ἐπιθυμία τις αὐτῷ προσέλθῃ, δυνάμεις
<span class="lb" data-page="5.375" data-line="2" id="l5.375.2"></span>ἄλογοί τε καὶ παραπλήσιαι τῷ κατὰ τὸ σῶμα βάρει,
<span class="lb" data-page="5.375" data-line="3" id="l5.375.3"></span>παραχρῆμα μὲν οὐχ οἷόν τε στῆναι, χρόνῳ δ’ ἂν ἴσως γένοιτο
<span class="lb" data-page="5.375" data-line="4" id="l5.375.4"></span>καὶ τοῦτο, καθάπερ ἐπὶ τῶν θεόντων. τὸ δ’ ἴσως
<span class="lb" data-page="5.375" data-line="5" id="l5.375.5"></span>τῷ λόγῳ προσέθηκα διὰ τὴν τῶν κατὰ μέρος αἰτίων, ὅσα
<span class="lb" data-page="5.375" data-line="6" id="l5.375.6"></span>τε κινεῖ τὴν ὁρμὴν, ἄνισον δύναμιν. ἐπειδὴ γὰρ καὶ λογισμὸς
<span class="lb" data-page="5.375" data-line="7" id="l5.375.7"></span>αὐτὴν κινεῖ, καὶ ἐπιθυμία, καὶ θυμὸς, ἡ μὲν ὑφ’
<span class="lb" data-page="5.375" data-line="8" id="l5.375.8"></span>ἑνὸς αὐτῶν συστᾶσα, τῶν ἄλλων ἡσυχαζόντων, ὑπ’ ἐκείνου
<span class="lb" data-page="5.375" data-line="9" id="l5.375.9"></span>μόνου δεσπόζεται. ὥστ’, εἰ μὲν ὑπὸ τοῦ λογισμοῦ γένοιτο,
<span class="lb" data-page="5.375" data-line="10" id="l5.375.10"></span>καὶ καταπαύειν αὐτὴν καὶ αὖθις ἐπεγείρειν οἷόν τε διὰ
<span class="lb" data-page="5.375" data-line="11" id="l5.375.11"></span>μόνου τοῦ βουληθῆναι, εἰ δ’ ὑπὸ θυμοῦ τινος ἢ ἐπιθυμίας,
<span class="lb" data-page="5.375" data-line="12" id="l5.375.12"></span>ὅταν ἐκεῖνα λωφήσῃ, εἰ δ’ ὑφ’ ἑκατέρων ἐνεργούντων
<span class="lb" data-page="5.375" data-line="13" id="l5.375.13"></span>γίγνοιτο, λογισμοῦ θ’ ἅμα καί τινος ἀλόγου δυνάμεως. εἰ
<span class="lb" data-page="5.375" data-line="14" id="l5.375.14"></span>μὲν οὖν ἀντισπῶντος τοῦ λογισμοῦ, κρατήσει τὸ ἰσχυρότερον,
<span class="lb" data-page="5.375" data-line="15" id="l5.375.15"></span>εἰ δὲ συνεκθέοντος, οὐδέποτε παύσεται. λέγω δὲ συνεκθεῖν
<span class="lb" data-page="5.375" data-line="16" id="l5.375.16"></span>τῷ πάθει τὸν λογισμὸν, ὅταν, ἅπερ ἐκεῖνο πράττει, καὶ ὁ
<span class="lb" data-page="5.375" data-line="17" id="l5.375.17"></span>λογισμὸς δοξάζῃ, ὥσπερ ἐπὶ τῶν ἀκολάστων. δοξάζουσι γὰρ
<span class="lb" data-page="5.375" data-line="18" id="l5.375.18"></span>ἀγαθὸν εἶναι μέγιστον οὗτοι τὴν ἀπόλαυσιν τῶν ἡδίστων,
<span class="pb" data-page="5.376" id="p5.376"></span>
<span class="lb" data-page="5.376" data-line="1" id="l5.376.1"></span>ἑκουσίως ἑπομένου κατὰ τὴν ψυχὴν αὐτῶν τοῦ λογισμοῦ τῇ
<span class="lb" data-page="5.376" data-line="2" id="l5.376.2"></span>ἐπιθυμίᾳ. ἀντιτείνειν δέ φημι τὸν λογισμὸν τῷ πάθει,
<span class="lb" data-page="5.376" data-line="3" id="l5.376.3"></span>μὴ δοξάζοντος μὲν τἀνθρώπου, καλὸν ἢ ἀγαθὸν εἶναι τὴν
<span class="lb" data-page="5.376" data-line="4" id="l5.376.4"></span>ἀπόλαυσιν τῆς προκειμένης ἡδονῆς, ἑλκομένου δέ πως ἐπ’
<span class="lb" data-page="5.376" data-line="5" id="l5.376.5"></span>αὐτὴν διὰ τὴν τῆς ἐπιθυμητικῆς δυνάμεως ἰσχυρὰν κίνησιν.
<span class="lb" data-page="5.376" data-line="6" id="l5.376.6"></span>ἀλλ’ εἰ μὲν ὁ λογισμὸς κρατήσειεν, ἐγκρατὴς ἑαυτοῦ τε καὶ
<span class="lb" data-page="5.376" data-line="7" id="l5.376.7"></span>τῶν ἑαυτοῦ παθῶν ὁ τοιοῦτος ἄνθρωπός ἐστι τε καὶ λέγεται,
<span class="lb" data-page="5.376" data-line="8" id="l5.376.8"></span>εἰ δ’ ἐπιθυμία, τοὐναντίον τῷδε πρόσρημα λαβὼν
<span class="lb" data-page="5.376" data-line="9" id="l5.376.9"></span>ἀκρατὴς ὀνομάζεται. ὅταν δ’ ὑπὸ τοῦ λογισμοῦ μόνου πρὸς
<span class="lb" data-page="5.376" data-line="10" id="l5.376.10"></span>τὴν τῶν ἡδέων ἄγηται χρῆσιν, ὁ τοιοῦτος σώφρων καλεῖται,
<span class="lb" data-page="5.376" data-line="11" id="l5.376.11"></span>σκοπὸν τῆς αἱρέσεως αὐτῶν οὐ τὴν ἀπόλαυσιν, ἀλλὰ τὴν
<span class="lb" data-page="5.376" data-line="12" id="l5.376.12"></span>ὠφέλειαν πεποιημένος, ὥσπερ γε καὶ ἀκόλαστος ὁ πρὸς τῆς
<span class="lb" data-page="5.376" data-line="13" id="l5.376.13"></span>ἐπιθυμίας μόνης ἀγόμενος, ἀκολουθοῦντος αὐτῇ τοῦ λόγου,
<span class="lb" data-page="5.376" data-line="14" id="l5.376.14"></span>καθάπερ τινὸς οἰκέτου. τῇ τοιαύτῃ συμπλοκῇ τῶν τὰς ὁρμὰς
<span class="lb" data-page="5.376" data-line="15" id="l5.376.15"></span>κινούντων αἰτίων μαρτυρεῖ καὶ τὸ τοῦ Χρυσίππου παράδειγμα.
<span class="lb" data-page="5.376" data-line="16" id="l5.376.16"></span>τῶν μὲν γὰρ πρὸς ἄναντες θεόντων ἡ λογικὴ
<span class="lb" data-page="5.376" data-line="17" id="l5.376.17"></span>μόνη δύναμις ἡγεῖται, τῶν δ’ ἀκουσίως ἐπὶ κρημνὸν φερομένων
<span class="lb" data-page="5.376" data-line="18" id="l5.376.18"></span>ἡ ἄλογος, ἥνπερ δὴ τὸ βάρος τοῦ σώματος ἔφαμεν
<span class="pb" data-page="5.377" id="p5.377"></span>
<span class="lb" data-page="5.377" data-line="1" id="l5.377.1"></span>ὑπάρχειν, τῶν δ’ ἐς τὸ κάταντες θεόντων ἀμφότεραι. οὕτω
<span class="lb" data-page="5.377" data-line="2" id="l5.377.2"></span>δὲ καὶ τῶν ἐφ’ ὁμαλοῦς, εἰ πρόσω ῥέποιεν, ὡς, εἴγε ἀνανεύοιεν
<span class="lb" data-page="5.377" data-line="3" id="l5.377.3"></span>ὀπίσω, θέοιεν μὲν ἂν οὕτω γε τῶν ἑτέρων ἧττον,
<span class="lb" data-page="5.377" data-line="4" id="l5.377.4"></span>ἵσταιντο δ’ ἂν, ὁπότε βουληθεῖεν. ὥστε οὐδὲν ἄχρι γε τῆς
<span class="lb" data-page="5.377" data-line="5" id="l5.377.5"></span>τῶν ὅρων ἐξηγήσεως ὁ Χρύσιππος ἐναντίον ἀπεφήνατο τοῖς
<span class="lb" data-page="5.377" data-line="6" id="l5.377.6"></span>παλαιοῖς.
</p>
          </article>

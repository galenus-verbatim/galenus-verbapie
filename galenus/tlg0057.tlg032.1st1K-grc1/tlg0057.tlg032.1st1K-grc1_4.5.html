<article xmlns="http://www.w3.org/1999/xhtml" id="urn:cts:greekLit:tlg0057.tlg032.1st1K-grc1:4.5">
<span class="pb page1" data-page="5.390" id="p5.390"></span>
<span class="milestone ed1page page1" data-n="1.279" data-unit="ed1page" id="ed1page.1.279"></span>
<span class="milestone ed2page page1" data-n="5.143" data-unit="ed2page" id="ed2page.5.143"></span>
            <p>
<span class="lb" data-page="5.390" data-line="14" id="l5.390.14"></span>Καὶ οἵ γε νῦν αὐτῶν ἐνδοξότατοι, πυνθανομένων
<span class="lb" data-page="5.390" data-line="15" id="l5.390.15"></span>ἡμῶν ἑκάστοτε, τίνα ποτὲ χρὴ τίθεσθαι τὴν αἰτίαν
<span class="lb" data-page="5.390" data-line="16" id="l5.390.16"></span>τῆς κατὰ τὰ πάθη κινήσεως, ἄνω μὲν καὶ κάτω τοὺς λόγους
<span class="lb" data-page="5.390" data-line="17" id="l5.390.17"></span>ἑλίττουσιν, ἀποσαφοῦσι δ’ οὐδὲν, ἀλλ’ ἐνίοτε μὲν τὸν
<span class="lb" data-page="5.390" data-line="18" id="l5.390.18"></span>ἡμαρτημένον λόγον φασὶν καὶ τὴν δόξαν τὴν ψευδῆ τῶν
<span class="pb" data-page="5.391" id="p5.391"></span>
<span class="lb" data-page="5.391" data-line="1" id="l5.391.1"></span>κατὰ τὰ πάθη κινήσεων αἴτιον ὑπάρχειν, δυσωπούμενοι δ’
<span class="lb" data-page="5.391" data-line="2" id="l5.391.2"></span>αὖθις ὑπὸ τῶν Χρυσίππου ῥήσεων ὑποχωροῦσί τε τούτων,
<span class="lb" data-page="5.391" data-line="3" id="l5.391.3"></span>καὶ κινήσεις τινὰς ἀναιτίους ὑποτίθενται, καὶ μένουσιν οὐδέποτ’
<span class="lb" data-page="5.391" data-line="4" id="l5.391.4"></span>ἐπὶ τῶν αὐτῶν ἀποκρίσεων, ἀλλ’ Εὐρίπου δίκην ἑκάστοτε
<span class="lb" data-page="5.391" data-line="5" id="l5.391.5"></span>μεταῤῥέουσιν, ἀπὸ μὲν τοῦ τὸν λόγον τε καὶ τὴν
<span class="lb" data-page="5.391" data-line="6" id="l5.391.6"></span>δόξαν αἰτιᾶσθαι τῶν παθῶν ἐπὶ τὸ χωρὶς αἰτίας οὑτωσί
<span class="lb" data-page="5.391" data-line="7" id="l5.391.7"></span>πως κινουμένην τὴν ψυχὴν ἐμπίπτειν τοῖς πάθεσιν, ἀπὸ
<span class="lb" data-page="5.391" data-line="8" id="l5.391.8"></span>δ’ αὖ τῆς εἰκαίας τε καὶ ἀναιτίου κινήσεως ἐπὶ τὸ λογικὰς
<span class="lb" data-page="5.391" data-line="9" id="l5.391.9"></span>εἶναι τὰς κινήσεις τῶν παθῶν. ὁ γὰρ ἔλεγχος ἑκατέρων
<span class="lb" data-page="5.391" data-line="10" id="l5.391.10"></span>τῶν ἀποκρίσεων ἐκ προχείρου παρακείμενος οὐκ ἐᾷ
<span class="lb" data-page="5.391" data-line="11" id="l5.391.11"></span>καταμένειν ἐπ’ οὐδετέρας αὐτῶν, ἐν μὲν τῷ τὰς κατὰ τὰ
<span class="lb" data-page="5.391" data-line="12" id="l5.391.12"></span>πάθη κινήσεις ὑπὸ τοῦ λόγου γίγνεσθαι φάσκειν οὐκ ἐχόντων
<span class="lb" data-page="5.391" data-line="13" id="l5.391.13"></span>αὐτῶν ἁμάρτημα διακρῖναι πάθους, ἐν δὲ τῷ καὶ τοῦτον
<span class="lb" data-page="5.391" data-line="14" id="l5.391.14"></span>ἀφελεῖν εἰς ἀναίτιόν τινα κίνησιν ἐμπιπτόντων, ἐνὸν
<span class="lb" data-page="5.391" data-line="15" id="l5.391.15"></span>αὐτοῖς ἐξ ἑτοίμου φυγεῖν ἀμφοτέρας τὰς ἀτοπίας, τὴν μὲν
<span class="lb" data-page="5.391" data-line="16" id="l5.391.16"></span>τοῦ μὴ δύνασθαι διορίσαι πάθους ἁμάρτημα, χωρίζοντας
<span class="lb" data-page="5.391" data-line="17" id="l5.391.17"></span>τοῦ λόγου τὰ πάθη, τὴν δὲ τοῦ γίνεσθαί τι χωρὶς αἰτίας,
<span class="lb" data-page="5.391" data-line="18" id="l5.391.18"></span>ὁμολογήσαντας, ἀλόγους τινὰς εἶναι δυνάμεις ἐν τῇ ψυχῇ
<span class="pb" data-page="5.392" id="p5.392"></span>
<span class="lb" data-page="5.392" data-line="1" id="l5.392.1"></span>τῶν κατ’ αὐτὴν παθῶν αἰτίας. οὐ μόνον τοίνυν οἱ ἄλλοι,
<span class="lb" data-page="5.392" data-line="2" id="l5.392.2"></span>ἀλλὰ καὶ ὁ Χρύσιππος αὐτὸς ἐν τοῖς περὶ παθῶν συγγράμμασιν
<span class="lb" data-page="5.392" data-line="3" id="l5.392.3"></span>ἐπ’ οὐδεμιᾶς ὁρίζει βεβαίως δόξης, ἀλλ’ ἀεὶ σαλεύει
<span class="lb" data-page="5.392" data-line="4" id="l5.392.4"></span>καθάπερ ἐν κλύδωνι. καὶ γὰρ καὶ χωρὶς λόγου παντὸς
<span class="lb" data-page="5.392" data-line="5" id="l5.392.5"></span>γίγνεσθαί φησι τὰ πάθη, καὶ αὖθις τῆς λογικῆς εἶναι δυνάμεως
<span class="lb" data-page="5.392" data-line="6" id="l5.392.6"></span>μόνης, ὥστε διὰ τοῦτο μηδὲ ἐν τοῖς ἀλόγοις ζώοις
<span class="lb" data-page="5.392" data-line="7" id="l5.392.7"></span>συνίστασθαι, καὶ χωρὶς κρίσεως γίνεσθαι, καὶ αὖθις κρίσεις
<span class="lb" data-page="5.392" data-line="8" id="l5.392.8"></span>εἶναι. ἐμπίπτει δέ ποτε καὶ εἰς τὸ φάσκειν, εἰκῆ γίνεσθαι
<span class="lb" data-page="5.392" data-line="9" id="l5.392.9"></span>τὰς κατὰ τὰ πάθη κινήσεις, ὅπερ οὐδὲν ἄλλο ἐστὶν,
<span class="lb" data-page="5.392" data-line="10" id="l5.392.10"></span>ἢ ἀναιτίως, εἴ τις ἀκριβῶς ἐξετάζοι τὸ ῥῆμα. αἷς γοῦν ὀλίγον
<span class="lb" data-page="5.392" data-line="11" id="l5.392.11"></span>ἔμπροσθεν γέγραφε ῥήσεσιν ἐφεξῆς φησιν· οἰκείως δὲ
<span class="lb" data-page="5.392" data-line="12" id="l5.392.12"></span>τῷ τῶν παθῶν γένει ἀποδίδοται καὶ ἡ πτοιὰ κατὰ τὸ ἐνσεσοβημένον
<span class="lb" data-page="5.392" data-line="13" id="l5.392.13"></span>τοῦτο καὶ φερόμενον εἰκῆ. ἀλλ’ εἰ μὲν τὸ
<span class="lb" data-page="5.392" data-line="14" id="l5.392.14"></span>ἀναιτίως εἰκῆ λέγεις, ὦ Χρύσιππε, καὶ σεαυτῷ μάχῃ, καὶ
<span class="lb" data-page="5.392" data-line="15" id="l5.392.15"></span>Ἀριστοτέλει, καὶ Πλάτωνι, καὶ ταῖς ἁπάντων ἀνθρώπων
<span class="lb" data-page="5.392" data-line="16" id="l5.392.16"></span>ἐννοίαις, καὶ πολὺ πρότερον αὐτῇ τῶν πραγμάτων τῇ φύσει,
<span class="lb" data-page="5.392" data-line="17" id="l5.392.17"></span>μηδενὸς ἀναιτίως γίγνεσθαι δυναμένου. <span class="milestone ed2page" data-n="5.144" data-unit="ed2page" id="ed2page.5.144"></span>εἰ δὲ τὸ χωρὶς
<span class="lb" data-page="5.392" data-line="18" id="l5.392.18"></span>λόγου σημαίνει σοι τὸ εἰκῆ, τὸ <span class="milestone ed1page" data-n="1.280" data-unit="ed1page" id="ed1page.1.280"></span>μὲν ἄλογον οὕτω
<span class="pb" data-page="5.393" id="p5.393"></span>
<span class="lb" data-page="5.393" data-line="1" id="l5.393.1"></span>γε μετειλημμένον ἂν εἴη, τὸ δ’ ἐξ ἀρχῆς ζητούμενον ἔτι
<span class="lb" data-page="5.393" data-line="2" id="l5.393.2"></span>μένει. τὴν παράλογον ταύτην κίνησιν, ὑπὸ λόγου μὲν μὴ
<span class="lb" data-page="5.393" data-line="3" id="l5.393.3"></span>γινομένην, ὑπ’ αἰτίας δέ τινος γινομένην, ἐρωτῶμέν σε, τίς
<span class="lb" data-page="5.393" data-line="4" id="l5.393.4"></span>ἐδημιούργησεν αἰτία; ἡμεῖς μὲν γάρ φαμεν ἐνίοτε μὲν τὴν
<span class="lb" data-page="5.393" data-line="5" id="l5.393.5"></span>θυμοειδῆ δύναμιν, ἐνίοτε δὲ τὴν ἐπιθυμητικήν. σὺ δὲ οὔτε
<span class="lb" data-page="5.393" data-line="6" id="l5.393.6"></span>ταῦτα ὁμολογεῖς, οὔτε τὴν λογικὴν εἰπεῖν τολμᾷς, ἀλλ’ εἰκῆ
<span class="lb" data-page="5.393" data-line="7" id="l5.393.7"></span>γίνεσθαι φήσας ἀπηλλάχθαι νομίζεις τοῦ ζητήματος, οὐκ
<span class="lb" data-page="5.393" data-line="8" id="l5.393.8"></span>εἰδὼς, ὅτι πᾶν, ὅ τί περ ἂν εἰκῆ καὶ ἀπὸ ταὐτομάτου γίνεσθαι
<span class="lb" data-page="5.393" data-line="9" id="l5.393.9"></span>λέγηται, κατὰ τὴν ὡς πρὸς ἡμᾶς γνῶσιν οὕτω προσαγορεύεται,
<span class="lb" data-page="5.393" data-line="10" id="l5.393.10"></span>ταῖς δ’ ἀληθείαις οὐδὲν αὐτῶν οὕτω γίγνεται,
<span class="lb" data-page="5.393" data-line="11" id="l5.393.11"></span>καθάπερ καὶ ὁ θειότατος Ἱπποκράτης εἶπεν· ἡμῖν μὲν
<span class="lb" data-page="5.393" data-line="12" id="l5.393.12"></span>αὐτόματον, αἰτίᾳ δ’ οὐκ αὐτόματον. οὕτω δὲ καὶ τὸ πλεονάζουσαν
<span class="lb" data-page="5.393" data-line="13" id="l5.393.13"></span>ὁρμὴν εἶναι τὸ πάθος ἐξηγούμενος ὁ Χρύσιππος
<span class="lb" data-page="5.393" data-line="14" id="l5.393.14"></span>ἔν τε τῷ περὶ παθῶν ἠθικῷ κᾀν τῷ πρώτῳ τῶν λογικῶν
<span class="lb" data-page="5.393" data-line="15" id="l5.393.15"></span>ὑπὲρ τὴν τοῦ λόγου συμμετρίαν γίνεσθαί φησιν τὴν ὑπερβολὴν
<span class="lb" data-page="5.393" data-line="16" id="l5.393.16"></span>τῆς κινήσεως, οὐ μὴν τήν γ’ αἰτίαν αὐτῆς προστίθησιν.
<span class="lb" data-page="5.393" data-line="17" id="l5.393.17"></span>ἐχρῆν δέ γε κᾀνταῦθα μὴ περιπλέκειν καὶ ταράττειν
<span class="lb" data-page="5.393" data-line="18" id="l5.393.18"></span>τὸν λόγον εἰς περιττὸν ἐκτείνοντα μῆκος, ἀλλὰ τοῦ
<span class="pb" data-page="5.394" id="p5.394"></span>
<span class="lb" data-page="5.394" data-line="1" id="l5.394.1"></span>πλεονάζεσθαι τὴν ὁρμὴν εἰπόντα τὴν αἰτίαν ἀπηλλάχθαι.
<span class="lb" data-page="5.394" data-line="2" id="l5.394.2"></span>ὡς γὰρ ἐπὶ τῶν εἰς τὸ κάταντες θεόντων ἅμα τῇ βουλήσει
<span class="lb" data-page="5.394" data-line="3" id="l5.394.3"></span>τὸ βάρος τοῦ σώματος αἴτιον ὑπάρχει τῆς κινήσεως, οὕτως
<span class="lb" data-page="5.394" data-line="4" id="l5.394.4"></span>ἐν τοῖς τῆς ψυχῆς πάθεσιν ὅ τί ποτ’ ἄλλο τῇ λογικῇ δυνάμει
<span class="lb" data-page="5.394" data-line="5" id="l5.394.5"></span>προσιὸν αἴτιον γίνεται τῆς ἀμέτρου καὶ, ὡς αὐτὸς
<span class="lb" data-page="5.394" data-line="6" id="l5.394.6"></span>εἴωθεν ὀνομάζειν, ἐκφόρου κινήσεως, ἐχρῆν αὐτὸν διελθεῖν.
<span class="lb" data-page="5.394" data-line="7" id="l5.394.7"></span>ἡ δ’ οὖν ῥῆσις ἡ κατὰ τὸ θεραπευτικὸν τῶν παθῶν βιβλίον
<span class="lb" data-page="5.394" data-line="8" id="l5.394.8"></span>ᾧδ’ ἔχει· οἰκείως δὲ καὶ ὁρμὴ πλεονάζουσα λέγεται
<span class="lb" data-page="5.394" data-line="9" id="l5.394.9"></span>εἶναι τὸ πάθος, ὡς ἄν τις ἐπὶ τῶν ἐκφερομένων κινήσεων
<span class="lb" data-page="5.394" data-line="10" id="l5.394.10"></span>πλεονάζουσαν κίνησιν εἴποι, τοῦ πλεονασμοῦ ἐν αὐτῇ γινομένου
<span class="lb" data-page="5.394" data-line="11" id="l5.394.11"></span>κατὰ τὴν τοῦ λόγου ἀποστροφὴν καὶ τὸ ἄνευ τοῦ
<span class="lb" data-page="5.394" data-line="12" id="l5.394.12"></span>πλεονασμοῦ τούτου σωστικόν. ὑπερβαίνουσα γὰρ τὸν λόγον
<span class="lb" data-page="5.394" data-line="13" id="l5.394.13"></span>ἡ ὁρμὴ καὶ παρὰ τοῦτον ἀθρόως φερομένη οἰκείως τ’
<span class="lb" data-page="5.394" data-line="14" id="l5.394.14"></span>ἂν πλεονάζειν ῥηθείη καὶ κατὰ τοῦτο παρὰ φύσιν γίγνεσθαι
<span class="lb" data-page="5.394" data-line="15" id="l5.394.15"></span>καὶ εἶναι ἄλογος, ὡς ὑπογράφομεν. ὑπερβαίνουσα,
<span class="lb" data-page="5.394" data-line="16" id="l5.394.16"></span>φησὶ, τὸν λόγον ἡ ὁρμὴ καὶ παρὰ τοῦτον ἀθρόως φερομένη
<span class="lb" data-page="5.394" data-line="17" id="l5.394.17"></span>τὴν κατὰ τὸ πάθος ἔκφορον ἀπεργάζεται κίνησιν.
<span class="lb" data-page="5.394" data-line="18" id="l5.394.18"></span>οὔκουν ὁ λόγος αἴτιος, ὦ Χρύσιππε, τῆς ἐκφόρου τε καὶ
<span class="pb" data-page="5.395" id="p5.395"></span>
<span class="lb" data-page="5.395" data-line="1" id="l5.395.1"></span>ἀμέτρου κινήσεως. αὐτὸς γὰρ ὁμολογεῖς, αὐτὴν γίνεσθαι
<span class="lb" data-page="5.395" data-line="2" id="l5.395.2"></span>παρὰ τὸν λόγον, οὐκ ἐγχωρεῖ δ’ ἅμα τε παρὰ τὸν λόγον
<span class="lb" data-page="5.395" data-line="3" id="l5.395.3"></span>γίνεσθαί τι καὶ ὑπὸ τοῦ λόγου, πάντως δ’ ὑπό τινος αἰτίας.
<span class="lb" data-page="5.395" data-line="4" id="l5.395.4"></span>οὐκ ἔστι δ’ ἐκείνη λογικὴ, ἄλογος ἄρα τις ἡ τὸ πάθος
<span class="lb" data-page="5.395" data-line="5" id="l5.395.5"></span>ἐργαζομένη δύναμις. καὶ τάχ’ οὐχ ὑπ’ ἄλλων, ἀλλὰ
<span class="lb" data-page="5.395" data-line="6" id="l5.395.6"></span>τοῖς αὑτῶν πτεροῖς ἁλισκόμεθα, καίτοι γ’ ἐνὸν ἡμῖν λέγειν,
<span class="lb" data-page="5.395" data-line="7" id="l5.395.7"></span>ὦ γενναιότατε Χρύσιππε, δυοῖν θάτερον, ἢ ὡς οὐδὲν διαφέρει
<span class="lb" data-page="5.395" data-line="8" id="l5.395.8"></span>πάθος ἁμαρτήματος, ἢ ὡς ἐπιγίνεται τοῖς ἁμαρτήμασι
<span class="lb" data-page="5.395" data-line="9" id="l5.395.9"></span>τὰ πάθη. τούτων γὰρ ὁποτερονοῦν εἰπόντες οὐκ
<span class="lb" data-page="5.395" data-line="10" id="l5.395.10"></span>ἀναγκαζόμεθα τὴν αἰτίαν οὐκ ἀποκρίνεσθαι τῆς παρὰ τὸν
<span class="lb" data-page="5.395" data-line="11" id="l5.395.11"></span>λόγον ἀμέτρου κινήσεως. ἀλλὰ τούτων μὲν οὐδέτερον ὑπέμεινας
<span class="lb" data-page="5.395" data-line="12" id="l5.395.12"></span>εἰπεῖν, αἰδούμενος ἐναντία λέγειν τοῖς ἐναργῶς φαινομένοις,
<span class="lb" data-page="5.395" data-line="13" id="l5.395.13"></span>αὐτὸς δὲ πρὸς αὑτὸν ἐναντιολογούμενος οὐκ αἰσθάνῃ
<span class="lb" data-page="5.395" data-line="14" id="l5.395.14"></span>παρὰ τὸν λόγον γίνεσθαι φάσκων τινὰς κινήσεις,
<span class="lb" data-page="5.395" data-line="15" id="l5.395.15"></span>καὶ ἀπεστράφθαι τὸν λόγον καὶ ἀφηνιάζειν αὐτὸν, κᾄπειτα
<span class="lb" data-page="5.395" data-line="16" id="l5.395.16"></span>μικρὸν ὕστερον τὰς αὐτὰς ταύτας ὑπὸ λογικῆς γίνεσθαι δυνάμεως
<span class="lb" data-page="5.395" data-line="17" id="l5.395.17"></span>φάσκων. ἡ δ’ αὐτὴ μάχη κᾂν ἐν τῷ κρίσεις τε
<span class="lb" data-page="5.395" data-line="18" id="l5.395.18"></span>φάσκειν εἶναι τὰ πάθη τῆς ψυχῆς καὶ χωρὶς κρίσεως
<span class="pb" data-page="5.396" id="p5.396"></span>
<span class="lb" data-page="5.396" data-line="1" id="l5.396.1"></span>γίνεσθαι. τὴν μὲν οὖν ἐκ τοῦ πρώτου περὶ παθῶν ῥῆσιν,
<span class="lb" data-page="5.396" data-line="2" id="l5.396.2"></span>ἔνθα φησὶν χωρὶς κρίσεως γίνεσθαι τὰ πάθη, παρεθέμην
<span class="lb" data-page="5.396" data-line="3" id="l5.396.3"></span>ἔμπροσθεν. ὅτι δὲ καὶ κατὰ τὸ θεραπευτικὸν αὑτοῦ βιβλίον,
<span class="lb" data-page="5.396" data-line="4" id="l5.396.4"></span>ὃ δὴ καὶ ἠθικὸν ἐπιγράφεται, τῆς αὐτῆς δόξης ἔχεται,
<span class="lb" data-page="5.396" data-line="5" id="l5.396.5"></span>μαθεῖν ἔστιν ἐκ τῆσδε τῆς ῥήσεως. <span class="milestone ed2page" data-n="5.145" data-unit="ed2page" id="ed2page.5.145"></span>οὐ γὰρ ἐν
<span class="lb" data-page="5.396" data-line="6" id="l5.396.6"></span>τῷ κρίνειν ἀγαθὰ ἕκαστα τούτων λέγεται ἀῤῥωστήματα
<span class="lb" data-page="5.396" data-line="7" id="l5.396.7"></span>ταῦτα, ἀλλὰ κατὰ τὸ ἐπὶ πλέον ἐκπεπτωκέναι πρὸς ταῦτα
<span class="lb" data-page="5.396" data-line="8" id="l5.396.8"></span>τοῦ κατὰ φύσιν. ἴσως δ’ ἄν τινος ἐν τῇδε τῇ ῥήσει λέξαντος,
<span class="lb" data-page="5.396" data-line="9" id="l5.396.9"></span>οὐκ ἀπεστέρηκε μὲν τοῦ κρίσιν εἶναι τὸ ἀῤῥώστημα,
<span class="lb" data-page="5.396" data-line="10" id="l5.396.10"></span>οὐ μὴν ἐν αὐτῇ γε μόνῃ τῇ ψευδεῖ κρίσει τὴν γένεσιν αὐτοῦ
<span class="lb" data-page="5.396" data-line="11" id="l5.396.11"></span>τίθεται, ἀλλὰ προσέρχεσθαί φησι τὸ ἐπὶ πλέον, ἐκ
<span class="lb" data-page="5.396" data-line="12" id="l5.396.12"></span>τῶν ἐπιφερομένων ἡ γνώμη τοῦ Χρυσίππου καταφανήσεται,
<span class="lb" data-page="5.396" data-line="13" id="l5.396.13"></span>ὅθεν οὐκ ἀλόγως γυναικομανεῖς τινες λέγονται καὶ ὀρνιθομανεῖς.
<span class="lb" data-page="5.396" data-line="14" id="l5.396.14"></span>εἰ γὰρ δὴ μὴ μάτην ἐγκείσεται τὸ τῆς μανίας ὄνομα
<span class="lb" data-page="5.396" data-line="15" id="l5.396.15"></span>τῷ τοῦ ἀῤῥωστήματος προσαρτήματι, μανία δ’ ὑπὸ τῆς
<span class="lb" data-page="5.396" data-line="16" id="l5.396.16"></span>ἀλόγου κατὰ τὸ σῶμα γίνεται δυνάμεως, οὐδὲν ἧττον τὸ
<span class="lb" data-page="5.396" data-line="17" id="l5.396.17"></span>ἀῤῥώστημα τῶν λογικῶν. ἀλλὰ νὴ Δία ἴσως ἄν τις φήσειε,
<span class="pb" data-page="5.397" id="p5.397"></span>
<span class="lb" data-page="5.397" data-line="1" id="l5.397.1"></span>τὸ μανιῶδες οὐ διὰ τὴν ἄλογον γίνεσθαι δύναμιν, ἀλλὰ
<span class="lb" data-page="5.397" data-line="2" id="l5.397.2"></span>διὰ τὸ ἐπὶ πλέον ἢ προσῆκεν ἐξῆχθαι τήν τε κρίσιν καὶ τὴν
<span class="lb" data-page="5.397" data-line="3" id="l5.397.3"></span>δόξαν, ὡς εἰ καὶ οὕτως ἔλεγεν, ἀῤῥωστήματα γίνεσθαι κατὰ
<span class="lb" data-page="5.397" data-line="4" id="l5.397.4"></span>τὴν ψυχὴν, οὐχ ἁπλῶς τῷ ψευδῶς ὑπειληφέναι περί τινων,
<span class="lb" data-page="5.397" data-line="5" id="l5.397.5"></span>ὡς ἀγαθῶν ἢ κακῶν, ἀλλὰ τῷ μέγιστα νομίζειν αὐτά· μηδέπω
<span class="lb" data-page="5.397" data-line="6" id="l5.397.6"></span>γὰρ ἀῤῥώστημα τὴν περὶ τῶν χρημάτων εἶναι δόξαν, ὡς
<span class="lb" data-page="5.397" data-line="7" id="l5.397.7"></span>ἀγαθῶν, ἀλλ’ ἐπειδάν τις αὐτὰ μέγιστον ἀγαθὸν εἶναι νομίζῃ
<span class="lb" data-page="5.397" data-line="8" id="l5.397.8"></span>καὶ μηδὲ ζῇν ἄξιον ὑπολαμβάνῃ τῷ στερηθέντι χρημάτων·
<span class="lb" data-page="5.397" data-line="9" id="l5.397.9"></span>ἐν τούτῳ γὰρ συνίστασθαι τήν τε φιλοχρηματίαν
<span class="lb" data-page="5.397" data-line="10" id="l5.397.10"></span>καὶ τὴν φιλαργυρίαν ἀῤῥωστήματα οὔσας. ἀλλὰ τῷ ταῦτα
<span class="lb" data-page="5.397" data-line="11" id="l5.397.11"></span>φάσκοντι Ποσειδώνιος ἀντιλέγων ᾧδέ πώς φησι· τοιούτων
<span class="lb" data-page="5.397" data-line="12" id="l5.397.12"></span>δ’ ὑπὸ τοῦ Χρυσίππου λεγομένων, διαπορήσειεν ἄν τις,
<span class="lb" data-page="5.397" data-line="13" id="l5.397.13"></span>πρῶτον μὲν, πῶς οἱ σοφοὶ, μέγιστα καὶ ἀνυπέρβλητα νομίζοντες
<span class="lb" data-page="5.397" data-line="14" id="l5.397.14"></span>εἶναι ἀγαθὰ τὰ καλὰ πάντα, οὐκ ἐμπαθῶς κινοῦνται
<span class="lb" data-page="5.397" data-line="15" id="l5.397.15"></span>ὑπ’ αὐτῶν ἐπιθυμοῦντές τε ὧν ὀρέγονται καὶ περιχαρεῖς
<span class="lb" data-page="5.397" data-line="16" id="l5.397.16"></span>γινόμενοι ἐπὶ τοῖς αὐτοῖς, ὅταν τύχωσιν αὐτῶν. εἰ γὰρ
<span class="lb" data-page="5.397" data-line="17" id="l5.397.17"></span>τὸ μέγεθος τῶν φαινομένων ἀγαθῶν ἢ κακῶν κινεῖ τὸ νομίζειν
<span class="pb" data-page="5.398" id="p5.398"></span>
<span class="lb" data-page="5.398" data-line="1" id="l5.398.1"></span>καθῆκον καὶ κατ’ ἀξίαν εἶναι παρόντων αὐτῶν ἢ
<span class="lb" data-page="5.398" data-line="2" id="l5.398.2"></span>παραγινομένων, καὶ μηδένα λόγον προσίεσθαι περὶ τοῦ ἄλλως
<span class="lb" data-page="5.398" data-line="3" id="l5.398.3"></span>δεῖν ὑπ’ αὐτῶν κινεῖσθαι, τοὺς ἀνυπέρβλητα νομίζοντας
<span class="lb" data-page="5.398" data-line="4" id="l5.398.4"></span>εἶναι τὰ περὶ αὑτοὺς τοῦτ’ ἔδει πάσχειν, ὅπερ οὐχ ὁρᾶται
<span class="lb" data-page="5.398" data-line="5" id="l5.398.5"></span>γινόμενον. ὁμοίως δὲ καὶ εἰς τοὺς προκόπτοντας ἢ μεγάλας
<span class="lb" data-page="5.398" data-line="6" id="l5.398.6"></span>βλάβας ὑπὸ τῆς κακίας ὑπολαμβάνοντας παρεῖναι,
<span class="lb" data-page="5.398" data-line="7" id="l5.398.7"></span>ἔδει δὲ καὶ ὑποφέρεσθαι φόβοις, καὶ λύπαις περιπίπτειν μὴ
<span class="lb" data-page="5.398" data-line="8" id="l5.398.8"></span>μετρίαις, ὅπερ οὐδ’ αὐτὸ συμβαίνει. τούτοις δ’ ἐφεξῆς ὁ
<span class="lb" data-page="5.398" data-line="9" id="l5.398.9"></span>Ποσειδώνιος καὶ τάδε γράφει· εἴτε πρὸς τῷ μεγέθει τῶν
<span class="lb" data-page="5.398" data-line="10" id="l5.398.10"></span>φαινομένων καὶ τὴν ἀσθένειαν τῆς ψυχῆς αἰτιάσοιντο, καὶ
<span class="lb" data-page="5.398" data-line="11" id="l5.398.11"></span>διὰ τοῦτο τοὺς μὲν σοφοὺς τὸ παράπαν ἐροῦσιν ἀπηλλάχθαι
<span class="lb" data-page="5.398" data-line="12" id="l5.398.12"></span>τῶν παθῶν, τοὺς δὲ φαύλους, ὅτε ἀσθενεῖς ὦσι
<span class="lb" data-page="5.398" data-line="13" id="l5.398.13"></span>μὴ κατὰ τὴν κοινὴν ἀσθένειαν, ἀλλὰ κατὰ τὴν ἐπὶ πλεῖον
<span class="lb" data-page="5.398" data-line="14" id="l5.398.14"></span>ἐῤῥυκυῖαν, οὐδ’ οὕτως λέλυται τὸ ζητούμενον. ὅτι γὰρ διὰ
<span class="lb" data-page="5.398" data-line="15" id="l5.398.15"></span>τὴν νόσον τῆς ψυχῆς ἐν τοῖς πάθεσι γίνονται, πάντες ὁμολογοῦσι·
<span class="lb" data-page="5.398" data-line="16" id="l5.398.16"></span>πῶς μέντοι γε κινηθείσης, καὶ πῶς κινούσης, ζητεῖται
<span class="lb" data-page="5.398" data-line="17" id="l5.398.17"></span>μὲν, οὐχ ὑποδείκνυται δέ. εἶτ’ ἐφεξῆς καὶ τάδε γράφει·
<span class="lb" data-page="5.398" data-line="18" id="l5.398.18"></span>οὐ μόνον δ’ οἱ ἐπὶ πλέον ἐῤῥυκυῖαν ἔχοντες τὴν κακίαν
<span class="pb" data-page="5.399" id="p5.399"></span>
<span class="lb" data-page="5.399" data-line="1" id="l5.399.1"></span>καὶ ἐν ταῖς εὐεμπτωσίαις ὄντες ἐμπίπτουσιν εἰς τὰ πάθη,
<span class="lb" data-page="5.399" data-line="2" id="l5.399.2"></span>ἀλλὰ πάντας οἱ ἄφρονες, ἕως ἂν ἔχωσι τὴν κακίαν, καὶ εἰς μεγάλα
<span class="lb" data-page="5.399" data-line="3" id="l5.399.3"></span>πάθη καὶ εἰς μικρὰ ἐμπίπτουσι. καὶ τούτων ἑξῆς τάδε·
<span class="lb" data-page="5.399" data-line="4" id="l5.399.4"></span>τὸ δ’ ὑπολαμβάνειν, κατ’ ἀξίαν εἶναι τῶν συμβεβηκότων οὕτως
<span class="lb" data-page="5.399" data-line="5" id="l5.399.5"></span>κεκινῆσθαι, ὥστε ἀποστρέφεσθαι τὸν λόγον, μέγα πάθος ἐμφαίνει,
<span class="lb" data-page="5.399" data-line="6" id="l5.399.6"></span>οὐ καλῶς ὑπολαμβάνειν ἐστί. γίνεται δὲ καὶ διὰ σύμμετρον
<span class="lb" data-page="5.399" data-line="7" id="l5.399.7"></span>καὶ μικρόν. ἐχόμενα δὲ τούτων ὁ Ποσειδώνιος καὶ τάδε
<span class="lb" data-page="5.399" data-line="8" id="l5.399.8"></span>γράφει· δυοῖν τε τὴν αὐτὴν ἀσθένειαν ἐχόντων καὶ τὴν ὁμοίαν
<span class="lb" data-page="5.399" data-line="9" id="l5.399.9"></span>λαμβανόντων φαντασίαν ἀγαθοῦ ἢ κακοῦ ὁ μὲν ἐν πάθει γίνεται,
<span class="lb" data-page="5.399" data-line="10" id="l5.399.10"></span>ὁ δὲ οὒ, καὶ ὁ μὲν ἧττον, ὁ δὲ μᾶλλον. <span class="milestone ed2page" data-n="5.146" data-unit="ed2page" id="ed2page.5.146"></span>καὶ ἐνίοτε
<span class="lb" data-page="5.399" data-line="11" id="l5.399.11"></span>ὁ ἀσθενέστερος <span class="milestone ed1page" data-n="1.281" data-unit="ed1page" id="ed1page.1.281"></span>μεῖζον ὑπολαμβάνων τὸ προσπεπτωκὸς
<span class="lb" data-page="5.399" data-line="12" id="l5.399.12"></span>οὐ κινεῖται, καὶ ὁ αὐτὸς ἐπὶ τοῖς αὐτοῖς ὁτὲ μὲν ἐν πάθεσι
<span class="lb" data-page="5.399" data-line="13" id="l5.399.13"></span>γίνεται, ἔστιν ὅτε δ’ οὒ, καὶ ὁτὲ μὲν μᾶλλον, ὁτὲ δ’ ἧττον.
<span class="lb" data-page="5.399" data-line="14" id="l5.399.14"></span>οἱ οὖν ἀήθεις μᾶλλον πάσχουσιν ἐν φόβοις, ἐν λύπαις,
<span class="lb" data-page="5.399" data-line="15" id="l5.399.15"></span>ἐν ἐπιθυμίαις, ἐν ἡδοναῖς, καὶ οἱ κακώτεροι συναρπάζονται
<span class="lb" data-page="5.399" data-line="16" id="l5.399.16"></span>ταχέως ὑπὸ τῶν παθῶν. ἐφεξῆς δὲ τούτων ὁ
<span class="lb" data-page="5.399" data-line="17" id="l5.399.17"></span>Ποσειδώνιος ῥήσεις τε ποιητικὰς παρατίθεται καὶ ἱστορίας
<span class="lb" data-page="5.399" data-line="18" id="l5.399.18"></span>παλαιῶν πράξεων μαρτυρούσας οἷς λέγει. καὶ μετὰ ταῦτα
<span class="pb" data-page="5.400" id="p5.400"></span>
<span class="lb" data-page="5.400" data-line="1" id="l5.400.1"></span>ἐπιφέρων φησί· τὸ μὲν ἄρα κακὸν ὑπὸ τοῦ ἀσυνήθους ταχὺ
<span class="lb" data-page="5.400" data-line="2" id="l5.400.2"></span>συναρπάζεται, τὸ δ’ ἐναντίως ἠγμένον χρόνῳ μετασυνεθιζόμενον·
<span class="lb" data-page="5.400" data-line="3" id="l5.400.3"></span>ἐν οἷς αἱ μὲν ὑπολήψεις ἴσαι πολλάκις καὶ τὰ
<span class="lb" data-page="5.400" data-line="4" id="l5.400.4"></span>τῆς ἀσθενείας, τὰ πάθη δ’ οὔτ’ ἐπ’ ἴσης οὔτ’ ἴσα γίγνεται.
<span class="lb" data-page="5.400" data-line="5" id="l5.400.5"></span>καὶ μὴν καὶ τούτων ἑξῆς τοιάσδε τινὰς ἐρωτήσεις
<span class="lb" data-page="5.400" data-line="6" id="l5.400.6"></span>ἐρωτᾷ· παραγράψω δὲ καὶ ταύτας αὐτοῖς ὀνόμασι, κᾂν μακρότεραί
<span class="lb" data-page="5.400" data-line="7" id="l5.400.7"></span>πως αἱ ῥήσεις ὦσι. διὰ τί δέ τινες τῶν μεγάλων
<span class="lb" data-page="5.400" data-line="8" id="l5.400.8"></span>νομιζόντων, καί περ ἀσθενεῖς ὄντες ταῖς γνώμαις, βουλεύονταί
<span class="lb" data-page="5.400" data-line="9" id="l5.400.9"></span>τε καὶ συμφράδμονας ἄλλους παραλαμβάνουσιν, ὡς
<span class="lb" data-page="5.400" data-line="10" id="l5.400.10"></span>ὁ διαγρυπνῶν Ἀγαμέμνων; οὗτος γὰρ διὰ τὴν τροπὴν
<span class="lb" data-page="5.400" data-line="11" id="l5.400.11"></span>εὐθὺς ἅμα τοῖς ἄλλοις ἀριστεῦσιν ἀῤῥήτῳ τινὶ πένθει βέβλητο
<span class="lb" data-page="5.400" data-line="12" id="l5.400.12"></span>κατὰ τὸν ποιητήν. λωφήσαντος δὲ τοῦ πάθους, καί περ
<span class="lb" data-page="5.400" data-line="13" id="l5.400.13"></span>τῆς τῶν συμβεβηκότων ὑπολήψεως ἅμα καὶ τῆς τῶν λογισμῶν
<span class="lb" data-page="5.400" data-line="14" id="l5.400.14"></span>ἀσθενείας διαμενούσης, οὐδαμῶς ἡσυχάζειν ἐδοκίμαζεν.
</p>
            <div class="lg">
              <div class="l"><span class="lb" data-page="5.400" data-line="15" id="l5.400.15"></span>Ἥδε δέ οἱ κατὰ θυμὸν ἀρίστη φαίνετο βουλὴ,</div>
              <div class="l"><span class="lb" data-page="5.400" data-line="16" id="l5.400.16"></span>Νέστορ’ ἐπὶ πρῶτον Νηλήϊον ἐλθέμεν ἀνδρῶν,</div>
              <div class="l"><span class="lb" data-page="5.400" data-line="17" id="l5.400.17"></span>Εἴ τινά οἱ σὺν μῆτιν ἀμύμονα τεκτῄναιτο,</div>
              <div class="l"><span class="lb" data-page="5.400" data-line="18" id="l5.400.18"></span>Ἥτις ἀλεξίκακος πᾶσιν Δαναοῖσι γένοιτο.</div>
            </div>
            <span class="pb" data-page="5.401" id="p5.401"></span>
            <p>
<span class="lb" data-page="5.401" data-line="1" id="l5.401.1"></span>ἐπεὶ δὲ καὶ αὐτὸς ὁ Νέστωρ θεασάμενος διὰ τῆς ὁρμῆς
<span class="lb" data-page="5.401" data-line="2" id="l5.401.2"></span>πόῤῥωθεν προσιόντα τίς ἐστιν ἐπερωτᾷ, δηλώσας μετά τινος
<span class="lb" data-page="5.401" data-line="3" id="l5.401.3"></span>σχετλιασμοῦ φησί·
</p>
            <div class="lg">
              <div class="l"><span class="lb" data-page="5.401" data-line="4" id="l5.401.4"></span>Πλάζομαι ᾧδ’, ἐπεὶ οὔ μοι ἐπ’ ὄμμασι νήδυμος ὕπνος</div>
              <div class="l"><span class="lb" data-page="5.401" data-line="5" id="l5.401.5"></span>Ἱζάνει, ἀλλὰ μέλει πόλεμος καὶ κήδε’ Ἀχαιῶν.</div>
              <div class="l"><span class="lb" data-page="5.401" data-line="6" id="l5.401.6"></span>Αἰνῶς γὰρ Δαναῶν περιδείδια, οὐδέ μοι ἦτορ</div>
              <div class="l"><span class="lb" data-page="5.401" data-line="7" id="l5.401.7"></span>Ἔμπεδον, ἀλλ’ ἀλαλύκτημαι, κραδίη δέ μοι ἔξω</div>
              <div class="l"><span class="lb" data-page="5.401" data-line="8" id="l5.401.8"></span>Στηθέων ἐκθρώσκει, τρομέει δ’ ὕπο φαίδιμα γυῖα.</div>
            </div>
            <p>
<span class="lb" data-page="5.401" data-line="9" id="l5.401.9"></span>εἰ μὲν δὴ τὴν καρδίαν σαλευόμενος οὕτως ὑπὸ τοῦ φόβου
<span class="lb" data-page="5.401" data-line="10" id="l5.401.10"></span>πάρεστι συμβουλευσόμενος, οἱ ἐν τοῖς πάθεσιν ὄντες, οὐ
<span class="lb" data-page="5.401" data-line="11" id="l5.401.11"></span>κατ’ ἀξίαν τῶν συμβεβηκότων καθήκειν νομίζοντες μηδένα
<span class="lb" data-page="5.401" data-line="12" id="l5.401.12"></span>λόγον προσίεσθαι, κινοῦνται κατὰ τὰ πάθη· εἰ δὲ μηκέτι
<span class="lb" data-page="5.401" data-line="13" id="l5.401.13"></span>φοβούμενος, ἀνανεούμενος δὲ τὰ ἐν τῷ φόβῳ ταῦτά φησι,
<span class="lb" data-page="5.401" data-line="14" id="l5.401.14"></span>διὰ τί ποτε, τῆς αὐτῆς ὑπολήψεως καὶ ἀσθενείας ὑποκειμένης,
<span class="lb" data-page="5.401" data-line="15" id="l5.401.15"></span>οἱ μὲν ἀποκλίνουσι τὸν λόγον, οἱ δὲ προσίενται,
<span class="lb" data-page="5.401" data-line="16" id="l5.401.16"></span>διαπορήσειεν ἄν τις εὐλόγως. τὸ δ’ αἴτιον τοῦ πάθους
<span class="lb" data-page="5.401" data-line="17" id="l5.401.17"></span>παντὸς οὐκ εἴρηκεν. ἑξῆς τούτοις ὁ Ποσειδώνιος καὶ τάδε
<span class="lb" data-page="5.401" data-line="18" id="l5.401.18"></span>φησί· τὸ δὲ δὴ μὴ μόνον ἀποστρέφεσθαι τὸν λόγον ἐν ταῖς
<span class="lb" data-page="5.401" data-line="19" id="l5.401.19"></span>ἐπιθυμίαις, ὥς φησιν, ἀλλὰ καὶ προσυπολαμβάνειν, ὅτι, εἰ
<span class="pb" data-page="5.402" id="p5.402"></span>
<span class="lb" data-page="5.402" data-line="1" id="l5.402.1"></span>καὶ μὴ συμφέρον ἐστὶ, καὶ οὕτως ἑκτέον, μάχην περιέχει
<span class="lb" data-page="5.402" data-line="2" id="l5.402.2"></span>φέρεσθαί τε, ὡς ἐπὶ μέγα συμφέρον, καὶ διὰ τὸ μέγεθος
<span class="lb" data-page="5.402" data-line="3" id="l5.402.3"></span>αὐτοῦ, εἰ καὶ ἀσύμφορόν ἐστιν, ἄξιον ἡγεῖσθαι τοῦ μεγέθους
<span class="lb" data-page="5.402" data-line="4" id="l5.402.4"></span>αὐτοῦ, εἰ καὶ μηδὲν ἔχει μέγεθος, ἀλλὰ καὶ τοὐναντίον,
<span class="lb" data-page="5.402" data-line="5" id="l5.402.5"></span>ὅμως ἀντέχεσθαι οὕτως αὐτοῦ. ἔστω γὰρ τοὺς λέγοντας,
<span class="lb" data-page="5.402" data-line="6" id="l5.402.6"></span>ὅτι οὐκ ἔστι συμφέρον ἀποστρέφεσθαι, καὶ τοὺς ἐπαγγελλομένους
<span class="lb" data-page="5.402" data-line="7" id="l5.402.7"></span>δείξειν, ὅτι ἀσύμφορόν ἐστι, λήρους ἡγεῖσθαι, καὶ
<span class="lb" data-page="5.402" data-line="8" id="l5.402.8"></span>διὰ τὸ μέγα ὄφελος εἶναι τὸ διωκόμενον. ἀλλ’ ἐκεῖνό γε
<span class="lb" data-page="5.402" data-line="9" id="l5.402.9"></span>ἀπίθανον, διὰ τὸ μέγα αὐτὸ ἀγαθὸν ὑπολαμβάνειν οἴεσθαι
<span class="lb" data-page="5.402" data-line="10" id="l5.402.10"></span>δεῖν, κᾂν ᾖ μέγιστον κακὸν, ὅμως αὐτὸ λαμβάνειν ἐπιφωνοῦντας,
<span class="lb" data-page="5.402" data-line="11" id="l5.402.11"></span>ἐὰν ἀπολέσθαι τοῦτό μοι νῦν συμφέρῃ. τούτου
<span class="lb" data-page="5.402" data-line="12" id="l5.402.12"></span>γὰρ τὴν αἰτίαν οὐ πιθανόν ἐστιν ἐν τῇ ὑπολήψει κεῖσθαι
<span class="lb" data-page="5.402" data-line="13" id="l5.402.13"></span>τοῦ μέγα ἀγαθὸν ὑπάρχειν, ἐφ’ ὃ ὠθοῦνται. ζητητέον δέ.
<span class="lb" data-page="5.402" data-line="14" id="l5.402.14"></span>ἐγὼ μὲν οὐκ ἔχω πρὸς ταῦτα οὐ δὴ ἀποκρίνασθαι τῷ Ποσειδωνίῳ,
<span class="lb" data-page="5.402" data-line="15" id="l5.402.15"></span><span class="milestone ed2page" data-n="5.147" data-unit="ed2page" id="ed2page.5.147"></span>νομίζω δὲ μηδ’ ἄλλον τινὰ ἕξειν, εἴ γε χρὴ
<span class="lb" data-page="5.402" data-line="16" id="l5.402.16"></span>τεκμαίρεσθαι τῇ τε φύσει τῶν πραγμάτων αὐτῇ καὶ τοῖς
<span class="lb" data-page="5.402" data-line="17" id="l5.402.17"></span>νῦν οὖσι Στωϊκοῖς. οὐκ ὀλίγων γὰρ οὐδὲ τῶν ἐπιτυχόντων
<span class="pb" data-page="5.403" id="p5.403"></span>
<span class="lb" data-page="5.403" data-line="1" id="l5.403.1"></span>ἐν τοῖς καθ’ ἡμᾶς χρόνοις γεγονότων, οὐδενὸς αὐτῶν οὐδὲν
<span class="lb" data-page="5.403" data-line="2" id="l5.403.2"></span>ἤκουσα πιθανὸν εἰπόντος εἰς τὰς ὑπὸ τοῦ Ποσειδωνίου προβληθείσας
<span class="lb" data-page="5.403" data-line="3" id="l5.403.3"></span>ἀπορίας. ἀλλὰ περὶ μὲν ἐκείνων καὶ αὖθις
<span class="lb" data-page="5.403" data-line="4" id="l5.403.4"></span>ἐροῦμεν.
</p>
          </article>

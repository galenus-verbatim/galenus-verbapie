<article xmlns="http://www.w3.org/1999/xhtml" id="urn:cts:greekLit:tlg0057.tlg032.1st1K-grc1:4.6">
<span class="pb page1" data-page="5.403" id="p5.403"></span>
<span class="milestone ed1page page1" data-n="1.281" data-unit="ed1page" id="ed1page.1.281"></span>
<span class="milestone ed2page page1" data-n="5.147" data-unit="ed2page" id="ed2page.5.147"></span>
            <p>
<span class="lb" data-page="5.403" data-line="5" id="l5.403.5"></span>Ὅτι δ’ ὁ Χρύσιππος οὐχ ἅπαξ ἢ δὶς, ἀλλὰ
<span class="lb" data-page="5.403" data-line="6" id="l5.403.6"></span>πάνυ πολλάκις αὐτὸς ὁμολογεῖ, δύναμίν τινα ἑτέραν εἶναι
<span class="lb" data-page="5.403" data-line="7" id="l5.403.7"></span>τῆς λογικῆς ἐν ταῖς ψυχαῖς τῶν ἀνθρώπων αἰτίαν τῶν παθῶν,
<span class="lb" data-page="5.403" data-line="8" id="l5.403.8"></span>ἔνεστιν ἡμῖν ἐκ τῶν τοιούτων καταμαθεῖν, ἐν οἷς αἰτιᾶται
<span class="lb" data-page="5.403" data-line="9" id="l5.403.9"></span>τῶν πραττομένων οὐκ ὀρθῶς ἀτονίαν τε καὶ ἀσθένειαν
<span class="lb" data-page="5.403" data-line="10" id="l5.403.10"></span>τῆς ψυχῆς· οὕτω γὰρ αὐτὰς ὀνομάζει, καθάπερ γε
<span class="lb" data-page="5.403" data-line="11" id="l5.403.11"></span>καὶ τἀναντία, τὸ μὲν εὐτονίαν, τὸ δ’ ἰσχύν. ὅσα γὰρ οὐκ
<span class="lb" data-page="5.403" data-line="12" id="l5.403.12"></span>ὀρθῶς πράττουσιν ἄνθρωποι, τὰ μὲν εἰς μοχθηρὰν κρίσιν
<span class="lb" data-page="5.403" data-line="13" id="l5.403.13"></span>ἀναφέρει, τὰ δ’ εἰς ἀτονίαν καὶ ἀσθένειαν τῆς ψυχῆς,
<span class="lb" data-page="5.403" data-line="14" id="l5.403.14"></span>ὥσπερ γε καὶ ὧν κατορθοῦσιν ἡ ὀρθὴ κρίσις ἐξηγεῖται
<span class="lb" data-page="5.403" data-line="15" id="l5.403.15"></span>μετὰ τῆς κατὰ τὴν ψυχὴν εὐτονίας. ἀλλὰ τοιούτων ὥσπερ
<span class="lb" data-page="5.403" data-line="16" id="l5.403.16"></span>ἡ κρίσις ἔργον ἐστὶ τῆς λογικῆς δυνάμεως, οὕτως ἡ εὐτονία
<span class="lb" data-page="5.403" data-line="17" id="l5.403.17"></span>ῥώμη τε καὶ ἀρετὴ δυνάμεως ἑτέρας παρὰ τὴν λογικὴν, ἣν
<span class="lb" data-page="5.403" data-line="18" id="l5.403.18"></span>αὐτὸς ὁ Χρύσιππος ὀνομάζει τόνον, ἀφίστασθαί τέ φησιν
<span class="pb" data-page="5.404" id="p5.404"></span>
<span class="lb" data-page="5.404" data-line="1" id="l5.404.1"></span>ἔστιν ὅτε τῶν ὀρθῶς ἐγνωσμένων ἡμῖν, ἐνδόντος τοῦ τόνου
<span class="lb" data-page="5.404" data-line="2" id="l5.404.2"></span>τῆς ψυχῆς, καὶ μὴ παραμείναντος ἕως παντὸς, μήτ’ ἐξυπηρετήσαντος
<span class="lb" data-page="5.404" data-line="3" id="l5.404.3"></span>τοῖς τοῦ λόγου προστάγμασιν, ἐναργῶς ἐν τοῖς
<span class="lb" data-page="5.404" data-line="4" id="l5.404.4"></span>τοιούτοις ἐνδεικνύμενος, οἷόν τι τὸ πάθος ἐστίν. ἤδη δὲ καὶ
<span class="lb" data-page="5.404" data-line="5" id="l5.404.5"></span>ῥῆσιν αὐτοῦ τινα παραγράψω περὶ τούτων ἐκδιδάσκουσαν·
<span class="lb" data-page="5.404" data-line="6" id="l5.404.6"></span>ἔστι δ’ ἐκ τοῦ περὶ παθῶν ἠθικοῦ. ἔτι δὲ καὶ κατὰ τοῦτ’
<span class="lb" data-page="5.404" data-line="7" id="l5.404.7"></span>ἴσως οἱ ἐπὶ τοῦ σώματος λέγονται τόνοι ἄτονοι καὶ εὔτονοι
<span class="lb" data-page="5.404" data-line="8" id="l5.404.8"></span>εἶναι κατὰ τὸ νευρῶδες, τῷ δύνασθαι ἡμᾶς ἢ ἀδυνατεῖν ἐν
<span class="lb" data-page="5.404" data-line="9" id="l5.404.9"></span>τοῖς διὰ τούτων ἐπιτελουμένοις ἔργοις. καὶ ὁ ἐν τῇ ψυχῇ
<span class="lb" data-page="5.404" data-line="10" id="l5.404.10"></span>λέγεται τόνος, ὡς εὐτονία καὶ ἀτονία. καὶ ἐφεξῆς· ὥσπερ
<span class="lb" data-page="5.404" data-line="11" id="l5.404.11"></span>γὰρ ἐν τρόμῳ καὶ ἀνθέξει τινὸς καὶ τῶν παραπλησίων ἤδη,
<span class="lb" data-page="5.404" data-line="12" id="l5.404.12"></span>ἃ διὰ τῶν νεύρων ἐνεργεῖται, ἔστι τις ἐπιτελεστικὴ κατάστασις
<span class="lb" data-page="5.404" data-line="13" id="l5.404.13"></span>καὶ ἐνδοτικὴ, τῶν νεύρων προεκλελυμένων καὶ ἀνειμένων,
<span class="lb" data-page="5.404" data-line="14" id="l5.404.14"></span>ἀναλόγως καὶ ἐπὶ ψυχῆς ἐστι τοιοῦτον νευρῶδες,
<span class="lb" data-page="5.404" data-line="15" id="l5.404.15"></span>καθ’ ὃ καὶ κατὰ μεταφορὰν ἀνεύρους τινὰς λέγομεν, καὶ
<span class="lb" data-page="5.404" data-line="16" id="l5.404.16"></span>νεῦρα ἔχειν. εἶθ’ ἑξῆς ἐξηγούμενος αὐτὸ τοῦτο τάδε γράφει·
<span class="lb" data-page="5.404" data-line="17" id="l5.404.17"></span>ὁ μὲν δειμῶν ἐπιγινομένων ἀφίσταται, ὁ δὲ κέρδους ἢ
<span class="pb" data-page="5.405" id="p5.405"></span>
<span class="lb" data-page="5.405" data-line="1" id="l5.405.1"></span>ζημίας φερομένης ἐξελύθη καὶ ἐνέδωκεν, ὁ δὲ καθ’ ἕτερα
<span class="lb" data-page="5.405" data-line="2" id="l5.405.2"></span>τοιαῦτα οὐκ ὀλίγα. ἕκαστον γὰρ τῶν τοιούτων τρέπεταί
<span class="lb" data-page="5.405" data-line="3" id="l5.405.3"></span>τε καὶ δουλοῦται ἡμᾶς, ὡς ἐνδιδόντας αὐτοῖς, καὶ φίλους,
<span class="lb" data-page="5.405" data-line="4" id="l5.405.4"></span>καὶ πόλεις προδιδόναι, καὶ αὐτοὺς εἰς πολλὰς καὶ ἀσχήμονας
<span class="lb" data-page="5.405" data-line="5" id="l5.405.5"></span>πράξεις ἐπιδιδόναι, τῆς πρὸς θέατρα φορᾶς ἐκλυθείσης.
<span class="lb" data-page="5.405" data-line="6" id="l5.405.6"></span>οἷος εἰσῆκται καὶ τῷ Εὐριπίδῃ ὁ Μενέλαος· σπασάμενος
<span class="lb" data-page="5.405" data-line="7" id="l5.405.7"></span>γὰρ τὴν μάχαιραν φέρεται ἐπὶ τὴν Ἑλένην ὡς ἀναιρήσων,
<span class="lb" data-page="5.405" data-line="8" id="l5.405.8"></span>ἰδὼν δὲ καὶ καταπλαγεὶς εἰς τὸ κάλλος ἐξέβαλε
<span class="lb" data-page="5.405" data-line="9" id="l5.405.9"></span>τὴν μάχαιραν, οὐδὲ ταύτης ἔτι δυνάμενος κρατεῖν, καθὰ
<span class="lb" data-page="5.405" data-line="10" id="l5.405.10"></span>καὶ ἡ ἐπίπληξις αὐτῆς εἴρηκεν αὐτῷ· σὺ δ’ ὡς ἐσεῖδες μαστὸν
<span class="lb" data-page="5.405" data-line="11" id="l5.405.11"></span>ἐκείνης, ἐκβαλὼν ξίφος φίλημ’ ἐδέξω προδότιν αἰκάλλων
<span class="lb" data-page="5.405" data-line="12" id="l5.405.12"></span>κύνα. ἅπαντα εἴρηται ὀρθῶς τῷ Χρυσίππῳ, μάχεται
<span class="lb" data-page="5.405" data-line="13" id="l5.405.13"></span>δὲ τῷ κρίσεις εἶναι τὰ πάθη. κρίνας γοῦν ὁ Μενέλαος
<span class="lb" data-page="5.405" data-line="14" id="l5.405.14"></span>ἀποκτεῖναι τὴν Ἑλένην καὶ σπασάμενος τὸ ξίφος, ἐπειδὴ
<span class="lb" data-page="5.405" data-line="15" id="l5.405.15"></span>πλησίον ἧκεν αὐτῆς, ἐκπλαγεὶς τοῦ κάλλους διὰ τὴν ἀτονίαν
<span class="lb" data-page="5.405" data-line="16" id="l5.405.16"></span>καὶ ἀσθένειαν τῆς ψυχῆς <span class="milestone ed2page" data-n="5.148" data-unit="ed2page" id="ed2page.5.148"></span>(τοῦτο γάρ ἐστιν, ὃ
<span class="lb" data-page="5.405" data-line="17" id="l5.405.17"></span>κατασκευάζει παρ’ ὅλον τὸν λόγον ὁ Χρύσιππος) οὐ μόνον
<span class="lb" data-page="5.405" data-line="18" id="l5.405.18"></span>ἀπέῤῥιψε τὸ ξίφος, ἀλλὰ καὶ καταφιλεῖ τὴν γυναῖκα, καὶ,
<span class="pb" data-page="5.406" id="p5.406"></span>
<span class="lb" data-page="5.406" data-line="1" id="l5.406.1"></span>ὥσπερ ἂν εἴποι τις, αὑτὸν δοῦλον ἐγχειρίζει, οὐ μεταπεισθεὶς
<span class="lb" data-page="5.406" data-line="2" id="l5.406.2"></span>ὑπὸ λόγου τινὸς, ὡς ἑτέραν κτήσασθαι κρίσιν, ἀλλ’
<span class="lb" data-page="5.406" data-line="3" id="l5.406.3"></span>ἀκρίτως τε καὶ ἀλόγως ὁρμήσας ἐπὶ τἀναντία τοῖς ἐξ ἀρχῆς
<span class="lb" data-page="5.406" data-line="4" id="l5.406.4"></span>κεκριμένοις. ὅθεν καὶ αὐτὸς<span class="milestone ed1page" data-n="1.282" data-unit="ed1page" id="ed1page.1.282"></span> ὁ Χρύσιππος ἐπιφέρων
<span class="lb" data-page="5.406" data-line="5" id="l5.406.5"></span>ἐρεῖ· διὸ πάντων τῶν φαύλων οὕτω πραττόντων ἀποστατικῶς
<span class="lb" data-page="5.406" data-line="6" id="l5.406.6"></span>καὶ ἐνδοτικῶς κατὰ πολλὰς αἰτίας ἀσθενῶς καὶ κακῶς
<span class="lb" data-page="5.406" data-line="7" id="l5.406.7"></span>ἔκαστα πράττειν ἂν λέγοιτο. τὸ μὲν οὖν ἀποστατικῶς μὲν
<span class="lb" data-page="5.406" data-line="8" id="l5.406.8"></span>τοῦ λόγου, τοῖς πάθεσι δ’ ἐνδοτικῶς ἁπάντων τῶν φαύλων
<span class="lb" data-page="5.406" data-line="9" id="l5.406.9"></span>πραττόντων, ἀσθένειάν τινα καὶ ἀτονίαν ἐμφαίνεσθαι
<span class="lb" data-page="5.406" data-line="10" id="l5.406.10"></span>κατὰ τὴν ψυχὴν αὐτῶν ἀληθέστατα λέγεται. τὸ δὲ κατὰ
<span class="lb" data-page="5.406" data-line="11" id="l5.406.11"></span>πολλὰς αἰτίας, ὃ δὴ καὶ αὐτὸς προσέθηκεν ἐν τῇ ῥήσει,
<span class="lb" data-page="5.406" data-line="12" id="l5.406.12"></span>καλῶς μὲν εἴρηται πρὸς αὐτοῦ, κάλλιον δ’ ἦν, εἰ καὶ τὰς
<span class="lb" data-page="5.406" data-line="13" id="l5.406.13"></span>πολλὰς ταύτας αἰτίας, αἵτινές ποτ’ εἰσὶν, ἐφεξῆς αὐτὸς
<span class="lb" data-page="5.406" data-line="14" id="l5.406.14"></span>διεληλύθει. εἰ γάρ τις προσέχοι τὸν νοῦν, οὐδὲν οὕτως εὑρήσει
<span class="lb" data-page="5.406" data-line="15" id="l5.406.15"></span>συνέχον τὴν περὶ τῶν παθῶν πραγματείαν, καὶ μάλιστα
<span class="lb" data-page="5.406" data-line="16" id="l5.406.16"></span>τὴν θεραπευτικὴν, ἐν ᾗ ταῦτ’ ἔγραψεν, ὡς τὸ πάσας
<span class="lb" data-page="5.406" data-line="17" id="l5.406.17"></span>γνῶναι τὰς αἰτίας, ὑφ’ ὧν ἀποχωροῦσι τῶν ἐξ ἀρχῆς
<span class="lb" data-page="5.406" data-line="18" id="l5.406.18"></span>κρίσεων οἱ κατὰ πάθος τι πράττοντες. ὁ δέ γε τοσούτου
<span class="pb" data-page="5.407" id="p5.407"></span>
<span class="lb" data-page="5.407" data-line="1" id="l5.407.1"></span>δεῖ συμπάσας ἀκριβῶς ἐκδιδάσκειν, ὥστ’ οὐδ’ αὐτὴν ταύτην,
<span class="lb" data-page="5.407" data-line="2" id="l5.407.2"></span>ἧς μέμνηται νῦν, ἐδήλωσε σαφῶς. οὐ γὰρ δὴ ἀποχρήσει
<span class="lb" data-page="5.407" data-line="3" id="l5.407.3"></span>γ’ ἡμῖν εἰπεῖν, ὡς ἡ τῆς ψυχῆς ἐστιν ἀσθένεια·
<span class="lb" data-page="5.407" data-line="4" id="l5.407.4"></span>κοινὴ γὰρ αὕτη γε κατὰ πάντα τὰ πάθη καὶ μία. Χρύσιππος
<span class="lb" data-page="5.407" data-line="5" id="l5.407.5"></span>δὲ πολλὰς εἶναί φησιν αἰτίας τὰς ἐξελεγχούσας δηλονότι
<span class="lb" data-page="5.407" data-line="6" id="l5.407.6"></span>τὴν ἀσθένειαν τῆς ψυχῆς, ὥσπερ ἐπὶ μὲν τοῦ Μενέλεω
<span class="lb" data-page="5.407" data-line="7" id="l5.407.7"></span>τὸ κάλλος τῆς Ἑλένης, ἐπὶ δὲ τῆς Ἐριφύλης τὸν
<span class="lb" data-page="5.407" data-line="8" id="l5.407.8"></span>χρυσὸν, ἐπ’ ἄλλου δέ τινος ἄλλο. μυρία γάρ ἐστι τὰ
<span class="lb" data-page="5.407" data-line="9" id="l5.407.9"></span>κατὰ μέρος, ὑφ’ ὧν ἐξίστανται τῆς ἀρχαίας κρίσεως οἱ κατὰ
<span class="lb" data-page="5.407" data-line="10" id="l5.407.10"></span>πάθος ζῶντες. ἀλλ’ οὐ χρὴ τῶν μυρίων τούτων μνημονεύειν,
<span class="lb" data-page="5.407" data-line="11" id="l5.407.11"></span>ἀλλ’ εἰς ὀλίγα κεφάλαια τὸν λόγον ἄγειν, ὡς ὁ
<span class="lb" data-page="5.407" data-line="12" id="l5.407.12"></span>Πλάτων ἐποίησε, βασιλικὸν μέν τι λέγων εἶναι καὶ δεσποτικὸν
<span class="lb" data-page="5.407" data-line="13" id="l5.407.13"></span>ἐπιστήμην, καὶ μήποτε ἂν ἁμαρτεῖν μηδένα κατὰ
<span class="lb" data-page="5.407" data-line="14" id="l5.407.14"></span>μηδὲν, ἐπιστήμης παρούσης, τοὺς μέντοι μεταπεισθέντας,
<span class="lb" data-page="5.407" data-line="15" id="l5.407.15"></span>ἢ ἐπιλαθομένους αὐτῶν, ἢ βιασθέντας, ἢ δελεασθέντας,
<span class="lb" data-page="5.407" data-line="16" id="l5.407.16"></span>ἐξαμαρτάνειν ἄλλον ἐν ἄλλῃ πράξει. ἀλλὰ τὸ μὲν ἐπιλαθέσθαι
<span class="lb" data-page="5.407" data-line="17" id="l5.407.17"></span>καὶ τὸ μεταπεισθῆναι πάθος οὐδέπω, καθάπερ
<span class="lb" data-page="5.407" data-line="18" id="l5.407.18"></span>οὐδὲ τὸ μηδὲ ὅλως ἔχειν ἐπιστήμην· ἀμαθία γὰρ τοῦτο καὶ
<span class="pb" data-page="5.408" id="p5.408"></span>
<span class="lb" data-page="5.408" data-line="1" id="l5.408.1"></span>ἄγνοιά ἐστιν, οὐ πάθος. εἰ δέ τις ὑπὸ θυμοῦ βιασθεὶς
<span class="lb" data-page="5.408" data-line="2" id="l5.408.2"></span>ἢ δελεασθεὶς ὑφ’ ἡδονῆς ἀπέστη τῶν ἐξ ἀρχῆς κεκριμένων,
<span class="lb" data-page="5.408" data-line="3" id="l5.408.3"></span>ἀσθενὴς μὲν ἡ ψυχὴ τούτῳ καὶ ἄτονος, ἡ κίνησις δ’ αὐτῆς
<span class="lb" data-page="5.408" data-line="4" id="l5.408.4"></span>τὸ πάθος ἐστὶν, ὥσπερ που καὶ ἡ τοῦ κατὰ τραγῳδίαν
<span class="lb" data-page="5.408" data-line="5" id="l5.408.5"></span>ὑποκειμένου Μενέλεω ψυχὴ δελεασθεῖσα πρὸς τῆς ἐπιθυμίας
<span class="lb" data-page="5.408" data-line="6" id="l5.408.6"></span>ἐξέστη τῶν κεκριμένων, ἡ δέ γε Μήδεια βιασθεῖσα
<span class="lb" data-page="5.408" data-line="7" id="l5.408.7"></span>πρὸς τοῦ θυμοῦ, περὶ ἧς καὶ αὐτῆς οὐκ οἶδ’ ὅπως ὁ Χρύσιππος
<span class="lb" data-page="5.408" data-line="8" id="l5.408.8"></span>οὐκ αἰσθάνεται καθ’ ἑαυτοῦ τῶν Εὐριπίδου μεμνημένος
<span class="lb" data-page="5.408" data-line="9" id="l5.408.9"></span>ἐπῶν·
</p>
            <div class="lg">
              <div class="l"><span class="lb" data-page="5.408" data-line="10" id="l5.408.10"></span>Καὶ μανθάνω μὲν, οἷα δρᾷν μέλλω κακὰ,</div>
              <div class="l"><span class="lb" data-page="5.408" data-line="11" id="l5.408.11"></span>Θυμὸς δὲ κρείσσων τῶν ἐμῶν βουλευμάτων.</div>
            </div>
            <p>
<span class="lb" data-page="5.408" data-line="12" id="l5.408.12"></span>οὐ γὰρ μανθάνειν ἐχρῆν εἰρηκέναι τὸν Εὐριπίδην, εἰ τοῖς
<span class="lb" data-page="5.408" data-line="13" id="l5.408.13"></span>τοῦ Χρυσίππου δόγμασιν ἔμελλε μαρτυρήσειν, ἀλλ’ αὐτὸ τὸ
<span class="lb" data-page="5.408" data-line="14" id="l5.408.14"></span>ἐναντιώτατον, ἀγνοεῖν τε καὶ μὴ μανθάνειν, οἷα δρᾷν μέλλει
<span class="lb" data-page="5.408" data-line="15" id="l5.408.15"></span>κακά. τὸ δὲ γινώσκειν μὲν αὐτὸ, νικᾶσθαι δ’ ὑπὸ τοῦ
<span class="lb" data-page="5.408" data-line="16" id="l5.408.16"></span>θυμοῦ, τί ἄλλο ἐστὶν, ἢ δύο ἀρχὰς εἰσάγοντος ἀνθρώπου
<span class="lb" data-page="5.408" data-line="17" id="l5.408.17"></span>τῶν τῆς Μηδείας ὁρμῶν; ἑτέραν μὲν, ᾗ γιγνώσκομέν τε τὰ
<span class="lb" data-page="5.408" data-line="18" id="l5.408.18"></span>πράγματα καὶ ἐπιστήμην ἔχομεν αὐτῶν, ἥτις ἐστὶν ἡ
<span class="pb" data-page="5.409" id="p5.409"></span>
<span class="lb" data-page="5.409" data-line="1" id="l5.409.1"></span>λογικὴ δύναμις, ἑτέραν δ’ ἄλογον, ἧς ἔργον τὸ θυμοῦσθαι.
<span class="lb" data-page="5.409" data-line="2" id="l5.409.2"></span>αὕτη μὲν οὖν Μηδείας ἐβιάσατο τὴν ψυχήν· ἡ δὲ ἑτέρα ἡ
<span class="lb" data-page="5.409" data-line="3" id="l5.409.3"></span>ἐπιθυμητικὴ τὴν τοῦ Μενέλεω δελεάσασα κατηνάγκασεν
<span class="lb" data-page="5.409" data-line="4" id="l5.409.4"></span>ἀκολουθεῖν οἷς αὐτὴ προσέταττε. <span class="milestone ed2page" data-n="5.149" data-unit="ed2page" id="ed2page.5.149"></span>Χρύσιππος δ’
<span class="lb" data-page="5.409" data-line="5" id="l5.409.5"></span>οὔτε τῆς ἐν τούτοις ἐναντιώσεως αἰσθάνεται, καὶ μυρία
<span class="lb" data-page="5.409" data-line="6" id="l5.409.6"></span>ἕτερα γράφει τοιαῦτα, καθάπερ ἐπειδὰν λέγῃ· ἔστι δ’, ὡς
<span class="lb" data-page="5.409" data-line="7" id="l5.409.7"></span>οἶμαι, κοινότατον ἡ ἄλογος αὐτὴ φορὰ καὶ ἀπεστραμμένη
<span class="lb" data-page="5.409" data-line="8" id="l5.409.8"></span>τὸν λόγον, καθ’ ὃ καὶ θυμῷ φαμέν τινας φέρεσθαι. καὶ
<span class="lb" data-page="5.409" data-line="9" id="l5.409.9"></span>πάλιν· διὸ καὶ ἐπὶ τῶνδε τῶν ἐμπαθῶν ὡς περὶ ἐξεστηκότων
<span class="lb" data-page="5.409" data-line="10" id="l5.409.10"></span>ἔχομεν, καὶ ὡς πρὸς παρηλλαχότας ποιούμεθα τὸν
<span class="lb" data-page="5.409" data-line="11" id="l5.409.11"></span>λόγον, καὶ οὐ παρ’ ἑαυτοῖς, οὐδ’ ἐν ἑαυτοῖς ὄντας. καὶ
<span class="lb" data-page="5.409" data-line="12" id="l5.409.12"></span>ἐφεξῆς δὲ πάλιν ἐξηγούμενος αὐτὰ ταῦτα· ἡ δὲ παραλλαγὴ
<span class="lb" data-page="5.409" data-line="13" id="l5.409.13"></span>γίγνεται καὶ ἡ ἐξ αὑτοῦ ἀναχώρησις οὐ κατ’ ἄλλο τι ἢ
<span class="lb" data-page="5.409" data-line="14" id="l5.409.14"></span>τὴν τοῦ λόγου ἀποστροφὴν, ὡς προείπομεν. τῷ τε γὰρ
<span class="lb" data-page="5.409" data-line="15" id="l5.409.15"></span>θυμῷ φέρεσθαι, καὶ ἐξεστηκέναι, καὶ οὐ παρ’ ἑαυτοῖς, οὐδ’
<span class="lb" data-page="5.409" data-line="16" id="l5.409.16"></span>ἐν ἑαυτοῖς εἶναι, καὶ πάνθ’ ὅσα τοιαῦτα φανερῶς μαρτυρεῖ
<span class="lb" data-page="5.409" data-line="17" id="l5.409.17"></span>τῷ κρίσεις εἶναι τὰ πάθη, κᾀν τῇ |λογικῇ δυνάμει
<span class="lb" data-page="5.409" data-line="18" id="l5.409.18"></span>τῆς ψυχῆς συνίστασθαι, καθάπερ καὶ τὰ οὕτως ἔχοντα.
<span class="pb" data-page="5.410" id="p5.410"></span>
<span class="lb" data-page="5.410" data-line="1" id="l5.410.1"></span>διὸ καὶ τοιαύτας ἔστιν ἀκοῦσαι φωνὰς ἐπί τε τῶν ἐρώντων
<span class="lb" data-page="5.410" data-line="2" id="l5.410.2"></span>καὶ τῶν ἄλλως σφόδρα ἐπιθυμούντων, καὶ ἐπὶ τῶν
<span class="lb" data-page="5.410" data-line="3" id="l5.410.3"></span>ὀργιζομένων, ὅτι τε τῷ θυμῷ θέλουσι χαρίζεσθαι, καὶ ἐᾷν
<span class="lb" data-page="5.410" data-line="4" id="l5.410.4"></span>αὐτοὺς, εἴτ’ ἄμεινον, εἴτε μὴ, καὶ μηθὲν λέγειν αὐτοῖς, καὶ
<span class="lb" data-page="5.410" data-line="5" id="l5.410.5"></span>ὡς τοῦτο ἐκ παντός γε τρόπου ποιητέον, καὶ εἰ διαμαρτάνουσι,
<span class="lb" data-page="5.410" data-line="6" id="l5.410.6"></span>καὶ εἰ ἀσύμφορόν ἐστιν αὐτοῖς. καὶ γὰρ καὶ τὰ
<span class="lb" data-page="5.410" data-line="7" id="l5.410.7"></span>οὕτως ὑπὸ τοῦ Χρυσίππου λεγόμενα τὴν θυμοειδῆ δύναμιν
<span class="lb" data-page="5.410" data-line="8" id="l5.410.8"></span>ἑτέραν τινὰ τῆς λογιζομένης ἐνδείκνυται, καὶ τὴν ὁρμὴν
<span class="lb" data-page="5.410" data-line="9" id="l5.410.9"></span>τοῦ ζώου ποτὲ μὲν ὑπ’ ἐκείνης ἄρχεσθαι διδάσκει, ποτὲ
<span class="lb" data-page="5.410" data-line="10" id="l5.410.10"></span>δ’ ὑπὸ τῆς ἐπιθυμητικῆς, ὅταν γ’ ἐν πάθει καθεστήκῃ,
<span class="lb" data-page="5.410" data-line="11" id="l5.410.11"></span>καθάπερ, ὅταν ἔξω πάθους, ὑπὸ τῆς λογικῆς. ὅμοια δὲ
<span class="lb" data-page="5.410" data-line="12" id="l5.410.12"></span>τοῖς προγεγραμμένοις καὶ τὰ οὕτως ὑπὸ τοῦ Χρυσίππου
<span class="lb" data-page="5.410" data-line="13" id="l5.410.13"></span>λεγόμενα, καθάπερ ἔχει καὶ τάδε· οἵας μάλιστα φορὰς
<span class="lb" data-page="5.410" data-line="14" id="l5.410.14"></span>καὶ οἱ ἐρώμενοι ἀξιοῦσι πρὸς ἑαυτοὺς ἔχειν τοὺς ἐραστὰς,
<span class="lb" data-page="5.410" data-line="15" id="l5.410.15"></span>ἀπερισκεπτότερον καὶ ἄνευ ἐπιστροφῆς λογικῆς ἱσταμένους,
<span class="lb" data-page="5.410" data-line="16" id="l5.410.16"></span>καὶ ἔτι τοῦ παραινοῦντος λόγου αὐτοῖς ὑπερβατικοὺς ὄντας,
<span class="lb" data-page="5.410" data-line="17" id="l5.410.17"></span>μᾶλλον δ’ οὐδ’ ὅλως ὑπομονητικοὺς ἀκοῦσαί τινος τοιούτου.
<span class="lb" data-page="5.410" data-line="18" id="l5.410.18"></span>καὶ γὰρ καὶ τὰ τοιαῦτα πάντα τῇ παλαιᾷ δόξῃ μαρτυρεῖ,
<span class="pb" data-page="5.411" id="p5.411"></span>
<span class="lb" data-page="5.411" data-line="1" id="l5.411.1"></span>καθάπερ καὶ τὰ ἐφεξῆς αὐτῶν τάδε. οὕτως τε μακρὰν
<span class="lb" data-page="5.411" data-line="2" id="l5.411.2"></span>ἀπέχουσιν ἀπὸ τοῦ λόγου, ὡς ἂν ἀκοῦσαι ἢ προσέχειν τινὶ
<span class="lb" data-page="5.411" data-line="3" id="l5.411.3"></span>τοιούτῳ, ὥστε μηδὲ τὰ τοιαῦτα ἄπο τρόπου ἔχειν γ’ αὐτοῖς
<span class="lb" data-page="5.411" data-line="4" id="l5.411.4"></span>λέγεσθαι·
</p>
            <div class="lg">
              <div class="l"><span class="lb" data-page="5.411" data-line="5" id="l5.411.5"></span>Κύπρις γὰρ οὐδὲν νουθετουμένη χαλᾷ.</div>
              <div class="l"><span class="lb" data-page="5.411" data-line="6" id="l5.411.6"></span>Ἂν γὰρ βιάζῃ, μᾶλλον ἐντείνειν φιλεῖ.</div>
              <div class="l"><span class="lb" data-page="5.411" data-line="7" id="l5.411.7"></span>Νουθετούμενος δ’ ἔρως μᾶλλον πιέζει.</div>
            </div>
            <p>
<span class="lb" data-page="5.411" data-line="8" id="l5.411.8"></span>καὶ γὰρ καὶ ταῦτα καὶ τὰ ἐφεξῆς λεγόμενα τῷ παλαιῷ
<span class="lb" data-page="5.411" data-line="9" id="l5.411.9"></span>μαρτυρεῖ δόγματι περὶ τῆς τῶν παθῶν γενέσεως· ἔχει δ’
<span class="lb" data-page="5.411" data-line="10" id="l5.411.10"></span>οὕτως. ὅτι δ’ ὥσπερ ἄκαιρον ἐπιτιμητὴν καὶ οὐκ ἐπιγνώμονα
<span class="lb" data-page="5.411" data-line="11" id="l5.411.11"></span>τοῖς γινομένοις ἐν τῷ ἐρᾷν ἀποκλίνουσι τὸν λόγον,
<span class="lb" data-page="5.411" data-line="12" id="l5.411.12"></span>καθάπερ ἄνθρωπον ἀκαίρως δοκοῦντα νουθετεῖν, ἡνίκα δὴ
<span class="lb" data-page="5.411" data-line="13" id="l5.411.13"></span>καὶ οἱ θεοὶ δοκοῦσιν αὐτοῖς ἐφιέναι ἐπιορκεῖν. καὶ ἔτι τὰ
<span class="lb" data-page="5.411" data-line="14" id="l5.411.14"></span>τούτων ἑξῆς. ἔτι μᾶλλον ἐξείη, φησὶν, αὐτοῖς τὸ ἐπιὸν ποιεῖν
<span class="lb" data-page="5.411" data-line="15" id="l5.411.15"></span>ἀκολουθοῦσι τῇ ἐπιθυμίᾳ. ἐνταῦθα μέν γε ναὶ μὰ τὸν
<span class="lb" data-page="5.411" data-line="16" id="l5.411.16"></span>Δία σαφῶς εἶπεν ἀκολουθοῦσι τῇ ἐπιθυμίᾳ, καθάπερ ἔμπροσθεν
<span class="lb" data-page="5.411" data-line="17" id="l5.411.17"></span>ἔφην τῷ θυμῷ. λόγῳ δ’ οὔτ’ ἐν τούτοις οὔτ’ ἐν
<span class="pb" data-page="5.412" id="p5.412"></span>
<span class="lb" data-page="5.412" data-line="1" id="l5.412.1"></span>ἄλλῳ τινὶ τῶν ἑξῆς ἀκολουθεῖν φήσει τοὺς ἐν πάθει καθεστηκότας,
<span class="lb" data-page="5.412" data-line="2" id="l5.412.2"></span>ἀλλ’ ἀπεστράφθαι διὰ παντὸς αὐτὸν, καὶ φεύγειν,
<span class="lb" data-page="5.412" data-line="3" id="l5.412.3"></span>καὶ μὴ προσίεσθαι, καὶ πάνθ’ ὅσα τοιαῦτα. καὶ μὲν
<span class="lb" data-page="5.412" data-line="4" id="l5.412.4"></span>δὴ καὶ ὅταν μνημονεύῃ τοῦ Μενανδρείου ἔπους, ἐν ᾧ
<span class="lb" data-page="5.412" data-line="5" id="l5.412.5"></span>φησι, τὸν νοῦν ὑποχείριον ἔχων εἰς τὸν πίθον δέδωκα,
<span class="lb" data-page="5.412" data-line="6" id="l5.412.6"></span>φανερῶς κᾀνταῦθα μαρτυροῦσαν ἀπόφασιν τῇ παλαιᾷ δόξῃ
<span class="lb" data-page="5.412" data-line="7" id="l5.412.7"></span>παρατίθεται, καθάπερ κᾀπειδὰν ἐξηγούμενος τὸ μὴ παρ’
<span class="lb" data-page="5.412" data-line="8" id="l5.412.8"></span>ἑαυτοῖς εἶναι μηδ’ ἐν ἑαυτοῖς λέγῃ ταυτί· οἰκείως δὲ καὶ
<span class="lb" data-page="5.412" data-line="9" id="l5.412.9"></span>ἐκφέρεσθαι λέγονται οἱ οὕτως ὀργιζόμενοι τοῖς ἐπὶ τῶν
<span class="lb" data-page="5.412" data-line="10" id="l5.412.10"></span>δρομέων προεκφερομένοις παραπλησίως κατὰ τὸ πλεονάζον,
<span class="lb" data-page="5.412" data-line="11" id="l5.412.11"></span><span class="milestone ed2page" data-n="5.150" data-unit="ed2page" id="ed2page.5.150"></span>τῶν μὲν παρὰ τὴν ἐν τῷ τρέχειν ὁρμὴν, τῶν δὲ
<span class="lb" data-page="5.412" data-line="12" id="l5.412.12"></span>παρὰ τὸν ἴδιον λόγον. οὐ γὰρ ἂν οὕτως οἵ γε κρατοῦντες
<span class="lb" data-page="5.412" data-line="13" id="l5.412.13"></span>τῆς κινήσεως καθ’ ἑαυτοὺς ἂν κινεῖσθαι λέγοιντο, ἀλλὰ
<span class="lb" data-page="5.412" data-line="14" id="l5.412.14"></span>κατ’ ἄλλην τινὰ βίαν ἔξωθεν <span class="milestone ed1page" data-n="1.283" data-unit="ed1page" id="ed1page.1.283"></span>αὐτῶν. ὁμολογεῖ κᾀνταῦθα
<span class="lb" data-page="5.412" data-line="15" id="l5.412.15"></span>βίαν τινὰ τὴν κινοῦσαν εἶναι πᾶσι τοῖς πάθεσιν ὁρμὰς
<span class="lb" data-page="5.412" data-line="16" id="l5.412.16"></span>ὀρθότατα γινώσκων, πλὴν ὅτι τὴν βίαν ἔξωθεν αὐτῶν
<span class="lb" data-page="5.412" data-line="17" id="l5.412.17"></span>ἔφησεν εἶναι, δέον οὐκ ἔξωθεν, ἀλλ’ ἐν τοῖς ἀνθρώποις
<span class="lb" data-page="5.412" data-line="18" id="l5.412.18"></span>ὑπάρχειν εἰπεῖν. οὐ γὰρ δι’ αὐτὸ λέγομεν αὐτοὺς ἑαυτοῖς
<span class="lb" data-page="5.412" data-line="19" id="l5.412.19"></span>ἔξω καθεστηκέναι, καὶ μὴ ἐν ἑαυτοῖς εἶναι, διότι τὸ
<span class="pb" data-page="5.413" id="p5.413"></span>
<span class="lb" data-page="5.413" data-line="1" id="l5.413.1"></span>βιαζόμενον αὐτοὺς ὁρμᾷν κατὰ τὸ πάθος ἔξωθέν ἐστιν,
<span class="lb" data-page="5.413" data-line="2" id="l5.413.2"></span>ἀλλ’ ὅτι παρὰ φύσιν ἔχουσιν, εἴγε τὸ λογικὸν τῆς ψυχῆς, ᾧ
<span class="lb" data-page="5.413" data-line="3" id="l5.413.3"></span>κρατεῖν καὶ ἄρχειν τῶν ἄλλων ἦν κατὰ φύσιν, οὐ κρατεῖ
<span class="lb" data-page="5.413" data-line="4" id="l5.413.4"></span>νῦν, ἀλλὰ κρατεῖται καὶ ἄρχεται πρὸς τῶν ἀλόγων τῆς
<span class="lb" data-page="5.413" data-line="5" id="l5.413.5"></span>ψυχῆς δυνάμεων· ὅπερ, οἶμαι, καὶ διὰ τῶν τοιούτων παραδειγμάτων
<span class="lb" data-page="5.413" data-line="6" id="l5.413.6"></span>ὁ Χρύσιππος κατασκευάζων οὐκ αἰσθάνεται.
<span class="lb" data-page="5.413" data-line="7" id="l5.413.7"></span>παρατίθεται γοῦν τὸν Εὐριπίδου γεγραμμένον Ἡρακλεῖ πρὸς
<span class="lb" data-page="5.413" data-line="8" id="l5.413.8"></span>Ἄδμητον διάλογον. ἔχει δ’ ᾧδε·
</p>
            <div class="l"><span class="lb" data-page="5.413" data-line="9" id="l5.413.9"></span>Τί δ’ ἂν προκόπτοις, εἰ θέλοις στένειν ἀεί;</div>
            <p>
ταυτὶ μὲν Ἡρακλῆς λέγει, ὁ δ’ Ἄδμητος ἀποκρίνεται·
</p>
            <div class="l"><span class="lb" data-page="5.413" data-line="10" id="l5.413.10"></span>Ἔγνωκα κ’ αὐτὸς, ἀλλ’ ἔρως τις ἐξάγει.</div>
            <p>
<span class="lb" data-page="5.413" data-line="11" id="l5.413.11"></span>δῆλον γὰρ ὅτι τῆς ἐπιθυμητικῆς δυνάμεως, οὐ τῆς λογικῆς
<span class="lb" data-page="5.413" data-line="12" id="l5.413.12"></span>ὁ ἔρως πάθος ὑπάρχων ἐξάγει τὴν ὅλην ψυχὴν, καὶ ἄγει
<span class="lb" data-page="5.413" data-line="13" id="l5.413.13"></span>τὸν ἄνθρωπον εἰς ἐναντίας πράξεις ὧν ἐξ ἀρχῆς ἐκεκρίκει.
<span class="lb" data-page="5.413" data-line="14" id="l5.413.14"></span>παρατίθεται δὲ καὶ τὰ τοῦ Ἀχιλλέως πρὸς τὸν Πρίαμον
<span class="lb" data-page="5.413" data-line="15" id="l5.413.15"></span>εἰρημένα·
</p>
            <div class="lg">
              <div class="l"><span class="lb" data-page="5.413" data-line="16" id="l5.413.16"></span>Ἄνσχεο μηδ’ ἀλίαστον ὀδύρεο σὸν κατὰ θυμόν·</div>
              <div class="l"><span class="lb" data-page="5.413" data-line="17" id="l5.413.17"></span>Οὐ γάρ τι πρήξεις ἀκαχήμενος υἷος ἑῆος,</div>
              <span class="pb" data-page="5.414" id="p5.414"></span>
              <div class="l"><span class="lb" data-page="5.414" data-line="1" id="l5.414.1"></span>Οὐδέ μιν ἀνστήσεις, πρὶν καὶ κακὸν ἄλλο πάθῃσθα.</div>
            </div>
            <p>
<span class="lb" data-page="5.414" data-line="2" id="l5.414.2"></span>ταῦτα μέν φησι λέγειν αὐτὸν παρ’ αὐτῷ διαλεγόμενον, οὕτω
<span class="lb" data-page="5.414" data-line="3" id="l5.414.3"></span>γὰρ ἔγραψεν αὐτοῖς ὀνόμασιν, ἐξίστασθαι δ’ οὐκ ὀλιγάκις
<span class="lb" data-page="5.414" data-line="4" id="l5.414.4"></span>ἐκ τῶν αὐτῶν τούτων κρίσεων ἐν τοῖς συμπίπτουσιν, καὶ μὴ
<span class="lb" data-page="5.414" data-line="5" id="l5.414.5"></span>κρατεῖν ἑαυτοῦ νικωμένου ὑπὸ τῶν παθῶν. καὶ γὰρ οὖν
<span class="lb" data-page="5.414" data-line="6" id="l5.414.6"></span>κᾀνταῦθα τό τε τῶν κρίσεων ἐξίστασθαι, καὶ τὸ μὴ κρατεῖν
<span class="lb" data-page="5.414" data-line="7" id="l5.414.7"></span>ἑαυτοῦ, καὶ τὸ ποτὲ μὲν εἶναι παρ’ ἑαυτῷ, ποτὲ δ’
<span class="lb" data-page="5.414" data-line="8" id="l5.414.8"></span>οὒ, καὶ πάνθ’ ὅσα τοιαῦτα, τοῖς τε φαινομένοις ἐναργῶς
<span class="lb" data-page="5.414" data-line="9" id="l5.414.9"></span>ὁμολογεῖ καὶ τῇ παλαιᾷ δόξῃ περὶ παθῶν τε καὶ ψυχῆς
<span class="lb" data-page="5.414" data-line="10" id="l5.414.10"></span>δυνάμεων, οὐ μὴν οἷς ὑπέθετο Χρύσιππος. ὁμοίως δ’
<span class="lb" data-page="5.414" data-line="11" id="l5.414.11"></span>εἴρηται καὶ τὰ τοιαῦτα κατὰ τὸ περὶ τῶν παθῶν βιβλίον·
<span class="lb" data-page="5.414" data-line="12" id="l5.414.12"></span>τὸ γὰρ δὴ σεσοβημένον καὶ παρηλλαχὸς ἐν ἡμῖν καὶ ἀπειθὲς
<span class="lb" data-page="5.414" data-line="13" id="l5.414.13"></span>τῷ λόγῳ οὐχ ἧττον ἐπὶ τῆς ἡδονῆς καταγίνεται. καὶ
<span class="lb" data-page="5.414" data-line="14" id="l5.414.14"></span>πάλιν· οὕτω γὰρ ἐξιστάμεθα, καὶ ἔξω γινόμεθα ἑαυτῶν,
<span class="lb" data-page="5.414" data-line="15" id="l5.414.15"></span>καὶ τελέως ἀποτυφλούμεθα ἐν τοῖς σφαλλομένοις, ὥστ’ ἔστιν
<span class="lb" data-page="5.414" data-line="16" id="l5.414.16"></span>ὅτε σπόγγον ἔχοντες ἢ ἔριον ἐν ταῖς χερσὶν τοῦτον διαράμενοι
<span class="lb" data-page="5.414" data-line="17" id="l5.414.17"></span>βάλλομεν ὡς δή τι περανοῦντες δι’ αὐτῶν. εἰ δ’
<span class="lb" data-page="5.414" data-line="18" id="l5.414.18"></span>ἐτυγχάνομεν μάχαιραν ἔχοντες ἢ ἄλλο τι, τούτῳ ἂν ἐχρησάμεθα
<span class="pb" data-page="5.415" id="p5.415"></span>
<span class="lb" data-page="5.415" data-line="1" id="l5.415.1"></span>παραπλησίως. καὶ ἐφεξῆς· πολλάκις δὲ κατὰ τὴν
<span class="lb" data-page="5.415" data-line="2" id="l5.415.2"></span>τοιαύτην τυφλότητα τὰς κλεῖς δάκνομεν, καὶ τὰς θύρας
<span class="lb" data-page="5.415" data-line="3" id="l5.415.3"></span>τύπτομεν, οὐ ταχὺ αὐτῶν ἀνοιγομένων, πρός τε τοὺς λίθους
<span class="lb" data-page="5.415" data-line="4" id="l5.415.4"></span>ἐὰν προσπταίσωμεν, τιμωρητικῶς προσφερόμεθα καταγνύντες
<span class="lb" data-page="5.415" data-line="5" id="l5.415.5"></span>καὶ ῥιπτοῦντες αὐτοὺς εἴς τινας τόπους, καὶ ἐπιλέγοντες
<span class="lb" data-page="5.415" data-line="6" id="l5.415.6"></span>καθ’ ἕκαστα τούτων ἀτοπώτατα. ὡσαύτως δὲ κᾀν τοῖς
<span class="lb" data-page="5.415" data-line="7" id="l5.415.7"></span>ἑξῆς φησιν· ἐννοήσεις δ’ ἄν τις ἐκ τῶν τοιούτων καὶ τὴν
<span class="lb" data-page="5.415" data-line="8" id="l5.415.8"></span>ἐν τοῖς πάθεσιν ἀλογιστίαν, καὶ ὡς ἐν τοῖς τοιούτοις ἀποτυφλούμεθα
<span class="lb" data-page="5.415" data-line="9" id="l5.415.9"></span>καιροῖς, ὡς ἂν ἕτεροί τινες γεγονότες τῶν
<span class="lb" data-page="5.415" data-line="10" id="l5.415.10"></span>προδιαλελογισμένων. ὅλως δ’, εἴ τις ἐκλέγοι πάντα καὶ
<span class="lb" data-page="5.415" data-line="11" id="l5.415.11"></span>παραγράφοι νῦν, ὅσα κατὰ τὸ περὶ παθῶν εἴρηται βιβλίον
<span class="lb" data-page="5.415" data-line="12" id="l5.415.12"></span>αὐτῷ, μαχόμενα μὲν οἷς αὐτὸς ὑπέθετο δόγμασιν, ὁμολογοῦντα
<span class="lb" data-page="5.415" data-line="13" id="l5.415.13"></span>δὲ τοῖς τε φαινομένοις ἐναργῶς καὶ τῇ Πλάτωνος
<span class="lb" data-page="5.415" data-line="14" id="l5.415.14"></span>δόξῃ, μῆκος ἂν ἄμετρόν τι γένοιτο τοῦ βιβλίου. μεστὸν
<span class="lb" data-page="5.415" data-line="15" id="l5.415.15"></span>γάρ ἐστιν αὐτῷ τὸ γραμμάτων τε καὶ κρίσεων ἐξίστασθαι
<span class="lb" data-page="5.415" data-line="16" id="l5.415.16"></span>λέγοντι, <span class="milestone ed2page" data-n="5.151" data-unit="ed2page" id="ed2page.5.151"></span>καὶ τῶν προδιαλελογισμένων διὰ τὸν θυμὸν,
<span class="lb" data-page="5.415" data-line="17" id="l5.415.17"></span>ἢ τὴν ἐπιθυμίαν, ἢ τὴν ἡδονὴν, ἤ τι τοιοῦτον μανιωδῶς
<span class="lb" data-page="5.415" data-line="18" id="l5.415.18"></span>τε κινεῖσθαι, καὶ οὐκ ἐν ἑαυτῷ, οὐδὲ παρ’ ἑαυτῷ εἶναι,
<span class="pb" data-page="5.416" id="p5.416"></span>
<span class="lb" data-page="5.416" data-line="1" id="l5.416.1"></span>τετυφλῶσθαί τε τὴν διάνοιαν, ἀλογίστως τε φέρεσθαι, καὶ
<span class="lb" data-page="5.416" data-line="2" id="l5.416.2"></span>πάνθ’ ὅσα τοιαῦτα. τὰς μὲν δὴ τοιαύτας ῥήσεις αὐτοῦ
<span class="lb" data-page="5.416" data-line="3" id="l5.416.3"></span>τινὶ κατὰ σχολὴν ἐκλέγειν ἐπιτρέπω.
</p>
          </article>

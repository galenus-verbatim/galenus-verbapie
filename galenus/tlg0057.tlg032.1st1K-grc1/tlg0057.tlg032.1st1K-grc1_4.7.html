<article xmlns="http://www.w3.org/1999/xhtml" id="urn:cts:greekLit:tlg0057.tlg032.1st1K-grc1:4.7">
<span class="pb page1" data-page="5.416" id="p5.416"></span>
<span class="milestone ed1page page1" data-n="1.283" data-unit="ed1page" id="ed1page.1.283"></span>
<span class="milestone ed2page page1" data-n="5.151" data-unit="ed2page" id="ed2page.5.151"></span>
            <p>
<span class="lb" data-page="5.416" data-line="4" id="l5.416.4"></span>Δεδειγμένου δὲ ἤδη σαφῶς αὐτῶν τοῦ τύπου,
<span class="lb" data-page="5.416" data-line="5" id="l5.416.5"></span>μεταβήσομαι δὴ ἐπί τινα τῶν ὑπὸ τοῦ Ποσειδωνίου πρὸς
<span class="lb" data-page="5.416" data-line="6" id="l5.416.6"></span>τὸν Χρύσιππον ἀντειρημένων. ὁ γοῦν ὅρος οὗτος, φησὶν,
<span class="lb" data-page="5.416" data-line="7" id="l5.416.7"></span>ὁ τῆς ἄσης, ὥσπερ οὖν καὶ ἄλλοι πολλοὶ τῶν παθῶν, ὑπό
<span class="lb" data-page="5.416" data-line="8" id="l5.416.8"></span>τε Ζήνωνος εἰρημένοι καὶ πρὸς τοῦ Χρυσίππου γεγραμμένοι,
<span class="lb" data-page="5.416" data-line="9" id="l5.416.9"></span>σαφῶς ἐξελέγχουσι τὴν γνώμην αὐτοῦ. δόξαν γὰρ εἶναι,
<span class="lb" data-page="5.416" data-line="10" id="l5.416.10"></span>πρόσφατον τὸ κακὸν αὐτῷ παρεῖναι, φησὶ τὴν λύπην. ἐν ᾧ
<span class="lb" data-page="5.416" data-line="11" id="l5.416.11"></span>καὶ συντομώτερον ἐνίοτε λέγοντες ᾧδέ πως προφέρονται·
<span class="lb" data-page="5.416" data-line="12" id="l5.416.12"></span>λύπη ἐστὶ δόξα πρόσφατος κακοῦ παρουσίας. εἶναι μὲν δὴ
<span class="lb" data-page="5.416" data-line="13" id="l5.416.13"></span>τὸ πρόσφατόν φησι τὸ ὑπόγυον κατὰ τὸν χρόνον, ἀξιοῖ δὲ
<span class="lb" data-page="5.416" data-line="14" id="l5.416.14"></span>τὴν αἰτίαν αὐτῶν ῥηθῆναι, δι’ ἣν ἡ τοῦ κακοῦ δόξα πρόσφατος
<span class="lb" data-page="5.416" data-line="15" id="l5.416.15"></span>μὲν οὖσα συστέλλει τε τὴν ψυχὴν καὶ λύπην
<span class="lb" data-page="5.416" data-line="16" id="l5.416.16"></span>ἐργάζεται, χρονισθεῖσα δ’ ἢ οὐδ’ ὅλως, ἢ οὐκ ἔθ’ ὁμοίως
<span class="lb" data-page="5.416" data-line="17" id="l5.416.17"></span>συστέλλει. καίτοι οὐδὲ τὸ πρόσφατον ἐχρῆν ἐγκεῖσθαι κατὰ
<span class="pb" data-page="5.417" id="p5.417"></span>
<span class="lb" data-page="5.417" data-line="1" id="l5.417.1"></span>τὸν ὅρον, εἴπερ ἀληθῆ τὰ Χρυσίππου. κατὰ γὰρ τὴν γνώμην
<span class="lb" data-page="5.417" data-line="2" id="l5.417.2"></span>αὐτοῦ μᾶλλον τοῦ μεγάλου κακοῦ, ἢ ἀνυπομονήτου, ἢ
<span class="lb" data-page="5.417" data-line="3" id="l5.417.3"></span>ἀκαρτερήτου, καθάπερ αὐτὸς εἴωθεν ὀνομάζειν τὴν λύπην,
<span class="lb" data-page="5.417" data-line="4" id="l5.417.4"></span>εἰρῆσθαι [ἔδει] δόξαν, οὐ προσφάτου. ἔνθα καὶ διχόθεν ὁ
<span class="lb" data-page="5.417" data-line="5" id="l5.417.5"></span>Ποσειδώνιος ἀντιλέγει τῷ Χρυσίππῳ, κατὰ μὲν τοῦτον τὸν
<span class="lb" data-page="5.417" data-line="6" id="l5.417.6"></span>δεύτερον ὁρισμὸν ἀναμιμνήσκων τῶν τε σοφῶν καὶ τῶν
<span class="lb" data-page="5.417" data-line="7" id="l5.417.7"></span>προκοπτόντων, ὡς ἔμπροσθεν εἴρηται· οἱ μὲν γὰρ ἐν μεγίστοις
<span class="lb" data-page="5.417" data-line="8" id="l5.417.8"></span>ἀγαθοῖς, οἱ δ’ ἐν μεγίστοις κακοῖς ἑαυτοὺς ὑπολαμβάνοντες
<span class="lb" data-page="5.417" data-line="9" id="l5.417.9"></span>εἶναι, ὅμως οὐ γίνονται διὰ τοῦτ’ ἐν πάθει· κατὰ
<span class="lb" data-page="5.417" data-line="10" id="l5.417.10"></span>δὲ τὸν πρῶτον ἐρωτᾷ τὴν αἰτίαν, δι’ ἣν οὐχ ἡ τῆς τοῦ
<span class="lb" data-page="5.417" data-line="11" id="l5.417.11"></span>κακοῦ παρουσίας δόξα τὴν λύπην, ἀλλ’ ἡ πρόσφατος ἐργάζεται
<span class="lb" data-page="5.417" data-line="12" id="l5.417.12"></span>μόνη, καί φησι, διότι πᾶν τὸ ἀμέτρητον καὶ ξένον
<span class="lb" data-page="5.417" data-line="13" id="l5.417.13"></span>ἀθρόως προσπίπτον ἐκπλήττει τε καὶ τῶν παλαιῶν ἐξίστησι
<span class="lb" data-page="5.417" data-line="14" id="l5.417.14"></span>κρίσεων, ἀσκηθὲν δὲ καὶ συνεθισθὲν καὶ χρονίσαν
<span class="lb" data-page="5.417" data-line="15" id="l5.417.15"></span>ἢ οὐδ’ ὅλως ἐξίστησιν, ὡς κατὰ πάθος κινεῖν, ἢ ἐπὶ μικρὸν
<span class="lb" data-page="5.417" data-line="16" id="l5.417.16"></span>κομιδῇ, διὸ καὶ προενδημεῖν [δεῖν] φησι τοῖς πράγμασι,
<span class="lb" data-page="5.417" data-line="17" id="l5.417.17"></span>καὶ μήπω παροῦσιν οἷον παροῦσι χρῆσθαι. βούλεται δὲ
<span class="lb" data-page="5.417" data-line="18" id="l5.417.18"></span>τὸ προενδημεῖν ῥῆμα τῷ Ποσειδωνίῳ τὸ οἷον προαναπλάττειν
<span class="pb" data-page="5.418" id="p5.418"></span>
<span class="lb" data-page="5.418" data-line="1" id="l5.418.1"></span>τε καὶ προτυποῦν τὸ πρᾶγμα παρ’ ἑαυτῷ τὸ
<span class="lb" data-page="5.418" data-line="2" id="l5.418.2"></span>μέλλον γενήσεσθαι, καὶ ὡς πρὸς ἤδη γενόμενον ἐθισμόν
<span class="lb" data-page="5.418" data-line="3" id="l5.418.3"></span>τινα ποιεῖσθαι κατὰ βραχύ. διὸ καὶ τὸ τοῦ Ἀναξαγόρου
<span class="lb" data-page="5.418" data-line="4" id="l5.418.4"></span>παρείληφεν ἐνταῦθα, ὡς ἄρα, τινὸς ἀπαγγείλαντος αὐτῷ,
<span class="lb" data-page="5.418" data-line="5" id="l5.418.5"></span>τεθνάναι τὸν υἱὸν, εὖ μάλα καθεστηκότως εἶπεν, ᾔδειν
<span class="lb" data-page="5.418" data-line="6" id="l5.418.6"></span>θνητὸν γεννήσας, καὶ ὡς τοῦτο λαβὼν Εὐριπίδης τὸ νόημα
<span class="lb" data-page="5.418" data-line="7" id="l5.418.7"></span>τὸν Θησέα πεποίηκε λέγοντα·
</p>
            <div class="lg">
              <div class="l"><span class="lb" data-page="5.418" data-line="8" id="l5.418.8"></span>Ἐγὼ δὲ παρὰ σοφοῦ τινος μαθὼν</div>
              <div class="l"><span class="lb" data-page="5.418" data-line="9" id="l5.418.9"></span>Εἰς φροντίδας νοῦν συμφοράς τ’ ἐβαλλόμην,</div>
              <div class="l"><span class="lb" data-page="5.418" data-line="10" id="l5.418.10"></span>Φυγάς τ’ ἐμαυτῷ προστιθεὶς πάτρας ἐμῆς</div>
              <div class="l"><span class="lb" data-page="5.418" data-line="11" id="l5.418.11"></span>Θανάτους τ’ ἀώρους καὶ κακὰς ἄλλας ὁδοὺς,</div>
              <div class="l"><span class="lb" data-page="5.418" data-line="12" id="l5.418.12"></span>Ὥστ’, εἴ τι πάσχοιμ’ ὧν ἐδόξαζόν ποτε,</div>
              <div class="l"><span class="lb" data-page="5.418" data-line="13" id="l5.418.13"></span>Μή μοι νεαραῖς προσπεσὸν ψυχὴν δάκοι.</div>
            </div>
            <p>
οὕτω δὲ εἰρῆσθαί φησι καὶ τὰ τοιαῦτα·
</p>
            <div class="lg">
              <div class="l"><span class="lb" data-page="5.418" data-line="14" id="l5.418.14"></span>
                <span class="milestone ed2page" data-n="5.152" data-unit="ed2page" id="ed2page.5.152"></span>Εἰ μὲν τόδ’ ἦμαρ πρῶτον ἦν κακουμένῳ,</div>
              <div class="l"><span class="lb" data-page="5.418" data-line="15" id="l5.418.15"></span>Καὶ μὴ μακρὰ δὴ διὰ πόνων ἐναυστόλουν,</div>
              <div class="l"><span class="lb" data-page="5.418" data-line="16" id="l5.418.16"></span>Εἰκὸς σφαδάζειν ἦν ἂν ὡς νεόζυγα</div>
              <div class="l"><span class="lb" data-page="5.418" data-line="17" id="l5.418.17"></span>Πῶλον, χαλινὸν ἀρτίως δεδεγμένον·</div>
              <span class="pb" data-page="5.419" id="p5.419"></span>
              <div class="l"><span class="lb" data-page="5.419" data-line="1" id="l5.419.1"></span>Νῦν δ’ ἀμβλύς εἰμι καὶ κατηρτυκὼς κακῶν.</div>
              <div class="l"><span class="lb" data-page="5.419" data-line="2" id="l5.419.2"></span>Ἔσθ’ ὅτε τὰ τοιαῦτα μακρὸς</div>
              <div class="l"><span class="lb" data-page="5.419" data-line="3" id="l5.419.3"></span>Χρόνος μαλάξει, νῦν δ’ ἔθ’ ἡβάσκει κακόν.</div>
            </div>
            <p>
<span class="lb" data-page="5.419" data-line="4" id="l5.419.4"></span>ὅτι δ’ ἐν τῷ χρόνῳ μαλάττεται τὰ πάθη, κᾂν αἱ δόξαι
<span class="lb" data-page="5.419" data-line="5" id="l5.419.5"></span>μένωσι τοῦ κακόν τι αὐτοῖς γεγονέναι, καὶ ὁ Χρύσιππος ἐν
<span class="lb" data-page="5.419" data-line="6" id="l5.419.6"></span>τῷ δευτέρῳ περὶ παθῶν μαρτυρεῖ γράφων ᾧδε· ζητήσαι δ’
<span class="lb" data-page="5.419" data-line="7" id="l5.419.7"></span>ἄν τις καὶ περὶ τῆς ἀνέσεως τῆς λύπης, πῶς γίνεται, πότερον
<span class="lb" data-page="5.419" data-line="8" id="l5.419.8"></span>δόξης τινος μετακινουμένης, ἢ πασῶν διαμενουσῶν, καὶ
<span class="lb" data-page="5.419" data-line="9" id="l5.419.9"></span>διὰ τί τοῦτ’ ἔσται. εἶτ’ ἐπιφέρων φησί· δοκεῖ δέ μοι ἡ μὲν
<span class="lb" data-page="5.419" data-line="10" id="l5.419.10"></span>τοιαύτη δόξα διαμένειν, ὅτι κακὸν αὐτὸ, ὃ δὴ πάρεστιν,
<span class="lb" data-page="5.419" data-line="11" id="l5.419.11"></span>ἐγχρονιζομένης δ’ ἀνίεσθαι ἡ συστολὴ <span class="milestone ed1page" data-n="1.284" data-unit="ed1page" id="ed1page.1.284"></span>καὶ, ὡς οἶμαι,
<span class="lb" data-page="5.419" data-line="12" id="l5.419.12"></span>ἡ ἐπὶ τὴν συστολὴν ὁρμή. τυχὸν δὲ καὶ ταύτης διαμενούσης,
<span class="lb" data-page="5.419" data-line="13" id="l5.419.13"></span>οὐχ ὑπακούσεται τὰ ἑξῆς διὰ ποιὰν ἄλλην ἐπιγινομένην
<span class="lb" data-page="5.419" data-line="14" id="l5.419.14"></span>διάθεσιν δυσλόγιστον τούτων γινομένων. οὕτω γὰρ καὶ κλαίοντες
<span class="lb" data-page="5.419" data-line="15" id="l5.419.15"></span>παύονται, καὶ μὴ βουλόμενοι κλαίειν κλαίουσιν, ὅταν μὴ
<span class="lb" data-page="5.419" data-line="16" id="l5.419.16"></span>ὁμοίας τὰς φαντασίας τὰ ὑποκείμενα ποιῇ, καὶ ἐνίστηταί τι
<span class="lb" data-page="5.419" data-line="17" id="l5.419.17"></span>ἢ μηθέν. ὃν τρόπον γὰρ ἡ θρήνων παῦσις γίνεται, καὶ
<span class="pb" data-page="5.420" id="p5.420"></span>
<span class="lb" data-page="5.420" data-line="1" id="l5.420.1"></span>κλαυθμοὶ, τοιαῦτα εὔλογον καὶ ἐπ’ ἐκείνων συντυγχάνειν, ἐν
<span class="lb" data-page="5.420" data-line="2" id="l5.420.2"></span>ταῖς ἀρχαῖς μᾶλλον τῶν πραγμάτων κινούντων, καθάπερ ἐπὶ
<span class="lb" data-page="5.420" data-line="3" id="l5.420.3"></span>τῶν τὸν γέλωτα κινούντων γίνεσθαι ἔφην, καὶ τὰ ὅμοια
<span class="lb" data-page="5.420" data-line="4" id="l5.420.4"></span>τούτοις. ὅτι μὲν οὖν ἐν τῷ χρόνῳ παύεται τὰ πάθη, καίτοι
<span class="lb" data-page="5.420" data-line="5" id="l5.420.5"></span>τῆς δόξης διαμενούσης, αὐτὸς ὁ Χρύσιππος ὁμολογεῖ· διὰ
<span class="lb" data-page="5.420" data-line="6" id="l5.420.6"></span>τίνα μέντοι τὴν αἰτίαν τοῦτο γίνεται, δυσλόγιστον εἶναί
<span class="lb" data-page="5.420" data-line="7" id="l5.420.7"></span>φησιν. εἶθ’ ἑξῆς ἕτερα παραπλησίως γινόμενα γράφει, περὶ
<span class="lb" data-page="5.420" data-line="8" id="l5.420.8"></span>ὧν οὐδ’ αὐτῶν δηλονότι τὴν αἰτίαν ἐπαγγέλλεται γινώσκειν.
<span class="lb" data-page="5.420" data-line="9" id="l5.420.9"></span>ἀλλ’ οὐ Ποσειδώνιός γε, Χρύσιππε, τὰς αἰτίας τῶν τοιούτων
<span class="lb" data-page="5.420" data-line="10" id="l5.420.10"></span>ἀγνοεῖν φησιν, ἀλλ’ ἐπαινεῖ καὶ ἀποδέχεται τὰ ὑπὸ τῶν
<span class="lb" data-page="5.420" data-line="11" id="l5.420.11"></span>παλαιῶν εἰρημένα, ἃ ἐφεξῆς ἐρῶ. σὺ δ’ οὔτ’ ἐκείνων μνημονεύσας,
<span class="lb" data-page="5.420" data-line="12" id="l5.420.12"></span>οὔτ’ ἄλλην αὐτὸς εἰπὼν, οἴει λελῦσθαι τὸ ζητούμενον,
<span class="lb" data-page="5.420" data-line="13" id="l5.420.13"></span>ἂν ὁμολογήσῃς ἀγνοεῖν τὴν αἰτίαν. καίτοι τό γε
<span class="lb" data-page="5.420" data-line="14" id="l5.420.14"></span>συνέχον ὅλην τὴν πραγματείαν τήν τε τῶν λογικῶν ζητημάτων
<span class="lb" data-page="5.420" data-line="15" id="l5.420.15"></span>καὶ τὴν θεραπευτικὴν τῶν παθῶν οὐδὲν ἄλλο ἐστὶν,
<span class="lb" data-page="5.420" data-line="16" id="l5.420.16"></span>ἢ τὸ τὰς αἰτίας ἐξευρεῖν, ὑφ’ ὧν γίνεταί τε καὶ παύεται τὰ
<span class="lb" data-page="5.420" data-line="17" id="l5.420.17"></span>πάθη. οὕτω γὰρ ἄν τις, οἶμαι, καὶ τὴν γένεσιν αὐτῶν
<span class="lb" data-page="5.420" data-line="18" id="l5.420.18"></span>κωλύσειε, καὶ γενομένας παῦσαι δυνηθείη. συναναιρεῖσθαι
<span class="pb" data-page="5.421" id="p5.421"></span>
<span class="lb" data-page="5.421" data-line="1" id="l5.421.1"></span>γὰρ εὔλογον οἶμαι ταῖς αἰτίαις τὰς τε γενέσεις καὶ τὰς
<span class="lb" data-page="5.421" data-line="2" id="l5.421.2"></span>ὑπάρξεις τῶν πραγμάτων. ταῦτά τοι καὶ ἀπορεῖς κατὰ τὸ
<span class="lb" data-page="5.421" data-line="3" id="l5.421.3"></span>περὶ τῶν παθῶν βιβλίον τι καὶ γράψαι τοιοῦτον ἡμῖν, ᾧ
<span class="lb" data-page="5.421" data-line="4" id="l5.421.4"></span>προσέχοντες τὸν νοῦν κωλύσομέν τε τῶν παθῶν ἕκαστον
<span class="lb" data-page="5.421" data-line="5" id="l5.421.5"></span>γίνεσθαι καὶ γενόμενον ἰασόμεθα, καίτοι καὶ τοῦ Πλάτωνος
<span class="lb" data-page="5.421" data-line="6" id="l5.421.6"></span>θαυμαστῶς γράψαντος, ὡς καὶ ὁ Ποσειδώνιος ἐπισημαίνεται
<span class="lb" data-page="5.421" data-line="7" id="l5.421.7"></span>θαυμάζων τὸν ἄνδρα, καὶ θεῖον ἀποκαλεῖ, ὡς καὶ
<span class="lb" data-page="5.421" data-line="8" id="l5.421.8"></span>πρεσβεύων αὐτοῦ τά τε περὶ τῶν παθῶν δόγματα, καὶ τὰ
<span class="lb" data-page="5.421" data-line="9" id="l5.421.9"></span>περὶ τῶν τῆς ψυχῆς δυνάμεων, ὅσα τε περὶ τοῦ μὴ γίνεσθαι
<span class="lb" data-page="5.421" data-line="10" id="l5.421.10"></span>τὴν ἀρχὴν ἢ γενόμενα παύεσθαι τάχιστα τῆς ψυχῆς
<span class="lb" data-page="5.421" data-line="11" id="l5.421.11"></span>τὰ πάθη γέγραπται πρὸς αὐτοῦ. συνῆφθαι δὲ καὶ τὴν
<span class="lb" data-page="5.421" data-line="12" id="l5.421.12"></span>περὶ τῶν ἀρετῶν διδασκαλίαν τούτοις φησὶ, καὶ τὴν περὶ
<span class="lb" data-page="5.421" data-line="13" id="l5.421.13"></span>τοῦ τέλους, καὶ ὅλως πάντα τὰ δόγματα τῆς ἠθικῆς φιλοσοφίας
<span class="lb" data-page="5.421" data-line="14" id="l5.421.14"></span>ὥσπερ ἐκ μιᾶς μηρίνθου δεδέσθαι τῆς γνώσεως τῶν
<span class="lb" data-page="5.421" data-line="15" id="l5.421.15"></span>κατὰ τὴν ψυχὴν δυνάμεων, αὐτός τε δείκνυσιν, ὡς ὑπὸ
<span class="lb" data-page="5.421" data-line="16" id="l5.421.16"></span>θυμοῦ καὶ ἐπιθυμίας γίγνεται τὰ πάθη, καὶ διὰ τίνα τὴν
<span class="lb" data-page="5.421" data-line="17" id="l5.421.17"></span>αἰτίαν ἐν τῷ χρόνῳ καθίσταται, κᾂν αἱ δόξαι τε καὶ αἱ
<span class="lb" data-page="5.421" data-line="18" id="l5.421.18"></span>κρίσεις ἔτι μένωσι τοῦ κακὸν ὑπάρχειν αὐτοῖς ἢ γεγονέναι.
<span class="lb" data-page="5.421" data-line="19" id="l5.421.19"></span>προσχρῆται δ’ εἰς τοῦτο μάρτυρι καὶ αὐτῷ τῷ Χρυσίππῳ
<span class="pb" data-page="5.422" id="p5.422"></span>
<span class="lb" data-page="5.422" data-line="1" id="l5.422.1"></span>κατὰ τὸ δεύτερον περὶ τῶν παθῶν ᾧδέ πως γράφοντι·
<span class="lb" data-page="5.422" data-line="2" id="l5.422.2"></span>περὶ δὲ τῆς λύπης, <span class="milestone ed2page" data-n="5.153" data-unit="ed2page" id="ed2page.5.153"></span>καὶ ὡς ἂν ἐμπλησθέντες τινὲς,
<span class="lb" data-page="5.422" data-line="3" id="l5.422.3"></span>ὁμοίως φαίνονται ἀφίστασθαι, καθάπερ καὶ ἐπὶ Ἀχιλλέως
<span class="lb" data-page="5.422" data-line="4" id="l5.422.4"></span>ταῦτα λέγει ὁ ποιητὴς πενθοῦντος τὸν Πάτροκλον·
</p>
            <div class="l"><span class="lb" data-page="5.422" data-line="5" id="l5.422.5"></span>Ἀλλ’ ὅτε δὴ κλαίων τε κυλινδόμενός τ’ ἐκορέσθη,</div>
            <p>
καὶ,
</p>
            <div class="l"><span class="lb" data-page="5.422" data-line="6" id="l5.422.6"></span>Οἱ ἀπὸ πραπίδων ἦλθ’ ἵμερος ἠδ’ ἀπὸ γυίων,</div>
            <p>
<span class="lb" data-page="5.422" data-line="7" id="l5.422.7"></span>ἐπὶ τὸ παρακαλεῖν ὥρμησε τὸν Πρίαμον τὴν τῆς λύπης
<span class="lb" data-page="5.422" data-line="8" id="l5.422.8"></span>ἀλογίαν αὐτῷ παριστάς. εἶτ’ ἐφεξῆς ἐπιφέρει καὶ ταῦτα·
<span class="lb" data-page="5.422" data-line="9" id="l5.422.9"></span>καθ’ ὃν λόγον οὐκ ἂν ἀπελπίσαι τις οὕτως τῶν πραγμάτων
<span class="lb" data-page="5.422" data-line="10" id="l5.422.10"></span>ἐγχρονιζομένων, καὶ τῆς παθητικῆς φλεγμονῆς ἀνιεμένης,
<span class="lb" data-page="5.422" data-line="11" id="l5.422.11"></span>τὸν λόγον παρεισδυόμενον, καὶ οἱονεὶ χώραν λαμβάνοντα
<span class="lb" data-page="5.422" data-line="12" id="l5.422.12"></span>παριστάναι τὴν τοῦ πάθους ἀλογίαν. ἐναργῶς γὰρ ἐν τούτοις
<span class="lb" data-page="5.422" data-line="13" id="l5.422.13"></span>ὁ Χρύσιππος ὁμολογεῖ, τήν τε παθητικὴν φλεγμονὴν
<span class="lb" data-page="5.422" data-line="14" id="l5.422.14"></span>ἀνίεσθαι κατὰ τὸν χρόνον, ἔτι τῆς ὑπολήψεώς τε καὶ δόξης
<span class="lb" data-page="5.422" data-line="15" id="l5.422.15"></span>μενούσης, ἐμπίπλασθαί τε τῶν παθητικῶν κινήσεων τοὺς
<span class="lb" data-page="5.422" data-line="16" id="l5.422.16"></span>ἀνθρώπους, καὶ διὰ τοῦτο παῦλάν τινα λαμβάνοντος τοῦ
<span class="lb" data-page="5.422" data-line="17" id="l5.422.17"></span>πάθους καὶ ἡσυχάσαντος, τὸν λόγον ἐπικρατέστερον γίνεσθαι.
<span class="pb" data-page="5.423" id="p5.423"></span>
<span class="lb" data-page="5.423" data-line="1" id="l5.423.1"></span>ταῦτα γὰρ ἀληθῆ μέν ἐστιν, εἴπερ τινὰ καὶ ἄλλα,
<span class="lb" data-page="5.423" data-line="2" id="l5.423.2"></span>μάχεται δὲ ταῖς ὑποθέσεσιν αὐτοῦ, καθάπερ καὶ τὰ ἐπιφερόμενα
<span class="lb" data-page="5.423" data-line="3" id="l5.423.3"></span>τόνδε τὸν τρόπον ἔχοντα. λέγεται δὲ καὶ τοιαῦτα
<span class="lb" data-page="5.423" data-line="4" id="l5.423.4"></span>εἰς τὴν μεταβολὴν τῶν παθῶν·
</p>
            <div class="l"><span class="lb" data-page="5.423" data-line="5" id="l5.423.5"></span>— — λαιψηρὸς δὲ κόρος στυγεροῖο γόοιο.</div>
            <p>
καὶ ἔτι τὰ τοιαῦτα εἰς τὸ κατὰ τὴν λύπην ἀγωγόν·
</p>
            <div class="lg">
              <div class="l"><span class="lb" data-page="5.423" data-line="6" id="l5.423.6"></span>— — τοῖς δὲ δυστυχοῦσί πως</div>
              <div class="l"><span class="lb" data-page="5.423" data-line="7" id="l5.423.7"></span>Τερπνὸν τὸ κλαῦσαι κἀποδύρασθαι τύχας.</div>
            </div>
            <p>
καὶ ἔτι τούτων ἐφεξῆς·
</p>
            <div class="l"><span class="lb" data-page="5.423" data-line="8" id="l5.423.8"></span>Ὡς φάτο, τοῖσι δὲ πᾶσιν ὑφ’ ἵμερον ὦρσε γόοιο.</div>
            <p>
καί·
</p>
            <div class="l"><span class="lb" data-page="5.423" data-line="9" id="l5.423.9"></span>Τὸν αὐτὸν ἀνέγειρε γόον, ἄναγε πολύδακρυν ἁδονάν.</div>
            <p>
<span class="lb" data-page="5.423" data-line="10" id="l5.423.10"></span>ἔτι δὲ ἀμέλει πάμπολλα καὶ ἄλλα τοιαῦτα παρὰ τῶν ποιητῶν
<span class="lb" data-page="5.423" data-line="11" id="l5.423.11"></span>ἀθροῖσαι μαρτύρια τοῦ καὶ λύπης, καὶ δακρύων, καὶ
<span class="lb" data-page="5.423" data-line="12" id="l5.423.12"></span>κλαυθμῶν, καὶ θρήνου, καὶ νίκης, καὶ τιμῆς, καὶ πάντων
<span class="lb" data-page="5.423" data-line="13" id="l5.423.13"></span>τε τῶν τοιούτων ἐμπίπλασθαι τούς ἀνθρώπους, ἐφ’ οἷς
<span class="lb" data-page="5.423" data-line="14" id="l5.423.14"></span>οὐδὲν χαλεπόν ἐστι συλλογίζεσθαι τὴν αἰτίαν, δι’ ἢν ἐν
<span class="lb" data-page="5.423" data-line="15" id="l5.423.15"></span>τῷ χρόνῳ παύεται μὲν τὰ πάθη, κρατεῖ δὲ τῶν ὁρμῶν
<span class="pb" data-page="5.424" id="p5.424"></span>
<span class="lb" data-page="5.424" data-line="1" id="l5.424.1"></span>ὁ λόγος. ὡς γὰρ ἐφίεται τὸ παθητικὸν τῆς ψυχῆς οἰκείων
<span class="lb" data-page="5.424" data-line="2" id="l5.424.2"></span>τινῶν ὀρεκτικῶν, οὕτως καὶ τυγχανόντων αὐτῶν ἐμπίπλαται,
<span class="lb" data-page="5.424" data-line="3" id="l5.424.3"></span>κᾀν τούτῳ τὴν ἑαυτῶν κίνησιν καθίστησιν, ἥτις ἐκράτει τῆς
<span class="lb" data-page="5.424" data-line="4" id="l5.424.4"></span>ὁρμῆς τοῦ ζώου, καὶ καθ’ ἑαυτὴν ἦγεν ἐφ’ ὅ τι παρήγετο.
<span class="lb" data-page="5.424" data-line="5" id="l5.424.5"></span>οὔκουν ἀσυλλόγιστοι τῆς παύλας τῶν παθῶν εἰσιν αἱ αἰτίαι,
<span class="lb" data-page="5.424" data-line="6" id="l5.424.6"></span>καθάπερ ὁ Χρύσιππος ἔλεγεν, ἀλλὰ καὶ πάνυ σαφεῖς
<span class="lb" data-page="5.424" data-line="7" id="l5.424.7"></span>τῷ γε μὴ βουλομένῳ φιλονεικεῖν τοῖς παλαιοῖς. οὐδὲν γὰρ
<span class="lb" data-page="5.424" data-line="8" id="l5.424.8"></span>οὕτως ἐναργές ἐστιν, ὡς τὸ δυνάμεις τινάς ἐν ταῖς ἡμετέραις
<span class="lb" data-page="5.424" data-line="9" id="l5.424.9"></span>εἶναι ψυχαῖς ἐφιεμένας φύσει, τὴν μὲν ἡδονῆς, τὴν
<span class="lb" data-page="5.424" data-line="10" id="l5.424.10"></span>δὲ κράτους καὶ νίκης, ἃς ἐναργῶς ὁρᾶσθαί φησι κᾀν τοῖς
<span class="lb" data-page="5.424" data-line="11" id="l5.424.11"></span>ἄλλοις ζώοις ὁ Ποσειδώνιος, ὥσπερ καὶ ἡμεῖς ἐπεδείξαμεν
<span class="lb" data-page="5.424" data-line="12" id="l5.424.12"></span>εὐθὺς ἐν ἀρχῇ τοῦ πρώτου γράμματος. ἐπιμέμφεται δ’ ὀρθῶς
<span class="lb" data-page="5.424" data-line="13" id="l5.424.13"></span>τοῦ Χρυσίππου κᾀν τῷ φάναι· τυχὸν δὲ, τῆς ὁρμῆς
<span class="lb" data-page="5.424" data-line="14" id="l5.424.14"></span>διαμενούσης, οὐχ ὑπακούσεται τὰ ἑξῆς διὰ ποιὰν ἄλλην
<span class="lb" data-page="5.424" data-line="15" id="l5.424.15"></span>ἐπιγινομένην διάθεσιν. ἀμήχανον γὰρ εἶναί φησι, παρεῖναι
<span class="lb" data-page="5.424" data-line="16" id="l5.424.16"></span>μὲν τὴν ὁρμὴν, ὑπ’ ἄλλης δέ τινος αἰτίας κωλύεσθαι τὴν
<span class="lb" data-page="5.424" data-line="17" id="l5.424.17"></span>κατ’ αὐτὴν ἐνέργειαν. ὅθεν κᾀπειδὰν λέγῃ, οὕτω γὰρ καὶ
<span class="pb" data-page="5.425" id="p5.425"></span>
<span class="lb" data-page="5.425" data-line="1" id="l5.425.1"></span>κλαίοντες παύονται, καὶ μὴ βουλόμενοι κλαίειν κλαίουσιν,
<span class="lb" data-page="5.425" data-line="2" id="l5.425.2"></span>ὅταν ὁμοίας τὰ ὑποκείμενα φαντασίας ποιῇ, τὴν αἰτίαν
<span class="lb" data-page="5.425" data-line="3" id="l5.425.3"></span>ἐρωτᾷ κᾀνταῦθα ὁ Ποσειδώνιος, δι’ ἣν καὶ οἱ πολλοὶ μὴ
<span class="lb" data-page="5.425" data-line="4" id="l5.425.4"></span>βουλόμενοι πολλάκις κλαίουσιν, ἐπισχεῖν μὴ δυνάμενοι τὰ
<span class="lb" data-page="5.425" data-line="5" id="l5.425.5"></span>δάκρυα, καὶ ἄλλοι κλαίειν ἔτι βουλόμενοι φθάνουσιν ἔτι
<span class="lb" data-page="5.425" data-line="6" id="l5.425.6"></span>παυόμενοι ἤτοι διὰ τὰς παθητικὰς κινήσεις σφόδρα ἐγκειμένας,
<span class="lb" data-page="5.425" data-line="7" id="l5.425.7"></span>ὡς μὴ κρατεῖσθαι πρὸς τῆς βουλήσεως, ἢ παντελῶς
<span class="lb" data-page="5.425" data-line="8" id="l5.425.8"></span>πεπαυμένας, ὡς μηκέτ’ ἐπεγείρεσθαι δύνασθαι πρὸς αὐτῶν.
<span class="lb" data-page="5.425" data-line="9" id="l5.425.9"></span>οὕτω γὰρ ἥ τε τοῦ λόγου μάχη τε καὶ διαφορὰ <span class="milestone ed2page" data-n="5.154" data-unit="ed2page" id="ed2page.5.154"></span>πρὸς
<span class="lb" data-page="5.425" data-line="10" id="l5.425.10"></span>τὸ πάθος εὑρεθήσεται, καὶ τῆς ψυχῆς αἱ δυνάμεις ἐναργῶς
<span class="lb" data-page="5.425" data-line="11" id="l5.425.11"></span>σωθήσονται, οὐ μὰ Δία, ὡς Χρύσιππός φησι, διά τινας
<span class="lb" data-page="5.425" data-line="12" id="l5.425.12"></span>αἰτίας ἀσυλλογίστους τούτων γινομένων, ἀλλὰ διὰ τὰς ὑπὸ
<span class="lb" data-page="5.425" data-line="13" id="l5.425.13"></span>τῶν παλαιῶν εἰρημένας. οὐ γὰρ Ἀριστοτέλης μόνον ἢ
<span class="lb" data-page="5.425" data-line="14" id="l5.425.14"></span>Πλάτων ἐδόξαζον οὕτως, ἀλλ’ ἔτι πρόσθεν ἄλλοι τέ τινες
<span class="lb" data-page="5.425" data-line="15" id="l5.425.15"></span>καὶ ὁ Πυθαγόρας, ὡς καὶ ὁ Ποσειδώνιός φησιν, ἐκείνου
<span class="lb" data-page="5.425" data-line="16" id="l5.425.16"></span>πρώτου τε εἶναι λέγων τὸ δόγμα, Πλάτωνα δ’ ἐξεργάσασθαι
<span class="lb" data-page="5.425" data-line="17" id="l5.425.17"></span>καὶ κατασκευάσαι τελεώτερον αὐτό. διὰ τοῦτο τοίνυν
<span class="lb" data-page="5.425" data-line="18" id="l5.425.18"></span>καὶ τὰ ἔθη φαίνεται πλεῖστον δυνάμενα καὶ ὅλος ὁ
<span class="pb" data-page="5.426" id="p5.426"></span>
<span class="lb" data-page="5.426" data-line="1" id="l5.426.1"></span>χρόνος εἰς τὰς παθητικὰς κινήσεις. ἐν μὲν γὰρ τοῖς ἔθεσιν
<span class="lb" data-page="5.426" data-line="2" id="l5.426.2"></span>οἰκειοῦται κατὰ βραχὺ τὸ τῆς ψυχῆς ἄλογον, οἷς ἂν ἐντρέφηται,
<span class="lb" data-page="5.426" data-line="3" id="l5.426.3"></span>κατὰ δὲ τὸν χρόνον, ὡς προείρηται, παῦλα γίνεται
<span class="lb" data-page="5.426" data-line="4" id="l5.426.4"></span>τῶν παθῶν ἐμπιπλαμένων τῶν ἀλόγων τῆς ψυχῆς δυνάμεων,
<span class="lb" data-page="5.426" data-line="5" id="l5.426.5"></span>ὧν ἐπεθύμουν ἔμπροσθεν. αἱ δὲ λογικαὶ γνώσεις τε καὶ
<span class="lb" data-page="5.426" data-line="6" id="l5.426.6"></span>κρίσεις καὶ ὅλως ἐπιστῆμαι<span class="milestone ed1page" data-n="1.285" data-unit="ed1page" id="ed1page.1.285"></span> πᾶσαι καὶ τέχναι διὰ
<span class="lb" data-page="5.426" data-line="7" id="l5.426.7"></span>τὸν χρόνον αὐτὸν μόνον ψιλὸν οὔτε δύσλυτοι φαίνονται
<span class="lb" data-page="5.426" data-line="8" id="l5.426.8"></span>γίγνεσθαι, καθάπερ οἱ κατὰ πάθος ἐθισμοὶ, οὔτε μετατίθεσθαί
<span class="lb" data-page="5.426" data-line="9" id="l5.426.9"></span>τε καὶ παύεσθαι, καθάπερ ἡ λύπη καὶ ἄλλα
<span class="lb" data-page="5.426" data-line="10" id="l5.426.10"></span>πάθη τίς γὰρ τοῦ τὰ δὶς δύο τέσσαρα εἶναι διὰ τὸν
<span class="lb" data-page="5.426" data-line="11" id="l5.426.11"></span>χρόνον ἐμπλησθεὶς ἀπέστη καὶ μετεδόξασεν; ἢ τίς τοῦ
<span class="lb" data-page="5.426" data-line="12" id="l5.426.12"></span>μὴ πάσας εἶναι τὰς ἐκ τοῦ κέντρου τοῦ κύκλου; καθ’ ἕκαστόν
<span class="lb" data-page="5.426" data-line="13" id="l5.426.13"></span>τε τῶν ἄλλων θεωρημάτων οὐδείς ἐστιν ὅστις ἐμπλησθεὶς
<span class="lb" data-page="5.426" data-line="14" id="l5.426.14"></span>ἀπέθετο τὴν παλαιὰν δόξαν, ὥσπερ ἀποτίθεται
<span class="lb" data-page="5.426" data-line="15" id="l5.426.15"></span>τὸ κλαίειν τε καὶ λυπεῖσθαι, καὶ στένειν, οἰμώζειν τε καὶ
<span class="lb" data-page="5.426" data-line="16" id="l5.426.16"></span>θρηνεῖν, ὅσα τε ἄλλα τοιαῦτα, κᾂν αἱ περὶ τῶν γεγενημένων
<span class="lb" data-page="5.426" data-line="17" id="l5.426.17"></span>ὡς κακῶν ὁμοίαι διαμένωσιν ὑπολήψεις. ἱκανὰ μὲν
<span class="lb" data-page="5.426" data-line="18" id="l5.426.18"></span>οἶν ἀμέλει καὶ ταῦτα πρὸς ἔνδειξιν ὧν οὐκ ὀρθῶς
<span class="pb" data-page="5.427" id="p5.427"></span>
<span class="lb" data-page="5.427" data-line="1" id="l5.427.1"></span>ἔγραψεν ὁ Χρύσιππος ὑπέρ τε τῶν τῆς ψυχῆς παθῶν,
<span class="lb" data-page="5.427" data-line="2" id="l5.427.2"></span>καὶ πολὺ πρότερον ἔτι περὶ τῶν ἐργαζομένων αὐτὰ δυνάμεων.
<span class="lb" data-page="5.427" data-line="3" id="l5.427.3"></span>οὐ μὴν ἀλλὰ διὰ τοῦ πέμπτου γράμματος ἔγνωκα
<span class="lb" data-page="5.427" data-line="4" id="l5.427.4"></span>περὶ τῶν αὐτῶν ἔτι διαλεχθῆναι, παραλείπων μὲν τὰ
<span class="lb" data-page="5.427" data-line="5" id="l5.427.5"></span>πλεῖστα τῶν οὐκ ὀρθῶς εἰρημένων αὐτῷ, μόνων δὲ ἐκείνων
<span class="lb" data-page="5.427" data-line="6" id="l5.427.6"></span>μνημονεύων, ἐν οἷς ἐναντιολογεῖται πρὸς ἑαυτὸν, ἐναντία τε
<span class="lb" data-page="5.427" data-line="7" id="l5.427.7"></span>τολμᾷ φθέγγεσθαι τοῖς ἐναργῶς φαινομένοις. ἐπιμνησθήσομαι
<span class="lb" data-page="5.427" data-line="8" id="l5.427.8"></span>δ’ ἐν αὐτοῖς ἔτι καὶ τῶν ὑπὸ τοῦ Ποσειδωνίου πρὸς
<span class="lb" data-page="5.427" data-line="9" id="l5.427.9"></span>τὸν Χρύσιππον ἀντειρημένων.
</p>
          </article>

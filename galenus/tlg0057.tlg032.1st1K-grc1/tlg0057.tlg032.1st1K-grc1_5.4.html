<article xmlns="http://www.w3.org/1999/xhtml" id="urn:cts:greekLit:tlg0057.tlg032.1st1K-grc1:5.4">
<span class="pb page1" data-page="5.454" id="p5.454"></span>
<span class="milestone ed1page page1" data-n="1.289" data-unit="ed1page" id="ed1page.1.289"></span>
<span class="milestone ed2page page1" data-n="5.163" data-unit="ed2page" id="ed2page.5.163"></span>
            <p>
<span class="lb" data-page="5.454" data-line="7" id="l5.454.7"></span>Νυνὶ δ’, οὔτε γὰρ ἁπλῶς περὶ κάλλους, ἢ
<span class="lb" data-page="5.454" data-line="8" id="l5.454.8"></span>ὑγιείας, ἢ αἴσχους, ἢ νοσημάτων ὁ λόγος, οὔτε περὶ μόνων
<span class="lb" data-page="5.454" data-line="9" id="l5.454.9"></span>τῶν τοῦ σώματος, ἀλλὰ περὶ τῶν παθῶν τῆς ψυχῆς ἡμῖν
<span class="lb" data-page="5.454" data-line="10" id="l5.454.10"></span>προὔκειτο, παραλείψω μὲν τἄλλα, τὸ προκείμενον δ’ αὐτὸ
<span class="lb" data-page="5.454" data-line="11" id="l5.454.11"></span>μόνον ἀναλήψομαι. πρόκειται δὲ δεικνύειν, ὡς οὔτε καθ’
<span class="lb" data-page="5.454" data-line="12" id="l5.454.12"></span>ἓν μόριον τῆς ψυχῆς, οὔτε κατὰ μίαν αὐτῆς δύναμιν αἵ τε
<span class="lb" data-page="5.454" data-line="13" id="l5.454.13"></span>κρίσεις γίγνονται καὶ τὰ πάθη συνίσταται, καθάπερ ὁ
<span class="lb" data-page="5.454" data-line="14" id="l5.454.14"></span>Χρύσιππος ἔφασκεν, ἀλλὰ καὶ δυνάμεις πλείους αὐτῆς εἰσιν
<span class="lb" data-page="5.454" data-line="15" id="l5.454.15"></span>ἑτερογενεῖς, καὶ μόρια πλείω. τὸ μὲν δὴ τὰς δυνάμεις τῆς
<span class="lb" data-page="5.454" data-line="16" id="l5.454.16"></span>ψυχῆς τρεῖς εἶναι τὸν ἀριθμὸν, αἷς ἐπιθυμοῦμέν τε καὶ
<span class="lb" data-page="5.454" data-line="17" id="l5.454.17"></span>θυμούμεθα καὶ λογιζόμεθα, καὶ Ποσειδώνιος ὁμολογεῖ,
<span class="lb" data-page="5.454" data-line="18" id="l5.454.18"></span>καὶ Ἀριστοτέλης· τὸ δὲ καὶ τοῖς τόποις αὐτὰς ἀλλήλων
<span class="pb" data-page="5.455" id="p5.455"></span>
<span class="lb" data-page="5.455" data-line="1" id="l5.455.1"></span>κεχωρίσθαι, καὶ τὴν ψυχὴν ἡμῶν μὴ μόνον ἔχειν ἐν ἑαυτῇ
<span class="lb" data-page="5.455" data-line="2" id="l5.455.2"></span>δυνάμεις πολλὰς, ἀλλὰ καὶ σύνθετον ἐκ μορίων ὑπάρχειν
<span class="lb" data-page="5.455" data-line="3" id="l5.455.3"></span>ἑτερογενῶν τε καὶ διαφερόντων ταῖς οὐσίαις, Ἱπποκράτους
<span class="lb" data-page="5.455" data-line="4" id="l5.455.4"></span>ἐστὶ καὶ Πλάτωνος δόγμα. καί μοι πολλὰ μὲν ἤδη περὶ
<span class="lb" data-page="5.455" data-line="5" id="l5.455.5"></span>νῆς ἀληθείας αὐτοῦ διὰ τῶν ἔμπροσθεν εἴρηται, πολλὰ δ’
<span class="lb" data-page="5.455" data-line="6" id="l5.455.6"></span>ἐν τοῖς ἐφεξῆς εἰρήσεται. νυνὶ δ’ ἐπὶ τὸν Χρύσιππον αὖθις
<span class="lb" data-page="5.455" data-line="7" id="l5.455.7"></span>ἐπάνειμι, μήτε τὰς εἰρημένας δυνάμεις ὁμολογοῦντα κατὰ
<span class="lb" data-page="5.455" data-line="8" id="l5.455.8"></span>τὴν ψυχὴν ἡμῶν ὑπάρχειν, <span class="milestone ed2page" data-n="5.164" data-unit="ed2page" id="ed2page.5.164"></span>ἀλλὰ πᾶσαν ἐνέργειάν τε
<span class="lb" data-page="5.455" data-line="9" id="l5.455.9"></span>καὶ πάθος ἐν τῷ λογιστικῷ μόνῳ συνίστασθαι φάσκοντα,
<span class="lb" data-page="5.455" data-line="10" id="l5.455.10"></span>μήθ’ ὅπως ἰᾶσθαι χρὴ τὰ πάθη γενόμενα, μήθ’ ὅπως κωλῦσαι
<span class="lb" data-page="5.455" data-line="11" id="l5.455.11"></span>γενέσθαι διδάσκοντα. διηνέχθη μὲν οὖν καὶ περὶ
<span class="lb" data-page="5.455" data-line="12" id="l5.455.12"></span>τούτου πρὸς ἑαυτὸν, ὥσπερ καὶ περὶ παμπόλλων ἑτέρων,
<span class="lb" data-page="5.455" data-line="13" id="l5.455.13"></span>ἐν μὲν τῷ προτέρῳ περὶ ψυχῆς τιθέμενος, εἶναι ταύτας
<span class="lb" data-page="5.455" data-line="14" id="l5.455.14"></span>δυνάμεις τῆς ψυχῆς, ἃς ἐν τῷ πρὸ τούτου γράμματι παραθέμενος
<span class="lb" data-page="5.455" data-line="15" id="l5.455.15"></span>αὐτοῦ τὰς ῥήσεις ἐπέδειξα, κατὰ δὲ τὰ περὶ
<span class="lb" data-page="5.455" data-line="16" id="l5.455.16"></span>τῶν παθῶν βιβλία κρίσεις τινὰς ὑπάρχειν τὰ πάθη τοῦ
<span class="lb" data-page="5.455" data-line="17" id="l5.455.17"></span>λογιστικοῦ τῆς ψυχῆς ἀποφηνάμενος. ἀλλ’ ἡμεῖς, ἃ μὲν
<span class="lb" data-page="5.455" data-line="18" id="l5.455.18"></span>ἀληθῶς εἷπε, μαρτύρια τῶν Ἱπποκράτους τε καὶ Πλάτωνος
<span class="lb" data-page="5.455" data-line="19" id="l5.455.19"></span>δογμάτων οὐ τὰ τυχόντα νομίζομεν ὑπάρχειν, εἰρημένα τε
<span class="pb" data-page="5.456" id="p5.456"></span>
<span class="lb" data-page="5.456" data-line="1" id="l5.456.1"></span>πρὸς ἀνδρὸς οὐ συνετοῦ μόνον, ἀλλὰ καὶ σπεύδοντος ἅπαντι
<span class="lb" data-page="5.456" data-line="2" id="l5.456.2"></span>τρόπῳ τὸ παλαιὸν δόγμα διαβάλλειν. ἡ γὰρ περὶ τῶν
<span class="lb" data-page="5.456" data-line="3" id="l5.456.3"></span>τοιούτων μαρτυρία καταναγκαζομένων ὑπὸ τῆς ἀληθείας
<span class="lb" data-page="5.456" data-line="4" id="l5.456.4"></span>εἴωθε γίγνεσθαι. μεταβάντες δὲ πάλιν ἐφ’ ἕτερα τῶν ὑπ’
<span class="lb" data-page="5.456" data-line="5" id="l5.456.5"></span>αὐτοῦ γεγραμμένων εἰς τὸ προκείμενον ἐπιδείξομεν, ὅπως καὶ
<span class="lb" data-page="5.456" data-line="6" id="l5.456.6"></span>τούτων ἔνια μὲν οἷς αὐτὸς εἶπεν οὐ συμφωνεῖ, ἔνια δ’ αὖ
<span class="lb" data-page="5.456" data-line="7" id="l5.456.7"></span>τοῖς ἐναργέσι μάχεται, τινὰ δὲ κατ’ ἄμφω πεπλημμέληται.
<span class="lb" data-page="5.456" data-line="8" id="l5.456.8"></span>καὶ πρῶτόν γε πάλιν ἀναλάβωμεν εἰς ὅπερ ἐτελεύτησεν ὁ
<span class="lb" data-page="5.456" data-line="9" id="l5.456.9"></span>προγεγραμμένος μοι λόγος, ὡς ὑγίεια καὶ νόσος, αἶσχός τε
<span class="lb" data-page="5.456" data-line="10" id="l5.456.10"></span>καὶ κάλλος ψυχῆς ἐν τοῖς μέρεσι γίγνεται αὐτῆς, καὶ ὡς τὰ
<span class="lb" data-page="5.456" data-line="11" id="l5.456.11"></span>μέρη ταῦτα ἔννοιαί τε καὶ προλήψεις εἰσὶ, συγχωρήσωμεν
<span class="lb" data-page="5.456" data-line="12" id="l5.456.12"></span>αὐτῷ τήν γε πρώτην. ὅτι μὲν γὰρ ὅλως οὐ χρὴ κατὰ τὰς
<span class="lb" data-page="5.456" data-line="13" id="l5.456.13"></span>ἐνεργείας τίθεσθαι νόσον ἢ ὑγίειαν, ἀλλ’ αἶσχος ἢ κάλλος
<span class="lb" data-page="5.456" data-line="14" id="l5.456.14"></span>μόνον, εἴρηταί μοι πρόσθεν· ὅτι δ’ οὐδ’ εἴτις οὕτω συγχωρήσειε,
<span class="lb" data-page="5.456" data-line="15" id="l5.456.15"></span>τὰ γοῦν ἑξῆς ὀρθῶς εἴρηται, νῦν ἐπιδεῖξαι πειράσομαι.
<span class="lb" data-page="5.456" data-line="16" id="l5.456.16"></span>εἴπερ γὰρ ἐν τῷ μάχεσθαι δύο κρίσεις ἀλλήλαις ἡ
<span class="lb" data-page="5.456" data-line="17" id="l5.456.17"></span>τῶν παθῶν ἐστι γένεσις, ἀνάγκη τῶν δύο τούτων κρίσεων
<span class="pb" data-page="5.457" id="p5.457"></span>
<span class="lb" data-page="5.457" data-line="1" id="l5.457.1"></span>ἤτοι τὴν ἑτέραν μὲν ὑπάρχειν ἀληθῆ, τὴν ἑτέραν δὲ ψευδῆ,
<span class="lb" data-page="5.457" data-line="2" id="l5.457.2"></span>ἢ ἀμφοτέρας ψευδεῖς, εἴ τις καὶ τοῦτο συγχωρήσειεν, ἔχει
<span class="lb" data-page="5.457" data-line="3" id="l5.457.3"></span>γάρ τινα ζήτησιν λογιστικήν. εἴτε δὲ ἀμφοτέρας ψευδεῖς,
<span class="lb" data-page="5.457" data-line="4" id="l5.457.4"></span>εἴτε τὴν ἑτέραν αὐτῶν ἀληθῆ φαίημεν ὑπάρχειν, οὐδαμῶς
<span class="lb" data-page="5.457" data-line="5" id="l5.457.5"></span>ἡ μάχη τῶν κρίσεων ἔσται τὸ πάθος. ἀλλ’ εἰ μὲν ἰσάζοιέν
<span class="lb" data-page="5.457" data-line="6" id="l5.457.6"></span>πως ἀλλήλαις αἱ κρίσεις ὡς πρὸς πίστιν, ἐπέχειν ἀναγκαῖον
<span class="lb" data-page="5.457" data-line="7" id="l5.457.7"></span>ἡμᾶς ἔσται περὶ τῆς τοῦ πράγματος ὑπάρξεως, εἰ δ’ ἡ
<span class="lb" data-page="5.457" data-line="8" id="l5.457.8"></span>ἑτέρα φαίνοιτο μακρῷ πιστοτέρα, συγκατατίθεσθαι μὲν καὶ
<span class="lb" data-page="5.457" data-line="9" id="l5.457.9"></span>πράττειν γέ τι κατὰ τὴν συγκατάθεσιν, οὐκ ἀπερισκέπτως
<span class="lb" data-page="5.457" data-line="10" id="l5.457.10"></span>δὲ, καθάπερ εἰ καί τις τὴν ἡδονὴν ἀγαθὸν οἰόμενος ὑπάρχειν
<span class="lb" data-page="5.457" data-line="11" id="l5.457.11"></span>ἔχοι τι βραχὺ περιέλκον εἰς τοὐναντίον, ἢ εἰ μόνον
<span class="lb" data-page="5.457" data-line="12" id="l5.457.12"></span>τὸ καλὸν ἀγαθὸν ὑπολαμβάνων ὅμως ἔτι καὶ αὐτὸς ἀντισπῶσαν
<span class="lb" data-page="5.457" data-line="13" id="l5.457.13"></span>ἑτέραν ὑπόληψιν ἔχοι πρὸς τὸ μὴ διατεταμένως
<span class="lb" data-page="5.457" data-line="14" id="l5.457.14"></span>πιστεύειν, ἢ εἰ, καθάπερ ὁ Πύῤῥων, ἀμφοτέρας ὁμοτίμως
<span class="lb" data-page="5.457" data-line="15" id="l5.457.15"></span>τιθέμενος ἐπέχοι περὶ τῆς ἀποφάσεώς τε καὶ συγκαταθέσεως.
<span class="lb" data-page="5.457" data-line="16" id="l5.457.16"></span>ὲν οὐδενὶ γὰρ τῶν τοιούτων συνίσταται τὸ πάθος,
<span class="lb" data-page="5.457" data-line="17" id="l5.457.17"></span>ὥσπερ καὶ αὐτὸς ὁ Χρύσιππος ἐναργῶς ἐδήλωσε δι’ ὧν ἐν
<span class="lb" data-page="5.457" data-line="18" id="l5.457.18"></span>τῷ πρὸ τούτου γράμματι παρεθέμην ῥήσεων, ἐν αἷς φησιν,
<span class="pb" data-page="5.458" id="p5.458"></span>
<span class="lb" data-page="5.458" data-line="1" id="l5.458.1"></span>οὐχὶ διημαρτημένος φέρεται καὶ παριδών τι κατὰ τὸν λόγον,
<span class="lb" data-page="5.458" data-line="2" id="l5.458.2"></span>ὅσα τ’ ἄλλα τοιαῦτα προσέγραψε συνίστασθαι τὸ πάθος,
<span class="lb" data-page="5.458" data-line="3" id="l5.458.3"></span>ἀλλ’ ὅταν ἀπειθὴς ἡ ὁρμὴ γίγνηται τῷ λόγῳ, ὥστε κᾀνταῦθα
<span class="lb" data-page="5.458" data-line="4" id="l5.458.4"></span>πάλιν ἐναντιολογίαν τινὰ εὑρίσκεσθαι τοῦ Χρυσίππου
<span class="lb" data-page="5.458" data-line="5" id="l5.458.5"></span>πρὸς ἑαυτὸν, εἴπερ ἀποχωρίσας τὸ πάθος τῶν διημαρτημένων
<span class="lb" data-page="5.458" data-line="6" id="l5.458.6"></span>κρίσεων αὖθις ἐν τῇ τῶν κρίσεων πρὸς ἀλλήλας
<span class="lb" data-page="5.458" data-line="7" id="l5.458.7"></span>ἐναντιολογίᾳ τά τε νοσήματα τῆς ψυχῆς καὶ τὰ πάθη
<span class="lb" data-page="5.458" data-line="8" id="l5.458.8"></span>συνίστασθαι λέγει. μὴ τοίνυν θαυμάζωμεν ἔτι μηδ’ ὅτι
<span class="lb" data-page="5.458" data-line="9" id="l5.458.9"></span>τὰς θεραπείας τῶν παθῶν ὀρθῶς μὲν ὁ Πλάτων ἔγραψεν,
<span class="lb" data-page="5.458" data-line="10" id="l5.458.10"></span>ὡς ὁ Ποσειδώνιος αὐτῷ μαρτυρεῖ, μοχθηρῶς δ’ ὁ Χρύσιππος.
<span class="lb" data-page="5.458" data-line="11" id="l5.458.11"></span>ὁ γὰρ μήτε πάσας τὰς αἰτίας τῶν παθῶν ἀποφήνασθαι
<span class="lb" data-page="5.458" data-line="12" id="l5.458.12"></span>τολμήσας, ἀλλ’ ἐν ταῖς κυριωτάταις ἀπορεῖν ὁμολογήσας,
<span class="lb" data-page="5.458" data-line="13" id="l5.458.13"></span><span class="milestone ed2page" data-n="5.165" data-unit="ed2page" id="ed2page.5.165"></span>ὡς ἐν τῷ πρὸ τούτου δέδεικται γράμματι,
<span class="lb" data-page="5.458" data-line="14" id="l5.458.14"></span>μήτ’ ἐν αἷς ἐτόλμησεν εἰπεῖν τι καλῶς ἀποφηνάμενος, οὗτος
<span class="lb" data-page="5.458" data-line="15" id="l5.458.15"></span>οὐκ ἂν, οἶμαι, δύναιτο τὴν θεραπείαν αὐτῶν ποιήσασθαι
<span class="lb" data-page="5.458" data-line="16" id="l5.458.16"></span>κατὰ τρόπον. ἀλλ’, ὅπερ εἶπον ἤδη καὶ πρόσθεν, εἴ τις
<span class="lb" data-page="5.458" data-line="17" id="l5.458.17"></span>ἐξελέγχοι τὰ τέσσαρα τοῦ Χρυσίππου βιβλία, πολὺ πλεόνων
<span class="lb" data-page="5.458" data-line="18" id="l5.458.18"></span>αὐτῷ δεήσει συγγραμμάτων.
</p>
          </article>

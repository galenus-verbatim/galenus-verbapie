<article xmlns="http://www.w3.org/1999/xhtml" id="urn:cts:greekLit:tlg0057.tlg032.1st1K-grc1:5.5">
<span class="pb page1" data-page="5.459" id="p5.459"></span>
<span class="milestone ed1page page1" data-n="1.289" data-unit="ed1page" id="ed1page.1.289"></span>
<span class="milestone ed2page page1" data-n="5.165" data-unit="ed2page" id="ed2page.5.165"></span>
            <p>
<span class="lb" data-page="5.459" data-line="1" id="l5.459.1"></span>Ὅσα τοίνυν ἀναγκαιότατα πρὸς τὴν προκειμένην
<span class="lb" data-page="5.459" data-line="2" id="l5.459.2"></span>ἡμῖν πραγματείαν ἐστὶ, ταῦτα ἐπέλθωμεν μόνα, καὶ
<span class="lb" data-page="5.459" data-line="3" id="l5.459.3"></span>πρῶτόν γε αὐτῶν προχειρισώμεθα τὸ περὶ τῆς τῶν παίδων
<span class="lb" data-page="5.459" data-line="4" id="l5.459.4"></span>διοικήσεως. οὔτε γὰρ ὑπὸ λόγου τὰς ὁρμὰς αὐτῶν ἐπιτροπεύεσθαι
<span class="lb" data-page="5.459" data-line="5" id="l5.459.5"></span>δυνατὸν εἰπεῖν, (οὐ γὰρ ἔχουσιν ἤδη τὸν λόγον,)
<span class="lb" data-page="5.459" data-line="6" id="l5.459.6"></span>οὔθ’ ὡς οὐ θυμοῦταί τε καὶ λυπεῖται, καὶ ἥδεται, καὶ
<span class="lb" data-page="5.459" data-line="7" id="l5.459.7"></span>γελᾷ, καὶ κλαίει, καὶ τοιαῦθ’ ἕτερα πάθη πάσχει μυρία.
<span class="lb" data-page="5.459" data-line="8" id="l5.459.8"></span>πολὺ γὰρ δὴ καὶ πλείω καὶ σφοδρότερα τὰ πάθη τοῖς
<span class="lb" data-page="5.459" data-line="9" id="l5.459.9"></span>παιδίοις ἐστὶν ἢ τοῖς τελείοις. οὐ μὴν ἀκολουθεῖ γε ταῦτα
<span class="lb" data-page="5.459" data-line="10" id="l5.459.10"></span>τοῖς Χρυσίππου δόγμασιν, ὥσπερ οὔτε τὸ μηδεμίαν
<span class="lb" data-page="5.459" data-line="11" id="l5.459.11"></span><span class="milestone ed1page" data-n="1.290" data-unit="ed1page" id="ed1page.1.290"></span>οἰκείωσιν εἶναι φύσει πρὸς ἡδονὴν ἢ ἀλλοτρίωσιν πρὸς
<span class="lb" data-page="5.459" data-line="12" id="l5.459.12"></span>πόνον. ᾄττει μὲν γὰρ ἀδιδάκτως ἅπαντα τὰ παιδία πρὸς
<span class="lb" data-page="5.459" data-line="13" id="l5.459.13"></span>τὰς ἡδονὰς, ἀποστρέφεται δὲ καὶ φεύγει τοὺς πόνους. ὁρῶμεν
<span class="lb" data-page="5.459" data-line="14" id="l5.459.14"></span>δ’ αὐτὰ καὶ θυμούμενα, καὶ λακτίζοντα, καὶ δάκνοντα,
<span class="lb" data-page="5.459" data-line="15" id="l5.459.15"></span>καὶ νικᾷν ἐθέλοντα καὶ κρατεῖν τῶν τοιούτων, ὥσπερ ἔνια
<span class="lb" data-page="5.459" data-line="16" id="l5.459.16"></span>τῶν ζώων, οὐδενὸς ἄθλου προβαλλομένου παρὰ τὸ νικᾷν
<span class="lb" data-page="5.459" data-line="17" id="l5.459.17"></span>αὐτό. φαίνεται δ’ ἐναργῶς τὸ τοιοῦτον ἐπ’ ὀρτύγων, καὶ
<span class="lb" data-page="5.459" data-line="18" id="l5.459.18"></span>ἀλεκτρυόνων, καὶ περδίκων, ἰχνεύμονός τε καὶ ἀσπίδος, καὶ
<span class="pb" data-page="5.460" id="p5.460"></span>
<span class="lb" data-page="5.460" data-line="1" id="l5.460.1"></span>κροκοδείλου, καὶ μυρίων ἑτέρων. οὕτως οὖν οἰκειοῦσθαι
<span class="lb" data-page="5.460" data-line="2" id="l5.460.2"></span>καὶ τὰ παιδία φαίνεται καὶ πρὸς ἡδονὴν, καὶ πρὸς νίκην,
<span class="lb" data-page="5.460" data-line="3" id="l5.460.3"></span>ὥσπερ ὕστερόν ποτε δείκνυσιν, ἐπειδὰν προβαίνῃ κατὰ τὴν
<span class="lb" data-page="5.460" data-line="4" id="l5.460.4"></span>ἡλικίαν, ὅτι πρὸς τὸ καλὸν ἔχει τινὰ φυσικὴν οἰκείωσιν.
<span class="lb" data-page="5.460" data-line="5" id="l5.460.5"></span>αἰδεῖται γοῦν ἁμαρτάνοντα, προϊούσης αὐτοῖς τῆς ἡλικίας,
<span class="lb" data-page="5.460" data-line="6" id="l5.460.6"></span>καὶ χαίρει τοῖς καλοῖς ἔργοις, καὶ δικαιοσύνης καὶ τῶν
<span class="lb" data-page="5.460" data-line="7" id="l5.460.7"></span>ἄλλων ἀρετῶν ἀντιποιεῖται, καὶ πράττει πολλὰ κατὰ τὰς
<span class="lb" data-page="5.460" data-line="8" id="l5.460.8"></span>τῶν ἀρετῶν τούτων ἐννοίας, ἔμπροσθεν, ἡνίκα ἦν ἔτι σμικρὰ,
<span class="lb" data-page="5.460" data-line="9" id="l5.460.9"></span>κατὰ πάθος ζῶντα, καὶ τῶν ἐκ τοῦ λόγου προσταγμάτων
<span class="lb" data-page="5.460" data-line="10" id="l5.460.10"></span>οὐδεμίαν φροντίδα ποιούμενα. τριῶν οὖν τούτων ὑμῖν οἰκειώσεων
<span class="lb" data-page="5.460" data-line="11" id="l5.460.11"></span>ὑπαρχουσῶν φύσει καθ’ ἕκαστον τῶν μορίων τῆς
<span class="lb" data-page="5.460" data-line="12" id="l5.460.12"></span>ψυχῆς εἶδος, πρὸς μὲν τὴν ἡδονὴν διὰ τὸ ἐπιθυμητικὸν,
<span class="lb" data-page="5.460" data-line="13" id="l5.460.13"></span>πρὸς δὲ τὴν νίκην διὰ τὸ θυμοειδὲς, πρὸς δὲ τὸ καλὸν
<span class="lb" data-page="5.460" data-line="14" id="l5.460.14"></span>διὰ τὸ λογιστικὸν, Ἐπίκουρος μὲν τὴν τοῦ χειρίστου μορίου
<span class="lb" data-page="5.460" data-line="15" id="l5.460.15"></span>τῆς ψυχῆς οἰκείωσιν ἐθεάσατο μόνην, ὁ δὲ Χρύσιππος τὴν
<span class="lb" data-page="5.460" data-line="16" id="l5.460.16"></span>τοῦ βελτίστου, φάμενος ἡμᾶς οἰκειοῦσθαι πρὸς μόνον τὸ
<span class="lb" data-page="5.460" data-line="17" id="l5.460.17"></span>καλὸν, ὅπερ εἶναι δηλονότι καὶ ἀγαθόν. ἁπάσας δὲ τὰς
<span class="lb" data-page="5.460" data-line="18" id="l5.460.18"></span>τρεῖς οἰκειώσεις θεάσασθαι μόνοις τοῖς παλαιοῖς ὑπῆρξε
<span class="pb" data-page="5.461" id="p5.461"></span>
<span class="lb" data-page="5.461" data-line="1" id="l5.461.1"></span>φιλοσόφοις. ἐάσας οὖν τὰς δύο ὁ Χρύσιππος εἰκότως ἀπορεῖν
<span class="lb" data-page="5.461" data-line="2" id="l5.461.2"></span>ἐρεῖ τῆς κατὰ τὴν κακίαν γενέσεως, οὔτ’ αἰτίαν ἔχων
<span class="lb" data-page="5.461" data-line="3" id="l5.461.3"></span>εἰπεῖν αὐτῆς, οὔτε τρόπους τῆς συστάσεως, οὔθ’ ὅπως
<span class="lb" data-page="5.461" data-line="4" id="l5.461.4"></span>ἁμαρτάνει τὰ παιδία δυνάμενος ἐξευρεῖν, ἅπερ εὐλόγως, οἶμαι,
<span class="lb" data-page="5.461" data-line="5" id="l5.461.5"></span>πάντα καὶ ὁ Ποσειδώνιος αὐτοῦ καταμέμφεται καὶ ἐλέγχει.
<span class="lb" data-page="5.461" data-line="6" id="l5.461.6"></span>εἰ γὰρ δὴ πρὸς τὸ καλὸν εὐθὺς ἐξ ἀρχῆς ᾠκείωται τὰ
<span class="lb" data-page="5.461" data-line="7" id="l5.461.7"></span>παιδία, τὴν κακίαν οὐκ ἔνδοθεν οὐδ’ ἐξ ἑαυτῶν, ἀλλ’
<span class="lb" data-page="5.461" data-line="8" id="l5.461.8"></span>ἔξωθεν μόνον ἐχρῆν αὐτοῖς ἐγγίγνεσθαι. ἀλλὰ μὴν ὁρᾶταί
<span class="lb" data-page="5.461" data-line="9" id="l5.461.9"></span>γε, κᾂν χρηστοῖς ἔθεσιν ἐντρέφηται καὶ προσηκόντως παιδεύηται,
<span class="lb" data-page="5.461" data-line="10" id="l5.461.10"></span>πάντως ἐξαμαρτάνοντά τι, <span class="milestone ed2page" data-n="5.166" data-unit="ed2page" id="ed2page.5.166"></span>καὶ τοῦτ’ αὐτὸ καὶ
<span class="lb" data-page="5.461" data-line="11" id="l5.461.11"></span>ὁ Χρύσιππος ὁμολογεῖ. καίτοι γ’ ἐνῆν αὐτῷ ὑπεριδόντι τῶν
<span class="lb" data-page="5.461" data-line="12" id="l5.461.12"></span>ἐναργῶς φαινομένων αὐτὸ μόνον ὁμολογῆσαι τὸ ταῖς ἰδίαις
<span class="lb" data-page="5.461" data-line="13" id="l5.461.13"></span>ὑποθέσεσιν ἀκόλουθον, εἰ καλῶς ἀχθείη τὰ παιδία, πάντως
<span class="lb" data-page="5.461" data-line="14" id="l5.461.14"></span>αὐτὰ φάσκοντι σοφοὺς ἄνδρας γενήσεσθαι τοῦ χρόνου
<span class="lb" data-page="5.461" data-line="15" id="l5.461.15"></span>προϊόντος. ἀλλ’ οὐκ ἐτόλμησε τοῦτό γε καταψεύσασθαι τῶν
<span class="lb" data-page="5.461" data-line="16" id="l5.461.16"></span>φαινομένων, ἀλλὰ κᾂν ὑπὸ φιλοσόφῳ τρέφηται μόνῳ, καὶ
<span class="lb" data-page="5.461" data-line="17" id="l5.461.17"></span>μηδὲν μήτε θεάσηται μήτ’ ἀκούσῃ πώποτε παράδειγμα
<span class="pb" data-page="5.462" id="p5.462"></span>
<span class="lb" data-page="5.462" data-line="1" id="l5.462.1"></span>κακίας, ὅμως οὐκ ἐξ ἀνάγκης αὐτὰ φιλοσοφήσειν· διττὴν
<span class="lb" data-page="5.462" data-line="2" id="l5.462.2"></span>γὰρ εἶναι τῆς διαστροφῆς τὴν αἰτίαν, ἑτέραν μὲν ἐκ κατηχήσεως
<span class="lb" data-page="5.462" data-line="3" id="l5.462.3"></span>τῶν πολλῶν ἀνθρώπων ἐγγιγνομένην, ἑτέραν δ’ ἐξ
<span class="lb" data-page="5.462" data-line="4" id="l5.462.4"></span>αὐτῆς τῶν πραγμάτων τῆς φύσεως. ἐγὼ δὲ ὑπὲρ ἑκατέρας
<span class="lb" data-page="5.462" data-line="5" id="l5.462.5"></span>αὐτῶν ἀπορῶ, καὶ πρώτης γε τῆς ἐκ τῶν πέλας γιγνομένης.
<span class="lb" data-page="5.462" data-line="6" id="l5.462.6"></span>καὶ γὰρ διὰ τί θεασάμενά τε καὶ ἀκούσαντα παράδειγμα
<span class="lb" data-page="5.462" data-line="7" id="l5.462.7"></span>κακίας οὐχὶ μισεῖ τοῦτο καὶ φεύγει τῷ μηδεμίαν οἰκείωσιν
<span class="lb" data-page="5.462" data-line="8" id="l5.462.8"></span>ἔχειν πρὸς αὐτὸ, θαυμάζειν ἐπέρχεταί μοι, καὶ πολὺ δὴ
<span class="lb" data-page="5.462" data-line="9" id="l5.462.9"></span>μᾶλλον, ἐπειδὰν μήτε θεασάμενα μήτ’ ἀκούσαντα πρὸς
<span class="lb" data-page="5.462" data-line="10" id="l5.462.10"></span>αὐτῶν τῶν πραγμάτων ἐξαπατηθῇ. τίς γὰρ ἀνάγκη, τοὺς
<span class="lb" data-page="5.462" data-line="11" id="l5.462.11"></span>παῖδας ὑπὸ μὲν τῆς ἡδονῆς ὡς ἀγαθοῦ δελεάζεσθαι, μηδεμίαν
<span class="lb" data-page="5.462" data-line="12" id="l5.462.12"></span>οἰκείωσιν ἔχοντας πρὸς αὐτὴν, ἀποστρέφεσθαι δὲ καὶ
<span class="lb" data-page="5.462" data-line="13" id="l5.462.13"></span>φεύγειν τὸν πόνον, εἴπερ μὴ καὶ πρὸς τοῦτον ἠλλοτρίωται
<span class="lb" data-page="5.462" data-line="14" id="l5.462.14"></span>φύσει; τίς δ’ ἀνάγκη, πρὸς μὲν τοὺς ἐπαίνους καὶ τὰς τιμὰς
<span class="lb" data-page="5.462" data-line="15" id="l5.462.15"></span>ἥδεσθαί τε καὶ χαίρειν αὐτοῖς, ἄχθεσθαι δὲ καὶ φεύγειν
<span class="lb" data-page="5.462" data-line="16" id="l5.462.16"></span>τούς τε ψόγους καὶ τὰς ἀτιμίας, εἴπερ μὴ καὶ πρὸς ταῦτα
<span class="lb" data-page="5.462" data-line="17" id="l5.462.17"></span>φύσει τινὰ ἔχουσιν οἰκείωσίν τε καὶ ἀλλοτρίωσιν; εἰ γὰρ μὴ
<span class="lb" data-page="5.462" data-line="18" id="l5.462.18"></span>ταῖς φωναῖς, ἀλλὰ τῇ γε δυνάμει τῶν λεγομένων ὁμολογεῖν
<span class="pb" data-page="5.463" id="p5.463"></span>
<span class="lb" data-page="5.463" data-line="1" id="l5.463.1"></span>ἔοικεν ὁ Χρύσιππος, ὡς ἔστιν οἰκείωσίς τέ τις ἡμῖν καὶ
<span class="lb" data-page="5.463" data-line="2" id="l5.463.2"></span>ἀλλοτρίωσις φύσει πρὸς ἕκαστον τῶν εἰρημένων. ἐπειδὰν
<span class="lb" data-page="5.463" data-line="3" id="l5.463.3"></span>γὰρ λέγῃ, τὰς περὶ ἀγαθῶν καὶ κακῶν ἐγγίνεσθαι τοῖς
<span class="lb" data-page="5.463" data-line="4" id="l5.463.4"></span>φαύλοις διαστροφὰς διά τε τὴν πιθανότητα τῶν φαντασιῶν
<span class="lb" data-page="5.463" data-line="5" id="l5.463.5"></span>καὶ τὴν κατήχησιν, ἐρωτητέον αὐτὸν τὴν αἰτίαν, δι’ ἣν
<span class="lb" data-page="5.463" data-line="6" id="l5.463.6"></span>ἡδονὴ μὲν ὡς ἀγαθὸν, ἀλγηδὼν δ’ ὡς κακὸν πιθανὴν
<span class="lb" data-page="5.463" data-line="7" id="l5.463.7"></span>προβάλλουσι φαντασίαν· οὕτως δὲ καὶ διὰ τί τὴν μὲν νίκην
<span class="lb" data-page="5.463" data-line="8" id="l5.463.8"></span>τὴν ἐν Ὀλυμπιάσιν καὶ τὴν τῶν ἀνδριάντων ἀνάθεσιν
<span class="lb" data-page="5.463" data-line="9" id="l5.463.9"></span>ἐπαινούμενά τε καὶ μακαριζόμενα πρὸς τῶν πολλῶν ἀκούοντες
<span class="lb" data-page="5.463" data-line="10" id="l5.463.10"></span>ὡς ἀγαθὰ, περὶ δὲ τῆς ἥττης τε καὶ τῆς ἀτιμίας ὡς
<span class="lb" data-page="5.463" data-line="11" id="l5.463.11"></span>κακὰ ἑτοίμως πειθόμεθα. καὶ γὰρ καὶ ταῦθ’ ὁ Ποσειδώνιος
<span class="lb" data-page="5.463" data-line="12" id="l5.463.12"></span>μέμφεται καὶ δεικνύναι πειρᾶται πασῶν τῶν ψευδῶν
<span class="lb" data-page="5.463" data-line="13" id="l5.463.13"></span>ὑπολήψεων τὰς αἰτίας ἐν μὲν τῷ θεωρητικῷ διὰ τῆς παθητικῆς
<span class="lb" data-page="5.463" data-line="14" id="l5.463.14"></span>ὁλκῆς, προηγεῖσθαι δ’ αὐτῆς τὰς ψευδεῖς |δόξας,
<span class="lb" data-page="5.463" data-line="15" id="l5.463.15"></span>ἀσθενήσαντος περὶ τὴν κρίσιν τοῦ λογιστικοῦ· γεννᾶσθαι
<span class="lb" data-page="5.463" data-line="16" id="l5.463.16"></span>γὰρ τῷ ζώῳ τὴν ὁρμὴν ἐνίοτε μὲν ἐπὶ τῇ τοῦ λογιστικοῦ
<span class="lb" data-page="5.463" data-line="17" id="l5.463.17"></span>κρίσει, πολλάκις δ’ ἐπὶ τῇ κινήσει τοῦ παθητικοῦ. συνάπτει
<span class="lb" data-page="5.463" data-line="18" id="l5.463.18"></span>δ’ εἰκότως τοῖς λόγοις ταύτοις ὁ Ποσειδώνιος τὰ κατὰ τὸν
<span class="pb" data-page="5.464" id="p5.464"></span>
<span class="lb" data-page="5.464" data-line="1" id="l5.464.1"></span>φυσιογνώμονα φαινόμενα. καὶ γὰρ τῶν ζώων καὶ τῶν ἀνθρώπων,
<span class="lb" data-page="5.464" data-line="2" id="l5.464.2"></span>ὅσα μὲν εὐρύστερνά τε καὶ θερμότερα, θυμικώτερα
<span class="lb" data-page="5.464" data-line="3" id="l5.464.3"></span>πάνθ’ ὑπάρχειν φύσει, ὅσα δὲ πλατυΐσχιά τε καὶ ψυχρότερα,
<span class="lb" data-page="5.464" data-line="4" id="l5.464.4"></span>δειλότερα. καὶ κατὰ τὰς χώρας οὐ σμικρῷ τινι διενηνοχέναι
<span class="lb" data-page="5.464" data-line="5" id="l5.464.5"></span>τοῖς ἤθεσι τοὺς ἀνθρώπους εἰς δειλίαν καὶ τόλμαν, ἢ τὸ
<span class="lb" data-page="5.464" data-line="6" id="l5.464.6"></span>φιλήδονόν τε καὶ φιλόπονον, ὡς τῶν παθητικῶν κινήσεων
<span class="lb" data-page="5.464" data-line="7" id="l5.464.7"></span>τῆς ψυχῆς ἑπομένων ἀεὶ τῇ διαθέσει τοῦ σώματος, ἣν ἐκ
<span class="lb" data-page="5.464" data-line="8" id="l5.464.8"></span>τῆς κατὰ τὸ περιέχον κράσεως οὐ κατ’ ὀλίγον ἀλλοιοῦσθαι.
<span class="lb" data-page="5.464" data-line="9" id="l5.464.9"></span>καὶ γὰρ δὴ καὶ τὸ αἷμα διαφέρειν ἐν τοῖς ζώοις φησὶ θερμότητι,
<span class="lb" data-page="5.464" data-line="10" id="l5.464.10"></span>καὶ ψυχρότητι, καὶ πάχει, καὶ λεπτότητι, καὶ
<span class="lb" data-page="5.464" data-line="11" id="l5.464.11"></span>ἄλλαις φησὶ διαφοραῖς οὐκ ὀλίγαις, ὑπὲρ ὧν Ἀριστοτέλης
<span class="lb" data-page="5.464" data-line="12" id="l5.464.12"></span>ἐπὶ πλεῖστον διῆλθεν. ἡμεῖς δὲ κατὰ τινα οἰκεῖον καιρὸν
<span class="lb" data-page="5.464" data-line="13" id="l5.464.13"></span>ἐπὶ προήκοντι τῷ λόγῳ μνημονεύσομεν αὐτῶν, ἡνίκα ἂν καὶ
<span class="lb" data-page="5.464" data-line="14" id="l5.464.14"></span>αὐτὰς τὰς Ἱπποκράτους τε καὶ Πλάτωνος ῥήσεις περὶ
<span class="lb" data-page="5.464" data-line="15" id="l5.464.15"></span>τούτων παραγράφωμεν. ἐν δὲ <span class="milestone ed2page" data-n="5.167" data-unit="ed2page" id="ed2page.5.167"></span>τῷ παρόντι πρὸς τοὺς
<span class="lb" data-page="5.464" data-line="16" id="l5.464.16"></span>περὶ τὸν Χρύσιππον ὁ λόγος ἐνέστηκέ μοι, μήτ’ ἄλλο
<span class="lb" data-page="5.464" data-line="17" id="l5.464.17"></span>γιγνώσκοντας τῶν κατὰ τὰ πάθη, μήθ’ ὡς αἱ τοῦ σώματος
<span class="lb" data-page="5.464" data-line="18" id="l5.464.18"></span>κράσεις οἰκείας ἑαυταῖς ἐργάζονται τὰς παθητικὰς κινήσεις·
<span class="pb" data-page="5.465" id="p5.465"></span>
<span class="lb" data-page="5.465" data-line="1" id="l5.465.1"></span>οὕτως γὰρ ὁ Ποσειδώνιος ὀνομάζειν εἴωθεν. Ἀριστοτέλης
<span class="lb" data-page="5.465" data-line="2" id="l5.465.2"></span>δ’ ἄντικρυς ἤδη καλεῖ τῶν ζώων ἁπάσας τὰς τοιαύτας τῆς
<span class="lb" data-page="5.465" data-line="3" id="l5.465.3"></span>ψυχῆς καταστάσεις, ἐξηγεῖταί τε, καθ’ ὅντινα τρόπον ἐπὶ
<span class="lb" data-page="5.465" data-line="4" id="l5.465.4"></span>ταῖς διαφερούσαις κράσε σισυνίσταται. διόπερ, οἶμαι, καὶ ἡ
<span class="lb" data-page="5.465" data-line="5" id="l5.465.5"></span>τῶν παθῶν τῆς ψυχῆς ἴασις ἐπ’ ἐνίων μὲν εὔκολός τε καὶ ῥᾳδία,
<span class="lb" data-page="5.465" data-line="6" id="l5.465.6"></span>διὰ τὸ μήτε τὰς παθητικὰς κινήσεις αὐτοῖς ἰσχυρὰς ὑπάρχειν,
<span class="lb" data-page="5.465" data-line="7" id="l5.465.7"></span>μήτε τὸ λογιστικὸν ἀσθενὲς φύσει καὶ ἀσύνετον, ἀλλὰ δι’
<span class="lb" data-page="5.465" data-line="8" id="l5.465.8"></span>ἀμαθίαν καὶ μοχθηροὺς ἐθισμοὺς ἐμπαθῶς ἀναγκάζεσθαι
<span class="lb" data-page="5.465" data-line="9" id="l5.465.9"></span>ζῇν τοὺς τοιούτους ἀνθρώπους, ἐνίοις δὲ χαλεπὴ καὶ δύσκολος,
<span class="lb" data-page="5.465" data-line="10" id="l5.465.10"></span>ὅταν κινήσεις αἱ κατὰ πάθος, αἱ διὰ τὴν τοῦ σώματος
<span class="lb" data-page="5.465" data-line="11" id="l5.465.11"></span>κατασκευὴν ἀναγκαίως γιγνόμεναι, μεγάλαι δή τινες οὖσαι
<span class="lb" data-page="5.465" data-line="12" id="l5.465.12"></span>τύχωσι καὶ σφοδραὶ, τό τε λογιστικὸν ἀσθενὲς καὶ ἀσύνετον
<span class="lb" data-page="5.465" data-line="13" id="l5.465.13"></span>φύσει. χρὴ γὰρ καὶ τοῦτο μὲν ἐπιστήμην λαβεῖν τῶν
<span class="lb" data-page="5.465" data-line="14" id="l5.465.14"></span>ἀληθῶν, καὶ τὰς κατὰ πάθος δὲ κινήσεις ἀμβλυνθῆναι
<span class="lb" data-page="5.465" data-line="15" id="l5.465.15"></span>χρηστοῖς ἐπιτηδεύμασιν ἐθισθεῖσαν, εἴ τις μέλλοι βελτίονα
<span class="lb" data-page="5.465" data-line="16" id="l5.465.16"></span>τὸ ἦθος ἀποδείξειν τὸν ἄνθρωπον. <span class="milestone ed1page" data-n="1.291" data-unit="ed1page" id="ed1page.1.291"></span>οὕτω δὲ καὶ
<span class="lb" data-page="5.465" data-line="17" id="l5.465.17"></span>πλάττειν ἐξ ἀρχῆς ἄνθρωπον χρὴ πρὸς τὸ βέλτιστον, ἁπάντων
<span class="lb" data-page="5.465" data-line="18" id="l5.465.18"></span>μὲν πρῶτον αὐτῶν τῶν σπερμάτων προνοουμένους, οἷς
<span class="pb" data-page="5.466" id="p5.466"></span>
<span class="lb" data-page="5.466" data-line="1" id="l5.466.1"></span>ἐφεξῆς τῆς διαίτης, ἣν ἡ κύουσα διαιτήσεται, κατὰ τε τὰς
<span class="lb" data-page="5.466" data-line="2" id="l5.466.2"></span>τροφὰς καὶ τὰ πόματα, καὶ τὰ γυμνάσια καὶ τὰς ἡσυχίας,
<span class="lb" data-page="5.466" data-line="3" id="l5.466.3"></span>καὶ τοὺς ὕπνους καὶ τὰς ἐγρηγόρσεις, ἐπιθυμίας
<span class="lb" data-page="5.466" data-line="4" id="l5.466.4"></span>τε καὶ θυμοὺς, ὅσα τ’ ἄλλα τοιαῦτα, περὶ ὧν ἁπάντων
<span class="lb" data-page="5.466" data-line="5" id="l5.466.5"></span>ὁ μὲν Πλάτων ἀκριβέστατα διῆλθεν, ὁ δὲ Χρύσιππος
<span class="lb" data-page="5.466" data-line="6" id="l5.466.6"></span>οὐ μόνον αὐτὸς οὐδὲν ἱκνούμενον εἶπεν, ἀλλ’ οὐδὲ τῶν
<span class="lb" data-page="5.466" data-line="7" id="l5.466.7"></span>ἀπ’ αὐτοῦ τινι κατέλιπεν ἀφορμὴν εὑρέσεως, μοχθηρὰν
<span class="lb" data-page="5.466" data-line="8" id="l5.466.8"></span>ὑποβαλλόμενος τῷ λόγῳ τὴν κρηπῖδα. ταῦτά τοι
<span class="lb" data-page="5.466" data-line="9" id="l5.466.9"></span>καὶ ὁ Ποσειδώνιος αὐτῷ μέμφεται μετὰ τοῦ καὶ θαυμάζειν,
<span class="lb" data-page="5.466" data-line="10" id="l5.466.10"></span>ὅσα Πλάτων εἶπεν ὑπὲρ τῆς τῶν παίδων ἔτι τε κυουμένων
<span class="lb" data-page="5.466" data-line="11" id="l5.466.11"></span>ἐν τῇ μήτρᾳ διαπλάσεως, ἀποκυηθέντων τε τροφῆς
<span class="lb" data-page="5.466" data-line="12" id="l5.466.12"></span>καὶ παιδείας, καὶ γέγραφεν οἷον ἐπιτομήν τινα κατὰ τὸ πρῶτον
<span class="lb" data-page="5.466" data-line="13" id="l5.466.13"></span>αὐτοῦ περὶ παθῶν σύγγραμμα τῶν ὑπὸ Πλάτωνος εἰρημένων,
<span class="lb" data-page="5.466" data-line="14" id="l5.466.14"></span>ὡς χρὴ τρέφεσθαι καὶ παιδεύεσθαι τοὺς παῖδας
<span class="lb" data-page="5.466" data-line="15" id="l5.466.15"></span>ὑπὲρ τοῦ τὸ παθητικόν τε καὶ ἄλογον τῆς ψυχῆς σύμμετρον
<span class="lb" data-page="5.466" data-line="16" id="l5.466.16"></span>ἀποφαίνεσθαι ταῖς κινήσεσι καὶ τοῖς τοῦ λόγου προστάγμασιν
<span class="lb" data-page="5.466" data-line="17" id="l5.466.17"></span>εὐπειθές. αὕτη γὰρ ἀρίστη παίδων παιδείας παρασκευὴ
<span class="lb" data-page="5.466" data-line="18" id="l5.466.18"></span>τοῦ παθητικοῦ τῆς ψυχῆς, ὡς ἂν ἐπιτηδειοτάτη ᾖ πρὸς
<span class="lb" data-page="5.466" data-line="19" id="l5.466.19"></span>τὴν ἀρχὴν τοῦ λογιστικοῦ. μικρὸν μὲν γὰρ τὰ πρῶτα καὶ
<span class="pb" data-page="5.467" id="p5.467"></span>
<span class="lb" data-page="5.467" data-line="1" id="l5.467.1"></span>ἀσθενὲς ὑπάρχειν τοῦτο, μέγα δὲ καὶ ἰσχυρὸν ἀποτελεῖσθαι
<span class="lb" data-page="5.467" data-line="2" id="l5.467.2"></span>περὶ τὴν τεσσαρεσκαιδεκαετῆ ἡλικίαν, ἡνίκα ἤδη κρατεῖν τε
<span class="lb" data-page="5.467" data-line="3" id="l5.467.3"></span>καὶ ἄρχειν αὐτῷ προσήκει καθάπερ ἡνιόχῳ τινὶ τοῦ ζεύγους
<span class="lb" data-page="5.467" data-line="4" id="l5.467.4"></span>τῶν συμφύτων ἵππων, ἐπιθυμίας τε καὶ θυμοῦ, μήτ’
<span class="lb" data-page="5.467" data-line="5" id="l5.467.5"></span>ἰσχυρῶν ὑπαρχόντων ἄγαν, μήτ’ ἀσθενῶν, μήτ’ ὀκνηρῶν,
<span class="lb" data-page="5.467" data-line="6" id="l5.467.6"></span>μήτ’ ἐκφόρων, μήτε δυσπειθῶν ὅλως, ἢ ἀκόσμων, ἢ ὑβριστῶν,
<span class="lb" data-page="5.467" data-line="7" id="l5.467.7"></span>ἀλλ’ εἰς ἅπαν ἑτοίμων ἕπεσθαί τε καὶ πείθεσθαι τῷ
<span class="lb" data-page="5.467" data-line="8" id="l5.467.8"></span>λογισμῷ, τούτου δ’ αὐτοῦ τὴν παιδείαν τε καὶ τὴν ἀρετὴν
<span class="lb" data-page="5.467" data-line="9" id="l5.467.9"></span>ἐπιστήμην εἶναι τῆς τῶν ὄντων φύσεως, ὥσπερ τοῦ ἡνιόχου
<span class="lb" data-page="5.467" data-line="10" id="l5.467.10"></span>τῶν ἡνιοχικῶν θεωρημάτων. ἐν γὰρ ταῖς ἀλόγοις τῆς ψυχῆς
<span class="lb" data-page="5.467" data-line="11" id="l5.467.11"></span>δυνάμεσιν ἐπιστήμας οὐκ ἐγγίνεσθαι, καθάπερ οὐδὲ ἐν τοῖς
<span class="lb" data-page="5.467" data-line="12" id="l5.467.12"></span>ἵπποις, ἀλλὰ τούτοις μὲν τὴν οἰκείαν ἀρετὴν ἐξ ἐθισμοῦ
<span class="lb" data-page="5.467" data-line="13" id="l5.467.13"></span>τινος ἀλόγου παραγίνεσθαι, τοῖς δ’ ἡνιόχοις ἐκ διδασκαλίας
<span class="lb" data-page="5.467" data-line="14" id="l5.467.14"></span>λογικῆς. ἕπεται δ’ αὖθις τοῖσδε καὶ ὁ περὶ τῶν ἀρετῶν
<span class="lb" data-page="5.467" data-line="15" id="l5.467.15"></span>λόγος αὐτὸς ἔχων τὸ σφάλμα διττὸν, εἴτ’ ἐπιστήμας τις
<span class="lb" data-page="5.467" data-line="16" id="l5.467.16"></span>ἁπάσας αὐτὰς, εἴτε δυνάμεις ὑπολάβοι. τῶν μὲν γὰρ ἀλόγων
<span class="lb" data-page="5.467" data-line="17" id="l5.467.17"></span>τῆς ψυχῆς μερῶν ἀλόγους ἀνάγκη καὶ τὰς ἀρετὰς
<span class="pb" data-page="5.468" id="p5.468"></span>
<span class="lb" data-page="5.468" data-line="1" id="l5.468.1"></span>εἶναι, τοῦ λογιστικοῦ δὲ μόνου λογικήν. ὥστ’ εὐλόγως
<span class="lb" data-page="5.468" data-line="2" id="l5.468.2"></span>ἐκείνων μὲν αἱ ἀρεταὶ δυνάμεις εἰσὶν, <span class="milestone ed2page" data-n="5.168" data-unit="ed2page" id="ed2page.5.168"></span>ἐπιστήμη δὲ
<span class="lb" data-page="5.468" data-line="3" id="l5.468.3"></span>μόνου τοῦ λογιστικοῦ. Χρύσιππος δὲ μεγάλα σφάλλεται,
<span class="lb" data-page="5.468" data-line="4" id="l5.468.4"></span>οὐχ ὅτι μηδεμίαν ἀρετὴν ἐποίησε δύναμιν, (οὐ γὰρ μέγα τὸ
<span class="lb" data-page="5.468" data-line="5" id="l5.468.5"></span>τοιοῦτον σφάλμα ἐστὶν, οὐδὲ διαφερόμεθα πρὸς αὐτὸ,) ἀλλ’
<span class="lb" data-page="5.468" data-line="6" id="l5.468.6"></span>ὅτι πολλὰς ἐπιστήμας τε καὶ ἀρετὰς εἶναι φήσας μίαν
<span class="lb" data-page="5.468" data-line="7" id="l5.468.7"></span>ἔφησεν εἶναι δύναμιν τῆς ψυχῆς. οὐ γὰρ ἐνδέχεται μιᾶς
<span class="lb" data-page="5.468" data-line="8" id="l5.468.8"></span>δυνάμεως ἀρετὰς εἶναι πολλὰς, εἴ γε μηδὲ τελειοτάτας πολλὰς
<span class="lb" data-page="5.468" data-line="9" id="l5.468.9"></span>ἑνὸς πράγματος. μία γὰρ ἑκάστου τῶν ὄντων ἡ τελειότης,
<span class="lb" data-page="5.468" data-line="10" id="l5.468.10"></span>ἡ δ’ ἀρετὴ τελειότης ἐστὶ τῆς ἑκάστου φύσεως, ὡς
<span class="lb" data-page="5.468" data-line="11" id="l5.468.11"></span>αὐτὸς ὁμολογεῖ. κάλλιον οὖν Ἀρίστων ὁ Χῖος, οὔτε πολλὰς
<span class="lb" data-page="5.468" data-line="12" id="l5.468.12"></span>εἶναι τὰς ἀρετὰς τῆς ψυχῆς ἀποφηνάμενος, ἀλλὰ μίαν,
<span class="lb" data-page="5.468" data-line="13" id="l5.468.13"></span>ἣν ἐπιστήμην ἀγαθῶν τε καὶ κακῶν εἶναί φησιν, οὔτε περὶ
<span class="lb" data-page="5.468" data-line="14" id="l5.468.14"></span>τῶν παθῶν ἐναντία ταῖς ἰδίαις ὑποθέσεσι γράψας, ὥσπερ
<span class="lb" data-page="5.468" data-line="15" id="l5.468.15"></span>ὁ Χρύσιππος.
</p>
          </article>

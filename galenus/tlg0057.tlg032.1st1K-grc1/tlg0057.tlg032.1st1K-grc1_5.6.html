<article xmlns="http://www.w3.org/1999/xhtml" id="urn:cts:greekLit:tlg0057.tlg032.1st1K-grc1:5.6">
<span class="pb page1" data-page="5.468" id="p5.468"></span>
<span class="milestone ed1page page1" data-n="1.291" data-unit="ed1page" id="ed1page.1.291"></span>
<span class="milestone ed2page page1" data-n="5.168" data-unit="ed2page" id="ed2page.5.168"></span>
            <p>
<span class="lb" data-page="5.468" data-line="16" id="l5.468.16"></span>Ἀλλὰ περὶ μὲν τῶν ἀρετῶν ἐν τοῖς ἑξῆς ἐροῦμεν,
<span class="lb" data-page="5.468" data-line="17" id="l5.468.17"></span>ἐπειδὴ καὶ περὶ τούτων ὁ Χρύσιππος ἐπηρεάζει τὸν Πλάτωνα.
<span class="lb" data-page="5.468" data-line="18" id="l5.468.18"></span>νυνὶ γὰρ ἐξ ἀκολουθίας τινὸς αὐτῶν ἐμνημόνευσα, τῷ περὶ
<span class="pb" data-page="5.469" id="p5.469"></span>
<span class="lb" data-page="5.469" data-line="1" id="l5.469.1"></span>τῶν παθῶν δόγματι καὶ τοῦ περὶ τῶν ἀρετῶν ἐξ ἀνάγκης
<span class="lb" data-page="5.469" data-line="2" id="l5.469.2"></span>ἑπομένου, ὥσπερ καὶ ὁ Ποσειδώνιός φησιν, ᾧδέ πως γράφων
<span class="lb" data-page="5.469" data-line="3" id="l5.469.3"></span>αὐτοῖς ὀνόμασι κατὰ τὸ πρῶτον περὶ παθῶν οὐ μετὰ
<span class="lb" data-page="5.469" data-line="4" id="l5.469.4"></span>πολλὰ τῆς ἀρχῆς τοῦ βιβλίου· νομίζω γὰρ καὶ τὴν περὶ
<span class="lb" data-page="5.469" data-line="5" id="l5.469.5"></span>ἀγαθῶν καὶ κακῶν, καὶ τὴν περὶ τελῶν, καὶ τὴν περὶ ἀρετῶν
<span class="lb" data-page="5.469" data-line="6" id="l5.469.6"></span>ἐκ τῆς περὶ παθῶν ὀρθῶς διασκέψεως ἠρτῆσθαι.
<span class="lb" data-page="5.469" data-line="7" id="l5.469.7"></span>ὅτι μὲν οὖν τὴν περὶ τῶν ἀρετῶν ὀρθῶς δόξαν ἐζεῦχθαι
<span class="lb" data-page="5.469" data-line="8" id="l5.469.8"></span>συμβέβηκε τῇ περὶ τῶν παθῶν, αὐτάρκως ἐνδεδεῖχθαί μοι
<span class="lb" data-page="5.469" data-line="9" id="l5.469.9"></span>δοκῶ· ὅτι δὲ καὶ τὴν περὶ ἀγαθῶν τε καὶ τοῦ τέλους, ἀρκεῖ
<span class="lb" data-page="5.469" data-line="10" id="l5.469.10"></span>μοι τὰ Ποσειδωνίου παραγράψαι τόνδε τὸν τρόπον
<span class="lb" data-page="5.469" data-line="11" id="l5.469.11"></span>ἔχοντα. τὸ δὴ τῶν παθῶν αἴτιον, τουτέστι τῆς τε ἀνομολογίας
<span class="lb" data-page="5.469" data-line="12" id="l5.469.12"></span>καὶ τοῦ κακοδαίμονος βίου, τὸ μὴ κατὰ πᾶν ἕπεσθαι
<span class="lb" data-page="5.469" data-line="13" id="l5.469.13"></span>τῷ ἐν αὑτῷ δαίμονι συγγενεῖ τε ὄντι καὶ τὴν ὁμοίαν
<span class="lb" data-page="5.469" data-line="14" id="l5.469.14"></span>φύσιν ἔχοντι τῷ τὸν ὅλον κόσμον διοικοῦντι, τῷ δὲ χείρονι
<span class="lb" data-page="5.469" data-line="15" id="l5.469.15"></span>καὶ ζωώδει ποτὲ συνεκκλίνοντας φέρεσθαι. οἱ δὲ τοῦτο παριδόντες
<span class="lb" data-page="5.469" data-line="16" id="l5.469.16"></span>οὔτε ἐν τούτοις βελτιοῦσι τὴν αἰτίαν τῶν παθῶν,
<span class="lb" data-page="5.469" data-line="17" id="l5.469.17"></span>οὔτ’ ἐν τοῖς περὶ τῆς εὐδαιμονίας καὶ ὁμολογίας ὀρθοδοξοῦσιν.
<span class="lb" data-page="5.469" data-line="18" id="l5.469.18"></span>οὐ γὰρ βλέπουσιν, ὅτι πρῶτόν ἐστιν ἐν αὐτῇ τὸ
<span class="pb" data-page="5.470" id="p5.470"></span>
<span class="lb" data-page="5.470" data-line="1" id="l5.470.1"></span>κατὰ μηδὲν ἄγεσθαι ὑπὸ τοῦ ἀλόγου τε καὶ κακοδαίμονος
<span class="lb" data-page="5.470" data-line="2" id="l5.470.2"></span>καὶ ἀθέου τῆς ψυχῆς. ἐν τούτοις φανερῶς ὁ Ποσειδώνιος
<span class="lb" data-page="5.470" data-line="3" id="l5.470.3"></span>ἐδίδαξε, πηλίκον ἁμαρτάνουσιν οἱ περὶ τὸν Χρύσιππον,
<span class="lb" data-page="5.470" data-line="4" id="l5.470.4"></span>οὐ μόνον ἐν τοῖς περὶ τῶν παθῶν λογισμοῖς, ἀλλὰ
<span class="lb" data-page="5.470" data-line="5" id="l5.470.5"></span>καὶ περὶ τοῦ τέλους. οὐ γὰρ, ὡς ἐκεῖνοι λέγουσιν, ἀλλ’ ὡς
<span class="lb" data-page="5.470" data-line="6" id="l5.470.6"></span>ὁ Πλάτων ἐδίδαξε, τὸ τῇ φύσει ζῆν ὁμολογουμένως ἐστίν.
<span class="lb" data-page="5.470" data-line="7" id="l5.470.7"></span>ὄντος γὰρ ἐν ἡμῖν τοῦ μὲν βελτίονος τῆς ψυχῆς μέρους,
<span class="lb" data-page="5.470" data-line="8" id="l5.470.8"></span>τοῦ δὲ χείρους, ὁ μὲν τῷ βελτίονι συνεπόμενος ὁμολογουμένως
<span class="lb" data-page="5.470" data-line="9" id="l5.470.9"></span>ἂν λέγοιτο τῇ φύσει ζῇν, ὁ δὲ τῷ χείρονι μᾶλλον
<span class="lb" data-page="5.470" data-line="10" id="l5.470.10"></span>ἑπόμενος ἀνομολογουμένως· ἔστι δ’ οὗτος μὲν ὁ κατὰ πάθος
<span class="lb" data-page="5.470" data-line="11" id="l5.470.11"></span>ζῶν, ἐκεῖνος δὲ ὁ κατὰ λόγον. οὐκ ἀρκεσθεὶς δὲ τούτοῖς
<span class="lb" data-page="5.470" data-line="12" id="l5.470.12"></span>ὁ Ποσειδώνιος ἐναργέστερόν τε καὶ σφοδρότερον καθάπτεται
<span class="lb" data-page="5.470" data-line="13" id="l5.470.13"></span>τῶν περὶ τὸν Χρύσιππον, ὡς οὐκ ὀρθῶς ἐξηγουμένων
<span class="lb" data-page="5.470" data-line="14" id="l5.470.14"></span>τὸ τέλος. ἔχει δὲ ἡ ῥῆσις ᾧδε· ἃ δὴ παρέντες ἔνιοι
<span class="lb" data-page="5.470" data-line="15" id="l5.470.15"></span>τὸ ὁμολογουμένως ζῇν συστέλλουσιν εἰς τὸ πᾶν τὸ ἐνδεχόμενον
<span class="lb" data-page="5.470" data-line="16" id="l5.470.16"></span>ποιεῖν ἕνεκα τῶν πρώτων κατὰ φύσιν, ὅμοιον αὐτὸ
<span class="lb" data-page="5.470" data-line="17" id="l5.470.17"></span>ποιοῦντες τῷ σκοπὸν ἐκτίθεσθαι τὴν ἡδονὴν, ἢ τὴν
<span class="lb" data-page="5.470" data-line="18" id="l5.470.18"></span>ἀοχλησίαν, ἢ ἄλλο τι τοιοῦτον. ἔστι δὲ μάχην ἐμφαῖνον
<span class="pb" data-page="5.471" id="p5.471"></span>
<span class="lb" data-page="5.471" data-line="1" id="l5.471.1"></span>κατ’ αὐτὴν τὴν ἐκφορὰν, καλὸν δὲ καὶ εὐδαιμονικὸν οὐδέν.
<span class="lb" data-page="5.471" data-line="2" id="l5.471.2"></span><span class="milestone ed2page" data-n="5.169" data-unit="ed2page" id="ed2page.5.169"></span>παρέπεται γὰρ κατὰ τὸ ἀναγκαῖον τῷ τέλει, τέλος δὲ
<span class="lb" data-page="5.471" data-line="3" id="l5.471.3"></span>οὐκ ἔστιν, ἀλλὰ καὶ τούτου διαληφθέντος ὀρθῶς, ἔξεστι
<span class="lb" data-page="5.471" data-line="4" id="l5.471.4"></span>μὲν αὐτῷ χρῆσθαι πρὸς τὸ διακόπτειν τὰς ἀπορίας, ἃς οἱ
<span class="lb" data-page="5.471" data-line="5" id="l5.471.5"></span>σοφισταὶ προτείνουσι, μὴ μέντοι γε τὸ κατ’ ἐμπειρίαν τῶν
<span class="lb" data-page="5.471" data-line="6" id="l5.471.6"></span>κατὰ τὴν ὅλην φύσιν συμβαινόντων ζῇν, ὅπερ ἰσοδυναμεῖ
<span class="lb" data-page="5.471" data-line="7" id="l5.471.7"></span>τῷ ὁμολογουμένως εἰπεῖν ζῇν, ἡνίκα μὴ τοῦτο μικροπρεπῶς
<span class="lb" data-page="5.471" data-line="8" id="l5.471.8"></span>συντείνειν εἴς τι τῶν διαφόρων τυγχάνει. ἤρκει μὲν οὖν
<span class="lb" data-page="5.471" data-line="9" id="l5.471.9"></span>ἴσως καὶ τοῦτο πρὸς ἔνδειξιν τῆς ἀτοπίας ὧν ὁ Χρύσιππος
<span class="lb" data-page="5.471" data-line="10" id="l5.471.10"></span>εἴρηκε περὶ τοῦ τέλους ἐξηγούμενος, ὅπως ἂν τις τυγχάνοι
<span class="lb" data-page="5.471" data-line="11" id="l5.471.11"></span>τοῦ ὁμολογουμένως τῇ φύσει ζῇν. ἄμεινον μὴν ἡγοῦμαι καὶ
<span class="lb" data-page="5.471" data-line="12" id="l5.471.12"></span>τὰ τούτοις ἑξῆς ὑπὸ τοῦ Ποσειδωνίου γεγραμμένα παραθέσθαι
<span class="lb" data-page="5.471" data-line="13" id="l5.471.13"></span>τόνδε τὸν τρόπον ἔχοντα. ταύτην τε δὴ τὴν ἀτοπίαν
<span class="lb" data-page="5.471" data-line="14" id="l5.471.14"></span>διέλυσεν ἡ αἰτία τῶν παθῶν ὁραθεῖσα, καὶ τὰς ἀρχὰς
<span class="lb" data-page="5.471" data-line="15" id="l5.471.15"></span>ἔδειξε τῆς ἐν τοῖς ὀρεκτοῖς καὶ φευκτοῖς διαστροφῆς,
<span class="lb" data-page="5.471" data-line="16" id="l5.471.16"></span>καὶ τοὺς τρόπους τῆς ἀσκήσεως διεῖλε. καὶ τὰ διαπορούμενα
<span class="lb" data-page="5.471" data-line="17" id="l5.471.17"></span>περὶ τῆς ἐκ πάθους ὁρμῆς ἐξέφῃνεν. οὐ σμικρά γε
<span class="lb" data-page="5.471" data-line="18" id="l5.471.18"></span>οὐδὲ τὰ τυχόντα φησὶν ἡμᾶς ἀπολαύσειν ἀγαθὰ, τῆς αἰτίας
<span class="pb" data-page="5.472" id="p5.472"></span>
<span class="lb" data-page="5.472" data-line="1" id="l5.472.1"></span>τῶν παθῶν εὑρεθείσης. εἰς γὰρ τὸ μαθεῖν ἀκριβῶς, οἷόν
<span class="lb" data-page="5.472" data-line="2" id="l5.472.2"></span>τι τὸ ὁμολογουμένως τῇ φύσει ζῇν ἐστιν, ἐκ τῆς τῶν παθῶν
<span class="lb" data-page="5.472" data-line="3" id="l5.472.3"></span>αἰτίας εὑρεθείσης ὠφελήθημεν. ὁ μὲν γὰρ κατὰ πάθος
<span class="lb" data-page="5.472" data-line="4" id="l5.472.4"></span>οὐχ ὁμολογουμένως ζῇ τῇ φύσει, ὁ δὲ μὴ κατὰ
<span class="lb" data-page="5.472" data-line="5" id="l5.472.5"></span>πάθος ὁμολογουμένως ζῇ τῇ φύσει. ἕπεται γὰρ ὁ μὲν τῷ
<span class="lb" data-page="5.472" data-line="6" id="l5.472.6"></span>ἀλόγῳ καὶ ἐμπλήκτῳ τῆς ψυχῆς, ὁ δὲ τῷ λογικῷ τε καὶ τῷ
<span class="lb" data-page="5.472" data-line="7" id="l5.472.7"></span>θείῳ. καὶ <span class="milestone ed1page" data-n="1.292" data-unit="ed1page" id="ed1page.1.292"></span>τὰς ἀρχὰς δὲ τῆς ἐν τοῖς αἱρετοῖς τε καὶ
<span class="lb" data-page="5.472" data-line="8" id="l5.472.8"></span>φευκτοῖς διαστροφῆς ἐδίδαξεν ἡ αἰτία τῶν παθῶν εὑρεθεῖσα.
<span class="lb" data-page="5.472" data-line="9" id="l5.472.9"></span>τὰ γὰρ οἰκεῖα ταῖς ἀλόγοις δυνάμεσι τῆς ψυχῆς ἐξαπατώμενοί
<span class="lb" data-page="5.472" data-line="10" id="l5.472.10"></span>τινες ὡς ἁπλῶς οἰκεῖα δοξάζουσιν, οὐκ εἰδότες, ὡς τὸ
<span class="lb" data-page="5.472" data-line="11" id="l5.472.11"></span>μὲν ἥδεσθαί τε καὶ τὸ κρατεῖν τῶν πέλας τοῦ ζωώδους
<span class="lb" data-page="5.472" data-line="12" id="l5.472.12"></span>τῆς ψυχῆς ἐστιν ὀρεκτὰ, σοφία δὲ καὶ πᾶν ὅσον ἀγαθόν
<span class="lb" data-page="5.472" data-line="13" id="l5.472.13"></span>τε καὶ καλὸν ἅμα τοῦ λογικοῦ τε καὶ θείου. καὶ τοὺς τρόπους
<span class="lb" data-page="5.472" data-line="14" id="l5.472.14"></span>δὲ, φησὶ, τῆς ἀσκήσεως ἡ τῶν παθῶν αἰτία γνωρισθεῖσα
<span class="lb" data-page="5.472" data-line="15" id="l5.472.15"></span>διωρίσατο. τοὺς μὲν γὰρ ἐν τοιοῖσδε ῥυθμοῖς ἅμα
<span class="lb" data-page="5.472" data-line="16" id="l5.472.16"></span>καὶ ἁρμονίαις καὶ ἐπιτηδεύμασι, τοὺς δὲ ἐν τοιοῖσδε διαιτᾶσθαι
<span class="lb" data-page="5.472" data-line="17" id="l5.472.17"></span>κελεύσομεν, ὥσπερ ὁ Πλάτων ἡμᾶς ἐδίδαξε, τοὺς
<span class="lb" data-page="5.472" data-line="18" id="l5.472.18"></span>μὲν ἀμβλεῖς καὶ νωθροὺς καὶ ἀθύμους ἔν τε τοῖς ὀρθίοις
<span class="pb" data-page="5.473" id="p5.473"></span>
<span class="lb" data-page="5.473" data-line="1" id="l5.473.1"></span>ῥυθμοῖς καὶ ταῖς κινούσαις ἰσχυρῶς τὴν ψυχὴν ἁρμονίαις
<span class="lb" data-page="5.473" data-line="2" id="l5.473.2"></span>καὶ τοῖς τοιούτοις ἐπιτηδεύμασι τρέφοντες, τοὺς δὲ θυμικωτέρους
<span class="lb" data-page="5.473" data-line="3" id="l5.473.3"></span>καὶ μανικώτερον ᾄττοντας ἐν ταῖς ἐναντίαις. ἐπεὶ
<span class="lb" data-page="5.473" data-line="4" id="l5.473.4"></span>διὰ τί πρὸς θεῶν (ἐρωτήσω γὰρ ἔτι τοῦτο τοὺς ἀπὸ τοῦ
<span class="lb" data-page="5.473" data-line="5" id="l5.473.5"></span>Χρυσίππου) Δάμων ὁ μουσικὸς αὐλητρίδι παραγενόμενος
<span class="lb" data-page="5.473" data-line="6" id="l5.473.6"></span>αὐλούσῃ τὸ Φρύγιον νεανίαις τισὶν οἰνωμένοις καὶ μανικὰ
<span class="lb" data-page="5.473" data-line="7" id="l5.473.7"></span>ἄττα διαπραττομένοις ἐκέλευσεν αὐλῆσαι τὸ Δώριον, οἱ δ’
<span class="lb" data-page="5.473" data-line="8" id="l5.473.8"></span>εὐθὺς ἐπαύσαντο τῆς ἐμπλήκτου φορᾶς; οὐ γὰρ δήπου τὰς
<span class="lb" data-page="5.473" data-line="9" id="l5.473.9"></span>δόξας τοῦ λογιστικοῦ μεταδιδάσκονται πρὸς τῶν αὐλημάτων,
<span class="lb" data-page="5.473" data-line="10" id="l5.473.10"></span>ἀλλὰ τὸ παθητικὸν τῆς ψυχῆς ἄλογον ὑπάρχον, ἐπεγείρονταί
<span class="lb" data-page="5.473" data-line="11" id="l5.473.11"></span>τε καὶ πραΰνονται διὰ κινήσεων ἀλόγων. τῷ μὲν γὰρ
<span class="lb" data-page="5.473" data-line="12" id="l5.473.12"></span>ἀλόγῳ διὰ τῶν ἀλόγων ἥ τε ὠφέλεια καὶ ἡ βλάβη, τῷ λογικῷ
<span class="lb" data-page="5.473" data-line="13" id="l5.473.13"></span>δὲ δι’ ἐπιστήμης τε καὶ εὐμαθίας. καὶ ταῦτ’ οὖν ἐν
<span class="lb" data-page="5.473" data-line="14" id="l5.473.14"></span>τῆς τῶν παθῶν αἰτίας γνωσθείσης ὠφελεῖσθαί φησιν ἡμᾶς
<span class="lb" data-page="5.473" data-line="15" id="l5.473.15"></span>ὁ Ποσειδώνιος, καὶ προσέτι τὰ διαπορούμενα περὶ τῆς
<span class="lb" data-page="5.473" data-line="16" id="l5.473.16"></span>ἐκ πάθους ὁρμῆς ἐξέφηνεν. εἶτ’ αὐτὸς, ἅττα ποτ’ αὐτά
<span class="lb" data-page="5.473" data-line="17" id="l5.473.17"></span>ἐστιν, ἐπιφέρων ἐξηγεῖται τόνδε τὸν τρόπον. οἶμαι γὰρ,
<span class="lb" data-page="5.473" data-line="18" id="l5.473.18"></span>ὅτι πάλαι βλέπετε, πῶς διὰ λόγου μὲν πεισθέντες κακὸν
<span class="pb" data-page="5.474" id="p5.474"></span>
<span class="lb" data-page="5.474" data-line="1" id="l5.474.1"></span>ἑαυτοῖς παρεῖναι ἢ ἐπιφέρεσθαι οὔτε φοβοῦνται οὔτε λυποῦνται,
<span class="lb" data-page="5.474" data-line="2" id="l5.474.2"></span>φαντασίας δ’ ἐκείνων αὐτῶν λαμβάνονται. πῶς
<span class="lb" data-page="5.474" data-line="3" id="l5.474.3"></span>γὰρ ἄν τις λόγῳ κινήσειε τὸ ἄλογον, ἐὰν μή τινα ἀναζωγράφησιν
<span class="lb" data-page="5.474" data-line="4" id="l5.474.4"></span>προσβάληται αἰσθητῇ παραπλησίαν; οὕτως οὖν ἐκ
<span class="lb" data-page="5.474" data-line="5" id="l5.474.5"></span>διηγήσεώς τινες εἰς ἐπιθυμίαν ἐκπίπτουσιν, καὶ ἐναργῶς ἐγκελευσαμένου
<span class="lb" data-page="5.474" data-line="6" id="l5.474.6"></span>του φεύγειν τὸν ἐπιφερόμενον λέοντα, οὐκ ἰδόντες
<span class="lb" data-page="5.474" data-line="7" id="l5.474.7"></span>φοβοῦνται. <span class="milestone ed2page" data-n="5.170" data-unit="ed2page" id="ed2page.5.170"></span>ταῦτά τε οὖν εἴρηται καλῶς τῷ Ποσειδωνίῳ
<span class="lb" data-page="5.474" data-line="8" id="l5.474.8"></span>καὶ τὰ τούτων ἐφεξῆς ἔτι, συμπάσας τὰς αἰτίας
<span class="lb" data-page="5.474" data-line="9" id="l5.474.9"></span>ἐξηγουμένῳ τῶν ἀπορηθέντων ὑπὸ τοῦ Χρυσίππου, περὶ ὧν
<span class="lb" data-page="5.474" data-line="10" id="l5.474.10"></span>κατὰ τὸ πρὸ τούτου γράμμα διῆλθον ἐπὶ τῆς τελευτῆς,
<span class="lb" data-page="5.474" data-line="11" id="l5.474.11"></span>ὅθεν μοι δοκῶ καὶ νῦν ἐνταῦθα καταπαῦσαι τὸν λόγον,
<span class="lb" data-page="5.474" data-line="12" id="l5.474.12"></span>μίαν ἔτι τὴν ἐφεξῆς αὐτοῦ παραγράψας ῥῆσιν ἔχουσαν ᾧδε.
<span class="lb" data-page="5.474" data-line="13" id="l5.474.13"></span>καὶ μὴν οἱ προκόπτοντες μεγάλα κακὰ δοκοῦντες ἑαυτοῖς
<span class="lb" data-page="5.474" data-line="14" id="l5.474.14"></span>οὐ λυποῦνται· φέρονται γὰρ οὐ κατὰ τὸ ἄλογον τῆς ψυχῆς
<span class="lb" data-page="5.474" data-line="15" id="l5.474.15"></span>οὕτως ἀλλὰ κατὰ τὸ λογικόν. εἶτ’ ἐφεξῆς οὗτος, διὰ τί
<span class="lb" data-page="5.474" data-line="16" id="l5.474.16"></span>τὰ χρονίζοντα τῶν παθῶν ἡσυχέστερά τε καὶ ἀσθενέστερα
<span class="lb" data-page="5.474" data-line="17" id="l5.474.17"></span>γίγνεται, τὴν αἰτίαν ἀποδίδωσιν, ὑπὲρ ἧς ὁ Χρύσιππος ἐν
<span class="pb" data-page="5.475" id="p5.475"></span>
<span class="lb" data-page="5.475" data-line="1" id="l5.475.1"></span>τῷ δευτέρῳ περὶ παθῶν ἀπορεῖν ὡμολόγησεν. εἴρηται δὲ
<span class="lb" data-page="5.475" data-line="2" id="l5.475.2"></span>περὶ αὐτῆς ὑφ’ ἡμῶν ἐπὶ τῇ τελευτῇ τοῦ τετάρτου, καὶ νῦν
<span class="lb" data-page="5.475" data-line="3" id="l5.475.3"></span>εἰρήσεται διὰ βραχέων οἷον ἐπιτομή τις τῆς Ποσειδωνίου ῥήσεως
<span class="lb" data-page="5.475" data-line="4" id="l5.475.4"></span>μακρᾶς ὑπαρχούσης. τὸ τοίνυν παθητικὸν τῆς ψυχῆς
<span class="lb" data-page="5.475" data-line="5" id="l5.475.5"></span>ἐν τῷ χρόνῳ τοῦτο μὲν ἐμπίπλαται τῶν οἰκείων ἐπιθυμιῶν,
<span class="lb" data-page="5.475" data-line="6" id="l5.475.6"></span>τοῦτο δὲ κάμνει ταῖς πολυχρονίαις κινήσεσιν, ὥστε διὰ
<span class="lb" data-page="5.475" data-line="7" id="l5.475.7"></span>ἄμφω καθησυχάσαντος αὐτοῦ καὶ μέτρια κινουμένου κρατεῖν
<span class="lb" data-page="5.475" data-line="8" id="l5.475.8"></span>ὁ λογισμὸς ἤδη δύναται, ὥσπερ καὶ ἵππου τινὸς ἐκφόρου
<span class="lb" data-page="5.475" data-line="9" id="l5.475.9"></span>τὸν ἐπιβάτην ἐξενεγκόντος βιαίως, εἶτα κάμνοντός τε
<span class="lb" data-page="5.475" data-line="10" id="l5.475.10"></span>ἅμα τῷ δρόμῳ καὶ προσέτι καὶ ἐμπλησθέντος ὧν ἐπεθύμησεν,
<span class="lb" data-page="5.475" data-line="11" id="l5.475.11"></span>αὖθις ὁ ἡνίοχος ἐγκρατὴς κατασταίη. φαίνεται γὰρ
<span class="lb" data-page="5.475" data-line="12" id="l5.475.12"></span>τοῦτο πολλάκις γιγνόμενον, καὶ οἵ γε παιδεύοντες τὰ νέα
<span class="lb" data-page="5.475" data-line="13" id="l5.475.13"></span>τῶν ζώων, ἐπιτρέψαντες αὐτοῖς κάμνειν τε ἅμα καὶ ἐμπλησθῆναι
<span class="lb" data-page="5.475" data-line="14" id="l5.475.14"></span>κατὰ τὰς ἐκφόρους κινήσεις, ὕστερον ἐπιτίθενται.
<span class="lb" data-page="5.475" data-line="15" id="l5.475.15"></span>περί τε οὖν τῶν τοιούτων ἠπόρησεν ὁ Χρύσιππος, ὡς ἂν
<span class="lb" data-page="5.475" data-line="16" id="l5.475.16"></span>οὐ δυνάμενος εἰς τὸ παθητικὸν τῆς ψυχῆς ἀναφέρεσθαι αὐτῶν
<span class="lb" data-page="5.475" data-line="17" id="l5.475.17"></span>τὰς αἰτίας, καὶ προσέτι, καὶ γὰρ καὶ τοῦτο δείκνυσιν
<span class="lb" data-page="5.475" data-line="18" id="l5.475.18"></span>ἐν τοῖς ἑξῆς ὁ Ποσειδώνιος, οὐ τοῖς φαινομένοις μόνοις,
<span class="pb" data-page="5.476" id="p5.476"></span>
<span class="lb" data-page="5.476" data-line="1" id="l5.476.1"></span>ἀλλὰ καὶ Ζήνωνι καὶ Κλεάνθει διαφέρεται. τὴν μὲν τοῦ
<span class="lb" data-page="5.476" data-line="2" id="l5.476.2"></span>Κλεάνθους γνώμην ὑπὲρ τοῦ παθητικοῦ τῆς ψυχῆς ἐκ τῶνδε
<span class="lb" data-page="5.476" data-line="3" id="l5.476.3"></span>φαίνεσθαί φησι τῶν ἐπῶν. ΛΟΓ. Τί ποτ’ ἔσθ’ ὅ τι βούλει,
<span class="lb" data-page="5.476" data-line="4" id="l5.476.4"></span>θυμέ; τοῦτό μοι φράσον, Θ. Ἔχω, λογισμὲ, πᾶν ὃ
<span class="lb" data-page="5.476" data-line="5" id="l5.476.5"></span>βούλομαι ποιεῖν. ΛΟΓ. Βασιλικόν γε πλὴν ὅμως εἰπὸν
<span class="lb" data-page="5.476" data-line="6" id="l5.476.6"></span>πάλιν. Θ. Ὅσ’ ἂν ἐπιθυμῶ, ταῦθ’ ὅπως γενήσεται. ταυτὶ
<span class="lb" data-page="5.476" data-line="7" id="l5.476.7"></span>τὰ ἀμοιβαῖα Κλεάνθους φησὶν εἶναι Ποσειδώνιος, ἐναργῶς
<span class="lb" data-page="5.476" data-line="8" id="l5.476.8"></span>ἐνδεικνύμενος τὴν περὶ τοῦ παθητικοῦ τῆς ψυχῆς γνώμην
<span class="lb" data-page="5.476" data-line="9" id="l5.476.9"></span>αὐτοῦ, εἴ γε δὴ πεποίηκε τὸν λογισμὸν τῷ θυμῷ διαλεγόμενον
<span class="lb" data-page="5.476" data-line="10" id="l5.476.10"></span>ὡς ἕτερον ἑτέρῳ. ὁ δὲ Χρύσιππος οὔθ’ ἕτερον.
<span class="lb" data-page="5.476" data-line="11" id="l5.476.11"></span>εἶναι νομίζει τὸ παθητικὸν τῆς ψυχῆς τοῦ λογιστικοῦ, καὶ
<span class="lb" data-page="5.476" data-line="12" id="l5.476.12"></span>τῶν ἀλόγων ζώων ἀφαιρεῖται τὰ πάθη φανερῶς ἐπιθυμίᾳ
<span class="lb" data-page="5.476" data-line="13" id="l5.476.13"></span>τε καὶ θυμῷ διοικουμένων, ὡς καὶ Ποσειδώνιος ὑπὲρ αὐτῶν.
<span class="lb" data-page="5.476" data-line="14" id="l5.476.14"></span>ἐπιπλέον διεξέρχεται. ὅσα μὲν οὖν τῶν ζώων δυσκίνητ’ ἐστὶ
<span class="lb" data-page="5.476" data-line="15" id="l5.476.15"></span>καὶ προσπεφυκότα δίκην φυτῶν πέτραις ἤ τισιν ἑτέροις
<span class="lb" data-page="5.476" data-line="16" id="l5.476.16"></span>τοιούτοις, ἐπιθυμίᾳ μόνῃ διοικεῖσθαι λέγει αὐτὰ, τὰ δ’
<span class="lb" data-page="5.476" data-line="17" id="l5.476.17"></span>ἄλλα τὰ ἄλογα σύμπαντα ταῖς δυνάμεσιν ἀμφοτέραις χρῆσθαι,
<span class="lb" data-page="5.476" data-line="18" id="l5.476.18"></span>τῇ τ’ ἐπιθυμητικῇ καὶ τῇ θυμοειδεῖ, τὸν ἄνθρωπον
<span class="pb" data-page="5.477" id="p5.477"></span>
<span class="lb" data-page="5.477" data-line="1" id="l5.477.1"></span>δὲ μόνον ταῖς τρισὶ, προσειληφέναι γὰρ καὶ τὴν λογιστικὴν
<span class="lb" data-page="5.477" data-line="2" id="l5.477.2"></span>ἀρχήν. ταῦτά τε οὖν ὀρθῶς εἴρηται τῷ Ποσειδωνίῳ καὶ
<span class="lb" data-page="5.477" data-line="3" id="l5.477.3"></span>ἄλλα πάμπολλα καθ’ ὅλην τὴν περὶ τῶν παθῶν πραγματείαν.
<span class="lb" data-page="5.477" data-line="4" id="l5.477.4"></span>ὥσπερ οὖν ὁ Χρύσιππος ἐσφαλμένος ἐν αὐτοῖς, ὡς
<span class="lb" data-page="5.477" data-line="5" id="l5.477.5"></span>ἄν τις εἴποι, τοῖς στοιχείοις τῆς περὶ τῶν παθῶν θεωρίας
<span class="lb" data-page="5.477" data-line="6" id="l5.477.6"></span>ἐξ ἀνάγκης πάμπολλα κακῶς εἶπεν, οὕτως ἀνάγκη τὸν ἀληθέσι
<span class="lb" data-page="5.477" data-line="7" id="l5.477.7"></span>ταῖς ἀρχαῖς χρησάμενον, εἰ μὲν ἀκριβῶς φυλάξειε τὸ
<span class="lb" data-page="5.477" data-line="8" id="l5.477.8"></span>πρὸς αὐτὰς ἀκόλουθον, ἅπαν εἰπεῖν ὀρθῶς, εἰ δ’ οὐκ
<span class="lb" data-page="5.477" data-line="9" id="l5.477.9"></span>ἀκριβῶς, ἀλλὰ τά γε πλεῖστα κατορθῶσαι. δοκῶ μοι καταπαύσειν
<span class="lb" data-page="5.477" data-line="10" id="l5.477.10"></span>ἤδη τὸν ἐνεστῶτα λόγον ἐν τῷδε. τὸ γὰρ ἐπισκέπτεσθαι
<span class="lb" data-page="5.477" data-line="11" id="l5.477.11"></span>νῦν, ὁποίας τινὸς ἔχεται γνώμης ὁ Ζήνων, οὐ
<span class="lb" data-page="5.477" data-line="12" id="l5.477.12"></span>κατὰ τὸν ἐξ ἀρχῆς ἄν μοι προστεθέντα γίγνοιτο σκοπόν.
<span class="lb" data-page="5.477" data-line="13" id="l5.477.13"></span>ἕνεκα γὰρ τοῦ μὴ μακρολογεῖν ἀποχωρήσειν ἔφην τῶν ἄλλων
<span class="lb" data-page="5.477" data-line="14" id="l5.477.14"></span>Στωϊκῶν, ἐξετάζειν δὲ μόνα τὰ Χρυσίππου. <span class="milestone ed2page" data-n="5.171" data-unit="ed2page" id="ed2page.5.171"></span>καὶ γὰρ
<span class="lb" data-page="5.477" data-line="15" id="l5.477.15"></span>οὐδὲ τί ποτε ἕκαστος ἐγίγνωσκε τῶν φιλοσόφων ὑπὲρ ψυχῆς,
<span class="lb" data-page="5.477" data-line="16" id="l5.477.16"></span>ὑπεσχόμην ἐν τῇδε τῇ πραγματείᾳ διελθεῖν, ἀλλ’ ὅπως ἀληθείας
<span class="lb" data-page="5.477" data-line="17" id="l5.477.17"></span>ἔχει τὰ Πλάτωνός τε καὶ Ἱπποκράτους δόγματα διασκέψασθαι.
<span class="lb" data-page="5.477" data-line="18" id="l5.477.18"></span>ὥστε καὶ τὰ πρὸς τὸν Χρύσιππον ἀντειρημένα
<span class="pb" data-page="5.478" id="p5.478"></span>
<span class="lb" data-page="5.478" data-line="1" id="l5.478.1"></span>μοι παρὰ τὸ προκείμενον ἐγένετο, καὶ Ζήνων, εἰ μὲν τὰ
<span class="lb" data-page="5.478" data-line="2" id="l5.478.2"></span>αὐτὰ βούλοιτο Χρυσίππῳ, τοῖς αὐτοῖς ἐγκλήμασιν ὑπεύθυνος
<span class="lb" data-page="5.478" data-line="3" id="l5.478.3"></span>καταστήσεται, εἰ δὲ ταῖς τοῦ Πλάτωνος ἀρχαῖς ἕποιτο
<span class="lb" data-page="5.478" data-line="4" id="l5.478.4"></span>Κλεάνθει τε καὶ Ποσειδωνίῳ παραπλησίως, τῆς ἡμετέρας
<span class="lb" data-page="5.478" data-line="5" id="l5.478.5"></span>ἂν οὕτω μετέχοι φιλοσοφίας, εἰ δ’, ὅπερ ἐγὼ πείθομαι,
<span class="lb" data-page="5.478" data-line="6" id="l5.478.6"></span>κρίσεσιν ἐπιγίγνεσθαι τὰ πάθη νομίζει, μέσος ἂν εἴη τῆς τε
<span class="lb" data-page="5.478" data-line="7" id="l5.478.7"></span>χειρίστης ὑπὲρ αὐτῶν αἱρέσεως τῆς Χρυσίππου καὶ τῆς ἀρίστης,
<span class="lb" data-page="5.478" data-line="8" id="l5.478.8"></span>ἣν Ἱπποκράτης τε καὶ Πλάτων ἁπάντων πρῶτοι μετεχειρίσαντο.
<span class="lb" data-page="5.478" data-line="9" id="l5.478.9"></span>Ποσειδώνιος δὲ καὶ Πυθαγόραν φησὶν, αὐτοῦ
<span class="lb" data-page="5.478" data-line="10" id="l5.478.10"></span>μὲν τοῦ Πυθαγόρου συγγράμματος οὐδενὸς εἰς ἡμᾶς διασωζομένου,
<span class="lb" data-page="5.478" data-line="11" id="l5.478.11"></span>τεκμαιρόμενος δ’ ἐξ ὧν ἔνιοι τῶν μαθητῶν αὐτοῦ
<span class="lb" data-page="5.478" data-line="12" id="l5.478.12"></span>γεγράφασιν. ἀλλ’, ὅπερ εἶπον ὀλίγον ἔμπροσθεν, οὐχ ἱστορίαν
<span class="lb" data-page="5.478" data-line="13" id="l5.478.13"></span>δογμάτων παλαιῶν ὁ λόγος διδάξειν ἐπηγγείλατο, μόνα δὲ
<span class="lb" data-page="5.478" data-line="14" id="l5.478.14"></span>τὰ πρὸς Ἱπποκράτους καὶ Πλάτωνος εἰρημένα διασκέψεσθαι.
<span class="lb" data-page="5.478" data-line="15" id="l5.478.15"></span>καί μοι τοῦτο, καθ’ ὅσον οἷόν τ’ ἦν, περαίνεται διὰ
<span class="lb" data-page="5.478" data-line="16" id="l5.478.16"></span>βραχυτάτων. οὐ γὰρ, ὅτι πολύβιβλος ἡ πραγματεία, χρὴ
<span class="lb" data-page="5.478" data-line="17" id="l5.478.17"></span>σκοπεῖν,<span class="milestone ed1page" data-n="1.293" data-unit="ed1page" id="ed1page.1.293"></span> ἀλλὰ τοῦτο μὲν εἰς τὸ πλῆθός τε καὶ τὸ
<span class="lb" data-page="5.478" data-line="18" id="l5.478.18"></span>μέγεθος ὧν ἂν ἐπισκεπτώμεθα δογμάτων ἀναφέρειν, ἐξετάζειν
<span class="pb" data-page="5.479" id="p5.479"></span>
<span class="lb" data-page="5.479" data-line="1" id="l5.479.1"></span>τε καὶ σκοπεῖν, εἰ περὶ τῶν αὐτῶν ἐνεχώρει βραχύτερον
<span class="lb" data-page="5.479" data-line="2" id="l5.479.2"></span>εἰπεῖν ἄνευ τοῦ παραλιπεῖν τι τῶν ἀναγκαίων, ὡς τοῦτό γε
<span class="lb" data-page="5.479" data-line="3" id="l5.479.3"></span>καὶ ἐξ αὐτῶν ὧν ἔγραψε Χρύσιππος περὶ παθῶν ἔνεστι καταμαθεῖν.
<span class="lb" data-page="5.479" data-line="4" id="l5.479.4"></span>τεττάρων γὰρ βιβλίων οὕτω μεγάλων αὐτῷ γεγραμμένων,
<span class="lb" data-page="5.479" data-line="5" id="l5.479.5"></span>ὥσθ’ ἕκαστον εἶναι διπλάσιον τῶν ἡμετέρων,
<span class="lb" data-page="5.479" data-line="6" id="l5.479.6"></span>ὅμως ἡμεῖς οὐδ’ ἐν ὅλοις δύο τὴν περὶ τῶν παθῶν αὐτῷ
<span class="lb" data-page="5.479" data-line="7" id="l5.479.7"></span>γνώμην ἐξητάκαμεν εὐθὺς καὶ τῶν τῷ Ποσειδωνίῳ γραφέντων
<span class="lb" data-page="5.479" data-line="8" id="l5.479.8"></span>εἰς τὴν αὐτὴν πραγματείαν ἐπιμνησθέντες. ἡ μὲν δὴ
<span class="lb" data-page="5.479" data-line="9" id="l5.479.9"></span>πρὸς Χρύσιππον ἀντιλογία τέλος ἐχέτω. νομίζω γὰρ, εἰ μέν
<span class="lb" data-page="5.479" data-line="10" id="l5.479.10"></span>τις προσέσχε τὸν νοῦν τοῖς εἰρημένοις, οὐκ ἂν χαλεπῶς αὐτὸν
<span class="lb" data-page="5.479" data-line="11" id="l5.479.11"></span>ἐξευρεῖν, ὅσα κατὰ μέρος ἐν ὅλῃ τῇ πραγματείᾳ διημάρτηται,
<span class="lb" data-page="5.479" data-line="12" id="l5.479.12"></span>εἰ δέ τις οὐ προσέσχε τούτοις, οὐδ’ ἂν ἔτι πλείω
<span class="lb" data-page="5.479" data-line="13" id="l5.479.13"></span>γράφηται προσέξει.
</p>
          </article>

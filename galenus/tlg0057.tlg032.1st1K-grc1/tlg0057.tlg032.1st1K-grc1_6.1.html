<article xmlns="http://www.w3.org/1999/xhtml" id="urn:cts:greekLit:tlg0057.tlg032.1st1K-grc1:6.1">
<span class="pb page1" data-page="5.505" id="p5.505"></span>
<span class="milestone ed1page page1" data-n="1.296" data-unit="ed1page" id="ed1page.1.296"></span>
<span class="milestone ed2page page1" data-n="5.178" data-unit="ed2page" id="ed2page.5.178"></span>
            <h2>ΓΑΛΗΝΟΥ ΠΕΡΙ ΤΩΝ ΚΑΘ’ ΙΠΠΟΚΡΑΤΗΝ
<br></br>ΚΑΙ ΠΛΑΤΩΝΑ ΔΟΓΜΑΤΩΝ ΒΙΒΛΙΟΝ
<br></br>ΕΚΤΟΝ.
</h2>
            <p>
<span class="lb" data-page="5.505" data-line="1" id="l5.505.1"></span>Προὔκειτο μὲν ἐξ ἀρχῆς ἐπισκέψασθαι περὶ
<span class="lb" data-page="5.505" data-line="2" id="l5.505.2"></span>τῶν διοικουσῶν ἡμᾶς· δυνάμεων, εἴτ’ ἐκ τῆς καρδίας μόνης
<span class="lb" data-page="5.505" data-line="3" id="l5.505.3"></span>ὁρμῶνται σύμπασαι, καθάπερ Ἀριστοτέλης τε καὶ
<span class="lb" data-page="5.505" data-line="4" id="l5.505.4"></span>Θεόφραστος ὑπελάμβανον, εἴτε τρεῖς ἀρχὰς αὐτῶν τίθεσθαι
<span class="lb" data-page="5.505" data-line="5" id="l5.505.5"></span>βέλτιον, ὡς Ἱπποκράτης τε καὶ Πλάτων ἐδόξαζον.
<span class="lb" data-page="5.505" data-line="6" id="l5.505.6"></span>ἐπεὶ δὲ Χρύσιππος οὐ περὶ τῶν ἀρχῶν μόνον ἠμφισβήτησε
<span class="lb" data-page="5.505" data-line="7" id="l5.505.7"></span>πρὸς τοὺς παλαιοὺς, ἀλλὰ καὶ περὶ τῶν δυνάμεων
<span class="pb" data-page="5.506" id="p5.506"></span>
<span class="lb" data-page="5.506" data-line="1" id="l5.506.1"></span>αὐτῶν, οὔτε τὴν θυμοειδῆ συγχωρήσας ὑπάρχειν, οὔτε τὴν
<span class="lb" data-page="5.506" data-line="2" id="l5.506.2"></span>ἐπιθυμητικὴν, ἔδοξε χρῆναι τὴν τούτου προτέραν δόξαν
<span class="lb" data-page="5.506" data-line="3" id="l5.506.3"></span>ἐπισκεψαμένους οὕτως ἐπανέρχεσθαι πάλιν ἐπὶ τὸ προκείμενον
<span class="lb" data-page="5.506" data-line="4" id="l5.506.4"></span>ἐξ ἀρχῆς, ὡς ἐγκέφαλός τε καὶ καρδία καὶ ἧπαρ
<span class="lb" data-page="5.506" data-line="5" id="l5.506.5"></span>ἀρχαὶ τῶν διοικουσῶν ἡμᾶς δυνάμεών εἰσιν. ἀφῖκται οὖν
<span class="lb" data-page="5.506" data-line="6" id="l5.506.6"></span>ὁ λόγος ἤδη πρὸς τοῦτο, καὶ ἀρχὴν ἕξει τὴν τῶν ὀνομάτων
<span class="lb" data-page="5.506" data-line="7" id="l5.506.7"></span>ἐξήγησιν, οἷς ἔμπροσθέν τε ἤδη κεχρήμεθα, κᾀν τῷ
<span class="lb" data-page="5.506" data-line="8" id="l5.506.8"></span>μεταξὺ <span class="milestone ed1page" data-n="1.297" data-unit="ed1page" id="ed1page.1.297"></span>τούτῳ λόγῳ πολλάκις χρησόμεθα. πρὸς γὰρ
<span class="lb" data-page="5.506" data-line="9" id="l5.506.9"></span>τὸ μηδενὸς τῶν εἰρημένων παρακούειν, ἀλλ’ ἐν ἅπασι τὸ
<span class="lb" data-page="5.506" data-line="10" id="l5.506.10"></span>διωρισμένον τε ἅμα καὶ σαφὲς ἕτοιμον ὑπάρχειν, ἀναγκαιότατόν
<span class="lb" data-page="5.506" data-line="11" id="l5.506.11"></span>ἐστιν ἕκαστον τῶν ὀνομάτων ἐφ’ ὅτου λέγεται
<span class="lb" data-page="5.506" data-line="12" id="l5.506.12"></span>πράγματος ἀκριβῶς ἀφωρίσθαι. καὶ γάρ τοι καὶ λύεσθαί
<span class="lb" data-page="5.506" data-line="13" id="l5.506.13"></span>τινα τῶν ἔμπροσθεν ἀναβληθέντων ζητημάτων ἐκ τούτου
<span class="lb" data-page="5.506" data-line="14" id="l5.506.14"></span>τοῦ τρόπου συμβέβηκεν, ὥσπερ, οἶμαι, καὶ τόδε, πότερον
<span class="lb" data-page="5.506" data-line="15" id="l5.506.15"></span>ἐνεργείας<span class="milestone ed2page" data-n="5.180" data-unit="ed2page" id="ed2page.5.180"></span> ἢ πάθη προσαγορευτέον ἐστὶ τὴν ἐπιθυμίαν,
<span class="lb" data-page="5.506" data-line="16" id="l5.506.16"></span>καὶ τὸν θυμὸν, ὅσα τ’ ἄλλα τοιαῦτα. ἡ μὲν οὖν ἐνέργεια
<span class="lb" data-page="5.506" data-line="17" id="l5.506.17"></span>κίνησίς ἐστιν δραστικὴ, (δραστικὴν δ’ ὀνομάζω τὴν ἐξ ἑαυτοῦ,)
<span class="lb" data-page="5.506" data-line="18" id="l5.506.18"></span>τὸ δὲ πάθος ἐν ἑτέρῳ κίνησίς ἐστιν ἐξ ἑτέρου. ὥστε
<span class="pb" data-page="5.507" id="p5.507"></span>
<span class="lb" data-page="5.507" data-line="1" id="l5.507.1"></span>ἀναγκαῖον μὲν πολλάκις εἰς ἓν ὑποκείμενον τῷ πάθει τὴν
<span class="lb" data-page="5.507" data-line="2" id="l5.507.2"></span>ἐνέργειαν συνέρχεσθαι, καὶ κατὰ τοῦτο διαφέρειν μηδὲν,
<span class="lb" data-page="5.507" data-line="3" id="l5.507.3"></span>τῷ λόγῳ μέντοι διαφέρειν. ἡ γὰρ ὑπὸ τοῦ τέμνοντος ἐν
<span class="lb" data-page="5.507" data-line="4" id="l5.507.4"></span>τῷ τεμνομένῳ διαίρεσις, ἓν καὶ ταὐτὸν ὑπάρχουσα πρᾶγμα,
<span class="lb" data-page="5.507" data-line="5" id="l5.507.5"></span>τοῦ μὲν τέμνοντος ἐνέργεια, τοῦ δὲ τεμνομένου πάθος ἐστίν.
<span class="lb" data-page="5.507" data-line="6" id="l5.507.6"></span>οὕτως οὖν καὶ ὁ θυμὸς ἐνέργεια μέν ἐστι τοῦ θυμοειδοῦς,
<span class="lb" data-page="5.507" data-line="7" id="l5.507.7"></span>πάθημα δὲ τῶν λοιπῶν τῆς ψυχῆς δύο μερῶν, καὶ προσέτι
<span class="lb" data-page="5.507" data-line="8" id="l5.507.8"></span>τοῦ σώματος ἡμῶν παντὸς, ὅταν ὑπὸ τοῦ θυμοῦ βιαίως ἄγηται
<span class="lb" data-page="5.507" data-line="9" id="l5.507.9"></span>πρὸς τὰς πράξεις. ἓν μὲν δὴ τοῦτο τὸ σημαινόμενον
<span class="lb" data-page="5.507" data-line="10" id="l5.507.10"></span>ἑκατέρων τῶν ὀνομάτων, ἕτερον δὲ, τὴν μὲν ἐνέργειαν κατὰ
<span class="lb" data-page="5.507" data-line="11" id="l5.507.11"></span>φύσιν τινὰ κίνησιν ἡμῶν νοούντων, τὸ δὲ πάθος παρὰ
<span class="lb" data-page="5.507" data-line="12" id="l5.507.12"></span>φύσιν. πολλαχοῦ δὲ τοῦ κατὰ φύσιν λεγομένου, τοῦτ’
<span class="lb" data-page="5.507" data-line="13" id="l5.507.13"></span>ἀκούειν χρὴ νῦν, ὃ κατὰ πρῶτον λόγον ὑπὸ τῆς φύσεως
<span class="lb" data-page="5.507" data-line="14" id="l5.507.14"></span>γίγνεται. κατὰ πρῶτον δὲ λόγον ἐκεῖνα γίγνεσθαί φαμεν
<span class="lb" data-page="5.507" data-line="15" id="l5.507.15"></span>ὑπὸ τῆς φύσεως, ὧν ὥσπερ σκοπῶν ἀντιποιεῖται, καὶ μὴ δι’
<span class="lb" data-page="5.507" data-line="16" id="l5.507.16"></span>ἀκολουθίαν τινὰ ἑτέροις ἐξ ἀνάγκης ἕπεται. ἡ τοιαύτη κίνησις
<span class="lb" data-page="5.507" data-line="17" id="l5.507.17"></span>κατὰ φύσιν, εἴτ’ ἐξ αὑτοῦ κινοῖτο τὸ κινούμενον,
<span class="lb" data-page="5.507" data-line="18" id="l5.507.18"></span>εἴθ’ ὑφ’ ἑτέρου. ἤδη μὲν οὖν οἶμαι σαφὲς εἶναι τὸ λεγόμενον,
<span class="pb" data-page="5.508" id="p5.508"></span>
<span class="lb" data-page="5.508" data-line="1" id="l5.508.1"></span>ἀλλ’ οὐδὲν χεῖρον ἐπὶ παραδειγμάτων αὐτὸ σαφέστερον
<span class="lb" data-page="5.508" data-line="2" id="l5.508.2"></span>ἀπεργάσασθαι. ἡ τῆς καρδίας κίνησις, ἡ μὲν κατὰ
<span class="lb" data-page="5.508" data-line="3" id="l5.508.3"></span>τοὺς σφυγμοὺς ἐνέργειά ἐστιν, ἡ δὲ κατὰ τοὺς παλμοὺς
<span class="lb" data-page="5.508" data-line="4" id="l5.508.4"></span>πάθος. ἐξ αὐτῆς μὲν γάρ ἐστι καὶ ἡ κατὰ τοὺς παλμοὺς,
<span class="lb" data-page="5.508" data-line="5" id="l5.508.5"></span>ἀλλ’ οὐ κατὰ φύσιν· ἐξ αὐτῆς δὲ καὶ ἡ τῶν σφυγμῶν,
<span class="lb" data-page="5.508" data-line="6" id="l5.508.6"></span>ἀλλὰ κατὰ φύσιν. δεῖ δὲ τοῦ σφυγμὸς ὀνόματος ἀκούειν
<span class="lb" data-page="5.508" data-line="7" id="l5.508.7"></span>οὕτως νῦν, ὡς Πραξαγόρας καὶ Ἡρόφιλος ἅπαντές τε
<span class="lb" data-page="5.508" data-line="8" id="l5.508.8"></span>σχεδὸν οἱ μετ’ αὐτοὺς ἐχρήσαντο μέχρι καὶ ἡμῶν, ὡς ἥ γε
<span class="lb" data-page="5.508" data-line="9" id="l5.508.9"></span>παλαιοτέρα χρῆσις, ἣ κᾀν τοῖς Ἐρασιστράτου τε καὶ Ἱπποκράτους
<span class="lb" data-page="5.508" data-line="10" id="l5.508.10"></span>εὑρίσκεται γράμμασιν, ἑτέρα τίς ἐστι, καὶ λεχθήσεται
<span class="lb" data-page="5.508" data-line="11" id="l5.508.11"></span>περὶ αὐτῆς ἐν τοῖς μετὰ ταῦτα. τὴν μέντοι τῆς καρδίας
<span class="lb" data-page="5.508" data-line="12" id="l5.508.12"></span>ἰδίαν κίνησιν ὀνομαζόντων ἡμῶν σφυγμὸν, ὁ παλμὸς
<span class="lb" data-page="5.508" data-line="13" id="l5.508.13"></span>μὲν πάθος εἶναι λεχθήσεται κατά γε τὸ δεύτερον τῆς πάθος
<span class="lb" data-page="5.508" data-line="14" id="l5.508.14"></span>φωνῆς σημαινόμενον, ὁ σφυγμὸς δ’ οὐ πᾶς ἐνέργεια.
<span class="lb" data-page="5.508" data-line="15" id="l5.508.15"></span>τὸν γὰρ μείζονα τοῦ κατὰ φύσιν, ἢ μικρότερον, ἢ ὠκύτερον,
<span class="lb" data-page="5.508" data-line="16" id="l5.508.16"></span>ἢ βραδύτερον, ἢ πυκνότερον, ἢ ἀραιότερον, ἤ πως
<span class="lb" data-page="5.508" data-line="17" id="l5.508.17"></span>ἄλλως ἐξιστάμενον οὐκ ἄν τις ἐνέργειαν εἴποι κατὰ τὸ
<span class="lb" data-page="5.508" data-line="18" id="l5.508.18"></span>δεύτερον τῆς ἐνεργείας σημαινόμενον. ἐξ ἑαυτῆς μὲν γὰρ ἐν
<span class="lb" data-page="5.508" data-line="19" id="l5.508.19"></span>τοῖς τοιούτοις σφυγμοῖς ἡ καρδία κινεῖται, κατὰ φύσιν δ’ οὐ
<span class="pb" data-page="5.509" id="p5.509"></span>
<span class="lb" data-page="5.509" data-line="1" id="l5.509.1"></span>κινεῖται· ὥστ’, εἰ οὕτως ἔτυχεν, οὐδὲν εἶναι θαυμαστὸν ἓν
<span class="lb" data-page="5.509" data-line="2" id="l5.509.2"></span>πρᾶγμα καὶ πάθος ὀνομάζεσθαι καὶ ἐνέργειαν, ὥσπερ
<span class="lb" data-page="5.509" data-line="3" id="l5.509.3"></span>τὸν μικρότερον τοῦ κατὰ φύσιν σφυγμὸν, οὐ μὴν κατά γε
<span class="lb" data-page="5.509" data-line="4" id="l5.509.4"></span>ταὐτὸν σημαινόμενον, ἀλλὰ κατὰ μὲν τὸ πρότερον ῥηθὲν
<span class="lb" data-page="5.509" data-line="5" id="l5.509.5"></span>ἐνέργειαν, (ἔστι μὲν γὰρ καὶ ἡ κατὰ τοῦτον τὸν σφυγμὸν
<span class="lb" data-page="5.509" data-line="6" id="l5.509.6"></span>κίνησις δραστικὴ) κατὰ δὲ τὸ δεύτερον οὐκ ἐνέργειαν, ἀλλὰ
<span class="lb" data-page="5.509" data-line="7" id="l5.509.7"></span>πάθος, ὅτι μὴ κατὰ φύσιν ἐστὶν ἡ κίνησις. οὕτως οὖν ἔχει
<span class="lb" data-page="5.509" data-line="8" id="l5.509.8"></span>κᾀπὶ τοῦ θυμοῦ καὶ τῶν ἄλλων παθῶν. ἅπαντα γὰρ ἐνέργειαί
<span class="lb" data-page="5.509" data-line="9" id="l5.509.9"></span>τινές εἰσι τοῦ παθητικοῦ τῆς ψυχῆς κατά γε τὸ
<span class="lb" data-page="5.509" data-line="10" id="l5.509.10"></span>πρῶτον τῆς ἐνεργείας σημαινόμενον, καθ’ ὅσον δ’ ἔκφοροί
<span class="lb" data-page="5.509" data-line="11" id="l5.509.11"></span>τε καὶ ἄμετροι κινήσεις εἰσὶ, καὶ οὐ κατὰ φύσιν, οὐκ ἐνέργειαι
<span class="lb" data-page="5.509" data-line="12" id="l5.509.12"></span>λέγοιντ’ ἂν ὑπάρχειν, ἀλλὰ πάθη κατὰ τὸ δεύτερον
<span class="lb" data-page="5.509" data-line="13" id="l5.509.13"></span>σημαινόμενον. οἷον γάρ τι κατὰ τὴν τῶν ἀρτηριῶν κίνησιν
<span class="lb" data-page="5.509" data-line="14" id="l5.509.14"></span>ὁ μέγας σφυγμός ἐστι, τοιοῦτος κατὰ τὴν τοῦ θυμοειδοῦς
<span class="lb" data-page="5.509" data-line="15" id="l5.509.15"></span>ὁ θυμὸς, οἷον δ’ αὖ πάλιν ὁ μικρὸς σφυγμὸς, τοιοῦτον ἡ
<span class="lb" data-page="5.509" data-line="16" id="l5.509.16"></span>ἀθυμία. αὕτη μὲν γὰρ ἐλλιπής ἐστι κίνησις τοῦ θυμοειδοῦς,
<span class="lb" data-page="5.509" data-line="17" id="l5.509.17"></span>ὑπερβάλλουσα δὲ καὶ πλεονάζουσα τοῦ προσήκοντος
<span class="lb" data-page="5.509" data-line="18" id="l5.509.18"></span>ἡ κατὰ τοὺς θυμούς. ταύτῃ γοῦν ἐνέργειαί τε ἅμα καὶ
<span class="pb" data-page="5.510" id="p5.510"></span>
<span class="lb" data-page="5.510" data-line="1" id="l5.510.1"></span>πάθη λεχθήσονται καθ’ ἕτερόν τε καὶ ἕτερον σημαινόμενον
<span class="lb" data-page="5.510" data-line="2" id="l5.510.2"></span>ἥ τε ὀργὴ καὶ ἡ λύπη, καὶ ὁ φόβος, καὶ ἡ ἐπιθυμία,
<span class="lb" data-page="5.510" data-line="3" id="l5.510.3"></span>καὶ ὁ θυμὸς, <span class="milestone ed2page" data-n="5.181" data-unit="ed2page" id="ed2page.5.181"></span>ὅσα τε ἄλλα τοιαῦτα, καὶ προσέτι
<span class="lb" data-page="5.510" data-line="4" id="l5.510.4"></span>καθ’ ὅσον ὅλον τὸ σῶμα μετὰ τῆς ψυχῆς ἀπάγεται πρὸς
<span class="lb" data-page="5.510" data-line="5" id="l5.510.5"></span>αὐτῶν, ἡ κίνησις τοῦ ζώου πάθος ἔσται κατ’ ἄμφω τὰ σημαινόμενα.
<span class="lb" data-page="5.510" data-line="6" id="l5.510.6"></span>πολλάκις μὲν γὰρ ἕπεται τῷ θυμοειδεῖ τὰ λοιπὰ
<span class="lb" data-page="5.510" data-line="7" id="l5.510.7"></span>δύο, πολλάκις δὲ τῷ ἐπιθυμητικῷ, καθάπερ ἑλκόμενά
<span class="lb" data-page="5.510" data-line="8" id="l5.510.8"></span>τε καὶ συρόμενα παραπλήσιον τρόπον, ὡσεὶ καὶ ξυνωρίδες
<span class="lb" data-page="5.510" data-line="9" id="l5.510.9"></span>ἵππων, ὁ μὲν ἕτερος ἰσχυρότερον ᾄξας ἐπισύρει τὸν ἕτερον
<span class="lb" data-page="5.510" data-line="10" id="l5.510.10"></span>ἅμ’ ἑαυτῷ μετὰ τοῦ σύμπαντος ἅρματός τε καὶ ἡνιόχου,
<span class="lb" data-page="5.510" data-line="11" id="l5.510.11"></span>ὁ δ’ ἕτερος ὑπ’ ἀσθενείας ἕπεται κατεπτηχὼς, αὐτὸς δ’
<span class="lb" data-page="5.510" data-line="12" id="l5.510.12"></span>ὁ ἡνίοχος ἀποφέρεται βίᾳ. τηνικαῦτα γὰρ ἡ μὲν κατὰ τὸν
<span class="lb" data-page="5.510" data-line="13" id="l5.510.13"></span>ἔκφορον ἵππον κίνησις ἐνέργειά τε καὶ πάθος αὐτοῦ λεχθήσεται,
<span class="lb" data-page="5.510" data-line="14" id="l5.510.14"></span>κατὰ μὲν τὸ πρότερον σημαινόμενον ἐνέργεια, (κίνησις
<span class="lb" data-page="5.510" data-line="15" id="l5.510.15"></span>γάρ ἐστιν ἐξ ἑαυτοῦ,) κατὰ δὲ τὸ δεύτερον οὐκ ἐνέργεια,
<span class="lb" data-page="5.510" data-line="16" id="l5.510.16"></span>παρὰ φύσιν γ’ οὖσα κίνησις αὐτῷ, ἀλλ’ ἤδη πάθος.
<span class="lb" data-page="5.510" data-line="17" id="l5.510.17"></span>ἡ μέντοι τοῦ ἡνιόχου κίνησις οὐδὲ καθ’ ἕτερον
<span class="lb" data-page="5.510" data-line="18" id="l5.510.18"></span>τῶν σημαινομένων ἐνέργειά ἐστιν, ἀλλὰ κατὰ ἄμφω πάθος,
<span class="lb" data-page="5.510" data-line="19" id="l5.510.19"></span>εἴ γε μήτ’ ἐξ ἑαυτοῦ, μήτε κατὰ φύσιν ἡ κίνησις αὐτῷ.
<span class="pb" data-page="5.511" id="p5.511"></span>
<span class="lb" data-page="5.511" data-line="1" id="l5.511.1"></span>πολλαὶ γὰρ τῶν κινήσεων, εἰ καὶ μὴ δραστικαί τινές εἰσι,
<span class="lb" data-page="5.511" data-line="2" id="l5.511.2"></span>μήτ’ ἐξ ἑαυτῶν, ἀλλὰ τῷ γε κατὰ φύσιν ὑπάρχειν ἐνέργειαι
<span class="lb" data-page="5.511" data-line="3" id="l5.511.3"></span>λέγονται, καθάπερ καὶ ἡ τοῦ σκέλους, ἢ ὅλης τῆς
<span class="lb" data-page="5.511" data-line="4" id="l5.511.4"></span>χειρός. ἐξ ἑτέρων γὰρ ἔχει ταῦτα τὴν ἀρχὴν τῆς κινήσεως,
<span class="lb" data-page="5.511" data-line="5" id="l5.511.5"></span>οὐκ ἐξ ἑαυτῶν, ὥσπερ ἡ καρδία, ἀλλ’ ὅμως καὶ ἡ βάδισις
<span class="lb" data-page="5.511" data-line="6" id="l5.511.6"></span>ἐνέργεια σκελῶν ἐστι, καὶ λέγεται κατὰ τὸ δεύτερον σημαινόμενον,
<span class="lb" data-page="5.511" data-line="7" id="l5.511.7"></span>εἰ καί τινες ὑπ’ ἀγυμνασίας τῆς περὶ τὰ σημαινόμενα
<span class="lb" data-page="5.511" data-line="8" id="l5.511.8"></span>τὴν βάδισιν οὐ σκελῶν ἐνέργειαν, ἀλλὰ διὰ σκελῶν
<span class="lb" data-page="5.511" data-line="9" id="l5.511.9"></span>εἶναί φασιν, ἀληθὲς μέν τι λέγοντες, (ἐπὶ γὰρ τὸ πρότερόν
<span class="lb" data-page="5.511" data-line="10" id="l5.511.10"></span>τε καὶ κυριώτερον ἔρχονται σημαινόμενον,) ὅτι μέντοι μόνον
<span class="lb" data-page="5.511" data-line="11" id="l5.511.11"></span>οὕτως λέγειν ἀξιοῦσιν, καὶ μὴ συγχωροῦσι καὶ κατὰ θάτερον
<span class="lb" data-page="5.511" data-line="12" id="l5.511.12"></span>ἑρμηνεύειν, οὐκ ὀρθῶς ποιοῦσιν. οὕτως οὖν καὶ ὁ
<span class="lb" data-page="5.511" data-line="13" id="l5.511.13"></span>θυμὸς καὶ ἡ ἐπιθυμία καὶ πάθος καὶ ἐνέργεια λεχθήσονται.
<span class="lb" data-page="5.511" data-line="14" id="l5.511.14"></span>τῶν γὰρ τῆς ψυχῆς συμφύτων δυνάμεων κινήσεις
<span class="lb" data-page="5.511" data-line="15" id="l5.511.15"></span>τινὲς ἄμετροί τε καὶ οὐ κατὰ φύσιν οὖσαι, διότι μὲν ἐξ
<span class="lb" data-page="5.511" data-line="16" id="l5.511.16"></span>ἑαυτῶν ἐκεῖναι κινοῦνται, διὰ τοῦτ’ ἐνέργειαι τῶν δυνάμεών
<span class="lb" data-page="5.511" data-line="17" id="l5.511.17"></span>εἰσιν, διότι δ’ ἀμέτρως, διὰ τοῦτο πάθη. καὶ τῆς
<span class="lb" data-page="5.511" data-line="18" id="l5.511.18"></span>ὅλης μὲν ψυχῆς, καὶ αὐτῶν δὲ τῶν κινουμένων δυνάμεων
<span class="pb" data-page="5.512" id="p5.512"></span>
<span class="lb" data-page="5.512" data-line="1" id="l5.512.1"></span>ἀμφοτέρων αἱ κινήσεις αὐτῶν παρὰ φύσιν εἰσίν· ταῖς μὲν
<span class="lb" data-page="5.512" data-line="2" id="l5.512.2"></span>ἀλόγοις δυνάμεσιν διὰ τὴν ἀμετρίαν, τῇ δ’ ὅλῃ ψυχῇ,
<span class="lb" data-page="5.512" data-line="3" id="l5.512.3"></span>διότι παρὰ φύσιν, ἐπεὶ οὐχ ὑπὸ τῶν τοῦ παθητικοῦ κινήσεων,
<span class="lb" data-page="5.512" data-line="4" id="l5.512.4"></span>ἀλλ’ ὑπὸ τῶν τοῦ λογιστικοῦ κρίσεων ἐπιτροπεύεσθαί
<span class="lb" data-page="5.512" data-line="5" id="l5.512.5"></span>τε καὶ διοικεῖσθαί φαμεν τὸν βίον ἡμῶν. ὅταν οὖν ἔμπαλιν
<span class="lb" data-page="5.512" data-line="6" id="l5.512.6"></span>διοικώμεθα, παρὰ φύσιν τε δηλονότι καὶ διὰ τοῦτο
<span class="lb" data-page="5.512" data-line="7" id="l5.512.7"></span>καὶ κατὰ πάθος ὁ τοιοῦτος βίος ἐπιτελεῖται. διὰ ταύτας
<span class="lb" data-page="5.512" data-line="8" id="l5.512.8"></span>μὲν ἤδη τὰς αἰτίας, ἄν τ’ ἐνέργειάν τις, ἄν τε πάθος εἴπῃ
<span class="lb" data-page="5.512" data-line="9" id="l5.512.9"></span>τὸν θυμὸν, ἢ τὴν ἐπιθυμίαν, ἤ τι τῶν ἄλλων τῶν κατὰ
<span class="lb" data-page="5.512" data-line="10" id="l5.512.10"></span>ταῦτα παθῶν, οὐ χρὴ μέμφεσθαι τούτῳ, πρὶν ἐρέσθαι τὰ
<span class="lb" data-page="5.512" data-line="11" id="l5.512.11"></span>σημαινόμενα ἐκ τῆς φωνῆς, <span class="milestone ed1page" data-n="1.298" data-unit="ed1page" id="ed1page.1.298"></span>ἐφ’ ὅ τι φέρων οὕτως ὠνόμασεν.
<span class="lb" data-page="5.512" data-line="12" id="l5.512.12"></span>εὑρίσκεται δὲ καὶ Πλάτων αὐτὸς ἐνίοτε μὲν ἐνεργείας,
<span class="lb" data-page="5.512" data-line="13" id="l5.512.13"></span>ἐνίοτε δὲ πάθη προσαγορεύων τό τε διψῇν καὶ τὸ
<span class="lb" data-page="5.512" data-line="14" id="l5.512.14"></span>πεινῇν καὶ ὅλως τὰς ἐπιθυμίας καὶ τοὺς θυμούς. καὶ
<span class="lb" data-page="5.512" data-line="15" id="l5.512.15"></span>μὲν δὴ καὶ ὡς οὐδὲν διαφέρει πρός γε τὰ παρόντα τὸ
<span class="lb" data-page="5.512" data-line="16" id="l5.512.16"></span>οὕτως ἢ ἐκείνως ὀνομάζειν, ἐν τῷ τετάρτῳ τῆς Πολιτείας
<span class="lb" data-page="5.512" data-line="17" id="l5.512.17"></span>ᾧδε γράφει. ἆρ’ οὖν, ἦν δ’ ἐγὼ, τὸ ἐπινεύειν, τὸ ἀνανεύειν,
<span class="lb" data-page="5.512" data-line="18" id="l5.512.18"></span>καὶ τὸ ἐφίεσθαί τινος λαβεῖν, τὸ ἀπαρνεῖσθαι, καὶ τὸ
<span class="lb" data-page="5.512" data-line="19" id="l5.512.19"></span>προσάγεσθαι, τὸ ἀπωθεῖσθαι, πάντα τὰ τοιαῦτα τῶν
<span class="pb" data-page="5.513" id="p5.513"></span>
<span class="lb" data-page="5.513" data-line="1" id="l5.513.1"></span>ἐναντίων ἀλλήλοις θείης, εἴτε ποιημάτων, εἴτε παθημάτων;
<span class="lb" data-page="5.513" data-line="2" id="l5.513.2"></span>διὰ παραδειγμάτων δ’ ἐναργέστερον τοῦτο διδάξαι
<span class="lb" data-page="5.513" data-line="3" id="l5.513.3"></span>προελόμενος, ἐπιφέρων φησί· τί οὖν; ἦν δ’ ἐγὼ, διψῇν,
<span class="lb" data-page="5.513" data-line="4" id="l5.513.4"></span>καὶ πεινῇν, καὶ ὅλως τὰς ἐπιθυμίας, καὶ αὖ τὸ ἐθέλειν,
<span class="lb" data-page="5.513" data-line="5" id="l5.513.5"></span>καὶ τὸ βούλεσθαι, οὐ πάντα ταῦτα εἰς ἐκεῖνά ποι ἂν θείης
<span class="lb" data-page="5.513" data-line="6" id="l5.513.6"></span>τὰ εἴδη τὰ νῦν δὴ λεχθέντα; οἷον ἀεὶ τὴν τοῦ ἐπιθυμοῦντος
<span class="lb" data-page="5.513" data-line="7" id="l5.513.7"></span>ψυχὴν οὐχὶ ἤτοι ἐφίεσθαι φήσεις ἐκείνου, οὗ ἂν ἐπιθυμῇ,
<span class="lb" data-page="5.513" data-line="8" id="l5.513.8"></span><span class="milestone ed2page" data-n="5.182" data-unit="ed2page" id="ed2page.5.182"></span>ἢ προσάγεσθαι τοῦτο, ὃ ἂν βούληταί οἱ γενέσθαι;
<span class="lb" data-page="5.513" data-line="9" id="l5.513.9"></span>ἢ αὖ, καθόσον ἐθέλει τί οἱ πορισθῆναι, ἐπινεύειν
<span class="lb" data-page="5.513" data-line="10" id="l5.513.10"></span>τοῦτο πρὸς αὑτὴν, ὥσπερ τινὸς ἐρῶντος ἐπορεγομένην αὐτοῦ
<span class="lb" data-page="5.513" data-line="11" id="l5.513.11"></span>τῆς γενέσεως; ἔγωγε. τί δέ; τὸ ἀβουλεῖν, καὶ μὴ ἐθέλειν,
<span class="lb" data-page="5.513" data-line="12" id="l5.513.12"></span>μηδ’ ἐπιθυμεῖν, οὐκ εἰς τὸ ἀπωθεῖν καὶ ἀπελαύνειν
<span class="lb" data-page="5.513" data-line="13" id="l5.513.13"></span>ἀπ’ αὐτῆς, καὶ εἰς ἅπαντα τἀναντία ἐκείνοις θήσομεν; αὗται
<span class="lb" data-page="5.513" data-line="14" id="l5.513.14"></span>μὲν αἱ τοῦ Πλάτωνος ῥήσεις, οὐ μόνον ὅπερ ἐλέγομεν ἐπιδεικνύουσαι
<span class="lb" data-page="5.513" data-line="15" id="l5.513.15"></span>σαφῶς, ὡς τὸ πεινῇν, καὶ τὸ διψῇν, καὶ ὅλως
<span class="lb" data-page="5.513" data-line="16" id="l5.513.16"></span>τὸ ἐπιθυμεῖν τινος, ἢ ἐφίεσθαί τε καὶ φεύγειν, εἴτε ποιήματά
<span class="lb" data-page="5.513" data-line="17" id="l5.513.17"></span>τις, εἴτε παθήματα, τοὐτέστιν εἴτε ἐνεργείας, εἴτε
<span class="lb" data-page="5.513" data-line="18" id="l5.513.18"></span>πάθη προσαγορεύσειεν, οὐδὲν διαφέρει, ἀλλὰ καὶ περὶ τῶν
<span class="lb" data-page="5.513" data-line="19" id="l5.513.19"></span>μερῶν τῆς ψυχῆς διδάσκουσαι.
</p>
          </article>

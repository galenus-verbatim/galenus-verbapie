<article xmlns="http://www.w3.org/1999/xhtml" id="urn:cts:greekLit:tlg0057.tlg032.1st1K-grc1:6.2">
<span class="pb page1" data-page="5.514" id="p5.514"></span>
<span class="milestone ed1page page1" data-n="1.298" data-unit="ed1page" id="ed1page.1.298"></span>
<span class="milestone ed2page page1" data-n="5.182" data-unit="ed2page" id="ed2page.5.182"></span>
            <p>
<span class="lb" data-page="5.514" data-line="1" id="l5.514.1"></span>Διὸ καὶ καλῶς ἂν ἔχοι μὴ παραδραμεῖν αὐτὰς,
<span class="lb" data-page="5.514" data-line="2" id="l5.514.2"></span>ἀλλ’ ὅλον ἀναλαβεῖν τὸν λόγον, ὃν ἐν τῷ τετάρτῳ
<span class="lb" data-page="5.514" data-line="3" id="l5.514.3"></span>τῆς Πολιτείας διῆλθεν, ὑπὲρ τοῦ τρία τὰ τῆς ψυχῆς ἡμῶν
<span class="lb" data-page="5.514" data-line="4" id="l5.514.4"></span>ὑπάρχειν εἴδη. προσέχειν δὲ χρὴ κᾀνταῦθα τῷ λεγομένῳ
<span class="lb" data-page="5.514" data-line="5" id="l5.514.5"></span>τὸν νοῦν ἀπ’ αὐτῶν ἀρξαμένους αὖθις τῶν ὀνομάτων, καὶ
<span class="lb" data-page="5.514" data-line="6" id="l5.514.6"></span>μὴ νομίζειν, ἐπιλανθάνεσθαι τὸν Πλάτωνα τῶν ὑφ’ ἑαυτοῦ
<span class="lb" data-page="5.514" data-line="7" id="l5.514.7"></span>λεγομένων, ἐπειδὰν εἴδη τρία τὴν ψυχὴν ἡμῶν ἔχειν εἰπὼν
<span class="lb" data-page="5.514" data-line="8" id="l5.514.8"></span>αὖθις εἰς τρία μέρη διαιρεῖσθαι φάσκῃ. καὶ γὰρ εἴδη καὶ
<span class="lb" data-page="5.514" data-line="9" id="l5.514.9"></span>μέρη ψυχῆς ὀρθῶς ἄν τις ὀνομάζοι τὸ λογιστικὸν, καὶ τὸ
<span class="lb" data-page="5.514" data-line="10" id="l5.514.10"></span>θυμοειδὲς, καὶ τὸ ἐπιθυμητικὸν, ὥσπερ εἰ καὶ σώματος
<span class="lb" data-page="5.514" data-line="11" id="l5.514.11"></span>εἴδη τις εἰπὼν εἴη φλέβα, καὶ ἀρτηρίαν, καὶ νεῦρον, ὀστοῦν
<span class="lb" data-page="5.514" data-line="12" id="l5.514.12"></span>τε καὶ χόνδρον, καὶ σάρκα, καὶ τἄλλ’ ὅσα τοιαῦτα, μετὰ
<span class="lb" data-page="5.514" data-line="13" id="l5.514.13"></span>ταῦθ’ ὡς περὶ μερῶν αὐτῶν διαλέγοιτο. καὶ γὰρ καὶ μέρη
<span class="lb" data-page="5.514" data-line="14" id="l5.514.14"></span>τοῦ σώματος ἡμῶν ἀληθῶς ἄν τις εἶναι λέγοι τὰ τοιαῦτα,
<span class="lb" data-page="5.514" data-line="15" id="l5.514.15"></span>(συμπληροῦται γὰρ τὸ ὅλον ἐξ αὐτῶν,) καὶ μέντοι καὶ εἴδη τοῦ
<span class="lb" data-page="5.514" data-line="16" id="l5.514.16"></span>σώματος οὐδὲν ἧττον, ἐν μόνοις γὰρ τοῖς ὁμοιομερέσι τὸ διαφέρειν
<span class="lb" data-page="5.514" data-line="17" id="l5.514.17"></span>εἶδος οὐκ ἔστιν, ἢ τὸ τῆς σαρκὸς μέρος, ἢ τὸ τῆς φλεβὸς,
<span class="lb" data-page="5.514" data-line="18" id="l5.514.18"></span>ἢ τὸ τῆς πιμελῆς. οὐδὲ ἀληθὲς εἰπεῖν ἐπὶ τῶν τοιούτων,
<span class="pb" data-page="5.515" id="p5.515"></span>
<span class="lb" data-page="5.515" data-line="1" id="l5.515.1"></span>ὡς ἐκ τοσῶνδέ τινων εἰδῶν σύγκειται τὸ ὅλον. ἐν δὲ τοῖς
<span class="lb" data-page="5.515" data-line="2" id="l5.515.2"></span>ἀνομοιομερέσιν ἡ τῶν εἰδῶν διαφορὰ τὸν ἀριθμὸν ὁρίζει
<span class="lb" data-page="5.515" data-line="3" id="l5.515.3"></span>τοῖς μορίοις. τοιοῦτον δέ τι χρῆμα καὶ ἡμῶν τὴν ψυχὴν ὁ
<span class="lb" data-page="5.515" data-line="4" id="l5.515.4"></span>Πλάτων εἶναί φησιν, ἐκ τριῶν μερῶν συγκειμένην. εἰκάζει
<span class="lb" data-page="5.515" data-line="5" id="l5.515.5"></span>δ’ οὕτω τὸ μὲν ἐπιθυμητικὸν θηρίῳ ποικίλῳ τε καὶ πολυκεφάλῳ
<span class="lb" data-page="5.515" data-line="6" id="l5.515.6"></span>τὸ δὲ θυμοειδὲς λέοντι, τὸ δὲ λογιστικὸν ἀνθρώπῳ.
<span class="lb" data-page="5.515" data-line="7" id="l5.515.7"></span>αὕτη γὰρ ἡ εἰκὼν οἰκειοτέρα τῆς κατὰ τὸν Φαῖδρον,
<span class="lb" data-page="5.515" data-line="8" id="l5.515.8"></span>ἐν ᾗ τῶν εἰδῶν ἱππομόρφω μέν τινε δύο φησὶν
<span class="lb" data-page="5.515" data-line="9" id="l5.515.9"></span>ὑπάρχειν, ἡνίοχον δὲ τρίτον. ἀλλὰ καὶ ἐν τῷ τῆς Πολιτείας
<span class="lb" data-page="5.515" data-line="10" id="l5.515.10"></span>ἐννάτῳ τῆς προτέρας εἰκόνος ἐμνημόνευσεν, ὡς σαφέστερον
<span class="lb" data-page="5.515" data-line="11" id="l5.515.11"></span>ἐνδεικνυμένης, ὁποῖον ἕκαστόν ἐστι τῶν εἰδῶν τῆς
<span class="lb" data-page="5.515" data-line="12" id="l5.515.12"></span>ψυχῆς. ὁ μὲν οὖν Πλάτων, καὶ τοῖς τόποις τοῦ σώματος
<span class="lb" data-page="5.515" data-line="13" id="l5.515.13"></span>κεχωρίσθαι νομίζων αὐτὰ, καὶ ταῖς οὐσίαις πάμπολυ διαλλάττειν,
<span class="lb" data-page="5.515" data-line="14" id="l5.515.14"></span>εὐλόγως εἴδη τε καὶ μέρη προσαγορεύει. ὁ δ’
<span class="lb" data-page="5.515" data-line="15" id="l5.515.15"></span>Ἀριστοτέλης τε καὶ ὁ Ποσειδώνιος εἴδη μὲν ἢ μέρη ψυχῆς
<span class="lb" data-page="5.515" data-line="16" id="l5.515.16"></span>οὐκ ὀνομάζουσιν, δυνάμεις δ’ εἶναί φασι μιᾶς οὐσίας
<span class="lb" data-page="5.515" data-line="17" id="l5.515.17"></span>ἐκ τῆς καρδίας ὁρμωμένης. ὁ δὲ Χρύσιππος, ὥσπερ εἰς
<span class="lb" data-page="5.515" data-line="18" id="l5.515.18"></span>μίαν οὐσίαν, οὕτω καὶ εἰς δύναμιν μίαν ἄγει καὶ τὸν
<span class="pb" data-page="5.516" id="p5.516"></span>
<span class="lb" data-page="5.516" data-line="1" id="l5.516.1"></span>θυμὸν, καὶ τὴν ἐπιθυμίαν. ἀλλ’ ὅτι μὲν οὐκ ὀλίγον ἁμαρτάνει
<span class="lb" data-page="5.516" data-line="2" id="l5.516.2"></span>τῆς ἀληθείας ὁ ἀνὴρ οὗτος, αὐτάρκως ἡμῖν ἐπιδέδεικται.
<span class="lb" data-page="5.516" data-line="3" id="l5.516.3"></span>ὅτι δὲ οἱ περὶ τὸν Ἀριστοτέλην σφάλλονται, μιᾶς
<span class="lb" data-page="5.516" data-line="4" id="l5.516.4"></span>οὐσίας τὰς τρεῖς δυνάμεις εἶναι νομίζοντες, ἔν τε τοῖς ἔμπροσθεν
<span class="lb" data-page="5.516" data-line="5" id="l5.516.5"></span>ἱκανῶς ἐπιδέδεικται, καὶ οὐδὲν ἧττον ὁ μετὰ
<span class="lb" data-page="5.516" data-line="6" id="l5.516.6"></span>τοῦτον λόγος ἀποδείξει. <span class="milestone ed2page" data-n="5.183" data-unit="ed2page" id="ed2page.5.183"></span>πρότερον δ’, ὅτι Πλάτων
<span class="lb" data-page="5.516" data-line="7" id="l5.516.7"></span>αὐτὸς εἴδη τε καὶ μέρη ψυχῆς ὀνομάζει τό τε λογιστικὸν,
<span class="lb" data-page="5.516" data-line="8" id="l5.516.8"></span>καὶ τὸ θυμικὸν, καὶ τὸ ἐπιθυμητικὸν, ἐξ αὐτῶν τῶν ῥήσεων
<span class="lb" data-page="5.516" data-line="9" id="l5.516.9"></span>αὐτοῦ πιστωσόμεθα. ἐν μὲν οὖν τῷ Τιμαίῳ περὶ
<span class="lb" data-page="5.516" data-line="10" id="l5.516.10"></span>τῆς ἐπιθυμητικῆς ψυχῆς, ἧς καὶ τὰ φυτὰ μετέχει φύσει,
<span class="lb" data-page="5.516" data-line="11" id="l5.516.11"></span>διαλεγόμενος ᾧδέ πως γράφει. μετέχει γε μὴν τοῦτο,
<span class="lb" data-page="5.516" data-line="12" id="l5.516.12"></span>ὃ νῦν λέγομεν, τοῦ τρίτου τῆς ψυχῆς εἴδους, ὃ μεταξὺ φρενῶν
<span class="lb" data-page="5.516" data-line="13" id="l5.516.13"></span>ὀμφαλοῦ τε ἵδρυται. αὖθις δ’ ἐν τῷδε τῷ βιβλίῳ περὶ
<span class="lb" data-page="5.516" data-line="14" id="l5.516.14"></span>τῆς λογιστικῆς ψυχῆς διαλεγόμενος ᾧδέ πώς φησι. τὸ δὲ δὴ περὶ
<span class="lb" data-page="5.516" data-line="15" id="l5.516.15"></span>τοῦ κυριωτάτου παρ’ ἡμῖν ψυχῆς εἴδους διανοεῖσθαι δεῖ τῇδε,
<span class="lb" data-page="5.516" data-line="16" id="l5.516.16"></span>ὡς ἄρα αὐτὸ δαίμονα ὁ θεὸς ἑκάστῳ δέδωκε, ὃ δή φαμεν
<span class="lb" data-page="5.516" data-line="17" id="l5.516.17"></span>οἰκεῖν μὲν ἡμῶν ἐπ’ ἄκρῳ τῷ σώματι, πρὸς δὲ τὴν ἐν οὐρανῷ
<span class="lb" data-page="5.516" data-line="18" id="l5.516.18"></span>συγγένειαν ἀπὸ γῆς ἡμᾶς αἴρειν. συμαμφότερα δ’ αὖ
<span class="pb" data-page="5.517" id="p5.517"></span>
<span class="lb" data-page="5.517" data-line="1" id="l5.517.1"></span>πάλιν ἐν ταὐτῷ βιβλίῳ τὸ ἐπιθυμητικὸν καὶ τὸ θυμοειδὲς
<span class="lb" data-page="5.517" data-line="2" id="l5.517.2"></span>τῇδε τῇ ῥήσει ψυχῆς εἶδος ὠνόμασεν. ἄλλο τι εἶδος
<span class="lb" data-page="5.517" data-line="3" id="l5.517.3"></span>ἐν αὐτῷ ψυχῆς προσῳκοδόμουν τὸ δεινὰ καὶ ἀναγκαῖα ἐν
<span class="lb" data-page="5.517" data-line="4" id="l5.517.4"></span>ἑαυτῷ παθήματα ἔχον. ὁμοῦ δ’ αἶ πάλιν τὰ τρία μέρη
<span class="lb" data-page="5.517" data-line="5" id="l5.517.5"></span>τῆς ψυχῆς ἡμῶν εἴδη προσαγορεύει τῆς ψυχῆς ἐν ταὐτῷ
<span class="lb" data-page="5.517" data-line="6" id="l5.517.6"></span>βιβλίῳ, τῷ Τιμαίῳ, κατὰ τήνδε τὴν διήγησιν. ἔστι γὰρ,
<span class="lb" data-page="5.517" data-line="7" id="l5.517.7"></span>καθάπερ εἴπομεν πολλάκις, ὅτι τρία τῆς ψυχῆς ἐν ἡμῖν εἴδη
<span class="lb" data-page="5.517" data-line="8" id="l5.517.8"></span>κατῴκισται. ὡσαύτως δ’ κᾀν τῇ Πολιτείᾳ κατὰ μὲν τὸ
<span class="lb" data-page="5.517" data-line="9" id="l5.517.9"></span>τέταρτον ὑπὲρ τοῦ θυμοειδοῦς προειρηκὼς, ὡς ἕτερόν ἐστι
<span class="lb" data-page="5.517" data-line="10" id="l5.517.10"></span>τοῦ ἐπιθυμητικοῦ, κᾄπειθ’ ἐφεξῆς ζητῶν, εἰ καὶ τοῦ λογιστικοῦ
<span class="lb" data-page="5.517" data-line="11" id="l5.517.11"></span>διαφέρει, φησίν· ἆρ’ οὖν ἕτερον ὂν καὶ τούτου,
<span class="lb" data-page="5.517" data-line="12" id="l5.517.12"></span>ἢ λογιστικοῦ τι εἶδος, ὥστε μὴ τρία, ἀλλὰ δύο εἴδη εἶναι
<span class="lb" data-page="5.517" data-line="13" id="l5.517.13"></span>ἐν τῇ ψυχῇ, λογιστικόν τε καὶ ἐπιθυμητικόν; οὕτω δὲ καὶ
<span class="lb" data-page="5.517" data-line="14" id="l5.517.14"></span>κατὰ τὸ ἔννατον ἔγραψεν ἔν γε τῇδε τῇ ῥήσει. ἀλλ’ ἡσυχάσας
<span class="lb" data-page="5.517" data-line="15" id="l5.517.15"></span>μὲν τὼ δύω εἴδη, τὸ τρίτον δέ τις κινήσας, ἐν ᾧ τὸ
<span class="lb" data-page="5.517" data-line="16" id="l5.517.16"></span>φρονεῖν ἐγγίγνεται. καὶ προσέτι τῇδε. ὅτι δὴ οὖν εἶπον,
<span class="lb" data-page="5.517" data-line="17" id="l5.517.17"></span>ἀμφισβητοῦνται ἑκάστου εἴδους αἱ ἡδοναὶ, καὶ αὐτὸς ὁ βίος,
<span class="lb" data-page="5.517" data-line="18" id="l5.517.18"></span>μὴ ὅτι πρὸς τὸ κάλλιον καὶ αἴσχιον ζῇν, μηδὲ τὸ χεῖρον
<span class="pb" data-page="5.518" id="p5.518"></span>
<span class="lb" data-page="5.518" data-line="1" id="l5.518.1"></span>καὶ ἄμεινον, ἀλλὰ πρὸς αὐτὸ τὸ ἥδιον καὶ ἀλυπότερον.
<span class="lb" data-page="5.518" data-line="2" id="l5.518.2"></span>πῶς ἂν ἤδη μέν τις αὐτῶν ἀληθέστατα λέγοι; τί ἂν ἔτι
<span class="lb" data-page="5.518" data-line="3" id="l5.518.3"></span>δέοιμεν ἑτέρας παραγράφειν ῥήσεις; ἱκαναὶ γὰρ καὶ αἵδε
<span class="lb" data-page="5.518" data-line="4" id="l5.518.4"></span>δηλῶσαι τὴν γνώμην τἀνδρὸς, ὡς εἴδη ψυχῶν εἶναι βούλεται
<span class="lb" data-page="5.518" data-line="5" id="l5.518.5"></span>τὰ τρία ταυτὶ, λογιστικὸν, ἐπιθυμητικὸν καὶ θυμοειδές.
<span class="lb" data-page="5.518" data-line="6" id="l5.518.6"></span>ἀμέλει μόνας αὐτὰς εἶναί φησι χωρὶς ἀλλήλων, ἐν
<span class="lb" data-page="5.518" data-line="7" id="l5.518.7"></span>μὲν τοῖς φυτοῖς τὴν ἐπιθυμητικὴν, ἐν δὲ τοῖς θεοῖς τὴν
<span class="lb" data-page="5.518" data-line="8" id="l5.518.8"></span>λογιστικήν. τὴν μέντοι θυμοειδῆ διὰ τί μόνην οὐχ οἷόν
<span class="lb" data-page="5.518" data-line="9" id="l5.518.9"></span>τε κατ’ οὐδὲν τῶν σωμάτων εἶναι, προϊὼν ὁ λόγος ἀποδείξει,
<span class="lb" data-page="5.518" data-line="10" id="l5.518.10"></span>παραθεμένων ἡμῶν τὴν ἐκ τοῦ Τιμαίου ῥῆσιν, ἔνθα
<span class="lb" data-page="5.518" data-line="11" id="l5.518.11"></span>τὴν χρείαν τῆς γενέσεως αὐτῆς διδάσκων ἕνεκα τῆς ἐπιθυμητικῆς
<span class="lb" data-page="5.518" data-line="12" id="l5.518.12"></span>γεγονέναι φησὶ βοηθὸν τῇ λογικῇ ψυχῇ, καθάπερ
<span class="lb" data-page="5.518" data-line="13" id="l5.518.13"></span>τινὰ κύνα κατὰ τοῦ πολυκεφάλου τε καὶ ἀγρίου θρέμματος,
<span class="lb" data-page="5.518" data-line="14" id="l5.518.14"></span>τῆς ἐπιθυμίας. εἰκότως οὖν εἴδη ψυχῆς αὐτὰ προσαγορεύει
<span class="lb" data-page="5.518" data-line="15" id="l5.518.15"></span>κατά τε τὰς προγεγραμμένας ῥήσεις καὶ προσέτι πολλὰς
<span class="lb" data-page="5.518" data-line="16" id="l5.518.16"></span>ἑτέρας, ὧν οὐκ ἀνάγκη μνημονεύειν, ἐναργῶς ἤδη διὰ τούτων
<span class="lb" data-page="5.518" data-line="17" id="l5.518.17"></span>τῆς <span class="milestone ed1page" data-n="1.299" data-unit="ed1page" id="ed1page.1.299"></span>γνώμης τἀνδρὸς ἐγνωσμένης. εἰ δὲ καὶ
<span class="lb" data-page="5.518" data-line="18" id="l5.518.18"></span>μέρη ψυχῆς ἕκαστον αὐτῶν ὀνομάζει, θαυμαστὸν οὐδέν.
<span class="pb" data-page="5.519" id="p5.519"></span>
<span class="lb" data-page="5.519" data-line="1" id="l5.519.1"></span>πρῶτον μὲν γὰρ αὐτὸς ἡμᾶς ἐδίδαξεν, ὡς, ὅ τι περ ἂν εἶδος
<span class="lb" data-page="5.519" data-line="2" id="l5.519.2"></span>ᾖ, τοῦτο καὶ μέρος ὀνομάζειν ἐγχωρεῖ, μὴ μέντοι τό γε
<span class="lb" data-page="5.519" data-line="3" id="l5.519.3"></span>μέρος ἅπαν εὐθὺς καὶ εἶδος εἶναι· δεύτερον δὲ, ὅτι μηδ’
<span class="lb" data-page="5.519" data-line="4" id="l5.519.4"></span>ἐγχωρεῖ λέγειν μηδὲν σύνθετον ὁμοιομερὲς, ἑαυτῷ γε συνεχὲς
<span class="lb" data-page="5.519" data-line="5" id="l5.519.5"></span>ὅλον ὑπάρχον. ἐξ ὡρισμένων γὰρ τὸν ἀριθμὸν σύγκειται
<span class="lb" data-page="5.519" data-line="6" id="l5.519.6"></span>μορίων· οὐδενὸς γὰρ ὁμοιομεροῦς ἀριθμῷ περιλαβεῖν
<span class="lb" data-page="5.519" data-line="7" id="l5.519.7"></span>ἐγχωρεῖ τὸ πλῆθος τῶν μορίων. ὅτι μὲν οὖν εὐλόγως ὁ
<span class="lb" data-page="5.519" data-line="8" id="l5.519.8"></span>Πλάτων εἴδη τε καὶ μέρη τῆς ψυχῆς ὀνομάζει ταῦτα, μακροτέρων
<span class="lb" data-page="5.519" data-line="9" id="l5.519.9"></span>οὐ δέομαι λόγων.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg032.1st1K-grc1:6.3">
<span class="pb page1" data-page="5.519" id="p5.519"></span>
<span class="milestone ed1page page1" data-n="1.299" data-unit="ed1page" id="ed1page.1.299"></span>
<span class="milestone ed2page page1" data-n="5.183" data-unit="ed2page" id="ed2page.5.183"></span>
            <p>
<span class="lb" data-page="5.519" data-line="10" id="l5.519.10"></span><span class="milestone ed2page" data-n="5.184" data-unit="ed2page" id="ed2page.5.184"></span>Ὅτι δὲ τὸ μὲν ἐν τῇ κεφαλῇ καθίδρυται,
<span class="lb" data-page="5.519" data-line="11" id="l5.519.11"></span>τὸ δ’ ἐν τῇ καρδίᾳ, τὸ δ’ ἐν τῷ ἥπατι, τοῦτο
<span class="lb" data-page="5.519" data-line="12" id="l5.519.12"></span>ἐξ ἀρχῆς προὔκειτο, καὶ δέδεικται διὰ τῶν ἔμπροσθεν ὑπὲρ
<span class="lb" data-page="5.519" data-line="13" id="l5.519.13"></span>τῶν δύο μερῶν. ὑπόλοιπον δὲ ἔτι τὸ ἐπιθυμητικὸν ἰδίας
<span class="lb" data-page="5.519" data-line="14" id="l5.519.14"></span>ἀποδείξεως δεόμενον, ἣν ἐν τῷδε διέξιμεν, ἐκεῖνο πρότερον
<span class="lb" data-page="5.519" data-line="15" id="l5.519.15"></span>ἐν ἀρχῇ τοῦ λόγου προειπόντες, ὡς οὐκ ἐξ ὁμοίως ἐναργῶν,
<span class="lb" data-page="5.519" data-line="16" id="l5.519.16"></span>οὐδ’ ἐξ αὐτῆς ἄντικρυς τοῦ ζητουμένου τῆς φύσεως ἡ ἀπόδειξις
<span class="lb" data-page="5.519" data-line="17" id="l5.519.17"></span>ἔσοιτο, καθάπερ ἐπὶ τῶν ἔμπροσθεν, ἀλλ’ ἐκ τῶν
<span class="lb" data-page="5.519" data-line="18" id="l5.519.18"></span>τούτῳ συμβεβηκότων ἰδίᾳ. τῶν μὲν γὰρ νεύρων βρόχῳ
<span class="pb" data-page="5.520" id="p5.520"></span>
<span class="lb" data-page="5.520" data-line="1" id="l5.520.1"></span>διαλαμβανομένων ἢ τεμνομένων, ἐφαίνετο τὰ μὲν ἐγκεφάλῳ
<span class="lb" data-page="5.520" data-line="2" id="l5.520.2"></span>συνεχῆ μόρια διασώζοντα τὰς ἀρχαίας δυνάμεις, τὰ δ’
<span class="lb" data-page="5.520" data-line="3" id="l5.520.3"></span>ἐπέκεινα τοῦ βρόχου παραχρῆμα καὶ τὴν αἴσθησιν ἀπολλύντα
<span class="lb" data-page="5.520" data-line="4" id="l5.520.4"></span>καὶ τὴν κίνησιν. οὕτω δὲ καὶ τῶν ἀρτηριῶν αἱ μὲν
<span class="lb" data-page="5.520" data-line="5" id="l5.520.5"></span>τῇ καρδίᾳ συνεχεῖς τὰς ἀρχαίας ἐνεργείας ἐργάζονται, αἱ δ’
<span class="lb" data-page="5.520" data-line="6" id="l5.520.6"></span>ὑπὸ τοῦ βρόχου διειργόμεναι τελέως ἄσφυκτοι γιγνόμεναι.
<span class="lb" data-page="5.520" data-line="7" id="l5.520.7"></span>καὶ μέντοι καὶ τὰ παθήματα τῆς ψυχῆς, ὅσα κατὰ τοὺς
<span class="lb" data-page="5.520" data-line="8" id="l5.520.8"></span>θυμούς τε καὶ τοὺς φόβους συμπίπτει, προφανῶς ἐξιστάντα
<span class="lb" data-page="5.520" data-line="9" id="l5.520.9"></span>τὴν καρδίαν ἐφαίνετο τῆς κατὰ φύσιν ἐνεργείας. ἐμνημονεύσαμεν
<span class="lb" data-page="5.520" data-line="10" id="l5.520.10"></span>δὲ καὶ ὅσα θλιβόμενος ὁ ἐγκέφαλος ἢ τιτρωσκόμενος
<span class="lb" data-page="5.520" data-line="11" id="l5.520.11"></span>εἰς τὰς κοιλίας ἅπαν βλάπτει τὸ σῶμα, καὶ ὡς καὶ
<span class="lb" data-page="5.520" data-line="12" id="l5.520.12"></span>ταῦτ’ ἐναργῶς ἐνδείκνυται κινήσεώς τε καὶ αἰσθήσεως ἀρχὴν
<span class="lb" data-page="5.520" data-line="13" id="l5.520.13"></span>ὑπάρχειν αὐτόν. ἐπὶ δὲ τοῦ ἥπατος οὐδὲν τοιοῦτον
<span class="lb" data-page="5.520" data-line="14" id="l5.520.14"></span>ἔχομεν ἐπιδεικνύειν, οὔτ’ εἰ γυμνώσαντες αὐτὸ θλίβομεν,
<span class="lb" data-page="5.520" data-line="15" id="l5.520.15"></span>οὔτ’ εἰ βρόχῳ τὰς φλέβας διαλαμβάνομεν. οὔτε γὰρ ἐναργοῦς
<span class="lb" data-page="5.520" data-line="16" id="l5.520.16"></span>ἐστι κινήσεως ἡ ἀρχὴ, καθάπερ ἡ μὲν καρδία τῆς
<span class="lb" data-page="5.520" data-line="17" id="l5.520.17"></span>σφυγμικῆς, ὁ δ’ ἐγκέφαλος τῆς αἰσθητικῆς τε καὶ προαιρετικῆς,
<span class="lb" data-page="5.520" data-line="18" id="l5.520.18"></span>οὔτ’ ὀξείας βλάβης αἴτιον, ὡς ἐκείνων ἑκάτερον,
<span class="lb" data-page="5.520" data-line="19" id="l5.520.19"></span>ἀλλ’ ἐν τῷ χρόνῳ βλάπτεται τὸ ζῶον εἰς ἀτροφίαν τε καὶ
<span class="pb" data-page="5.521" id="p5.521"></span>
<span class="lb" data-page="5.521" data-line="1" id="l5.521.1"></span>ἄχροιαν, ἥπατος ἀτονήσαντος. ὡσαύτως δὲ καὶ τὸ μέρος,
<span class="lb" data-page="5.521" data-line="2" id="l5.521.2"></span>εἰς ὅπερ ἂν ἐμβάλλουσαν φλέβα βρόχῳ διαλάβῃς, ἢ καὶ
<span class="lb" data-page="5.521" data-line="3" id="l5.521.3"></span>παντάπασιν ἐκκόψῃς, ἀτροφώτερόν τε καὶ ἀχρούστερον ἐν
<span class="lb" data-page="5.521" data-line="4" id="l5.521.4"></span>πλέονι χρόνῳ φαίνεται γιγνόμενον, οὐ μὴν ἔν γε τῷ παραυτίκα
<span class="lb" data-page="5.521" data-line="5" id="l5.521.5"></span>βλαπτόμενον οὐδὲν, ὅ τι ἄξιον λόγου. τοιαύτης γὰρ
<span class="lb" data-page="5.521" data-line="6" id="l5.521.6"></span>δυνάμεως ἀρχὴ τὸ ἧπαρ, οἵα καὶ τοῖς φυτοῖς ὑπάρχει.
<span class="lb" data-page="5.521" data-line="7" id="l5.521.7"></span>καλείσθω γὰρ ἔν γε τῷ παρόντι δύναμις, ὕστερον ἐπιδειξόντων
<span class="lb" data-page="5.521" data-line="8" id="l5.521.8"></span>ἡμῶν ἀκριβέστερον, ὡς πολλῶν ἐστι δυνάμεων ἀρχὴ τὸ
<span class="lb" data-page="5.521" data-line="9" id="l5.521.9"></span>ἧπαρ, καὶ κάλλιον οὐσίαν ψυχῆς ὀνομάζειν, οὐ δύναμιν, ἐν
<span class="lb" data-page="5.521" data-line="10" id="l5.521.10"></span>ἑκάστῳ τῶν τριῶν σπλάγχνων περιεχομένην, ἐν ἐγκεφάλῳ
<span class="lb" data-page="5.521" data-line="11" id="l5.521.11"></span>μὲν λογιστικὴν, ἐν καρδίᾳ δὲ θυμοειδῆ, κατὰ δὲ τὸ
<span class="lb" data-page="5.521" data-line="12" id="l5.521.12"></span>ἧπαρ ἐπιθυμητικὴν, ἢ φυτικὴν, ἢ γεννητικὴν, ἢ, ὡς
<span class="lb" data-page="5.521" data-line="13" id="l5.521.13"></span>οἱ περὶ τὸν Ἀριστοτέλην, θρεπτικὴν, ἀφ’ ἑνὸς ἑκάστου
<span class="lb" data-page="5.521" data-line="14" id="l5.521.14"></span>τοὔνομα θέμενοι, ἀπὸ μὲν τοῦ φύειν φυτικὴν,
<span class="lb" data-page="5.521" data-line="15" id="l5.521.15"></span>ἀπὸ δὲ τοῦ τρέφειν θρεπτικὴν, ἀπὸ δὲ τοῦ γεννᾷν γεννητικήν·
<span class="lb" data-page="5.521" data-line="16" id="l5.521.16"></span>ὁ δὲ Πλάτων ἀπὸ τοῦ πλήθους τῶν ἐπιθυμιῶν
<span class="lb" data-page="5.521" data-line="17" id="l5.521.17"></span>ἐπιθυμητικήν. οἱ δὲ Στωϊκοὶ οὐδὲ ψυχὴν ὅλως ὀνομάζουσι
<span class="lb" data-page="5.521" data-line="18" id="l5.521.18"></span>τὴν τὰ φυτὰ διοικοῦσαν, ἀλλὰ φύσιν. ὀνομαζέτω μὲν οὖν
<span class="pb" data-page="5.522" id="p5.522"></span>
<span class="lb" data-page="5.522" data-line="1" id="l5.522.1"></span>ἕκαστος, ὡς ἂν ἐθέλῃ, περὶ δὲ τῶν ἐναργῶς τοῖς πράγμασι
<span class="lb" data-page="5.522" data-line="2" id="l5.522.2"></span>διαφορῶν ἀποδείξει πιστούσθω, καθάπερ ἡμεῖς ἐπὶ μὲν ἐγκεφάλου
<span class="lb" data-page="5.522" data-line="3" id="l5.522.3"></span>καὶ καρδίας ἔμπροσθεν ἐποιήσαμεν, ἐφ’ ἥπατος
<span class="lb" data-page="5.522" data-line="4" id="l5.522.4"></span>δὲ κατὰ τὸν ἐνεστῶτα λόγον ὁρμώμεθα διελθεῖν. ἀρξόμεθα
<span class="lb" data-page="5.522" data-line="5" id="l5.522.5"></span>δ’ ἀπὸ τῶν ἐναργεστέρων, ἵν’ ὥσπερ γυμνασθέντες ἐν τούτοις
<span class="lb" data-page="5.522" data-line="6" id="l5.522.6"></span>ῥᾷον ἐξεύρωμέν τι τῶν ἀμυδροτέρων, ἅμα τε προτάσεων
<span class="lb" data-page="5.522" data-line="7" id="l5.522.7"></span>εὐπορήσωμεν εἰς αὐτά. ἐναργέστερον δ’ ἐστὶν ἀπὸ τῶν φλεβῶν
<span class="lb" data-page="5.522" data-line="8" id="l5.522.8"></span>ἄρξασθαι <span class="milestone ed2page" data-n="5.185" data-unit="ed2page" id="ed2page.5.185"></span>καὶ ζητῆσαι, πότερον καὶ τούτων
<span class="lb" data-page="5.522" data-line="9" id="l5.522.9"></span>ἐστὶν ἀρχὴ τὸ ἧπαρ, ὡς ἀρτηριῶν μὲν ἡ καρδία, τῶν νεύρων
<span class="lb" data-page="5.522" data-line="10" id="l5.522.10"></span>δ’ ὁ ἐγκέφαλος, ἢ, καθάπερ ἔνιοι νομίζουσιν, οὐ ταῖς
<span class="lb" data-page="5.522" data-line="11" id="l5.522.11"></span>ἀρτηρίαις μόναις, ἀλλὰ καὶ ταῖς φλεψὶν ἐπιπέμπει τὰς φυσικὰς
<span class="lb" data-page="5.522" data-line="12" id="l5.522.12"></span>δυνάμεις ἡ καρδία. κάλλιστον οὖν εἰς τοῦτο περὶ τῆς
<span class="lb" data-page="5.522" data-line="13" id="l5.522.13"></span>κατὰ τὰ φυτὰ γεννήσεώς τε ἅμα καὶ διοικήσεως ἐπισκέψασθαι
<span class="lb" data-page="5.522" data-line="14" id="l5.522.14"></span>πρότερον· εἰκὸς γάρ που, μόνην ἐκείνοις ὑπάρχουσαν
<span class="lb" data-page="5.522" data-line="15" id="l5.522.15"></span>τὴν ζητουμένην δύναμιν ἐναργέστερα τεκμήρια τοῦ μέρους,
<span class="lb" data-page="5.522" data-line="16" id="l5.522.16"></span>ὅθεν ὁρμᾶται, παρασχέσθαι. καταβληθέντος εἰς τὴν γῆν
<span class="lb" data-page="5.522" data-line="17" id="l5.522.17"></span>σπέρματος οὑτινοσοῦν, εἰ μὲν αὐχμώδης εἴη, πλέον οὐδὲν
<span class="lb" data-page="5.522" data-line="18" id="l5.522.18"></span>εἰς φυτοῦ γένεσιν αὐτὸ περιεργάσεται τὸ σπέρμα, πᾶσαν
<span class="pb" data-page="5.523" id="p5.523"></span>
<span class="lb" data-page="5.523" data-line="1" id="l5.523.1"></span>αὐτοῦ τὴν ἔμφυτον ἰκμάδα πρὸς ἑαυτὴν τῆς γῆς ἑλκυσάσης·
<span class="lb" data-page="5.523" data-line="2" id="l5.523.2"></span>μετρίως δ’ ὑπαρχούσης ὑγρᾶς, μαλακὸν γίνεται τὸ σπέρμα,
<span class="lb" data-page="5.523" data-line="3" id="l5.523.3"></span>διοιδίσκεται δὲ κατὰ τὸ περιέχον αὐτὸ σύμφυτον σκέπασμα
<span class="lb" data-page="5.523" data-line="4" id="l5.523.4"></span>τὸ οἷον δέρμα, καὶ ῥήγνυται μὲν πρῶτον, ἀερωθείσης τῆς
<span class="lb" data-page="5.523" data-line="5" id="l5.523.5"></span>κατὰ τὸ σπέρμα νοτίδος· εἶθ’ ἑξῆς ἀποτείνεται κατὰ τὸ
<span class="lb" data-page="5.523" data-line="6" id="l5.523.6"></span>ῥαγὲν ἀποβλάστημά τι λεπτὸν καὶ μαλακὸν εἰς ἄμφω τὰ
<span class="lb" data-page="5.523" data-line="7" id="l5.523.7"></span>μέρη, τό τε ἄνω τοῦ σπέρματος ὡς πρὸς τὸν ἀέρα καὶ τὸ
<span class="lb" data-page="5.523" data-line="8" id="l5.523.8"></span>κατὰ βάθους τῆς γῆς. καὶ ταῦτα συνεχῆ φαίνεται τὴν αὔξησιν
<span class="lb" data-page="5.523" data-line="9" id="l5.523.9"></span>ποιούμενα καὶ φερόμενα διὰ παντὸς εἰς ἅπερ ἀρχῆθεν
<span class="lb" data-page="5.523" data-line="10" id="l5.523.10"></span>ὥρμησε. καὶ τοῦ χρόνου προϊόντος εἰ τὸ σπέρμα δένδρου
<span class="lb" data-page="5.523" data-line="11" id="l5.523.11"></span>τινὸς εἴη μεγάλου σπέρμα, τὸ μὲν εἰς τὸν ἀέρα φερόμενον
<span class="lb" data-page="5.523" data-line="12" id="l5.523.12"></span>αὐτοῦ πρέμνον γίγνεται, τὸ δ’ εἰς τὸ βάθος τῆς γῆς
<span class="lb" data-page="5.523" data-line="13" id="l5.523.13"></span>ῥίζα, καὶ σχίζεταί γε πολλὰς σχίσεις ἑκάτερον, εἰ πολυσχιδοῦς
<span class="lb" data-page="5.523" data-line="14" id="l5.523.14"></span>εἴη δένδρου τὸ σπέρμα. μία μὲν οὖν ἀρχὴ τῆς γενέσεώς
<span class="lb" data-page="5.523" data-line="15" id="l5.523.15"></span>ἐστι καὶ τῆς αὐξήσεως ἅπασι τοῦ φυτοῦ τοῖς μέρεσιν
<span class="lb" data-page="5.523" data-line="16" id="l5.523.16"></span>ὁ τόπος ἐκεῖνος, ὅθεν ἄνω μὲν τὸ πρέμνον, ἡ δ’ ἀρχὴ τῆς
<span class="lb" data-page="5.523" data-line="17" id="l5.523.17"></span>ῥιζώσεως κάτω γίγνεται, καὶ φαίνεται καθάπερ ἔκ τινος
<span class="lb" data-page="5.523" data-line="18" id="l5.523.18"></span>ἑστίας ἡ διοικοῦσα τὸ δένδρον δύναμις ἐκεῖθεν ὁρμωμένη.
<span class="pb" data-page="5.524" id="p5.524"></span>
<span class="lb" data-page="5.524" data-line="1" id="l5.524.1"></span>κινεῖται μὲν οὖν τὰς ἐναντίας κινήσεις, εἰς μὲν τὸ κάτω
<span class="lb" data-page="5.524" data-line="2" id="l5.524.2"></span>καὶ τὸ βάθος τῆς γῆς ἔν τε τῷ κατασχίζειν τὸν βλαστὸν
<span class="lb" data-page="5.524" data-line="3" id="l5.524.3"></span>πολυμερῶς εἰς πολλὰς τὰς πρώτας ῥίζας αὐξάνειν ἀρχομένας·
<span class="lb" data-page="5.524" data-line="4" id="l5.524.4"></span>εἰς δὲ τὸ ἄνω κλάδους μέν τινας ἀποφύουσιν τοῦ στελέχους,
<span class="lb" data-page="5.524" data-line="5" id="l5.524.5"></span>ἐκείνους δ’ αὖθις εἰς ἑτέρους σχίζουσιν μέχρι τῶν
<span class="lb" data-page="5.524" data-line="6" id="l5.524.6"></span>ἐσχάτων καὶ λεπτοτάτων βλαστῶν. καὶ ἔοικε τὸ μὲν ἄνω
<span class="lb" data-page="5.524" data-line="7" id="l5.524.7"></span>μέρος ἅπαν, ὅπερ ἐστὶ τὸ δένδρον, ἕνεκεν ἑαυτοῦ τε καὶ τοῦ
<span class="lb" data-page="5.524" data-line="8" id="l5.524.8"></span>καρποῦ διαπλάττειν, τὸ κάτω δ’ ὑπὲρ τῆς κατὰ τὴν τροφὴν
<span class="lb" data-page="5.524" data-line="9" id="l5.524.9"></span>εὐπορίας. ὁποῖον γάρ τι τοῖς ζώοις ἐστὶ τὸ στόμα,
<span class="lb" data-page="5.524" data-line="10" id="l5.524.10"></span>τοιοῦτον τοῖς φυτοῖς τὸ πέρας τῆς ῥιζώσεως ἀτεχνῶς φάναι
<span class="lb" data-page="5.524" data-line="11" id="l5.524.11"></span>δοκεῖ, στοματίων πολλῶν ἑλκόντων ἐκ τῆς γῆς τροφὴν ὑπὸ
<span class="lb" data-page="5.524" data-line="12" id="l5.524.12"></span>τῆς φύσεως δεδημιουργημένην. ἄγε δή μοι τὴν εἰκόνα κᾀπὶ
<span class="lb" data-page="5.524" data-line="13" id="l5.524.13"></span>τὰ ζῶα. καὶ πρῶτον μὲν ἐπίσκεψαι τὴν μεγίστην ἀρτηρίαν,
<span class="lb" data-page="5.524" data-line="14" id="l5.524.14"></span>ἥτις ὥσπερ πρέμνον ἐκφύουσα τῆς καρδίας διασχίζεται, τῷ
<span class="lb" data-page="5.524" data-line="15" id="l5.524.15"></span>μὲν ἑτέρῳ μέρει τῷ μικροτέρῳ πρὸς τὴν κεφαλὴν ἀναφερομένη,
<span class="lb" data-page="5.524" data-line="16" id="l5.524.16"></span>θατέρῳ δὲ τῷ μείζονι κατὰ τῆς ῥάχεως ἐκτεταμένη.
<span class="lb" data-page="5.524" data-line="17" id="l5.524.17"></span>θέασαι δ’ ἑξῆς ἅπαντ’ αὐτῆς τὰ βλαστήματα πάντοσε τοῦ
<span class="lb" data-page="5.524" data-line="18" id="l5.524.18"></span>σώματος φερόμενα καθ’ ὃν ἐν τῷ πρώτῳ γράμματι λέλεκται
<span class="pb" data-page="5.525" id="p5.525"></span>
<span class="lb" data-page="5.525" data-line="1" id="l5.525.1"></span>τρόπον, ἑτέραν δ’ ἀρτηρίαν ἐκ τῆς αὐτῆς κοιλίας τῆς καρδίας
<span class="lb" data-page="5.525" data-line="2" id="l5.525.2"></span>ἐκφερομένην, τὴν εἰς τὸν πνεύμονα κατασχιζομένην ἀνάλογον
<span class="lb" data-page="5.525" data-line="3" id="l5.525.3"></span>τῷ καθήκοντι μέρει τῆς ῥιζώσεως εἰς τὴν γῆν. ὥσπερ
<span class="lb" data-page="5.525" data-line="4" id="l5.525.4"></span>γὰρ ἐκ τῆς γῆς τὰ φυτὰ διὰ τῶν ῥιζῶν ἅπασαν ἐπισπᾶται
<span class="lb" data-page="5.525" data-line="5" id="l5.525.5"></span>τὴν τροφὴν, οὕτως ἐκ τοῦ πνεύμονος ἡ καρδία<span class="milestone ed1page" data-n="1.300" data-unit="ed1page" id="ed1page.1.300"></span> τὸν
<span class="lb" data-page="5.525" data-line="6" id="l5.525.6"></span>ἀέρα διὰ τῶν εἰρημένων ἀρτηριῶν. αὗται δύο μὲν τῆς καρδίας
<span class="lb" data-page="5.525" data-line="7" id="l5.525.7"></span>ἐκπεφύκασιν ἀρτηρίαι, μέγισται τῶν οἰκείων ἀποβλαστημάτων
<span class="lb" data-page="5.525" data-line="8" id="l5.525.8"></span>ἑκάτεραι. καὶ καθάπερ ἐν τῷ φυτῷ τὸ μὲν ἐξέχον
<span class="lb" data-page="5.525" data-line="9" id="l5.525.9"></span>τῆς γῆς τὸ πρέμνον ἐστὶν ἁπάντων εὐρύτατον τῶν ἄλλων,
<span class="lb" data-page="5.525" data-line="10" id="l5.525.10"></span>τὸ δ’ εἰς τὰς ῥίζας σχιζόμενον ἁπάντων καὶ τοῦτ’
<span class="lb" data-page="5.525" data-line="11" id="l5.525.11"></span>εὐρύτατον τῶν κάτω, τὸ μέσον δ’ ἀμφοῖν ἡ ἀρχὴ τοῦ φυτοῦ,
<span class="lb" data-page="5.525" data-line="12" id="l5.525.12"></span>κατὰ τὸν αὐτὸν τρόπον ἡ μὲν οἷον στέλεχος ἀρτηρία
<span class="lb" data-page="5.525" data-line="13" id="l5.525.13"></span>μεγίστη τῶν καθ’ ὅλον ἐστὶ τὸ ζῶον, ἡ δ’ εἰς τὸν πνεύμονα
<span class="lb" data-page="5.525" data-line="14" id="l5.525.14"></span>τὴν ἔμφυσιν ἔχουσα τῶν ἐν ἐκείνῳ πασῶν, <span class="milestone ed2page" data-n="5.186" data-unit="ed2page" id="ed2page.5.186"></span>αὐτὴ
<span class="lb" data-page="5.525" data-line="15" id="l5.525.15"></span>δὲ ἡ καρδία μέση τ’ ἀμφοτέρων ἐστὶ καὶ ἀρχὴ τῶν διοικουσῶν
<span class="lb" data-page="5.525" data-line="16" id="l5.525.16"></span>αὐτὰ δυνάμεων. ἀνδρί τε περὶ φύσιν δεινῷ καὶ
<span class="lb" data-page="5.525" data-line="17" id="l5.525.17"></span>χωρὶς τῶν εἰρημένων εὔδηλον, ὡς τὰ μείζω τῶν ἐλαττόνων
<span class="lb" data-page="5.525" data-line="18" id="l5.525.18"></span>ἀρχαὶ, καθάπερ γε καὶ ἡ πηγὴ τῶν ὀχετῶν, εἰς οὕς
<span class="lb" data-page="5.525" data-line="19" id="l5.525.19"></span>διανέμεται. καίτοι τινὲς εἰς τοσοῦτον ἥκουσιν ἀλογίας, ὡς
<span class="pb" data-page="5.526" id="p5.526"></span>
<span class="lb" data-page="5.526" data-line="1" id="l5.526.1"></span>τῆς ἀρχῆς τὰ μετ’ αὐτὴν μείζω νομίζειν, ἐξαπατώμενοι πρὸς
<span class="lb" data-page="5.526" data-line="2" id="l5.526.2"></span>τῶν ποταμῶν, οἵ μικροὶ παντάπασι πρὸς ταῖς πηγαῖς ὄντες
<span class="lb" data-page="5.526" data-line="3" id="l5.526.3"></span>αὐξάνονται προϊόντες, οὐκ ἐξ ἀνάγκης ἀεὶ γιγνομένου.
<span class="lb" data-page="5.526" data-line="4" id="l5.526.4"></span>τινὲς μὲν γὰρ αὐτῶν ἑτέρους ὑποδεχόμενοι ποταμοὺς εἰκότως
<span class="lb" data-page="5.526" data-line="5" id="l5.526.5"></span>αὐξάνονται, τινὲς δ’ ὀχετῶν ἀποσχιζομένων σμικρύνονται.
<span class="lb" data-page="5.526" data-line="6" id="l5.526.6"></span>ποταμὸς δὲ οὐδεὶς ἐκ μιᾶς ὁρμώμενος πηγῆς ἐλάττονα
<span class="lb" data-page="5.526" data-line="7" id="l5.526.7"></span>τὴν κεφαλὴν ἔχει τῶν ἐφεξῆς· εἰ δὲ ἐκ πολλῶν ἀθροίζοιτο
<span class="lb" data-page="5.526" data-line="8" id="l5.526.8"></span>πηγῶν, εὔλογον δήπου τὸ ὅλον ἑκάστης αὐτῶν γενέσθαι
<span class="lb" data-page="5.526" data-line="9" id="l5.526.9"></span>μείζονα. καὶ χωρὶς δὲ τοῦ παραδείγματος, εἰ τὰ κατὰ
<span class="lb" data-page="5.526" data-line="10" id="l5.526.10"></span>τὸ σῶμα τῶν ζώων ἀγγεῖα τὰ μικρότερα τῶν μειζόνων ἀρχὰς
<span class="lb" data-page="5.526" data-line="11" id="l5.526.11"></span>θησόμεθα, μαχεῖται πρὸς ἑαυτὸν ὁ λόγος ἐν ἅπαντι μορίῳ
<span class="lb" data-page="5.526" data-line="12" id="l5.526.12"></span>τοῦ σώματος ἀναγκαζόμενος ὁμολογεῖν ἀρχὴν εἶναι τῶν ἄλλων
<span class="lb" data-page="5.526" data-line="13" id="l5.526.13"></span>τριῶν ὀργάνων, ἀρτηρίας, καὶ νεύρου, καὶ φλεβός.
<span class="lb" data-page="5.526" data-line="14" id="l5.526.14"></span>ὥστ’, εἰ οὕτως ἔτυχε, τὴν πτέρναν ἢ τὸν δάκτυλον ἀρχὴν
<span class="lb" data-page="5.526" data-line="15" id="l5.526.15"></span>εἶναι τῆς μεγίστης ἀρτηρίας, καὶ τῆς κοίλης φλεβὸς, καὶ
<span class="lb" data-page="5.526" data-line="16" id="l5.526.16"></span>τοῦ νωτιαίου· ταυτὶ γὰρ ὥσπερ τινὰ πρέμνα, τὸ μὲν ἀρτηριῶν
<span class="lb" data-page="5.526" data-line="17" id="l5.526.17"></span>ἐστι, τὸ δὲ φλεβῶν, τὸ δὲ νεύρων. ὥστ’ ἴσως ὁ
<span class="lb" data-page="5.526" data-line="18" id="l5.526.18"></span>τοῦτον τὸν λόγον εἰσηγούμενος οὐδὲ τὰ βλαστήματα τῶν
<span class="lb" data-page="5.526" data-line="19" id="l5.526.19"></span>δένδρων, οὐδὲ τὰ πέρατα τῶν ῥιζῶν αἰσχύνεται λέγειν ἀρχὰς
<span class="pb" data-page="5.527" id="p5.527"></span>
<span class="lb" data-page="5.527" data-line="1" id="l5.527.1"></span>τοῦ φυτοῦ. καίτοι τά γε πέρατα τῶν ῥιζῶν ἀρχαὶ
<span class="lb" data-page="5.527" data-line="2" id="l5.527.2"></span>τροφῆς τοῦ δένδρου δύναιτ’ ἂν λέγεσθαι παραπλησίως ταῖς
<span class="lb" data-page="5.527" data-line="3" id="l5.527.3"></span>εἰς τὴν γαστέρα καθηκούσαις φλεψὶ καὶ ταῖς εἰς τὸν πνεύμονα
<span class="lb" data-page="5.527" data-line="4" id="l5.527.4"></span>κατασχιζομέναις ἀρτηρίαις. ἁπλῶς δ’ ἅπαντα τῶν
<span class="lb" data-page="5.527" data-line="5" id="l5.527.5"></span>φλεβῶν τὰ πέρατα λέγειν ἀρχὰς ἀτοπώτατον. οὔτε γὰρ
<span class="lb" data-page="5.527" data-line="6" id="l5.527.6"></span>τῆς τροφῆς οὐδὲν αὐτῶν ἀρχὴ πλὴν τῶν εἰρημένων, οὔτε
<span class="lb" data-page="5.527" data-line="7" id="l5.527.7"></span>τῆς διοικούσης δυνάμεως· οὕτως γὰρ ἅπαν ἔσται μόριον
<span class="lb" data-page="5.527" data-line="8" id="l5.527.8"></span>ἀρχή. εἰ δέ τινα μὲν ἀρχὰς ἐροῦσι τῶν περάτων, τινὰ
<span class="lb" data-page="5.527" data-line="9" id="l5.527.9"></span>δ’ οὐκ ἀρχὰς, ἀναπόδεικτον ὑπόθεσιν θήσονται. τί γὰρ
<span class="lb" data-page="5.527" data-line="10" id="l5.527.10"></span>μᾶλλον τάδε τῶνδε νομιστέον ἀρχὰς, οἷον τὰ κατ’ ἐγκέφαλον
<span class="lb" data-page="5.527" data-line="11" id="l5.527.11"></span>τῶν κατὰ πνεύμονα, καὶ τούτων τὰ κατὰ τὸ ἧπαρ,
<span class="lb" data-page="5.527" data-line="12" id="l5.527.12"></span>ἢ τὸν σπλῆνα, κᾀκείνων τὰ κατ’ ἄλλο τι μόριον ἢ
<span class="lb" data-page="5.527" data-line="13" id="l5.527.13"></span>σπλάγχνον; ἐγὼ τοῦτον τὸν λόγον οὐδ’ ὅτε μειράκιον ὂν
<span class="lb" data-page="5.527" data-line="14" id="l5.527.14"></span>ἤκουσα παρὰ τοῦ διδασκάλου Πέλοπος, ἐπιδεικνύναι πειρωμένου
<span class="lb" data-page="5.527" data-line="15" id="l5.527.15"></span>τὸν ἐγκέφαλον ἁπάντων τῶν ἀγγείων ἀρχὴν, οὔτ’ ἐν
<span class="lb" data-page="5.527" data-line="16" id="l5.527.16"></span>τῷ παραχρῆμα προσηκάμην, οὔθ’ ὕστερον ἀνασκεπτόμενος
<span class="lb" data-page="5.527" data-line="17" id="l5.527.17"></span>ἐπῄνεσα. τὰ δ’ ἀπὸ τῆς κεφαλῆς καταφέρεσθαι λεγόμενα
<span class="lb" data-page="5.527" data-line="18" id="l5.527.18"></span>τέτταρα ζεύγη φλεβῶν ἐμβεβλῆσθαί τέ μοι δοκεῖ
<span class="pb" data-page="5.528" id="p5.528"></span>
<span class="lb" data-page="5.528" data-line="1" id="l5.528.1"></span>τοῖς ἐπιγραφομένοις Ἱπποκράτους συγγράμμασι καὶ διεσκευάσθαι
<span class="lb" data-page="5.528" data-line="2" id="l5.528.2"></span>φανερῶς. οὐδὲν γοῦν αὐτῶν δείκνυται, καίτοι
<span class="lb" data-page="5.528" data-line="3" id="l5.528.3"></span>τἄλλα τὰ περὶ φλεβῶν εἰρημένα πρὸς Ἱπποκράτους, ἅπερ
<span class="lb" data-page="5.528" data-line="4" id="l5.528.4"></span>ἔγραψεν πάντα κατὰ τὴν περὶ τῆς Ἱπποκράτους ἀνατομῆς
<span class="lb" data-page="5.528" data-line="5" id="l5.528.5"></span>πραγματείαν, ὡμολόγηται τοῖς ἀνατομικοῖς ἀνδράσι, καὶ
<span class="lb" data-page="5.528" data-line="6" id="l5.528.6"></span>δείκνυται καὶ πρὸς ἡμῶν. τὰ τέτταρα δὲ ἐκεῖνα ζεύγη,
<span class="lb" data-page="5.528" data-line="7" id="l5.528.7"></span>πρὸς τῷ μηδ’ ὑφ’ ἑνὸς ἄλλου λέγεσθαι τῶν ἀνατομικῶν,
<span class="lb" data-page="5.528" data-line="8" id="l5.528.8"></span>οὐδὲ δείκνυται πρός τινος. ἀλλ’ ἔνιοι μὲν τῶν τιθεμένων
<span class="lb" data-page="5.528" data-line="9" id="l5.528.9"></span>αὐτὰ πιστεύειν Ἱπποκράτει φασὶ, κᾂν οὗτοι μὴ δύνωνται
<span class="lb" data-page="5.528" data-line="10" id="l5.528.10"></span>δεικνύειν, ὡς περὶ λόγῳ θεωρητοῦ πράγματος, οὐκ αἰσθητοῦ,
<span class="lb" data-page="5.528" data-line="11" id="l5.528.11"></span>διαλεγόμενοι, τινὲς δ’ ἐπαγγέλλονται μὲν δείξειν,
<span class="lb" data-page="5.528" data-line="12" id="l5.528.12"></span>ἔδειξαν δ’ οὐδέποτε. τὸ μὲν οὖν ἐν ἑτέρῳ τινὶ γράφεσθαι
<span class="lb" data-page="5.528" data-line="13" id="l5.528.13"></span>βιβλίῳ τῶν προφανῶς νόθων τὰ τέσσαρα ζεύγη τῶν
<span class="lb" data-page="5.528" data-line="14" id="l5.528.14"></span>φλεβῶν οὐδὲν θαυμαστόν· εὑρίσκεται δὲ καὶ κατὰ
<span class="lb" data-page="5.528" data-line="15" id="l5.528.15"></span>τὴν τελευτὴν τοῦ περὶ φύσεως ἀνθρώπου, δευτέρου δὲ
<span class="lb" data-page="5.528" data-line="16" id="l5.528.16"></span>τοῦ περὶ διαίτης, ᾧ τὴν ἀνατομὴν τῶν βιβλίων ἐμβεβλήκασιν,
<span class="lb" data-page="5.528" data-line="17" id="l5.528.17"></span>οὐδένα λόγον ἔχουσαν τῇ διαίτῃ συνῆφθαι.
<span class="lb" data-page="5.528" data-line="18" id="l5.528.18"></span>πολὺ γὰρ ἦν πιθανώτερον, οὐ τούτῳ τῷ μέρει τοῦ
<span class="pb" data-page="5.529" id="p5.529"></span>
<span class="lb" data-page="5.529" data-line="1" id="l5.529.1"></span>γράμματος, <span class="milestone ed2page" data-n="5.187" data-unit="ed2page" id="ed2page.5.187"></span>ἀλλὰ τῷ προτέρῳ συνάπτειν αὐτήν. ἀλλὰ
<span class="lb" data-page="5.529" data-line="2" id="l5.529.2"></span>γὰρ ὁ διασκευάζων ᾤετο λήσεσθαι μᾶλλον, ἢ εἰ τῷ τέλει
<span class="lb" data-page="5.529" data-line="3" id="l5.529.3"></span>παρέγραψεν. ὅτι δ’ οὐδὲ τῷ προτέρῳ μέρει προσαρμόττεσθαι
<span class="lb" data-page="5.529" data-line="4" id="l5.529.4"></span>λόγον εἶχεν, εὔδηλόν ἐστιν ἅπασι τοῖς ἀνεγνωκόσι τὸ
<span class="lb" data-page="5.529" data-line="5" id="l5.529.5"></span>σύγγραμμα. ζητεῖ γὰρ ἐν αὐτῷ φύσιν ἀνθρώπου τὴν ὡς
<span class="lb" data-page="5.529" data-line="6" id="l5.529.6"></span>ἐκ στοιχείων, οὐ τὴν ἐξ ἀνατομῆς φαινομένην. ἀλλ’ ὅτι
<span class="lb" data-page="5.529" data-line="7" id="l5.529.7"></span>μὲν οὐκ ἔστι γνήσιος οὔθ’ Ἱπποκράτους οὔτε Πολύβου
<span class="lb" data-page="5.529" data-line="8" id="l5.529.8"></span>τῶν εἰρημένων φλεβῶν ἡ ἀνατομὴ, καὶ πρὸ ἡμῶν μὲν ἑτέροις
<span class="lb" data-page="5.529" data-line="9" id="l5.529.9"></span>ἀποδέδεικται, καὶ ἡμεῖς δ’ ἂν, εἰ θεὸς δοίη ποτὲ
<span class="lb" data-page="5.529" data-line="10" id="l5.529.10"></span>περὶ τῶν γνησίων Ἱπποκράτους συγγραμμάτων πραγματεύσασθαι,
<span class="lb" data-page="5.529" data-line="11" id="l5.529.11"></span>διὰ πλειόνων ἐπιδείξομεν, ἥτις ἐστὶν Ἱπποκράτους
<span class="lb" data-page="5.529" data-line="12" id="l5.529.12"></span>γνώμη περὶ φλεβῶν ἀρχῆς, ἣν ἐκ τε τοῦ περὶ τροφῆς ἔνεστι
<span class="lb" data-page="5.529" data-line="13" id="l5.529.13"></span>λαβεῖν καὶ ἐκ τοῦ δευτέρου τῶν ἐπιδημίων. ἀλλὰ τοῦτο
<span class="lb" data-page="5.529" data-line="14" id="l5.529.14"></span>μὲν εἰσαῦθις ἀναβεβλήσθω. δεῖξαι γὰρ πρότερον ὃ λέγων
<span class="lb" data-page="5.529" data-line="15" id="l5.529.15"></span>ἀπέλιπον ἔγνωκα, ὅτι κᾀν τοῖς φυτοῖς μὲν ἀρχὴ καὶ
<span class="lb" data-page="5.529" data-line="16" id="l5.529.16"></span>γενέσεως καὶ διοικήσεως τὰ μείζω σώματα τῶν μικροτέρων
<span class="lb" data-page="5.529" data-line="17" id="l5.529.17"></span>ὑπάρχει, οὐχ ἥκιστα δὲ κᾀν τοῖς ζώοις. ἐπάνειμι
<span class="lb" data-page="5.529" data-line="18" id="l5.529.18"></span>γὰρ αὖθις ὡς τὸν Πέλοπα συγχωροῦντα τὸν ἐγκέφαλον
<span class="pb" data-page="5.530" id="p5.530"></span>
<span class="lb" data-page="5.530" data-line="1" id="l5.530.1"></span>ἁπάντων εἶναι τῶν νεύρων ἀρχήν. ὁμολογεῖ γοῦν καὶ αὐτὸς,
<span class="lb" data-page="5.530" data-line="2" id="l5.530.2"></span>ἀπ’ ἐγκεφάλου φυόμενα δύο νεῦρα διασπείρεσθαι τοῖς κατ’
<span class="lb" data-page="5.530" data-line="3" id="l5.530.3"></span>ὀφθαλμοὺς μυσὶν ἐκ μιᾶς καὶ παχείας ἐκφύσεως εἰς μικρὰ
<span class="lb" data-page="5.530" data-line="4" id="l5.530.4"></span>καὶ πολλὰ σχιζόμενα. τούτων δ’ ἔτι μᾶλλον ἡ ἐφεξῆς συζυγία
<span class="lb" data-page="5.530" data-line="5" id="l5.530.5"></span>παχίστη μέν ἐστιν ἐκφυομένη, τέμνεται δ’ εἰς πάμπολλα
<span class="lb" data-page="5.530" data-line="6" id="l5.530.6"></span>μικρὰ τοῖς περὶ τὸ πρόσωπόν τε καὶ τὸ στόμα διανεμομένη
<span class="lb" data-page="5.530" data-line="7" id="l5.530.7"></span>μορίοις, ὥσπερ γε καὶ ἡ μετ’ αὐτήν. ἵνα δὲ μὴ
<span class="lb" data-page="5.530" data-line="8" id="l5.530.8"></span>τρίβω τὸν χρόνον, ὁ νωτιαῖος ἐξ ἐγκεφάλου ἐκφυόμενος βλαστάνειν
<span class="lb" data-page="5.530" data-line="9" id="l5.530.9"></span>αὐτῷ δοκεῖ καὶ εἶναι καθάπερ τι πρέμνον ἀριθμοῦ
<span class="lb" data-page="5.530" data-line="10" id="l5.530.10"></span>παμπόλλου νεύρων οἷον κλάδων ἀποφυομένων αὐτοῦ. ταῦτα
<span class="lb" data-page="5.530" data-line="11" id="l5.530.11"></span>μὲν οὖν ἀληθῆ τ’ ἐστὶ καὶ τοῖς ἐναργῶς ὁρωμένοις ὁμολογούμενα,
<span class="lb" data-page="5.530" data-line="12" id="l5.530.12"></span>τὸ δὲ τὰ μικρὰ τῶν μεγάλων ἀρχὰς εἶναι μάχεται
<span class="lb" data-page="5.530" data-line="13" id="l5.530.13"></span>μὲν καὶ τοῖς κατὰ τὰ νεῦρα φαινομένοις, (ἀεὶ γὰρ ἐν
<span class="lb" data-page="5.530" data-line="14" id="l5.530.14"></span>τούτοις τὰ μείζω τῶν μικροτέρων ἀρχαὶ,) μάχεται δὲ, ὡς εἴρηται,
<span class="lb" data-page="5.530" data-line="15" id="l5.530.15"></span>καὶ τοῖς κατὰ τὰ φυτὰ, καὶ προσέτι τοῖς κατὰ τὰς
<span class="lb" data-page="5.530" data-line="16" id="l5.530.16"></span>ἀρτηρίας τε καὶ τὴν καρδίαν. ἀναισχυντία πάντως γὰρ ἐστιν
<span class="lb" data-page="5.530" data-line="17" id="l5.530.17"></span>ἄλλο τι σπλάγχνον ἀρτηριῶν ἀρχὴν ὑποθέσθαι. φαίνονται
<span class="lb" data-page="5.530" data-line="18" id="l5.530.18"></span>γοῦν αἱ μὲν ἀρτηρίαι, πρὶν ἐκτμηθῆναι τοῦ ζώου, τὴν
<span class="pb" data-page="5.531" id="p5.531"></span>
<span class="lb" data-page="5.531" data-line="1" id="l5.531.1"></span>κίνησιν ἀπολλύουσαι σαφῶς, ἐπειδὰν βρόχῳ διαληφθῶσι,
<span class="lb" data-page="5.531" data-line="2" id="l5.531.2"></span>μήτι γε δὴ χωρισθεῖσαι καὶ ἐκτὸς γενόμεναι, μόνη δ’ ἡ
<span class="lb" data-page="5.531" data-line="3" id="l5.531.3"></span>καρδία πάντων τῶν ἐν τῷ ζώῳ μορίων ἐξαιρουμένη μέχρι
<span class="lb" data-page="5.531" data-line="4" id="l5.531.4"></span>πλείστου διαφυλάττουσα τὴν κατὰ φύσιν ἐνέργειαν, ὡς ἀρχὴ
<span class="lb" data-page="5.531" data-line="5" id="l5.531.5"></span>κινήσεως ἑαυτῇ τε καὶ τοῖς ἀφ’ ἑαυτῆς· αἱ δ’ ἀρτηρίαι
<span class="lb" data-page="5.531" data-line="6" id="l5.531.6"></span>ἀποχωρισθεῖσαι αὐτῆς ἢ βρόχοις ἢ τομαῖς ἅμα τῷ πάθει
<span class="lb" data-page="5.531" data-line="7" id="l5.531.7"></span>καὶ τὴν κίνησιν ἀπολλύουσιν. ἀλλ’ εἴπερ ἀναίσχυντόν
<span class="lb" data-page="5.531" data-line="8" id="l5.531.8"></span>ἐστι τὰς ἀρτηρίας ἑτέρωθεν ἄρχεσθαι φάναι, τὰ μέγιστα
<span class="lb" data-page="5.531" data-line="9" id="l5.531.9"></span>μόρια τῶν ἀρτηριῶν ἀρχαὶ τῶν μικροτέρων γενήσονται. εὐρύταται
<span class="lb" data-page="5.531" data-line="10" id="l5.531.10"></span>οὖν ἁπασῶν εἰσι τοῦ ζώου ἀρτηριῶν αἱ τῆς καρδίας
<span class="lb" data-page="5.531" data-line="11" id="l5.531.11"></span>ἐκφυόμεναι, παχύταται δὲ καὶ τῶν νεύρων αἱ ἀρχαὶ,
<span class="lb" data-page="5.531" data-line="12" id="l5.531.12"></span><span class="milestone ed1page" data-n="1.301" data-unit="ed1page" id="ed1page.1.301"></span>καθάπερ ἐν τοῖς φυτοῖς παχύτατον μὲν τὸ πρέμνον
<span class="lb" data-page="5.531" data-line="13" id="l5.531.13"></span>ἁπάντων τῶν κλάδων, παχίστη δ’ ἡ ῥίζωσις τῶν ῥιζῶν.
<span class="lb" data-page="5.531" data-line="14" id="l5.531.14"></span>ὀνομάζω δὲ ῥίζωσιν, ὅπερ ὀλίγον ἔμπροσθεν ἐδείκνυον τὸ
<span class="lb" data-page="5.531" data-line="15" id="l5.531.15"></span>κάτωθεν μέρος ἀρχὴν εἶναι τοῦ φυτοῦ. καί μοι δοκεῖ καὶ
<span class="lb" data-page="5.531" data-line="16" id="l5.531.16"></span>ὁ Ἱπποκράτης, ἐντεῦθεν ἐπὶ τὰ ζῶα μεταφέρων τοὔνομα,
<span class="lb" data-page="5.531" data-line="17" id="l5.531.17"></span>ῥίζωσιν εἰρηκέναι τῶν μὲν ἀρτηριῶν τὴν καρδίαν, τῶν δὲ
<span class="lb" data-page="5.531" data-line="18" id="l5.531.18"></span>φλεβῶν τὸ ἧπαρ. ὡς γὰρ ἀπὸ τῆς ῥιζώσεως τῶν φυτῶν
<span class="pb" data-page="5.532" id="p5.532"></span>
<span class="lb" data-page="5.532" data-line="1" id="l5.532.1"></span>αἱ ῥίζαι μὲν κάτω, τὸ δὲ στέλεχος ἄνω φύεται, κατὰ τὸν
<span class="lb" data-page="5.532" data-line="2" id="l5.532.2"></span>αὐτὸν τρόπον ἐκ μὲν τῆς καρδίας ἥ τε εἰς τὸν πνεύμονα
<span class="lb" data-page="5.532" data-line="3" id="l5.532.3"></span>καὶ ἡ εἰς ὅλον τὸ ζῶον, ἐκ δὲ τοῦ ἥπατος ἥ τ’ εἰς τὴν
<span class="lb" data-page="5.532" data-line="4" id="l5.532.4"></span>κατὰ τὴν γαστέρα καὶ εἰς τὸ σύμπαν σῶμα. ῥίζαι μὲν
<span class="lb" data-page="5.532" data-line="5" id="l5.532.5"></span>οὖν ἐοίκασιν αἱ εἰς τὴν γαστέρα <span class="milestone ed2page" data-n="5.188" data-unit="ed2page" id="ed2page.5.188"></span>καθήκουσαι φλέβες,
<span class="lb" data-page="5.532" data-line="6" id="l5.532.6"></span>ὡς καὶ τοῦτ’ αὐτὸς Ἱπποκράτης ἔδειξε, φάμενος· ὡς γὰρ τοῖς
<span class="lb" data-page="5.532" data-line="7" id="l5.532.7"></span>δένδροις ἡ γῆ, οὕτω τοῖς ζώοις ἡ γαστὴρ, τὸ δ’ οἷον πρέμνον ἡ
<span class="lb" data-page="5.532" data-line="8" id="l5.532.8"></span>κοίλη φλέψ ἐστιν, ἐκ μὲν τῶν κυρτῶν τοῦ ἥπατος ἐκπεφυκυῖα,
<span class="lb" data-page="5.532" data-line="9" id="l5.532.9"></span>φερομένη δ’ ἐκ τοῦ ἥπατος εὐθεῖα πρὸς ἑκάτερα τοῦ ζώου τὰ
<span class="lb" data-page="5.532" data-line="10" id="l5.532.10"></span>μέρη, τό τε ἄων καὶ τὸ κάτω. εὐρύτατον μὲν οὖν αὐτῆς ἐστι τὸ
<span class="lb" data-page="5.532" data-line="11" id="l5.532.11"></span>κάτω τοῦ ἥπατος, ἧττον δ’ εὐρὺ τὸ διὰ τῶν φρενῶν ἀνατεταμένον,
<span class="lb" data-page="5.532" data-line="12" id="l5.532.12"></span>ἔλαττον δὲ ἀμφοτέρων τὸ τῇ καρδίᾳ ἐμφυόμενον. καίτοι,
<span class="lb" data-page="5.532" data-line="13" id="l5.532.13"></span>εἴπερ εἴη ἡ καρδία τῆς κοίλης φλεβὸς, ὡς καὶ τῆς μεγάλης ἀρτηρίας,
<span class="lb" data-page="5.532" data-line="14" id="l5.532.14"></span>ἀρχὴ, μέγιστον ἂν ἦν, οἶμαι, τὸ συνεχὲς αὐτῆς μέρος.
</p>
          </article>

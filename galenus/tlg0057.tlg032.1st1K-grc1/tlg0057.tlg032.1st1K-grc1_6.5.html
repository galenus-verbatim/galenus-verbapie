<article xmlns="http://www.w3.org/1999/xhtml" id="urn:cts:greekLit:tlg0057.tlg032.1st1K-grc1:6.5">
<span class="pb page1" data-page="5.538" id="p5.538"></span>
<span class="milestone ed1page page1" data-n="1.302" data-unit="ed1page" id="ed1page.1.302"></span>
<span class="milestone ed2page page1" data-n="5.189" data-unit="ed2page" id="ed2page.5.189"></span>
            <p>
<span class="lb" data-page="5.538" data-line="12" id="l5.538.12"></span><span class="milestone ed2page" data-n="5.190" data-unit="ed2page" id="ed2page.5.190"></span>Δεῖται δὲ μάλιστα, εἴπερ τις ἄλλος
<span class="lb" data-page="5.538" data-line="13" id="l5.538.13"></span>λόγος, καὶ ὁ νῦν ἡμῖν προκείμενος αὐτοῦ τοῦ φαινομένου
<span class="lb" data-page="5.538" data-line="14" id="l5.538.14"></span>κατὰ τὰς ἀνατομάς. οὐ μόνον γὰρ οὐδεμία φαίνεται φλὲψ
<span class="lb" data-page="5.538" data-line="15" id="l5.538.15"></span>ἐκ καρδίας εἰς τὰ κάτω μόρια φερομένη, πλὴν τῆς ἐξ
<span class="lb" data-page="5.538" data-line="16" id="l5.538.16"></span>ἥπατος ἀναφερούσης τὸ αἷμα, ἀλλ’ οὐδ’ εἰς τὸ ἄνω καρδίας
<span class="lb" data-page="5.538" data-line="17" id="l5.538.17"></span>ἀφικνεῖται φλὲψ οὐδεμία. φαίνεται γὰρ ἡ κοίλη φλὲψ
<span class="lb" data-page="5.538" data-line="18" id="l5.538.18"></span>ἀπὸ τοῦ ἥπατος εὐθὺ τῶν σφαγῶν ἀναφερομένη; καὶ ταύτης
<span class="pb" data-page="5.539" id="p5.539"></span>
<span class="lb" data-page="5.539" data-line="1" id="l5.539.1"></span>ἀποβλάστημά τι τὸ εἰς τὴν καρδίαν ἐμφυόμενον, οὐκ ἐξ
<span class="lb" data-page="5.539" data-line="2" id="l5.539.2"></span>ἐκείνης αὐτή. γνώρισμα δ’ ἐναργέστατόν ἐστι τὸ κατὰ μὲν
<span class="lb" data-page="5.539" data-line="3" id="l5.539.3"></span>ἀρτηρίαν τὴν μεγάλην τὸ θεωρούμενον, ἄν τινα βουλοίμην
<span class="lb" data-page="5.539" data-line="4" id="l5.539.4"></span>οὕτως ἐπὶ τὴν κοίλην ἔρχεσθαι φλέβα. μία γὰρ ἀρτηρία
<span class="lb" data-page="5.539" data-line="5" id="l5.539.5"></span>μεγίστη τῆς ἀριστερᾶς κοιλίας τῆς καρδίας ἐκφύσασα, σαφῆ
<span class="lb" data-page="5.539" data-line="6" id="l5.539.6"></span>σχίσιν εἰς ἀμφοτέρας ποιεῖται τὰς ἀρτηρίας, ἥν τε ἄνω πρὸς
<span class="lb" data-page="5.539" data-line="7" id="l5.539.7"></span>τὴν κεφαλὴν, ἥν τ’ ἐπὶ τὴν ῥάχιν ὁρῶμεν καταφερομένην.
<span class="lb" data-page="5.539" data-line="8" id="l5.539.8"></span>οὕτως δ’ οὖν ἐχρῆν καὶ τὴν ἐκ τῆς δεξιᾶς κοιλίας ἐκφυομένην
<span class="lb" data-page="5.539" data-line="9" id="l5.539.9"></span>φλέβα σαφῆ τὴν νομὴν ἴσχειν εἰς ἄμφω τὰ μέρη.
<span class="lb" data-page="5.539" data-line="10" id="l5.539.10"></span>φαίνεται δ’ οὐχ οὕτως, ἀλλ’ ἀπὸ τῆς ἀναφερομένης ἐξ
<span class="lb" data-page="5.539" data-line="11" id="l5.539.11"></span>ἥπατος εἰς καρδίαν ἀποσχίζεται. πῶς οὖν ἔτι δυνατόν ἐστι
<span class="lb" data-page="5.539" data-line="12" id="l5.539.12"></span>τὴν δεξιὰν κοιλίαν τῆς καρδίας ὑπολαβεῖν εἶναι φλεβῶν
<span class="lb" data-page="5.539" data-line="13" id="l5.539.13"></span>ἀρχὴν, ὥσπερ τὴν ἀριστερὰν ἀρτηριῶν; ἐπὶ γὰρ ἀνομοίοις
<span class="lb" data-page="5.539" data-line="14" id="l5.539.14"></span>γνωρίσμασιν ἀνόμοιον εἶναι χρὴ καὶ τὴν ἔνδειξιν.
<span class="lb" data-page="5.539" data-line="15" id="l5.539.15"></span>εἰ δέ τῳ δοκεῖ μικρὸν εἶναι τὸ τῆς ἐκφύσεως τῶν ἀγγείων γνώρισμα,
<span class="lb" data-page="5.539" data-line="16" id="l5.539.16"></span>καίτοι γ’ οὐκ ὄντος μικροῦ, ἀλλ’ ἐκεῖνό γ’ οἶδ’ ὅτι οὐ
<span class="lb" data-page="5.539" data-line="17" id="l5.539.17"></span>σμικρὸν εἶναί φησι, τὸ πολλὰ τῶν ζώων οὐκ ἔχειν τὴν δεξιὰν
<span class="lb" data-page="5.539" data-line="18" id="l5.539.18"></span>κοιλίαν τῆς καρδίας. καίτοι γ’ οὐκ ἐνδέχεται τὴν κοίλην φλέβα
<span class="pb" data-page="5.540" id="p5.540"></span>
<span class="lb" data-page="5.540" data-line="1" id="l5.540.1"></span>τῆς κοιλίας ταύτης ἐκφύεσθαι νομίζειν, ὅταν ἐν παμπόλλοις
<span class="lb" data-page="5.540" data-line="2" id="l5.540.2"></span>γένεσι ζώων ἧπαρ μὲν ὑπάρχῃ καὶ κοίλη φλὲψ, ἡ κοιλία
<span class="lb" data-page="5.540" data-line="3" id="l5.540.3"></span>δ’ ἡ δεξιὰ μηδ’ ὅλως ᾖ. τίνα τοίνυν ἐστὶ καὶ πόσα τὰ
<span class="lb" data-page="5.540" data-line="4" id="l5.540.4"></span>γένη τῶν ζώων, ἐν οἷς φημι τὴν δεξιὰν οὐκ εἶναι τῆς καρδίας
<span class="lb" data-page="5.540" data-line="5" id="l5.540.5"></span>κοιλίαν; ἀριθμῷ μὲν οὐκ ἔχω διελθεῖν αὐτὰ, κοινὸν
<span class="lb" data-page="5.540" data-line="6" id="l5.540.6"></span>δ’ ἐφ’ ἅπασι κεφάλαιον εὗρον ἀνατεμών. πολλὰ ἀσύμβατα
<span class="lb" data-page="5.540" data-line="7" id="l5.540.7"></span>μὲν εἰς ἕτερα, πρόσεστι δὲ ἓν αὐτοῖς ἐξαίρετον, ὅπερ οὐχ
<span class="lb" data-page="5.540" data-line="8" id="l5.540.8"></span>ἅπασι τυγχάνει τοῖς ἐνύδροις, τὸ μήτ’ ἀναπνεῖν ἐξ ἀέρος,
<span class="lb" data-page="5.540" data-line="9" id="l5.540.9"></span>μήτ’ ἔχειν πνεύμονα. τουτὶ γὰρ ἄχρι τοῦ δεῦρο κατὰ πάντα
<span class="lb" data-page="5.540" data-line="10" id="l5.540.10"></span>γένη τῶν ζώων παρεφυλάξατο, συναπόλλυσθαί τε καὶ συγγεννᾶσθαι
<span class="lb" data-page="5.540" data-line="11" id="l5.540.11"></span>τῷ πνεύμονι τὴν δεξιὰν κοιλίαν τῆς καρδίας.
<span class="lb" data-page="5.540" data-line="12" id="l5.540.12"></span>ἐζήτησα δὲ χρόνῳ παμπόλλῳ καὶ τὴν αἰτίαν αὐτῶν, καὶ
<span class="lb" data-page="5.540" data-line="13" id="l5.540.13"></span>γέγραπται τὰ φανένθ’ ἡμῖν εὔλογα κατὰ τὴν περὶ χρείας
<span class="lb" data-page="5.540" data-line="14" id="l5.540.14"></span>μορίων πραγματείαν. ἐμπίδας μὲν οὖν καὶ μυίας, καὶ σκώληκας,
<span class="lb" data-page="5.540" data-line="15" id="l5.540.15"></span>καὶ μελίττας, καὶ μύρμηκας οὔτ’ ἀνέτεμον οὔτ’
<span class="lb" data-page="5.540" data-line="16" id="l5.540.16"></span>ἀνατεμεῖν ἐπιχειρήσαιμι ἄν. ὅπου γὰρ κᾀν τοῖς μεγάλοις
<span class="lb" data-page="5.540" data-line="17" id="l5.540.17"></span>ζώοις εὑρίσκω πολλὰ σφαλλομένους τοὺς ἀνατεμόντας,
<span class="lb" data-page="5.540" data-line="18" id="l5.540.18"></span>εὔλογον δήπου κατὰ τὰ σμικρότερα μᾶλλον σφαλῆναι.
<span class="pb" data-page="5.541" id="p5.541"></span>
<span class="lb" data-page="5.541" data-line="1" id="l5.541.1"></span>τῶν γοῦν ἀνατμηθέντων ὑπ’ ἐμοῦ μέχρι γε τοῦ δεῦρο σχεδὸν
<span class="lb" data-page="5.541" data-line="2" id="l5.541.2"></span>οὐκ ἔστιν ὅτῳ μὴ καὶ καρδία καὶ ἧπαρ ὑπάρχει, καὶ κοίλη
<span class="lb" data-page="5.541" data-line="3" id="l5.541.3"></span>φλὲψ, καὶ ἀρτηρία ἡ μεγάλη. καὶ φαίνεται, καθάπερ ἡ ἀρτηρία
<span class="lb" data-page="5.541" data-line="4" id="l5.541.4"></span>τῆς καρδίας, οὕτως ἡ φλὲψ τοῦ ἥπατος ἐκφυομένη
<span class="lb" data-page="5.541" data-line="5" id="l5.541.5"></span>διὰ παντὸς, κᾂν μηδ’ ὅλως ἔχῃ δεξιὰν ἡ καρδία κοιλίαν.
<span class="lb" data-page="5.541" data-line="6" id="l5.541.6"></span>καὶ διὰ τοῦτο φαίνεται σχιζομένη μετὰ τὸ διελθεῖν τὰς φρένας
<span class="lb" data-page="5.541" data-line="7" id="l5.541.7"></span>ὑποκάτω τῆς καρδίας, ὥσπερ ἐπὶ τῶν ἄλλων, ὅταν ἐγγὺς
<span class="lb" data-page="5.541" data-line="8" id="l5.541.8"></span>ἥκῃ τῶν σφαγῶν. ἐν ἑτέροις δὲ ζώοις οὐκ ὀλίγοις ἐστὶ
<span class="lb" data-page="5.541" data-line="9" id="l5.541.9"></span>μὲν δεξιὰ κοιλία, φαίνεται δ’ οὐδὲν ἧττον ἡ κοίλη φλὲψ εἰς
<span class="lb" data-page="5.541" data-line="10" id="l5.541.10"></span>μεγάλα δύο σχιζομένη, πρὶν ἐπὶ τὴν καρδίαν ἐξικέσθαι. καὶ
<span class="lb" data-page="5.541" data-line="11" id="l5.541.11"></span>τοῦτο πᾶσι <span class="milestone ed2page" data-n="5.191" data-unit="ed2page" id="ed2page.5.191"></span>μὲν ὑπάρχει σχεδὸν τοῖς πτηνοῖς, ἅπασί
<span class="lb" data-page="5.541" data-line="12" id="l5.541.12"></span>τε τοῖς ἕρπουσι, καὶ τῶν βαδιζόντων οὐκ ὀλίγοις. ὥστε τὰ
<span class="lb" data-page="5.541" data-line="13" id="l5.541.13"></span>πλεῖστα τῶν ζώων τὴν κοίλην φλέβα προφανῶς ἐξ ἥπατος
<span class="lb" data-page="5.541" data-line="14" id="l5.541.14"></span>ἔχει ἀρχομένην. ἐναργῶς γὰρ ὁρᾶται διπλάσιον εὐρὺ τὸ ἐξ
<span class="lb" data-page="5.541" data-line="15" id="l5.541.15"></span>ἐκείνου τοῦ σπλάγχνου φυόμενον ἀγγεῖον ἑκατέρων τῶν τμημάτων,
<span class="lb" data-page="5.541" data-line="16" id="l5.541.16"></span>ὡς ἅμα δίχα τῆς κοίλης ἐνταῦθα σχισθείσης. εἰ δὲ
<span class="lb" data-page="5.541" data-line="17" id="l5.541.17"></span>εὐρύτερόν ποτε θάτερον ἐπί τινος ζώου φαίνοιτο θατέρου
<span class="lb" data-page="5.541" data-line="18" id="l5.541.18"></span>τμήματος, ἀλλὰ συναμφότερά γε τῇ κοίλῃ φλεβὶ προφανῶς
<span class="pb" data-page="5.542" id="p5.542"></span>
<span class="lb" data-page="5.542" data-line="1" id="l5.542.1"></span>ἐστιν ἴσα, μονονοὺ μετὰ φωνῆς ἑρμηνεύοντα, τὴν μὲν οἷόν
<span class="lb" data-page="5.542" data-line="2" id="l5.542.2"></span>τι πρέμνον ὑπάρχειν, αὐτὰ δ’ ἀπ’ ἐκείνης γεγενῆσθαι σχισθείσης
<span class="lb" data-page="5.542" data-line="3" id="l5.542.3"></span>οἷόν περ κλάδους τινὰς ἢ καὶ κλῶνας. οὐ μόνον
<span class="lb" data-page="5.542" data-line="4" id="l5.542.4"></span>δ’ ἡ κοίλη φλὲψ ἐκ τῶν κυρτῶν τοῦ ἥπατος ἐκπέφυκεν,
<span class="lb" data-page="5.542" data-line="5" id="l5.542.5"></span>ἀλλὰ καὶ ἐκ τῶν σιμῶν ἑτέρα φλὲψ, ἣν οἱ μὲν ὀνομάζουσι
<span class="lb" data-page="5.542" data-line="6" id="l5.542.6"></span>πύλας ἥπατος, οἱ δὲ τὴν ἐπὶ πύλαις· οὐ γὰρ δὴ ὅλην γε
<span class="lb" data-page="5.542" data-line="7" id="l5.542.7"></span>τὴν φλέβα πύλας ὑπάρχειν, ἀλλ’ ὅσον πρῶτον αὐτῆς ἐξίσχει
<span class="lb" data-page="5.542" data-line="8" id="l5.542.8"></span>τοῦ ἥπατος, ὅπερ καὶ πάντων εὐρύτατόν ἐστιν. ἀπ’ αὐτοῦ
<span class="lb" data-page="5.542" data-line="9" id="l5.542.9"></span>γὰρ εἰς ἄμφω τὰ μέρη κατασχίζεται τὸ ἀγγεῖον, εἴς τε τὰ
<span class="lb" data-page="5.542" data-line="10" id="l5.542.10"></span>σιμὰ τοῦ ἥπατος ἅπαντα καὶ εἰς τὰ κατὰ τὴν γαστέρα, τὸ
<span class="lb" data-page="5.542" data-line="11" id="l5.542.11"></span>καλούμενον ἐπίπλοον. τῶν γὰρ ἐν τούτοις ἅπασι φλεβῶν
<span class="lb" data-page="5.542" data-line="12" id="l5.542.12"></span>παμπόλλων οὐσῶν οὐδεμία συνεχής ἐστι τῇ καρδίᾳ. καί τις
<span class="lb" data-page="5.542" data-line="13" id="l5.542.13"></span>ἀκούσας τοῦτο τῶν ἀλήθειαν τιμώντων ἀπεθαύμαζέ τε καὶ
<span class="lb" data-page="5.542" data-line="14" id="l5.542.14"></span>ἠπίστει τῷ λόγῳ, καὶ δειχθῆναί οἱ τὸ λεγόμενον ἠξίου, καὶ
<span class="lb" data-page="5.542" data-line="15" id="l5.542.15"></span>ὡς εἶδε, μεγάλως κατεγίνωσκε τῶν ἀποφηναμένων, ἀρχὴν
<span class="lb" data-page="5.542" data-line="16" id="l5.542.16"></span>εἶναι φλεβῶν τὴν καρδίαν. ὥσπερ γὰρ, εἰ μίαν ἡντιναοῦν ἐν
<span class="lb" data-page="5.542" data-line="17" id="l5.542.17"></span>ὅλῳ τῷ ζώῳ φλέβα κεχωρισμένην εἰς τοσοῦτον εὑρίσκομεν,
<span class="lb" data-page="5.542" data-line="18" id="l5.542.18"></span>ὡς μήτ’ αὐτῷ συνάπτειν τῷ ἥπατι μήτε τινὶ τῶν ἀπ’ αὐτοῦ
<span class="pb" data-page="5.543" id="p5.543"></span>
<span class="lb" data-page="5.543" data-line="1" id="l5.543.1"></span>φλεβῶν, οὐκ ἂν ἀπεφηνάμεθα, τῆς φλεβὸς ἐκείνης ἀρχὴν
<span class="lb" data-page="5.543" data-line="2" id="l5.543.2"></span>εἶναι τὸ ἧπαρ, οὕτως, ἐπειδὴ νῦν οὐ μίαν οὐδὲ δύο μόνας,
<span class="lb" data-page="5.543" data-line="3" id="l5.543.3"></span>ἀλλ’ ἀνάριθμόν τι πλῆθος εὑρίσκομεν, οὐδεμίαν ἐχούσας τῇ
<span class="lb" data-page="5.543" data-line="4" id="l5.543.4"></span>καρδίᾳ συνέχειαν, οὐκ ἂν, οἶμαι, φαίημεν, ἐκείνων τῶν φλεβῶν
<span class="lb" data-page="5.543" data-line="5" id="l5.543.5"></span>ἀρχὴν εἶναι τὴν καρδίαν. εὐλόγως οὖν εἴρηται ῥίζωσις
<span class="lb" data-page="5.543" data-line="6" id="l5.543.6"></span>τῶν φλεβῶν εἶναι τὸ ἧπαρ, τῶν ἀρτηριῶν ἡ καρδία, τοῦ
<span class="lb" data-page="5.543" data-line="7" id="l5.543.7"></span>δένδρου ὃ καὶ χώρα τοῦ καταβληθέντος σπέρματος. ἐν
<span class="lb" data-page="5.543" data-line="8" id="l5.543.8"></span>ἅπασι γὰρ τούτοις ἡ ῥίζωσις ἀρχὴ τοῦ παντός ἐστιν, οὐ
<span class="lb" data-page="5.543" data-line="9" id="l5.543.9"></span>τῆς ἐξ ἀρχῆς γενέσεως μόνον, ἀλλὰ καὶ τῆς νῦν διοικήσεως.
<span class="lb" data-page="5.543" data-line="10" id="l5.543.10"></span>ὅτι δὲ τὸ φαινόμενον αὐτὸ διὰ τῆς ἀνατομῆς βιάζεται
<span class="lb" data-page="5.543" data-line="11" id="l5.543.11"></span>καὶ τοὺς τἀναντία δοξάζοντας ἄκοντας ὁμολογεῖν τἀληθὲς,
<span class="lb" data-page="5.543" data-line="12" id="l5.543.12"></span>ἐκ τοῦδε ἂν μάλιστα μάθοις. οὐδεὶς τῶν ἀνατομικῶν
<span class="lb" data-page="5.543" data-line="13" id="l5.543.13"></span>ἀνδρῶν ἐπὶ τὸ γράφειν ἀφικόμενος ἀνατομὴν φλεβῶν
<span class="lb" data-page="5.543" data-line="14" id="l5.543.14"></span>ἑτέραν ἀρχὴν διδασκαλίας ἐπιτήδειον ἠδυνήθη ποιήσασθαι
<span class="lb" data-page="5.543" data-line="15" id="l5.543.15"></span>παρελὼν τὸ ἧπαρ. ἀλλ’ εἴτ’ ἀπορεῖν ὑπὲρ ἀρχῆς
<span class="lb" data-page="5.543" data-line="16" id="l5.543.16"></span>ἔφησεν, ὡς Ἡρόφιλος΄, εἴτ’ εὐπορεῖν, ὡς ἄλλοι πολλοὶ καὶ
<span class="lb" data-page="5.543" data-line="17" id="l5.543.17"></span>ὁ ἡμέτερος Πέλοψ, ὅμως τήν γε διδασκαλίαν ὀλίγου δεῖν
<span class="lb" data-page="5.543" data-line="18" id="l5.543.18"></span>ἅπαντες ἐφ’ ἥπατος ἐποιήσαντο. καὶ τό γε θαυμασιώτατόν
<span class="pb" data-page="5.544" id="p5.544"></span>
<span class="lb" data-page="5.544" data-line="1" id="l5.544.1"></span>τε καὶ ἀπιστότατον ὁ Πέλοψ ἔπαθεν. ἐν μιᾷ πραγματείᾳ
<span class="lb" data-page="5.544" data-line="2" id="l5.544.2"></span>τῶν τε φλεβῶν ἀρχὴν κατεσκεύασε τὸν ἐγκέφαλον, ἀνατομήν
<span class="lb" data-page="5.544" data-line="3" id="l5.544.3"></span>τε γράφων αὐτῶν ἀφ’ ἥπατος ἤρξατο, κατὰ μὲν τὸ δεύτερον
<span class="lb" data-page="5.544" data-line="4" id="l5.544.4"></span>σύγγραμμα τῶν Ἱπποκρατείων εἰσαγωγῶν εὖ μάλα γενναίως
<span class="lb" data-page="5.544" data-line="5" id="l5.544.5"></span>ἀγωνισάμενος ὑπὲρ τοῦ δεῖξαι τὸν ἐγκέφαλον οὐ
<span class="lb" data-page="5.544" data-line="6" id="l5.544.6"></span>νεύρων μόνον, ἀλλὰ καὶ φλεβῶν καὶ ἀρτηριῶν ἀρχὴν, ἐν
<span class="lb" data-page="5.544" data-line="7" id="l5.544.7"></span>δὲ τῷ τρίτῳ τῆς ἀνατομῆς τῶν φλεβῶν ἀφ’ ἥπατος ἀρξάμενος,
<span class="lb" data-page="5.544" data-line="8" id="l5.544.8"></span><span class="milestone ed1page" data-n="1.303" data-unit="ed1page" id="ed1page.1.303"></span>ὥσπερ καὶ οἱ ἄλλοι σχεδὸν ἅπαντες ἀνατομικοὶ
<span class="lb" data-page="5.544" data-line="9" id="l5.544.9"></span>εἶναι γράφουσι, πρὸς γὰρ τὴν διδασκαλίαν ἐπίτηδες
<span class="lb" data-page="5.544" data-line="10" id="l5.544.10"></span>τουτὶ τὸ σπλάγχνον ἀρχὴν γενέσθαι τῷ λόγῳ. θαυμάζω δ’
<span class="lb" data-page="5.544" data-line="11" id="l5.544.11"></span>αὐτῶν, εἰ χωρὶς αἰτίας φυσικῆς ἐπιτήδειον εἶναι νομίζουσι
<span class="lb" data-page="5.544" data-line="12" id="l5.544.12"></span>πρὸς τὴν διδασκαλίαν αὐτό. ἐγὼ μὲν γὰρ οἶδα καὶ τοῦθ’
<span class="lb" data-page="5.544" data-line="13" id="l5.544.13"></span>ἕν τι τῶν ὡμολογημένων ἅπασιν, ὡς οὐδὲν τῶν γεγονότων
<span class="lb" data-page="5.544" data-line="14" id="l5.544.14"></span>τε καὶ γινομένων ἀναίτιόν ἐστιν. <span class="milestone ed2page" data-n="5.192" data-unit="ed2page" id="ed2page.5.192"></span>εἰ μὲν οὖν ἀπορεῖν
<span class="lb" data-page="5.544" data-line="15" id="l5.544.15"></span>ὁμολογοῦσιν ὑπὲρ ἁπάντων τῶν ἀδήλων ὁμοίως τοῖς ἐμπειρικοῖς,
<span class="lb" data-page="5.544" data-line="16" id="l5.544.16"></span>οὐδ’ ἂν ἐμοὶ πρὸς αὐτοὺς εἴη τις λόγος, οὔτε γὰρ
<span class="lb" data-page="5.544" data-line="17" id="l5.544.17"></span>ἀρχὴν αὐτῶν ζητήσουσιν, οὔθ’ ὅμως ἀνατεμοῦσιν. εἰ δὲ
<span class="lb" data-page="5.544" data-line="18" id="l5.544.18"></span>λόγον ἔχειν φασὶν, ἐξ οὗ τὰ διαφεύγοντα τὴν αἴσθησιν
<span class="pb" data-page="5.545" id="p5.545"></span>
<span class="lb" data-page="5.545" data-line="1" id="l5.545.1"></span>εὑρίσκουσιν, τί οὐκ αὐτοῦ τούτου πρώτου οὗ λέγουσιν
<span class="lb" data-page="5.545" data-line="2" id="l5.545.2"></span>ἐπεσκέψαντο τὴν αἰτίαν, ἐπιτήδειόν ἐστιν εἰς διδασκαλίαν
<span class="lb" data-page="5.545" data-line="3" id="l5.545.3"></span>φλεβῶν ἀνατομῆς ἀρχὴ τῷ λόγῳ γενέσθαι τὸ ἧπαρ ἀναιτίως,
<span class="lb" data-page="5.545" data-line="4" id="l5.545.4"></span>ὦ σοφώτατοι; ἢ ὅτι πάντως τῇ φύσει πλεονεκτεῖ,
<span class="lb" data-page="5.545" data-line="5" id="l5.545.5"></span>καὶ πρὸς τὴν τῆς διδασκαλίας ἀρχὴν ἐπιτηδειότερόν ἐστι,
<span class="lb" data-page="5.545" data-line="6" id="l5.545.6"></span>τίς ἡ πλεονεξία ζητῆσαι δίκαιον, οὐκ ἀργῶς οὐδὲ ῥᾳθύμως
<span class="lb" data-page="5.545" data-line="7" id="l5.545.7"></span>ὑπερβῆναι. τὴν δ’ ἀρχὴν τῆς εὑρέσεως αὐτὸ τοῦτο οἶμαι
<span class="lb" data-page="5.545" data-line="8" id="l5.545.8"></span>παρέξειν, ὃ πρὸς ἁπάντων ὡμολόγηται τῶν ἀνατομικῶν
<span class="lb" data-page="5.545" data-line="9" id="l5.545.9"></span>ἐπιτήδειον εἶναι φασκόντων αὐτὸ πρὸς τὴν τῆς διδασκαλίας
<span class="lb" data-page="5.545" data-line="10" id="l5.545.10"></span>ἀρχήν. εἰ γὰρ καὶ μηδενὸς ἄλλου τούτου αὐτοῦ τὸν
<span class="lb" data-page="5.545" data-line="11" id="l5.545.11"></span>λόγον ἡμῖν ἀποδοῦναι δυνήσονται τοῦ φάσκειν, ἐπιτήδειον
<span class="lb" data-page="5.545" data-line="12" id="l5.545.12"></span>εἰς ἀρχὴν διδασκαλίας ἐστὶν, οὔθ’ ὅτι τὴν χρόαν ἐρυθρόν
<span class="lb" data-page="5.545" data-line="13" id="l5.545.13"></span>ἐστιν, οὔθ’ ὅτι διείληπται λοβοῖς, οὔθ’ ὅτι καθ’ ἑνὸς αὐτῶν
<span class="lb" data-page="5.545" data-line="14" id="l5.545.14"></span>ἐπιτέταται τὸ τῆς χολῆς ἀγγεῖον, οὔτε δι’ ἄλλο τῶν
<span class="lb" data-page="5.545" data-line="15" id="l5.545.15"></span>τοιούτων οὐδὲν, ἀλλ’ ὅτι πᾶσαι συνεχεῖς αἱ φλέβες ὑπάρχουσιν
<span class="lb" data-page="5.545" data-line="16" id="l5.545.16"></span>αὐτῷ. καὶ μὴν οὔτ’ ἄλλου τινός ἐστι τοῦτ’ αὐτὸ
<span class="lb" data-page="5.545" data-line="17" id="l5.545.17"></span>γνώρισμα πλὴν τῆς ἀρχῆς. οὐδὲ γὰρ οὐδὲ δι’ ἄλλο τι νεύρων
<span class="lb" data-page="5.545" data-line="18" id="l5.545.18"></span>ἀνατομῆς ἀδύνατόν ἐστιν ἑτέραν ἀρχὴν ποιήσασθαι διδασκαλίας
<span class="pb" data-page="5.546" id="p5.546"></span>
<span class="lb" data-page="5.546" data-line="1" id="l5.546.1"></span>ἐγκέφαλον ὑπερβάντα, ἢ ὅτι ἀρχὴ τούτων ἐστί.
<span class="lb" data-page="5.546" data-line="2" id="l5.546.2"></span>τούτου γὰρ μὴ διδομένου οὐκ ἂν δύναιτό τις ἄλλην ἐξευρεῖν
<span class="lb" data-page="5.546" data-line="3" id="l5.546.3"></span>αἰτίαν, οὐδὲ διότι τῶν ἀρτηριῶν τὴν καρδίαν. ἡ γὰρ ὑπὸ
<span class="lb" data-page="5.546" data-line="4" id="l5.546.4"></span>τῆς φύσεως ἀρχὴ κατασταθεῖσα καὶ τὴν διδασκαλίαν ἀφ’
<span class="lb" data-page="5.546" data-line="5" id="l5.546.5"></span>ἑαυτῆς ἀναγκάζει ποιήσασθαι. οὐδὲ γὰρ εἴ τις ἐθελήσειεν
<span class="lb" data-page="5.546" data-line="6" id="l5.546.6"></span>ὕδατος ἐξηγήσασθαι διανομὴν ἐπεισάκτου πόλει, τὴν ἀρχὴν
<span class="lb" data-page="5.546" data-line="7" id="l5.546.7"></span>τῆς διηγήσεως οὐκ ἂν ἄλλοθεν εὕροι ποιήσασθαι παρελθὼν
<span class="lb" data-page="5.546" data-line="8" id="l5.546.8"></span>τὴν πρώτην εἴσοδον, ἀλλ’ ἀνάγκη πᾶσα τούτῳ προειπόντι
<span class="lb" data-page="5.546" data-line="9" id="l5.546.9"></span>τὸ χωρίον ἐκεῖνο τῆς πόλεως, οὗ εἴσω πρότερον ἔξωθεν
<span class="lb" data-page="5.546" data-line="10" id="l5.546.10"></span>ἀφικνεῖται τὸ ὕδωρ, ἀπ’ ἐκείνου ποιήσασθαι τὴν ἑξῆς ἅπασαν
<span class="lb" data-page="5.546" data-line="11" id="l5.546.11"></span>διήγησιν. ὥστ’ οὐ χρὴ ζητεῖν ἄλλην μὲν ἀρχὴν τῆς
<span class="lb" data-page="5.546" data-line="12" id="l5.546.12"></span>τοῦ πράγματος φύσεως, ἄλλην δὲ τῆς διδασκαλίας αὐτοῦ.
<span class="lb" data-page="5.546" data-line="13" id="l5.546.13"></span>κατὰ γὰρ τὴν τοῦ πράγματος φύσιν ἡ διδασκαλία γιγνομένη
<span class="lb" data-page="5.546" data-line="14" id="l5.546.14"></span>τὴν αὐτὴν ἔχει τῷ διδασκομένῳ τὴν ἀρχὴν, οὐδ’ ἔστιν
<span class="lb" data-page="5.546" data-line="15" id="l5.546.15"></span>ὀρθῶς διηγήσασθαι βουλομένῳ ἢ γένεσιν τῶν γεγονότων
<span class="lb" data-page="5.546" data-line="16" id="l5.546.16"></span>ἢ διοίκησιν τῶν διοικουμένων ἑτέραν ἀρχὴν ἐπιτηδειοτέραν
<span class="lb" data-page="5.546" data-line="17" id="l5.546.17"></span>εὑρεῖν τῆς ἀληθοῦς. ἡ μὲν γὰρ τῆς οἰκίας γένεσις ἀναγκάσει
<span class="lb" data-page="5.546" data-line="18" id="l5.546.18"></span>πρῶτον μνημονεῦσαι τῶν θεμελίων, ἡ δὲ τῆς νεὼς
<span class="pb" data-page="5.547" id="p5.547"></span>
<span class="lb" data-page="5.547" data-line="1" id="l5.547.1"></span>τῆς τρόπεως. οὕτω δὲ καὶ εἰ βουληθείης διηγήσασθαι πόλεως,
<span class="lb" data-page="5.547" data-line="2" id="l5.547.2"></span>ἢ ἔθνους, ἢ στρατοπέδου διοίκησιν, ἂν ἀναγκασθείης
<span class="lb" data-page="5.547" data-line="3" id="l5.547.3"></span>τῆς πρώτης ἀρχῆς ἐν ἑκάστῳ μνημονεῦσαι. θαυμάζειν οὖν
<span class="lb" data-page="5.547" data-line="4" id="l5.547.4"></span>ἄξιον, ὅσοι διδάξαι μὲν ὀρθῶς ἑτέρωθεν ἀρξάμενον ἀδύνατον
<span class="lb" data-page="5.547" data-line="5" id="l5.547.5"></span>εἶναί φασιν, ἀγνοεῖν δὲ τὴν ὄντως ἀρχὴν τῶν φλεβῶν.
<span class="lb" data-page="5.547" data-line="6" id="l5.547.6"></span>ἀλλήλοις γὰρ ἄμφω συνῆπται ταῦτα, καὶ οὐχ οἷόν ἐστι χωρὶς
<span class="lb" data-page="5.547" data-line="7" id="l5.547.7"></span>ἀλλήλων γενέσθαι διασπασθέντα, τὴν ὀρθὴν ἀρχὴν
<span class="lb" data-page="5.547" data-line="8" id="l5.547.8"></span>λέγω τῆς διδασκαλίας τῆς ὄντως ἀρχῆς τοῦ πράγματος.
<span class="lb" data-page="5.547" data-line="9" id="l5.547.9"></span>ἀλλ’ εἴτ’ ὀρθῶς διδάσκει τις, ἀπὸ τῆς κατὰ φύσιν ἀρχῆς
<span class="lb" data-page="5.547" data-line="10" id="l5.547.10"></span>ἄρχεται, εἴτε δὲ τὴν ὄντως ἀρχὴν οἶδέ τις, τὴν τῆς διδασκαλίας
<span class="lb" data-page="5.547" data-line="11" id="l5.547.11"></span>οὐκ ἀγνοεῖ.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg032.1st1K-grc1:6.7">
<span class="pb page1" data-page="5.560" id="p5.560"></span>
<span class="milestone ed1page page1" data-n="1.305" data-unit="ed1page" id="ed1page.1.305"></span>
<span class="milestone ed2page page1" data-n="5.197" data-unit="ed2page" id="ed2page.5.197"></span>
            <p>
<span class="lb" data-page="5.560" data-line="16" id="l5.560.16"></span>Ὁ λόγος δ’ οὐκ ἔτι μοι πρὸς Ἐρασίστρατον
<span class="lb" data-page="5.560" data-line="17" id="l5.560.17"></span>ἢ τοὺς Ἐρασιστρατείους ἐστὶν, ἀλλὰ πρὸς τοὺς ἡγουμένους,
<span class="lb" data-page="5.560" data-line="18" id="l5.560.18"></span>οὐ, διότι πληροῦνται πνεύματος αἱ ἀρτηρίαι, διὰ τοῦτο διαστέλλεσθαί
<span class="pb" data-page="5.561" id="p5.561"></span>
<span class="lb" data-page="5.561" data-line="1" id="l5.561.1"></span>τε καὶ σφύζειν αὐτὰς, ἀλλὰ, διότι διαστέλλονταί
<span class="lb" data-page="5.561" data-line="2" id="l5.561.2"></span>τε καὶ σφύζουσι, διὰ τοῦτο πληροῦσθαι. κοινὸν μὲν οὖν
<span class="lb" data-page="5.561" data-line="3" id="l5.561.3"></span>τουτὶ τὸ δόγμα πολλῶν τ’ ἐστὶ καὶ δοκίμων ἀνδρῶν, ὥσπερ
<span class="lb" data-page="5.561" data-line="4" id="l5.561.4"></span>γε καὶ ὅτι τὴν δύναμιν ἐκ τῆς καρδίας οἱ χιτῶνες τῶν
<span class="lb" data-page="5.561" data-line="5" id="l5.561.5"></span>ἀρτηριῶν τοῦ διαστέλλεσθαι καὶ συστέλλεσθαι λαμβάνουσιν.
<span class="lb" data-page="5.561" data-line="6" id="l5.561.6"></span>ἀπεσχίσθησαν δ’ οὖν οὐκ οἶδ’ ὅπως αὐτῶν ἐν τῷδε Πραξαγόρας
<span class="lb" data-page="5.561" data-line="7" id="l5.561.7"></span>τε καὶ Φιλότιμος ὁμολογήσαντες τἄλλα, καὶ νομίζουσι
<span class="lb" data-page="5.561" data-line="8" id="l5.561.8"></span>τὸ πάμπαν ἐξ ἑαυτῶν σφύζειν τὰς ἀρτηρίας, ὥστε καὶ εἰ
<span class="lb" data-page="5.561" data-line="9" id="l5.561.9"></span>σάρκα τις ἐκτεμὼν ζώου καταθείη παλλομένην ἐπὶ τῆς γῆς,
<span class="lb" data-page="5.561" data-line="10" id="l5.561.10"></span>ἐναργῶς ὁρᾶσθαι τὴν κίνησιν τῶν ἀρτηριῶν. οὔκουν ἐβουλόμην
<span class="lb" data-page="5.561" data-line="11" id="l5.561.11"></span>ἐς τοσόνδε διαμαρτεῖν τοῦ φαινομένου τηλικούτους
<span class="lb" data-page="5.561" data-line="12" id="l5.561.12"></span>ἄνδρας, ὡς μὴ δύνασθαι διορίσαι παλμὸν σφυγμοῦ. χρὴ δ’,
<span class="lb" data-page="5.561" data-line="13" id="l5.561.13"></span>οἶμαι, γιγνώσκεσθαι μὲν καὶ τοῦτο τοῖς ἀνδράσι, γιγνώσκεσθαι
<span class="lb" data-page="5.561" data-line="14" id="l5.561.14"></span>δὲ καὶ ὡς, εἰ μόνην ἐκτέμοις ἀρτηρίαν, οὐ κινεῖται,
<span class="lb" data-page="5.561" data-line="15" id="l5.561.15"></span>καθάπερ οὐδ’ εἰ βρόχῳ διαλάβοις ἔτι συνημμένην τῇ καρδίᾳ.
<span class="lb" data-page="5.561" data-line="16" id="l5.561.16"></span>καίτοι θαυμαστὸν, ἡνίκα μέν ἐστιν ἔξω τοῦ ζώου, μὴ
<span class="lb" data-page="5.561" data-line="17" id="l5.561.17"></span>μόνον τῆς καρδίας, ἀλλὰ καὶ τῆς τῶν ἄλλων ἁπάντων μορίων
<span class="lb" data-page="5.561" data-line="18" id="l5.561.18"></span>ἀφῃρημένης συμπνοίας, ἀκωλύτως σφύζειν αὐτὴν, ἡνίκα δὲ
<span class="pb" data-page="5.562" id="p5.562"></span>
<span class="lb" data-page="5.562" data-line="1" id="l5.562.1"></span>συνῆπται πᾶσιν, ἄσφυκτον γίγνεσθαι βρόχῳ διαληφθεῖσαν.
<span class="lb" data-page="5.562" data-line="2" id="l5.562.2"></span>ἀλλ’ οὐδὲ γὰρ ἔξω, θαυμασιώτατε Πραξαγόρα, πάλλεται διὰ
<span class="lb" data-page="5.562" data-line="3" id="l5.562.3"></span>παντὸς ἐκτεμνομένη τοῦ ζώου. καίτοι τί περὶ τούτου φιλοτιμοῦμαι
<span class="lb" data-page="5.562" data-line="4" id="l5.562.4"></span>διελέγχειν αὐτόν; ἀρκεῖ γὰρ ἐπιδεῖξαι μόνας τὰς
<span class="lb" data-page="5.562" data-line="5" id="l5.562.5"></span>ἀρτηρίας ἀκινήτους τε καὶ ἀσφύκτους ἀκριβῶς γενομένας,
<span class="lb" data-page="5.562" data-line="6" id="l5.562.6"></span>ὅταν ἐκτμηθῶσι τοῦ ζώου. παρὰ τῆς καρδίας οὖν αὐταῖς τὸ
<span class="lb" data-page="5.562" data-line="7" id="l5.562.7"></span>κινεῖσθαι. καὶ τοῦτ’ ὀρθῶς μὲν εἶπε καὶ ὁ Ἐρασίστρατος,
<span class="lb" data-page="5.562" data-line="8" id="l5.562.8"></span>οὐκ ὀρθῶς δ’ ἐξηγήσατο τῆς κινήσεως τὴν γένεσιν. οὐ γὰρ
<span class="lb" data-page="5.562" data-line="9" id="l5.562.9"></span>ὡς ἀσκὸς ἐμφυσώμενος ὑπὸ τῆς καρδίας ἐκθλιβούσης τὸ
<span class="lb" data-page="5.562" data-line="10" id="l5.562.10"></span>πνεῦμα πληροῦται τῶν ἀρτηριῶν ἑκάστη, τῷ συνῆφθαι δ’
<span class="lb" data-page="5.562" data-line="11" id="l5.562.11"></span>αὐτῇ καὶ ἐξ ἐκείνης πεφυκέναι τῆς αὐτῆς ὅλῳ τῷ σπλάγχνῳ
<span class="lb" data-page="5.562" data-line="12" id="l5.562.12"></span>κεκοινώνηκε δυνάμεως. ὅτι δ’ ὅλον σφύζει τῆς καρδίας τὸ
<span class="lb" data-page="5.562" data-line="13" id="l5.562.13"></span>σῶμα, διαστελλόμενόν τε καὶ συστελλόμενον ἐξ ἑαυτοῦ, σχεδὸν
<span class="lb" data-page="5.562" data-line="14" id="l5.562.14"></span>ἤδη τοῦτο καὶ διὰ τῶν ἀνατομῶν γνωρίσεις, τηνικαῦτα τὸ
<span class="lb" data-page="5.562" data-line="15" id="l5.562.15"></span>δεξιὸν αὐτοῦ μέρος ἀναπτύξας. γυμνοῦται δ’ ἡ καρδία
<span class="lb" data-page="5.562" data-line="16" id="l5.562.16"></span>χωρὶς τοῦ συντμηθῆναι τὸν θώρακα τοῦ ξιφοειδοῦς ἐκκοπέντος,
<span class="lb" data-page="5.562" data-line="17" id="l5.562.17"></span>ᾧ ἐγγὺς ἤρτηται τὸ περικάρδιον σκέπασμα. τριττὴ
<span class="lb" data-page="5.562" data-line="18" id="l5.562.18"></span>δὲ αὕτη τοῦ θώρακός ἐστιν εὐρυχωρία κατὰ μέσα τὰ στέρνα,
<span class="pb" data-page="5.563" id="p5.563"></span>
<span class="lb" data-page="5.563" data-line="1" id="l5.563.1"></span>μηδετέρα οὖσα τῶν ὑπολοίπων δυοῖν. ἐὰν οὖν ἅμα τε τοῦτο
<span class="lb" data-page="5.563" data-line="2" id="l5.563.2"></span>ποιήσῃς καὶ τέμῃς ὄρθιον, ὡς εἴρηται, τὸν δεξιὸν θώρακα,
<span class="lb" data-page="5.563" data-line="3" id="l5.563.3"></span>τῆς δεξιᾶς κοιλίας τῆς καρδίας ἐναργῶς ὄψει τὸν σφυγμόν.
<span class="lb" data-page="5.563" data-line="4" id="l5.563.4"></span>οὐ λήσεταί σε οὐδὲ τὸ καταφυόμενον εἰς αὐτὴν ἀγγεῖον, ὅπερ
<span class="lb" data-page="5.563" data-line="5" id="l5.563.5"></span>ἐστὶν ἀποβλάστημα τῆς κοίλης, ὁμοίως ταῖς ἀρτηρίαις σφύζον.
<span class="lb" data-page="5.563" data-line="6" id="l5.563.6"></span><span class="milestone ed2page" data-n="5.198" data-unit="ed2page" id="ed2page.5.198"></span>εἴτε δὲ τῷ δέχεσθαι δύναμιν ἐκ τῆς καρδίας ἄχρι
<span class="lb" data-page="5.563" data-line="7" id="l5.563.7"></span>τοῦ βράττεσθαι ἐπιῤῥέουσαν, εἴτε τοῦ αἵματος τῆς ἐπὶ τἀναντία
<span class="lb" data-page="5.563" data-line="8" id="l5.563.8"></span>φορᾶς τῇ κατὰ τὸ δεξιὸν οὖς, εἴτε ἄλλῳ τινὶ τρόπῳ τὴν
<span class="lb" data-page="5.563" data-line="9" id="l5.563.9"></span>κίνησιν ταύτην ἡ κοίλη φλὲψ λαμβάνει, περιττὸν ἐν τῷ
<span class="lb" data-page="5.563" data-line="10" id="l5.563.10"></span>παρόντι σκοπεῖν. ἱκανὸν γὰρ εἰς τὰ προκείμενα τὸ μηδ’
<span class="lb" data-page="5.563" data-line="11" id="l5.563.11"></span>ὅλως σφύζειν αὐτὴν, ὥσπερ τὴν μεγάλην ἀρτηρίαν ἅμα ταῖς
<span class="lb" data-page="5.563" data-line="12" id="l5.563.12"></span>ἄλλαις ἁπάσαις ταῖς κατὰ τὸ σῶμα. ὅτι μὲν οὖν οὔτε τῆς
<span class="lb" data-page="5.563" data-line="13" id="l5.563.13"></span>πρώτης γενέσεως τῶν φλεβῶν, οὔτε τῆς μετὰ ταῦτα διοικήσεώς
<span class="lb" data-page="5.563" data-line="14" id="l5.563.14"></span>ἐστιν ἀρχὴ ἡ καρδία, δέδεικται σαφῶς.
</p>
          </article>

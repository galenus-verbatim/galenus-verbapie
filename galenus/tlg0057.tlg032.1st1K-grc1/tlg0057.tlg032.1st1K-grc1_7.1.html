<article xmlns="http://www.w3.org/1999/xhtml" id="urn:cts:greekLit:tlg0057.tlg032.1st1K-grc1:7.1">
<span class="pb page1" data-page="5.586" id="p5.586"></span>
<span class="milestone ed1page page1" data-n="1.309" data-unit="ed1page" id="ed1page.1.309"></span>
<span class="milestone ed2page page1" data-n="5.204" data-unit="ed2page" id="ed2page.5.204"></span>
            <h2>ΓΑΛΗΝΟΥ ΠΕΡΙ ΤΩΝ ΚΑΘ’ ΙΠΠΟΚΡΑΤΗΝ
<br></br>ΚΑΙ ΠΛΑΤΩΝΑ ΔΟΓΜΑΤΩΝ ΒΙΒΛΙΟΝ
<br></br>ΕΒΔΟΜΟΝ.
</h2>
            <p>
<span class="lb" data-page="5.586" data-line="1" id="l5.586.1"></span>Οὐκ ἐγώ τοῦ μήκους τῆς πραγματείας
<span class="lb" data-page="5.586" data-line="2" id="l5.586.2"></span>αἴτιος, ὡς καὶ πρόσθεν εἶπον, ἀλλ’ οἱ ψευδῶν λόγων ὧν
<span class="lb" data-page="5.586" data-line="3" id="l5.586.3"></span>ἠρώτησαν ὑπὲρ ἡγεμονικῆς ψυχῆς οὐκ ὀλίγας πληρώσαντες
<span class="lb" data-page="5.586" data-line="4" id="l5.586.4"></span>βίβλους, ἃς εἰ μὲν ἀνελέγκτους τις εἴασεν, ὥσπερ ἐγνώκειν
<span class="lb" data-page="5.586" data-line="5" id="l5.586.5"></span>ἐγὼ τότε κατ’ ἀρχὰς, οὐκ ἂν ἐδόκει βεβαίως ἀποδεδεῖχθαι
<span class="lb" data-page="5.586" data-line="6" id="l5.586.6"></span>τἀληθὲς, εἰ δὲ ἐξήλεγχε πάντας ἑξῆς ἐπιὼν, ὡς μηδένα
<span class="lb" data-page="5.586" data-line="7" id="l5.586.7"></span>παραλιπεῖν, εἰς μῆκος οὐκ ἀναγκαῖον ἐκτείνεσθαι συνέβαινε
<span class="pb" data-page="5.587" id="p5.587"></span>
<span class="lb" data-page="5.587" data-line="1" id="l5.587.1"></span>τὴν ὅλην πραγματείαν. ἐπειδὴ τοίνυν τῶν πρώτων ἤδη
<span class="lb" data-page="5.587" data-line="2" id="l5.587.2"></span>ὑπομνημάτων οὐκ ὤκνουν τινὲς ἐπαινεῖν, ὡς ἀληθεῖς, οὓς
<span class="lb" data-page="5.587" data-line="3" id="l5.587.3"></span>Χρύσιππός τε καὶ ἄλλοι τινὲς ὑπὲρ ἡγεμονικῆς ψυχῆς ἠρώτησαν
<span class="lb" data-page="5.587" data-line="4" id="l5.587.4"></span>λόγους, ἔδοξε τοῖς ἑταίροις, οἷς μάλιστα χαριζόμενος
<span class="lb" data-page="5.587" data-line="5" id="l5.587.5"></span>ἔγραφον ταῦτα, προσθεῖναι τὰς λύσεις αὐτῶν. ἀναγκαῖον
<span class="lb" data-page="5.587" data-line="6" id="l5.587.6"></span>γὰρ ὂν ἢ μηκῦναι κατὰ τὴν πραγματείαν, ἢ μὴ δοκεῖν
<span class="lb" data-page="5.587" data-line="7" id="l5.587.7"></span>ἀποδεδειχέναι τελέως ὑπὸ τριῶν ἀρχῶν διοικούμενον τὸ ζῶον,
<span class="lb" data-page="5.587" data-line="8" id="l5.587.8"></span>αἱρετώτερον ἔδοξεν εἰς μῆκος ἐκτεῖναι. καὶ μέντοι καὶ τὸ
<span class="lb" data-page="5.587" data-line="9" id="l5.587.9"></span>τέλος αὐτὸ τοῦ γιγνομένου δείκνυσιν ὀρθῶς ἡμᾶς ἑλομένους
<span class="lb" data-page="5.587" data-line="10" id="l5.587.10"></span>ἅπαντας ἐλέγξαι τοὺς ἠρωτημένους λόγους. οὔτε Στωϊκὸς
<span class="lb" data-page="5.587" data-line="11" id="l5.587.11"></span>ἔτι φιλόσοφος, οὔτε Περιπατητικὸς, οὔτε ἰατρός τις ὁμοίως
<span class="lb" data-page="5.587" data-line="12" id="l5.587.12"></span>θρασὺς, ὡς πρόσθεν εἴρηται, ἔσται, ἀλλ’ ἔνιοί γε καὶ
<span class="lb" data-page="5.587" data-line="13" id="l5.587.13"></span>φανερῶς ἐπὶ τὸν ἀληθῆ μετέστησαν λόγον· ἰατροὶ μὲν ἐξ
<span class="lb" data-page="5.587" data-line="14" id="l5.587.14"></span>ἐγκεφάλου συγχωροῦντες ἐπιῤῥεῖν αἰσθήσεώς τε καὶ κινήσεως
<span class="lb" data-page="5.587" data-line="15" id="l5.587.15"></span>δύναμιν ἅπασι τοῖς κατὰ τὸ ζῶον μέλεσι, φιλόσοφοι δὲ τὸ
<span class="lb" data-page="5.587" data-line="16" id="l5.587.16"></span>λογιζόμενον τῆς ψυχῆς ἐνταῦθ’ ὑπάρχειν. ᾐδέσθησαν γὰρ
<span class="lb" data-page="5.587" data-line="17" id="l5.587.17"></span>ἐναργῶς ὑπὸ τῆς ἀνατομῆς ἐλεγχθέντες θατέρου<span class="milestone ed2page" data-n="5.206" data-unit="ed2page" id="ed2page.5.206"></span> τῶν
<span class="pb" data-page="5.588" id="p5.588"></span>
<span class="lb" data-page="5.588" data-line="1" id="l5.588.1"></span>λημμάτων προηγουμένως, ᾧ χρώμενοι ψευδῶς συνελογίζοντο
<span class="lb" data-page="5.588" data-line="2" id="l5.588.2"></span>προστιθέντες αὐτῷ τὸ πρὸς ἁπάντων ὁμολογούμενον, καθ’
<span class="lb" data-page="5.588" data-line="3" id="l5.588.3"></span>ὅ φασιν, ἔνθα τῶν νεύρων ἡ ἀρχὴ, ἐνταῦθ’ εἶναι τὸ ἡγεμονικὸν,
<span class="lb" data-page="5.588" data-line="4" id="l5.588.4"></span>ὅπερ καὶ ἀληθές ἐστιν. ἀλλ’ ἥ γε προσληφθεῖσα
<span class="lb" data-page="5.588" data-line="5" id="l5.588.5"></span>δεομένη μὲν ἐξ ἀνατομῆς εὑρεθῆναι, κατεψευσμένη δ’ ὑπ’
<span class="lb" data-page="5.588" data-line="6" id="l5.588.6"></span>ἐκείνων, οἰομένων ἐκ τῆς καρδίας ὁρμᾶσθαι τὰ νεῦρα,
<span class="lb" data-page="5.588" data-line="7" id="l5.588.7"></span>ψευδὲς εἰκότως εἰργάζετο τοῦ παντὸς λόγου τὸ συμπέρασμα,
<span class="lb" data-page="5.588" data-line="8" id="l5.588.8"></span>καί τινές γε τῶν οὐκ ἀλήθειαν, ἀλλ’ ἅπερ ἐξ ἀρχῆς ἔθεντο
<span class="lb" data-page="5.588" data-line="9" id="l5.588.9"></span>στεργόντων, ἐπιχειρήσαντες ἀνατρέπειν πᾶσιν ὁμολογούμενον
<span class="lb" data-page="5.588" data-line="10" id="l5.588.10"></span>ἔμπροσθεν λῆμμα, καταγέλαστοι τελέως ἐφάνησαν. ἐδείχθη
<span class="lb" data-page="5.588" data-line="11" id="l5.588.11"></span>γὰρ ἀπ’ αὐτῆς τοῦ ζητουμένου πράγματος τῆς οἰκείας
<span class="lb" data-page="5.588" data-line="12" id="l5.588.12"></span>φύσεως ἢ οὐσίας, ἢ ὅπως ἄν τις ὀνομάζειν ἐθέλῃ τὴν
<span class="lb" data-page="5.588" data-line="13" id="l5.588.13"></span>πίστιν ἔχον ἡγεμονικὸν, ἁπάντων νοούντων καὶ λεγόντων
<span class="lb" data-page="5.588" data-line="14" id="l5.588.14"></span>τὸ κατάρχον αἰσθήσεώς τε καὶ τῆς καθ’ ὁρμὴν κινήσεως.
<span class="lb" data-page="5.588" data-line="15" id="l5.588.15"></span>ἐδείχθη δὲ καὶ ὡς αὐτὸς ὁ λόγος ἀρχαῖς μέν ἐστιν μόνον
<span class="lb" data-page="5.588" data-line="16" id="l5.588.16"></span>οὐκ ἐνδόξοις, οὐ μὴν ἀλλ’ ἐπιστημονικοῖς τοῖς λήμμασι
<span class="lb" data-page="5.588" data-line="17" id="l5.588.17"></span>κεχρημένος, ὅπερ ἴδιόν ἐστιν ἀποδεικτικῆς μεθόδου. οὐ
<span class="lb" data-page="5.588" data-line="18" id="l5.588.18"></span>μόνον δὲ τοὺς περὶ ψυχῆς ἡγεμονικοῦ λόγους ἠρωτημένους
<span class="pb" data-page="5.589" id="p5.589"></span>
<span class="lb" data-page="5.589" data-line="1" id="l5.589.1"></span>ὑπ’ αὐτῶν ἐλέγχοντες ἐμηκύναμεν, ἀλλὰ καὶ τὰ περὶ τῶν
<span class="lb" data-page="5.589" data-line="2" id="l5.589.2"></span>παθῶν τῆς ψυχῆς ὑπὸ Χρυσίππου γεγραμμένα, τοῦτο μὲν
<span class="lb" data-page="5.589" data-line="3" id="l5.589.3"></span>ἐν τοῖς λογικοῖς ὑπομνήμασι τρισὶ, τοῦτο δ’ ὲν τῷ θεραπευτικῷ,
<span class="lb" data-page="5.589" data-line="4" id="l5.589.4"></span>μετὰ τοῦ καὶ δεικνύειν αὐτὸν ἑαυτῷ διαφερόμενον
<span class="lb" data-page="5.589" data-line="5" id="l5.589.5"></span>τὸν Χρύσιππον. ἐπεμνήσθημεν δὲ καὶ τῶν Ποσειδωνίου
<span class="lb" data-page="5.589" data-line="6" id="l5.589.6"></span>συγγραμμάτων, ἐν οἷς ἐπαινεῖ τὸν παλαιὸν λόγον, ἐλέγχων
<span class="lb" data-page="5.589" data-line="7" id="l5.589.7"></span>τὰ Χρυσίππῳ κακῶς εἰρημένα περί τε τῶν παθῶν τῆς
<span class="lb" data-page="5.589" data-line="8" id="l5.589.8"></span>ψυχῆς καὶ τῶν ἀρετῶν τῆς διαφορᾶς. ὥσπερ γὰρ ἀναιρεῖται
<span class="lb" data-page="5.589" data-line="9" id="l5.589.9"></span>τὰ πάθη τῆς ψυχῆς, εἰ μόνον εἴη τὸ λογιστικὸν τῆς
<span class="lb" data-page="5.589" data-line="10" id="l5.589.10"></span>ψυχῆς αὐτῆς, μηδενὸς μήτ’ ἐπιθυμητικοῦ μήτε θυμοειδοῦς
<span class="lb" data-page="5.589" data-line="11" id="l5.589.11"></span>ὄντος, οὕτω καὶ τῶν ἀρετῶν πλὴν φρονήσεως αἱ
<span class="lb" data-page="5.589" data-line="12" id="l5.589.12"></span>λοιπαὶ πᾶσαι. καίτοι κᾀνταῦθ’ εἴ τις ἐπεξέρχοιτο τῷ λόγῳ,
<span class="lb" data-page="5.589" data-line="13" id="l5.589.13"></span>τάς τε περὶ τῆς ψυχῆς διαφορὰς τῶν ἀρετῶν ἐν τέτταρσι
<span class="lb" data-page="5.589" data-line="14" id="l5.589.14"></span>βιβλίοις ὑπὸ Χρυσίππου γεγραμμένας βασανίζων, ὅσα τε
<span class="lb" data-page="5.589" data-line="15" id="l5.589.15"></span>καθ’ ἓν ἄλλο διῆλθεν, ᾧ δείκνυσι ποιὰς εἶναι τὰς ἀρετὰς,
<span class="lb" data-page="5.589" data-line="16" id="l5.589.16"></span>ἐλέγχων τὸν Ἀρίστωνος λόγον, οὐχ ἑνὸς ἢ δυοῖν, ἀλλὰ
<span class="lb" data-page="5.589" data-line="17" id="l5.589.17"></span>τριῶν ἢ τεττάρων ἂν δεηθείη βιβλίων. ἔστι μὲν γὰρ κᾀνταῦθα
<span class="lb" data-page="5.589" data-line="18" id="l5.589.18"></span>λόγος εἶς βραχὺς ἐπιστημονικὸς ἐλέγχων τὸν Χρύσιππον
<span class="pb" data-page="5.590" id="p5.590"></span>
<span class="lb" data-page="5.590" data-line="1" id="l5.590.1"></span>οὔτε τἀληθῆ πρεσβεύοντα καὶ μηκύνοντα περιττῶς. ἀλλ’
<span class="lb" data-page="5.590" data-line="2" id="l5.590.2"></span>οἱ μήτε παιδευθέντες ἐν ἀποδεικτικῇ μεθόδῳ, μήθ’ ὅλως
<span class="lb" data-page="5.590" data-line="3" id="l5.590.3"></span>γνόντες, ὁποία τίς ἐστι, μόνῳ δὲ τῷ μεγέθει καὶ πλήθει
<span class="lb" data-page="5.590" data-line="4" id="l5.590.4"></span>τῶν ὑπὸ Χρυσίππου γραφέντων βιβλίων προσέχοντες τὸν
<span class="lb" data-page="5.590" data-line="5" id="l5.590.5"></span>νοῦν ἀληθῆ νομίζουσι πάνθ’ ὑπάρχειν αὐτά. καὶ γὰρ καὶ
<span class="lb" data-page="5.590" data-line="6" id="l5.590.6"></span>ὄντως ἐστὶ τὰ πλεῖστα αὐτῶν ἀληθῆ, καὶ μάλιστά γε τὰ
<span class="lb" data-page="5.590" data-line="7" id="l5.590.7"></span>κατ’ ἐκεῖνο τὸ βιβλίον, ἐν ᾧ δείκνυσι ποιὰς εἶναι τὰς
<span class="lb" data-page="5.590" data-line="8" id="l5.590.8"></span>ἀρετάς. ἀλλ’ ὅτι τῷ μίαν ὑποθεμένῳ δύναμιν ὑπάρχειν ἐν
<span class="lb" data-page="5.590" data-line="9" id="l5.590.9"></span>τῇ ψυχῇ, τὴν λογικήν τε καὶ κριτικὴν ὀνομαζομένην, ἀνελόντι
<span class="lb" data-page="5.590" data-line="10" id="l5.590.10"></span>δὲ τὴν ἐπιθυμητικήν τε καὶ θυμοειδῆ, καθάπερ ὁ
<span class="lb" data-page="5.590" data-line="11" id="l5.590.11"></span>Χρύσιππος ἀνεῖλε, μάχεται τὰ κατὰ τοῦτο τὸ βιβλίον εἰρημένα
<span class="lb" data-page="5.590" data-line="12" id="l5.590.12"></span>ταυτὶ, μέμψαιτ’ ἄν τις αὐτῷ· τὸ μέντοι καταβάλλεσθαι
<span class="lb" data-page="5.590" data-line="13" id="l5.590.13"></span>τὴν Ἀρίστωνος αἵρεσιν ἀληθῶς ὑπὸ τῶν γεγραμμένων
<span class="lb" data-page="5.590" data-line="14" id="l5.590.14"></span>οὐκ ἄν τις μέμψαιτο. νομίζει γὰρ ὁ ἀνὴρ ἐκεῖνος, μίαν
<span class="lb" data-page="5.590" data-line="15" id="l5.590.15"></span>οὖσαν τὴν ἀρετὴν ὀνόμασι πλείοσιν ὀνομάζεσθαι κατὰ τὴν
<span class="lb" data-page="5.590" data-line="16" id="l5.590.16"></span>πρός τι σχέσιν. ὁ τοίνυν Χρύσιππος δείκνυσιν οὐκ ἐν τῇ
<span class="lb" data-page="5.590" data-line="17" id="l5.590.17"></span>πρός τι σχέσει γενόμενον τὸ πλῆθος τῶν ἀρετῶν τε καὶ
<span class="lb" data-page="5.590" data-line="18" id="l5.590.18"></span>κακιῶν, ἀλλ’ ἐν ταῖς οἰκείαις οὐσίαις ὑπαλλαττομέναις κατὰ
<span class="pb" data-page="5.591" id="p5.591"></span>
<span class="lb" data-page="5.591" data-line="1" id="l5.591.1"></span>τὰς ποιότητας, ὡς ὁ τῶν παλαιῶν ἠβούλετο λόγος· ὅπερ
<span class="lb" data-page="5.591" data-line="2" id="l5.591.2"></span>καὶ αὐτὸ βραχὺ παρατρέψας ὁ Χρύσιππος ἑτέραις λέξεσι
<span class="lb" data-page="5.591" data-line="3" id="l5.591.3"></span>διῆλθε, ποιὰς εἶναι τὰς ἀρετὰς, τοῖς τ’ ἐπιχειρήμασιν οὐ
<span class="lb" data-page="5.591" data-line="4" id="l5.591.4"></span>πρέπουσι τῷ τὸ λογικὸν εἶναι μόνον τῆς ψυχῆς τεθειμένῳ,
<span class="lb" data-page="5.591" data-line="5" id="l5.591.5"></span>τὸ παθητικὸν δ’ ἀνῃρηκότι. πῶς οὖν ἐγὼ τοῦ μήκους τῶν
<span class="lb" data-page="5.591" data-line="6" id="l5.591.6"></span>λόγων αἴτιος, ἐὰν ἀναγκασθῶ νῦν ἐπιδεικνύειν, ἀλλοτρίας
<span class="lb" data-page="5.591" data-line="7" id="l5.591.7"></span>αἱρέσεως ἐπιχειρήμασι χρώμενον τὸν Χρύσιππον <span class="milestone ed2page" data-n="5.207" data-unit="ed2page" id="ed2page.5.207"></span>εἰκότως
<span class="lb" data-page="5.591" data-line="8" id="l5.591.8"></span>καταβαλεῖν τὴν Ἀρίστωνος δόξαν; οἱ γὰρ μήτε γνόντες,
<span class="lb" data-page="5.591" data-line="9" id="l5.591.9"></span><span class="milestone ed1page" data-n="1.310" data-unit="ed1page" id="ed1page.1.310"></span>οἷόν τι πρᾶγμά ἐστι μέθοδος ἀποδεικτικὴ, μήτ’
<span class="lb" data-page="5.591" data-line="10" id="l5.591.10"></span>ἀσκηθέντες ἐν αὐτῇ, μήτε ἀλήθειαν τιμῶντες, οὗτοι δικαιότεροι
<span class="lb" data-page="5.591" data-line="11" id="l5.591.11"></span>τοῦ μήκους τῶν λόγων ἔχειν τὴν αἰτίαν. οὗτοι γάρ
<span class="lb" data-page="5.591" data-line="12" id="l5.591.12"></span>εἰσι καὶ οἱ πρὸς ἅπασαν ἀπόδειξιν ἀεὶ λογιζόμενοι καὶ
<span class="lb" data-page="5.591" data-line="13" id="l5.591.13"></span>στροφὰς ἀσχήμονας στρεφόμενοι χάριν τοῦ δοκεῖν ἀτελῆ
<span class="lb" data-page="5.591" data-line="14" id="l5.591.14"></span>τὸν ὅλον ὑπάρχειν λόγον, ὅπου καὶ νῦν, ἐκ πολλοῦ γεγραμμένων
<span class="lb" data-page="5.591" data-line="15" id="l5.591.15"></span>τῶν πρὸ τούτου βιβλίων ἔτεσί τε πολλοῖς βεβασανισμένων
<span class="lb" data-page="5.591" data-line="16" id="l5.591.16"></span>ὑπὸ τῶν ἀρίστων ἀνδρῶν ἔκ τε τοῦ Περιπάτου
<span class="lb" data-page="5.591" data-line="17" id="l5.591.17"></span>καὶ τῆς Στοᾶς, ἐξαίφνης τις ἀνεφάνη τῶν Περιπατητικῶν
<span class="lb" data-page="5.591" data-line="18" id="l5.591.18"></span>ὑμένας εἶναι λέγων τοὺς ἀπὸ τῆς καρδίας εἰς ἐγκέφαλόν τε
<span class="pb" data-page="5.592" id="p5.592"></span>
<span class="lb" data-page="5.592" data-line="1" id="l5.592.1"></span>καὶ μήνιγγας ἀναφερομένους, ὑφ’ ὧν ἡ ψυχικὴ δύναμις
<span class="lb" data-page="5.592" data-line="2" id="l5.592.2"></span>ἀνακομίζεται. καὶ ταῦτ’ ἐπιχειρεῖ λέγειν ἄνθρωπος οὐδ’
<span class="lb" data-page="5.592" data-line="3" id="l5.592.3"></span>ὅλως ἀνατομῆς ἁψάμενος. ἐπεὶ δὲ πρὸς ἡμῶν ἐδέδεικτο καὶ
<span class="lb" data-page="5.592" data-line="4" id="l5.592.4"></span>διὰ τῶν ἔμπροσθεν, ὡς τοῖς νεύροις ἐγκέφαλος ἐπιπέμπει
<span class="lb" data-page="5.592" data-line="5" id="l5.592.5"></span>δυνάμεις, οἷον πηγή τις ὑπάρχων αὐτὸς, οὐκ ἐκ καρδίας
<span class="lb" data-page="5.592" data-line="6" id="l5.592.6"></span>λαμβάνων, ὡς μὲν ἔνιοι, δι’ αὐτῶν ὧν ἔφασαν νεύρων, ὡς
<span class="lb" data-page="5.592" data-line="7" id="l5.592.7"></span>δ’ ἄλλοι, διὰ τῶν καρωτίδων ἀρτηριῶν, ἠναγκάσθημεν οὖν
<span class="lb" data-page="5.592" data-line="8" id="l5.592.8"></span>αὖθις ἡμεῖς ἐπιδεικνύναι μήθ’ ὑμένας ἀναφερομένους ὅλως
<span class="lb" data-page="5.592" data-line="9" id="l5.592.9"></span>ἐκ καρδίας εἰς κεφαλὴν, εἰ δὲ καί τινες τῶν κατὰ τὸν
<span class="lb" data-page="5.592" data-line="10" id="l5.592.10"></span>τράχηλον ὑμένων ἐκ καρδίας μὴ εἶναι φάσκοιεν διατέμνοντές
<span class="lb" data-page="5.592" data-line="11" id="l5.592.11"></span>τε πάντας αὐτοὺς, ἐκκόπτοντές τε μηδὲν τοῦ ζώου βλαπτομένου.
<span class="lb" data-page="5.592" data-line="12" id="l5.592.12"></span>σκεπάσματα γάρ εἰσιν οἱ ὑμένες, ἔνθα περ ἂν
<span class="lb" data-page="5.592" data-line="13" id="l5.592.13"></span>ὑπάρχωσι, μορίων, μηδεμίαν ἐνέργειαν ἢ χρείαν ἑτέραν
<span class="lb" data-page="5.592" data-line="14" id="l5.592.14"></span>ἔχοντες, ὁποίαν ἀρτηρίαι καὶ νεῦρα καὶ φλέβες. ὥσπερ
<span class="lb" data-page="5.592" data-line="15" id="l5.592.15"></span>οὖν ἐν τούτοις οὐκ ἐγὼ τοῦ μήκους τῶν λόγων αἴτιος,
<span class="lb" data-page="5.592" data-line="16" id="l5.592.16"></span>ἀλλ’ ὅσοι μήτ’ ἠσκήθησαν ἐν ἀποδεικτικῇ μεθόδῳ, μήτ’
<span class="lb" data-page="5.592" data-line="17" id="l5.592.17"></span>ἀληθείας ἐρῶσιν, οὕτω κᾀπὶ τοῦ πλήθους τῶν ἀρετῶν
<span class="pb" data-page="5.593" id="p5.593"></span>
<span class="lb" data-page="5.593" data-line="1" id="l5.593.1"></span>ὁ μὲν ἐπιστημονικὸς λόγος ἐλάχιστος, οἱ δ’ ἐξ ἀμαθίας τε
<span class="lb" data-page="5.593" data-line="2" id="l5.593.2"></span>καὶ φιλονεικίας ὁρμώμενοι πολλοί. τίς οὖν ὁ ἐπιστημονικὸς
<span class="lb" data-page="5.593" data-line="3" id="l5.593.3"></span>λόγος; ὁ ἀπ’ αὐτῆς δηλονότι τῆς τοῦ πράγματος οὐσίας
<span class="lb" data-page="5.593" data-line="4" id="l5.593.4"></span>ὁρμώμενος, ὡς ἐν τῇ περὶ τῆς ἀποδείξεως ἐδείχθη πραγματείᾳ.
<span class="lb" data-page="5.593" data-line="5" id="l5.593.5"></span>χρὴ γὰρ ἄρξασθαι μὲν ἀπὸ τῆς κατὰ τὴν ἀρετὴν
<span class="lb" data-page="5.593" data-line="6" id="l5.593.6"></span>ἐννοίας, μεταβῆναι δ’ ἐντεῦθεν ἐπὶ τὴν τῆς οὐσίας εὕρεσιν
<span class="lb" data-page="5.593" data-line="7" id="l5.593.7"></span>ἐπισκοπούμενον, εἴτε μία τῆς κατὰ ψυχὴν ἀρετῆς, εἴτε
<span class="lb" data-page="5.593" data-line="8" id="l5.593.8"></span>πλείους εἰσὶν αἱ οὐσίαι κατὰ τὸ κοινότατον τῶν σημαινομένων,
<span class="lb" data-page="5.593" data-line="9" id="l5.593.9"></span>ὡς ἐν τοῖς περὶ τῆς ἀποδείξεως εἴρηται βιβλίοις,
<span class="lb" data-page="5.593" data-line="10" id="l5.593.10"></span>ἀκουόντων ἡμῶν τοῦ τῆς οὐσίας ὀνόματος, ὅπερ ἐστὶν οἷον
<span class="lb" data-page="5.593" data-line="11" id="l5.593.11"></span>ὕπαρξις, ὥς φασιν, ἡ βελτίστη τελειότης τῆς ἑκάστου
<span class="lb" data-page="5.593" data-line="12" id="l5.593.12"></span>φύσεως. ἀλλ’ εἴπερ τι τοιοῦτον πρᾶγμά ἐστιν, ἡ ἀρετὴ μία
<span class="lb" data-page="5.593" data-line="13" id="l5.593.13"></span>καθ’ ἕκαστον ὑπάρξει τῶν ὄντων. εἴπερ γὰρ τὸ βέλτιστον
<span class="lb" data-page="5.593" data-line="14" id="l5.593.14"></span>ἓν, καὶ ἡ τελειότης ἐστὶ μία, κατὰ μὲν τὸ λογιστικὸν μέρος
<span class="lb" data-page="5.593" data-line="15" id="l5.593.15"></span>τῆς ψυχῆς ἐπιστήμην ἀναγκαῖον εἶναι τὴν ἀρετὴν, καὶ
<span class="lb" data-page="5.593" data-line="16" id="l5.593.16"></span>εἴπερ ἓν τοῦτό ἐστι μόνον ἐν ταῖς ψυχαῖς ἡμῶν τὸ λογιζόμενον,
<span class="lb" data-page="5.593" data-line="17" id="l5.593.17"></span>οὐ χρὴ ζητεῖν ἀρετὰς πολλάς· εἰ δὲ καὶ τὸν θυμὸν,
<span class="lb" data-page="5.593" data-line="18" id="l5.593.18"></span>ἀναγκαῖον ἔσται κᾀκείνου γενέσθαι τὴν ἀρετήν. οὕτω δὲ εἰ
<span class="pb" data-page="5.594" id="p5.594"></span>
<span class="lb" data-page="5.594" data-line="1" id="l5.594.1"></span>καὶ τρίτον ἄλλο πρὸς τούτοις εἴη τὸ ἐπιθυμητικὸν, ἑξῆς
<span class="lb" data-page="5.594" data-line="2" id="l5.594.2"></span>μὲν αὗται τρεῖς, ἄλλη δ’ ἐκ τῆς πρὸς ἀλλήλας αὐτῶν
<span class="lb" data-page="5.594" data-line="3" id="l5.594.3"></span>σχέσεως γίγνεται τετάρτη. ἄρα μήτι μακρὸς ὁ λόγος οὐδαμῶς,
<span class="lb" data-page="5.594" data-line="4" id="l5.594.4"></span>ὥσπερ οὐδ’ ἄλλος οὐδεὶς τῶν ἐπιστημονικῶν. ἀλλὰ
<span class="lb" data-page="5.594" data-line="5" id="l5.594.5"></span>μακρὰ λέγειν ἡμᾶς ἀναγκάζουσιν οἱ ληροῦντες μακρὰ, καθάπερ
<span class="lb" data-page="5.594" data-line="6" id="l5.594.6"></span>ἀμέλει καὶ νῦν ἀναγκαῖόν ἐστιν, εἰ καὶ μὴ τελέως μακρὰ,
<span class="lb" data-page="5.594" data-line="7" id="l5.594.7"></span>μέτρια γοῦν ἔτι διελθεῖν ὑπὲρ τῶν τῆς ψυχῆς ἀρετῶν. εἰ
<span class="lb" data-page="5.594" data-line="8" id="l5.594.8"></span>γὰρ, ὡς ἔμπροσθεν δέδεικται, ἕτερον μέν ἐστι τὸ λογιζόμενον,
<span class="lb" data-page="5.594" data-line="9" id="l5.594.9"></span>ἕτερον δὲ τὸ ἐπιθυμοῦν, ἄλλο δὲ τὸ θυμούμενον,
<span class="lb" data-page="5.594" data-line="10" id="l5.594.10"></span>ἔσται τις ἀρετὴ καθ’ ἕκαστον αὐτῶν μία. κάλει τοίνυν, εἰ
<span class="lb" data-page="5.594" data-line="11" id="l5.594.11"></span>βούλει, τὴν μὲν ἐν τῷ λογιζομένῳ σοφίαν, ἢ φρόνησιν, ἢ
<span class="lb" data-page="5.594" data-line="12" id="l5.594.12"></span>ἐπιστήμην, ἢ ὅ τι περ ἂν ἄλλο σοι δόξῃ, τὴν δ’ ἐν τῷ
<span class="lb" data-page="5.594" data-line="13" id="l5.594.13"></span>θυμουμένῳ πάλιν ἀνδρείαν, ἢ ὅ τι περ ἂν ἄλλο βουληθῇς·
<span class="lb" data-page="5.594" data-line="14" id="l5.594.14"></span><span class="milestone ed2page" data-n="5.208" data-unit="ed2page" id="ed2page.5.208"></span>οὐ γάρ μοι μέλει τῶν ὀνομάτων, ἀλλ’ ὅτι μίαν αὐτὴν
<span class="lb" data-page="5.594" data-line="15" id="l5.594.15"></span>ἀναγκαῖον εἶναι. κάλει δ’, εἴπερ ἐθέλεις, καὶ τὴν ἐν τῷ
<span class="lb" data-page="5.594" data-line="16" id="l5.594.16"></span>λοιπῷ τῷ ἐπιθυμητικῷ γιγνομένην ἀρετὴν σωφροσύνην,
<span class="lb" data-page="5.594" data-line="17" id="l5.594.17"></span>αὖθις ἡμῶν ἐπισκεπτομένων περὶ τῆς κατ’ αὐτὴν Ἀριστοτέλει
<span class="lb" data-page="5.594" data-line="18" id="l5.594.18"></span>τε καὶ Πλάτωνι γεγενημένης διαφωνίας, οὐ μεγάλης
<span class="pb" data-page="5.595" id="p5.595"></span>
<span class="lb" data-page="5.595" data-line="1" id="l5.595.1"></span>ὑπαρχούσης. ἐπεὶ δ’ ἕκαστον μόριον τῆς ὅλης ψυχῆς τὸ
<span class="lb" data-page="5.595" data-line="2" id="l5.595.2"></span>κατὰ τὴν ἀξίαν ἑαυτοῦ κάλλος ἔχει, τὴν ψυχὴν ὅλην εἰκότως
<span class="lb" data-page="5.595" data-line="3" id="l5.595.3"></span>ἂν εἴποις δικαίαν. ἐν μὲν οὖν τοῖς ἀλόγοις μέρεσιν
<span class="lb" data-page="5.595" data-line="4" id="l5.595.4"></span>αὐτῆς ἕξεις τέ τινές εἰσι καὶ δυνάμεις μόνον αἱ ἀρεταὶ,
<span class="lb" data-page="5.595" data-line="5" id="l5.595.5"></span>κατὰ δὲ τὸ λογικὸν οὐχ ἕξις μόνον ἢ δύναμίς ἐστιν, ἀλλὰ
<span class="lb" data-page="5.595" data-line="6" id="l5.595.6"></span>καὶ ἐπιστήμη ἡ ἀρετή. μόνῳ γὰρ τούτῳ τῷ μέρει τῆς ψυχῆς
<span class="lb" data-page="5.595" data-line="7" id="l5.595.7"></span>ἐπιστήμης μέτεστι, τὰ δὲ ἄλλα δυνάμεις μέν τινας καὶ
<span class="lb" data-page="5.595" data-line="8" id="l5.595.8"></span>ἕξεις βελτίους τε καὶ χείρους κτᾶσθαι δύναται, μετασχεῖν
<span class="lb" data-page="5.595" data-line="9" id="l5.595.9"></span>δ’ ἐπιστήμης ἀμήχανον αὐτοῖς, ἄχρι περ ἂν μηδὲ λόγου.
<span class="lb" data-page="5.595" data-line="10" id="l5.595.10"></span>τὸ μὲν οὖν ἀληθὲς οὕτω βραχύ.
</p>
          </article>

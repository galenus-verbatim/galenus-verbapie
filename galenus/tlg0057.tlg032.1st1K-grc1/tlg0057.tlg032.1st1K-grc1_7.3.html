<article xmlns="http://www.w3.org/1999/xhtml" id="urn:cts:greekLit:tlg0057.tlg032.1st1K-grc1:7.3">
<span class="pb page1" data-page="5.600" id="p5.600"></span>
<span class="milestone ed1page page1" data-n="1.311" data-unit="ed1page" id="ed1page.1.311"></span>
<span class="milestone ed2page page1" data-n="5.209" data-unit="ed2page" id="ed2page.5.209"></span>
            <p>
<span class="lb" data-page="5.600" data-line="7" id="l5.600.7"></span>Διὰ τοὺς ἀγανακτοῦντας οὖν ἐπὶ τῷ μήκει
<span class="lb" data-page="5.600" data-line="8" id="l5.600.8"></span>τῆς ἐνεστώσης πραγματείας ἑτέρωθι μὲν ἰδίᾳ περὶ τῆς τῶν
<span class="lb" data-page="5.600" data-line="9" id="l5.600.9"></span>ἀρετῶν διαφορᾶς αὖθις ἔγνωκα ποιήσασθαι τὸν λόγον, ἐν
<span class="lb" data-page="5.600" data-line="10" id="l5.600.10"></span>δὲ τῷ παρόντι διὰ τοὺς φιλομαθεῖς ἐπείγοντάς με τὰ λείποντα
<span class="lb" data-page="5.600" data-line="11" id="l5.600.11"></span>προσθεῖναι τοῖς ἐνεστῶσιν ἐπὶ τὰ συνεχῆ τοῖς εἰρημένοις
<span class="lb" data-page="5.600" data-line="12" id="l5.600.12"></span>ἀφίξομαι. δέδεικται μὲν γὰρ, ὡς ἡ τοῦ γεγεννημένου
<span class="lb" data-page="5.600" data-line="13" id="l5.600.13"></span>ζώου διοίκησις ὑπὸ τριῶν ἀρχῶν γίνεται, μιᾶς μὲν τῆς ἐν
<span class="lb" data-page="5.600" data-line="14" id="l5.600.14"></span>τῇ κεφαλῇ κατῳκισμένης, ἧς ἔργα καθ’ ἑαυτὴν μὲν ἥ τε
<span class="lb" data-page="5.600" data-line="15" id="l5.600.15"></span>φαντασία, καὶ μνήμη, καὶ νόησις, καὶ διανόησις, ἐν δὲ
<span class="lb" data-page="5.600" data-line="16" id="l5.600.16"></span>τῷ πρός τι τῆς τ’ αἰσθήσεως ἡγεῖσθαι <span class="milestone ed2page" data-n="5.210" data-unit="ed2page" id="ed2page.5.210"></span>τοῖς
<span class="lb" data-page="5.600" data-line="17" id="l5.600.17"></span>αἰσθανομένοις τοῦ ζώου μέρεσι καὶ τῆς κινήσεως τοῖς
<span class="lb" data-page="5.600" data-line="18" id="l5.600.18"></span>κινουμένοις καθ’ ὁρμὴν, ἑτέρας δὲ τῆς ἐν τῇ καρδίᾳ καθιδρυμένης,
<span class="pb" data-page="5.601" id="p5.601"></span>
<span class="lb" data-page="5.601" data-line="1" id="l5.601.1"></span>ἧς ἔργα καθ’ ἑαυτὴν μὲν ὁ τόνος ἐστὶ τῆς ψυχῆς,
<span class="lb" data-page="5.601" data-line="2" id="l5.601.2"></span>καὶ τὸ μόνιμον ἐν οἷς ἂν ὁ λογισμὸς κελεύσῃ, καὶ τὸ
<span class="lb" data-page="5.601" data-line="3" id="l5.601.3"></span>ἀήττητον, κατὰ πάθος δὲ οἷον ζέσις τῆς ἐμφύτου θερμασίας΄,
<span class="lb" data-page="5.601" data-line="4" id="l5.601.4"></span>ποθούσης τιμωρήσασθαι τῆς ψυχῆς τηνικαῦτα τὸν
<span class="lb" data-page="5.601" data-line="5" id="l5.601.5"></span>ἀδικεῖν δόξαντα, καὶ καλεῖται τὸ τοιοῦτον θυμὸς, ἐν δὲ
<span class="lb" data-page="5.601" data-line="6" id="l5.601.6"></span>τῷ πρός τι θερμασίας ἀρχὴ τῆς κατὰ μέρος εἶναι μορίοις
<span class="lb" data-page="5.601" data-line="7" id="l5.601.7"></span>ἀρτηρίαις τε κινήσεως σφυγμικῆς, τῆς δ’ ὑπολοίπου δυνάμεως
<span class="lb" data-page="5.601" data-line="8" id="l5.601.8"></span>ἐν ἥπατι καθιδρυμένης ἔργα τὰ περὶ τὴν θρέψιν
<span class="lb" data-page="5.601" data-line="9" id="l5.601.9"></span>ἅπαντα κατὰ τὸ ζῶον, ὧν μέγιστον μέρος ἡμῖν τε καὶ
<span class="lb" data-page="5.601" data-line="10" id="l5.601.10"></span>πᾶσι τοῖς ἐναίμοις ζώοις ἐστὶν ἡ τοῦ αἵματος γένεσις. τῆς
<span class="lb" data-page="5.601" data-line="11" id="l5.601.11"></span>δ’ αὐτῆς ταύτης δυνάμεως καὶ ἡ τῶν ἡδέων ἐστὶν ἀπόλαυσις,
<span class="lb" data-page="5.601" data-line="12" id="l5.601.12"></span>ἐν ᾗ σφοδρότερον τοῦ δέοντος κινουμένη τήν τ’
<span class="lb" data-page="5.601" data-line="13" id="l5.601.13"></span>ἀκρασίαν καὶ τὴν ἀκολασίαν ἐργάζεται. ἡ μὲν οὖν ἀπόδειξις
<span class="lb" data-page="5.601" data-line="14" id="l5.601.14"></span>ἡ δεικνῦσα, τὴν τῶν νεύρων ἀρχὴν εἶναι κατὰ τὴν
<span class="lb" data-page="5.601" data-line="15" id="l5.601.15"></span>κεφαλὴν, εὐθὺς ἔχει καὶ τὸ μέρος αὐτῆς συνενδεικνύμενον.
<span class="lb" data-page="5.601" data-line="16" id="l5.601.16"></span>ὄντων γὰρ τοῦ λόγου δυοῖν λημμάτων, ἑνὸς μὲν κατὰ τὴν
<span class="lb" data-page="5.601" data-line="17" id="l5.601.17"></span>τοῦ προβλήματος ἔννοιαν, ἢ οὐσίαν, ἢ φύσιν, ἢ ὅπως ἂν
<span class="lb" data-page="5.601" data-line="18" id="l5.601.18"></span>ἐθέλῃς ὀνομάζειν, ἑτέρου δὲ φαινομένου διὰ τῆς ἀνατομῆς,
<span class="pb" data-page="5.602" id="p5.602"></span>
<span class="lb" data-page="5.602" data-line="1" id="l5.602.1"></span>τούτῳ τῷ φαινομένῳ μετ’ ἀκριβείας γιγνωσκομένῳ συνδιαγιγνώσκεται
<span class="lb" data-page="5.602" data-line="2" id="l5.602.2"></span>τῆς κεφαλῆς τὸ μέρος, ὅθεν ἡ ἀρχὴ τῶν νεύρων
<span class="lb" data-page="5.602" data-line="3" id="l5.602.3"></span>ἐστὶν, οὐχ αἱ μήνιγγες, ἀλλ’ ἐγκέφαλος. ἕκαστον γὰρ τῶν
<span class="lb" data-page="5.602" data-line="4" id="l5.602.4"></span>ἀποφυομένων νεύρων τριπλοῦν τὴν οὐσίαν ἐστὶ, τὸ μέσον
<span class="lb" data-page="5.602" data-line="5" id="l5.602.5"></span>μὲν τοῦ αὐτοῦ, καὶ διὰ βάθους, ὅπερ ἀνάλογόν ἐστι τῇ
<span class="lb" data-page="5.602" data-line="6" id="l5.602.6"></span>τῶν δένδρων ἐντεριώνῃ, τὴν ἀρχὴν τῆς γενέσεως ἔχον ἐξ
<span class="lb" data-page="5.602" data-line="7" id="l5.602.7"></span>ἐγκεφάλου, περιεχόμενον δ’ ἐν κύκλῳ πρώτῃ μὲν τῇ τῆς
<span class="lb" data-page="5.602" data-line="8" id="l5.602.8"></span>λεπτῆς μήνιγγος ἀποφύσει, δευτέρᾳ δὲ τῇ τῆς παχείας.
<span class="lb" data-page="5.602" data-line="9" id="l5.602.9"></span>Ἐρασίστρατος δ’, ἄχρι πολλοῦ τὴν ἔξωθεν μοῖραν ὁρῶν μόνην
<span class="lb" data-page="5.602" data-line="10" id="l5.602.10"></span>τοῦ νεύρου τὴν ἀπὸ τῆς παχείας μήνιγγος ὁρμωμένην, |ἀπ’
<span class="lb" data-page="5.602" data-line="11" id="l5.602.11"></span>ἐκείνης ᾤετο πεφυκέναι σύμπαν τὸ νεῦρον, καὶ μεστά γε τὰ
<span class="lb" data-page="5.602" data-line="12" id="l5.602.12"></span>πλεῖστα τούτου τῶν συγγραμμάτων ἐστὶν ἀπὸ τῆς περιεχούσης
<span class="lb" data-page="5.602" data-line="13" id="l5.602.13"></span>τὸν ἐγκέφαλον μήνιγγος πεφυκέναι φάσκοντος τὰ νεῦρα.
<span class="lb" data-page="5.602" data-line="14" id="l5.602.14"></span>ἀλλ’ ὅτε πρεσβύτης ὢν ἤδη καὶ σχολὴν ἄγων μόνοις τοῖς
<span class="lb" data-page="5.602" data-line="15" id="l5.602.15"></span>τῆς τέχνης θεωρήμασιν ἀκριβεστέρας ἐποιεῖτο τὰς ἀνατομὰς,
<span class="lb" data-page="5.602" data-line="16" id="l5.602.16"></span>ἔγνω καὶ τὴν οἷον ἐντεριώνην τῶν νεύρων ἀπ’ ἐγκεφάλου
<span class="lb" data-page="5.602" data-line="17" id="l5.602.17"></span>πεφυκυῖαν. ἔχει δὲ ἡ ῥῆσις αὐτοῦ τόνδε τὸν τρόπον.
<span class="lb" data-page="5.602" data-line="18" id="l5.602.18"></span>ἐθεωροῦμεν δὲ καὶ τὴν φύσιν τοῦ ἐγκεφάλου, καὶ ἦν ὁ μὲν
<span class="pb" data-page="5.603" id="p5.603"></span>
<span class="lb" data-page="5.603" data-line="1" id="l5.603.1"></span>ἐγκέφαλος διμερὴς, καθάπερ καὶ τῶν λοιπῶν ζώων, καὶ
<span class="lb" data-page="5.603" data-line="2" id="l5.603.2"></span>κοιλίαν παρὰ |τῷ μήκει τῷ εἴδει κειμένην, συντέτρηντο δ’
<span class="lb" data-page="5.603" data-line="3" id="l5.603.3"></span>αὗται εἰς μίαν κατὰ τὴν συναφὴν τῶν μερῶν, ἐκ δὲ ταύτης
<span class="lb" data-page="5.603" data-line="4" id="l5.603.4"></span>ἔφερεν εἰς τὴν ἐπεγκρανίδα καλουμένην, καὶ ἐκεῖ ἑτέρα ἦν
<span class="lb" data-page="5.603" data-line="5" id="l5.603.5"></span>μικρὰ κοιλία, διεπέφρακτο δὲ ταῖς μήνιγξιν ἕκαστον τῶν
<span class="lb" data-page="5.603" data-line="6" id="l5.603.6"></span>μερῶν. ἥ τε γὰρ ἐπεγκρανὶς διεπέφρακτο αὐτὴ καθ’ ἑαυτὴν,
<span class="lb" data-page="5.603" data-line="7" id="l5.603.7"></span>καὶ ὁ ἐγκέφαλος παραπλήσιος ὢν νήστει καὶ πολύπλοκος,
<span class="lb" data-page="5.603" data-line="8" id="l5.603.8"></span>πολὺ δ’ ἔτι μᾶλλον τούτου ἡ ἐπεγκρανὶς πολλοῖς ἑλιγμοῖς
<span class="lb" data-page="5.603" data-line="9" id="l5.603.9"></span>καὶ ποικίλοις κατεσκεύαστο. ὥστε μαθεῖν τούτων τὸν θεωροῦντα,
<span class="lb" data-page="5.603" data-line="10" id="l5.603.10"></span>ὅτι, ὥσπερ ἐπὶ τῶν λοιπῶν ζώων, ἐλάφου τε καὶ
<span class="lb" data-page="5.603" data-line="11" id="l5.603.11"></span>λαγωοῦ, καὶ εἴ τι ἄλλο κατὰ τὸ τρέχειν πολύ τι τῶν λοιπῶν
<span class="lb" data-page="5.603" data-line="12" id="l5.603.12"></span>ζώων ὑπεραίρει τοῖς πρὸς ταῦτα χρησίμοις, εὖ κατεσκευασμένοις
<span class="lb" data-page="5.603" data-line="13" id="l5.603.13"></span>μυσί τε καὶ νεύροις, οὕτω καὶ ἄνθρωπος, ἐπειδὴ τῶν
<span class="lb" data-page="5.603" data-line="14" id="l5.603.14"></span>λοιπῶν ζώων πολὺ τῷ διανοεῖσθαι περίεστι, πολὺ τοῦτ’
<span class="lb" data-page="5.603" data-line="15" id="l5.603.15"></span>ἔστι πολύπλοκον, ἦσαν δὲ καὶ ἀποφύσεις τῶν νεύρων πᾶσαι
<span class="lb" data-page="5.603" data-line="16" id="l5.603.16"></span>ἀπὸ τοῦ ἐγκεφάλου, καὶ καθ’ ὅλον εἰπεῖν ἀρχὴ φαίνεται
<span class="lb" data-page="5.603" data-line="17" id="l5.603.17"></span>εἶναι τῶν κατὰ τὸ σῶμα ὁ ἐγκέφαλος. ἥ τε γὰρ ἀπὸ τῶν
<span class="pb" data-page="5.604" id="p5.604"></span>
<span class="lb" data-page="5.604" data-line="1" id="l5.604.1"></span>ῥινῶν γιγνομένη αἴσθησις συντέτρητο ἐπὶ τοῦτον καὶ ἀπὸ
<span class="lb" data-page="5.604" data-line="2" id="l5.604.2"></span>τῶν ὤτων. ἐφέροντο δὲ καὶ ἐπὶ τὴν γλῶσσαν καὶ ἐπὶ
<span class="lb" data-page="5.604" data-line="3" id="l5.604.3"></span>τοὺς ὀφθαλμοὺς ἀποφύσεις ἀπὸ τοὺ ἐγκεφάλου. ἐνταῦθα ὁ
<span class="lb" data-page="5.604" data-line="4" id="l5.604.4"></span>Ἐρασίστρατος ὁμολογεῖ καὶ πρότερον ἀγνοούμενον ἑαυτῷ
<span class="lb" data-page="5.604" data-line="5" id="l5.604.5"></span><span class="milestone ed2page" data-n="5.211" data-unit="ed2page" id="ed2page.5.211"></span>σαφῶς ἑωρακέναι τηνικαῦτα, τῶν νεύρων ἕκαστον ἐξ
<span class="lb" data-page="5.604" data-line="6" id="l5.604.6"></span>ἐγκεφάλου φυόμενον. ἀκριβῶς δὲ καὶ περὶ τῶν τεττάρων
<span class="lb" data-page="5.604" data-line="7" id="l5.604.7"></span>αὐτοῦ κοιλιῶν ἔγραψεν, ἃς οὐδ’ αὐτὸς ἔτει τῷ πρότερον
<span class="lb" data-page="5.604" data-line="8" id="l5.604.8"></span>εἶδεν. εἰ δὲ κᾀπὶ τῶν ζώντων ζώων ἐπεποίητο τὴν πεῖραν,
<span class="lb" data-page="5.604" data-line="9" id="l5.604.9"></span>ἣν ἡμεῖς οὐχ ἅπαξ οὐδὲ δὶς, ἀλλὰ πάνυ πολλάκις ἐποιησάμεθα,
<span class="lb" data-page="5.604" data-line="10" id="l5.604.10"></span>βεβαίως ἂν ἔγνω τὴν μὲν σκληρὰν καὶ παχεῖαν
<span class="lb" data-page="5.604" data-line="11" id="l5.604.11"></span>μήνιγγα σκέπης ἕνεκεν γεγενημένην ἐγκεφάλου, τὴν δὲ μαλακὴν
<span class="lb" data-page="5.604" data-line="12" id="l5.604.12"></span>καὶ λεπτὴν καὶ τούτου μὲν αὐτοῦ χάριν, ἔτι δὲ μᾶλλον
<span class="lb" data-page="5.604" data-line="13" id="l5.604.13"></span>ὑπὲρ τοῦ συνδεῖν ἅπαντα τὰ κατὰ τὸν ἐγκέφαλον ἀγγεῖα,
<span class="lb" data-page="5.604" data-line="14" id="l5.604.14"></span>τὰς ἀρτηρίας καὶ τὰς φλέβας. τίνα δέ ἐστιν, ἃ χρῆναί
<span class="lb" data-page="5.604" data-line="15" id="l5.604.15"></span>φημι τεθεᾶσθαι κατὰ τὰς ἀνατομὰς εἰς τὴν τῶν τοιούτων
<span class="lb" data-page="5.604" data-line="16" id="l5.604.16"></span>δογμάτων εὕρεσιν, ἐπὶ πλέον μὲν ἐν ταῖς ἀνατομικαῖς ἐγχειρήσεσι
<span class="lb" data-page="5.604" data-line="17" id="l5.604.17"></span>λέγεται, <span class="milestone ed1page" data-n="1.312" data-unit="ed1page" id="ed1page.1.312"></span>μνημονεύσω δὲ καὶ νῦν αὐτῶν τοσούτου
<span class="lb" data-page="5.604" data-line="18" id="l5.604.18"></span>μέρους, ὅσον εἰς τὰ παρόντα μάλιστ’ ἐστὶ χρήσιμον.
<span class="pb" data-page="5.605" id="p5.605"></span>
<span class="lb" data-page="5.605" data-line="1" id="l5.605.1"></span>ἐκκοπέντος τοῦ τῆς κεφαλῆς ὀστοῦ, ζῶντος ἔτι τοῦ ζώου,
<span class="lb" data-page="5.605" data-line="2" id="l5.605.2"></span>καὶ γυμνῆς τῆς παχείας μήνιγγος γενομένης, ἐὰν ἑκατέρωθεν
<span class="lb" data-page="5.605" data-line="3" id="l5.605.3"></span>τῆς μέσης εὐθείας, καθ’ ἣν ἐγκαταβαίνει τῷ ἐγκεφάλῳ διπλουμένη,
<span class="lb" data-page="5.605" data-line="4" id="l5.605.4"></span>δι’ ἀγκίστρων ἀνατείνας αὐτὴν, ἢ τέμῃς μόνην,
<span class="lb" data-page="5.605" data-line="5" id="l5.605.5"></span>ἢ ἐκτέμῃς ὅλην, οὔτ’ ἀναίσθητον, οὔτ’ ἀκίνητον γίγνεται τὸ
<span class="lb" data-page="5.605" data-line="6" id="l5.605.6"></span>ζῶον, ὥσπερ οὐδ’ εἰ τὸ σκέπον αὐτῆς μέρος ὅλον τὸν
<span class="lb" data-page="5.605" data-line="7" id="l5.605.7"></span>ὄπισθεν ἐγκέφαλον ἢ τέμνεις μόνον, ἢ ἐκτέμνεις. οὐ μὴν
<span class="lb" data-page="5.605" data-line="8" id="l5.605.8"></span>οὐδ’ εἰ τὸν ἐγκέφαλον αὐτὸν ὁπωσοῦν ἐκτέμνοις, οὐδ’ οὕτως
<span class="lb" data-page="5.605" data-line="9" id="l5.605.9"></span>τὸ ζῶον ἀκίνητον ἢ ἀναίσθητον γίγνεται, πρὶν ἐπί τινα
<span class="lb" data-page="5.605" data-line="10" id="l5.605.10"></span>τῶν κοιλιῶν αὐτοῦ τὴν τομὴν ἐξικέσθαι. μάλιστα μὲν οὖν
<span class="lb" data-page="5.605" data-line="11" id="l5.605.11"></span>ἡ ὀπίσω βλάπτει τὸ ζῶον, ἐφεξῆς δὲ ἡ μέση. τῶν προσθίων
<span class="lb" data-page="5.605" data-line="12" id="l5.605.12"></span>δὲ ἑκατέρα βραχυτέραν ἐργάζεται τὴν βλάβην, καὶ
<span class="lb" data-page="5.605" data-line="13" id="l5.605.13"></span>μᾶλλον μὲν ἐπὶ τῶν πρεσβυτέρων ζώων, ἧττον δ’ ἐπὶ τῶν
<span class="lb" data-page="5.605" data-line="14" id="l5.605.14"></span>νέων. τὰ δ’ αὐτὰ ταῖς εἰς τὰς κοιλίας τομαῖς αἱ κατ’ αὐτῶν
<span class="lb" data-page="5.605" data-line="15" id="l5.605.15"></span>ἐργάζονται θλίψεις, ἃς οὐδ’ ἐπιτηδευόντων, ἀλλὰ καὶ πάνυ
<span class="lb" data-page="5.605" data-line="16" id="l5.605.16"></span>φυλαττομένων ὁρῶμεν ἐνίοτε γιγνομένας ἐπὶ τῶν ἀνατιτρωμένων
<span class="lb" data-page="5.605" data-line="17" id="l5.605.17"></span>ἀνθρώπων, ὅταν τὰ τῆς κεφαλῆς ὀστᾶ καταγῶσιν.
<span class="lb" data-page="5.605" data-line="18" id="l5.605.18"></span>ἐκ τούτων οὖν τῶν φαινομένων ἴσως ἄν τις ὑπονοήσειε, τὸ
<span class="pb" data-page="5.606" id="p5.606"></span>
<span class="lb" data-page="5.606" data-line="1" id="l5.606.1"></span>κατὰ τὰς κοιλίας τοῦ ἐγκεφάλου πνεῦμα δυοῖν θάτερον, εἰ
<span class="lb" data-page="5.606" data-line="2" id="l5.606.2"></span>μὲν ἀσώματός ἐστιν ἡ ψυχὴ, τὸ πρῶτον αὐτῆς ὑπάρχειν, ὡς
<span class="lb" data-page="5.606" data-line="3" id="l5.606.3"></span>ἂν εἴποι τις, οἰκητήριον, εἰ δὲ σῶμα, τοῦτ’ αὐτὸ πνεῦμα
<span class="lb" data-page="5.606" data-line="4" id="l5.606.4"></span>τὴν ψυχὴν εἶναι. ἀλλ’ ὅταν γε, συναχθεισῶν τῶν κοιλιῶν,
<span class="lb" data-page="5.606" data-line="5" id="l5.606.5"></span>ὀλίγον ὕστερον αὖθις αἰσθάνηται καὶ κινῆται τὸ ζῶον, οὐκ
<span class="lb" data-page="5.606" data-line="6" id="l5.606.6"></span>ἔθ’ οἷόν τε φάναι, τῶν εἰρημένων ὑπάρχειν τουτὶ τὸ πνεῦμα.
<span class="lb" data-page="5.606" data-line="7" id="l5.606.7"></span>βέλτιον οὖν ὑπολαβεῖν, ἐν αὐτῷ μὲν τῷ σώματι|τοῦ ἐγκεφάλου
<span class="lb" data-page="5.606" data-line="8" id="l5.606.8"></span>τὴν ψυχὴν οἰκεῖν, ἥτις ποτ’ ἂν ᾖ κατὰ τὴν οὐσίαν·
<span class="lb" data-page="5.606" data-line="9" id="l5.606.9"></span>οὔπω γὰρ περὶ τούτου σκέψις ἥκει· τὸ πρῶτον δ’ αὐτῆς
<span class="lb" data-page="5.606" data-line="10" id="l5.606.10"></span>ὄργανον εἴς τε τὰς αἰσθήσεις ἁπάσας τοῦ ζώου καὶ
<span class="lb" data-page="5.606" data-line="11" id="l5.606.11"></span>προσέτι τὰς καθ’ ὁρμὴν κινήσεις τοῦτ’ εἶναι τὸ πνεῦμα,
<span class="lb" data-page="5.606" data-line="12" id="l5.606.12"></span>διὸ καὶ κενωθὲν, ἄχρις ἂν αὖθις ἀθροισθῇ, τὴν μὲν ζωὴν
<span class="lb" data-page="5.606" data-line="13" id="l5.606.13"></span>οὐκ ἀφαιρεῖσθαι τὸ ζῶον, ἀναίσθητον δὲ καὶ ἀκίνητον
<span class="lb" data-page="5.606" data-line="14" id="l5.606.14"></span>ἐργάζεσθαι. καίτοι γε, εἴπερ ἦν αὐτὸ ἡ τῆς ψυχῆς οὐσία,
<span class="lb" data-page="5.606" data-line="15" id="l5.606.15"></span>συνδιεφθείρετ’ ἂν αὐτῷ κενουμένῳ παραχρῆμα τὸ ζῶον.
<span class="lb" data-page="5.606" data-line="16" id="l5.606.16"></span>εὔλογον οὖν γεννᾶσθαι μὲν τουτὶ τὸ πνεῦμα κατὰ τὰς κοιλίας
<span class="lb" data-page="5.606" data-line="17" id="l5.606.17"></span>τοῦ ἐγκεφάλου, καὶ διὰ τοῦτο ἐκεῖσε τελευτᾷν ἀρτηριῶν τε
<span class="lb" data-page="5.606" data-line="18" id="l5.606.18"></span>καὶ φλεβῶν οὐκ ὀλίγον πλῆθος, ἐξ οὗ τὰ καλούμενα χοροειδῆ
<span class="pb" data-page="5.607" id="p5.607"></span>
<span class="lb" data-page="5.607" data-line="1" id="l5.607.1"></span>πλέγματα γέγονεν, ὄργανον δ’, ὡς ἔφην, εἶναι τὸ
<span class="lb" data-page="5.607" data-line="2" id="l5.607.2"></span>πρῶτον αὐτὸ τῆς ψυχῆς. ἔτι δ’ ἂν μᾶλλον ἐλπίσαις γίγνεσθαι
<span class="lb" data-page="5.607" data-line="3" id="l5.607.3"></span>τὸ πνεῦμα τοῦτο, τῶν ἀγγείων ἀναπνεόντων αὐτὸ, καὶ
<span class="lb" data-page="5.607" data-line="4" id="l5.607.4"></span>μάλιστα τῶν ἀρτηριῶν, εἰς τὰς κοιλίας τοῦ ἐγκεφάλου, τό
<span class="lb" data-page="5.607" data-line="5" id="l5.607.5"></span>δικτυοειδὲς ἰδὼν πλέγμα γιγνόμενον ἐκ τῶν ἐρχομένων εἰς
<span class="lb" data-page="5.607" data-line="6" id="l5.607.6"></span>τὴν κεφαλὴν ἀρτηριῶν, ὅταν πρῶτον ὑπερβᾶσαι τὸ κρανίον
<span class="lb" data-page="5.607" data-line="7" id="l5.607.7"></span>ἐντὸς αὐτοῦ γένωνται κατὰ τὴν καλουμένην ἐγκεφάλου βάσιν.
<span class="lb" data-page="5.607" data-line="8" id="l5.607.8"></span>ἐνταῦθα γὰρ οὐκ ὀλίγην χώραν ἡ φύσις οἷον θαλάμην
<span class="lb" data-page="5.607" data-line="9" id="l5.607.9"></span><span class="milestone ed2page" data-n="5.212" data-unit="ed2page" id="ed2page.5.212"></span>τινὰ τῷ δικτυοειδεῖ τῷδε παρεσκεύασε πλέγματι περιεχομένην
<span class="lb" data-page="5.607" data-line="10" id="l5.607.10"></span>ὑπὸ τῆς παχείας μήνιγγος, εἰς ἣν χώραν ἀπὸ τῶν καρωτίδων
<span class="lb" data-page="5.607" data-line="11" id="l5.607.11"></span>ὀνομαζομένων ἀρτηριῶν οὐ σμικρά τις ἀφικνουμένη
<span class="lb" data-page="5.607" data-line="12" id="l5.607.12"></span>μοῖρα, καθ’ ἑκάτερον μέρος ἓν ἀγγεῖον, εἶτα κατασχιζόμεναι
<span class="lb" data-page="5.607" data-line="13" id="l5.607.13"></span>πολυειδῶς οὐχ ἁπλοῦν ἐργάζονται καὶ τὸ δίκτυον,
<span class="lb" data-page="5.607" data-line="14" id="l5.607.14"></span>ἀλλ’ ἐπ’ ἀλλήλοις κείμενα πολλὰ μετὰ τοῦ συνῆφθαί τε καὶ
<span class="lb" data-page="5.607" data-line="15" id="l5.607.15"></span>συμπεφυκέναι πάντα. καὶ πάλιν γε κατὰ τοῦ πλέγματος
<span class="lb" data-page="5.607" data-line="16" id="l5.607.16"></span>τοῦδε τηλικούτου ζεύγους ἀρτηριῶν ἐκφυομένου, ἡλίκον ἐξ
<span class="lb" data-page="5.607" data-line="17" id="l5.607.17"></span>ἀρχῆς ἦν τὸ παρὰ τῶν καρωτίδων ἧκον, εἰς τὸν ἐγκέφαλον
<span class="lb" data-page="5.607" data-line="18" id="l5.607.18"></span>ἀναφέρεται τά τ’ ἄλλα μέρη διαπλέκον αὐτοῦ παμπόλλαις
<span class="lb" data-page="5.607" data-line="19" id="l5.607.19"></span>ἀπονεμήσεσι καὶ τὰ κατὰ τὰς κοιλίας ἐργαζόμενα πλέγματα.
<span class="pb" data-page="5.608" id="p5.608"></span>
<span class="lb" data-page="5.608" data-line="1" id="l5.608.1"></span>τὸ μὲν οὖν κατὰ τὰς ἀρτηρίας πνεῦμα ζωτικόν ἐστί τε
<span class="lb" data-page="5.608" data-line="2" id="l5.608.2"></span>καὶ προσαγορεύεται, τὸ δὲ κατὰ τὸν ἐγκέφαλον ψυχικὸν,
<span class="lb" data-page="5.608" data-line="3" id="l5.608.3"></span>οὐχ ὡς οὐσία ψυχῆς ὑπάρχον, ἀλλ’ ὡς ὄργανον πρῶτον
<span class="lb" data-page="5.608" data-line="4" id="l5.608.4"></span>αὐτῆς οἰκούσης κατὰ τὸν ἐγκέφαλον, ὁποία τις ἂν ᾖ τὴν
<span class="lb" data-page="5.608" data-line="5" id="l5.608.5"></span>οὐσίαν. ὥσπερ δὲ τὸ ζωτικὸν πνεῦμα κατὰ τὰς ἀρτηρίας τε
<span class="lb" data-page="5.608" data-line="6" id="l5.608.6"></span>καὶ τὴν καρδίαν γεννᾶται, τὴν ὕλην ἔχον τῆς γενέσεως ἔκ τε
<span class="lb" data-page="5.608" data-line="7" id="l5.608.7"></span>τῆς εἰσπνοῆς καὶ τῆς τῶν χυμῶν ἀναθυμιάσεως, οὕτω τὸ
<span class="lb" data-page="5.608" data-line="8" id="l5.608.8"></span>ψυχικὸν ἐκ τοῦ ζωτικοῦ κατεργασθέντος ἐπὶ πλέον ἔχει
<span class="lb" data-page="5.608" data-line="9" id="l5.608.9"></span>τὴν γένεσιν. ἐχρῆν γὰρ δήπου μᾶλλον ἁπάντων αὐτὸ μεταβολῆς
<span class="lb" data-page="5.608" data-line="10" id="l5.608.10"></span>ἀκριβοῦς τυχεῖν. εἴπερ οὖν τό τε σπέρμα καὶ τὸ
<span class="lb" data-page="5.608" data-line="11" id="l5.608.11"></span>γάλα, καίτοι γ’ ἀπολειπόμενα τῇ δυνάμει τοῦ ψυχικοῦ
<span class="lb" data-page="5.608" data-line="12" id="l5.608.12"></span>πνεύματος, ὅμως ἡ φύσις ἀκριβῶς κατεργάζεσθαι δεομένη
<span class="lb" data-page="5.608" data-line="13" id="l5.608.13"></span>πολυχρόνιον αὐτοῖς ἐμηχανήσατο τὴν ἐν τοῖς πεπτικοῖς ὀργάνοις
<span class="lb" data-page="5.608" data-line="14" id="l5.608.14"></span>διατριβὴν, καὶ διὰ τοῦτο τῷ μὲν σπέρματι τὴν πρὸ
<span class="lb" data-page="5.608" data-line="15" id="l5.608.15"></span>τῶν ὄρχεων ἕλικα παρεσκεύασε, τῷ δὲ γάλακτι τὸ μῆκος
<span class="lb" data-page="5.608" data-line="16" id="l5.608.16"></span>τῶν εἰς τοὺς τιτθοὺς ἰόντων ἀγγείων, εἰκότως καὶ κατὰ τὸν
<span class="lb" data-page="5.608" data-line="17" id="l5.608.17"></span>ἐγκέφαλον ἐκ τοῦ ζωτικοῦ πνεύματος ἐργαζομένη τὸ ψυχικὸν
<span class="lb" data-page="5.608" data-line="18" id="l5.608.18"></span>οἷον λαβύρινθόν τινα ποικίλον ἐδημιούργησε πλησίον
<span class="pb" data-page="5.609" id="p5.609"></span>
<span class="lb" data-page="5.609" data-line="1" id="l5.609.1"></span>ἐγκεφάλου τὸ δικτυοειδὲς πλέγμα. τοῦτό τε οὖν αὐτὸ, τῆς
<span class="lb" data-page="5.609" data-line="2" id="l5.609.2"></span>κατασκευῆς τῶν μορίων ἐνδειξαμένης, ἐδιδάχθημεν, ὅτι τε
<span class="lb" data-page="5.609" data-line="3" id="l5.609.3"></span>τὸ ψυχικὸν πνεῦμα μήτ’ οὐσία ψυχῆς ἐστι μήτε οἶκος
<span class="lb" data-page="5.609" data-line="4" id="l5.609.4"></span>αὐτῆς, ἀλλ’ ὄργανον πρῶτον, ἐκ τοῦ κενωθέντος αὐτοῦ κατὰ
<span class="lb" data-page="5.609" data-line="5" id="l5.609.5"></span>τὰς τρώσεις αὐτίκα μὲν οἷόν περ νεκρὸν γίγνεσθαι τὸ ζῶον,
<span class="lb" data-page="5.609" data-line="6" id="l5.609.6"></span>ἀθροισθέντος δὲ αὖθις ἀναβιώσκεσθαι. καὶ πάνθ’ ἁπλῶς,
<span class="lb" data-page="5.609" data-line="7" id="l5.609.7"></span>ὅσα περ εἴρηταί τε καὶ μέλλει λεχθήσεσθαι, τὰ μὲν ἐκ τῆς
<span class="lb" data-page="5.609" data-line="8" id="l5.609.8"></span>τῶν μορίων κατασκευῆς, τὰ δὲ ἐκ τῶν ἑπομένων συμπτωμάτων
<span class="lb" data-page="5.609" data-line="9" id="l5.609.9"></span>ἐπὶ ταῖς τομαῖς ἢ θλίψεσιν ἔχει τὴν εὕρεσιν. αὐτίκα
<span class="lb" data-page="5.609" data-line="10" id="l5.609.10"></span>γέ τοι τῶν κατὰ τὸν ἐγκέφαλον πόρων οἱ μὲν διὰ τῆς
<span class="lb" data-page="5.609" data-line="11" id="l5.609.11"></span>καλουμένης χώνης εἰς ὑπερῴαν καθήκουσιν, οἱ δ’ εἰς τὴν
<span class="lb" data-page="5.609" data-line="12" id="l5.609.12"></span>ἀρχὴν τῆς ῥινὸς τελευτῶσιν, οἱ δ’ ἐν τοῖς ὀπτικοῖς φαίνονται
<span class="lb" data-page="5.609" data-line="13" id="l5.609.13"></span>νεύροις. καί τις ἄλλος εἰς γῆς ἐμβάλλει τῇ πρώτῃ
<span class="lb" data-page="5.609" data-line="14" id="l5.609.14"></span>γενέσει τοῦ νωτιαίου, καθ’ ὃ μέρος μάλιστα τῆς παχείας
<span class="lb" data-page="5.609" data-line="15" id="l5.609.15"></span>μήνιγγος τρωθείσης ὁ πόρος ὅλος γίγνεται γυμνὸς ἅμα τῷ
<span class="lb" data-page="5.609" data-line="16" id="l5.609.16"></span>πέρατι τῆς ὄπισθεν ἐγκεφάλου κοιλίας, ὅπερ οὐχ ἥκιστα τὸν
<span class="lb" data-page="5.609" data-line="17" id="l5.609.17"></span>Ἐρασίστρατον ἠπάτησεν, ὡς οἰηθῆναι, διὰ τὴν τῆς μήνιγγος
<span class="lb" data-page="5.609" data-line="18" id="l5.609.18"></span>τρῶσιν ἀκίνητον αὐτίκα γίγνεσθαι τὸ ζῶον. ἑώρα γὰρ ἐπὶ
<span class="pb" data-page="5.610" id="p5.610"></span>
<span class="lb" data-page="5.610" data-line="1" id="l5.610.1"></span>τῶν κατὰ τὸν πρῶτον σπόνδυλον τιτρωσκομένων βοῶν ἅμα
<span class="lb" data-page="5.610" data-line="2" id="l5.610.2"></span>τῷ διαιρεθῆναι τὴν μήνιγγα ἀκίνητον αὐτίκα τὸ ζῶον γινόμενον.
<span class="lb" data-page="5.610" data-line="3" id="l5.610.3"></span>ἀλλ’ οὐ τῷ πάθει τῆς μήνιγγος, ἀλλὰ τῷ γυμνοῦσθαι
<span class="lb" data-page="5.610" data-line="4" id="l5.610.4"></span>τὴν ὀπίσω κοιλίαν γίγνεται τοῦτο. δῆλον δ’ ἐστὶν ἐκ
<span class="lb" data-page="5.610" data-line="5" id="l5.610.5"></span>τοῦ κατὰ πάντα τἄλλα μέρη τὴν μήνιγγα μηδὲν τοιοῦτον
<span class="lb" data-page="5.610" data-line="6" id="l5.610.6"></span>τιτρωσκομένην ἐργάζεσθαι. περὶ μὲν οὖν τῆς ὅλης φύσεως
<span class="lb" data-page="5.610" data-line="7" id="l5.610.7"></span>ἐγκεφάλου δι’ ἑτέρων λέγεται πραγματειῶν, τὰ μὲν ἐξ ἀνατομῆς
<span class="lb" data-page="5.610" data-line="8" id="l5.610.8"></span>φαινόμενα κατὰ τὴν τῶν ἀνατομικῶν ἐγχειρήσεων,
<span class="lb" data-page="5.610" data-line="9" id="l5.610.9"></span>ἡ δὲ χρεία τῆς κατασκευῆς ἑκάστου τῶν μελῶν ἐν τῇ περὶ
<span class="lb" data-page="5.610" data-line="10" id="l5.610.10"></span>χρείας μορίων εἴρηται, οὐκ ὀλίγα δὲ κᾀν τοῖς περὶ τῆς
<span class="lb" data-page="5.610" data-line="11" id="l5.610.11"></span>Ἱπποκράτους ἀνατομῆς ὑπομνήμασιν. ἐν δὲ τῷ παρόντι τὰ
<span class="lb" data-page="5.610" data-line="12" id="l5.610.12"></span>χρήσιμα μόνα πρὸς τὰ προκείμενα διέρχομαι. τῶν γάρ τοι
<span class="lb" data-page="5.610" data-line="13" id="l5.610.13"></span>νεύρων ἐκπεφυκότων ἐγκεφάλου τε καὶ τῶν περικειμένων
<span class="lb" data-page="5.610" data-line="14" id="l5.610.14"></span>αὐτῷ μηνίγγων, <span class="milestone ed2page" data-n="5.213" data-unit="ed2page" id="ed2page.5.213"></span>διὰ μὲν τῆς κατὰ τὸν ἐγκέφαλον
<span class="lb" data-page="5.610" data-line="15" id="l5.610.15"></span>ἀποφύσεως ἥ τ’ αἴσθησις ἅπασι τοῖς μέλεσι καὶ ἡ κίνησις
<span class="lb" data-page="5.610" data-line="16" id="l5.610.16"></span>χορηγεῖται, ὃ δ’ ἑκατέρας τῶν μηνίγγων ἐστὶν ἀποβλάστημα,
<span class="lb" data-page="5.610" data-line="17" id="l5.610.17"></span>τὴν αὐτὴν χρείαν παρέχει τοῖς νεύροις, ἥν περ ἐγκεφάλῳ
<span class="lb" data-page="5.610" data-line="18" id="l5.610.18"></span>παρεῖχον ἐκεῖναι. διὸ, κᾂν ἄμφω περιέλῃς, οὐδὲν
<span class="pb" data-page="5.611" id="p5.611"></span>
<span class="lb" data-page="5.611" data-line="1" id="l5.611.1"></span>βλάπτεται τὸ μόριον, εἰς ὃ τὸ νεῦρον ἀφικνεῖται, καθάπερ
<span class="lb" data-page="5.611" data-line="2" id="l5.611.2"></span>οὐδ’ εἰ τὸν ἐγκέφαλον αὐτὸν ἀφέλοιο τὰς ἔξωθεν μήνιγγας.
<span class="lb" data-page="5.611" data-line="3" id="l5.611.3"></span>οὐδὲν γὰρ οὐδ’ ἐπὶ ταύταις βλάπτεται τὸ ζῶον ἔν γε τῷ
<span class="lb" data-page="5.611" data-line="4" id="l5.611.4"></span>παραυτίκα χρόνῳ. ὕστερον δ’ εἰ κατὰ συμπάθειαν ἕπεται
<span class="lb" data-page="5.611" data-line="5" id="l5.611.5"></span>κίνδυνος, οὐδὲν τοῦτο ἐστὶ πρὸς τὸ ζητούμενον.
</p>
          </article>

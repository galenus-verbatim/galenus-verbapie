<article xmlns="http://www.w3.org/1999/xhtml" id="urn:cts:greekLit:tlg0057.tlg032.1st1K-grc1:7.8">
<span class="pb page1" data-page="5.644" id="p5.644"></span>
<span class="milestone ed1page page1" data-n="1.318" data-unit="ed1page" id="ed1page.1.318"></span>
<span class="milestone ed2page page1" data-n="5.223" data-unit="ed2page" id="ed2page.5.223"></span>
            <p>
<span class="lb" data-page="5.644" data-line="4" id="l5.644.4"></span>Περὶ μὲν |οὖν τῆς Ἀριστοτέλους τε καὶ τῶν
<span class="lb" data-page="5.644" data-line="5" id="l5.644.5"></span>Στωϊκῶν δόξης ὀλίγον ἀναβάλλομαι, τὸ δὲ τὴν αἴσθησιν
<span class="lb" data-page="5.644" data-line="6" id="l5.644.6"></span>τῶν αἰσθητῶν γίγνεσθαι δι’ ἀλλοιώσεώς τε καὶ διαγνώσεως
<span class="lb" data-page="5.644" data-line="7" id="l5.644.7"></span>ἐξ ὧν εἶπον δῆλον. ἀλλοιοῦται μὲν οὖν τὸ τῆς αἰσθήσεως
<span class="lb" data-page="5.644" data-line="8" id="l5.644.8"></span>ὄργανον, ἡ διάγνωσις δ’ αὐτοῦ τῆς ἀλλοιώσεως γίγνεται ἐκ
<span class="lb" data-page="5.644" data-line="9" id="l5.644.9"></span>μιᾶς δυνάμεως κοινῆς πάντων τῶν αἰσθητηρίων ἐκ τῆς ἀρχῆς
<span class="lb" data-page="5.644" data-line="10" id="l5.644.10"></span>ἐπιῤῥεούσης. τὴν δὲ ἀρχὴν αὐτῶν εἴτε κοινὴν αἴσθησιν,
<span class="lb" data-page="5.644" data-line="11" id="l5.644.11"></span>εἴτε πρῶτον αἰσθητικὸν ἐθέλοις ὀνομάζειν, οὐ διοίσει. καὶ
<span class="lb" data-page="5.644" data-line="12" id="l5.644.12"></span>ταύτην ἔδειξεν ὁ πρόσθεν λόγος ἐγκέφαλον οὖσαν, ἀφ’ οὗ
<span class="lb" data-page="5.644" data-line="13" id="l5.644.13"></span>πάντα τὰ μόρια αἴσθησίν τε καὶ κίνησιν ἔχει, καθηκόντων
<span class="lb" data-page="5.644" data-line="14" id="l5.644.14"></span>ἑτέρων μὲν νεύρων εἰς τὰ τῶν αἰσθήσεων ὄργανα διαγνώσεως
<span class="lb" data-page="5.644" data-line="15" id="l5.644.15"></span>ἕνεκα τῶν αἰσθητῶν, ἑτέρων δὲ τῶν κινούντων αὐτὰ,
<span class="lb" data-page="5.644" data-line="16" id="l5.644.16"></span>τά γε κινεῖσθαι δεόμενα, καθάπερ ὀφθαλμούς τε καὶ γλῶτταν
<span class="lb" data-page="5.644" data-line="17" id="l5.644.17"></span>καὶ ὦτα. καὶ γὰρ οὖν καὶ ταῦτα τοῖς πλείστοις τῶν
<span class="lb" data-page="5.644" data-line="18" id="l5.644.18"></span>ζώων κινεῖται, μυῶν τῶν ἐν τῇ κεφαλῇ περιλαμβανόντων
<span class="pb" data-page="5.645" id="p5.645"></span>
<span class="lb" data-page="5.645" data-line="1" id="l5.645.1"></span>αὐτὰ, δι’ ὧν αἱ καθ’ ὁρμὴν ἅπασαι κινήσεις τοῖς ζώοις
<span class="lb" data-page="5.645" data-line="2" id="l5.645.2"></span>εἰσίν. ἐξ ὧν ἁπάντων μαρτυρεῖται, προσηκόντως εἰρῆσθαι, τὸν
<span class="lb" data-page="5.645" data-line="3" id="l5.645.3"></span>ἐγκέφαλον ἀρχὴν εἶναι τοῦτο μὲν αἰσθήσεως ἁπάσης τοῖς
<span class="lb" data-page="5.645" data-line="4" id="l5.645.4"></span>ζώοις, τοῦτο δὲ τῆς καθ’ ὁρμὴν κινήσεως. εἰ δέ γε μὴ διὰ
<span class="lb" data-page="5.645" data-line="5" id="l5.645.5"></span>ταῦτα, τίνος ἕνεκα ἄλλου γέγονεν; ἢ διότι τὰς μήνιγγας
<span class="lb" data-page="5.645" data-line="6" id="l5.645.6"></span>ἔξωθεν αὐτῷ περιέτεινεν ἡ φύσις, εἴ περ ἐν ἐκείναις μέν
<span class="lb" data-page="5.645" data-line="7" id="l5.645.7"></span>ἐστιν ἡ τῆς ψυχῆς ἀρχὴ, μάτην ἐγκέφαλος ἐγένετο; διὰ τί
<span class="lb" data-page="5.645" data-line="8" id="l5.645.8"></span>δ’ ἑκάστη τῶν κοιλιῶν αὐτοῦ τιτρωσκομένη κίνδυνον ὀξύτατον
<span class="lb" data-page="5.645" data-line="9" id="l5.645.9"></span>ἐπιφέρει; διὰ τί δ’ ἀπ’ αὐτοῦ πάντα πέφυκε τὰ νεῦρα
<span class="lb" data-page="5.645" data-line="10" id="l5.645.10"></span>καὶ ὁ νωτιαῖος μυελός; ὃς ὅτι μὲν ἀποβλάστημα τῆς κατὰ
<span class="lb" data-page="5.645" data-line="11" id="l5.645.11"></span>τὸν ἐγκέφαλον οὐσίας ἐστὶν, ἐναργῶς φαίνεται διὰ τῶν ἀνατομῶν,
<span class="lb" data-page="5.645" data-line="12" id="l5.645.12"></span>ὡς μηδὲ τοὺς μαγείρους ἀγνοεῖν. ὁποίαν δέ τινα
<span class="lb" data-page="5.645" data-line="13" id="l5.645.13"></span>τὴν δύναμιν ἔχει, μάθοις ἂν ῥᾳδίως, εἰ πρότερον μὲν ἐπὶ τὴν
<span class="lb" data-page="5.645" data-line="14" id="l5.645.14"></span>ἀνατομὴν ἀφικόμενος ἴδοις ἀπ’ αὐτοῦ νεῦρα φυόμενα τὸν
<span class="lb" data-page="5.645" data-line="15" id="l5.645.15"></span>ἀριθμὸν ἑξήκοντά που, καταμάθοις δ’ ἑκάστου τὴν χρείαν,
<span class="lb" data-page="5.645" data-line="16" id="l5.645.16"></span>ἐνδειξαμένης <span class="milestone ed2page" data-n="5.224" data-unit="ed2page" id="ed2page.5.224"></span>τῆς κατασκευῆς αὐτῶν ἅμα τοῖς γιγνομένοις
<span class="lb" data-page="5.645" data-line="17" id="l5.645.17"></span>πάθεσιν ἐπὶ ταῖς τομαῖς. ἡ μέν γε κατασκευὴ παραπλησία
<span class="lb" data-page="5.645" data-line="18" id="l5.645.18"></span>τοῖς ἀπ’ ἐγκεφάλου φυομένοις, τῆς μὲν οἷον ἐντεριώνης
<span class="pb" data-page="5.646" id="p5.646"></span>
<span class="lb" data-page="5.646" data-line="1" id="l5.646.1"></span>ἑκάστου τῶν νεύρων ἀπ’ αὐτοῦ τοῦ νωτιαίου βλαστανούσης,
<span class="lb" data-page="5.646" data-line="2" id="l5.646.2"></span>ἐν κύκλῳ δ’ αὐτὸ τῶν μηνίγγων περιλαμβανουσῶν.
<span class="lb" data-page="5.646" data-line="3" id="l5.646.3"></span>ἔχει γὰρ δὴ καὶ ὁ νωτιαῖος ὁμοίως ἐγκεφάλῳ τὰς μήνιγγας
<span class="lb" data-page="5.646" data-line="4" id="l5.646.4"></span>ἕνεκα τῆς αὐτῆς χρείας, ἃς εἰ καὶ περιέλοις ἑκάστου τῶν
<span class="lb" data-page="5.646" data-line="5" id="l5.646.5"></span>ἀποφυομένων νεύρων, οὐδὲν βλάπτεται τὸ μέλος, εἰς ὃ τὸ
<span class="lb" data-page="5.646" data-line="6" id="l5.646.6"></span>νεῦρον ἐμφύεται, μαρτυροῦντος καὶ τοῦδε τοῦ φαινομένου,
<span class="lb" data-page="5.646" data-line="7" id="l5.646.7"></span>σκεπάσματα μὲν εἶναι τὰς μήνιγγας ἐγκεφάλου τε καὶ νωτιαίου,
<span class="lb" data-page="5.646" data-line="8" id="l5.646.8"></span>τὴν δὲ τῆς αἰσθήσεώς τε καὶ κινήσεως δύναμιν ἐν
<span class="lb" data-page="5.646" data-line="9" id="l5.646.9"></span>τοῖς ὑπ’ αὐτῶν περιεχομένοις ὑπάρχειν. ὅταν οὖν διατέμῃς
<span class="lb" data-page="5.646" data-line="10" id="l5.646.10"></span>τὴν ἐντεριώνην τοῦ νεύρου, παραχρῆμα τὸ μέλος, εἰς ὃ τὸ
<span class="lb" data-page="5.646" data-line="11" id="l5.646.11"></span>νεῦρον ἀφικνεῖται, φαίνεται παντάπασιν ἀναίσθητόν τε καὶ
<span class="lb" data-page="5.646" data-line="12" id="l5.646.12"></span>ἀκίνητον. ὅτι δὲ καὶ ὁ νωτιαῖος αὐτὸς ἀπ’ ἐγκεφάλου τὴν
<span class="lb" data-page="5.646" data-line="13" id="l5.646.13"></span>ἀρχὴν ἔχει τῶν δυνάμεων, εὔδηλον ἐκ τοῦ, διατμηθέντος
<span class="lb" data-page="5.646" data-line="14" id="l5.646.14"></span>αὐτοῦ καθ’ ὁτιοῦν μέρος, ὅσον μὲν ἀνωτέρω τῆς τομῆς ἐστιν,
<span class="lb" data-page="5.646" data-line="15" id="l5.646.15"></span>ὑγιὲς διαφυλάττεσθαι, τοῦ κατωτέρω δὲ τὴν αἴσθησιν ἀπόλλυσθαι
<span class="lb" data-page="5.646" data-line="16" id="l5.646.16"></span>παραχρῆμα καὶ τὴν κίνησιν, ἁπάντων τῶν ἀπ’ αὐτοῦ
<span class="lb" data-page="5.646" data-line="17" id="l5.646.17"></span>λαμβανόντων τὰ νεῦρα μυῶν ἀναισθήτων τε καὶ ἀκινήτων
<span class="lb" data-page="5.646" data-line="18" id="l5.646.18"></span>γιγνομένων. Ἐρασίστρατος μὲν οὖν, εἰ καὶ μὴ πρόσθεν,
<span class="pb" data-page="5.647" id="p5.647"></span>
<span class="lb" data-page="5.647" data-line="1" id="l5.647.1"></span>ἀλλ’ ἐπὶ γήρως γε τὴν ἀληθῆ τῶν νεύρων ἀρχὴν κατενόησεν.
<span class="lb" data-page="5.647" data-line="2" id="l5.647.2"></span>Ἀριστοτέλης δὲ, μέχρι παντὸς ἀγνοήσας, εἰκότως ἀπορεῖ
<span class="lb" data-page="5.647" data-line="3" id="l5.647.3"></span>χρείαν εἰπεῖν ἐγκεφάλου. τίνα δ’ ἐστὶν, ἃ λέγει, καὶ ὅπως
<span class="lb" data-page="5.647" data-line="4" id="l5.647.4"></span>ἐξελέγχεται, μαθεῖν ἔνεστί σοι τὸ περὶ χρείας μορίων ὄγδοον
<span class="lb" data-page="5.647" data-line="5" id="l5.647.5"></span>ὑπόμνημα τῆς ἡμετέρας πραγματείας ἀναγνόντι, καθάπερ γε
<span class="lb" data-page="5.647" data-line="6" id="l5.647.6"></span>καὶ ὅτι τούτων ἁπάντων τῶν δογμάτων ὧν διῆλθον Ἱπποκράτης
<span class="lb" data-page="5.647" data-line="7" id="l5.647.7"></span>ἐστὶν ἡγεμὼν, ἐν ἄλλοις τέ τισι κᾀν τοῖς περὶ
<span class="lb" data-page="5.647" data-line="8" id="l5.647.8"></span>Ἱπποκράτους ἀνατομῆς ὑπομνήμασι δέδεικται. διὸ καὶ νῦν
<span class="lb" data-page="5.647" data-line="9" id="l5.647.9"></span>οὐ γέγραφα τὰς ῥήσεις, ὥσπερ τὰς Πλάτωνος, ὅπως μὴ δὶς
<span class="lb" data-page="5.647" data-line="10" id="l5.647.10"></span>ὑπὲρ τῶν αὐτῶν λέγοιμι. τῶν Πλάτωνος δὲ κατ’ ἄλλην
<span class="lb" data-page="5.647" data-line="11" id="l5.647.11"></span>οὐδεμίαν μεμνημονευκὼς πραγματείαν, εἰκότως ἐν τῇδε
<span class="lb" data-page="5.647" data-line="12" id="l5.647.12"></span>παρεθέμην.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg032.1st1K-grc1:8.2">
<span class="pb page1" data-page="5.661" id="p5.661"></span>
<span class="milestone ed1page page1" data-n="1.320" data-unit="ed1page" id="ed1page.1.320"></span>
<span class="milestone ed2page page1" data-n="5.229" data-unit="ed2page" id="ed2page.5.229"></span>
            <p>
<span class="lb" data-page="5.661" data-line="8" id="l5.661.8"></span>Νῦν δὲ ποθοῦσιν ἔχειν ἤδη πολλοῖς τῶν
<span class="lb" data-page="5.661" data-line="9" id="l5.661.9"></span>φίλων τὰ κατάλοιπα τῶν Ἱπποκράτους καὶ Πλάτωνος δογμάτων
<span class="lb" data-page="5.661" data-line="10" id="l5.661.10"></span>ἐνταῦθα τρέψομαι, ἀρχὴν ἀπὸ τῶν φυσικῶν στοιχείων
<span class="lb" data-page="5.661" data-line="11" id="l5.661.11"></span>ποιησάμενος. ὀνομάζεται μὲν οὖν στοιχεῖον, ὅπερ ἂν
<span class="lb" data-page="5.661" data-line="12" id="l5.661.12"></span>ἐλάχιστον ᾖ μέρος ἐκείνου τοῦ πράγματος, οὗπερ ἂν ᾖ στοιχεῖον·
<span class="lb" data-page="5.661" data-line="13" id="l5.661.13"></span>ἐκ γὰρ τοῦ τῆς πρός τι κατηγορίας ἐστὶν ἡ στοιχεῖον
<span class="lb" data-page="5.661" data-line="14" id="l5.661.14"></span>φωνὴ, καθάπερ καὶ τοῦ μέρους. τό τε γὰρ στοιχεῖον τινός
<span class="lb" data-page="5.661" data-line="15" id="l5.661.15"></span>ἐστι στοιχεῖον, τό τε μέρος τινός ἐστι μέρος. ὥσπερ
<span class="lb" data-page="5.661" data-line="16" id="l5.661.16"></span>οὖν τῆς φωνῆς ἡμῶν, ᾗ χρώμεθα διαλεγόμενοι πρὸς ἀλλήλους,
<span class="lb" data-page="5.661" data-line="17" id="l5.661.17"></span>τέτταρα καὶ εἴκοσί ἐστι στοιχεῖα, κατὰ τὸν αὐτὸν
<span class="lb" data-page="5.661" data-line="18" id="l5.661.18"></span>τρόπον ἁπάντων τῶν γεννητῶν καὶ φθαρτῶν σωμάτων
<span class="pb" data-page="5.662" id="p5.662"></span>
<span class="lb" data-page="5.662" data-line="1" id="l5.662.1"></span>ἐλάχιστα μόρια γῆ καὶ ἀήρ ἐστιν ὕδωρ τε καὶ πῦρ, ἐλαχίστου
<span class="lb" data-page="5.662" data-line="2" id="l5.662.2"></span>δὲ λεγομένου τοῦ μηκέτι τομὴν ἐγχωροῦντος. ἡ μὲν
<span class="lb" data-page="5.662" data-line="3" id="l5.662.3"></span>γὰρ κατὰ τὸ μέγεθος τομὴ τοιοῦτον οὐδὲν ἐλάχιστον ἔχει,
<span class="lb" data-page="5.662" data-line="4" id="l5.662.4"></span>μόνη δὲ ἡ κατ’ εἶδος ἵσταταί ποτε, καθάπερ ἐπὶ τῆς φωνῆς.
<span class="lb" data-page="5.662" data-line="5" id="l5.662.5"></span>οὔσης γάρ τινος συνθέτου τοιᾶσδε,
</p>
            <div class="l"><span class="lb" data-page="5.662" data-line="6" id="l5.662.6"></span>Μῆνιν ἄειδε, θεὰ, Πηληϊάδεω Ἀχιλῆος,</div>
            <p>
<span class="lb" data-page="5.662" data-line="7" id="l5.662.7"></span>ὅλη μέν ἐστιν αὕτη, μέρη δὲ τὸ μῆνιν, καὶ τὸ ἄειδε,
<span class="lb" data-page="5.662" data-line="8" id="l5.662.8"></span>καὶ τὸ θεὰ, καὶ τὸ Πηληϊάδεω, καὶ τὸ Ἀχιλῆος.
<span class="lb" data-page="5.662" data-line="9" id="l5.662.9"></span>ἕκαστον δὲ τούτων πάλιν εἰς τὰς συλλαβὰς τέμνεται, καὶ
<span class="lb" data-page="5.662" data-line="10" id="l5.662.10"></span>τῶν συλλαβῶν αὖθις <span class="milestone ed2page" data-n="5.230" data-unit="ed2page" id="ed2page.5.230"></span>ἑκάστη διαίρεσιν εἰς τὰ στοιχεῖα
<span class="lb" data-page="5.662" data-line="11" id="l5.662.11"></span>λαμβάνει. τῆς γοῦν πρώτης συλλαβῆς τῆς μὴ συγκειμένης
<span class="lb" data-page="5.662" data-line="12" id="l5.662.12"></span>ἐκ δυοῖν στοιχείων, οὐδέτερον αὐτῶν εἰς ἄλλας ἑαυτοῦ
<span class="lb" data-page="5.662" data-line="13" id="l5.662.13"></span>φωνὰς ἐλάττους δύναται τμηθῆναι, καὶ διὰ τοῦτο τὴν μὴ
<span class="lb" data-page="5.662" data-line="14" id="l5.662.14"></span>φωνὴν ἐλαχίστην τε καὶ ἄτμητον εἷναί φαμεν, ὡς καὶ τὸν
<span class="lb" data-page="5.662" data-line="15" id="l5.662.15"></span>Δίωνα καλεῖν ἔθος ἐστὶ τοῖς φιλοσόφοις ἄτομον οὐσίαν.
<span class="lb" data-page="5.662" data-line="16" id="l5.662.16"></span>οὕτως δὲ καὶ λόγον βραχύτατον εἴρηκεν ὁ Πλάτων τὸν
<span class="lb" data-page="5.662" data-line="17" id="l5.662.17"></span>συγκείμενον ἐξ ὀνόματος καὶ ῥήματος, ὡς λόγον δηλονότι
<span class="lb" data-page="5.662" data-line="18" id="l5.662.18"></span>καλῶν βραχύτατον αὐτόν. ἕκαστον γὰρ τῶν κατ’ εἶδος
<span class="pb" data-page="5.663" id="p5.663"></span>
<span class="lb" data-page="5.663" data-line="1" id="l5.663.1"></span>λεγομένων τε καὶ νοουμένων, ὅταν μηκέτι χωρῇ τομὴν εἰς
<span class="lb" data-page="5.663" data-line="2" id="l5.663.2"></span>εἴδη πλείω, τοῖς τοιούτοις ὀνόμασι προσαγορεύομεν, βραχύτατον,
<span class="lb" data-page="5.663" data-line="3" id="l5.663.3"></span>ἄτμητον, στοιχεῖον. περὶ μὲν οὖν τοῦ στοιχεῖον ὀνόματος
<span class="lb" data-page="5.663" data-line="4" id="l5.663.4"></span>ὅλον ἔχεις γεγραμμένον βιβλίον ἐν τῇ τῶν ἰατρικῶν
<span class="lb" data-page="5.663" data-line="5" id="l5.663.5"></span>ὀνομάτων πραγματείᾳ. περὶ δὲ τῆς κατὰ μέγεθος τομῆς
<span class="lb" data-page="5.663" data-line="6" id="l5.663.6"></span>τῶν σωμάτων ἐπιδέδεικται τοῖς γεωμετρικοῖς ἀνδράσιν, ὡς
<span class="lb" data-page="5.663" data-line="7" id="l5.663.7"></span>οὐδέποτε στῆναι δυναμένης, ἀλλ’ αἰεὶ τοῦ τεμνομένου μικρότερον
<span class="lb" data-page="5.663" data-line="8" id="l5.663.8"></span>ἑαυτοῦ τὸ μέγεθος ἔχοντος. ἀπολειπομένης δὲ μόνης
<span class="lb" data-page="5.663" data-line="9" id="l5.663.9"></span>τῆς κατ’ εἶδος τομῆς, ὡμολόγηται πάλιν αὖθις περὶ
<span class="lb" data-page="5.663" data-line="10" id="l5.663.10"></span>τῆς καθ’ ἕκαστον γένος τῶν ὄντων, ἄτομον εἶδος εἶναί τι
<span class="lb" data-page="5.663" data-line="11" id="l5.663.11"></span>τοιοῦτον, ὁποῖόν ἐστιν ἐν τοῖς φυσικοῖς σώμασι στοιχεῖον,
<span class="lb" data-page="5.663" data-line="12" id="l5.663.12"></span>ἡ γῆ καὶ τὸ ὕδωρ ὅ τε ἀὴρ καὶ τὸ πῦρ. <span class="milestone ed1page" data-n="1.321" data-unit="ed1page" id="ed1page.1.321"></span>ἀποδείξεις
<span class="lb" data-page="5.663" data-line="13" id="l5.663.13"></span>δὲ τούτων οὐ δέομαι γράφειν ἐνταῦθα, φθάσαντος γραφῆναι
<span class="lb" data-page="5.663" data-line="14" id="l5.663.14"></span>ὑπομνήματος ἑτέρωθι περὶ τῶν καθ’ Ἱπποκράτην στοιχείων,
<span class="lb" data-page="5.663" data-line="15" id="l5.663.15"></span>ὃ σαφέστερον μὲν ἂν ἐγέγραπτο, καθάπερ καὶ ἄλλα
<span class="lb" data-page="5.663" data-line="16" id="l5.663.16"></span>πολλὰ, μὴ πρὸς μόνον ἀποβλέποντι τὸν λαμβάνοντά μου
<span class="lb" data-page="5.663" data-line="17" id="l5.663.17"></span>τὸ βιβλίον, ἀλλ’ ὡς καὶ τῶν ἀμαθεστέρων ἐκείνου μελλόντων
<span class="pb" data-page="5.664" id="p5.664"></span>
<span class="lb" data-page="5.664" data-line="1" id="l5.664.1"></span>ὁμιλήσειν αὐτῷ. πολλῶν δ’ ἔχειν φθασάντων, οὐκ ἔτ’
<span class="lb" data-page="5.664" data-line="2" id="l5.664.2"></span>ἔδοξέ μοι γράφειν ἄλλο, τῷ εἶναι ὀλίγους τινὰς ἐν αὐτῷ
<span class="lb" data-page="5.664" data-line="3" id="l5.664.3"></span>λόγους μακροτέρας ἐξεργασίας δεομένους, ὧν οὐχ ἥκιστα καὶ
<span class="lb" data-page="5.664" data-line="4" id="l5.664.4"></span>οὗτος αὐτὸς ὁ νῦν εἰρημένος ὑπὲρ τῆς κατὰ τὸ στοιχεῖον ἐννοίας,
<span class="lb" data-page="5.664" data-line="5" id="l5.664.5"></span>ἐπὶ πλεῖστον μὲν ἐξειργασμένος, ὡς ἔφην, ἐν ἑνὶ βιβλίῳ· διὰ
<span class="lb" data-page="5.664" data-line="6" id="l5.664.6"></span>κεφαλαίων δὲ νῦν εἴρηται μὲν, ὅσα που μᾶλλον ἂν εἴρητο
<span class="lb" data-page="5.664" data-line="7" id="l5.664.7"></span>κᾀν τῷ περὶ τῶν καθ’ Ἱπποκράτην στοιχείων, εἴπερ αὐτῶν
<span class="lb" data-page="5.664" data-line="8" id="l5.664.8"></span>τῶν συλλαβῶν τὸ στοιχεῖον ἐδεῖτο. γεγραμμένου δὲ τῷ Ἱπποκράτει
<span class="lb" data-page="5.664" data-line="9" id="l5.664.9"></span>βιβλίου περὶ φύσεως ἀνθρώπου, προστεθέντος δ’
<span class="lb" data-page="5.664" data-line="10" id="l5.664.10"></span>αὐτῷ καὶ τοῦ περὶ διαίτης μικροῦ βιβλιδίου, καί τινος
<span class="lb" data-page="5.664" data-line="11" id="l5.664.11"></span>παρεντεθείσης ἀνατομῆς φλεβῶν, ἣν ὁ διασκευάσας δοκεῖ
<span class="lb" data-page="5.664" data-line="12" id="l5.664.12"></span>μοι προσθεῖναι τῷ περὶ φύσεως ἀνθρώπου καὶ τῷ περὶ
<span class="lb" data-page="5.664" data-line="13" id="l5.664.13"></span>διαίτης, ἐξήγησίς ἐστι τὸ ἡμέτερον γράμμα τὸ περὶ
<span class="lb" data-page="5.664" data-line="14" id="l5.664.14"></span>τῶν καθ’ Ἱπποκράτην στοιχείων τοῦ γεγραμμένου περὶ φύσεως
<span class="lb" data-page="5.664" data-line="15" id="l5.664.15"></span>ἀνθρώπου. τὴν δὲ ἐξήγησιν οὐχ οὕτως ἔχει γεγονυῖαν,
<span class="lb" data-page="5.664" data-line="16" id="l5.664.16"></span>ὡς εἰώθασιν οἱ τὰς ἐξηγήσεις γράφοντες ποιεῖσθαι καθ’
<span class="lb" data-page="5.664" data-line="17" id="l5.664.17"></span>ἑκάστην λέξιν, ἀλλὰ τῶν συνεχόντων τὸ δόγμα μόνων ἅμα
<span class="pb" data-page="5.665" id="p5.665"></span>
<span class="lb" data-page="5.665" data-line="1" id="l5.665.1"></span>ταῖς οἰκείαις ἀποδείξεσιν, ἃς εἴπερ ἐθέλεις μανθάνειν, ἐπ’
<span class="lb" data-page="5.665" data-line="2" id="l5.665.2"></span>ἐκεῖνο μετάβηθι τὸ βιβλίον. ἐγὼ δ’ οὐκ εἴωθα πολλάκις
<span class="lb" data-page="5.665" data-line="3" id="l5.665.3"></span>τὰ αὐτὰ γράφειν ἐν διαφόροις ὑπομνήμασιν, ἀλλ’ ἐνταῦθα
<span class="lb" data-page="5.665" data-line="4" id="l5.665.4"></span>τὰς μόνου τοῦ Πλάτωνος παραγράψω ῥήσεις, ἐν αἷς ἠκολούθησε
<span class="lb" data-page="5.665" data-line="5" id="l5.665.5"></span>τῷ Ἱπποκράτει, τὰ σώματα ἡμῶν ἐκ γῆς καὶ πυρὸς
<span class="lb" data-page="5.665" data-line="6" id="l5.665.6"></span>ἀέρος τε καὶ ὕδατος συγκεῖσθαι λέγων. εἰρημένου δ’
<span class="lb" data-page="5.665" data-line="7" id="l5.665.7"></span>αὐτοῦ τούτου καὶ κατὰ ἄλλα βιβλία, νῦν ἡμῖν ἀρκέσει
<span class="lb" data-page="5.665" data-line="8" id="l5.665.8"></span>τὴν ἐκ τοῦ Τιμαίου παραγράψαι ῥῆσιν ἔχουσαν ᾧδε. τεττάρων
<span class="lb" data-page="5.665" data-line="9" id="l5.665.9"></span>γὰρ ὄντων γενῶν, ἐξ ὧν συμπέπηγε τὸ σῶμα, γῆς,
<span class="lb" data-page="5.665" data-line="10" id="l5.665.10"></span>πυρὸς, ὕδατός τε καὶ ἀέρος, τούτων ἡ παρὰ φύσιν πλεονεξία
<span class="lb" data-page="5.665" data-line="11" id="l5.665.11"></span>καὶ ἔνδεια, καὶ τῆς χώρας μετάστασις ἐξ οἰκείας ἐπ’
<span class="lb" data-page="5.665" data-line="12" id="l5.665.12"></span>ἀλλοτρίαν γιγνομένη, πυρός τ’ αὖ καὶ τῶν ἑτέρων, ἐπειδή
<span class="lb" data-page="5.665" data-line="13" id="l5.665.13"></span>γε πλέω ἑνὸς ὄντα τυγχάνει, τὸ μὴ προσῆκον ἕκαστον
<span class="lb" data-page="5.665" data-line="14" id="l5.665.14"></span>ἑαυτῷ προσλαμβάνει, καὶ πάνθ’ ὅσα τοιαῦτα, στάσεις καὶ
<span class="lb" data-page="5.665" data-line="15" id="l5.665.15"></span>νόσους παρέχει. ἐν ταύτῃ τῇ ῥήσει σαφῶς ἐδήλωσεν ὁ
<span class="lb" data-page="5.665" data-line="16" id="l5.665.16"></span>Πλάτων, οὐ μόνον ἐκ <span class="milestone ed2page" data-n="5.231" data-unit="ed2page" id="ed2page.5.231"></span>γῆς καὶ ὕδατος καὶ ἀέρος
<span class="lb" data-page="5.665" data-line="17" id="l5.665.17"></span>καὶ πυρὸς γεγονέναι τὰ σώμαθ’ ἡμῶν, ἀλλὰ καὶ διότι διὰ
<span class="lb" data-page="5.665" data-line="18" id="l5.665.18"></span>ταῦτα μέτρῳ μὲν ἀλλήλοις κεκραμένα κατὰ φύσιν ἔχομεν,
<span class="pb" data-page="5.666" id="p5.666"></span>
<span class="lb" data-page="5.666" data-line="1" id="l5.666.1"></span>ὅπερ ταὐτόν ἐστι τῷ ὑγιαίνομεν, ἐλλείποντες δέ τινος, ἢ
<span class="lb" data-page="5.666" data-line="2" id="l5.666.2"></span>πλεονάσαντος, ἢ μεταστάντος εἰς ἀλλοτρίαν χώραν, νοσοῦμεν.
<span class="lb" data-page="5.666" data-line="3" id="l5.666.3"></span>ὅτι μὲν οὖν ἥ τε πλεονεξία καὶ ἡ ἔνδεια διαφθείρει
<span class="lb" data-page="5.666" data-line="4" id="l5.666.4"></span>τὴν εὐκρασίαν, ἐν ᾗ τῶν πρώτων σωμάτων ἡ ὑγίεια, πρόδηλον·
<span class="lb" data-page="5.666" data-line="5" id="l5.666.5"></span>πρόδηλον δ’, ὅτι καὶ ἡ μετάστασις, ἐὰν ἐννοήσωμεν, ὡς, τοῖς
<span class="lb" data-page="5.666" data-line="6" id="l5.666.6"></span>κατὰ τὸν θώρακα καὶ τὰς τραχείας ἀρτηρίας ὀργάνοις
<span class="lb" data-page="5.666" data-line="7" id="l5.666.7"></span>αἵματος ἤ τινος ἄλλου χυμοῦ παρεμπεσόντος, συγχωρεῖσθαι
<span class="lb" data-page="5.666" data-line="8" id="l5.666.8"></span>τὴν ἄμεμπτον ὑγίειαν αὐτῶν, ἔν τε τοῖς κατὰ γαστέρα, καὶ
<span class="lb" data-page="5.666" data-line="9" id="l5.666.9"></span>ἔντερα, καὶ φλέβας, καὶ σάρκας, ἀερώδους οὐσίας ἀθροισθείσης.
<span class="lb" data-page="5.666" data-line="10" id="l5.666.10"></span>ἀλλὰ καὶ αὐτὸς ὁ Πλάτων διὰ τῶν συνεχῶν τῇ
<span class="lb" data-page="5.666" data-line="11" id="l5.666.11"></span>προειρημένῃ ῥήσει διδάξει σε τοῦτο λέγων ὡδί· παρὰ φύσιν
<span class="lb" data-page="5.666" data-line="12" id="l5.666.12"></span>γὰρ ἑκάστου γιγνομένου καὶ μεθισταμένου, θερμαίνεται
<span class="lb" data-page="5.666" data-line="13" id="l5.666.13"></span>μὲν, ὅσα ἂν πρότερον ψύχηται, ξηρὰ δ’ ὄντα εἰς
<span class="lb" data-page="5.666" data-line="14" id="l5.666.14"></span>ὕστερον γίγνεται ὑγρότερα, καὶ κοῦφα δὴ καὶ βαρέα, καὶ
<span class="lb" data-page="5.666" data-line="15" id="l5.666.15"></span>πάσας πάντη μεταβολὰς δέχεται. μόνως γὰρ δή φαμεν
<span class="lb" data-page="5.666" data-line="16" id="l5.666.16"></span>κατὰ ταὐτὸν ταὐτὸ, καὶ ὡσαύτως ἀνάλογον προσγιγνόμενον
<span class="lb" data-page="5.666" data-line="17" id="l5.666.17"></span>καὶ ἀπογιγνόμενον ἐάσει ταὐτὸν ὂν αὑτῷ σῶον καὶ ὑγιὲς
<span class="pb" data-page="5.667" id="p5.667"></span>
<span class="lb" data-page="5.667" data-line="1" id="l5.667.1"></span>μένειν. ὃ δ’ ἂν πλημμελήσῃ τι τούτων ἐκτὸς ἀπιὸν ἢ
<span class="lb" data-page="5.667" data-line="2" id="l5.667.2"></span>προσιὸν, ἀλλοιότητας παμποικίλας καὶ νόσους φθοράς τε
<span class="lb" data-page="5.667" data-line="3" id="l5.667.3"></span>ἀπείρους παρέξεται. ὅτι μὲν οὖν ἐκ γῆς καὶ πυρὸς ἀέρος
<span class="lb" data-page="5.667" data-line="4" id="l5.667.4"></span>τε καὶ ὕδατος ἡ τοῦ σώματος ἡμῶν ἐστι σύστασις, ὅτι τε
<span class="lb" data-page="5.667" data-line="5" id="l5.667.5"></span>διὰ τὴν τούτων ἔνδειαν, ἢ πλεονεξίαν, ἢ μετάστασιν αἱ
<span class="lb" data-page="5.667" data-line="6" id="l5.667.6"></span>νόσοι γίγνονται, σαφῶς ἐδήλωσε.
</p>
          </article>

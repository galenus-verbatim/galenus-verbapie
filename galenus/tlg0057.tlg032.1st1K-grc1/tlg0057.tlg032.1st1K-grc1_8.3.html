<article xmlns="http://www.w3.org/1999/xhtml" id="urn:cts:greekLit:tlg0057.tlg032.1st1K-grc1:8.3">
<span class="pb page1" data-page="5.667" id="p5.667"></span>
<span class="milestone ed1page page1" data-n="1.321" data-unit="ed1page" id="ed1page.1.321"></span>
<span class="milestone ed2page page1" data-n="5.231" data-unit="ed2page" id="ed2page.5.231"></span>
            <p>
<span class="lb" data-page="5.667" data-line="7" id="l5.667.7"></span>Δόξει δ’ ἐν τῷ μὴ καλεῖν αὐτὰ στοιχεῖα
<span class="lb" data-page="5.667" data-line="8" id="l5.667.8"></span>διαφέρεσθαι πρὸς Ἱπποκράτην. καίτοι γε οὐδὲ ἐκεῖνος ὠνόμασεν
<span class="lb" data-page="5.667" data-line="9" id="l5.667.9"></span>αὐτὰ στοιχεῖα, μόνον δ’, ὅτι, τούτων συνιόντων καὶ
<span class="lb" data-page="5.667" data-line="10" id="l5.667.10"></span>κεραννυμένων, τὰ φυσικὰ γίγνεται σώματα. καὶ τούτων
<span class="lb" data-page="5.667" data-line="11" id="l5.667.11"></span>προσωτέρω χωρεῖν ὁ μὲν Ἱπποκράτης οὐδεμίαν ἀνάγκην
<span class="lb" data-page="5.667" data-line="12" id="l5.667.12"></span>εἶναί φησι, πρακτικὴν, οὐ θεωρητικὴν μετερχόμενος τέχνην.
<span class="lb" data-page="5.667" data-line="13" id="l5.667.13"></span>ὁ δὲ Πλάτων, ὡς ἂν τὴν θεωρητικὴν φιλοσοφίαν ἡγούμενος
<span class="lb" data-page="5.667" data-line="14" id="l5.667.14"></span>εἶναι τιμιωτάτην, οὐκ ἠρκέσθη μόναις ταῖς φαινομέναις ἐν
<span class="lb" data-page="5.667" data-line="15" id="l5.667.15"></span>τοῖς στοιχείοις δυνάμεσιν, ἀλλὰ καὶ τὴν αἰτίαν ἐπιζητεῖ τῆς
<span class="lb" data-page="5.667" data-line="16" id="l5.667.16"></span>γενέσεως αὐτῶν, ἄχρηστον ἰατρῷ σκέμμα. διὰ τί γὰρ
<span class="lb" data-page="5.667" data-line="17" id="l5.667.17"></span>ὑγραίνει μὲν τὸ ὕδωρ, καίει δὲ τὸ πῦρ, ἢ διὰ τί ῥεῖ μὲν
<span class="lb" data-page="5.667" data-line="18" id="l5.667.18"></span>τὸ ὕδωρ, ἄνω δὲ φέρεται τὸ πῦρ, ἑδραιοτάτη δὲ καὶ
<span class="pb" data-page="5.668" id="p5.668"></span>
<span class="lb" data-page="5.668" data-line="1" id="l5.668.1"></span>βαρυτάτη τῶν στοιχείων ἐστὶν ἡ γῆ, πρὸς τὰς τῶν νόσων
<span class="lb" data-page="5.668" data-line="2" id="l5.668.2"></span>ἰάσεις οὐδὲν συντελεῖ. μόνον γὰρ ἀρκεῖ τῷ φυλάξοντι μὲν
<span class="lb" data-page="5.668" data-line="3" id="l5.668.3"></span>τὴν ὑγίειαν, ἰασομένῳ δὲ τὰς νόσους ἐπίστασθαι, διά τε
<span class="lb" data-page="5.668" data-line="4" id="l5.668.4"></span>τὴν εὐκρασίαν τοῦ θερμοῦ, καὶ ψυχροῦ, καὶ ξηροῦ, καὶ
<span class="lb" data-page="5.668" data-line="5" id="l5.668.5"></span>ὑγροῦ τὴν ὑγίειαν ὑπάρχειν τοῖς ζώοις, ἐπὶ δὲ ταῖς τούτων
<span class="lb" data-page="5.668" data-line="6" id="l5.668.6"></span>δυσκρασίαις τὰς νόσους γίγνεσθαι. τὸ δ’ ἐκζητεῖν, εἴτ’ ἐκ
<span class="lb" data-page="5.668" data-line="7" id="l5.668.7"></span>πυραμοειδῶν τῷ σχήματι μορίων σύγκειται τὸ πῦρ, εἴτ’
<span class="lb" data-page="5.668" data-line="8" id="l5.668.8"></span>ἄλλη τίς ἐστιν αἰτία, δι’ ἣν τέμνει τε καὶ διαιρεῖ τὰ πλησιάζοντα
<span class="lb" data-page="5.668" data-line="9" id="l5.668.9"></span>σώματα, τῆς θεωρητικῆς φιλοσοφίας ἔργον ἐστὶν, ἣν
<span class="lb" data-page="5.668" data-line="10" id="l5.668.10"></span>μεταχειριζόμενος ὁ Πλάτων, τὰ μὲν τοῦ πυρὸς μόρια πυραμοειδῆ
<span class="lb" data-page="5.668" data-line="11" id="l5.668.11"></span>φησιν εἶναι, τὰ δὲ τῆς γῆς κυβοειδῆ, τὸ δὲ καλούμενον
<span class="lb" data-page="5.668" data-line="12" id="l5.668.12"></span>ὀκτάεδρον σχῆμα τοῦ ἀέρος ἴδιον εἶναι νομίζει,
<span class="lb" data-page="5.668" data-line="13" id="l5.668.13"></span>καθάπερ καὶ τὸ εἰκοσάεδρον ὕδατος. εἰ μὲν οὖν ὀρθῶς
<span class="lb" data-page="5.668" data-line="14" id="l5.668.14"></span>ἢ οὐκ ὀρθῶς ἐδόξαζε περὶ τούτων ὁ Πλάτων, οὐκ ἔστι τοῦ
<span class="lb" data-page="5.668" data-line="15" id="l5.668.15"></span>νῦν ἡμῖν προκειμένου λόγου. διὰ τί γὰρ οὐκ ὀνομάζει στοιχεῖα
<span class="lb" data-page="5.668" data-line="16" id="l5.668.16"></span>γῆν καὶ ὕδωρ, ἀέρα τε καὶ πῦρ, ἐζητοῦμεν λόγον ἡμεῖς
<span class="lb" data-page="5.668" data-line="17" id="l5.668.17"></span>δοῦναι, ὡς εἴρηται, οὐκ εἰ ψευδῶς ἕκαστον ὧν εἶπε σχημάτων
<span class="lb" data-page="5.668" data-line="18" id="l5.668.18"></span>αὐτοῖς ἀπονέμει.<span class="milestone ed2page" data-n="5.232" data-unit="ed2page" id="ed2page.5.232"></span> διαιρεῖ δὲ τῷ λόγῳ πάλιν αὐτὰ ταῦτα
<span class="pb" data-page="5.669" id="p5.669"></span>
<span class="lb" data-page="5.669" data-line="1" id="l5.669.1"></span>κατ’ ἐπίνοιαν εἴς τε τὴν ὕλην καὶ τὸ σχῆμα. κᾀπειδὴ τὸ
<span class="lb" data-page="5.669" data-line="2" id="l5.669.2"></span>σχῆμα σύνθετόν ἐστι, τὸ μὲν τῆς πυραμίδος ἐκ τεσσάρων
<span class="lb" data-page="5.669" data-line="3" id="l5.669.3"></span>ἰσοπλεύρων τριγώνων, τὸ δὲ ἑξάεδρον τοῦ κύβου τετραγώνων
<span class="lb" data-page="5.669" data-line="4" id="l5.669.4"></span>ἓξ, τὸ δὲ ὀκτάεδρον ὀκτὼ τριγώνων ἰσοπλεύρων, ὥσπερ
<span class="lb" data-page="5.669" data-line="5" id="l5.669.5"></span>γε καὶ τὸ εἰκοσάεδρον εἴκοσι τριγώνων, πάλιν ἐπισκοπεῖται
<span class="lb" data-page="5.669" data-line="6" id="l5.669.6"></span>τῶν τὰ στερεὰ σχήματα περιοριζόντων ἐπιπέδων τὴν τάξιν,
<span class="lb" data-page="5.669" data-line="7" id="l5.669.7"></span>καί φησι, τὸ μὲν ἰσόπλευρον τρίγωνον ἐκ τριγώνων ὀρθογωνίων
<span class="lb" data-page="5.669" data-line="8" id="l5.669.8"></span>δυοῖν γενέσθαι, τὸ δὲ τετράγωνον ἐκ τεττάρων.
<span class="lb" data-page="5.669" data-line="9" id="l5.669.9"></span>ἐπεὶ δὲ μηκέτι ἀνωτέρω προελθεῖν εἶχεν, ὡς ἐν ἐλαχίστοις
<span class="lb" data-page="5.669" data-line="10" id="l5.669.10"></span>ἵσταται τούτοις, καὶ διὰ τοῦτ’ αὐτὸ προσαγορεύει στοιχεῖα,
<span class="lb" data-page="5.669" data-line="11" id="l5.669.11"></span>τὸ μὲν ἕτερον ἰσοπλεύρου τριγώνου, τὸ δ’ ἕτερον τετραγώνου.
<span class="lb" data-page="5.669" data-line="12" id="l5.669.12"></span>παραγράψω δέ σοι καὶ τὰς ῥήσεις αὐτοῦ, πρώτην
<span class="lb" data-page="5.669" data-line="13" id="l5.669.13"></span>μὲν τὴν ἐπὶ τῆς πυραμίδος εἰρημένην, ἔχουσαν ᾧδε κατὰ
<span class="lb" data-page="5.669" data-line="14" id="l5.669.14"></span>λέξιν. ἄρξει δὴ τότε πρῶτον μὲν εἶδος καὶ σμικρότατον
<span class="lb" data-page="5.669" data-line="15" id="l5.669.15"></span>συνιστάμενον. στοιχεῖον δ’ αὐτοῦ τὸ τὴν ὑποτείνουσαν τῆς
<span class="lb" data-page="5.669" data-line="16" id="l5.669.16"></span>ἐλάττονος πλευρᾶς διπλασίαν ἔχον μήκει. δευτέραν δὲ ἐπὶ
<span class="lb" data-page="5.669" data-line="17" id="l5.669.17"></span>τῇδε, τὴν ἐπὶ τοῦ εἰκοσαέδρου, καὶ αὐτὴν οὕτως ἔχουσαν
<span class="pb" data-page="5.670" id="p5.670"></span>
<span class="lb" data-page="5.670" data-line="1" id="l5.670.1"></span>αὐτοῖς ὀνόμασι. τὸ δὲ τρίτον ἐκ δὶς ἑξήκοντα τῶν στοιχείων
<span class="lb" data-page="5.670" data-line="2" id="l5.670.2"></span>συμπαγέντων, στερεῶν δὲ γωνιῶν δώδεκα, ὑπὸ πέντε ἐπιπέδων
<span class="lb" data-page="5.670" data-line="3" id="l5.670.3"></span>τριγώνων ἰσοπλεύρων, περιεχομένης ἑκάστης εἴκοσι βάσεις,
<span class="lb" data-page="5.670" data-line="4" id="l5.670.4"></span>ἔχον τριγώνους ἰσοπλεύρους, γέγονε. νῦν μὲν οὖν τὰ
<span class="lb" data-page="5.670" data-line="5" id="l5.670.5"></span>συστατικὰ τρίγωνα τῶν ὁριζόντων ἐπιπέδων τὰ στερεὰ σχήματα
<span class="lb" data-page="5.670" data-line="6" id="l5.670.6"></span>κέκληται στοιχεῖα. προελθὼν δὲ καὶ αὐτὰ τὰ
<span class="lb" data-page="5.670" data-line="7" id="l5.670.7"></span><span class="milestone ed1page" data-n="1.322" data-unit="ed1page" id="ed1page.1.322"></span>περιοριζόμενα σώματα πρὸς τῶν εἰρημένων ἐπιπέδων ὀνομάζει
<span class="lb" data-page="5.670" data-line="8" id="l5.670.8"></span>στοιχεῖα, γράφων οὕτως. ἔστω δὴ κατὰ τὸν αὐτὸν ἄρτι
<span class="lb" data-page="5.670" data-line="9" id="l5.670.9"></span>λόγον καὶ κατὰ τὸν εἰκότα, τὸ μὲν τῆς πυραμίδος γεγονὸς
<span class="lb" data-page="5.670" data-line="10" id="l5.670.10"></span>στερεὸν εἶδος, πυρὸς στοιχεῖόν τε καὶ σπέρμα, τὸ αἰσθητὸν
<span class="lb" data-page="5.670" data-line="11" id="l5.670.11"></span>τουτὶ πῦρ ἀθρόον ἄθροισμα νομίζειν μικρῶν εἶναι σωμάτων,
<span class="lb" data-page="5.670" data-line="12" id="l5.670.12"></span>τὸ σχῆμα πάντων ἐχόντων πυραμίδος. ἐκείνων οὖν ἕκαστον
<span class="lb" data-page="5.670" data-line="13" id="l5.670.13"></span>στοιχεῖον εἶναί φησι τοῦ πυρὸς, ὡς εἰ καὶ τοῦ τῶν πυρῶν σωροῦ
<span class="lb" data-page="5.670" data-line="14" id="l5.670.14"></span>στοιχεῖον ἔλεγεν εἶναί τις ἕκαστον τῶν πυρῶν· κατὰ δὲ τὸν
<span class="lb" data-page="5.670" data-line="15" id="l5.670.15"></span>αὐτὸν λόγον καὶ τὰ μὲν τῆς φωνῆς στοιχεῖα γεννᾷν πρώτας
<span class="lb" data-page="5.670" data-line="16" id="l5.670.16"></span>μὲν τὰς συλλαβὰς, εἶτ’ ἐξ αὐτῶν γεννᾶσθαι τό τ’ ὄνομα,
<span class="lb" data-page="5.670" data-line="17" id="l5.670.17"></span>καὶ τὸ ῥῆμα, καὶ τὴν πρόθεσιν, ἄρθρον τε καὶ σύνδεσμον,
<span class="lb" data-page="5.670" data-line="18" id="l5.670.18"></span>ἃ πάλιν ὁ Χρύσιππος ὀνομάζει τοῦ λόγου στοιχεῖα. ταυτὶ
<span class="pb" data-page="5.671" id="p5.671"></span>
<span class="lb" data-page="5.671" data-line="1" id="l5.671.1"></span>μὲν οὖν σοι, καίτοι γε οὐκ οὔσης ἀνάγκης, διῆλθον, ὅπως
<span class="lb" data-page="5.671" data-line="2" id="l5.671.2"></span>μή τις ἐριστικὸς ἐπηρεάζῃ μου τῷ λόγῳ, διαφέρεσθαι
<span class="lb" data-page="5.671" data-line="3" id="l5.671.3"></span>φάσκων ἐν τῷ περὶ τῶν στοιχείων δόγματι τὸν Πλάτωνα
<span class="lb" data-page="5.671" data-line="4" id="l5.671.4"></span>τῷ Ἱπποκράτει. τὴν ἀρχὴν μὲν γὰρ οὐδ’ ὠνόμασεν Ἱπποκράτης
<span class="lb" data-page="5.671" data-line="5" id="l5.671.5"></span>στοιχεῖα τὴν γῆν καὶ τὸ ὕδωρ καὶ τὸν ἀέρα καὶ
<span class="lb" data-page="5.671" data-line="6" id="l5.671.6"></span>τὸ πῦρ, ἀλλ’ ἐξ αὐτῶν ἡμᾶς ἔφη συνεστάναι, μηκέτι ζητῶν,
<span class="lb" data-page="5.671" data-line="7" id="l5.671.7"></span>διὰ τίνα αἰτίαν ἕκαστον αὐτῶν ἔχει δύναμιν ἰδίαν, ἣν ἐναργῶς
<span class="lb" data-page="5.671" data-line="8" id="l5.671.8"></span>ὁρῶμεν ἐν αὐτοῖς ὑπάρχουσαν. ὁ Πλάτων δὲ καὶ τοῦτ’
<span class="lb" data-page="5.671" data-line="9" id="l5.671.9"></span>ἐζήτησε πρὸς τῷ συγχωρεῖν, ἐκ τῶν τεττάρων ἅπαντα τὰ
<span class="lb" data-page="5.671" data-line="10" id="l5.671.10"></span>γεννητὰ καὶ φθαρτὰ σώματα συμπεπηγέναι.
</p>
          </article>

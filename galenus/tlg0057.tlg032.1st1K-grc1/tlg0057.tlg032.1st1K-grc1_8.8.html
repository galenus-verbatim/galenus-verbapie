<article xmlns="http://www.w3.org/1999/xhtml" id="urn:cts:greekLit:tlg0057.tlg032.1st1K-grc1:8.8">
<span class="pb page1" data-page="5.707" id="p5.707"></span>
<span class="milestone ed1page page1" data-n="1.327" data-unit="ed1page" id="ed1page.1.327"></span>
<span class="milestone ed2page page1" data-n="5.243" data-unit="ed2page" id="ed2page.5.243"></span>
            <p>
<span class="lb" data-page="5.707" data-line="17" id="l5.707.17"></span><span class="milestone ed2page" data-n="5.244" data-unit="ed2page" id="ed2page.5.244"></span>Ἐν μέντοι τῇ περὶ ἀναπνοῆς δόξῃ διηνέχθη
<span class="lb" data-page="5.707" data-line="18" id="l5.707.18"></span>πρὸς ἑαυτὸν οὐ σμικρὰ, πρῶτον μὲν τῷ διαπνοῆς μᾶλλον
<span class="pb" data-page="5.708" id="p5.708"></span>
<span class="lb" data-page="5.708" data-line="1" id="l5.708.1"></span>αἰτίαν εἰπεῖν, οὐκ ἀναπνοῆς, εἶτ’ οὐδὲ ταύτης ἀμέμπτως,
<span class="lb" data-page="5.708" data-line="2" id="l5.708.2"></span>ἀναιρεῖ γὰρ ὁλκὴν, ᾗ πρὸς πολλὰ τῶν φυσικῶν ἔργων ὁ
<span class="lb" data-page="5.708" data-line="3" id="l5.708.3"></span>Ἱπποκράτης χρῆται. διὰ τοῦτ’ ἠναγκάσθη τῶν ἐνεργειῶν
<span class="lb" data-page="5.708" data-line="4" id="l5.708.4"></span>ἐνίας οὐκ ἄνευ τῆς ὁλκῆς γιγνομένας εἰς περίωσιν ἀναφέρειν.
<span class="lb" data-page="5.708" data-line="5" id="l5.708.5"></span>ὁποῖον μὲν οὖν τι τῆς ὁλκῆς ἐστιν, ἔνεστί σοι μαθεῖν,
<span class="lb" data-page="5.708" data-line="6" id="l5.708.6"></span>αὐλίσκου τὸ μὲν ἕτερον στόμιον εἰς ὕδωρ καθέντι, τὸ δὲ
<span class="lb" data-page="5.708" data-line="7" id="l5.708.7"></span>ἕτερον περιλαβόντι τοῖς χείλεσιν. ἕλκοντι γὰρ καὶ μυζῶντι
<span class="lb" data-page="5.708" data-line="8" id="l5.708.8"></span>διὰ τῶν χειλέων τὸν ἐκ τοῦ αὐλίσκου ἀέρα, συνακολουθήσει
<span class="lb" data-page="5.708" data-line="9" id="l5.708.9"></span>τὸ ὕδωρ. οὕτως δὲ καὶ τὰ παιδία τῇ παρενθέσει τῶν χειλέων
<span class="lb" data-page="5.708" data-line="10" id="l5.708.10"></span>ἔκ τε τῶν τιτθῶν ἕλκει τὸ γάλα κᾀκ τῶν βομβυλίων
<span class="lb" data-page="5.708" data-line="11" id="l5.708.11"></span>τὸ περιεχόμενον ἐν αὐτοῖς ὑγρόν. ἀλλὰ καὶ αἱ τῶν χαλκέων
<span class="lb" data-page="5.708" data-line="12" id="l5.708.12"></span>φύσαι διαστελλόμεναι τὸν ἔξωθεν ἀέρα διὰ τῶν προσκειμένων
<span class="lb" data-page="5.708" data-line="13" id="l5.708.13"></span>αὐταῖς αὐλίσκων ἕλκουσιν ἐκπληρώσαντα τὴν διαστολήν.
<span class="lb" data-page="5.708" data-line="14" id="l5.708.14"></span>ὁμοίως δὲ καὶ τοῖς ζώοις ὁ θώραξ διαστελλόμενος ἕλκει διὰ
<span class="lb" data-page="5.708" data-line="15" id="l5.708.15"></span>τῆς τραχείας ἀρτηρίας ἀναγκαίως εἰς τὸ στόμα τὸν ἔξωθεν
<span class="lb" data-page="5.708" data-line="16" id="l5.708.16"></span>ἀέρα, μικρὸν δ’ ὕστερον ἐκθλίβει συστελλόμενος ἐν ταῖς
<span class="lb" data-page="5.708" data-line="17" id="l5.708.17"></span>ἐκπνοαῖς. τουτὶ μὲν τὸ ἔργον ἐν τῷ δευτέρῳ περὶ μυῶν
<span class="lb" data-page="5.708" data-line="18" id="l5.708.18"></span>κινήσεως ἐδείχθη προαιρετικόν. τὸ δὲ ἕτερον, ὃ καλεῖται
<span class="pb" data-page="5.709" id="p5.709"></span>
<span class="lb" data-page="5.709" data-line="1" id="l5.709.1"></span>σφυγμὸς, ὑπό τε τῆς καρδίας καὶ τῶν ἀρτηριῶν γίγνεται,
<span class="lb" data-page="5.709" data-line="2" id="l5.709.2"></span>τῇ μὲν διαστολῇ διὰ τῶν εἰς τὸ δέρμα καθηκόντων
<span class="lb" data-page="5.709" data-line="3" id="l5.709.3"></span><span class="milestone ed1page" data-n="1.328" data-unit="ed1page" id="ed1page.1.328"></span>στομάτων ἑλκουσῶν τῶν ἀρτηριῶν εἰς τὸ σῶμα τὸν ἔξωθεν
<span class="lb" data-page="5.709" data-line="4" id="l5.709.4"></span>ἀέρα τριῶν ἕνεκα χρειῶν, ἐμψύξεως, ῥιπίσεως, γενέσεως
<span class="lb" data-page="5.709" data-line="5" id="l5.709.5"></span>πνεύματος ψυχικοῦ, τῇ συστολῇ δ’ ἐκθλιβουσῶν ὅσον
<span class="lb" data-page="5.709" data-line="6" id="l5.709.6"></span>αἰθαλῶδες ἢ καπνῶδες ἐγεννήθη κατ’ αὐτὰς τῶν χυμῶν.
<span class="lb" data-page="5.709" data-line="7" id="l5.709.7"></span>ἀποδέδεικται δὲ περὶ μὲν ἀναπνοῆς ἐν τῷ περὶ χρείας
<span class="lb" data-page="5.709" data-line="8" id="l5.709.8"></span>σφυγμῶν. ὅτι δ’ ὁ θώραξ διαστελλόμενος ἕλκει τὸν ἔξωθεν
<span class="lb" data-page="5.709" data-line="9" id="l5.709.9"></span>ἀέρα, κατὰ τὰ περὶ θώρακος καὶ πνεύμονος κινήσεως ὑπομνήματα
<span class="lb" data-page="5.709" data-line="10" id="l5.709.10"></span>δέδεικται. τίνες δ’ εἰσὶν οἱ διαστέλλοντες αὐτὰ
<span class="lb" data-page="5.709" data-line="11" id="l5.709.11"></span>μῦς ἢ τίνες οἱ συστέλλοντες, ἐν τοῖς περὶ τῶν τῆς ἀναπνοῆς
<span class="lb" data-page="5.709" data-line="12" id="l5.709.12"></span>αἰτίων ἐδείχθη. τὰ δ’ ἕκαστον τούτων τῶν μυῶν νεῦρα
<span class="lb" data-page="5.709" data-line="13" id="l5.709.13"></span>κινοῦντα πάντ’ ἐκ τοῦ νωτιαίου πέφυκεν, οὐ κατ’ ἐμὲ μόνον,
<span class="lb" data-page="5.709" data-line="14" id="l5.709.14"></span>ἀλλὰ καὶ κατὰ πάντας τοὺς ἀνατομικοὺς, αὐτὸς δ’ ὁ νωτιαῖος
<span class="lb" data-page="5.709" data-line="15" id="l5.709.15"></span>ἐξ ἐγκεφάλου, ὥστ’ ἐκείνου διὰ μέσου τοῦ νωτιαίου
<span class="lb" data-page="5.709" data-line="16" id="l5.709.16"></span>τὰ νεῦρα τὰ καθ’ ὁρμὴν κίνησιν ἐπιφέρει τοῖς τοῦ θώρακος
<span class="lb" data-page="5.709" data-line="17" id="l5.709.17"></span>μυσὶν, ὑφ’ ὧν διαστελλόμενος ἕλκει τὸν ἔξωθεν ἀέρα διὰ
<span class="pb" data-page="5.710" id="p5.710"></span>
<span class="lb" data-page="5.710" data-line="1" id="l5.710.1"></span>τοῦ λάρυγγός τε καὶ τῆς τραχείας ἀρτηρίας εἰς τὸν πνεύμονα,
<span class="lb" data-page="5.710" data-line="2" id="l5.710.2"></span>συστελλόμενος δ’ ἐκθλίβει διὰ τῶν αὐτῶν. ἥμαρτεν
<span class="lb" data-page="5.710" data-line="3" id="l5.710.3"></span>οὖν ὁ Πλάτων μὴ βουληθεὶς ἀκολουθῆσαι τῷ Ἱπποκράτει
<span class="lb" data-page="5.710" data-line="4" id="l5.710.4"></span>λέγοντι κατὰ τὸ περὶ φύσεως ἀνθρώπου βιβλίον· καὶ ταῦτα
<span class="lb" data-page="5.710" data-line="5" id="l5.710.5"></span>ποιήσει σοι πάντα πάσην ἡμέρην καὶ νύκτα, καὶ χειμῶνα
<span class="lb" data-page="5.710" data-line="6" id="l5.710.6"></span>καὶ θέρος, μέχρις ἂν δυνατὸς ᾖ τὸ πνεῦμα ἕλκειν εἰς ἑωυτὸν
<span class="lb" data-page="5.710" data-line="7" id="l5.710.7"></span>καὶ πάλιν μεθιέναι. ἕλκει μὲν οὖν ἐς ἑωυτὸν ὁ ἄνθρωπος
<span class="lb" data-page="5.710" data-line="8" id="l5.710.8"></span>τὸν ἔξωθεν ἀέρα διὰ τοῦ στόματος εἰς τὸν πνεύμονα, διὰ
<span class="lb" data-page="5.710" data-line="9" id="l5.710.9"></span>δὲ τοῦ δέρματος εἰς τὰς ἀρτηρίας, ἀντεκπέμπει δὲ δι’ ὧν
<span class="lb" data-page="5.710" data-line="10" id="l5.710.10"></span>ἔλαβεν αὖθις. ἡ μὲν οὖν ἑτέρα τῶν ἐνεργειῶν ἀναπνοὴ
<span class="lb" data-page="5.710" data-line="11" id="l5.710.11"></span>καλεῖται, διαπνοὴ δ’ ἡ διὰ τοῦ δέρματος. ἃς ἀμφοτέρας
<span class="lb" data-page="5.710" data-line="12" id="l5.710.12"></span>εἰς ἓν συναγαγὼν ὁ Πλάτων, οὔτε συνημμένας ἀλλήλαις,
<span class="lb" data-page="5.710" data-line="13" id="l5.710.13"></span>οὔθ’ ὑπὸ μιᾶς δυνάμεως γιγνομένας, ὡς ἐπιδέδεικται δι’ ὧν
<span class="lb" data-page="5.710" data-line="14" id="l5.710.14"></span>εἶπον ἀρτίως ὑπομνημάτων, τὸν περὶ τῆς ἀναπνοῆς λόγον ἐν
<span class="lb" data-page="5.710" data-line="15" id="l5.710.15"></span>Τιμαίῳ συνέθηκεν ἔχοντα κατὰ λέξιν ᾧδε. πάλιν δὲ τὸ
<span class="lb" data-page="5.710" data-line="16" id="l5.710.16"></span>τῆς ἀναπνοῆς ἴδωμεν πάθος, αἷς χρώμενον αἰτίαις τοιοῦτον
<span class="lb" data-page="5.710" data-line="17" id="l5.710.17"></span>γέγονεν, οἷον τανῦν ἐστιν. ᾧδ’ οὖν, ἐπειδὴ κενὸν οὐδέν
<span class="lb" data-page="5.710" data-line="18" id="l5.710.18"></span>ἐστιν, <span class="milestone ed2page" data-n="5.245" data-unit="ed2page" id="ed2page.5.245"></span>εἰς ὃ τῶν φερομένων δύναιτ’ ἂν εἰσελθεῖν τι,
<span class="pb" data-page="5.711" id="p5.711"></span>
<span class="lb" data-page="5.711" data-line="1" id="l5.711.1"></span>τὸ δὲ πνεῦμα φέρεται παρ’ ἡμῶν ἔξω, τὸ μετὰ τοῦτο ἤδη
<span class="lb" data-page="5.711" data-line="2" id="l5.711.2"></span>παντὶ δῆλον, ὡς οὐκ εἰς κενὸν, ἀλλὰ τὸ πλησίον ἐκ τῆς
<span class="lb" data-page="5.711" data-line="3" id="l5.711.3"></span>ἕδρας ὠθεῖ. τὸ δὲ ὠθούμενον ἐξελαύνει τὸ πλησίον ἀεὶ,
<span class="lb" data-page="5.711" data-line="4" id="l5.711.4"></span>καὶ κατὰ ταύτην τὴν ἀνάγκην πᾶν περιελαυνόμενον εἰς τὴν
<span class="lb" data-page="5.711" data-line="5" id="l5.711.5"></span>ἕδραν, ὅθεν ἐξῆλθε τὸ πνεῦμα, εἰσιὸν ἐκεῖσε καὶ ἀναπληροῦν
<span class="lb" data-page="5.711" data-line="6" id="l5.711.6"></span>αὐτὴν συνέπεται τῷ πνεύματι, καὶ τοῦτο ἅμα πᾶν
<span class="lb" data-page="5.711" data-line="7" id="l5.711.7"></span>οἷον τροχοῦ περιαγομένου γίγνεται, διὰ τὸ κενὸν μηδὲν εἶναι.
<span class="lb" data-page="5.711" data-line="8" id="l5.711.8"></span>διὸ δὴ τὸ τῶν στηθῶν καὶ τοῦ πνεύμονος ἔξω μετιὸν τὸ
<span class="lb" data-page="5.711" data-line="9" id="l5.711.9"></span>πνεῦμα, πάχιον ὑπὸ τοῦ περὶ τὸ σῶμα ἀέρος εἴσω διὰ
<span class="lb" data-page="5.711" data-line="10" id="l5.711.10"></span>μανῶν τῶν σαρκῶν δυόμενον καὶ περιελαυνόμενον γίγνεται
<span class="lb" data-page="5.711" data-line="11" id="l5.711.11"></span>πλῆρες. αὖθις δ’ ἀποτρεπόμενος ὁ ἀὴρ καὶ διὰ τοῦ σώματος
<span class="lb" data-page="5.711" data-line="12" id="l5.711.12"></span>ἔξω ἰὼν ἔσω τὴν ἀναπνοὴν περιωθεῖ κατὰ τὴν τοῦ
<span class="lb" data-page="5.711" data-line="13" id="l5.711.13"></span>σώματος καὶ τὴν τῶν μυκτήρων δίοδον. τὴν τοῦ τροχοῦ
<span class="lb" data-page="5.711" data-line="14" id="l5.711.14"></span>περιαγωγὴν οὐχ ἁπλῆν δεῖ νοεῖν, ἀλλ’ ἐξ ἐναντίων κινήσεων
<span class="lb" data-page="5.711" data-line="15" id="l5.711.15"></span>συγκειμένην, ὅταν μὲν ἐπὶ τὸ δέρμα τὸ ἔμφυτον ὁρμήσῃ
<span class="lb" data-page="5.711" data-line="16" id="l5.711.16"></span>θερμὸν, ὠθουμένου τε καὶ περιελαυνομένου τοῦ ἐκτὸς ἀέρος
<span class="lb" data-page="5.711" data-line="17" id="l5.711.17"></span>εἰς τὸ σῶμα διὰ τοῦ στόματος, ὅταν δ’ αὖ πάλιν ὁρμήσῃ
<span class="lb" data-page="5.711" data-line="18" id="l5.711.18"></span>διὰ τοῦ στόματος ἔξω φέρεσθαι, περιωθουμένου τοῦ περιέχοντος
<span class="pb" data-page="5.712" id="p5.712"></span>
<span class="lb" data-page="5.712" data-line="1" id="l5.712.1"></span>ἡμᾶς ἀέρος εἰς τὸ σῶμα διὰ τοῦ δέρματος, ὡς ἐνέργειαν
<span class="lb" data-page="5.712" data-line="2" id="l5.712.2"></span>μὲν εἶναι διὰ τῆς φύσεως ἡμῶν τὴν ἐκπνοὴν καὶ
<span class="lb" data-page="5.712" data-line="3" id="l5.712.3"></span>διαπνοὴν, πάθος δὲ τὴν εἰσπνοὴν, οὐ μόνον τὴν διὰ τοῦ
<span class="lb" data-page="5.712" data-line="4" id="l5.712.4"></span>στόματος, ἀλλὰ καὶ τὴν διὰ τοῦ δέρματος. ἐν οὐδετέρᾳ δ’
<span class="lb" data-page="5.712" data-line="5" id="l5.712.5"></span>αὐτῶν ὁ Πλάτων προσχρῆται τῇ προαιρέσει, καίτοι φανερῶς
<span class="lb" data-page="5.712" data-line="6" id="l5.712.6"></span>ἐν ἡμῖν ὄντος καὶ τοῦ θᾶττον καὶ βραδύτερον ἔλαττόν
<span class="lb" data-page="5.712" data-line="7" id="l5.712.7"></span>τε καὶ πλέον καὶ πυκνότερον εἰσπνεῦσαί τε καὶ ἐκπνεῦσαι.
<span class="lb" data-page="5.712" data-line="8" id="l5.712.8"></span>ἔτι γ’ οὖν ὁ λόγος τοῦ Πλάτωνος ἐλέγχεται, καὶ ὅτι μετὰ
<span class="lb" data-page="5.712" data-line="9" id="l5.712.9"></span>τὴν συστολὴν τῶν ἀρτηριῶν ἐχρῆν εὐθέως εἰσπνοὴν γίγνεσθαι,
<span class="lb" data-page="5.712" data-line="10" id="l5.712.10"></span>μετὰ δὲ τὴν ἐκπνοὴν εὐθέως διαστολὴν τῶν ἀρτηριῶν.
<span class="lb" data-page="5.712" data-line="11" id="l5.712.11"></span>φαίνεται δ’ οὐχ οὕτω συμβαῖνον, ἀλλ’ ἐὰν θελήσωμεν
<span class="lb" data-page="5.712" data-line="12" id="l5.712.12"></span>ἐπισχεῖν πλέονι χρόνῳ τὴν ἀναπνοὴν, εὐθέως αἱ ἀρτηρίαι
<span class="lb" data-page="5.712" data-line="13" id="l5.712.13"></span>μετὰ τῆς καρδίας κινοῦνται. καὶ μέντοι καὶ διαστέλλονται
<span class="lb" data-page="5.712" data-line="14" id="l5.712.14"></span>μὲν εἰσπνεόντων ἐνίοτε, συστέλλονται δ’ ἐκπνεόντων, καὶ
<span class="lb" data-page="5.712" data-line="15" id="l5.712.15"></span>κατὰ μιᾶς ἀναπνοῆς χρόνον ἑπτάκις, ἢ ὀκτάκις, ἢ καὶ δεκάκις
<span class="lb" data-page="5.712" data-line="16" id="l5.712.16"></span>ἡ καρδία μετὰ τῶν ἀρτηριῶν φαίνεται διαστελλομένη
<span class="lb" data-page="5.712" data-line="17" id="l5.712.17"></span>τε καὶ συστελλομένη. ἀλλὰ καὶ αὐτὸς ὁ τῆς περιώσεως
<span class="lb" data-page="5.712" data-line="18" id="l5.712.18"></span>λόγος ἄτοπος, ὑπὸ γὰρ τῆς ἐκπνοῆς περιελαυνόμενον τὸν
<span class="lb" data-page="5.712" data-line="19" id="l5.712.19"></span>ἀέρα φέρεσθαι πάλιν ἔσω διὰ τοῦ δέρματος οὐκ ἀναγκαῖον.
<span class="pb" data-page="5.713" id="p5.713"></span>
<span class="lb" data-page="5.713" data-line="1" id="l5.713.1"></span>ἑπομένης γὰρ τῆς ἐκπνοῆς τῇ συστολῇ τῶν ἀναπνευστικῶν,
<span class="lb" data-page="5.713" data-line="2" id="l5.713.2"></span>ἐκείνῃ τῇ συστολῇ ἀκολουθῶν ὁ περικεχυμένος
<span class="lb" data-page="5.713" data-line="3" id="l5.713.3"></span>ἡμῖν ἀὴρ χώραν παρέχει τῷ ἐκπνεομένῳ. ὅτι δὲ καὶ τἄλλα,
<span class="lb" data-page="5.713" data-line="4" id="l5.713.4"></span>ὅσα τὴν ὁλκὴν ἀναιρῶν εἶπεν ὁ Πλάτων, ἀτόπως ἐπικεχείρηται,
<span class="lb" data-page="5.713" data-line="5" id="l5.713.5"></span>κατὰ τὴν ἐξήγησιν αὐτῶν εἰρήσεται.
</p>
          </article>

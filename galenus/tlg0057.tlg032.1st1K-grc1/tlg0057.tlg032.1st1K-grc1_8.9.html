<article xmlns="http://www.w3.org/1999/xhtml" id="urn:cts:greekLit:tlg0057.tlg032.1st1K-grc1:8.9">
<span class="pb page1" data-page="5.713" id="p5.713"></span>
<span class="milestone ed1page page1" data-n="1.328" data-unit="ed1page" id="ed1page.1.328"></span>
<span class="milestone ed2page page1" data-n="5.245" data-unit="ed2page" id="ed2page.5.245"></span>
            <p>
<span class="lb" data-page="5.713" data-line="6" id="l5.713.6"></span>Νυνὶ γὰρ ἀρκεῖ μόνον δεδηλῶσθαι περὶ ὧν
<span class="lb" data-page="5.713" data-line="7" id="l5.713.7"></span>ὁμολογεῖται καὶ διαφέρεται τῷ Ἱπποκράτει. προσθῶμεν
<span class="lb" data-page="5.713" data-line="8" id="l5.713.8"></span>οὖν αὐτῷ καὶ τἄλλα. φαίνεται γὰρ ἐν τῷ περὶ χρείας ἀναπνοῆς
<span class="lb" data-page="5.713" data-line="9" id="l5.713.9"></span>λόγῳ συνακολουθῶν ὁ Πλάτων τῷ Ἱπποκράτει, βουλομένῳ
<span class="lb" data-page="5.713" data-line="10" id="l5.713.10"></span>τὴν μὲν εἰσπνοὴν ἐμψύξεως ἕνεκα γίγνεσθαι τῆς ἐμφύτου
<span class="lb" data-page="5.713" data-line="11" id="l5.713.11"></span>θερμασίας, τὴν δὲ ἐκπνοὴν ἀποχύσεως καὶ διαπνοῆς
<span class="lb" data-page="5.713" data-line="12" id="l5.713.12"></span>τῶν λιγνυωδῶν περιττωμάτων. ἐν ᾗ δὲ ταῦτα λέγει ῥήσει,
<span class="lb" data-page="5.713" data-line="13" id="l5.713.13"></span>καὶ περὶ τοῦ φέρεσθαι τὸ ποτὸν εἰς τὸν πνεύμονα διῆλθεν,
<span class="lb" data-page="5.713" data-line="14" id="l5.713.14"></span>ἐχούσῃ κατὰ λέξιν οὕτως. τῇ δὲ δὴ πηδήσει τῆς καρδίας
<span class="lb" data-page="5.713" data-line="15" id="l5.713.15"></span>ἐν τῇ τῶν δεινῶν προσδοκίᾳ καὶ τῇ τοῦ θυμοῦ ἐγέρσει
<span class="lb" data-page="5.713" data-line="16" id="l5.713.16"></span>προγιγνώσκοντες, ὅτι διὰ πυρὸς ἡ τοιαύτη πᾶσα ἔμελλε
<span class="lb" data-page="5.713" data-line="17" id="l5.713.17"></span>διοίκησις γενέσθαι τῶν θυμουμένων, ἐπικουρίαν αὐτῇ μηχανώμενοι
<span class="lb" data-page="5.713" data-line="18" id="l5.713.18"></span>τὴν <span class="milestone ed2page" data-n="5.246" data-unit="ed2page" id="ed2page.5.246"></span>τοῦ πνεύμονος ἰδέαν ἐνεφύτευσαν,
<span class="pb" data-page="5.714" id="p5.714"></span>
<span class="lb" data-page="5.714" data-line="1" id="l5.714.1"></span>πρῶτον μὲν μαλακὸν καὶ ἄναιμον, εἶτα σήραγγας ἐντὸς
<span class="lb" data-page="5.714" data-line="2" id="l5.714.2"></span>ἔχουσαν οἷον σπόγγου κατατετρημένας, ἵνα τὸ πνεῦμα καὶ
<span class="lb" data-page="5.714" data-line="3" id="l5.714.3"></span>πόμα δεχομένη ψύχουσα ἀναπνοὴν καὶ ῥᾳστώνην ἐν τῷ
<span class="lb" data-page="5.714" data-line="4" id="l5.714.4"></span>καύματι παρέχοι. εἰ μὲν οὖν ἡγεῖται Πλάτων, ἅπαν τὸ
<span class="lb" data-page="5.714" data-line="5" id="l5.714.5"></span>πόμα καταπίνειν ἡμᾶς εἰς τὸν πνεύμονα, δίκαιός ἐστι καταγιγνώκεσθαι
<span class="lb" data-page="5.714" data-line="6" id="l5.714.6"></span>προφανέστατον πρᾶγμα μὴ γιγνώσκων· εἰ
<span class="lb" data-page="5.714" data-line="7" id="l5.714.7"></span>δὲ μέρος τι τοῦ πόματος ἡγεῖτο διὰ τῆς τραχείας ἀρτηρίας
<span class="lb" data-page="5.714" data-line="8" id="l5.714.8"></span>παρωθούμενον εἰς τὸν πνεύμονα καταφέρεσθαι, τῶν ἐνδεχομένων
<span class="lb" data-page="5.714" data-line="9" id="l5.714.9"></span>τι λέγει, παραπλησίως τε ἄλλων δογματικῶν, περὶ
<span class="lb" data-page="5.714" data-line="10" id="l5.714.10"></span>ὧν διαφέρονται πρὸς ἀλλήλους ἰατροί τε καὶ φιλόσοφοι.
<span class="lb" data-page="5.714" data-line="11" id="l5.714.11"></span>οὐ ταὐτὸν δ’ ἐστὶν ἢ ψεῦδός τι λέγειν, ἢ καταγέλαστον,
<span class="lb" data-page="5.714" data-line="12" id="l5.714.12"></span>ἐπείτοι καὶ αὐτὸν τὸν Ἐρασίστρατον ἐδείξαμεν ἔν τε τῷ περὶ
<span class="lb" data-page="5.714" data-line="13" id="l5.714.13"></span>χρείας ἀναπνοῆς καὶ σφυγμῶν χρείας τε ἅμα καὶ γενέσεως,
<span class="lb" data-page="5.714" data-line="14" id="l5.714.14"></span>ἔτι δὲ καταπόσεώς τε καὶ πέψεως ἐσφαλμένον, ἀλλ’ οὐ κατεγελάσαμεν
<span class="lb" data-page="5.714" data-line="15" id="l5.714.15"></span>αὐτοῦ, διότι μὴ πᾶν τὸ ψεῦδος εὐθύς ἐστι
<span class="lb" data-page="5.714" data-line="16" id="l5.714.16"></span>καὶ καταγέλαστον, ἐπείτοι καὶ περὶ φλεγμονῆς γενέσεως
<span class="lb" data-page="5.714" data-line="17" id="l5.714.17"></span>καὶ πυρετοῦ διαγνώσεως ἔν τε τοῖς περὶ φλεβοτομίας
<span class="lb" data-page="5.714" data-line="18" id="l5.714.18"></span>λόγοις καὶ ἄλλοις τισὶ θεραπευτικοῖς λογισμοῖς ἐδείχθη
<span class="pb" data-page="5.715" id="p5.715"></span>
<span class="lb" data-page="5.715" data-line="1" id="l5.715.1"></span>ἐσφαλμένος. καὶ μέντοι καὶ τῶν ἀπ’ αὐτοῦ τις ἀντιστρέψας
<span class="lb" data-page="5.715" data-line="2" id="l5.715.2"></span>τὸν λόγον ἡμᾶς φησι περὶ τούτων, οὐκ Ἐρασίστρατον,
<span class="lb" data-page="5.715" data-line="3" id="l5.715.3"></span>ἐσφάλθαι, οὐ μὴν οὔτε ἡμεῖς ἐκείνου καταγελάσομεν, οὔτ
<span class="lb" data-page="5.715" data-line="4" id="l5.715.4"></span>ἐκεῖνος ἡμῶν. ἀδήλων γὰρ ὄντων τῶν δογμάτων, καὶ τῇ
<span class="lb" data-page="5.715" data-line="5" id="l5.715.5"></span>διὰ τοῦ λόγου πίστει τοῖς μὲν πιθανῶν, τοῖς δ’ ἀπιθάνων
<span class="lb" data-page="5.715" data-line="6" id="l5.715.6"></span>φαινομένων, ὥσπερ τὸ τοῖς δόξασιν ἀληθὲς εἶναι συναγορεύειν
<span class="lb" data-page="5.715" data-line="7" id="l5.715.7"></span>ἀνεμέσητόν ἐστιν, οὕτω καὶ τὸ συγχωρεῖν ἑτέροις
<span class="lb" data-page="5.715" data-line="8" id="l5.715.8"></span>ἀντιλέγειν αὐτοῖς· τὸ δὲ σκώπτειν καὶ καταγελᾷν ὡς ἠλίθιον,
<span class="lb" data-page="5.715" data-line="9" id="l5.715.9"></span>ὃ δογματικῶς ἀμφισβητεῖται, προπετές. οἷόν ἐστι καὶ
<span class="lb" data-page="5.715" data-line="10" id="l5.715.10"></span>τὸ παραῤῥεῖν τι τοῦ πόματος εἰς τὸν πνεύμονα διά τε τοῦ
<span class="lb" data-page="5.715" data-line="11" id="l5.715.11"></span>λάρυγγος <span class="milestone ed1page" data-n="1.329" data-unit="ed1page" id="ed1page.1.329"></span>καὶ τῆς τραχείας ἀρτηρίας, οὐκ ἀθρόον,
<span class="lb" data-page="5.715" data-line="12" id="l5.715.12"></span>οὐδὲ διὰ μέσης τῆς εὐρυχωρίας τοῦ ὀργάνου φερόμενον,
<span class="lb" data-page="5.715" data-line="13" id="l5.715.13"></span>ἀλλὰ περὶ τὸν χιτῶνα αὐτὸν δροσοειδὲς καταῤῥέον. τοῦτο
<span class="lb" data-page="5.715" data-line="14" id="l5.715.14"></span>μὲν οὖν εἴτ’ ἀληθὲς, εἴτε ψεῦδός ἐστιν, ὀλίγον ὕστερον
<span class="lb" data-page="5.715" data-line="15" id="l5.715.15"></span>ἐπισκεψόμεθα. τὸν δὲ καταγέλαστον ὄντως λόγον, ὡς οὐκ
<span class="lb" data-page="5.715" data-line="16" id="l5.715.16"></span>εἰς τὴν γαστέρα φέροιτο διὰ τοῦ στομάχου τὸ ποτὸν, ἀλλ’
<span class="lb" data-page="5.715" data-line="17" id="l5.715.17"></span>εἰς τὴν πνεύμονα διὰ τῆς ἀρτηρίας ἅπαν, οὐδαμόθι Πλάτων
<span class="lb" data-page="5.715" data-line="18" id="l5.715.18"></span>εἶπεν. ἐν γοῦν αὐτῷ τούτῳ τῷ βιβλίῳ, καθ’ ὃ τὴν
<span class="pb" data-page="5.716" id="p5.716"></span>
<span class="lb" data-page="5.716" data-line="1" id="l5.716.1"></span>προειρημένην περὶ τοῦ πόματος ῥῆσιν ἔγραψεν, εἰς τὴν κοιλίαν
<span class="lb" data-page="5.716" data-line="2" id="l5.716.2"></span>ἔφη τὸ πινόμενον ὥσπερ τὰ σιτία φέρεσθαι. καὶ οὐχ
<span class="lb" data-page="5.716" data-line="3" id="l5.716.3"></span>ἅπαξ τοῦτ’ εἶπεν, ἀλλὰ πάνυ πολλάκις, ὡς ἔνεστί σοι μαθεῖν
<span class="lb" data-page="5.716" data-line="4" id="l5.716.4"></span>ἐκ τῶν ῥήσεων αὐτοῦ, πρώτης μὲν τῆσδε μετὰ τέτταρας
<span class="lb" data-page="5.716" data-line="5" id="l5.716.5"></span>πρώτους στίχους τῆς προειρημένης ὑπ’ αὐτοῦ ῥήσεως
<span class="lb" data-page="5.716" data-line="6" id="l5.716.6"></span>γεγραμμένης. τὸ δὲ δὴ σιτίων τε καὶ ποτῶν ἐπιθυμητικὸν
<span class="lb" data-page="5.716" data-line="7" id="l5.716.7"></span>τῆς ψυχῆς, καὶ ὅσον ἔνδειαν διὰ τὴν τοῦ σώματος ἴσχει
<span class="lb" data-page="5.716" data-line="8" id="l5.716.8"></span>φύσιν, τοῦτο εἰς τὸ μεταξὺ τῶν φρενῶν καὶ τοῦ πρὸς τὸν
<span class="lb" data-page="5.716" data-line="9" id="l5.716.9"></span>ὀμφαλὸν ὅρου κατῴκισαν. οὐκ ἐν τῇ καρδίᾳ καὶ τῷ πνεύμονί
<span class="lb" data-page="5.716" data-line="10" id="l5.716.10"></span>φησι τὸ τῶν σιτίων καὶ ποτῶν ἐπιθυμητικὸν, ἀλλὰ
<span class="lb" data-page="5.716" data-line="11" id="l5.716.11"></span>κατωτέρω τοῦ διαφράγματος εἶναι, φρένας γὰρ οὐχ οὗτος
<span class="lb" data-page="5.716" data-line="12" id="l5.716.12"></span>μόνος, ἀλλὰ καὶ οἱ ἄλλοι παλαιοὶ τὸ διάφραγμα προσηγόρευον.
<span class="lb" data-page="5.716" data-line="13" id="l5.716.13"></span>κατωτέρω δὲ τῶν φρενῶν τούτων ἥ τε γαστὴρ
<span class="lb" data-page="5.716" data-line="14" id="l5.716.14"></span>κεῖται καὶ τὰ ἔντερα, καὶ τὸ ἧπαρ αὐτὸ, περὶ οὗ νῦν
<span class="lb" data-page="5.716" data-line="15" id="l5.716.15"></span>ποιεῖται τὸν λόγον. καὶ μέντοι καὶ μετ’ ὀλίγα πάλιν φησί·
<span class="lb" data-page="5.716" data-line="16" id="l5.716.16"></span>τὴν ἐσομένην ἡμῖν ποτῶν καὶ ἐδεσμάτων ἀκολασίαν ᾔδεσαν
<span class="lb" data-page="5.716" data-line="17" id="l5.716.17"></span>οἱ ξυντιθέντες ἡμῶν τὸ γένος, καὶ ὅτι τοῦ μετρίου καὶ
<span class="lb" data-page="5.716" data-line="18" id="l5.716.18"></span>ἀναγκαίου διὰ μαργότητα πολλῷ χρησοίμεθα πλέονι. ἵν’
<span class="pb" data-page="5.717" id="p5.717"></span>
<span class="lb" data-page="5.717" data-line="1" id="l5.717.1"></span>οὖν μὴ φθορὰ διὰ νόσους ὀξείας γίγνοιτο, καὶ ἀτελὲς εὐθὺς
<span class="lb" data-page="5.717" data-line="2" id="l5.717.2"></span>τὸ γένος τὸ θνητὸν τελευτῴη, ταῦτα προορώμενοι
<span class="lb" data-page="5.717" data-line="3" id="l5.717.3"></span>τὴν γενησομένην πόματος ἐδέσματός τε τὴν ὀνομαζομένην
<span class="lb" data-page="5.717" data-line="4" id="l5.717.4"></span>κάτω κοιλίαν ὑποδοχὴν ἔθεσαν. καὶ κατωτέρω δὲ πάλιν ἐν
<span class="lb" data-page="5.717" data-line="5" id="l5.717.5"></span>ταὐτῷ συγγράμματι τάδε γράφει. ταὐτὸν δὴ καὶ περὶ τῆς
<span class="lb" data-page="5.717" data-line="6" id="l5.717.6"></span>παρ’ ἡμῖν κοιλίας διανοητέον, ὅτι σιτία μὲν καὶ ποτὰ, ὅταν
<span class="lb" data-page="5.717" data-line="7" id="l5.717.7"></span>εἰς αὐτὴν ἐμπέσῃ, στέγει, <span class="milestone ed2page" data-n="5.247" data-unit="ed2page" id="ed2page.5.247"></span>πνεῦμα δὲ καὶ πῦρ, μικρομερέστερα
<span class="lb" data-page="5.717" data-line="8" id="l5.717.8"></span>ὄντα τῆς αὐτῆς συστάσεως, οὐ δύναται. πάλιν
<span class="lb" data-page="5.717" data-line="9" id="l5.717.9"></span>οὖν κᾀνταῦθα σαφῶς εἶπεν, εἰς τὴν κοιλίαν ἡμῶν ἀφικνεῖσθαι
<span class="lb" data-page="5.717" data-line="10" id="l5.717.10"></span>τά τε σιτία καὶ τὰ πόματα. καὶ τοῦ γ’ ἐν αὐτῇ
<span class="lb" data-page="5.717" data-line="11" id="l5.717.11"></span>κατὰ τὴν τούτων μίξιν γενομένου χυμοῦ τὴν εἰς τὰς φλέβας
<span class="lb" data-page="5.717" data-line="12" id="l5.717.12"></span>΄ἀνάδοσιν ὑδρείαν ὠνόμασε διὰ τὴν ὑγρότητα, λέγων
<span class="lb" data-page="5.717" data-line="13" id="l5.717.13"></span>ἐφεξῆς τοῖς προγεγραμμένοις οὕτως. τούτοις οὖν κατεχρήσατο
<span class="lb" data-page="5.717" data-line="14" id="l5.717.14"></span>ὁ θεὸς εἰς τὴν ἐκ τῆς κοιλίας ἐπὶ τὰς φλέβας
<span class="lb" data-page="5.717" data-line="15" id="l5.717.15"></span>ὑδρείαν. κᾀν τοῖς ἑξῆς δὲ πάλιν οὐ μετὰ πολλὰ τῶν εἰρημένων
<span class="lb" data-page="5.717" data-line="16" id="l5.717.16"></span>ᾧδέ πώς φησι. ὅταν γὰρ εἴσω καὶ ἔξω τῆς ἀναπνοῆς
<span class="lb" data-page="5.717" data-line="17" id="l5.717.17"></span>ἰούσης τὸ πῦρ ἐντὸς συνημμένον ἕπηται, διαιρούμενον
<span class="lb" data-page="5.717" data-line="18" id="l5.717.18"></span>δ’ ἀεὶ διὰ τῆς κοιλίας εἰσελθὸν τὰ σιτία καὶ ποτὰ
<span class="pb" data-page="5.718" id="p5.718"></span>
<span class="lb" data-page="5.718" data-line="1" id="l5.718.1"></span>λάβῃ, τήκει δὴ καὶ κατὰ τὰ σμικρὰ διαιροῦν διὰ τῶν ἐξόδων,
<span class="lb" data-page="5.718" data-line="2" id="l5.718.2"></span>ᾗπερ πορεύεται διάγον οἷον ἐκ κρήνης ἐπ’ ὀχετοὺς
<span class="lb" data-page="5.718" data-line="3" id="l5.718.3"></span>ἐπὶ τὰς φλέβας ἀντλοῦν ταῦτα ῥεῖν, ἢ ὥσπερ αὐλῶνος διὰ
<span class="lb" data-page="5.718" data-line="4" id="l5.718.4"></span>τοῦ σώματος τὰ τῶν φλεβῶν ποιεῖ ῥεύματα. καὶ διὰ τῶν
<span class="lb" data-page="5.718" data-line="5" id="l5.718.5"></span>ἑξῆς δὲ φυλάττειν φαίνεται τὴν αὐτὴν γνώμην, ἔν τε τοῖς
<span class="lb" data-page="5.718" data-line="6" id="l5.718.6"></span>περὶ τῆς ἀναπνοῆς καὶ πέψεως λόγοις ἅπασιν. ὥστε τῆς
<span class="lb" data-page="5.718" data-line="7" id="l5.718.7"></span>μὲν ἠλιθίου δόξης ἀπήλλακται, καὶ χρὴ τοὺς οἰηθέντας,
<span class="lb" data-page="5.718" data-line="8" id="l5.718.8"></span>αὐτὸν οὕτως ἀνόητον ὑπάρχειν, ὡς ὑπολαβεῖν, εἰς πνεύμονα
<span class="lb" data-page="5.718" data-line="9" id="l5.718.9"></span>φέρεσθαι τὸ ποτὸν ἅπαν, αὐτοὺς ἐγκαλεῖσθαι μᾶλλον ἐφ’
<span class="lb" data-page="5.718" data-line="10" id="l5.718.10"></span>οἷς καταψεύδονται. περὶ δὲ τοῦ φέρεσθαί τι τοῦ πόματος
<span class="lb" data-page="5.718" data-line="11" id="l5.718.11"></span>εἰς τὸν πνεύμονα περὶ τὸν ἔνδοθεν χιτῶνα τοῦ τε λάρυγγος
<span class="lb" data-page="5.718" data-line="12" id="l5.718.12"></span>καὶ τῆς τραχείας ἀρτηρίας βουλόμενός τις αὐτὸς ἐφ’ ἑαυτοῦ
<span class="lb" data-page="5.718" data-line="13" id="l5.718.13"></span>πειραθῆναι δύναται, λαβὼν μὲν ἑστὼς τοῦ ὕδατος εἰς
<span class="lb" data-page="5.718" data-line="14" id="l5.718.14"></span>τὸ στόμα δαψιλὲς, εἶτα κατακλιθεὶς ὕπτιος, ὑπανοίγων τε
<span class="lb" data-page="5.718" data-line="15" id="l5.718.15"></span>βραχὺ τὸ στόμιον τοῦ λάρυγγος· ἐφ’ ἡμῖν γάρ ἐστιν ἀνοιγνύναι
<span class="lb" data-page="5.718" data-line="16" id="l5.718.16"></span>τε καὶ κλείειν αὐτό. παραῤῥέοντος γάρ τινος εἰς
<span class="lb" data-page="5.718" data-line="17" id="l5.718.17"></span>αὐτὸν ἐκ τοῦ στόματος, αἰσθήσεται βραχέος, ὃ δὴ καὶ
<span class="lb" data-page="5.718" data-line="18" id="l5.718.18"></span>γαργαλίζει καὶ παροξύνει πλέον γενόμενον. ἀλλὰ καὶ αὐτὴν
<span class="pb" data-page="5.719" id="p5.719"></span>
<span class="lb" data-page="5.719" data-line="1" id="l5.719.1"></span>τὴν ἐρεθιζομένην βῆχα καρτερήσας τις δύναται κατασχεῖν,
<span class="lb" data-page="5.719" data-line="2" id="l5.719.2"></span>ὡς αὐτίκα παύσασθαι, βραχέος τοῦ γαργαλίζοντος ὄντος.
<span class="lb" data-page="5.719" data-line="3" id="l5.719.3"></span>ἐνίοτε δὲ καὶ βηχίον μικρὸν γενόμενον ἐσκέδασε τὸ γαργαλίζον,
<span class="lb" data-page="5.719" data-line="4" id="l5.719.4"></span>οὐδεμιᾶς ἀναπτύσεως γενομένης· ᾧ καὶ δῆλόν ἐστι
<span class="lb" data-page="5.719" data-line="5" id="l5.719.5"></span>τὸ ἀθρόον πόμα, καὶ πολὺ, καὶ τοσοῦτον, ὡς καταλαμβάνειν
<span class="lb" data-page="5.719" data-line="6" id="l5.719.6"></span>τὰς ὁδοὺς τοῦ πνεύματος, ἐρεθίζειν τὸ ζῶον εἰς βῆχα.
<span class="lb" data-page="5.719" data-line="7" id="l5.719.7"></span>τὸ δ’ οὕτως ὀλίγον, ὡς περὶ τὸν ἔνδον χιτῶνα τοῦ λάρυγγός
<span class="lb" data-page="5.719" data-line="8" id="l5.719.8"></span>τε καὶ τῆς τραχείας ἀρτηρίας ἐκχεῖσθαι δροσοειδῶς,
<span class="lb" data-page="5.719" data-line="9" id="l5.719.9"></span>οὔτε ἐρεθίζον, οὔθ’ ὅλως αἴσθησιν ἐργαζόμενον ἑαυτοῦ καταφερομένου
<span class="lb" data-page="5.719" data-line="10" id="l5.719.10"></span>διὰ τῆς ἀρτηρίας. ἀλλ’ εἰ καὶ ζῶον, ὅ τι ἂν
<span class="lb" data-page="5.719" data-line="11" id="l5.719.11"></span>ἐθελήσαις, διψῆσαι ποιήσεις, ὡς κεχρωσμένον ὕδωρ ὑπομεῖναι
<span class="lb" data-page="5.719" data-line="12" id="l5.719.12"></span>ποιεῖν, εἰ δοίης, εἴτε κυανῷ χρώματι χρώσας, εἴτε
<span class="lb" data-page="5.719" data-line="13" id="l5.719.13"></span>μίλτῳ, εἶτ’ εὐθέως σφάξας ἀνατέμοις, εὑρήσεις κεχρωσμένον
<span class="lb" data-page="5.719" data-line="14" id="l5.719.14"></span>τὸν πνεύμονα. δῆλον οὖν ἐστιν, ὅτι φέρεταί τι τοῦ
<span class="lb" data-page="5.719" data-line="15" id="l5.719.15"></span>πόματος εἰς αὐτόν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg032.1st1K-grc1:9.1">
<span class="pb page1" data-page="5.720" id="p5.720"></span>
<span class="milestone ed1page page1" data-n="1.329" data-unit="ed1page" id="ed1page.1.329"></span>
<span class="milestone ed2page page1" data-n="5.247" data-unit="ed2page" id="ed2page.5.247"></span>
            <h2>ΓΑΛΗΝΟΥ ΠΕΡΙ ΤΩΝ ΚΑΘ’ ΙΠΠΟΚΡΑΤΗΝ
<br></br>ΚΑΙ ΠΛΑΤΩΝΑ ΔΟΓΜΑΤΩΝ ΒΙΒΛΙΟΝ
<br></br>ΕΝΝΑΤΟΝ.
</h2>
            <p>
<span class="lb" data-page="5.720" data-line="1" id="l5.720.1"></span>Ἐπειδὴ περὶ πάντων ὧν ἀμφότεροι λέγουσιν,
<span class="lb" data-page="5.720" data-line="2" id="l5.720.2"></span>ὁ Ἱπποκράτης καὶ ὁ Πλάτων, ἐπισκέψασθαι προὔκειτο,
<span class="lb" data-page="5.720" data-line="3" id="l5.720.3"></span>λέλεκται δ’ ἤδη περὶ τῶν μεγίστην δύναμιν ἐχόντων
<span class="lb" data-page="5.720" data-line="4" id="l5.720.4"></span>εἰς ἰατρικήν τε καὶ φιλοσοφίαν, καιρὸς ἂν εἴη τραπέσθαι
<span class="lb" data-page="5.720" data-line="5" id="l5.720.5"></span>πρὸς τἄλλα. φαίνεται δ’ ἐν αὐτοῖς οὐ σμικρὰν δύναμιν
<span class="lb" data-page="5.720" data-line="6" id="l5.720.6"></span>ἔχον ἐπίστασθαι διακρίνειν ἀπ’ ἀλλήλων τὰ ὁμοιότατα. οὐ
<span class="lb" data-page="5.720" data-line="7" id="l5.720.7"></span>μόνον γὰρ, ὅπου κοινωνοῦσιν, ἐπίστασθαι χρήσιμον, ἀλλὰ
<span class="pb" data-page="5.721" id="p5.721"></span>
<span class="lb" data-page="5.721" data-line="1" id="l5.721.1"></span>πολλῷ μᾶλλον ἐν οἷς διαφέρονται. τὴν ἀρχὴν οὖν ἀπὸ
<span class="lb" data-page="5.721" data-line="2" id="l5.721.2"></span>τούτων ποιησόμεθα, δεικνύντες, ὅτι τε καθόλου περὶ αὐτῶν
<span class="lb" data-page="5.721" data-line="3" id="l5.721.3"></span>ὡσαύτως ἀπεφῄναντο, διά τε τῶν ἐν εἴδεσι παραδειγμάτων
<span class="lb" data-page="5.721" data-line="4" id="l5.721.4"></span>ὁ μὲν τῆς ἰατρικῆς τέχνης, ὁ δὲ τῆς φιλοσοφίας ἐγύμνασαν
<span class="lb" data-page="5.721" data-line="5" id="l5.721.5"></span>ἡμᾶς, καὶ τρίτον, ὅτι δι’ αὐτῶν ὧν ἐγύμνασαν
<span class="lb" data-page="5.721" data-line="6" id="l5.721.6"></span>ἐδίδαξαν ὁδὸν, ᾖ προϊόντες ἐπὶ τὸ προκείμενον ἀφιξόμεθα.
<span class="lb" data-page="5.721" data-line="7" id="l5.721.7"></span>καθόλου μὲν οὖν ὁ Ἱπποκράτης ἀπεφῄνατο, περὶ ὧν πλάνας
<span class="lb" data-page="5.721" data-line="8" id="l5.721.8"></span>καὶ διαπορίας καὶ τοῖς ἀγαθοῖς ἰατροῖς παρέχει, ὁ δὲ
<span class="lb" data-page="5.721" data-line="9" id="l5.721.9"></span>Πλάτων ᾧδε. δεῖ ἄρα πρῶτον τὸν μέλλοντα ἀπατήσειν
<span class="lb" data-page="5.721" data-line="10" id="l5.721.10"></span>μὲν ἄλλον, αὐτὸν δὲ μὴ ἀπατηθήσεσθαι, τὴν ὁμοιότητα
<span class="lb" data-page="5.721" data-line="11" id="l5.721.11"></span>τῶν ὄντων καὶ ἀνομοιότητα ἀκριβῶς εἰδέναι. ὅπως δ’ ἄν
<span class="lb" data-page="5.721" data-line="12" id="l5.721.12"></span>τῳ περιγένοιτο τοῦτο, ὁ Πλάτων σε διδάξει λέγων· ἆρ’
<span class="lb" data-page="5.721" data-line="13" id="l5.721.13"></span>οὖν οἷός τέ ἐστιν ἀλήθειαν ἀγνοῶν τις ἑκάστου τὴν ἀγνοουμένου
<span class="lb" data-page="5.721" data-line="14" id="l5.721.14"></span>ὁμοιότητα σμικράν τε καὶ μεγάλην ἐν τοῖς ἄλλοις
<span class="lb" data-page="5.721" data-line="15" id="l5.721.15"></span>διαγιγνώσκειν; ἀδύνατον. ὅπως δ’ ἂν τὴν ἀλήθειαν ἑκάστου
<span class="lb" data-page="5.721" data-line="16" id="l5.721.16"></span>τῶν ζητουμένων <span class="milestone ed2page" data-n="5.249" data-unit="ed2page" id="ed2page.5.249"></span>εὑρίσκοι τις, ἄκουσον ἐμοῦ πρότερον
<span class="lb" data-page="5.721" data-line="17" id="l5.721.17"></span>διηγησαμένου σαφῶς τε καὶ διὰ συντόμων, ἃ δ’ ἂν
<span class="pb" data-page="5.722" id="p5.722"></span>
<span class="lb" data-page="5.722" data-line="1" id="l5.722.1"></span>ἀκούσῃς, τῇ μνήμῃ παραθέμενος ἐπὶ τὰς ἐκείνων ἧκε ῥήσεις.
<span class="lb" data-page="5.722" data-line="2" id="l5.722.2"></span>ἐγὼ δέ σοί φημι τὴν τῶν ζητουμένων ἀλήθειαν εὑρεθήσεσθαι,
<span class="lb" data-page="5.722" data-line="3" id="l5.722.3"></span>πρῶτον μὲν γνόντι τὴν ἀρχὴν τῆς ἐπ’ αὐτὰ ὁδοῦ,
<span class="lb" data-page="5.722" data-line="4" id="l5.722.4"></span>ταύτης γὰρ ἁμαρτὼν, εἰς πολλὴν ἄλλην τε καὶ πλάνην ἀφίξῃ
<span class="lb" data-page="5.722" data-line="5" id="l5.722.5"></span>λόγων. διὰ τῶν αὐτῶν δὲ κριτηρίων, δι’ ὧν τὴν ἀρχὴν εὗρες,
<span class="lb" data-page="5.722" data-line="6" id="l5.722.6"></span>εὑρήσεις καὶ τὸ μετὰ τὴν ἀρχὴν δεύτερον, εἶθ’ ὁμοίως
<span class="lb" data-page="5.722" data-line="7" id="l5.722.7"></span>τὸ τρίτον, καὶ ἕκαστον τῶν ἐφεξῆς. πῶς οὖν ἔστι τὴν ἀρχὴν
<span class="lb" data-page="5.722" data-line="8" id="l5.722.8"></span>εὑρίσκειν; ἐπειδὴ καὶ ὁ Πλάτων ἐπαινέσας τὴν παροιμίαν,
<span class="lb" data-page="5.722" data-line="9" id="l5.722.9"></span>ἐν ᾗ λέγομεν, ἀρχὴ δέ τοι ἥμισυ <span class="milestone ed1page" data-n="1.330" data-unit="ed1page" id="ed1page.1.330"></span>παντὸς, αὐτὸς
<span class="lb" data-page="5.722" data-line="10" id="l5.722.10"></span>προσέθηκε τὸ μέγιστον, εἰπὼν ἀρχὴν παντὸς ἔργου μέγιστον
<span class="lb" data-page="5.722" data-line="11" id="l5.722.11"></span>εἶναι, ὥσπερ καὶ ἄλλοι τινὲς, οἱ μὲν οὐ μόνον τὸ
<span class="lb" data-page="5.722" data-line="12" id="l5.722.12"></span>ἥμισυ τοῦ παντὸς εἶναι τὴν ἀρχὴν ἔφασαν, ἀλλὰ καὶ πλέον
<span class="lb" data-page="5.722" data-line="13" id="l5.722.13"></span>ἢ τὸ ἥμισυ, τινὲς δὲ καὶ τὸ πᾶν δυνάμει. δείξομεν οὖν
<span class="lb" data-page="5.722" data-line="14" id="l5.722.14"></span>ἤδη, πῶς ἄν τις εὑρίσκοι τὴν ἀρχὴν τῆς τῶν ζητουμένων
<span class="lb" data-page="5.722" data-line="15" id="l5.722.15"></span>εὑρέσεως, ἀναμνήσαντες ἃ διὰ μακρῶν ἔν τε τῇ περὶ τῆς
<span class="lb" data-page="5.722" data-line="16" id="l5.722.16"></span>ἀποδείξεως πραγματείᾳ λέλεκται καὶ κατ’ ἄλλας τινάς. εἰ
<span class="lb" data-page="5.722" data-line="17" id="l5.722.17"></span>μὲν γὰρ οὐδὲν ἡμῖν ἐστι φυσικὸν κριτήριον, οὐδὲ τεχνικὸν
<span class="pb" data-page="5.723" id="p5.723"></span>
<span class="lb" data-page="5.723" data-line="1" id="l5.723.1"></span>οὐδὲν εὑρεῖν δυνησόμεθα· φυσικὰ δ’ ἔχοντες, εὕροιμεν ἄν
<span class="lb" data-page="5.723" data-line="2" id="l5.723.2"></span>τι καὶ τεχνικόν. ἆρ’ οὖν ἔχομέν τινα φυσικὰ κριτήρια κοινὰ
<span class="lb" data-page="5.723" data-line="3" id="l5.723.3"></span>πάντες ἄνθρωποι; οὐδὲ γὰρ ἐνδέχεται φυσικὰ λέγειν αὐτὰ
<span class="lb" data-page="5.723" data-line="4" id="l5.723.4"></span>τὰ μὴ κοινὰ πάντων ὄντα. χρὴ γὰρ δή που τὰ φυσικὰ
<span class="lb" data-page="5.723" data-line="5" id="l5.723.5"></span>πρὸς τῷ πάντων εἶναι κοινὰ καὶ τὴν φυσικὴν ἔχειν κοινήν.
<span class="lb" data-page="5.723" data-line="6" id="l5.723.6"></span>ἐγὼ μὲν ἔχειν φημὶ πάντας ἡμᾶς φυσικὰ κριτήρια, καὶ τοῦτ’
<span class="lb" data-page="5.723" data-line="7" id="l5.723.7"></span>ἀναμιμνήσκων, οὐ διδάσκων, οὐδ’ ἀποδεικνὺς, οὐδ’ ὡς αὐτὸς
<span class="lb" data-page="5.723" data-line="8" id="l5.723.8"></span>εἰρηκὼς λέγω. τίνα δέ ἐστι ταῦτα; τοὺς κατὰ φύσιν
<span class="lb" data-page="5.723" data-line="9" id="l5.723.9"></span>ἔχοντας τῶν ὀφθαλμῶν ὁρῶντας τὰ ὁρατὰ, καὶ κατὰ φύσιν
<span class="lb" data-page="5.723" data-line="10" id="l5.723.10"></span>ἔχοντας τῶν ὤτων ἀκούοντας τὰ ἀκουστὰ, καὶ γλῶτταν
<span class="lb" data-page="5.723" data-line="11" id="l5.723.11"></span>γευομένην χυμῶν, καὶ ῥῖνας ὀσμῶν, καὶ σύμπαν τὸ δέρμα
<span class="lb" data-page="5.723" data-line="12" id="l5.723.12"></span>τῶν ἁπτῶν, ἐπὶ δὲ τούτοις τὴν γνώμην, ἢ ἔννοιαν, ἢ ὅ τί
<span class="lb" data-page="5.723" data-line="13" id="l5.723.13"></span>ποτ’ ἂν ἐθέλῃ τις ὀνομάζειν, ᾧ διαγιγνώσκομεν ἀκόλουθόν
<span class="lb" data-page="5.723" data-line="14" id="l5.723.14"></span>τε καὶ μαχόμενον, καὶ ἄλλα, ἃ καταπέπτωκε τούτοις, ἐν οἷς
<span class="lb" data-page="5.723" data-line="15" id="l5.723.15"></span>ἐστι καὶ διαίρεσις καὶ σύνθεσις ὁμοιότης τε καὶ ἀνομοιότης,
<span class="lb" data-page="5.723" data-line="16" id="l5.723.16"></span>ἀφ’ ὧν ὁ παρὼν ὡρμήθη λόγος. ὁ μὲν οὖν Ἱπποκράτης
<span class="lb" data-page="5.723" data-line="17" id="l5.723.17"></span>οὕτως ἔγραψε περὶ αὐτῶν· ἢ ὅμοια, ἢ ἀνόμοια ἐξ ἀρχῆς
<span class="pb" data-page="5.724" id="p5.724"></span>
<span class="lb" data-page="5.724" data-line="1" id="l5.724.1"></span>ἀπὸ τῶν μεγίστων καὶ ῥηΐστων, ἀπὸ τῶν πάντως πάντη
<span class="lb" data-page="5.724" data-line="2" id="l5.724.2"></span>γιγνωσκομένων, ἃ καὶ ἰδεῖν καὶ ἀκοῦσαι ἔστιν, ἃ καὶ τῇ
<span class="lb" data-page="5.724" data-line="3" id="l5.724.3"></span>ὄψει, καὶ τῇ ῥινὶ, καὶ τῇ γλώσσῃ, καὶ τῇ γνώμῃ ἔστιν
<span class="lb" data-page="5.724" data-line="4" id="l5.724.4"></span>αἰσθέσθαι, οἷς γιγνώσκομεν ἅπασιν ἔστι γνῶναι. ταύτην
<span class="lb" data-page="5.724" data-line="5" id="l5.724.5"></span>τὴν ῥῆσιν ἐξηγησάμενος τελέως ἐν τῷ πρώτῳ τῶν εἰς τὸ
<span class="lb" data-page="5.724" data-line="6" id="l5.724.6"></span>κατ’ ἰητρεῖον ὑπομνημάτων, οὐδὲν ἔτι δέομαι διέρχεσθαι
<span class="lb" data-page="5.724" data-line="7" id="l5.724.7"></span>νῦν, ἀλλ’ ἀρκέσει τὰ κεφάλαια μόνον αὐτῆς εἰπεῖν, ὅτι
<span class="lb" data-page="5.724" data-line="8" id="l5.724.8"></span>πρὸς τὴν τῶν ὁμοίων τε καὶ ἀνομοίων ἀκριβῆ διάγνωσιν
<span class="lb" data-page="5.724" data-line="9" id="l5.724.9"></span>ἀφικνεῖσθαι χρὴ, τὴν ἀρχὴν τῆς εὑρέσεως αὐτῶν ποιούμενον
<span class="lb" data-page="5.724" data-line="10" id="l5.724.10"></span>ἀπὸ τῶν φυσικῶν κριτηρίων, ἅπερ ἐστὶν αἴσθησίς τε καὶ
<span class="lb" data-page="5.724" data-line="11" id="l5.724.11"></span>γνώμη. καλεῖν δ’ ἔξεστί σοι, ὡς πολλάκις εἴρηταί μοι πολλαχόθι,
<span class="lb" data-page="5.724" data-line="12" id="l5.724.12"></span>καὶ διάνοιαν, καὶ νοῦν, καὶ λογισμὸν, ἢ ὅπως ἄν
<span class="lb" data-page="5.724" data-line="13" id="l5.724.13"></span>τις ἐθέλῃ, φυλάττων τὴν ἔννοιαν, ὡς Ἱπποκράτης βούλεται.
<span class="lb" data-page="5.724" data-line="14" id="l5.724.14"></span>ὡς γὰρ τῶν αἰσθητῶν αἴσθησίς ἐστι τὸ κριτήριον, οὕτω
<span class="lb" data-page="5.724" data-line="15" id="l5.724.15"></span>τῶν νοητῶν ἑτέρα τις δύναμις, ἣν ὅπως ἄν τις ὀνομάζειν
<span class="lb" data-page="5.724" data-line="16" id="l5.724.16"></span>βούληται, συγχωροῦμεν αὐτῷ, μή πως ἡμῖν τὸ πάρεργον
<span class="lb" data-page="5.724" data-line="17" id="l5.724.17"></span>τοῦ ἔργου μεῖζον γένηται. χρώμεθα γὰρ ὀνόμασι καὶ ὅλως
<span class="lb" data-page="5.724" data-line="18" id="l5.724.18"></span>τῇ πρὸς ἀλλήλους διαλέκτῳ χάριν τοῦ δηλῶσαι τὰς κατὰ τὴν
<span class="pb" data-page="5.725" id="p5.725"></span>
<span class="lb" data-page="5.725" data-line="1" id="l5.725.1"></span>ψυχὴν δόξας, ἃς ἐκ τοῦ σκοπεῖσθαι τὴν τῶν πραγμάτων
<span class="lb" data-page="5.725" data-line="2" id="l5.725.2"></span>φύσιν ἐκτησάμεθα. γελοῖον οὖν ἐστι καταλιπόντας τοῦτο
<span class="lb" data-page="5.725" data-line="3" id="l5.725.3"></span>περὶ τῶν ὀνομάτων ἁμιλλᾶσθαι. πῶς δέ φησιν ὁ Ἱπποκράτης
<span class="lb" data-page="5.725" data-line="4" id="l5.725.4"></span>τὴν τῶν πραγμάτων εὑρίσκεσθαι φύσιν; <span class="milestone ed2page" data-n="5.250" data-unit="ed2page" id="ed2page.5.250"></span>ἐὰν ἀπὸ
<span class="lb" data-page="5.725" data-line="5" id="l5.725.5"></span>τῶν μεγίστων καὶ ῥᾴστων ἀρξώμεθα· μεγίστων μὲν κατὰ
<span class="lb" data-page="5.725" data-line="6" id="l5.725.6"></span>τὴν χρείαν, ῥᾴστων δὲ κατὰ τὴν ἡμετέραν γνῶσιν. ἡ γάρ
<span class="lb" data-page="5.725" data-line="7" id="l5.725.7"></span>τοι φύσις ἄμφω ταῦθ’ ἡμῖν ἔδωκεν, αὐτά τε τὰ κριτήρια
<span class="lb" data-page="5.725" data-line="8" id="l5.725.8"></span>καὶ τὸ πιστεύειν αὐτοῖς ἀδιδάκτως. αὐτὰ μὲν οὖν τὰ κριτήρια
<span class="lb" data-page="5.725" data-line="9" id="l5.725.9"></span>τά τε ὄργανα τῶν αἰσθήσεών ἐστι καὶ αἱ χρώμεναι
<span class="lb" data-page="5.725" data-line="10" id="l5.725.10"></span>τοῖς ὀργάνοις δυνάμεις· ἡ δὲ πίστις αὐτῶν ἀδίδακτός τε
<span class="lb" data-page="5.725" data-line="11" id="l5.725.11"></span>καὶ φύσει οὐκ ἀνθρώποις μόνον, ἀλλὰ καὶ τοῖς ἄλλοις
<span class="lb" data-page="5.725" data-line="12" id="l5.725.12"></span>ζώοις ὑπάρχουσα. καὶ γὰρ ὁρῶντα τὸν προσιόντα καὶ
<span class="lb" data-page="5.725" data-line="13" id="l5.725.13"></span>ἀκούοντα ψόφου τινὸς ἢ φωνῆς ὑποφεύγει μὲν αὐτίκα,
<span class="lb" data-page="5.725" data-line="14" id="l5.725.14"></span>μείζονος ὀφθέντος ζώου, μένει δὲ κατὰ χώραν, ἐὰν ἐλάττονός
<span class="lb" data-page="5.725" data-line="15" id="l5.725.15"></span>τε καὶ ἀσθενεστέρου τοῦ προσιόντος αἰσθάνηται. εἰ
<span class="lb" data-page="5.725" data-line="16" id="l5.725.16"></span>μὲν οὖν ἀπιστεῖ τις τοῖς δι’ αἰσθήσεως ἢ νοήσεως ἐναργῶς
<span class="lb" data-page="5.725" data-line="17" id="l5.725.17"></span>φαινομένοις, οὐδ’ ἐπιχειρεῖν χρὴ συστάσει τέχνης οὐδεμιᾶς·
<span class="lb" data-page="5.725" data-line="18" id="l5.725.18"></span>εἰ δὲ φαίνεται τὰ τῶν τεχνῶν ἔργα τῷ βίῳ τῶν
<span class="pb" data-page="5.726" id="p5.726"></span>
<span class="lb" data-page="5.726" data-line="1" id="l5.726.1"></span>ἀνθρώπων χρήσιμα, πάντως που τοῖς φυσικοῖς κριτηρίοις οἱ
<span class="lb" data-page="5.726" data-line="2" id="l5.726.2"></span>πιστεύοντες ἄνθρωποι τὴν κρίσιν αὐτῶν ἐποιήσαντο. καὶ
<span class="lb" data-page="5.726" data-line="3" id="l5.726.3"></span>ἡμεῖς εὐτυχέστεροι κατὰ τοσοῦτον ἐκείνων ἐσμὲν, ὅτι τὰ
<span class="lb" data-page="5.726" data-line="4" id="l5.726.4"></span>χρήσιμα πολλῷ χρόνῳ μετὰ καμάτων τε καὶ φροντίδων εὑρεθέντα
<span class="lb" data-page="5.726" data-line="5" id="l5.726.5"></span>τοῖς πρὸ ἡμῶν αὐτοὶ μανθάνομεν ὀλίγῳ χρόνῳ.
<span class="lb" data-page="5.726" data-line="6" id="l5.726.6"></span>ἐὰν οὖν τῷ λοιπῷ τοῦ βίου μὴ κατὰ τὸ πάρεργον ἀσκῶμεν
<span class="lb" data-page="5.726" data-line="7" id="l5.726.7"></span>τὰς τέχνας, ἀλλὰ περὶ τὴν τῶν ὁμοίων τε καὶ ἀνομοίων
<span class="lb" data-page="5.726" data-line="8" id="l5.726.8"></span>διάγνωσιν ἀεὶ φροντίζωμεν, οὐδὲν κωλύει τῶν ἔμπροσθεν
<span class="lb" data-page="5.726" data-line="9" id="l5.726.9"></span>ἡμᾶς γενέσθαι βελτίους. πῶς οὖν γυμνασόμεθα καὶ ἀσκήσομεν
<span class="lb" data-page="5.726" data-line="10" id="l5.726.10"></span>ἡμᾶς αὐτούς; ἀπὸ τῶν γνωσθῆναι ῥᾴστων ἀρξάμενοι,
<span class="lb" data-page="5.726" data-line="11" id="l5.726.11"></span>καθάπερ ὁ Ἱπποκράτης εἶπε. ταῦτα γάρ ἐστι τὰ μεγάλην
<span class="lb" data-page="5.726" data-line="12" id="l5.726.12"></span>ἔχοντα τήν τε εἰς ὅλον τὸν βίον χρείαν καὶ τὴν πρὸς ἄλληλα
<span class="lb" data-page="5.726" data-line="13" id="l5.726.13"></span>διαφοράν.
</p>
          </article>

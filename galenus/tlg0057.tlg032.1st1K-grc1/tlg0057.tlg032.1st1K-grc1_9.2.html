<article xmlns="http://www.w3.org/1999/xhtml" id="urn:cts:greekLit:tlg0057.tlg032.1st1K-grc1:9.2">
<span class="pb page1" data-page="5.726" id="p5.726"></span>
<span class="milestone ed1page page1" data-n="1.330" data-unit="ed1page" id="ed1page.1.330"></span>
<span class="milestone ed2page page1" data-n="5.250" data-unit="ed2page" id="ed2page.5.250"></span>
            <p>
<span class="lb" data-page="5.726" data-line="14" id="l5.726.14"></span>Ἐρῶ δὲ καὶ παράδειγμά σοι παρ’ ἑκατέρου
<span class="lb" data-page="5.726" data-line="15" id="l5.726.15"></span>τῶν ἀνδρῶν ἕνεκα νοήσεως ἐναργεστέρας. ὁ μὲν οὖν Ἱπποκράτης
<span class="lb" data-page="5.726" data-line="16" id="l5.726.16"></span>οὕτως φησὶν ἐν Προγνωστικῷ· σκέπτεσθαι δὲ χρὴ
<span class="lb" data-page="5.726" data-line="17" id="l5.726.17"></span>ᾧδε ἐν τοῖσι τῶν ὑγιαινόντων, μάλιστα δὲ εἰ αὐτὸ ἑαυτῷ,
<span class="lb" data-page="5.726" data-line="18" id="l5.726.18"></span>οὕτως γὰρ ἂν εἴη ἄριστον, τὸ δὲ ἐναντιώτατον τοῦ ὁμοίου
<span class="pb" data-page="5.727" id="p5.727"></span>
<span class="lb" data-page="5.727" data-line="1" id="l5.727.1"></span>δεινότατον. εἴη δ’ ἂν τὸ τοιοῦτον ῥὶς ὀξεῖα, ὀφθαλμοὶ
<span class="lb" data-page="5.727" data-line="2" id="l5.727.2"></span>κοῖλοι, καὶ τὰ ἄλλα τὰ ἐφεξῆς εἰρημένα. φαίνεται γὰρ ἐν
<span class="lb" data-page="5.727" data-line="3" id="l5.727.3"></span>τούτοις τὴν ἀρχὴν τῆς διαγνώσεως τῶν προγνωστικῶν χωρίων
<span class="lb" data-page="5.727" data-line="4" id="l5.727.4"></span>ἀπὸ τῶν ἐναντιωτάτων τοῖς κατὰ φύσιν ἔχουσι πεποιημένος,
<span class="lb" data-page="5.727" data-line="5" id="l5.727.5"></span>ἅπερ καὶ μέγιστ’ ἐστὶ, καὶ πᾶσι γνωσθήσεται
<span class="lb" data-page="5.727" data-line="6" id="l5.727.6"></span>ῥᾴδια. ταῦτα δέ τις προμαθὼν δυνήσεται κατὰ βραχὺ
<span class="lb" data-page="5.727" data-line="7" id="l5.727.7"></span>μεταβαίνων ἐπὶ τὰ πλησίον ἀλλήλοις ἀφικέσθαι ποτὲ, καθάπερ
<span class="lb" data-page="5.727" data-line="8" id="l5.727.8"></span>ἐπεδείξαμεν ἐν τῷ Προγνωστικῷ πεποιηκότα τὸν Ἱπποκράτην.
<span class="lb" data-page="5.727" data-line="9" id="l5.727.9"></span>ἀλλὰ καὶ ὁ Πλάτων οὕτως ἔγραψε περὶ αὐτῶν,
<span class="lb" data-page="5.727" data-line="10" id="l5.727.10"></span>ἡνίκα πεποίηκεν ἐν Πολιτείᾳ παρακαλούμενον Σωκράτην ὑπὸ
<span class="lb" data-page="5.727" data-line="11" id="l5.727.11"></span>Γλαύκωνός τε καὶ Ἀδειμάντου διελεῖν αὐτοῖς πάντα τὸν
<span class="lb" data-page="5.727" data-line="12" id="l5.727.12"></span>περὶ δικαιοσύνης λόγον. ἐπειδὴ γὰρ ἠπίστατο δεησόμενον
<span class="lb" data-page="5.727" data-line="13" id="l5.727.13"></span>αὐτὸν εἰς τὸ δεῖξαι τὸ προτεθὲν, ὡς οὐκ ἔστι μία τῆς
<span class="lb" data-page="5.727" data-line="14" id="l5.727.14"></span>ὅλης ἡμῶν ψυχῆς ἡ οὐσία, διὰ τοῦτο πρότερον ἐπὶ πόλεως
<span class="lb" data-page="5.727" data-line="15" id="l5.727.15"></span>ἀξιοῖ ποιήσασθαι τὸν λόγον. ἔχει δ’ ἡ λέξις ᾧδε. εἶπον
<span class="lb" data-page="5.727" data-line="16" id="l5.727.16"></span>οὖν, ὅπερ μοι ἔδοξεν, ὅτι τὸ ζήτημα, ᾧ ἐπιχειροῦμεν, οὐ
<span class="lb" data-page="5.727" data-line="17" id="l5.727.17"></span>φαῦλον, ἀλλ’ ὀξὺ βλέποντος, ὡς ἐμοὶ φαίνεται. ἐπειδὴ
<span class="pb" data-page="5.728" id="p5.728"></span>
<span class="lb" data-page="5.728" data-line="1" id="l5.728.1"></span>μὲν οὖν ἡμεῖς οὐ δεινοὶ, δοκῶ μοι, ἦν δ’ ἐγὼ, τοιαύτην
<span class="lb" data-page="5.728" data-line="2" id="l5.728.2"></span>ποιήσασθαι ζήτησιν αὐτοῦ, οἵαν περ ἂν εἰ προσέταξέ τις
<span class="lb" data-page="5.728" data-line="3" id="l5.728.3"></span>γράμματα σμικρὰ πόῤῥωθεν ἀναγνῶναι μὴ πάνυ ὀξὺ βλέπουσιν,
<span class="lb" data-page="5.728" data-line="4" id="l5.728.4"></span>ἔπειτά τις ἐνενόησεν, ὅτι τὰ αὐτὰ <span class="milestone ed2page" data-n="5.251" data-unit="ed2page" id="ed2page.5.251"></span>γράμματά
<span class="lb" data-page="5.728" data-line="5" id="l5.728.5"></span>ἐστί που καὶ ἄλλοθι μείζω τε καὶ ἐν μείζονι, ἕρμαιον ἂν
<span class="lb" data-page="5.728" data-line="6" id="l5.728.6"></span>ἐφάνη, οἶμαι, ἐκεῖνα πρῶτον ἀναγνόντας οὕτως ἐπισκοπεῖν
<span class="lb" data-page="5.728" data-line="7" id="l5.728.7"></span>τὰ ἐλάττω, εἰ τὰ αὐτὰ ὄντα τυγχάνει. πάνυ μὲν οὖν, ἔφη
<span class="lb" data-page="5.728" data-line="8" id="l5.728.8"></span>ὁ Ἀδείμαντος. ἀλλὰ τί τοιοῦτον, ὦ Σώκρατες, ἐν τῇ περὶ
<span class="lb" data-page="5.728" data-line="9" id="l5.728.9"></span>δικαίου ζητήσει καθορᾷς; ἐγώ σοι, ἔφην, ἐρῶ. δικαιοσύνη,
<span class="lb" data-page="5.728" data-line="10" id="l5.728.10"></span>φαμὲν, ἔστιν ἑνὸς ἀνδρὸς, ἔστι δέ που πάλιν τῆς ὅλης πόλεως;
<span class="lb" data-page="5.728" data-line="11" id="l5.728.11"></span>πάνυ γε, ἦ δ’ ὅς. οὐκοῦν μείζων πόλις ἑνὸς ἀνδρός;
<span class="lb" data-page="5.728" data-line="12" id="l5.728.12"></span>μείων, ἔφη. ἴσως τοίνυν πλείων ἂν δικαιοσύνη ἐν τῷ μείζονι
<span class="lb" data-page="5.728" data-line="13" id="l5.728.13"></span>ἂν εἴη, καὶ ἐστι καταμαθεῖν. εἰ οὖν βούλεσθε, πρῶτον
<span class="lb" data-page="5.728" data-line="14" id="l5.728.14"></span>ἐν ταῖς πόλεσι ζητήσωμεν, ποῖόν τί ἐστιν, ἔπειτα οὕτως
<span class="lb" data-page="5.728" data-line="15" id="l5.728.15"></span>ἐπισκεψώμεθα καὶ ἐν ἑνὶ ἑκάστῳ τὴν τοῦ μείζονος ὁμοιότητα,
<span class="lb" data-page="5.728" data-line="16" id="l5.728.16"></span>ἐν τῇ τοῦ ἐλάττονος ἰδέᾳ ἐπισκοποῦντες. προγυμνάσας
<span class="lb" data-page="5.728" data-line="17" id="l5.728.17"></span>οὖν ἡμᾶς ἐπὶ πόλεως ὁ Πλάτων, καὶ δείξας, ὅτι ἄλλο
<span class="lb" data-page="5.728" data-line="18" id="l5.728.18"></span>μέν τι τὸ ἄρχον, ἄλλο δέ τι τὸ προπολεμοῦν, καὶ τρίτον
<span class="pb" data-page="5.729" id="p5.729"></span>
<span class="lb" data-page="5.729" data-line="1" id="l5.729.1"></span>ἄλλο τὸ δημιουργικὸν ἔθνος ἐν αὐτῇ, μεταβὰς ἐπὶ τὴν
<span class="lb" data-page="5.729" data-line="2" id="l5.729.2"></span>ψυχὴν, καὶ κατ’ αὐτὴν ἐπιδείκνυσιν ἒν μέν τι μέρος εἶναι
<span class="lb" data-page="5.729" data-line="3" id="l5.729.3"></span>τὸ ἄρχον, ὅταν εὖ ἔχῃ, <span class="milestone ed1page" data-n="1.331" data-unit="ed1page" id="ed1page.1.331"></span>ἕτερον δὲ τὸ ὑπηρετοῦν αὐτῇ,
<span class="lb" data-page="5.729" data-line="4" id="l5.729.4"></span>καθάπερ ἐν ταῖς πόλεσιν ὑπηρετεῖ τὸ στρατιωτικὸν, τρίτον
<span class="lb" data-page="5.729" data-line="5" id="l5.729.5"></span>δὲ τὸ λοιπὸν, ὃ τοῦ τρέφεσθαι τὸ σῶμα χάριν οἱ δημιουργοῦντες
<span class="lb" data-page="5.729" data-line="6" id="l5.729.6"></span>ἡμᾶς προσέθεσαν, κᾂν οἱ ἀγύμναστοι τοῦ διακρίνειν
<span class="lb" data-page="5.729" data-line="7" id="l5.729.7"></span>ἀπ’ ἀλλήλων τὰς ὁμοιότητας ἓν εἶναι νομίζουσιν,
<span class="lb" data-page="5.729" data-line="8" id="l5.729.8"></span>οὐ τρία τὰ εἰρημένα μόρια τῆς ψυχῆς. ὅπως οὖν χρὴ
<span class="lb" data-page="5.729" data-line="9" id="l5.729.9"></span>γυμνάζεσθαι περὶ τὴν διάκρισιν αὐτῶν, ἐδίδαξεν ὁ Πλάτων
<span class="lb" data-page="5.729" data-line="10" id="l5.729.10"></span>ἐπί τε τῆς πόλεως διὰ πάσης σχεδόν τι τῆς Πολιτείας, ἐπί
<span class="lb" data-page="5.729" data-line="11" id="l5.729.11"></span>τε τῆς ψυχῆς τὸ μὲν κυριώτατον τῆς διανοίας ἐν τῷ τετάρτῳ
<span class="lb" data-page="5.729" data-line="12" id="l5.729.12"></span>βιβλίῳ, τὸ δὲ ἑπόμενον αὐτῇ κατὰ τὰ ἄλλα. καιρὸς
<span class="lb" data-page="5.729" data-line="13" id="l5.729.13"></span>οὖν ἤδη καὶ τῶν εἰρημένων αὐτῷ κατὰ τὸν Φαῖδρον ἀκοῦσαι.
<span class="lb" data-page="5.729" data-line="14" id="l5.729.14"></span>ἡ ἀπάτη πότερον ἐν πολὺ διαφέρουσι γίγνεται μᾶλλον,
<span class="lb" data-page="5.729" data-line="15" id="l5.729.15"></span>ἢ ὀλίγον; ἐν τοῖς ὀλίγον. ἀλλὰ μὴν κατὰ σμικρὸν
<span class="lb" data-page="5.729" data-line="16" id="l5.729.16"></span>καταβαίνων μᾶλλον λήσεις ἐλθὼν ἐπὶ τὸ ἐναντίον ἢ κατὰ
<span class="lb" data-page="5.729" data-line="17" id="l5.729.17"></span>μέγα. πῶς δ’ οὔ; δεῖ ἄρα τὸν μέλλοντα ἀπατήσειν μὲν
<span class="lb" data-page="5.729" data-line="18" id="l5.729.18"></span>ἄλλον, αὐτὸν δὲ μὴ ἀπατηθήσεσθαι τὴν ὁμοιότητα τῶν ὄντων
<span class="pb" data-page="5.730" id="p5.730"></span>
<span class="lb" data-page="5.730" data-line="1" id="l5.730.1"></span>καὶ ἀνομοιότητα ἀκριβῶς διϊδεῖν. ἀνάγκη μὲν οὖν. ἦ οὖν
<span class="lb" data-page="5.730" data-line="2" id="l5.730.2"></span>οἷός τ’ ἔσται ἀλήθειαν ἀγνοῶν ἑκάστου τὴν τοῦ ἀγνοουμένου
<span class="lb" data-page="5.730" data-line="3" id="l5.730.3"></span>ὁμοιότητα μικράν τε καὶ μεγάλην ἐν τοῖς ἄλλοις διαγιγνώσκειν;
<span class="lb" data-page="5.730" data-line="4" id="l5.730.4"></span>ἀδύνατον. οὐκ οὖν τοῖς παρὰ τὰ ὄντα δοξάζουσι
<span class="lb" data-page="5.730" data-line="5" id="l5.730.5"></span>καὶ ἀπατωμένοις δῆλον ὡς τὸ πάθος τοῦτο δι’
<span class="lb" data-page="5.730" data-line="6" id="l5.730.6"></span>ὁμοιοτήτων τινῶν εἰσεῤῥύη; γίγνεται οὖν οὕτω. ἔστιν οὖν
<span class="lb" data-page="5.730" data-line="7" id="l5.730.7"></span>ὅπως τεχνικὸς ἔσται μεταβιβάζειν κατὰ σμικρὸν διὰ τῶν
<span class="lb" data-page="5.730" data-line="8" id="l5.730.8"></span>ὁμοιοτήτων ἀπὸ τοῦ ὄντος ἑκάστοτε ἐπὶ τοὐναντίον ἀπάγων,
<span class="lb" data-page="5.730" data-line="9" id="l5.730.9"></span>ἢ αὐτὸς τοῦτο διαφεύγειν ὁ μὴ ἐγνωρικὼς, ὅ ἐστιν ἕκαστον
<span class="lb" data-page="5.730" data-line="10" id="l5.730.10"></span>τῶν ὄντων; οὐ μή ποτε. λόγων ἄρα τέχνην, ὦ ἑταῖρε, ὁ
<span class="lb" data-page="5.730" data-line="11" id="l5.730.11"></span>τὴν ἀλήθειαν μὴ εἰδὼς, δόξας δὲ τεθηρευκὼς, γελοίαν τινὰ,
<span class="lb" data-page="5.730" data-line="12" id="l5.730.12"></span>ὡς ἔοικε, καὶ ἄτεχνον παρέξεται. ὅτι δ’, ὡς Ἱπποκράτης
<span class="lb" data-page="5.730" data-line="13" id="l5.730.13"></span>ἔλεγε, τινὰ μέν ἐστι ῥᾷστα γνωσθῆναι, τινὰ δ’ οὐκ ἔστι,
<span class="lb" data-page="5.730" data-line="14" id="l5.730.14"></span>τὴν ἀρχὴν ἀπὸ τῶν ῥᾴστων ποιητέον, ἃ καὶ πᾶσιν ἀνθρώποις
<span class="lb" data-page="5.730" data-line="15" id="l5.730.15"></span>ὡμολόγηται διὰ τὴν ἐνάργειαν. οὕτω καὶ ὁ Πλάτων
<span class="lb" data-page="5.730" data-line="16" id="l5.730.16"></span>ἐγίγνωσκεν· μάθοις δ’ ἂν ἐκ τῆσδε τῆς ῥήσεως αὐτοῦ.
<span class="lb" data-page="5.730" data-line="17" id="l5.730.17"></span>ἆρ’ οὖν οὐ παντὶ δῆλον τό γε τοιόνδε, ὡς περὶ μὲν ἔνια
<span class="lb" data-page="5.730" data-line="18" id="l5.730.18"></span>τῶν τοιούτων ὁμονοητικῶς ἔχομεν, περὶ δ’ ἔνια στασιαστικῶς;
<span class="pb" data-page="5.731" id="p5.731"></span>
<span class="lb" data-page="5.731" data-line="1" id="l5.731.1"></span>δοκῶ μὲν ὃ λέγεις μανθάνειν, ἔτι δ’ εἰπὲ σαφέστερον.
<span class="lb" data-page="5.731" data-line="2" id="l5.731.2"></span>ὅταν τις ὄνομα εἴπῃ σιδήρου ἢ ἀργύρου, ἆρ’ οὐ τὸ
<span class="lb" data-page="5.731" data-line="3" id="l5.731.3"></span>αὐτὸ πάντες διενοήθημεν; καὶ μάλα. τί δ’, ὅταν δικαίου
<span class="lb" data-page="5.731" data-line="4" id="l5.731.4"></span>ἢ ἀγαθοῦ; οὐκ ἄλλος ἄλλῃ φέρεται, καὶ ἀμφισβητοῦσιν ἀλλήλοις
<span class="lb" data-page="5.731" data-line="5" id="l5.731.5"></span>τε καὶ ἡμῖν αὐτοῖς; πάνυ μὲν οὖν. ἐν μὲν ἄρα τοῖς
<span class="lb" data-page="5.731" data-line="6" id="l5.731.6"></span>συμφωνοῦμεν, ἐν δὲ τοῖς οὔ. οὕτω. ποτέρωθεν οὖν εὐαπατητότεροί
<span class="lb" data-page="5.731" data-line="7" id="l5.731.7"></span>ἐσμεν, καὶ ἡ ῥητορικὴ ὲν ποτέροις μεῖζον δύναται
<span class="lb" data-page="5.731" data-line="8" id="l5.731.8"></span>εἶναι; δηλονότι ἐν οἷς πλανώμεθα. οὐκοῦν τὸν
<span class="lb" data-page="5.731" data-line="9" id="l5.731.9"></span>μέλλοντα τέχνην ῥητορικὴν μετιέναι πρῶτον μὲν δεῖ ταῦτα
<span class="lb" data-page="5.731" data-line="10" id="l5.731.10"></span>ὁδῷ ηὑρῆσθαι, καὶ εἰληφέναι τινὰ χαρακτῆρα ἑκατέρου τοῦ
<span class="lb" data-page="5.731" data-line="11" id="l5.731.11"></span>εἴδους, ἐν ᾧ τε ἀνάγκη τὸ πλῆθος πλανᾶσθαι, καὶ ἐν ᾧ
<span class="lb" data-page="5.731" data-line="12" id="l5.731.12"></span>μή. <span class="milestone ed2page" data-n="5.252" data-unit="ed2page" id="ed2page.5.252"></span>καλὸν γοῦν, ὦ Σώκρατες, εἶδος εἴη ἂν κατανενοηκὼς
<span class="lb" data-page="5.731" data-line="13" id="l5.731.13"></span>ὁ τοῦτο λαβών. ἔπειτά γε οἶμαι πρὸς ἑκάστῳ γιγνόμενον
<span class="lb" data-page="5.731" data-line="14" id="l5.731.14"></span>μὴ λανθάνειν, ἀλλ’ ὀξέως αἰσθάνεσθαι, περὶ οὗ ἂν
<span class="lb" data-page="5.731" data-line="15" id="l5.731.15"></span>μέλλῃ ἐρεῖν, ποτέρου ὂν τοῦ γένους τυγχάνει. τί μήν; τί οὖν;
<span class="lb" data-page="5.731" data-line="16" id="l5.731.16"></span>τὸν ἔρωτα πότερον φῶμεν εἶναι τῶν ἀμφισβητησίμων, ἢ τῶν
<span class="lb" data-page="5.731" data-line="17" id="l5.731.17"></span>μή; ἀμφισβητησίμων δήπου. ἢ οἴει ἄν σοι συγχωρῆσαι
<span class="pb" data-page="5.732" id="p5.732"></span>
<span class="lb" data-page="5.732" data-line="1" id="l5.732.1"></span>εἰπεῖν, ἃ δὴ εἶπες περὶ αὐτοῦ, ὡς βλάβη τέ ἐστι τῷ ἐρωμένῳ
<span class="lb" data-page="5.732" data-line="2" id="l5.732.2"></span>καὶ ἐρῶντι, καὶ αὖθις ὡς μέγιστον τῶν ἀγαθῶν τυγχάνει;
<span class="lb" data-page="5.732" data-line="3" id="l5.732.3"></span>ἄριστα λέγεις. αὕτη μὲν ἡ ῥῆσις ἐν τῷ Φαίδρῳ γέγραπται,
<span class="lb" data-page="5.732" data-line="4" id="l5.732.4"></span>διδάσκοντος αὐτοῦ, μηδεμίαν ἀμφισβήτησιν ἔχειν τὰ τοῖς φυσικοῖς
<span class="lb" data-page="5.732" data-line="5" id="l5.732.5"></span>κριτηρίοις ἐναργῶς ὑποπίπτοντα, ἐν οἷς δή τοι μηδ’ ὅλως
<span class="lb" data-page="5.732" data-line="6" id="l5.732.6"></span>ὑποπίπτει τοῖς κριτηρίοις τούτοις, ἢ ἀμυδρῶς ὑποπίπτει, τὴν
<span class="lb" data-page="5.732" data-line="7" id="l5.732.7"></span>ἀμφισβήτησιν γίγνεσθαι, καὶ χρὴ γεγυμνάσθαι κατὰ ταῦτα
<span class="lb" data-page="5.732" data-line="8" id="l5.732.8"></span>διακρίνοντα τὰς τῶν πραγμάτων ὁμοιότητας. ἔνια γὰρ οὕτως
<span class="lb" data-page="5.732" data-line="9" id="l5.732.9"></span>ἔχει πρὸς ἄλληλα κατὰ τὰς τῶν ἐν αὐτοῖς ὁμοιότητας,
<span class="lb" data-page="5.732" data-line="10" id="l5.732.10"></span>ἢ τὴν παραλλαγὴν, ὡς κατά τι μὲν ὑπάρχειν ὅμοια, κατά
<span class="lb" data-page="5.732" data-line="11" id="l5.732.11"></span>τι δ’ ἀνόμοια. καὶ χρὴ τῶν τοιούτων διαγνωστικὸν τὸν
<span class="lb" data-page="5.732" data-line="12" id="l5.732.12"></span>τεχνίτην εἶναι, ὡς ἀκριβῶς τε ἅμα καὶ ταχέως δύνασθαι
<span class="lb" data-page="5.732" data-line="13" id="l5.732.13"></span>γνωρίζειν, εἰ ὅμοιά ἐστιν ἀλλήλοις ἢ ἀνόμοια. ὅπερ οὖν ἀεὶ
<span class="lb" data-page="5.732" data-line="14" id="l5.732.14"></span>καὶ λέγοντός μου καὶ γράφοντος ἀκούεις, ἀκούσῃ πάντως
<span class="lb" data-page="5.732" data-line="15" id="l5.732.15"></span>καὶ νῦν. ἡ καθόλου μέθοδος χωρὶς τοῦ γυμνασθῆναι κατὰ
<span class="lb" data-page="5.732" data-line="16" id="l5.732.16"></span>πολλὰ τῶν ἐν μέρει τεχνίτην ἀγαθὸν οὐχ οἵα τέ ἐστιν ἐργάσασθαι.
<span class="lb" data-page="5.732" data-line="17" id="l5.732.17"></span>καὶ τοῦτ’ ἐπὶ πασῶν ἔνεστί σοι θεάσασθαι τῶν
<span class="pb" data-page="5.733" id="p5.733"></span>
<span class="lb" data-page="5.733" data-line="1" id="l5.733.1"></span>τοιούτων, ἐπ’ ἐνιά γε μὴν οὕτως ἰσχυρὰν δύναμιν ἔχον, ὡς
<span class="lb" data-page="5.733" data-line="2" id="l5.733.2"></span>τὴν μὲν καθόλου μέθοδον ἐνιαυτῷ μόνῳ δύνασθαι τελεώτατα
<span class="lb" data-page="5.733" data-line="3" id="l5.733.3"></span>μαθεῖν, τὴν δ’ ἄσκησιν, εἰ μὴ δι’ ὅλου τοῦ βίου
<span class="lb" data-page="5.733" data-line="4" id="l5.733.4"></span>γένοιτο, κολούειν εἰς τὰ τῆς τέχνης ἔργα. καὶ φαίνεταί γε
<span class="lb" data-page="5.733" data-line="5" id="l5.733.5"></span>σαφῶς οὖσα τοιαύτη τέχνη λογιστική τε καὶ ῥητορικὴ, καὶ
<span class="lb" data-page="5.733" data-line="6" id="l5.733.6"></span>ἡ διὰ τῶν ὀργάνων ἐνεργοῦσα μουσική. τοσαύτης μὲν οὖν
<span class="lb" data-page="5.733" data-line="7" id="l5.733.7"></span>ἀσκήσεως ἀποδεικτικὴ μέθοδος οὐ δεῖται· χρῄζει γοῦν οὐκ
<span class="lb" data-page="5.733" data-line="8" id="l5.733.8"></span>ὀλίγης καὶ αὐτή. γυμνάζεσθαι γοῦν χρὴ γυμνασίαν καθ’
<span class="lb" data-page="5.733" data-line="9" id="l5.733.9"></span>ἑκάστην ἄσκησιν τέχνης ἐν ὕλαις, ὧν τὰς χρησίμους τῷ βίῳ
<span class="lb" data-page="5.733" data-line="10" id="l5.733.10"></span>πράξεις δεόμεθα. κᾂν γὰρ ὅτι μάλιστα τὴν φύσιν ἀρίστην
<span class="lb" data-page="5.733" data-line="11" id="l5.733.11"></span>τις ἔχων εἰς ὁτιοῦν ἔργον ἀμελήσῃ τῆς ἀσκήσεως, οὐδενὸς
<span class="lb" data-page="5.733" data-line="12" id="l5.733.12"></span>τῶν ἀπολειπομένων μὲν τῇ φύσει, πλεονεκτούντων δὲ τῇ
<span class="lb" data-page="5.733" data-line="13" id="l5.733.13"></span>κατὰ τὴν ἄσκησιν ἐπιμελείᾳ βελτίων ἐστί. νόησον γοῦν
<span class="lb" data-page="5.733" data-line="14" id="l5.733.14"></span>τινα τῇ τε τῶν σκελῶν κατασκευῇ καὶ τῇ τοῦ παντὸς
<span class="lb" data-page="5.733" data-line="15" id="l5.733.15"></span>σώματος ῥώμῃ κάλλιστα διακείμενον, ἠμεληκότα δὲ τῆς
<span class="lb" data-page="5.733" data-line="16" id="l5.733.16"></span>φύσεως εἰς τοσοῦτον, ὡς πρὸς τῷ μηδέποτε δραμεῖν ἔτι
<span class="lb" data-page="5.733" data-line="17" id="l5.733.17"></span>κᾀν τῷ περιπατεῖν ἀεὶ βλακεύοντα διατελεῖν, ὡς ἀδύνατόν
<span class="pb" data-page="5.734" id="p5.734"></span>
<span class="lb" data-page="5.734" data-line="1" id="l5.734.1"></span>ἐστι τοῦτον Ὀλυμπιονίκην γενέσθαι χωρὶς τοῦ τὴν ἔμπροσθεν
<span class="lb" data-page="5.734" data-line="2" id="l5.734.2"></span>ἀργίαν ἀποθέμενον εἰς ἔθος ἑαυτὸν μεταστῆσαι
<span class="lb" data-page="5.734" data-line="3" id="l5.734.3"></span>γυμνασίων τῶν κατὰ φύσιν, οὐδὲ τούτων τῶν τυχόντων,
<span class="lb" data-page="5.734" data-line="4" id="l5.734.4"></span>ἀλλὰ μάλιστα οἷά ἐστιν οἰκεῖα σκέλεσιν, ὡς, ἐάν γέ τις
<span class="lb" data-page="5.734" data-line="5" id="l5.734.5"></span>παραλαβὼν τὸν οὕτως πεφυκότα μεταβαίνειν μὲν ἐπὶ
<span class="lb" data-page="5.734" data-line="6" id="l5.734.6"></span>λεπτοῦ σχοινίου διδάξῃ, πρὸς ξύλον δὲ ὄρθιον ἀναῤῥιχᾶσθαι,
<span class="lb" data-page="5.734" data-line="7" id="l5.734.7"></span>καθάπερ οἱ θαυματοποιοὶ διδάσκουσι τοὺς μαθητὰς,
<span class="lb" data-page="5.734" data-line="8" id="l5.734.8"></span>οὐ μόνον οὐκ ἂν ἕλοιτο νίκην Ὀλυμπιονίκην,
<span class="lb" data-page="5.734" data-line="9" id="l5.734.9"></span>ἀλλ’ οὐδὲ τῶν ἐπιτυχόντων ἀνθρώπων ὠκύτερος ἄν ποτε
<span class="lb" data-page="5.734" data-line="10" id="l5.734.10"></span>ὀφθείη. τοῦτ’ οὖν Ἱπποκράτει τε καὶ Πλάτωνι γέγραπται,
<span class="lb" data-page="5.734" data-line="11" id="l5.734.11"></span>παραδείγματα γράψασιν εἴς τε τὰς τέχνας καὶ πάσας
<span class="lb" data-page="5.734" data-line="12" id="l5.734.12"></span>τὰς κατὰ τὸν βίον πράξεις χρήσιμα. παραθήσομαι δὲ
<span class="lb" data-page="5.734" data-line="13" id="l5.734.13"></span>ὀλίγα χάριν τοῦ συνοφθῆναι τὴν ἰδέαν αὐτῶν. οὐ μὴν
<span class="lb" data-page="5.734" data-line="14" id="l5.734.14"></span>καὶ ἀρκεσθῆναί γε τούτοις ἀξιῶ τοὺς βουλομένους γενέσθαι
<span class="lb" data-page="5.734" data-line="15" id="l5.734.15"></span>τεχνίτας κατὰ τὰς τέχνας, ἃς ἂν αὐτοὶ τυγχάνωσιν
<span class="lb" data-page="5.734" data-line="16" id="l5.734.16"></span>ἀσκοῦντες, ἀλλὰ γυμνάζεσθαι διὰ παντὸς, ὥσπερ οἱ
<span class="lb" data-page="5.734" data-line="17" id="l5.734.17"></span>ῥητορικοὶ γυμνάζονται καθ’ ἑκάστην ἡμέραν, ὑποθέσεις
<span class="lb" data-page="5.734" data-line="18" id="l5.734.18"></span>εὑρίσκοντες ἐπιτηδείους εἰς τὴν προκειμένην ἄσκησιν.
</p>
          </article>

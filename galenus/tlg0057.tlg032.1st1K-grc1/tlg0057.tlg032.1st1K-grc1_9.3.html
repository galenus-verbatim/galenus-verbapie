<article xmlns="http://www.w3.org/1999/xhtml" id="urn:cts:greekLit:tlg0057.tlg032.1st1K-grc1:9.3">
<span class="pb page1" data-page="5.735" id="p5.735"></span>
<span class="milestone ed1page page1" data-n="1.331" data-unit="ed1page" id="ed1page.1.331"></span>
<span class="milestone ed2page page1" data-n="5.252" data-unit="ed2page" id="ed2page.5.252"></span>
            <p>
<span class="lb" data-page="5.735" data-line="1" id="l5.735.1"></span><span class="milestone ed2page" data-n="5.253" data-unit="ed2page" id="ed2page.5.253"></span>Εἰλήφθω δὴ παρὰ Πλάτωνος μὲν
<span class="lb" data-page="5.735" data-line="2" id="l5.735.2"></span>πρῶτον, ὃ κατὰ τὸ πέμπτον τῆς Πολιτείας ἐδίδαξεν, ἔνθα
<span class="lb" data-page="5.735" data-line="3" id="l5.735.3"></span>περὶ τῆς τῶν γυναικῶν φύσεως ἄρχεται τῶν αὐτῶν ἐπιτηδευμάτων
<span class="lb" data-page="5.735" data-line="4" id="l5.735.4"></span>τοῖς ἀνδράσιν ἀξιῶν μετέχειν αὐτὰς, ὡς ἂν καὶ τὴν
<span class="lb" data-page="5.735" data-line="5" id="l5.735.5"></span>αὐτὴν ἐχούσας φύσιν, εἶτ’ αὐτὸς ἀντιλαμβάνεται τοῦ λόγου.
<span class="lb" data-page="5.735" data-line="6" id="l5.735.6"></span>φησὶ δ’, οὐκ ἂν ἴσως συγχωρῆσαί τινα τὴν αὐτὴν εἶναι φύσιν
<span class="lb" data-page="5.735" data-line="7" id="l5.735.7"></span>ἄῤῥενός τε καὶ θήλεος σώματος, ἐπιδείκνυσί τε, κατὰ τί τὴν
<span class="lb" data-page="5.735" data-line="8" id="l5.735.8"></span>αὐτὴν ἔφη. ἔχει δ’ ὁ σύμπας λόγος αὐτῷ κατὰ τάδε. τὰς
<span class="lb" data-page="5.735" data-line="9" id="l5.735.9"></span>θηλείας τῶν φυλάκων κυνῶν πότερα ξυμφυλάττειν οἰόμεθα
<span class="lb" data-page="5.735" data-line="10" id="l5.735.10"></span>δεῖν, ἅπερ ἂν οἱ ἄῤῥενες φυλάττωσι, καὶ ξυνθηρεύειν, καὶ
<span class="lb" data-page="5.735" data-line="11" id="l5.735.11"></span>τὰ ἄλλα κοινῇ πράττειν, ἢ τὰς μὲν οἰκουρεῖν ἔνδον ὡς
<span class="lb" data-page="5.735" data-line="12" id="l5.735.12"></span>ἀδυνάτους διὰ τὸν τῶν σκυλάκων τόκον τε καὶ τροφὴν, τοὺς
<span class="lb" data-page="5.735" data-line="13" id="l5.735.13"></span>δὲ πονεῖν τε καὶ πᾶσαν ἐπιμέλειαν ἔχειν περὶ τὰ ποίμνια;
<span class="lb" data-page="5.735" data-line="14" id="l5.735.14"></span>κοινῇ, ἔφη, πάντα, πλὴν ὡς ἀσθενεστέραις χρώμεθα, τοῖς
<span class="lb" data-page="5.735" data-line="15" id="l5.735.15"></span>δ’ ὡς ἰσχυροτέροις. οἷόν τ’ οὖν, ἔφην ἐγὼ, ἐπὶ τὰ αὐτὰ
<span class="lb" data-page="5.735" data-line="16" id="l5.735.16"></span>χρῆσθαί τινι ζώῳ, ἐὰν μὴ τὴν αὐτὴν τροφήν τε καὶ
<span class="lb" data-page="5.735" data-line="17" id="l5.735.17"></span><span class="milestone ed1page" data-n="1.332" data-unit="ed1page" id="ed1page.1.332"></span>παιδείαν ἀποδιδῷς; οὐχ οἷόν τε. εἰ ἄρα ταῖς γυναιξὶν ἐπὶ
<span class="lb" data-page="5.735" data-line="18" id="l5.735.18"></span>τὰ αὐτὰ χρησόμεθα καὶ τοῖς ἀνδράσι, τὰ αὐτὰ καὶ διδακτέον
<span class="pb" data-page="5.736" id="p5.736"></span>
<span class="lb" data-page="5.736" data-line="1" id="l5.736.1"></span>αὐτάς. ναί. μουσικὴ μὲν ἐκείνοις καὶ γυμναστικὴ ἐδόθη.
<span class="lb" data-page="5.736" data-line="2" id="l5.736.2"></span>ναί. καὶ ταῖς γυναιξὶν ἄρα τούτω τὼ τέχνα, καὶ τὰ περὶ
<span class="lb" data-page="5.736" data-line="3" id="l5.736.3"></span>τὸν πόλεμον ἀποδοτέον τε καὶ χρηστέον κατὰ ταὐτά. ἐν
<span class="lb" data-page="5.736" data-line="4" id="l5.736.4"></span>τούτοις καθόλου προειπὼν ὁ Πλάτων, ὅτι τῶν αὐτῶν ἁπάντων
<span class="lb" data-page="5.736" data-line="5" id="l5.736.5"></span>ἐστὶ μεταδοτέον τῷ θήλει γένει, μετὰ ταῦτα καὶ περὶ
<span class="lb" data-page="5.736" data-line="6" id="l5.736.6"></span>γυμνασίων ὅσα γυμνοὶ γυμναζόμεθα, καὶ περὶ τῆς ἐπὶ τῶν
<span class="lb" data-page="5.736" data-line="7" id="l5.736.7"></span>ἵππων ὀχήσεως, ὅσα τε πολέμων ἕνεκα διδάσκεται καὶ ἀσκεῖται,
<span class="lb" data-page="5.736" data-line="8" id="l5.736.8"></span>μετέχειν ἐξιοῖ καὶ τὰς γυναῖκας, ἐπ’ αὐτῶν δ’ ἀντιλαμβανόμενος
<span class="lb" data-page="5.736" data-line="9" id="l5.736.9"></span>τοῦ λόγου τάδε φησί. βούλει οὖν, ἦν δ’ ἐγὼ,
<span class="lb" data-page="5.736" data-line="10" id="l5.736.10"></span>ἡμεῖς πρὸς ἡμᾶς αὐτοὺς ὑπὲρ τῶν ἄλλων ἀμφισβητήσωμεν,
<span class="lb" data-page="5.736" data-line="11" id="l5.736.11"></span>ἵνα μὴ ἔρημα τὰ τοῦ ἑτέρου λόγου πολιορκῆται; οὐδὲν, ἔφη,
<span class="lb" data-page="5.736" data-line="12" id="l5.736.12"></span>κωλύει. λέγωμεν δὴ ὑπὲρ αὐτῶν, ὅτι, ὦ Σώκρατές τε καὶ
<span class="lb" data-page="5.736" data-line="13" id="l5.736.13"></span>Γλαύκων, οὐδὲν δεῖ ὑμῖν ἄλλους ἀμφισβητεῖν, αὐτοὶ γὰρ ἐν
<span class="lb" data-page="5.736" data-line="14" id="l5.736.14"></span>ἀρχῇ τῆς κατοικήσεως, ἣν οἰκίζετε πόλιν, ὁμολογεῖτε δεῖν
<span class="lb" data-page="5.736" data-line="15" id="l5.736.15"></span>κατὰ φύσιν ἕκαστον ἕνα ἓν τὸ αὑτοῦ πράττειν, ὡμολογήσαμεν,
<span class="lb" data-page="5.736" data-line="16" id="l5.736.16"></span>οἶμαι. πῶς γὰρ οὔ; ἔστιν οὖν ὅπως οὐ πάμπολυ διαφέρει
<span class="lb" data-page="5.736" data-line="17" id="l5.736.17"></span>γυνὴ ἀνδρὸς τὴν φύσιν; πῶς οὐ διαφέρει; οὐκ οὖν
<span class="lb" data-page="5.736" data-line="18" id="l5.736.18"></span>ἄλλο καὶ ἔργον ἑκατέρῳ προσήκει προστάττειν τὸ κατὰ τὴν
<span class="pb" data-page="5.737" id="p5.737"></span>
<span class="lb" data-page="5.737" data-line="1" id="l5.737.1"></span>ἑαυτοῦ φύσιν; τί μήν; πῶς οὖν οὐχ ἁμαρτάνετε νυνὶ, καὶ
<span class="lb" data-page="5.737" data-line="2" id="l5.737.2"></span>τἀναντία ὑμῖν αὐτοῖς λέγετε φάσκοντες αὖ τοὺς ἄνδρας καὶ
<span class="lb" data-page="5.737" data-line="3" id="l5.737.3"></span>τὰς γυναῖκας δεῖν τὰ αὐτὰ πράττειν, πλεῖστον κεχωρισμένην
<span class="lb" data-page="5.737" data-line="4" id="l5.737.4"></span>φύσιν ἔχοντας; ἔξεις τι, ὦ θαυμάσιε, πρὸς ταῦτ’ ἀπολογεῖσθαι;
<span class="lb" data-page="5.737" data-line="5" id="l5.737.5"></span>ἐν τούτοις εἰπών τινα περὶ τῆς ἀντιλογικῆς δυνάμεως,
<span class="lb" data-page="5.737" data-line="6" id="l5.737.6"></span>ἐφεξῆς γράφει τὴν ῥῆσιν τῆς ἀντιλογίας ᾧδέ πως.
<span class="lb" data-page="5.737" data-line="7" id="l5.737.7"></span>κινδυνεύομεν οὖν ἄκοντες ἀντιλογίας ἅπτεσθαι. πῶς; τὸ
<span class="lb" data-page="5.737" data-line="8" id="l5.737.8"></span>τὴν αὐτὴν φύσιν, ὅτι οὐ τῶν αὐτῶν δεῖ ἐπιτηδευμάτων
<span class="lb" data-page="5.737" data-line="9" id="l5.737.9"></span>τυγχάνειν, πάνυ ἀνδρείως τε καὶ ἐριστικῶς κατὰ τὸ ὄνομα
<span class="lb" data-page="5.737" data-line="10" id="l5.737.10"></span>διώκομεν, ἐπεσκεψάμεθα δὲ οὐδ’ ὁτιοῦν, τί εἶδος τὸ τῆς
<span class="lb" data-page="5.737" data-line="11" id="l5.737.11"></span>ἑτέρας τε καὶ τῆς αὐτῆς φύσεως, καὶ πρὸς τί τεῖνον ὡριζόμεθα
<span class="lb" data-page="5.737" data-line="12" id="l5.737.12"></span>τότε τὰ ἐπιτηδεύματα ἄλλῃ φύσει ἄλλα, τῇ δὲ αὐτῇ
<span class="lb" data-page="5.737" data-line="13" id="l5.737.13"></span>τὰ αὐτὰ ἀπεδίδομεν. οὐ γὰρ οὖν, ἔφη, ἐπεσκεψάμεθα. τοιγάρτοι,
<span class="lb" data-page="5.737" data-line="14" id="l5.737.14"></span>εἶπον, ἔξεστιν ἡμῖν, ὡς ἔοικεν, ἀνερωτᾷν ἡμᾶς αὐτοὺς,
<span class="lb" data-page="5.737" data-line="15" id="l5.737.15"></span>εἰ ἡ αὐτὴ φύσις φαλακρῶν καὶ κομητῶν, καὶ οὐχ ἡ ἐναντία,
<span class="lb" data-page="5.737" data-line="16" id="l5.737.16"></span>καὶ ἐπειδὰν ὁμολογῶμεν, ἐναντίαν εἶναι, ἐὰν φαλακροὶ σκυτοτομῶσι,
<span class="pb" data-page="5.738" id="p5.738"></span>
<span class="lb" data-page="5.738" data-line="1" id="l5.738.1"></span>μὴ ἐᾷν κομήτας, ἐὰν δ’ αὖ κομῆται, μὴ τοὺς
<span class="lb" data-page="5.738" data-line="2" id="l5.738.2"></span>ἑτέρους. <span class="milestone ed2page" data-n="5.254" data-unit="ed2page" id="ed2page.5.254"></span>γελοῖον μὲν τἂν εἴη, ἔφη. ἆρα κατ’
<span class="lb" data-page="5.738" data-line="3" id="l5.738.3"></span>ἄλλο τι, εἶπον ἐγὼ, γελοῖον, ἢ ὅτι τότε οὐ πάντως τὴν
<span class="lb" data-page="5.738" data-line="4" id="l5.738.4"></span>αὐτὴν καὶ τὴν ἑτέραν φύσιν ἐτιθέμεθα, ἀλλ’ ἐκεῖνο τὸ
<span class="lb" data-page="5.738" data-line="5" id="l5.738.5"></span>εἶδος τῆς ἀλλοιώσεώς τε καὶ ὁμοιώσεως μόνον ἐφυλάττομεν
<span class="lb" data-page="5.738" data-line="6" id="l5.738.6"></span>τὸ πρὸς αὐτὰ τεῖνον τὰ ἐπιτηδεύματα; οἷον ἰατρικὸν μὲν
<span class="lb" data-page="5.738" data-line="7" id="l5.738.7"></span>καὶ ἰατρικὴν τὴν ψυχὴν ἔχοντα τὴν αὐτὴν φύσιν ἔχειν
<span class="lb" data-page="5.738" data-line="8" id="l5.738.8"></span>ἐλέγομεν. ἢ οὐκ οἴει; ἔγωγε. ἰατρικὸν δέ γε καὶ τεκτονικὸν
<span class="lb" data-page="5.738" data-line="9" id="l5.738.9"></span>ἄλλην; πάντως που. οὐκοῦν, ἦν δ’ ἐγὼ, καὶ τὸ τῶν
<span class="lb" data-page="5.738" data-line="10" id="l5.738.10"></span>ἀνδρῶν καὶ τὸ τῶν γυναικῶν γένος, ἐὰν μὲν πρὸς τέχνην
<span class="lb" data-page="5.738" data-line="11" id="l5.738.11"></span>τινὰ ἢ ἄλλο ἐπιτήδευμα διαφέρον φαίνηται, τοῦτο δὴ φήσομεν
<span class="lb" data-page="5.738" data-line="12" id="l5.738.12"></span>ἑκατέρῳ δεῖν ἀποδιδόναι, ἐὰν δ’ αὐτῷ τούτῳ φαίνηται
<span class="lb" data-page="5.738" data-line="13" id="l5.738.13"></span>διαφέρειν, τῷ τὸ μὲν θῆλυ τίκτειν, τὸ δ’ ἄῤῥεν ὀχεύειν,
<span class="lb" data-page="5.738" data-line="14" id="l5.738.14"></span>οὐδέν τί πω φήσομεν μᾶλλον ἀποδεδεῖχθαι, ὡς πρὸς ὃ
<span class="lb" data-page="5.738" data-line="15" id="l5.738.15"></span>ἡμεῖς λέγομεν διαφέρει γυνὴ ἀνδρὸς, ἀλλ’ ἔτι οἰησόμεθα
<span class="lb" data-page="5.738" data-line="16" id="l5.738.16"></span>δεῖν τὰ αὐτὰ ἐπιτηδεύειν τούς τε φύλακας ἡμῶν καὶ τὰς
<span class="lb" data-page="5.738" data-line="17" id="l5.738.17"></span>γυναῖκας αὐτῶν. καὶ ὀρθῶς γ’, ἔφην. οὐκοῦν μετὰ τοῦτο·
<span class="pb" data-page="5.739" id="p5.739"></span>
<span class="lb" data-page="5.739" data-line="1" id="l5.739.1"></span>κελεύομεν τὸν τὰ ἐναντία λέγοντα τοῦτο αὐτὸ διδάσκειν
<span class="lb" data-page="5.739" data-line="2" id="l5.739.2"></span>ἡμᾶς, πρὸς τίνα τέχνην ἢ τί ἐπιτήδευμα τῶν περὶ πόλεως
<span class="lb" data-page="5.739" data-line="3" id="l5.739.3"></span>κατασκευὴν, οὐχ ἡ αὐτὴ, ἀλλ’ ἑτέρα φύσις γυναικός τε καὶ
<span class="lb" data-page="5.739" data-line="4" id="l5.739.4"></span>ἀνδρός. δίκαιόν γ’ οὖν. τάχα τοίνυν ἂν, ὅπερ σὺ ὀλίγῳ
<span class="lb" data-page="5.739" data-line="5" id="l5.739.5"></span>πρότερον ἔλεγες, εἴποι ἂν καὶ ἄλλος, ὅτι ὲν μὲν τῷ παραχρῆμα
<span class="lb" data-page="5.739" data-line="6" id="l5.739.6"></span>ἱκανῶς εἰπεῖν οὐ ῥᾴδιον, ἐπισκεψαμένῳ δὲ οὐδὲν
<span class="lb" data-page="5.739" data-line="7" id="l5.739.7"></span>χαλεπόν. εἴποι γὰρ ἄν. βούλει οὖν δεώμεθα τοῦ τὰ τοιαῦτα
<span class="lb" data-page="5.739" data-line="8" id="l5.739.8"></span>ἀντιλέγοντός μοι ἀκολουθῆσαι ἡμῖν, ἐάν πως ἡμεῖς
<span class="lb" data-page="5.739" data-line="9" id="l5.739.9"></span>ἐκεῖνο ἐνδειξώμεθα, ὅτι οὐδέν ἐστιν ἐπιτήδευμα ἴδιον γυναικὶ
<span class="lb" data-page="5.739" data-line="10" id="l5.739.10"></span>πρὸς διοίκησιν πόλεως; πάνυ γε. ἴθι δὴ, φήσομεν πρὸς
<span class="lb" data-page="5.739" data-line="11" id="l5.739.11"></span>αὐτὸν, ἀποκρίνου· ἆρ’ οὕτως ἔλεγες, τὸν μὲν εὐφυῆ πρός
<span class="lb" data-page="5.739" data-line="12" id="l5.739.12"></span>τι εἶναι, τὸν δὲ ἀφυῆ, ἐν ᾧ ὁ μὲν ῥᾳδίως τι μανθάνοι,
<span class="lb" data-page="5.739" data-line="13" id="l5.739.13"></span>ὁ δὲ χαλεπῶς, καὶ ὁ μὲν ἀπὸ βραχείας μαθήσεως ἐπιπολὺ
<span class="lb" data-page="5.739" data-line="14" id="l5.739.14"></span>εὑρετικὸς εἴη οὗ ἔμαθεν, ὁ δὲ πολλῆς μαθήσεως τυχὼν καὶ
<span class="lb" data-page="5.739" data-line="15" id="l5.739.15"></span>μελέτης μηδὲ ἃ ἔμαθε σώζοιτο, καὶ τῷ μὲν τὰ τοῦ σώματος
<span class="lb" data-page="5.739" data-line="16" id="l5.739.16"></span>ἱκανῶς ὑπηρετοῖ τῇ διανοίᾳ, τῷ δ’ ἐναντιοῖτο. ἆρα
<span class="pb" data-page="5.740" id="p5.740"></span>
<span class="lb" data-page="5.740" data-line="1" id="l5.740.1"></span>ἄλλ’ ἄττα ἐστὶν, ἢ ταῦτα, οἷς τὸν εὐφυῆ πρὸς ἕκαστα καὶ
<span class="lb" data-page="5.740" data-line="2" id="l5.740.2"></span>τὸν μὴ ὡρίζου; οὐδεὶς, ἦ δ’ ὃς, ἄλλα φήσει. οἶσθά τι οὖν
<span class="lb" data-page="5.740" data-line="3" id="l5.740.3"></span>ὑπὸ ἀνθρώπων μελετώμενον, ἐν ᾧ οὐ πάντα ταῦτα τὸ τῶν
<span class="lb" data-page="5.740" data-line="4" id="l5.740.4"></span>ἀνδρῶν γένος διαφερόντως ἔχει τοῦ τῶν γυναικῶν; ἢ μακρολογοῦμεν
<span class="lb" data-page="5.740" data-line="5" id="l5.740.5"></span>τήν θ’ ὑφαντικὴν λέγοντες καὶ τὴν τῶν ποπάνων
<span class="lb" data-page="5.740" data-line="6" id="l5.740.6"></span>τε καὶ ἑψημάτων θεραπείαν, ἐν οἷς δή τι δοκεῖ τὸ γυναικεῖον
<span class="lb" data-page="5.740" data-line="7" id="l5.740.7"></span>γένος εἶναι, οὗ καὶ καταγελαστότατόν ἐστι πάμπολυ
<span class="lb" data-page="5.740" data-line="8" id="l5.740.8"></span>ἡττώμενον; ἀληθῆ λέγεις, ἔφη, ὅτι πολυκρατεῖται ἐν ἅπασιν,
<span class="lb" data-page="5.740" data-line="9" id="l5.740.9"></span>ὡς ἔπος εἰπεῖν, τὸ γένος τοῦ γένους. γυναῖκες μέντοι πολλαὶ
<span class="lb" data-page="5.740" data-line="10" id="l5.740.10"></span>πολλῶν ἀνδρῶν βελτίους εἰς πολλὰ, τὸ δ’ ὅλον ἔχει,
<span class="lb" data-page="5.740" data-line="11" id="l5.740.11"></span>ὡς σὺ λέγεις. οὐδέν ἐστιν ἄρα, ὦ φίλε, ἐπιτήδευμα τῶν
<span class="lb" data-page="5.740" data-line="12" id="l5.740.12"></span>πόλιν διοικούντων γυναικὸς, διότι γυνὴ, οὐδὲ ἀνδρὸς, διότι
<span class="lb" data-page="5.740" data-line="13" id="l5.740.13"></span>ἀνὴρ, ἀλλ’ ὁμοίως διεσπαρμέναι αἱ φύσεις ἐν ἀμφοῖν τοῖν
<span class="lb" data-page="5.740" data-line="14" id="l5.740.14"></span>ζώοιν, καὶ πάντων μὲν μετέχει γυνὴ ἐπιτηδευμάτων κατὰ
<span class="lb" data-page="5.740" data-line="15" id="l5.740.15"></span>φύσιν, πάντων δ’ ἀνὴρ, ἐπὶ πᾶσι δ’ ἀσθενέστερον γυνὴ
<span class="lb" data-page="5.740" data-line="16" id="l5.740.16"></span>ἀνδρός. πάνυ γε. τί οὖν ἀνδράσι ταῦτα προστάξομεν,
<span class="lb" data-page="5.740" data-line="17" id="l5.740.17"></span>γυναικὶ δ’ οὐδέν; ἢ καὶ πῶς; ἀλλ’ ἔστι γὰρ, οἶμαι, ὡς
<span class="pb" data-page="5.741" id="p5.741"></span>
<span class="lb" data-page="5.741" data-line="1" id="l5.741.1"></span>φήσομεν, καὶ γυνὴ ἰατρικὴ, ἣ δ’ οὒ, καὶ μουσικὴ, ἣ δ’
<span class="lb" data-page="5.741" data-line="2" id="l5.741.2"></span>ἄμουσος φύσει. τί μήν; γυμναστικὴ δὲ ἄρ’ ἣ καὶ πολεμικὴ,
<span class="lb" data-page="5.741" data-line="3" id="l5.741.3"></span>ἣ δὲ ἀπόλεμος καὶ οὐ φυλογυμναστική; οἶμαι ἔγωγε.
<span class="lb" data-page="5.741" data-line="4" id="l5.741.4"></span>τί δὲ φιλόσοφός τε καὶ θυμοειδὴς, ἣ δὲ ἄθυμος καὶ μισόσοφος;
<span class="lb" data-page="5.741" data-line="5" id="l5.741.5"></span>ἔστι καὶ ταῦτα. ἔστιν ἄρα καὶ φυλακικὴ γυνὴ, ἣ
<span class="lb" data-page="5.741" data-line="6" id="l5.741.6"></span>δ’ οὔ. ἢ οὐ τοιαύτην καὶ τῶν ἀνδρῶν τῶν φυλακικῶν
<span class="lb" data-page="5.741" data-line="7" id="l5.741.7"></span>φύσιν ἐξελεξάμεθα; τοιαύτην μὲν οὖν. καὶ γυναικὸς ἄρα
<span class="lb" data-page="5.741" data-line="8" id="l5.741.8"></span>καὶ ἀνδρὸς ἡ αὐτὴ φύσις εἰς φυλακὴν πόλεως, πλὴν ὅσα
<span class="lb" data-page="5.741" data-line="9" id="l5.741.9"></span>ἡ μὲν ἀσθενεστέρα, ὁ δ’ ἰσχυρότερός ἐστι. φαίνεται.
<span class="lb" data-page="5.741" data-line="10" id="l5.741.10"></span><span class="milestone ed2page" data-n="5.255" data-unit="ed2page" id="ed2page.5.255"></span>καὶ γυναῖκες ἄρα τοιαῦται τοῖς τοιούτοις ἀνδράσιν ἐκλεκτέαι
<span class="lb" data-page="5.741" data-line="11" id="l5.741.11"></span>συνοικεῖν τε καὶ φυλάττειν, ἐπεί πέρ εἰσιν ἱκαναὶ καὶ
<span class="lb" data-page="5.741" data-line="12" id="l5.741.12"></span>ξυγγενεῖς αὐτοῖς τὴν φύσιν. πάνυ γε. τὰ δ’ ἐπιτηδεύματα
<span class="lb" data-page="5.741" data-line="13" id="l5.741.13"></span>οὐ ταὐτὰ ἀποδοτέα ταῖς αὐταῖς φύσεσι; ταὐτά. ἥκομεν
<span class="lb" data-page="5.741" data-line="14" id="l5.741.14"></span>ἄρα εἰς τὰ πρότερα περιφερόμενοι καὶ ὁμολογοῦμεν, μὴ
<span class="lb" data-page="5.741" data-line="15" id="l5.741.15"></span>παρὰ φύσιν εἶναι ταῖς τῶν φυλάκων γυναιξὶ μουσικήν τε
<span class="lb" data-page="5.741" data-line="16" id="l5.741.16"></span>καὶ γυμναστικὴν ἀποδιδόναι. παντάπασι μὲν οὖν. ἐν τούτοις
<span class="lb" data-page="5.741" data-line="17" id="l5.741.17"></span>ἅπασιν ἐφ’ ἑνὸς παραδείγματος τοῦ τῶν γυναικῶν
<span class="pb" data-page="5.742" id="p5.742"></span>
<span class="lb" data-page="5.742" data-line="1" id="l5.742.1"></span>ἐγύμνασεν ἡμᾶς εὑρετικούς τε καὶ διακριτικοὺς εἶναι, κατὰ
<span class="lb" data-page="5.742" data-line="2" id="l5.742.2"></span>τί μὲν ὅμοια ταῖς φύσεσίν ἐστι, κατὰ τί δ’ ἀνόμοια τὰ
<span class="lb" data-page="5.742" data-line="3" id="l5.742.3"></span>παραβαλλόμενα. γυναῖκες γὰρ ἀνδράσιν ὁμοῖαι μέν εἰσιν,
<span class="lb" data-page="5.742" data-line="4" id="l5.742.4"></span>καθὸ καὶ αὐταὶ ὑπάρχουσι λογικὰ ζῶα, τουτέστιν ἐπιστήμης
<span class="lb" data-page="5.742" data-line="5" id="l5.742.5"></span>δεκτικά· καθ’ ὅσον δὲ τὸ μὲν τῶν ἀνδρῶν γένος ἰσχυρότερον
<span class="lb" data-page="5.742" data-line="6" id="l5.742.6"></span>ὑπάρχει καὶ εἰς ἅπαν ἔργον τε καὶ μάθημα βέλτιον,
<span class="lb" data-page="5.742" data-line="7" id="l5.742.7"></span>αἱ γυναῖκες δ’ ἀσθενέστεραί τε καὶ χείρους, ἀνόμοιαί γε
<span class="lb" data-page="5.742" data-line="8" id="l5.742.8"></span>κατὰ τοῦτ’ εἰσιν· ὥσπερ γε πάλιν ἐναντίως ἔχουσι, καθ’
<span class="lb" data-page="5.742" data-line="9" id="l5.742.9"></span>ὅσον αὗται μὲν ὑπάρχουσι θήλειαι, καὶ διὰ τοῦτο πρὸς
<span class="lb" data-page="5.742" data-line="10" id="l5.742.10"></span>κύησιν ἐπιτήδεια ταῖς μὲν γυναιξίν ἐστι μόρι’ ἄττα τοῦ
<span class="lb" data-page="5.742" data-line="11" id="l5.742.11"></span>σώματος ὑπὸ τῆς φύσεως παρεσκευασμένα, τοῖς δ’ ἄῤῥεσιν
<span class="lb" data-page="5.742" data-line="12" id="l5.742.12"></span>οὐκ ἔστιν. ὥστ’ ἀληθῶς ἄν τις φαίη, κατά τι μὲν ὁμοίως
<span class="lb" data-page="5.742" data-line="13" id="l5.742.13"></span>διακεῖσθαι τὰς γυναῖκας τοῖς ἀνδράσι, κατά τι δ’ ἐναντίως.
<span class="lb" data-page="5.742" data-line="14" id="l5.742.14"></span>ἐπειδὰν μὲν οὖν <span class="milestone ed1page" data-n="1.333" data-unit="ed1page" id="ed1page.1.333"></span>τις κατὰ τὴν ὁμοιότητα τὴν μετάβασιν
<span class="lb" data-page="5.742" data-line="15" id="l5.742.15"></span>ἀπὸ θατέρου ποιῆται πρὸς τὸ ἕτερον, ἀληθεύσει,
<span class="lb" data-page="5.742" data-line="16" id="l5.742.16"></span>ἐπειδὰν δὲ κατὰ τὴν ὁμοιότητα, ψεύσεται, καὶ πολὺ μᾶλλον
<span class="lb" data-page="5.742" data-line="17" id="l5.742.17"></span>κατὰ τὴν ἐναντίωσιν. ὡς γὰρ ὁ Ἱπποκράτης ἐν τῷ κατ’
<span class="lb" data-page="5.742" data-line="18" id="l5.742.18"></span>ἰητρεῖον ἔγραψε, κελεύων ἡμᾶς ἐξ ἀρχῆς ἢ ὅμοια ἢ ἀνόμοια
<span class="pb" data-page="5.743" id="p5.743"></span>
<span class="lb" data-page="5.743" data-line="1" id="l5.743.1"></span>σκοπεῖσθαι, προσέθηκε δὲ ἐν τῷ Προγνωστικῷ καὶ
<span class="lb" data-page="5.743" data-line="2" id="l5.743.2"></span>τὸ ἐναντίον οἷς ἔλεγεν ἐπὶ τοῦ προσώπου, τὸ δ’ ἐναντιώτατον
<span class="lb" data-page="5.743" data-line="3" id="l5.743.3"></span>τοῦ ὁμοίου δεινότατον, οὕτως φαίνεται καὶ ὁ Πλάτων
<span class="lb" data-page="5.743" data-line="4" id="l5.743.4"></span>τὴν ἀπόδειξιν πεποιημένος ἐν τῇ προκειμένῃ ῥήσει.
</p>
          </article>

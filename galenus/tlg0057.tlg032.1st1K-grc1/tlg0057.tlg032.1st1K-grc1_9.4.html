<article xmlns="http://www.w3.org/1999/xhtml" id="urn:cts:greekLit:tlg0057.tlg032.1st1K-grc1:9.4">
<span class="pb page1" data-page="5.743" id="p5.743"></span>
<span class="milestone ed1page page1" data-n="1.333" data-unit="ed1page" id="ed1page.1.333"></span>
<span class="milestone ed2page page1" data-n="5.255" data-unit="ed2page" id="ed2page.5.255"></span>
            <p>
<span class="lb" data-page="5.743" data-line="5" id="l5.743.5"></span>Προσθῶμεν οὖν ἔτι καὶ ἄλλο τῶν ὑφ’ Ἱπποκράτους
<span class="lb" data-page="5.743" data-line="6" id="l5.743.6"></span>γεγραμμένων παραδείγματος ἕνεκα τοῦ διακρίνειν
<span class="lb" data-page="5.743" data-line="7" id="l5.743.7"></span>ἐν τοῖς παραβαλλομένοις ὅσον καθ’ ὅμοιόν ἐστι, καὶ ὅσον
<span class="lb" data-page="5.743" data-line="8" id="l5.743.8"></span>ἀνόμοιον. ἔστι δ’ ἡ λέξις ἐκ τοῦ περὶ ἄρθρων συγγράμματος
<span class="lb" data-page="5.743" data-line="9" id="l5.743.9"></span>ᾧδέ πως ἔχουσα. γιγνώσκειν δ’, εἰ ἐκπέπτωκεν ὁ
<span class="lb" data-page="5.743" data-line="10" id="l5.743.10"></span>βραχίων, τοῖσι χρὴ τοῖσι σημείοισι. τοῦτο μὲν, ἐπειδὴ δίκαιον
<span class="lb" data-page="5.743" data-line="11" id="l5.743.11"></span>ἔχουσι τὸ σῶμα οἱ ἄνθρωποι, καὶ τὰς χεῖρας, καὶ τὰ σκέλη,
<span class="lb" data-page="5.743" data-line="12" id="l5.743.12"></span>παραδείγματι χρὴ χρῆσθαι τῷ ὑγιεῖ πρὸς τὸ μὴ ὑγιὲς, μὴ
<span class="lb" data-page="5.743" data-line="13" id="l5.743.13"></span>τὰ ἀλλότρια ἄρθρα καθορῶντα, (ἄλλοι γὰρ μᾶλλον ἄλλων
<span class="lb" data-page="5.743" data-line="14" id="l5.743.14"></span>ἔξαρθροι πεφύκασιν,) ἀλλὰ τὰ αὐτοῦ τοῦ κάμνοντος, ὂν
<span class="lb" data-page="5.743" data-line="15" id="l5.743.15"></span>ἀνόμοιον τὸ ὑγιὲς τῷ κάμνοντι. καὶ τοῦτο εἴρηται μὲν ὀρθῶς.
<span class="lb" data-page="5.743" data-line="16" id="l5.743.16"></span>παραξύνεσιν δ’ ἔχει πάνυ πολλὴν διὰ τοιαῦτα, καὶ οὐκ
<span class="lb" data-page="5.743" data-line="17" id="l5.743.17"></span>ἀρκέει μοῦνον λόγῳ εἰδέναι τὴν τέχνην ταύτην, ἀλλὰ καὶ
<span class="lb" data-page="5.743" data-line="18" id="l5.743.18"></span>ὁμιλίῃ ὁμιλέειν. πολλοὶ γὰρ ὑπὸ ὀδύνης, ἢ καὶ ὑπὸ ἀλλοίης
<span class="pb" data-page="5.744" id="p5.744"></span>
<span class="lb" data-page="5.744" data-line="1" id="l5.744.1"></span>προφάσιος, οὐκ ἐξεστεώτων αὐτοῖσι τῶν ἄρθρων, ὅμως οὐ
<span class="lb" data-page="5.744" data-line="2" id="l5.744.2"></span>δύνανται εἰς τὰ ὅμοια σχήματα καθεστάναι, ἐς οἷά περ
<span class="lb" data-page="5.744" data-line="3" id="l5.744.3"></span>τὸ ὑγιεινὸν σῶμα σχηματίζεται. προξυνιέναι οὖν καὶ ἐννοεῖν
<span class="lb" data-page="5.744" data-line="4" id="l5.744.4"></span>καὶ τὸ τοιόνδε σχῆμα χρή. ἀτὰρ καὶ ἐν τῇ μασχάλῃ ἡ
<span class="lb" data-page="5.744" data-line="5" id="l5.744.5"></span>κεφαλὴ τοῦ βραχίονος φέρεται ἐγκειμένη πολλῷ μᾶλλον τοῦ
<span class="lb" data-page="5.744" data-line="6" id="l5.744.6"></span>ἐκπεπτωκότος, ἢ τοῦ ὑγιέος. τοῦτο δ’ ἄνωθεν κατὰ τὴν
<span class="lb" data-page="5.744" data-line="7" id="l5.744.7"></span>ἐπωμίδα κοῖλον φαίνεται τὸ χωρίον, καὶ τὸ τοῦ ἀκρωμίου
<span class="lb" data-page="5.744" data-line="8" id="l5.744.8"></span>ὀστέον ἐξέχον φαίνεται, ἅτε ὑποδεδυκότος ἤδη τοῦ ἄρθρου
<span class="lb" data-page="5.744" data-line="9" id="l5.744.9"></span>ἐς τὸ κάτω τοῦ χωρίου. παραξύνεσιν μὴν κᾀν τούτῳ ἔχει
<span class="lb" data-page="5.744" data-line="10" id="l5.744.10"></span>τινά. ἀλλ’ ὕστερον περὶ αὐτοῦ γραφήσεται, ἄξιον γὰρ γραφῆς
<span class="lb" data-page="5.744" data-line="11" id="l5.744.11"></span>ἐστι. τούτου δὲ τοῦ ἐκπεπτωκότος ὁ ἀγκὼν φαίνεται
<span class="lb" data-page="5.744" data-line="12" id="l5.744.12"></span><span class="milestone ed2page" data-n="5.256" data-unit="ed2page" id="ed2page.5.256"></span>ἀφεστεὼς μᾶλλον ἀπὸ τῶν πλευρέων, ἢ ἀπὸ τοῦ ἑτέρου. εἰ
<span class="lb" data-page="5.744" data-line="13" id="l5.744.13"></span>μέντοι τις προσαναγκάζοι, προσάγεται μὲν, ἐπιπόνως δέ.
<span class="lb" data-page="5.744" data-line="14" id="l5.744.14"></span>τοῦτο δ’ ἄνωθεν τὴν χεῖρα ἆραι εὐθεῖαν παρὰ τὸ οὖς, ἐκτεταμένου
<span class="lb" data-page="5.744" data-line="15" id="l5.744.15"></span>τοῦ ἀγκῶνος, οὐ μᾶλλον δύνανται, ὥσπερ τὴν ὑγιέα,
<span class="lb" data-page="5.744" data-line="16" id="l5.744.16"></span>οὐδὲ παράγειν ἔνθα καὶ ἔνθα ὁμοίως. αὕτη μὲν ἡ τοῦ
<span class="lb" data-page="5.744" data-line="17" id="l5.744.17"></span>Ἱπποκράτους ῥῆσις ἡ αὐτὴ τῇ κατὰ τὸ Προγνωστικόν. ὡς
<span class="lb" data-page="5.744" data-line="18" id="l5.744.18"></span>γὰρ ἐκεῖ τὸ πρόσωπον ἡμᾶς τοῦ νοσοῦντος ἐκέλευσε σκοπεῖσθαι,
<span class="pb" data-page="5.745" id="p5.745"></span>
<span class="lb" data-page="5.745" data-line="1" id="l5.745.1"></span>πότερον ὅμοιόν ἐστιν ἢ ἀνόμοιον τῷ τῶν ὑγιαινόντων,
<span class="lb" data-page="5.745" data-line="2" id="l5.745.2"></span>μάλιστα δ’ εἰ αὐτὸ ἑαυτῷ, οὕτως νῦν τὸ ἐκπεπτωκὸς ἄρθρον
<span class="lb" data-page="5.745" data-line="3" id="l5.745.3"></span>τῷ ὑγιεῖ παραβάλλει τὴν παραβολὴν ποιούμενος ἐπ’ αὐτοῦ
<span class="lb" data-page="5.745" data-line="4" id="l5.745.4"></span>τοῦ πεπονθότος ἀνθρώπου· ἀπάτη γὰρ, ἣν παραξύνεσιν
<span class="lb" data-page="5.745" data-line="5" id="l5.745.5"></span>ὠνόμασε, γίγνεται πολλάκις, ἐὰν τοῖς ἀλλοτρίοις ἄρθροις
<span class="lb" data-page="5.745" data-line="6" id="l5.745.6"></span>παραβάλλῃς αὐτό. καὶ μέντοι καὶ ὡς ἐκ τῶν κατὰ μέρος,
<span class="lb" data-page="5.745" data-line="7" id="l5.745.7"></span>εἰ ὅμοιόν ἐστι τῷ κατὰ φύσιν ἔχοντι τό γε πεπονθὸς, ἔνεστι
<span class="lb" data-page="5.745" data-line="8" id="l5.745.8"></span>διαγνῶναι, καθάπερ ἐν τῷ Προγνωστικῷ διῆλθεν, οὕτως
<span class="lb" data-page="5.745" data-line="9" id="l5.745.9"></span>κᾀνταῦθα, τὰ μὲν ἄλλα γράψας καλῶς, ἐν ᾧ δ’ ἄν τι σφαλείη
<span class="lb" data-page="5.745" data-line="10" id="l5.745.10"></span>διὰ τὴν πρὸς τὸ ἐξηρθρηκὸς ὁμοιότητα, τοῦτ’ ἐπισημῃνάμενος,
<span class="lb" data-page="5.745" data-line="11" id="l5.745.11"></span>ὡς παραξύνεσιν ἔχον καὶ αὐτό. ταπεινὴ γὰρ ἡ
<span class="lb" data-page="5.745" data-line="12" id="l5.745.12"></span>ἐπωμὶς οὐ μόνον ἐπὶ τῶν ἐξηρθρηκότων ἐστὶν, ἀλλὰ κᾀπὶ
<span class="lb" data-page="5.745" data-line="13" id="l5.745.13"></span>τῶν ἀπόσπασμα κατὰ τὸ ἀκρώμιον ἐχόντων, ὥστε συγχεῖσθαι
<span class="lb" data-page="5.745" data-line="14" id="l5.745.14"></span>κατὰ τοῦτο τὴν διάγνωσιν τῶν ἐξαρθρημάτων, εἰς κοινὸν
<span class="lb" data-page="5.745" data-line="15" id="l5.745.15"></span>σημεῖον ἀφικνουμένην τοῖς ἀπεσπασμένον ἔχουσι τὸ ἀκρώμιον.
<span class="lb" data-page="5.745" data-line="16" id="l5.745.16"></span>ἀλλὰ κᾷνταῦθα πάλιν, ὅπερ καθόλου διὰ τοῦ κατ’ ἰητρεῖον
<span class="lb" data-page="5.745" data-line="17" id="l5.745.17"></span>ἀπεφῄνατο, τοῦτο νῦν ἑνὸς εἴδους ἐποίησεν, ἐπιδείξας οὐ
<span class="lb" data-page="5.745" data-line="18" id="l5.745.18"></span>μόνον ᾗ ὅμοια τὰ σημεῖα τῶν δύο παθῶν ἐστιν, ἀλλὰ καὶ
<span class="pb" data-page="5.746" id="p5.746"></span>
<span class="lb" data-page="5.746" data-line="1" id="l5.746.1"></span>ᾗ ἀνόμοια. κοίλη μὲν οὖν ἡ ἐπωμὶς ἐπ’ ἀμφοῖν φαίνεται,
<span class="lb" data-page="5.746" data-line="2" id="l5.746.2"></span>τῶν δὲ ἄλλων συμπτωμάτων, ὧν τὸν κατάλογον ἔγραψεν ἐπὶ
<span class="lb" data-page="5.746" data-line="3" id="l5.746.3"></span>τῶν ἐξηρθρηκότων ὤμων, οὐδὲν συμβαίνει κατὰ τὰ τῶν
<span class="lb" data-page="5.746" data-line="4" id="l5.746.4"></span>ἀκρωμίων ἀποσπάσματα, περὶ ὧν κατὰ τὴν προγεγραμμένην
<span class="lb" data-page="5.746" data-line="5" id="l5.746.5"></span>ῥῆσιν οὕτως εἶπε. τούτου δὲ τοῦ ἐκπεπτωκότος ὁ ἀγκὼν
<span class="lb" data-page="5.746" data-line="6" id="l5.746.6"></span>φαίνεται ἀφεστεὼς μᾶλλον ἀπὸ τῶν πλευρῶν, ἢ τοῦ ἑτέρου.
<span class="lb" data-page="5.746" data-line="7" id="l5.746.7"></span>εἰ μέντοι τις προσαναγκάζοι, προσάγεται μὲν, ἐπιπόνως δέ.
<span class="lb" data-page="5.746" data-line="8" id="l5.746.8"></span>τοῦτο δὲ ἄνω ἀεῖραι τὴν χεῖρα ἰθεῖαν παρὰ τὸ οὖς, ἐκτεταμένου
<span class="lb" data-page="5.746" data-line="9" id="l5.746.9"></span>τοῦ ἀγκῶνος, οὐ μάλα δύναται, ὥσπερ καὶ τὴν ὑγιέα,
<span class="lb" data-page="5.746" data-line="10" id="l5.746.10"></span>οὐδὲ παράγειν ἔνθα καὶ ἔνθα ὁμοίως. ταῦτα μὲν ἐπὶ τῶν
<span class="lb" data-page="5.746" data-line="11" id="l5.746.11"></span>ἐξηθρηκότων φαίνεται γιγνόμενα, μηδὲν τοιοῦτον πασχόντων,
<span class="lb" data-page="5.746" data-line="12" id="l5.746.12"></span>οἷς ἀπέσπασται τὸ ἀκρώμιον· μόνοις γὰρ αὐτοῖς κοινόν
<span class="lb" data-page="5.746" data-line="13" id="l5.746.13"></span>ἐστι τὸ τὴν ἐπωμίδα φαίνεσθαι κοίλην. ἔστι δὲ καὶ κατὰ
<span class="lb" data-page="5.746" data-line="14" id="l5.746.14"></span>τοῦτο τὸ κοινὸν οὐ μόνον ὁμοιότης, ἀλλὰ καὶ ἀνομοιότης.
<span class="lb" data-page="5.746" data-line="15" id="l5.746.15"></span>φαίνεται γὰρ ὁ τόπος ὢν ταπεινότερος, οὐ μὴν καὶ γεγονώς
<span class="lb" data-page="5.746" data-line="16" id="l5.746.16"></span>γε κατὰ ἀλήθειαν ἑαυτοῦ ταπεινότερος, ὡς ἐπὶ τῶν ἐξηρθρηκότων
<span class="lb" data-page="5.746" data-line="17" id="l5.746.17"></span>ὤμων. ἐπ’ ἐκείνων μὲν γὰρ, τῆς κεφαλῆς τοῦ βραχίονος
<span class="lb" data-page="5.746" data-line="18" id="l5.746.18"></span>εἰς τὴν μασχάλην καταπεσούσης, ὁ πρότερον ὑπάρχων
<span class="pb" data-page="5.747" id="p5.747"></span>
<span class="lb" data-page="5.747" data-line="1" id="l5.747.1"></span>ὄγκος ἐν τῷ κατὰ τὴν ἐπωμίδα τόπῳ κατ’ ἀλήθειαν ἀπόλωλεν,
<span class="lb" data-page="5.747" data-line="2" id="l5.747.2"></span>ἐν δὲ τοῖς ἀποσπάσμασιν οὗτος μὲν ὁ αὐτὸς διαμένει,
<span class="lb" data-page="5.747" data-line="3" id="l5.747.3"></span>μεταστάντος δ’ εἰς ὕψος τοῦ ἀκρωμίου, φαντασία
<span class="lb" data-page="5.747" data-line="4" id="l5.747.4"></span>ψευδὴς γίγνεται τῆς τοῦ τόπου ταπεινώσεως. ἴσως οὖν
<span class="lb" data-page="5.747" data-line="5" id="l5.747.5"></span>ἄμεινόν ἐστι καὶ μίαν ἄλλην ἔτι παραγράψαι ῥῆσιν ἐκ τοῦ
<span class="lb" data-page="5.747" data-line="6" id="l5.747.6"></span>περὶ ἄρθρων, ἐν ᾗ καθ’ ἓν πάθος ἐπιδείκνυσιν ὁ Ἱπποκράτης
<span class="lb" data-page="5.747" data-line="7" id="l5.747.7"></span>ὁμοιότητά τε καὶ ἀνομοιότητα σφάλλουσαν τοὺς πολλοὺς
<span class="lb" data-page="5.747" data-line="8" id="l5.747.8"></span>τῶν ἰατρῶν. ὅταν τις ἐξαρθρήσῃ σπόνδυλος εἰς τὸ πρόσω
<span class="lb" data-page="5.747" data-line="9" id="l5.747.9"></span>ταπεινὸν, κατὰ τοῦτο γίγνεται τὸ χωρίον τῆς ῥάχεως. ἐνίοτε
<span class="lb" data-page="5.747" data-line="10" id="l5.747.10"></span>δὲ, περιθραυσθεισῶν τῶν κατὰ τοὺς σπονδύλους ὀπισθίων
<span class="lb" data-page="5.747" data-line="11" id="l5.747.11"></span>ἀποφύσεων, ἐξ ὧν ἡ τῆς ῥάχεως ἄκρα γεννᾶται, κοῖλος καὶ
<span class="lb" data-page="5.747" data-line="12" id="l5.747.12"></span>ταπεινὸς ὁ τόπος φαίνεται, καθάπερ ἐπὶ τῶν ἐξηρθρηκότων
<span class="lb" data-page="5.747" data-line="13" id="l5.747.13"></span>εἰς τὸ πρόσω σπονδύλων. ἔστι δὲ τοῦτο μὲν τὸ πάθος
<span class="lb" data-page="5.747" data-line="14" id="l5.747.14"></span>εὐιατότατον, ὀλεθριώτατον δὲ τὸ ἕτερον. ἀγνοοῦντας δὲ τῶν
<span class="lb" data-page="5.747" data-line="15" id="l5.747.15"></span>ἰατρῶν ἐνίους τὴν διαφορὰν αὐτῶν ὁ Ἱπποκράτης φησὶν
<span class="lb" data-page="5.747" data-line="16" id="l5.747.16"></span>οἴεσθαι τεθεραπευκέναι ῥᾳδίως τὴν εἰς τὰ πρόσω τῶν
<span class="lb" data-page="5.747" data-line="17" id="l5.747.17"></span>σπονδύλων μετάστασιν. ὀνομάζει δὲ τὴν εἰς τὸ πρόσω ταύτην,
<span class="lb" data-page="5.747" data-line="18" id="l5.747.18"></span>οὐ μόνον οὕτως, ἀλλὰ καὶ ἔσω καλῶν, ἔσω μὲν δηλονότι
<span class="lb" data-page="5.747" data-line="19" id="l5.747.19"></span>τὸ βάθος τοῦ σώματος, <span class="milestone ed2page" data-n="5.257" data-unit="ed2page" id="ed2page.5.257"></span>ἔξω δὲ τὸ ἐπιπολῆς ὄπισθέν
<span class="pb" data-page="5.748" id="p5.748"></span>
<span class="lb" data-page="5.748" data-line="1" id="l5.748.1"></span>τε καὶ πρόσθεν. ἔστι δ’ ἡ ῥῆσις αὐτοῦ, καθ’ ἣν γέγραπται
<span class="lb" data-page="5.748" data-line="2" id="l5.748.2"></span>ταῦτα, αὕτη. ἐκ δὲ τοῦ ὄπισθεν οὐ ῥηΐδιον τοιαύτην ἐξέλασιν
<span class="lb" data-page="5.748" data-line="3" id="l5.748.3"></span>γενέσθαι εἰς τὸ εἴσω, εἰ μὴ ὑπέρβαρύ τι ἄχθος
<span class="lb" data-page="5.748" data-line="4" id="l5.748.4"></span>ἐμπέσοι. τῶν τε γὰρ ὀστέων τῶν ἐκπεφυκότων ἔξωθεν
<span class="lb" data-page="5.748" data-line="5" id="l5.748.5"></span>ἕκαστον τοιοῦτόν ἐστιν, ὥστε πρόσθεν ἂν αὐτὸ καταγείη,
<span class="lb" data-page="5.748" data-line="6" id="l5.748.6"></span>πρὶν ἢ μεγάλην ῥοπὴν εἴσω ποιῆσαι, τούς τε ξυνδέσμους
<span class="lb" data-page="5.748" data-line="7" id="l5.748.7"></span>βιασάμενον καὶ τὰ ἄρθρα τὰ ἐνηλλαγμένα, ὅ τε αὖ νωτιαῖος
<span class="lb" data-page="5.748" data-line="8" id="l5.748.8"></span>πονοίη ἂν, εἰ ἐξ ὀλίγου χωρίου τὴν περικαμπὴν ἔχοι, τοιαύτην
<span class="lb" data-page="5.748" data-line="9" id="l5.748.9"></span>ἐξέλασιν ἐξαλλομένου σπονδύλου, ὅ τε ἐκπηδήσας σπόνδυλος
<span class="lb" data-page="5.748" data-line="10" id="l5.748.10"></span>πιέζοι ἂν τὸν νωτιαῖον, εἰ μὴ καὶ ἀποῤῥήξειε, πιεσθεὶς
<span class="lb" data-page="5.748" data-line="11" id="l5.748.11"></span>δ’ ἂν καὶ ἀπολελαμμένος πολλῶν καὶ μεγάλων καὶ
<span class="lb" data-page="5.748" data-line="12" id="l5.748.12"></span>ἐπικαίρων ἀπονάρκωσιν ποιήσειεν. ὥστ’ οὐκ ἂν μέλοι τῷ
<span class="lb" data-page="5.748" data-line="13" id="l5.748.13"></span>ἰατρῷ ὅπως χρὴ τὸν σπόνδυλον κατορθῶσαι, πολλῶν καὶ
<span class="lb" data-page="5.748" data-line="14" id="l5.748.14"></span>βιαίων ἄλλων κακῶν παρεόντων. ὥστε δὴ οὐδ’ ἐμβαλεῖν
<span class="lb" data-page="5.748" data-line="15" id="l5.748.15"></span>οἷόν τε οὔτε κατασείσειν, οὔτ’ ἄλλῳ οὐδενὶ τρόπῳ πρόδηλον
<span class="lb" data-page="5.748" data-line="16" id="l5.748.16"></span>τῶν τοιούτων, εἰ μή τις διατεμὼν τὸν ἄνθρωπον, ἔπειτα
<span class="lb" data-page="5.748" data-line="17" id="l5.748.17"></span>ἐμβαλόμενος ἐς τὴν κοιλίην ἐκ τοῦ εἴσωθεν τῇ χειρὶ ἐς τὸ
<span class="lb" data-page="5.748" data-line="18" id="l5.748.18"></span>ἔξω ἀντωθέοι. κᾀνταῦθα νεκρῷ μὲν οἷόν τε ποιέειν, ζῶντι
<span class="pb" data-page="5.749" id="p5.749"></span>
<span class="lb" data-page="5.749" data-line="1" id="l5.749.1"></span>δ’ οὐ πάνυ. διὰ τί δὲ ταῦτα γράφω; ὅτι οἴονταί τινες
<span class="lb" data-page="5.749" data-line="2" id="l5.749.2"></span>ἰητρευκέναι τοὺς ἀνθρώπους <span class="milestone ed1page" data-n="1.334" data-unit="ed1page" id="ed1page.1.334"></span>, οἷσιν ἔσωθεν ἔπεσον
<span class="lb" data-page="5.749" data-line="3" id="l5.749.3"></span>σπόνδυλοι τελέως ὑπερβάντες τὰ ἄρθρα. καίτοι ῥηΐστην εἰς
<span class="lb" data-page="5.749" data-line="4" id="l5.749.4"></span>τὸ περιγενέσθαι τῶν διαστροφέων ταύτην ἔνιοι νομίζουσι
<span class="lb" data-page="5.749" data-line="5" id="l5.749.5"></span>καὶ οὐδὲν δέεσθαι ἐμβολῆς, ἀλλ’ αὐτομάτως ὑγιέα γενέσθαι
<span class="lb" data-page="5.749" data-line="6" id="l5.749.6"></span>τὰ τοιαῦτα. ἀγνοοῦσι δὲ πολὺ, καὶ κερδαίνουσιν, ὅτι
<span class="lb" data-page="5.749" data-line="7" id="l5.749.7"></span>ἀγνοοῦσι. πείθουσι γὰρ τοὺς πέλας, ἐξαπατῶνται δὲ διὰ
<span class="lb" data-page="5.749" data-line="8" id="l5.749.8"></span>τόδε· οἴονται τὴν ἄκανθαν τὴν ἐξέχουσαν κατὰ τὴν ῥάχιν
<span class="lb" data-page="5.749" data-line="9" id="l5.749.9"></span>ταύτην τοῦ σπονδύλου αὐτὰς εἶναι, ὅτι στρογγύλον αὐτῶν
<span class="lb" data-page="5.749" data-line="10" id="l5.749.10"></span>ἕκαστον φαίνεται ψαυόμενον, ἀγνοοῦντες, ὅτι τὰ ὀστέα ταῦτά
<span class="lb" data-page="5.749" data-line="11" id="l5.749.11"></span>ἐστι τὰ ἀπὸ τῶν σπονδύλων πεφυκότα, περὶ ὧν ὀλίγῳ ἔμπροσθεν
<span class="lb" data-page="5.749" data-line="12" id="l5.749.12"></span>εἴρηται. οἷσι δὲ σπόνδυλοι πολλοὶ προσωτέρω
<span class="lb" data-page="5.749" data-line="13" id="l5.749.13"></span>ἄπεισι, στενοτάτην γὰρ πάντων ζώων ἄνθρωπος κοιλίην ἔχει,
<span class="lb" data-page="5.749" data-line="14" id="l5.749.14"></span>ὡς ἐπὶ μεγέθει ἀπὸ τοῦ ὄπισθεν εἰς τὸ ἔμπροσθεν, ὅτι καὶ
<span class="lb" data-page="5.749" data-line="15" id="l5.749.15"></span>κατὰ τὸ στῆθος. ὅταν οὖν τι τούτων τῶν ὀστέων τῶν
<span class="lb" data-page="5.749" data-line="16" id="l5.749.16"></span>ὑπερεχόντων ἰσχυρῶς καταγῇ, ἤν τε ἓν, ἤν τε πλείω, ταύτῃ
<span class="lb" data-page="5.749" data-line="17" id="l5.749.17"></span>ταπεινότερον τὸ χωρίον γίνεται, ἢ τὸ ἔνθεν καὶ ἔνθεν. διὰ
<span class="pb" data-page="5.750" id="p5.750"></span>
<span class="lb" data-page="5.750" data-line="1" id="l5.750.1"></span>τοῦτο ἐξαπατῶνται οἰόμενοι, τοὺς σπονδύλους εἴσω οἴχεσθαι.
<span class="lb" data-page="5.750" data-line="2" id="l5.750.2"></span>ὅτι δὲ μεγίστην ἔχει δύναμιν ἡ τῶν ὁμοίων τε καὶ ἀνομοίων
<span class="lb" data-page="5.750" data-line="3" id="l5.750.3"></span>διάγνωσις, καὶ πᾶς τεχνίτης δεῖται διακρίνειν, εἰ ὅμοια ἢ
<span class="lb" data-page="5.750" data-line="4" id="l5.750.4"></span>ἀνόμοια τὰ πράγματά ἐστι, περὶ ἃ διατρίβει, ἀθρεῖν ἔνεστι
<span class="lb" data-page="5.750" data-line="5" id="l5.750.5"></span>κᾀκ τοῦδε τοῦ παραδείγματος. ἐπειδὴ γὰρ ἐν γυμνασίᾳ κεῖται
<span class="lb" data-page="5.750" data-line="6" id="l5.750.6"></span>τὸ πλεῖστον τῆς προκειμένης γνώσεως, οὐκ ἐν τοῖς καθόλου
<span class="lb" data-page="5.750" data-line="7" id="l5.750.7"></span>παραδείγμασι χρὴ βλέπειν, ἀλλ’ ἐν πολλοῖς τε καὶ ποικίλοις
<span class="lb" data-page="5.750" data-line="8" id="l5.750.8"></span>γυμνάζεσθαι, καὶ μάλιστα παρὰ τοῖς ἄριστα μεταχειρισαμένοις
<span class="lb" data-page="5.750" data-line="9" id="l5.750.9"></span>τὴν περὶ ταῦτα τέχνην Ἱπποκράτει τε καὶ Πλάτωνι.
</p>
          </article>

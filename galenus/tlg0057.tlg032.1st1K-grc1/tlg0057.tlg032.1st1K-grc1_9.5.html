<article xmlns="http://www.w3.org/1999/xhtml" id="urn:cts:greekLit:tlg0057.tlg032.1st1K-grc1:9.5">
<span class="pb page1" data-page="5.750" id="p5.750"></span>
<span class="milestone ed1page page1" data-n="1.334" data-unit="ed1page" id="ed1page.1.334"></span>
<span class="milestone ed2page page1" data-n="5.257" data-unit="ed2page" id="ed2page.5.257"></span>
            <p>
<span class="lb" data-page="5.750" data-line="10" id="l5.750.10"></span>Δείξαντος οὖν τοῦ Πλάτωνος ἐν τῷ πρώτῳ
<span class="lb" data-page="5.750" data-line="11" id="l5.750.11"></span>τῆς Πολιτείας ἐπὶ πλειόνων παραδειγμάτων, ὧν εἰσι καὶ κυβερνῆται
<span class="lb" data-page="5.750" data-line="12" id="l5.750.12"></span>καὶ ἰατροὶ, τοὺς τεχνίτας ὧν ἄρχουσι καὶ διοικοῦσιν,
<span class="lb" data-page="5.750" data-line="13" id="l5.750.13"></span>ἐκείνοις τὴν ὠφέλειαν, οὐχ ἑαυτοῖς, ἐκπορίζεσθαι, καταγελάσας
<span class="lb" data-page="5.750" data-line="14" id="l5.750.14"></span>Θρασύμαχος ποιμένων τε καὶ βουκόλων μνημονεύει,
<span class="lb" data-page="5.750" data-line="15" id="l5.750.15"></span>τὸ ἑαυτοῖς συμφέρον, οὐ τὸ τοῖς προβάτοις τε καὶ
<span class="lb" data-page="5.750" data-line="16" id="l5.750.16"></span>βουσὶν, ἐκποριζόντων. ἀλλὰ Σωκράτης ἐπιδείκνυσιν, αὐτῶν
<span class="lb" data-page="5.750" data-line="17" id="l5.750.17"></span>σκοπὸν εἶναι καὶ τέλος, ἕτερον μὲν τοῖς παρὰ τῇ ποιμαντικῇ
<span class="lb" data-page="5.750" data-line="18" id="l5.750.18"></span>τε καὶ βουκολικῇ τέχνῃ, μηδὲν ἄλλο σκοπουμένοις
<span class="pb" data-page="5.751" id="p5.751"></span>
<span class="lb" data-page="5.751" data-line="1" id="l5.751.1"></span>παρὰ τὴν τῶν προβάτων τε καὶ βοῶν ὠφέλειαν, ἄλλο
<span class="lb" data-page="5.751" data-line="2" id="l5.751.2"></span>δὲ τοῖς εἰς πρᾶσιν ἢ θοίνην παρασκευάζουσι τὰ ζῶα.
<span class="lb" data-page="5.751" data-line="3" id="l5.751.3"></span><span class="milestone ed2page" data-n="5.258" data-unit="ed2page" id="ed2page.5.258"></span>πρόδηλον οὖν, ὅτι καὶ ἰατρὸς, ᾗ μὲν ἰατρός ἐστι,
<span class="lb" data-page="5.751" data-line="4" id="l5.751.4"></span>ταύτῃ προνοεῖται τῆς τοῦ σώματος ὑγιείας, ᾗ δὲ δι’ ἄλλο
<span class="lb" data-page="5.751" data-line="5" id="l5.751.5"></span>τι τοῦτο πράττει, κατ’ ἐκεῖνο καὶ τὴν προσηγορίαν ἕξει.
<span class="lb" data-page="5.751" data-line="6" id="l5.751.6"></span>τινὲς μὲν γὰρ ἕνεκα χρηματισμοῦ τὴν ἰατρικὴν τέχνην ἐργάζονται,
<span class="lb" data-page="5.751" data-line="7" id="l5.751.7"></span>τινὲς δὲ διὰ τὴν ἐκ τῶν νόμων αὐτοῖς διδομένην
<span class="lb" data-page="5.751" data-line="8" id="l5.751.8"></span>ἀλειτουργησίαν, ἔνιοι δὲ διὰ φιλανθρωπίαν, ὥσπερ ἄλλοι
<span class="lb" data-page="5.751" data-line="9" id="l5.751.9"></span>διὰ τὴν ἐπὶ ταύτῃ δόξαν ἢ τιμήν. ὀνομασθήσονται τοιγαροῦν,
<span class="lb" data-page="5.751" data-line="10" id="l5.751.10"></span>ᾗ μὲν ὑγιείας εἰσὶ δημιουργοὶ, κοινῇ πάντες ἰατροὶ
<span class="lb" data-page="5.751" data-line="11" id="l5.751.11"></span>ζέουσι πρὸς τὰς πράξεις ἐπὶ διαφόροις ποιοῦνται σκοποῖς,
<span class="lb" data-page="5.751" data-line="12" id="l5.751.12"></span>ὁ μέν τις φιλάνθρωπος, ὁ δὲ φιλότιμος, ὁ δὲ φιλόδοξος,
<span class="lb" data-page="5.751" data-line="13" id="l5.751.13"></span>ὁ δὲ χρηματιστής. οὔκουν τοῖς ἰατροῖς τὸ τέλος ἐστὶν ὡς
<span class="lb" data-page="5.751" data-line="14" id="l5.751.14"></span>ἰατροῖς ἔνδοξον ἢ πόριμον, ὡς Μηνόδοτος ἐμπειρικὸς
<span class="lb" data-page="5.751" data-line="15" id="l5.751.15"></span>ἔγραψεν, ἀλλὰ Μηνοδότῳ μὲν τοῦτο, Διοκλεῖ δ’ οὐ τοῦτο,
<span class="lb" data-page="5.751" data-line="16" id="l5.751.16"></span>καθάπερ οὐδὲ Ἱπποκράτει καὶ Ἐμπεδοκλεῖ, οὐδ’ ἄλλοις τῶν
<span class="lb" data-page="5.751" data-line="17" id="l5.751.17"></span>παλαιῶν οὐκ ὀλίγοις, ὅσοι διὰ φιλανθρωπίαν ἐθεράπευον
<span class="pb" data-page="5.752" id="p5.752"></span>
<span class="lb" data-page="5.752" data-line="1" id="l5.752.1"></span>τοὺς ἀνθρώπους. γυμνασάμενος οὖν ἐν τοῖς τοιούτοις τις
<span class="lb" data-page="5.752" data-line="2" id="l5.752.2"></span>παραδείγμασι, (πάμπολλα δ’ ἐστὶ παρ’ Ἱπποκράτει καὶ
<span class="lb" data-page="5.752" data-line="3" id="l5.752.3"></span>Πλάτωνι,) ῥᾳδίως κατόψεται τά τε ἴδια τέχνης ἑκάστης
<span class="lb" data-page="5.752" data-line="4" id="l5.752.4"></span>καὶ τὰ κοινά. πρὸς μὲν γὰρ Θρασύμαχον ἐν τῷ πρώτῳ
<span class="lb" data-page="5.752" data-line="5" id="l5.752.5"></span>τῆς πολιτείας Σωκράτης διαλεγόμενος ἔδειξεν ἐπὶ ποιμένων
<span class="lb" data-page="5.752" data-line="6" id="l5.752.6"></span>τε καὶ βουκόλων, ὡς κοινωνοῦσι μὲν, καθ’ ὅσον εἰσὶ ποιμένες
<span class="lb" data-page="5.752" data-line="7" id="l5.752.7"></span>καὶ βουκόλοι, διαφέρονται δὲ, καθ’ ὅσον ὁ μὲν ὡς
<span class="lb" data-page="5.752" data-line="8" id="l5.752.8"></span>χρηματιστὴς, ὁ δ’, ὡς ἵνα κατεδέσηται, κατασκευάζουσιν
<span class="lb" data-page="5.752" data-line="9" id="l5.752.9"></span>αὐτὰ πίονα. κατὰ μέντοι τὸ περὶ ἀγμῶν διὰ πλειόνων
<span class="lb" data-page="5.752" data-line="10" id="l5.752.10"></span>ἔδειξεν ἡμᾶς διακρίνειν τά τε κοινὰ καὶ τὰ ἴδια· κατὰ
<span class="lb" data-page="5.752" data-line="11" id="l5.752.11"></span>δὲ τὰς τέχνας, τουτέστιν εἰ ὅμοιά τ’ εἰσὶ καὶ ἀνόμοια. ἓν
<span class="lb" data-page="5.752" data-line="12" id="l5.752.12"></span>γάρ ἐστι τῇ δυνάμει τὰ τρία ταῦτα σκέμματα, τό τε περὶ
<span class="lb" data-page="5.752" data-line="13" id="l5.752.13"></span>τῶν κοινῶν καὶ ἰδίων, καὶ τὸ διακρίνειν, εἰ ὅμοια ἢ ἀνόμοια
<span class="lb" data-page="5.752" data-line="14" id="l5.752.14"></span>τὰ παραβαλλόμενα πράγματά εἰσι, καὶ τρίτον ἐπὶ
<span class="lb" data-page="5.752" data-line="15" id="l5.752.15"></span>τούτοις, τί ταὐτὸν ἐν αὐτοῖς ἐστι, καὶ τί ἕτερον. εἰώθασι
<span class="lb" data-page="5.752" data-line="16" id="l5.752.16"></span>γὰρ οἱ Ἕλληνες ὅμοια καλεῖν ἐνίοτε τὰ ταὐτὸν ἔχοντά τι.
<span class="lb" data-page="5.752" data-line="17" id="l5.752.17"></span>καὶ τά γε παραδείγματα κατὰ ταὐτὸν ἐν τοῖς παραβαλλομένοις
<span class="lb" data-page="5.752" data-line="18" id="l5.752.18"></span>ἐκέλευσεν ἡμᾶς ὁ Πλάτων ποιεῖσθαι. γειτνιᾷ δέ πως
<span class="pb" data-page="5.753" id="p5.753"></span>
<span class="lb" data-page="5.753" data-line="1" id="l5.753.1"></span>τούτῳ τῷ σκέμματι καὶ τὸ κατὰ τὴν διαιρετικὴν ὀνομαζομένην
<span class="lb" data-page="5.753" data-line="2" id="l5.753.2"></span>μέθοδον, ἧς τὴν μὲν γυμνασίαν ὁ Πλάτων ἐν Σοφιστῇ
<span class="lb" data-page="5.753" data-line="3" id="l5.753.3"></span>καὶ Πολιτικῷ πεποίηται, τὴν δὲ ἐξ αὐτῆς χρείαν ἐπέδειξεν
<span class="lb" data-page="5.753" data-line="4" id="l5.753.4"></span>οὐκ ἐν τούτοις μόνον, ἀλλὰ σαφέστατα μὲν ἅμα καὶ
<span class="lb" data-page="5.753" data-line="5" id="l5.753.5"></span>τελεώτατα κατά τε Φίληβον καὶ Φαῖδρον, οὐ μὴν καὶ
<span class="lb" data-page="5.753" data-line="6" id="l5.753.6"></span>κατὰ τὴν Πολιτείαν τε καὶ ἄλλα ἄττα τῶν συγγραμμάτων.
<span class="lb" data-page="5.753" data-line="7" id="l5.753.7"></span>ἐν μὲν οὖν τῷ Σοφιστῇ καὶ Πολιτικῷ διδάσκει, πῶς ἄν τις
<span class="lb" data-page="5.753" data-line="8" id="l5.753.8"></span>ἀντὶ τῆς προσηγορίας ἑρμηνεύοι λόγῳ σαφεῖ τε ἅμα καὶ
<span class="lb" data-page="5.753" data-line="9" id="l5.753.9"></span>συντόμῳ τὸ σημαινόμενον αὐτῆς, ὅντινα λόγον ὡρισμένον
<span class="lb" data-page="5.753" data-line="10" id="l5.753.10"></span>τε καὶ ὅρον ἐξαιρέτως ἐκάλεσαν οἱ μετὰ Πλάτωνα· ἐν δὲ
<span class="lb" data-page="5.753" data-line="11" id="l5.753.11"></span>τῷ Φιλήβῳ καὶ τῷ Φαίδρῳ δείκνυσιν, εἰς τεχνῶν σύστασιν
<span class="lb" data-page="5.753" data-line="12" id="l5.753.12"></span>ἀναγκαιοτάτην εἶναι τὴν διαιρετικὴν καὶ συνθετικὴν θεωρίαν,
<span class="lb" data-page="5.753" data-line="13" id="l5.753.13"></span>γεγυμνάσθαι τε κελεύει διττῶς κατ’ αὐτὴν, ἀπὸ μὲν
<span class="lb" data-page="5.753" data-line="14" id="l5.753.14"></span>τοῦ πρώτου καὶ γενικωτάτου καταβαίνοντας ἐπὶ τὰ μηκέτι
<span class="lb" data-page="5.753" data-line="15" id="l5.753.15"></span>τομὴν δεχόμενα διὰ τῶν ἐν τῷ μεταξὺ διαφορῶν, δι’ ὧν
<span class="lb" data-page="5.753" data-line="16" id="l5.753.16"></span>καὶ τοὺς ὁρισμοὺς τῶν εἰδῶν ἐδεδείχει συνισταμένους ἐν
<span class="lb" data-page="5.753" data-line="17" id="l5.753.17"></span>Σοφιστῇ καὶ Πολιτικῷ, ἔμπαλιν δ’ ἀπὸ τῶν εἰδικωτάτων
<span class="lb" data-page="5.753" data-line="18" id="l5.753.18"></span>πολλῶν ὄντων ἀναβαίνοντας ἐπὶ τὸ πρῶτον γένος κατὰ
<span class="pb" data-page="5.754" id="p5.754"></span>
<span class="lb" data-page="5.754" data-line="1" id="l5.754.1"></span>σύνθεσιν· ὁδὸν μὲν γὰρ εἶναι μίαν ἀμφοῖν, ὁδοιπορίαν δὲ
<span class="lb" data-page="5.754" data-line="2" id="l5.754.2"></span>διττὴν, ἀπὸ θατέρου τῶν πρώτων ἐπὶ θάτερον ἐναλλὰξ
<span class="lb" data-page="5.754" data-line="3" id="l5.754.3"></span>ἰόντι. λέγει δὲ περὶ αὐτῶν ἐν μὲν τῷ Φαίδρῳ κατὰ τήνδε
<span class="lb" data-page="5.754" data-line="4" id="l5.754.4"></span>τὴν λέξιν. ἐμοὶ δὲ φαίνεται τὰ μὲν ἄλλα τῷ ὄντι παιδιὰ
<span class="lb" data-page="5.754" data-line="5" id="l5.754.5"></span>πεπαῖχθαι. τούτων δέ τινων ἐκ τύχης ῥηθέντων δυοῖν εἰδῶν,
<span class="lb" data-page="5.754" data-line="6" id="l5.754.6"></span>εἰ αὐτὴν τὴν δύναμιν τέχνῃ λαβεῖν δύναιτό τις, οὐκ
<span class="lb" data-page="5.754" data-line="7" id="l5.754.7"></span>ἄχαρι. τίνων δή; εἰς μίαν τε ἰδέαν συνορῶντα ἄγειν τὰ
<span class="lb" data-page="5.754" data-line="8" id="l5.754.8"></span>πολλαχῇ διεσπαρμένα, ἵν’ ἕκαστον ὁριζόμενος δῆλον ποιῇ,
<span class="lb" data-page="5.754" data-line="9" id="l5.754.9"></span>περὶ οὗ ἂν ἀεὶ διδάσκων ἐθέλῃ, ὥσπερ τὰ νῦν δὴ περὶ
<span class="lb" data-page="5.754" data-line="10" id="l5.754.10"></span>ἔρωτος ὅ ἐστιν <span class="milestone ed2page" data-n="5.259" data-unit="ed2page" id="ed2page.5.259"></span>ὁρισθὲν, εἴτε εὖ, εἴτε κακῶς ἐλέχθη.
<span class="lb" data-page="5.754" data-line="11" id="l5.754.11"></span>τὸ γοῦν σαφὲς καὶ τὸ αὐτὸ αὑτῷ ὁμολογούμενον διὰ
<span class="lb" data-page="5.754" data-line="12" id="l5.754.12"></span>ταῦτα ἔσχεν εἰπεῖν ὁ λόγος. τὸ δ’ ἕτερον δὴ εἶδος τί λέγεις,
<span class="lb" data-page="5.754" data-line="13" id="l5.754.13"></span>ὦ Σώκρατες; τὸ πάλιν κατ’ εἴδη δύνασθαι διατέμνειν κατὰ
<span class="lb" data-page="5.754" data-line="14" id="l5.754.14"></span>ἄρθρα, ᾗ πέφυκε, καὶ μὴ ἐπιχειρεῖν καταγνύναι μέρος μηδὲν,
<span class="lb" data-page="5.754" data-line="15" id="l5.754.15"></span>κακοῦ μαγείρου τρόπῳ χρώμενον. ταῦτα μὲν οὖν καθόλου
<span class="lb" data-page="5.754" data-line="16" id="l5.754.16"></span>περὶ τῆς διαιρετικῆς τε καὶ συνθετικῆς μεθόδου λέλεκται
<span class="lb" data-page="5.754" data-line="17" id="l5.754.17"></span>τῷ Πλάτωνι. μεταβὰς δ’ ἐπὶ τὴν ῥητορικὴν τέχνην,
<span class="pb" data-page="5.755" id="p5.755"></span>
<span class="lb" data-page="5.755" data-line="1" id="l5.755.1"></span>(εἴη δ’ ἂν ἡμῖν ἐν τι τοῦτο παράδειγμα τῆς ὅλης πραγματείας,)
<span class="lb" data-page="5.755" data-line="2" id="l5.755.2"></span>τάδε γράφει. ἐπειδὴ λόγου δύναμις τυγχάνει ψυχαγωγία
<span class="lb" data-page="5.755" data-line="3" id="l5.755.3"></span>οὖσα, τὸν μέλλοντα ῥητορικὸν ἔσεσθαι ἀνάγκη εἰδέναι,
<span class="lb" data-page="5.755" data-line="4" id="l5.755.4"></span>ψυχὴ ὅσα εἴδη ἔχει. ἔστιν οὖν τόσα καὶ τόσα, καὶ
<span class="lb" data-page="5.755" data-line="5" id="l5.755.5"></span>τοῖα καὶ τοῖα, ὅθεν οἱ μὲν τοιοίδε, οἱ δὲ τοιοίδε γίγνονται.
<span class="lb" data-page="5.755" data-line="6" id="l5.755.6"></span>τούτων δ’ οὕτω διῃρημένων λόγων αὖ τόσα καὶ τόσα ἐστὶν
<span class="lb" data-page="5.755" data-line="7" id="l5.755.7"></span>εἴδη, τοιόνδε δὲ ἕκαστον. οἱ μὲν οὖν τοιοίδε ὑπὸ τῶν
<span class="lb" data-page="5.755" data-line="8" id="l5.755.8"></span>τοιῶνδε λόγων διὰ τήνδε τὴν αἰτίαν εἰς τὰ τοιάδε εὐπειθεῖς,
<span class="lb" data-page="5.755" data-line="9" id="l5.755.9"></span>οἱ δὲ τοιοίδε διὰ τάδε δυσπειθεῖς. δεῖ δὴ ταῦτα ἱκανῶς
<span class="lb" data-page="5.755" data-line="10" id="l5.755.10"></span>νοήσαντα, μετὰ ταῦτα θεώμενον αὐτὰ ἐν ταῖς πράξεσιν
<span class="lb" data-page="5.755" data-line="11" id="l5.755.11"></span>ὄντα τε καὶ πραττόμενα ὀξέως δύνασθαι ἐπακολουθεῖν
<span class="lb" data-page="5.755" data-line="12" id="l5.755.12"></span>τῇ αἰσθήσει, ἢ μηδὲν εἶναί πω πλέον αὐτῶν, ὧν τότε
<span class="lb" data-page="5.755" data-line="13" id="l5.755.13"></span>ἤκουε λόγων ξυνών. ὅταν δ’ εἰπεῖν τε ἱκανῶς ἔχῃ, <span class="milestone ed1page" data-n="1.335" data-unit="ed1page" id="ed1page.1.335"></span>οἷος
<span class="lb" data-page="5.755" data-line="14" id="l5.755.14"></span>ὑφ’ οἵων πείθεται, παραγιγνόμενόν τε δυνατὸς ᾖ διαισθανόμενος
<span class="lb" data-page="5.755" data-line="15" id="l5.755.15"></span>ἑαυτῷ ἐνδείκνυσθαι, ὅτι οὕτως ἐστὶ καὶ αὕτη ἡ
<span class="lb" data-page="5.755" data-line="16" id="l5.755.16"></span>φύσις, περὶ ἧς τότε ἦσαν οἱ λόγοι, νῦν ἔργῳ παροῦσά
<span class="lb" data-page="5.755" data-line="17" id="l5.755.17"></span>σοι, ᾗ προσοιστέον τούσδε ᾧδε τοὺς λόγους ἐπὶ τὴν
<span class="pb" data-page="5.756" id="p5.756"></span>
<span class="lb" data-page="5.756" data-line="1" id="l5.756.1"></span>τῶνδε πειθώ. πάντα δὴ ταῦτ’ ἔχοντι, προσλαβόντι καιροὺς
<span class="lb" data-page="5.756" data-line="2" id="l5.756.2"></span>τοῦ πότε λεκτέον καὶ ἐπισχετέον, βραχυλογίας τε αὖ
<span class="lb" data-page="5.756" data-line="3" id="l5.756.3"></span>καὶ ἐλεινολογίας καὶ δεινώσεως ἑκάστων τε ὅσα ἂν εἴδη
<span class="lb" data-page="5.756" data-line="4" id="l5.756.4"></span>λόγων μάθῃ, τούτων τὴν εὐκαιρίαν τε καὶ ἀκαιρίαν διαγνόντι,
<span class="lb" data-page="5.756" data-line="5" id="l5.756.5"></span>καλῶς τε καὶ τελέως ἐστὶν ἡ τέχνη ἀπειργασμένη,
<span class="lb" data-page="5.756" data-line="6" id="l5.756.6"></span>πρότερον δ’ οὔ. ἀλλ’ ὅ τι ἂν αὐτῶν τις ἐλλίπῃ λέγων, ἢ
<span class="lb" data-page="5.756" data-line="7" id="l5.756.7"></span>διδάσκων, ἢ γράφων, φησὶ δὲ τέχνην λέγειν, ὁ μὴ πειθόμενος
<span class="lb" data-page="5.756" data-line="8" id="l5.756.8"></span>κρατεῖ. ταῦτα οὖν αὐτῷ λέλεκται περὶ τῆς ῥητορικῆς,
<span class="lb" data-page="5.756" data-line="9" id="l5.756.9"></span>ἐνταῦθα διδάσκοντι, πῶς ἄν τις αὐτὴν ἄριστα συστήσαιτο
<span class="lb" data-page="5.756" data-line="10" id="l5.756.10"></span>μεθόδῳ χρώμενος, οὐ καθάπερ οἱ πολλοὶ δι’ ἐμπειρίας τε
<span class="lb" data-page="5.756" data-line="11" id="l5.756.11"></span>καὶ τριβῆς. ἔτι τε πρὸς τούτοις κατωτέρω μετὰ τὸ διελθεῖν ἐν
<span class="lb" data-page="5.756" data-line="12" id="l5.756.12"></span>τῷ μεταξὺ χρήσιμα πολλὰ συγκεφαλαιούμενος αὐτὰ κατὰ λέξιν
<span class="lb" data-page="5.756" data-line="13" id="l5.756.13"></span>οὕτως ἔφη. ὥστ’, εἰ μὲν ἄλλο τι περὶ τέχνης λόγων λέγοις,
<span class="lb" data-page="5.756" data-line="14" id="l5.756.14"></span>ἀκούοιμεν ἂν, εἰ δὲ μὴ, οἷς νῦν δὴ διήλθομεν πεισόμεθα,
<span class="lb" data-page="5.756" data-line="15" id="l5.756.15"></span>ὡς, ἐὰν μή τις τῶν τ’ ἀκουσομένων τὰς φύσεις διαριθμήσηται,
<span class="lb" data-page="5.756" data-line="16" id="l5.756.16"></span>καὶ κατ’ εἴδη τε διαιρῆται τὰ ὄντα, καὶ μιᾷ ἰδέᾳ ἀδύνατος
<span class="lb" data-page="5.756" data-line="17" id="l5.756.17"></span>ᾖ καθ’ ἓν ἕκαστον περιλαμβάνειν, οὔπω ἔσται τεχνικὸς
<span class="pb" data-page="5.757" id="p5.757"></span>
<span class="lb" data-page="5.757" data-line="1" id="l5.757.1"></span>λόγων πέρι, καθόσον δυνατὸν ἀνθρώπῳ. ἐν τούτῳ μὲν τῷ
<span class="lb" data-page="5.757" data-line="2" id="l5.757.2"></span>βιβλίῳ διὰ συντόμων ἐδήλωσε περί τε τῆς τῶν τεχνῶν ἁπασῶν
<span class="lb" data-page="5.757" data-line="3" id="l5.757.3"></span>καθόλου συστάσεως καὶ περὶ τῆς ῥητορικῆς, ἀκριβέστατα
<span class="lb" data-page="5.757" data-line="4" id="l5.757.4"></span>δὲ τὸν λόγον ὅλον ἐν τῷ Φιλήβῳ διῆλθεν. ἐγὼ
<span class="lb" data-page="5.757" data-line="5" id="l5.757.5"></span>δὲ ἀπὸ τῶν ἐπικαιροτάτων ἄρξομαι παραγράψας αὐτοῦ πρώτην
<span class="lb" data-page="5.757" data-line="6" id="l5.757.6"></span>τήνδε τὴν ῥῆσιν. φωνὴ μὲν ἡμῖν ἐστί που μία διὰ
<span class="lb" data-page="5.757" data-line="7" id="l5.757.7"></span>τοῦ στόματος ἰοῦσα, καὶ ἄπειρος αὖ πλήθει πάντων τε καὶ
<span class="lb" data-page="5.757" data-line="8" id="l5.757.8"></span>ἑκάστου. τί μήν; καὶ οὐδὲν ἑτέρων γε τούτων ἐσμέν πως
<span class="lb" data-page="5.757" data-line="9" id="l5.757.9"></span>σοφοὶ, οὔτε ὅτι τὸ ἄπειρον αὐτῆς ἴσμεν, οὔθ’ ὅτι τὸ ἓν
<span class="lb" data-page="5.757" data-line="10" id="l5.757.10"></span>ἄλλο τι, ὁπόσα τέ ἐστι καὶ ὁποῖα, τοῦτό ἐστι τὸ γραμματικὸν
<span class="lb" data-page="5.757" data-line="11" id="l5.757.11"></span>ἕκαστον ποιοῦν ἡμῶν. ἀληθέστατα. καὶ μὴν καὶ
<span class="lb" data-page="5.757" data-line="12" id="l5.757.12"></span>τὸ μουσικὸν οὐ τυγχάνει ποιοῦν; τουτέστι ταὐτόν. πῶς;
<span class="lb" data-page="5.757" data-line="13" id="l5.757.13"></span>φωνὴ μέν που καὶ τὸ κατ’ ἐκείνην τὴν τέχνην ἐστὶ μία ἐν
<span class="lb" data-page="5.757" data-line="14" id="l5.757.14"></span>αὐτῇ. πῶς δ’ οὔ; δύο δὲ θῶμεν βαρὺ καὶ ὀξὺ, καὶ
<span class="lb" data-page="5.757" data-line="15" id="l5.757.15"></span>τρίτον ὁμότονον. ἢ πῶς; οὕτως. ἀλλ’ οὔπω σοφὸς ἂν
<span class="lb" data-page="5.757" data-line="16" id="l5.757.16"></span>εἴης τὴν μουσικὴν εἰδὼς ταῦτα μόνα, μὴ εἰδὼς δὲ, ὡς ἔπος
<span class="lb" data-page="5.757" data-line="17" id="l5.757.17"></span>εἰπεῖν, εἰς ταῦτα, οὐδενὸς ἄξιος ἔσῃ. οὐ γὰρ οὖν. ἀλλ’,
<span class="pb" data-page="5.758" id="p5.758"></span>
<span class="lb" data-page="5.758" data-line="1" id="l5.758.1"></span>ὦ φίλε, ἐπειδὰν λάβῃς, ὁπόσα τὰ διαστήματά ἐστι <span class="milestone ed2page" data-n="5.260" data-unit="ed2page" id="ed2page.5.260"></span>τὸν
<span class="lb" data-page="5.758" data-line="2" id="l5.758.2"></span>ἀριθμὸν τῆς φωνῆς ὀξύτητός τε πέρι καὶ βαρύτητος, καὶ
<span class="lb" data-page="5.758" data-line="3" id="l5.758.3"></span>ὁποῖα, καὶ τοὺς ὅρους τῶν διαστημάτων, καὶ τὰ ἐκ τούτων
<span class="lb" data-page="5.758" data-line="4" id="l5.758.4"></span>ὅσα συστήματα γέγονεν, ἃ κατιδόντες οἱ πρόσθεν παρέδοσαν
<span class="lb" data-page="5.758" data-line="5" id="l5.758.5"></span>ἡμῖν τοῖς ἑπομένοις ἐκείνοις καλεῖν αὐτὰ ἁρμονίας.
<span class="lb" data-page="5.758" data-line="6" id="l5.758.6"></span>ἔν τε ταῖς κινήσεσιν αὖ τοῦ σώματος ἕτερα τοιαῦτα ἐνόντα
<span class="lb" data-page="5.758" data-line="7" id="l5.758.7"></span>πάθη γιγνόμενα, ἃ δὴ δι’ ἀριθμῶν μετρηθέντα δεῖν αὐτά
<span class="lb" data-page="5.758" data-line="8" id="l5.758.8"></span>φασι ῥυθμοὺς καὶ μέτρα ἐπονομάζειν, καὶ ἅμα ἐννοεῖν,
<span class="lb" data-page="5.758" data-line="9" id="l5.758.9"></span>ὡς οὕτω δεῖ περὶ παντὸς ἑνὸς καὶ πολλῶν σκοπεῖν. ὅταν
<span class="lb" data-page="5.758" data-line="10" id="l5.758.10"></span>γὰρ ταῦτά τε λάβῃς, οὕτω τότε ἐγένου σοφός· ὅταν δ’
<span class="lb" data-page="5.758" data-line="11" id="l5.758.11"></span>ἄλλο τῶν ὄντων ὁτιοῦν ταύτῃ σκοπούμενος ἕλῃς, οὕτως ἔμφρων
<span class="lb" data-page="5.758" data-line="12" id="l5.758.12"></span>περὶ τούτου γέγονας. τὸ δ’ ἄπειρόν σε ἑκάστων καὶ
<span class="lb" data-page="5.758" data-line="13" id="l5.758.13"></span>ἐν ἑκάστοις πλῆθος ἄπειρον ἑκάστοτε ποιεῖ τοῦ φρονεῖν,
<span class="lb" data-page="5.758" data-line="14" id="l5.758.14"></span>καὶ οὐκ ἐλλόγιμον, οὐδ’ ἐνάριθμον, ἅτ’ οὐκ εἰς ἀριθμὸν
<span class="lb" data-page="5.758" data-line="15" id="l5.758.15"></span>οὐδένα ἐν οὐδενὶ πώποτε ἀπιδόντα. κάλλιστα, ὦ Φίληβε,
<span class="lb" data-page="5.758" data-line="16" id="l5.758.16"></span>ἔμοιγε τὰ νῦν λεγόμενα εἰρηκέναι φαίνεται Σωκράτης. καὶ
<span class="lb" data-page="5.758" data-line="17" id="l5.758.17"></span>ἐμοὶ ταῦτά γε αὐτά. ἀλλὰ τί δή ποτε πρὸς ἡμᾶς οὗτος ὁ
<span class="lb" data-page="5.758" data-line="18" id="l5.758.18"></span>λόγος εἴρηται νῦν, καὶ τί ποτε βουλόμενος; ὀρθῶς μέντοι
<span class="pb" data-page="5.759" id="p5.759"></span>
<span class="lb" data-page="5.759" data-line="1" id="l5.759.1"></span>τοῦθ’ ἡμᾶς, ὦ Πρώταρχε, ἠρώτησε Φίληβος. πάνυ μὲν
<span class="lb" data-page="5.759" data-line="2" id="l5.759.2"></span>οὖν, καὶ ἀποκρίνου γε αὐτῷ. δράσω ταῦτα, διελθὼν σμικρὸν
<span class="lb" data-page="5.759" data-line="3" id="l5.759.3"></span>ἔτι περὶ αὐτῶν τούτων. ὥσπερ γὰρ ἓν ὁτιοῦν εἴ τίς
<span class="lb" data-page="5.759" data-line="4" id="l5.759.4"></span>ποτε λάβοι τούτων, ὥς φαμεν, οὐκ ἐπ’ ἀπείρου φύσιν ἀεὶ
<span class="lb" data-page="5.759" data-line="5" id="l5.759.5"></span>δὴ βλέπειν εὐθὺς, ἀλλ’ ἐπί τινα ἀριθμὸν, οὕτω καὶ τὸ
<span class="lb" data-page="5.759" data-line="6" id="l5.759.6"></span>ἐναντίον, ὅταν τις τὸ ἄπειρον ἀναγκασθῇ πρῶτον λαμβάνειν,
<span class="lb" data-page="5.759" data-line="7" id="l5.759.7"></span>μὴ ἐπὶ τὸ ἓν τοῦτο εὐθὺς, ἀλλ’ ἐπ’ ἀριθμὸν αὖ τινα
<span class="lb" data-page="5.759" data-line="8" id="l5.759.8"></span>πλῆθος ἕκαστον ἔχοντά τι κατανοεῖν, τελευτᾷν τ’ ἐκ πάντων
<span class="lb" data-page="5.759" data-line="9" id="l5.759.9"></span>εἰς ἕν. πάλιν δὲ ἐν τοῖς γράμμασι τὸ νῦν λεγόμενον
<span class="lb" data-page="5.759" data-line="10" id="l5.759.10"></span>λάβωμεν. πῶς; ἐπειδὴ φωνὴν ἄπειρον κατενόησεν, εἴτε τις
<span class="lb" data-page="5.759" data-line="11" id="l5.759.11"></span>θεὸς, εἴτε καὶ θεῖος ἄνθρωπος, ὡς λόγος ἐν Αἰγύπτῳ Θεῦθ
<span class="lb" data-page="5.759" data-line="12" id="l5.759.12"></span>τινα τούτων γενέσθαι λέγων, ὃς πρῶτος τὰ φωνήεντα ἐν τῷ
<span class="lb" data-page="5.759" data-line="13" id="l5.759.13"></span>ἀπείρῳ κατενόησεν οὐχ ἓν ὄντα, ἀλλὰ πλείω, καὶ πάλιν
<span class="lb" data-page="5.759" data-line="14" id="l5.759.14"></span>ἕτερα φωνῆς μὲν, οὐ φθόγγου δὲ μετέχοντά τινος, ἀριθμὸν
<span class="lb" data-page="5.759" data-line="15" id="l5.759.15"></span>δέ τινα καὶ τούτων εἶναι. τρίτον δὲ εἶδος γραμμάτων διεστήσατο
<span class="lb" data-page="5.759" data-line="16" id="l5.759.16"></span>τὰ νῦν λεγόμενα ἄφωνα ἡμῖν. τὸ μετὰ τοῦτο
<span class="lb" data-page="5.759" data-line="17" id="l5.759.17"></span>διῄρει τά τε ἄφωνα καὶ ἄφθογγα μέχρις ἑνὸς ἑκάστου, καὶ
<span class="pb" data-page="5.760" id="p5.760"></span>
<span class="lb" data-page="5.760" data-line="1" id="l5.760.1"></span>τὰ φωνήεντα, καὶ τὰ μέσα κατὰ τὸν αὐτὸν τρόπον, ἕως
<span class="lb" data-page="5.760" data-line="2" id="l5.760.2"></span>ἀριθμὸν αὐτῶν λαβὼν ἑνί τε ἑκάστῳ καὶ σύμπασι στοιχεῖον
<span class="lb" data-page="5.760" data-line="3" id="l5.760.3"></span>ἐπωνόμασε. καθορῶν δ’, ὡς οὐδεὶς ἡμῶν οὐδ’ ἂν ἓν
<span class="lb" data-page="5.760" data-line="4" id="l5.760.4"></span>αὐτὸ καθ’ ἑαυτὸ ἄνευ πάντων αὐτῶν μάθοι, τοῦτον τὸν
<span class="lb" data-page="5.760" data-line="5" id="l5.760.5"></span>δεσμὸν αὖ λογισάμενος, ὡς ὄντα ἕνα, καὶ ταῦτα πάντα ἕν
<span class="lb" data-page="5.760" data-line="6" id="l5.760.6"></span>πως ποιοῦντα, μίαν ἐπ’ αὐτοῖς ὡς οὖσαν γραμματικὴν τέχνην
<span class="lb" data-page="5.760" data-line="7" id="l5.760.7"></span>ἐπεφθέγξατο προσειπών. ταῦτα μὲν ὁ Πλάτων ἔγραψεν ἐν
<span class="lb" data-page="5.760" data-line="8" id="l5.760.8"></span>Φιλήβῳ περὶ συστάσεως τεχνῶν, τῆς κατὰ μέθοδον δηλονότι
<span class="lb" data-page="5.760" data-line="9" id="l5.760.9"></span>τὴν λογικὴν, οὐ τῆς ἐκ τῆς πολυχρονίου τηρήσεως,
<span class="lb" data-page="5.760" data-line="10" id="l5.760.10"></span>ἐκ τῆς τῶν κατὰ μέρος ἀθροιζομένης ἐμπειρίας. ὅτι
<span class="lb" data-page="5.760" data-line="11" id="l5.760.11"></span>δ’ οὐκ ἄνευ τοῦ γεγυμνάσθαι περὶ διαίρεσίν τε καὶ σύνθεσιν
<span class="lb" data-page="5.760" data-line="12" id="l5.760.12"></span>οἷόν τε γενέσθαι τὴν λογικὴν σύστασιν τῶν τεχνῶν,
<span class="lb" data-page="5.760" data-line="13" id="l5.760.13"></span>εὔδηλόν ἐστιν ἐξ ὧν ἄχρι τοῦ δεῦρο λέλεκταί μοι. καὶ μέντοι
<span class="lb" data-page="5.760" data-line="14" id="l5.760.14"></span>καὶ καθ’ ὅλον τὸ βιβλίον τὸν Φίληβον ἐν τοῖς ἑξῆς
<span class="lb" data-page="5.760" data-line="15" id="l5.760.15"></span>ἔργῳ δείκνυσι τὴν μέθοδον ἐπὶ τῆς ἡδονῆς, ἁπάσας αὐτῆς
<span class="lb" data-page="5.760" data-line="16" id="l5.760.16"></span>τὰς διαφορὰς διελθών.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg032.1st1K-grc1:9.6">
<span class="pb page1" data-page="5.760" id="p5.760"></span>
<span class="milestone ed1page page1" data-n="1.335" data-unit="ed1page" id="ed1page.1.335"></span>
<span class="milestone ed2page page1" data-n="5.260" data-unit="ed2page" id="ed2page.5.260"></span>
            <p>
<span class="lb" data-page="5.760" data-line="17" id="l5.760.17"></span>Οὕτω δὲ καὶ ὁ Ἱπποκράτης ἔφθασεν ἐν τῷ
<span class="lb" data-page="5.760" data-line="18" id="l5.760.18"></span>περὶ διαίτης ὀξέων, μεμψάμενος τοὺς Κνιδίους ἰατροὺς,
<span class="pb" data-page="5.761" id="p5.761"></span>
<span class="lb" data-page="5.761" data-line="1" id="l5.761.1"></span>ὡς ἀγνοοῦντας τὰς κατ’ εἴδη καὶ γένη διαφορὰς τῶν νοσημάτων,
<span class="lb" data-page="5.761" data-line="2" id="l5.761.2"></span>αὐτὸς δὲ δείκνυσι τοὺς διορισμοὺς, καθ’ οὓς τὸ
<span class="lb" data-page="5.761" data-line="3" id="l5.761.3"></span>δοκοῦν <span class="milestone ed2page" data-n="5.261" data-unit="ed2page" id="ed2page.5.261"></span>ἓν εἶναι πολλὰ γίγνεται τεμνόμενον, οὐκ
<span class="lb" data-page="5.761" data-line="4" id="l5.761.4"></span>ἐπὶ νοσημάτων μόνον, ἀλλὰ καὶ τῶν ἄλλων ἁπάντων, ἐν
<span class="lb" data-page="5.761" data-line="5" id="l5.761.5"></span>ᾧ τοὺς πλείστους τῶν ἐνδοξοτάτων ἰατρῶν εὑρεῖν ἔστιν
<span class="lb" data-page="5.761" data-line="6" id="l5.761.6"></span>ἐσφαλμένους ἄχρι καὶ τῶν βοηθημάτων. ἔνιοι μὲν γὰρ ἐπὶ
<span class="lb" data-page="5.761" data-line="7" id="l5.761.7"></span>τὰς κατὰ μέρος αὐτῶν ἐλθόντες χρείας ἀμέθοδον εἰργάσαντο
<span class="lb" data-page="5.761" data-line="8" id="l5.761.8"></span>τὴν διδασκαλίαν, ἔνιοι δὲ τὸ κοινότατον εἰπόντες
<span class="lb" data-page="5.761" data-line="9" id="l5.761.9"></span>ἄχρι μὲν τῆς προχείρου φαντασίας μεθοδικώτατον ἐποιήσαντο
<span class="lb" data-page="5.761" data-line="10" id="l5.761.10"></span>τὸν λόγον, τῇ ἀληθείᾳ δὲ μοχθηρότατον, ἐντεῦθεν
<span class="lb" data-page="5.761" data-line="11" id="l5.761.11"></span>δὲ διεφώνησαν ἀλλήλοις, ἔνιοι μὲν, ὡς οἱ κατὰ βοήθημα
<span class="lb" data-page="5.761" data-line="12" id="l5.761.12"></span>τοῦδέ τινος τοῦ πάθους, οἷον, εἰ τύχῃ, πλευρίτιδος, ἀποφῃνάμενοι
<span class="lb" data-page="5.761" data-line="13" id="l5.761.13"></span>τὴν φλεβοτομίαν, ἔνιοι δὲ τὴν κάθαρσιν, ὥσπερ
<span class="lb" data-page="5.761" data-line="14" id="l5.761.14"></span>γε καὶ πυρίαν οἱ μὲν διὰ σπόγγων, οἱ δὲ διὰ τῶν καλουμένων
<span class="lb" data-page="5.761" data-line="15" id="l5.761.15"></span>ὑπὸ τῶν ἰατρῶν μαρσίπων, ἤ τινος ἑτέρου. κατὰ
<span class="lb" data-page="5.761" data-line="16" id="l5.761.16"></span>ταὐτὰ δὲ καὶ περὶ λουτρῶν καὶ περὶ ἀλουτίας διηνέχθησαν,
<span class="lb" data-page="5.761" data-line="17" id="l5.761.17"></span>ὀξυμέλιτός τε καὶ μελικράτου, καὶ ὕδατος, καὶ οἴνου, καὶ
<span class="lb" data-page="5.761" data-line="18" id="l5.761.18"></span>πτισάνης, ἤτοι τοῦ διηθημένου χυλοῦ μόνου διδόντες, ἢ
<span class="pb" data-page="5.762" id="p5.762"></span>
<span class="lb" data-page="5.762" data-line="1" id="l5.762.1"></span>τῆς κριθώδους μόνης, οἱ δὲ καὶ σιτίων, ἄλλως ἄλλου διορισαμένου,
<span class="lb" data-page="5.762" data-line="2" id="l5.762.2"></span>τάς τε διαφορὰς τῶν καμνόντων, καὶ τῶν εἰρημένων
<span class="lb" data-page="5.762" data-line="3" id="l5.762.3"></span>ἔδειξε χρῇζον τὸ τῆς πλευρίτιδος πάθος. ὅπως μὲν
<span class="lb" data-page="5.762" data-line="4" id="l5.762.4"></span>οὖν αὐτὸς διῆλθεν ἀτακτότερον πρῶτος εὑρίσκων, ἐν τοῖς
<span class="lb" data-page="5.762" data-line="5" id="l5.762.5"></span>ὑπομνήμασιν ἐξήγημαι τοῦ περὶ διαίτης ὀξέων, ὅ τινες μὲν
<span class="lb" data-page="5.762" data-line="6" id="l5.762.6"></span>ἐπιγράφουσι πρὸς τὰς Κνιδίας γνώμας, ἔνιοι δὲ περὶ πτισάνης,
<span class="lb" data-page="5.762" data-line="7" id="l5.762.7"></span>ἑκάτεροι μοχθηρῶς. ἐγὼ δ’, ἵνα καὶ τούτου τοῦ
<span class="lb" data-page="5.762" data-line="8" id="l5.762.8"></span>λόγου ἔχωσι διὰ συντόμων σαφῆ τὴν διδασκαλίαν οἱ φιλομαθεῖς,
<span class="lb" data-page="5.762" data-line="9" id="l5.762.9"></span>οὐκ ὀκνήσω δηλῶσαι τὰ κεφάλαια.<span class="milestone ed1page" data-n="1.336" data-unit="ed1page" id="ed1page.1.336"></span> τῶν γάρ
<span class="lb" data-page="5.762" data-line="10" id="l5.762.10"></span>τοι πλευριτικῶν ἄρτι μὲν ἀρχομένων ὀδυνᾶσθαι τὴν πλευρὰν,
<span class="lb" data-page="5.762" data-line="11" id="l5.762.11"></span>ὡς ἂν οὐδέπω τῆς διαθέσεως οὔσης σαφοῦς, ἀποπειρᾶσθαι
<span class="lb" data-page="5.762" data-line="12" id="l5.762.12"></span>κελεύει τῶν πυριάσεών τε καὶ θερμασμάτων ὀνομαζομένων,
<span class="lb" data-page="5.762" data-line="13" id="l5.762.13"></span>καὶ διῆλθεν αὐτὸς τὴν ὕλην. εἶτα, ἂν μὴ λύηται,
<span class="lb" data-page="5.762" data-line="14" id="l5.762.14"></span>σκεψάμενον, εἴτε νεοβρῶτι ἐόντι, καὶ εἴτε ὑποκεχωρηκυίας
<span class="lb" data-page="5.762" data-line="15" id="l5.762.15"></span>τῆς κοιλίας, εἴτε μὴ, διδάσκει, τί ποιητέον ἐστίν. ἐὰν δὲ
<span class="lb" data-page="5.762" data-line="16" id="l5.762.16"></span>μὴ ὑπείκῃ πρὸς ταῦτα, διορισμοὺς ἔγραψεν τῶν τε φλεβοτομίας
<span class="lb" data-page="5.762" data-line="17" id="l5.762.17"></span>δεομένων καὶ τῶν καθάρσεως, ἐπὶ τίνων τε χρὴ
<span class="lb" data-page="5.762" data-line="18" id="l5.762.18"></span>μελικράτῳ ποτῷ χρῆσθαι, ἢ ὀξυμέλιτι, ἢ ὕδατι μέχρι
<span class="pb" data-page="5.763" id="p5.763"></span>
<span class="lb" data-page="5.763" data-line="1" id="l5.763.1"></span>κρίσεως, μηδεμίαν διδόντα τροφὴν, ἐπὶ τίνων τε χυλὸν πτισάνης,
<span class="lb" data-page="5.763" data-line="2" id="l5.763.2"></span>ἢ τῇ κριθῇ χρηστέον τηνικαῦτα, καὶ σιτία δοτέον
<span class="lb" data-page="5.763" data-line="3" id="l5.763.3"></span>ἐστί. κατὰ δὲ τὸν αὐτὸν τρόπον καὶ περὶ οἴνου δόσεως
<span class="lb" data-page="5.763" data-line="4" id="l5.763.4"></span>διορίζεται, τίσι τε χρὴ διδόναι, καὶ τίσι μὴ, καὶ ὁπότε,
<span class="lb" data-page="5.763" data-line="5" id="l5.763.5"></span>καὶ ὁποῖον. ὡσαύτως δὲ καὶ περὶ λουτρῶν, ὅσα τ’ ἄλλα τοιαῦτα.
<span class="lb" data-page="5.763" data-line="6" id="l5.763.6"></span>διττῆς δ’ οὔσης ἁμαρτίας ἐν ταῖς διαιρέσεσι διὰ τὸ
<span class="lb" data-page="5.763" data-line="7" id="l5.763.7"></span>τοὺς μὲν ἐλλιπέστερον τέμνειν, τοὺς δ’ ὑπερβάλλειν εἰς οὐκ
<span class="lb" data-page="5.763" data-line="8" id="l5.763.8"></span>οἰκεῖον τῷ τεμνομένῳ πλῆθος, ἑκάτερον αὐτῶν ὁ Ἱπποκράτης
<span class="lb" data-page="5.763" data-line="9" id="l5.763.9"></span>μεμφόμενος ἐν ἀρχῇ μὲν τοῦ βιβλίου τάδε φησί. τὰς μέντοι
<span class="lb" data-page="5.763" data-line="10" id="l5.763.10"></span>πολυτροπίας τὰς ἐν ἑκάστῃσι τῶν νούσων καὶ τὴν πολυσχιδίαν
<span class="lb" data-page="5.763" data-line="11" id="l5.763.11"></span>αὐτῶν οὐκ ἠγνόουν ἔνιοι, τοὺς δ’ ἀριθμοὺς ἑκάστου τῶν νοσημάτων
<span class="lb" data-page="5.763" data-line="12" id="l5.763.12"></span>σάφα ἐθέλοντες φράζειν οὐκ ὀρθῶς ἔγραψαν. μὴ
<span class="lb" data-page="5.763" data-line="13" id="l5.763.13"></span>γὰρ καὶ οὐκ εὐαρίθμητον ᾖ, εἰ τουτέῳ τι σημανεῖται τὴν
<span class="lb" data-page="5.763" data-line="14" id="l5.763.14"></span>τῶν καμνόντων νοῦσον, τὸ ἕτερον τοῦ ἑτέρου διαφέρειν τι,
<span class="lb" data-page="5.763" data-line="15" id="l5.763.15"></span>τὸ μὴ ὠυτὸν δὲ νόσημα δοκέειν εἶναι, ἢν μήπω τοὔνομα
<span class="lb" data-page="5.763" data-line="16" id="l5.763.16"></span>ἔχῃ. ἐπὶ δὲ τῶν ἰημάτων ἔμπαλιν, ὡς ἐλλιπόντων αὐτῶν,
<span class="lb" data-page="5.763" data-line="17" id="l5.763.17"></span>ᾧδέ πώς φησιν. καὶ οὐ μόνον διὰ τοῦτο οὐκ ἐπαινέω, ἀλλ’
<span class="pb" data-page="5.764" id="p5.764"></span>
<span class="lb" data-page="5.764" data-line="1" id="l5.764.1"></span>ὅτι καὶ ὀλίγοισι τὸν ἀριθμὸν τοῖσιν ἄκεσι χρέονται. μετὰ
<span class="lb" data-page="5.764" data-line="2" id="l5.764.2"></span>δὲ ταῦτα προλαβὼν τὸν τῷ προβλήματι χρησιμώτατον, οὐ
<span class="lb" data-page="5.764" data-line="3" id="l5.764.3"></span>σαφῶς αὐτοῦ τὴν λύσιν ἔγραψεν, καὶ διὰ τοῦτ’ ἠγνοήθη
<span class="lb" data-page="5.764" data-line="4" id="l5.764.4"></span>πολλοῖς τῶν ἰατρῶν ὅλη τοῦ προβλήματος ἡ δύναμις.
<span class="lb" data-page="5.764" data-line="5" id="l5.764.5"></span>ἐξηγησάμην μὲν οὖν ὅλον τὸν λόγον τοῦτον ἐν τῷ πρώτῳ
<span class="lb" data-page="5.764" data-line="6" id="l5.764.6"></span>περὶ διαίτης ὀξέων ὑπομνήματι, συντόμως δ’ αὐτοῦ καὶ νῦν
<span class="lb" data-page="5.764" data-line="7" id="l5.764.7"></span>εἰπεῖν ἀναγκαῖόν ἐστι τὴν δύναμιν. αὐτὸ μὲν τὸ πρόβλημα
<span class="lb" data-page="5.764" data-line="8" id="l5.764.8"></span>κατὰ τήνδε τὴν λέξιν ἔγραψεν ὁ Ἱπποκράτης. δοκεῖ δὲ μοι ἄξια
<span class="lb" data-page="5.764" data-line="9" id="l5.764.9"></span>γραφῆς εἶναι, <span class="milestone ed2page" data-n="5.262" data-unit="ed2page" id="ed2page.5.262"></span>καὶ μάλιστα ὁκόσα τε ἀκαταμάθητά ἐστι
<span class="lb" data-page="5.764" data-line="10" id="l5.764.10"></span>τοῖς ἰητροῖσιν, ἐπίκαιρά γ’ ἐόντα εἰδέναι, καὶ ὁκόσα μεγάλας
<span class="lb" data-page="5.764" data-line="11" id="l5.764.11"></span>ὠφελείας φέρει ἢ μεγάλας βλάβας. ἀκαταμάθητα δ’ ἐστὶ
<span class="lb" data-page="5.764" data-line="12" id="l5.764.12"></span>καὶ τάδε. διὰ τί δ’ ἄρα ἐν τῇσιν ὀξείῃσι νούσοισιν οἱ
<span class="lb" data-page="5.764" data-line="13" id="l5.764.13"></span>μέν τινες τῶν ἰατρῶν πάντα ἐς τὸν αἰῶνα διατελοῦσι, πτισάνην
<span class="lb" data-page="5.764" data-line="14" id="l5.764.14"></span>διδόντες ἀήθητον, καὶ νομίζουσιν ὀρθῶς ἰητρεύειν,
<span class="lb" data-page="5.764" data-line="15" id="l5.764.15"></span>οἱ δέ τινες περὶ παντὸς ποιοῦνται, ὅπως κριθὴν μὲν μηδεμίην
<span class="lb" data-page="5.764" data-line="16" id="l5.764.16"></span>καταπίνῃ ὁ κάμνων, (μεγάλην γὰρ βλάβην ἡγέονται
<span class="lb" data-page="5.764" data-line="17" id="l5.764.17"></span>εἶναι,) ἀλλὰ δι’ ὀθονίου τὸν χυλὸν διηθέοντες διδόασιν. οἱ
<span class="lb" data-page="5.764" data-line="18" id="l5.764.18"></span>δ’ αὖ τινες αὐτέων οὔτ’ ἂν πτισάνην παχεῖαν δοῖεν, οὔτ’
<span class="pb" data-page="5.765" id="p5.765"></span>
<span class="lb" data-page="5.765" data-line="1" id="l5.765.1"></span>αὖ χυλὸν, οἱ μὲν, μέχρις ἂν ἑβδομαῖος ὁ κάμνων γένηται,
<span class="lb" data-page="5.765" data-line="2" id="l5.765.2"></span>οἱ δὲ καὶ διὰ τέλους, ἄχρις ἂν κριθῇ ἡ νοῦσος. μάλα μὲν
<span class="lb" data-page="5.765" data-line="3" id="l5.765.3"></span>οὖν οὐδὲ προβάλλεσθαι τὰ τοιαῦτα ζητήματα εἰθισμένοι εἰσὶν
<span class="lb" data-page="5.765" data-line="4" id="l5.765.4"></span>οἱ ἰητροὶ, ἴσως δ’ οὐδὲ προβαλλόμενα εὑρίσκεται.
<span class="lb" data-page="5.765" data-line="5" id="l5.765.5"></span>καίτοι διαβολήν γ’ ἔχει ὅλη ἡ τέχνη πρὸς τῶν δημοτέων μεγάλην,
<span class="lb" data-page="5.765" data-line="6" id="l5.765.6"></span>ὡς μηδὲ δοκεῖν ὅλως ἰητρικὴν εἶναι. ὥστ’ ἔν γε
<span class="lb" data-page="5.765" data-line="7" id="l5.765.7"></span>τοῖσιν ὀξυτάτοισι τῶν νοσημάτων τοσόνδε διοίσουσιν ἀλλήλων
<span class="lb" data-page="5.765" data-line="8" id="l5.765.8"></span>οἱ χειρώνακτες, ὥστε, ἃ ὁ ἕτερος προσφέρει ἡγούμενος
<span class="lb" data-page="5.765" data-line="9" id="l5.765.9"></span>ἄριστα εἶναι, ταῦτα νομίζειν ἤδη τὸν ἕτερον κακὰ εἶναι.
<span class="lb" data-page="5.765" data-line="10" id="l5.765.10"></span>καὶ μετ’ ὀλίγα· φημὶ δὴ, πᾶν καλὸν εἶναι τοῦτο τὸ σκέμμα
<span class="lb" data-page="5.765" data-line="11" id="l5.765.11"></span>ἠδελφισμένον τοῖσι πλείστοισι τῶν ἐν τῇ τέχνῃ καὶ ἐπικαιροτάτοισι.
<span class="lb" data-page="5.765" data-line="12" id="l5.765.12"></span>καὶ γὰρ τοῖσι νοσέουσι πᾶσιν ἐς ὑγίειάν τι μέγα
<span class="lb" data-page="5.765" data-line="13" id="l5.765.13"></span>δύνασθαι, καὶ τοῖσιν ὑγιαίνουσιν εἰς ἀσφάλειαν, καὶ τοῖσιν
<span class="lb" data-page="5.765" data-line="14" id="l5.765.14"></span>ἀσκέουσιν ἐς ἀξίην, καὶ ἐς ὅ τι ἕκαστος ἐθέλοι. τὸ περὶ
<span class="lb" data-page="5.765" data-line="15" id="l5.765.15"></span>διαφωνίας, φησὶ, τῶν τεχνιτῶν σκέμμα μεγίστην ἔχει δύναμιν,
<span class="lb" data-page="5.765" data-line="16" id="l5.765.16"></span>οὐ μόνοις τοῖς νοσοῦσιν ἐς ὑγιείης κτῆσιν, ἀλλὰ καὶ τοῖς
<span class="lb" data-page="5.765" data-line="17" id="l5.765.17"></span>ὑγιαίνουσιν ἐς φυλακὴν αὐτῆς δηλονότι, καὶ τοῖς ἀσκοῦσιν
<span class="lb" data-page="5.765" data-line="18" id="l5.765.18"></span>ἀξίην τοῦ σώματος πρός τε τὴν κτῆσιν αὐτῆς καὶ διαμονήν.
<span class="pb" data-page="5.766" id="p5.766"></span>
<span class="lb" data-page="5.766" data-line="1" id="l5.766.1"></span>εἶτα προσέθηκε, καὶ ἐς ὅ τι ἕκαστος ἐθέλοι, δηλῶν, οὐ
<span class="lb" data-page="5.766" data-line="2" id="l5.766.2"></span>μόνον εἰς ἰατρικὴν, ἀλλὰ καὶ τὰς ἄλλας τέχνας ἐκτετάσθαι
<span class="lb" data-page="5.766" data-line="3" id="l5.766.3"></span>τὸ σκέμμα τὴν λύσιν αὐτοῦ. θαυμάσαι γὰρ ἔστι, διὰ τί
<span class="lb" data-page="5.766" data-line="4" id="l5.766.4"></span>τέχνην μετιόντες οἱ ἰατροὶ, καθ’ ἣν τῇ πείρᾳ τὰ προσφερόμενα
<span class="lb" data-page="5.766" data-line="5" id="l5.766.5"></span>βοηθήματα κριθῆναι δύναται, πότερον ὠφέλησεν,
<span class="lb" data-page="5.766" data-line="6" id="l5.766.6"></span>ἢ ἔβλαψεν, ὅμως ἐναντιωτάτας ἀποφάσεις ἐποίησαν περὶ
<span class="lb" data-page="5.766" data-line="7" id="l5.766.7"></span>τῶν ὠφελούντων τε καὶ βλαπτόντων. ἐν μὲν γὰρ φιλοσοφίᾳ
<span class="lb" data-page="5.766" data-line="8" id="l5.766.8"></span>μὴ πεπαῦσθαι τὰς πλείστας τῶν διαφωνιῶν οὐδὲν θαυμαστὸν,
<span class="lb" data-page="5.766" data-line="9" id="l5.766.9"></span>ὡς ἂν μὴ δυναμένων τῶν πραγμάτων ἐναργῶς κριθῆναι
<span class="lb" data-page="5.766" data-line="10" id="l5.766.10"></span>τῇ πείρᾳ, καὶ διὰ τοῦτο τινῶν μὲν ἀποφῃναμένων ἀγέννητον
<span class="lb" data-page="5.766" data-line="11" id="l5.766.11"></span>εἶναι τὸν κόσμον, τινῶν δὲ γεννητὸν, ὥσπερ γε καὶ
<span class="lb" data-page="5.766" data-line="12" id="l5.766.12"></span>τινῶν μὲν, οὐδὲν ἔξωθεν αὐτοῦ περιέχειν εἶναι, τινῶν δὲ
<span class="lb" data-page="5.766" data-line="13" id="l5.766.13"></span>εἶναι λεγόντων, καὶ τούτων αὐτῶν περιεχόμενόν τι φάντων,
<span class="lb" data-page="5.766" data-line="14" id="l5.766.14"></span>ἐνίων μὲν κενὸν ἀποφῃναμένων εἶναι τοῦτο, μηδεμίαν οὐσίαν
<span class="lb" data-page="5.766" data-line="15" id="l5.766.15"></span>ἔχον ἐν ἑαυτῷ, τινῶν δὲ, κόσμους ἄλλους ἀριθμῷ
<span class="lb" data-page="5.766" data-line="16" id="l5.766.16"></span>ἀπεριλήπτους ὡς εἰς ἄπειρον ἐκτετάσθαι πλῆθος. αἰσθήσει
<span class="lb" data-page="5.766" data-line="17" id="l5.766.17"></span>γὰρ ἐναργεῖ τὴν τοιαύτην διαφωνίαν ἀδύνατον κριθῆναι.
<span class="lb" data-page="5.766" data-line="18" id="l5.766.18"></span>οὐ μὴν ὅμοιόν γε τὸ τῆς ὠφελείας καὶ βλάβης τῶν
<span class="pb" data-page="5.767" id="p5.767"></span>
<span class="lb" data-page="5.767" data-line="1" id="l5.767.1"></span>προσφερομένων τοῖς σώμασιν ἰαμάτων, εἰς διαφωνίαν ἀφικόμενον
<span class="lb" data-page="5.767" data-line="2" id="l5.767.2"></span>ἐν τοῖς ἰατροῖς, δυνάμενόν γε αὐτῶν κρῖναι τῇ
<span class="lb" data-page="5.767" data-line="3" id="l5.767.3"></span>πείρᾳ τό τ’ ὠφελοῦν καὶ τὸ βλάπτον. τούτου τοίνυν τοῦ
<span class="lb" data-page="5.767" data-line="4" id="l5.767.4"></span>ζητήματος ἡ λύσις οὐ πάνυ τι σαφῶς εἴρηται τῷ Ἱπποκράτει,
<span class="lb" data-page="5.767" data-line="5" id="l5.767.5"></span>καὶ διὰ τοῦτο σχεδὸν ἅπαντας ἔλαθε τοὺς ἐξηγησαμένους
<span class="lb" data-page="5.767" data-line="6" id="l5.767.6"></span>τὸ βιβλίον. ἔστι δὲ τοιάδε. τῶν νοσούντων ἔνιοι
<span class="lb" data-page="5.767" data-line="7" id="l5.767.7"></span>μὲν ἀσιτίας χρῄζουσιν, ἄχρις ἂν ἡ νοῦσος κριθῇ, τινὲς δὲ
<span class="lb" data-page="5.767" data-line="8" id="l5.767.8"></span>τροφῆς, καὶ τούτων ἔνιοι μὲν τῆς κριθώδους πτισάνης,
<span class="lb" data-page="5.767" data-line="9" id="l5.767.9"></span>ἔνιοι δὲ τοῦ χυλοῦ μόνου, καθάπερ γε καὶ στερεωτέρας
<span class="lb" data-page="5.767" data-line="10" id="l5.767.10"></span>ἔνιοι, καὶ μέντοι καί τινες μὲν ὀξυμέλιτος ἢ μελικράτου,
<span class="lb" data-page="5.767" data-line="11" id="l5.767.11"></span>τινὲς δ’ ὕδατος ἢ οἴνου. διὰ τοῦτο τοῖς ἰατροῖς, ὅσοι τῇ
<span class="lb" data-page="5.767" data-line="12" id="l5.767.12"></span>πείρᾳ μόνῃ τὴν τέχνην συνεστήσαντο, χρήσιμον ἔδοξεν ἐκεῖνο
<span class="lb" data-page="5.767" data-line="13" id="l5.767.13"></span>μόνον, ὃ κατὰ τὴν τύχην αὐτοῖς ἐφάνη πλεονάκις ὠφελῆσαν.
<span class="lb" data-page="5.767" data-line="14" id="l5.767.14"></span>οὐδὲ γὰρ ἐπὶ τοὐναντίον εἶδος ἀφικέσθαι τῆς διαίτης
<span class="lb" data-page="5.767" data-line="15" id="l5.767.15"></span>τολμῶσιν, ὡς κᾀκείνου πειραθῆναι, τὴν ἀτυχίαν δεδιότες.
<span class="lb" data-page="5.767" data-line="16" id="l5.767.16"></span>μόνος οὖν ὁ τήν τε φύσιν εἰδὼς τοῦ κάμνοντος,<span class="milestone ed2page" data-n="5.263" data-unit="ed2page" id="ed2page.5.263"></span> καὶ
<span class="lb" data-page="5.767" data-line="17" id="l5.767.17"></span>τὴν τοῦ νοσήματος διάθεσιν, καὶ τὴν τοῦ προσαχθησομένου
<span class="lb" data-page="5.767" data-line="18" id="l5.767.18"></span>βοηθήματος δύναμιν, ἔτι τε τὸν καιρὸν, ἐν ᾧ χρηστέον
<span class="pb" data-page="5.768" id="p5.768"></span>
<span class="lb" data-page="5.768" data-line="1" id="l5.768.1"></span>αὐτῷ, τολμῆσαι δυνήσεται χρησάμενος τῷ λογικῶς ἐπινοηθέντι
<span class="lb" data-page="5.768" data-line="2" id="l5.768.2"></span>βοηθήματι τῇ πείρᾳ βεβαιῶσαι τὴν ἐλπίδα. ὥστε
<span class="lb" data-page="5.768" data-line="3" id="l5.768.3"></span>μόνος εὑρήσει τῆς τε ἀφωνίας τὴν αἰτίαν καὶ τοὺς διορισμοὺς,
<span class="lb" data-page="5.768" data-line="4" id="l5.768.4"></span>οἷς προσέχων τις ἐπὶ τὸ τῷ κάμνοντι συμφέρον
<span class="lb" data-page="5.768" data-line="5" id="l5.768.5"></span>ἀφίξεται, τῶν δ’ ἄλλων οὐδεὶς γνὼσεται τοῦτο. τοῖς τε γὰρ
<span class="lb" data-page="5.768" data-line="6" id="l5.768.6"></span>ἐγνωσμένοις διὰ πείρας ἐπιμένοντες ἐκεῖνα μόνα παραλαμβάνουσιν,
<span class="lb" data-page="5.768" data-line="7" id="l5.768.7"></span>αἰτιώμενοι φύσιν ἢ τέχνην ἤ τι τοιοῦτον τῆς βλάβης
<span class="lb" data-page="5.768" data-line="8" id="l5.768.8"></span>αἴτιον γενέσθαι. τοῦτ’ οὖν αὐτὸ καὶ κατὰ τὸ περὶ ἀγμῶν
<span class="lb" data-page="5.768" data-line="9" id="l5.768.9"></span>ἐδήλωσεν ὁ Ἱπποκράτης ἐπὶ τῶν μεθ’ ἕλκους καταγμάτων
<span class="lb" data-page="5.768" data-line="10" id="l5.768.10"></span>ἐν τῇδε τῇ ῥήσει. ἄλλοι δέ τινές εἰσιν, οἳ ὀθονίοισι τὰ
<span class="lb" data-page="5.768" data-line="11" id="l5.768.11"></span>τοιαῦτ’ ἰητρεύουσιν εὐθέως, καὶ ἔνθεν μὲν καὶ ἔνθεν ἐπιδέουσι
<span class="lb" data-page="5.768" data-line="12" id="l5.768.12"></span>τοῖσιν ὀθονίοισι, κατὰ τὸ ἕλκος δὲ αὐτὸ διαλείπουσι,
<span class="lb" data-page="5.768" data-line="13" id="l5.768.13"></span>καὶ ἐῶσιν ἀνεψύχθαι. ἔπειτα καὶ ἐπιτιθέασιν ἐπὶ
<span class="lb" data-page="5.768" data-line="14" id="l5.768.14"></span>τὸ ἕλκος τῶν καθαρτικῶν τι, καὶ σπλήνεσιν οἰνηροῖσιν, ἢ
<span class="lb" data-page="5.768" data-line="15" id="l5.768.15"></span>ἐρίοισιν οἰσυπηροῖσι θεραπεύουσιν. αὕτη ἡ ἴασις κακὴ, καὶ
<span class="lb" data-page="5.768" data-line="16" id="l5.768.16"></span>εἰκὸς τοὺς οὕτως ἰητρεύοντας τὰ μέγιστα ἀξυνετέειν καὶ ἐν
<span class="lb" data-page="5.768" data-line="17" id="l5.768.17"></span>τοῖσιν ἄλλοισι κατάγμασι <span class="milestone ed1page" data-n="1.337" data-unit="ed1page" id="ed1page.1.337"></span>καὶ ἐν τοῖσι τοιούτοισι.
<span class="lb" data-page="5.768" data-line="18" id="l5.768.18"></span>μέγιστον γάρ ἐστι τὸ γινώσκειν, καθ’ ὁποῖον τρόπον χρὴ τὴν
<span class="pb" data-page="5.769" id="p5.769"></span>
<span class="lb" data-page="5.769" data-line="1" id="l5.769.1"></span>ἀρχὴν βάλλεσθαι τοῦ ὀθονίου, καὶ καθ’ ὁποῖον μάλιστα
<span class="lb" data-page="5.769" data-line="2" id="l5.769.2"></span>πεπιέχθαι, καὶ οἷά τε ὠφελέονται, ἢν ὀρθῶς τις βάλληται
<span class="lb" data-page="5.769" data-line="3" id="l5.769.3"></span>τὴν ἀρχὴν, καὶ πιέζῃ ᾗ μάλιστα χρὴ, καὶ οἷα βάπτονται,
<span class="lb" data-page="5.769" data-line="4" id="l5.769.4"></span>ἢν μὴ ὀρθῶς τις βάλληται, μηδὲ πιέζῃ, ἀλλ’ ἔνθεν καὶ
<span class="lb" data-page="5.769" data-line="5" id="l5.769.5"></span>ἔνθεν. εἴρηται μὲν οὖν καὶ ἐν τοῖς πρόσθεν γεγραμμένοισιν,
<span class="lb" data-page="5.769" data-line="6" id="l5.769.6"></span>ὁποῖα ἀφ’ ἑκατέρου ἀποβαίνει, μαρτυρέει δὲ καὶ αὐτὴ
<span class="lb" data-page="5.769" data-line="7" id="l5.769.7"></span>ἡ ἰητρική. ἀνάγκη γὰρ τῷ οὕτως ἐπιδεομένῳ τὸ εἶδος
<span class="lb" data-page="5.769" data-line="8" id="l5.769.8"></span>ἐξαείρεσθαι εἰς αὐτὸ τὸ ἕλκος. καὶ γὰρ, εἰ ὑγιὴς χρὼς ἔνθεν
<span class="lb" data-page="5.769" data-line="9" id="l5.769.9"></span>μὲν καὶ ἔνθεν ἐπιδεσθείη, ἐν μέσῳ δὲ διαλειφθείη, μάλιστα
<span class="lb" data-page="5.769" data-line="10" id="l5.769.10"></span>κατὰ τὴν διάλειψιν οἰδήσειεν ἂν καὶ ἀχροΐσειε. πῶς οὖν
<span class="lb" data-page="5.769" data-line="11" id="l5.769.11"></span>οὐχὶ ἕλκος γε ταῦτ’ ἂν πάθοι; ἀναγκαίως οὖν ἔχει ἄχροον
<span class="lb" data-page="5.769" data-line="12" id="l5.769.12"></span>μὲν καὶ ἐκπεπιεσμένον εἶναι τὸ ἕλκος, δακνῶδές τε καὶ
<span class="lb" data-page="5.769" data-line="13" id="l5.769.13"></span>ἀνεκπύητον, ὀστέα δ’ ἢ μέλη ἀποστῆναι συστατικὰ γενέσθαι,
<span class="lb" data-page="5.769" data-line="14" id="l5.769.14"></span>σφυγμῶδές τε καὶ πυρετῶδες τὸ ἕλκος ἂν εἴη. ἀναγκάζονται
<span class="lb" data-page="5.769" data-line="15" id="l5.769.15"></span>διὰ τὸ εἶδος ἐπικαταπλάσσειν. ἀσύμφορον δὲ καὶ τοῦτο
<span class="lb" data-page="5.769" data-line="16" id="l5.769.16"></span>τοῖσιν ἔνθεν καὶ ἔνθεν ἐπιδεομένοισιν. ἄχθος γὰρ ἀνωφελὲς
<span class="lb" data-page="5.769" data-line="17" id="l5.769.17"></span>πρὸς τῷ ἄλλῳ σφυγμῷ ἐπιγίγνεται. τελευτῶντες δ’ ἀπολύουσι
<span class="pb" data-page="5.770" id="p5.770"></span>
<span class="lb" data-page="5.770" data-line="1" id="l5.770.1"></span>τὰ ἐπιδέσματα, ὁπότ’ ἄν σφιν πάλιν κοτέῃ, καὶ
<span class="lb" data-page="5.770" data-line="2" id="l5.770.2"></span>ἰητρεύσουσι τὸ λοιπὸν ἄνευ ἐπιδέσιος. οὐδὲν δὲ ἧσσον,
<span class="lb" data-page="5.770" data-line="3" id="l5.770.3"></span>καὶ ἤν τι ἄλλο τοιοῦτον λάβωσι, τῷ αὐτῷ τρόπῳ ἰητρεύουσιν.
<span class="lb" data-page="5.770" data-line="4" id="l5.770.4"></span>οὐ γὰρ οἴονται τὴν ἐπίδεσιν τὴν ἔνθεν καὶ ἔνθεν
<span class="lb" data-page="5.770" data-line="5" id="l5.770.5"></span>καὶ τὴν ἀνάψυξιν αἰτίαν εἶναι τοῦ ἕλκους, ἀλλ’ ἄλλην
<span class="lb" data-page="5.770" data-line="6" id="l5.770.6"></span>τινὰ ἀτυχίην. οὐκ οἴονται, φησὶ, τὴν κακὴν ἐπίδεσιν
<span class="lb" data-page="5.770" data-line="7" id="l5.770.7"></span>αἰτίαν εἶναι τῆς βλάβης, ἀλλ’ ἄλλην τινὰ ἀτυχίαν· διὰ
<span class="lb" data-page="5.770" data-line="8" id="l5.770.8"></span>τοῦτ’ οὖν οὐδ’ ἀφίστανται τῆς εἰωθυίας αὐτοῖς ἀγωγῆς,
<span class="lb" data-page="5.770" data-line="9" id="l5.770.9"></span>ἀλλ’ ἐπιμένουσι τοῖς κακῶς ἐγνωσμένοις. αὕτη μοι ἡ τοῦ
<span class="lb" data-page="5.770" data-line="10" id="l5.770.10"></span>προβλήματος λύσις ἐστὶ, καθ’ ὃ τὴν αἰτίαν ἡμᾶς σκέψασθαι
<span class="lb" data-page="5.770" data-line="11" id="l5.770.11"></span>τῆς ἐν τοῖς ἰάμασι δεῖ διαφωνίας, ἣν καθόλου περιλαβὼν
<span class="lb" data-page="5.770" data-line="12" id="l5.770.12"></span>ἄν τις εἴποι διαφορὰν εἶναι τοῦ γενικῶς νοουμένου
<span class="lb" data-page="5.770" data-line="13" id="l5.770.13"></span>τε καὶ λεγομένου καὶ προβαλλομένου πράγματος, ἐάν τε
<span class="lb" data-page="5.770" data-line="14" id="l5.770.14"></span>πάθος, ἐάν τε ὕλη τις ᾖ βοηθήματος. λέγω δὲ πάθος
<span class="lb" data-page="5.770" data-line="15" id="l5.770.15"></span>μὲν, οἷον τὴν πλευρῖτιν, ἐφ’ ἧς ὡς ἐπὶ παραδείγματος
<span class="lb" data-page="5.770" data-line="16" id="l5.770.16"></span>ἐποιήσατο τὸν λόγον, ὕλην δὲ μελίκρατον, ἢ οἶνον, ἢ ὕδωρ,
<span class="lb" data-page="5.770" data-line="17" id="l5.770.17"></span>ἢ ὀξύκρατον. καθ’ ἕκαστον γὰρ τούτων ἴδιαί τινές εἰσι
<span class="pb" data-page="5.771" id="p5.771"></span>
<span class="lb" data-page="5.771" data-line="1" id="l5.771.1"></span>διαφοραὶ, περὶ ὧν ἁπασῶν ὁ Ἱπποκράτης, οὐ μόνον δι’
<span class="lb" data-page="5.771" data-line="2" id="l5.771.2"></span>ὀλίγων ῥημάτων, ἀλλὰ καὶ σαφῶς ἐδίδαξε τοὺς διορισμοὺς,
<span class="lb" data-page="5.771" data-line="3" id="l5.771.3"></span>ὡς ἐχρῆν διαιρεῖσθαι τὰς διαφοράς. ἐμοὶ δὲ ἀρκέσει παραδείγματός
<span class="lb" data-page="5.771" data-line="4" id="l5.771.4"></span>τινος ἐξ αὐτῶν μνημονεῦσαι τοῦ περὶ τὸν οἶνον
<span class="lb" data-page="5.771" data-line="5" id="l5.771.5"></span>λόγου, κατὰ τήνδε τὴν ῥῆσιν εἰρημένου. <span class="milestone ed2page" data-n="5.264" data-unit="ed2page" id="ed2page.5.264"></span>γλυκύν τε
<span class="lb" data-page="5.771" data-line="6" id="l5.771.6"></span>οἶνον καὶ οἰνώδεα, λευκὸν καὶ μέλανα, καὶ μελίκρατον,
<span class="lb" data-page="5.771" data-line="7" id="l5.771.7"></span>καὶ ὕδωρ, καὶ ὀξύμελι τοῖσδε σημαινόμενον χρὴ διορίζειν
<span class="lb" data-page="5.771" data-line="8" id="l5.771.8"></span>ἐν τῇσιν ὀξείῃσιν νούσοισιν. ὁ μὲν γλυκὺς ἧσσόν ἐστι
<span class="lb" data-page="5.771" data-line="9" id="l5.771.9"></span>καρηβαρικὸς τοῦ οἰνώδεος, καὶ ἧσσον φρενῶν ἁπτόμενος,
<span class="lb" data-page="5.771" data-line="10" id="l5.771.10"></span>καὶ διαχωρητικώτερος δή τι τοῦ ἑτέρου κατ’ ἔντερον, μεγαλόσπλαγχνος
<span class="lb" data-page="5.771" data-line="11" id="l5.771.11"></span>δὲ σπληνὸς καὶ ἥπατος, οὐκ ἐπιτήδειος δ’
<span class="lb" data-page="5.771" data-line="12" id="l5.771.12"></span>οὐδὲ τοῖσι πικροχόλοισι, καὶ γὰρ οὖν καὶ διψώδης τοῖσί γε
<span class="lb" data-page="5.771" data-line="13" id="l5.771.13"></span>τοιούτοις ἐστὶ, ἀτὰρ καὶ φυσώδης τοῦ ἐντέρου τοῦ ἄνω·
<span class="lb" data-page="5.771" data-line="14" id="l5.771.14"></span>οὐ μὴν πολέμιός γε τῷ κάτω ἐντέρῳ κατὰ λόγον τῆς φύσης.
<span class="lb" data-page="5.771" data-line="15" id="l5.771.15"></span>καίτοι οὐ πάνυ πορίμη ἐστὶν ἡ ἀπὸ τοῦ γλυκέος οἴνου
<span class="lb" data-page="5.771" data-line="16" id="l5.771.16"></span>φύσα, ἀλλ’ ἐγχρονίζει περὶ ὑποχόνδρια. καὶ γὰρ οὖν ἧσσον
<span class="lb" data-page="5.771" data-line="17" id="l5.771.17"></span>οὐρητικὸς οὗτος τὸ ἐπίπαν τοῦ οἰνώδεος λευκοῦ. πτυάλου
<span class="lb" data-page="5.771" data-line="18" id="l5.771.18"></span>δ’ ἀναγωγὸς μᾶλλόν ἐστι τοῦ ἑτέρου ὁ γλυκύς. καὶ οἷσι μὲν
<span class="pb" data-page="5.772" id="p5.772"></span>
<span class="lb" data-page="5.772" data-line="1" id="l5.772.1"></span>διψώδης ἐστὶ πινόμενος, ἧσσον ἂν τούτοισιν ἀνάγοι, ἢ ὁ
<span class="lb" data-page="5.772" data-line="2" id="l5.772.2"></span>ἕτερος οἶνος, οἷσι δὲ μὴ διψώδης, οἶνος ἐπῄνηται μὲν καὶ
<span class="lb" data-page="5.772" data-line="3" id="l5.772.3"></span>ἔψεκται τὰ πλεῖστα, καὶ μέγιστα ἤδη ἐν τῇ τοῦ γλυκέος
<span class="lb" data-page="5.772" data-line="4" id="l5.772.4"></span>οἴνου διηγήσει. εἰς δὲ κύστιν μᾶλλον πόριμος ἐὼν τοῦ
<span class="lb" data-page="5.772" data-line="5" id="l5.772.5"></span>ἐτέρου, καὶ διουρητικὸς δὲ ἂν καὶ καταῤῥηκτικὸς, ἀεὶ πολλὰ
<span class="lb" data-page="5.772" data-line="6" id="l5.772.6"></span>πρὸς ὠφέλειαν ἐν ταύτῃσι τῇσι νούσοισι. καὶ γὰρ εἰ πρὸς
<span class="lb" data-page="5.772" data-line="7" id="l5.772.7"></span>ἄλλα ἀνεπιτηδειότερος τοῦ ἑτέρου πέφυκεν, ἀλλ’ ὅμως κατὰ
<span class="lb" data-page="5.772" data-line="8" id="l5.772.8"></span>κύστιν ἡ κάθαρσις ὑπ’ αὐτοῦ γιγνομένη ῥύεται, ἢν προτρέπηται,
<span class="lb" data-page="5.772" data-line="9" id="l5.772.9"></span>ὁκοῖα δεῖ. καλὰ δὲ ταῦτα τεκμήριά ἐστι τὰ περὶ
<span class="lb" data-page="5.772" data-line="10" id="l5.772.10"></span>οἴνου καὶ ὠφελείας, καὶ βλάβης, ὅσα ἀκαταμάθητα ἦν
<span class="lb" data-page="5.772" data-line="11" id="l5.772.11"></span>τοῖσιν ἐμοῦ γεραιτέροισι. κιῤῥῷ δ’ αὖ οἴνῳ καὶ μέλανι
<span class="lb" data-page="5.772" data-line="12" id="l5.772.12"></span>αὐστηρῷ ἐν ταύτῃσι τῇσι νούσοισιν ἐς τάδε ἂν χρήσαιο, εἰ
<span class="lb" data-page="5.772" data-line="13" id="l5.772.13"></span>καρηβαρίη μὲν μὴ ἐνείη, μηδὲ φρενῶν ἅψις, μηδὲ τὸ πτύαλον
<span class="lb" data-page="5.772" data-line="14" id="l5.772.14"></span>κωλύοι τὸ τῆς ὁδοῦ, μηδὲ τὸ οὖρον ἴσχοιτο, διαχωρήματα
<span class="lb" data-page="5.772" data-line="15" id="l5.772.15"></span>δὲ πλαδαρώτερα καὶ ξυσματωδέστερα εἴη. ἐν δὲ τοῖσι
<span class="lb" data-page="5.772" data-line="16" id="l5.772.16"></span>τοιούτοισι πρέποι ἂν μάλιστα μεταβάλλειν ἐκ τοῦ λευκοῦ,
<span class="lb" data-page="5.772" data-line="17" id="l5.772.17"></span>καὶ ὅσα τούτοισιν ἐμφερέα, προσξυνιέναι δὲ, διότι τὰ μὲν
<span class="lb" data-page="5.772" data-line="18" id="l5.772.18"></span>ἄνω πάντα καὶ τὰ κατὰ κύστιν ἧσσον βλάψει, ἢν ὑδαρέστερος
<span class="pb" data-page="5.773" id="p5.773"></span>
<span class="lb" data-page="5.773" data-line="1" id="l5.773.1"></span>ᾖ, τὰ δὲ κατ’ ἔντερον καὶ μᾶλλον ὀνήσει, ἢν ἀκρατέστερος
<span class="lb" data-page="5.773" data-line="2" id="l5.773.2"></span>ᾖ. κατὰ ταῦτά φησι τὰ περὶ τῆς τῶν οἴνων διαφορᾶς
<span class="lb" data-page="5.773" data-line="3" id="l5.773.3"></span>τε καὶ χρήσεως, ἀκαταμάθητα ἦν τοῖσιν ἐμοῦ γεραιτέροισιν.
<span class="lb" data-page="5.773" data-line="4" id="l5.773.4"></span>ἐγὼ δὲ ταῦτα διορισμοῖσι διακρίνων τὴν ἐπ’
<span class="lb" data-page="5.773" data-line="5" id="l5.773.5"></span>αὐτοῖσι τέχνην συνεστησάμην. οὕτω δὲ καὶ περὶ μελικράτου,
<span class="lb" data-page="5.773" data-line="6" id="l5.773.6"></span>καὶ μέλιτος, ὕδατός τε καὶ ὀξυμέλιτος, καὶ πτισάνης, καὶ
<span class="lb" data-page="5.773" data-line="7" id="l5.773.7"></span>βαλανείων ἔγραψε τοὺς διορισμοὺς, μεμφόμενος τοὺς ἐπὶ
<span class="lb" data-page="5.773" data-line="8" id="l5.773.8"></span>πάντων τῶν ὀξέως νοσούντων ἤτοι κελεύοντας ἢ κωλύοντας
<span class="lb" data-page="5.773" data-line="9" id="l5.773.9"></span>ἑκάστῳ τῶν εἰρημένων χρῆσθαι. πρὸς γὰρ τὸν ἐρόμενον,
<span class="lb" data-page="5.773" data-line="10" id="l5.773.10"></span>εἰ δοτέον οἶνον τοῖς πυρέττουσιν, ἀποκριτέον, ὡς τῷδε μέν
<span class="lb" data-page="5.773" data-line="11" id="l5.773.11"></span>τινι δοτέον ἐστί. ταὐτὸν δὲ τοῦτο καὶ περὶ ἡδονῆς ὁ Πλάτων
<span class="lb" data-page="5.773" data-line="12" id="l5.773.12"></span>ἐποίησε, τινὰς μὲν αὐτῶν φεύγειν ἡμᾶς κελεύων, τινὰς
<span class="lb" data-page="5.773" data-line="13" id="l5.773.13"></span>δὲ προσίεσθαι. τὰς μὲν γὰρ ἐπὶ μαθήμασιν ὠφελίμοις τε
<span class="lb" data-page="5.773" data-line="14" id="l5.773.14"></span>καὶ καλοῖς, καὶ ὅλως ἁπάσαις ταῖς καλαῖς πράξεσι προσίεσθαι
<span class="lb" data-page="5.773" data-line="15" id="l5.773.15"></span>χρὴ, τὰς δ’ ἐπ’ οἰνοφλυγίαις, ἢ λιχνείαις, ἢ ἀφροδισίοις
<span class="lb" data-page="5.773" data-line="16" id="l5.773.16"></span>φεύγειν, ὅσαι δὲ μηδὲν τούτων ἀποκεκριμένον ἔχουσι,
<span class="lb" data-page="5.773" data-line="17" id="l5.773.17"></span>μήτε φεύγειν, μήτε διώκειν. εὑρίσκονται δὲ δηλονότι τοῦ
<span class="lb" data-page="5.773" data-line="18" id="l5.773.18"></span>γένους τῶν ἡδονῶν αἱ διαφοραὶ κατὰ τὴν διαιρετικὴν
<span class="pb" data-page="5.774" id="p5.774"></span>
<span class="lb" data-page="5.774" data-line="1" id="l5.774.1"></span>μέθοδον, ὡς ἐν ὅλῳ τῷ Φιλήβῳ δείκνυσιν ὁ Πλάτων, τὰς
<span class="lb" data-page="5.774" data-line="2" id="l5.774.2"></span>διαφορὰς ἁπάσας αὐτῶν διδάσκων. διὰ τοῦτ’ οὖν ἔφην
<span class="lb" data-page="5.774" data-line="3" id="l5.774.3"></span>παρακεῖσθαι καὶ κοινωνεῖν κατὰ τὴν διαιρετικὴν ὁδὸν εὑρισκόμενα
<span class="lb" data-page="5.774" data-line="4" id="l5.774.4"></span>τοῖς κατὰ τὴν ὁμοίου γνῶσιν. ὁμοιότης μὲν γάρ
<span class="lb" data-page="5.774" data-line="5" id="l5.774.5"></span>ἐστι ταῖς ἡδοναῖς πρὸς ἀλλήλας. ἡ μὲν κοινότης κατὰ τὸ
<span class="lb" data-page="5.774" data-line="6" id="l5.774.6"></span>γένος. ἓν γάρ τοι κοινόν ἐστιν ἐν αὐταῖς, καθ’ ὃ τὴν
<span class="lb" data-page="5.774" data-line="7" id="l5.774.7"></span>προσηγορίαν ἐκτήσαντο κοινήν. ἕτεραι δὲ κατὰ τὴν ἐν ταῖς
<span class="lb" data-page="5.774" data-line="8" id="l5.774.8"></span>ἰδίαις διαφοραῖς ἰδέαν. αἱ μὲν γὰρ ἁπλαῖ ταῖς ἁπλαῖς πρὸς
<span class="lb" data-page="5.774" data-line="9" id="l5.774.9"></span>τῷ κοινῷ τῆς ἡδονῆς εἴδει, καὶ τὸ κατὰ τὴν ἁπλότητα
<span class="lb" data-page="5.774" data-line="10" id="l5.774.10"></span>προσλαβοῦσαι, μείζονα τὴν ὁμοιότητα προσλαμβάνουσιν.
<span class="lb" data-page="5.774" data-line="11" id="l5.774.11"></span>ὥσπερ γε καὶ ἐν τοῖς συνθέτοις αἱ σύνθετοι, καὶ αἱ σωματικαὶ
<span class="lb" data-page="5.774" data-line="12" id="l5.774.12"></span>ταῖς σωματικαῖς, αἵ τε ψυχικαὶ ταῖς ψυχικαῖς, αἵ τε
<span class="lb" data-page="5.774" data-line="13" id="l5.774.13"></span>ὠφέλιμοι ταῖς ὠφελίμοις, αἵ τε βλαβεραὶ ταῖς βλαβεραῖς,
<span class="lb" data-page="5.774" data-line="14" id="l5.774.14"></span><span class="milestone ed2page" data-n="5.265" data-unit="ed2page" id="ed2page.5.265"></span>ὥσπερ καὶ αἱ κατὰ τὰς καλὰς πράξεις καὶ αἱ κατὰ
<span class="lb" data-page="5.774" data-line="15" id="l5.774.15"></span>τὰς κακὰς ἀλλήλαις ἑκάτεραι. παραπλησίως δὲ καὶ αἱ μὲν
<span class="lb" data-page="5.774" data-line="16" id="l5.774.16"></span>κατὰ τὸ λογιστικὸν εἶδος τῆς ψυχῆς ἀλλήλαις, αἱ δὲ κατὰ
<span class="lb" data-page="5.774" data-line="17" id="l5.774.17"></span>τὸ θυμοειδὲς, ἢ ἐπιθυμητικὸν, ὁμοίως καὶ αἵδε κατὰ τὸν
<span class="lb" data-page="5.774" data-line="18" id="l5.774.18"></span>αὐτὸν τρόπον ἀλλήλαις. εἰ δὲ χωρὶς τοῦ τέμνειν εἰς τὰς
<span class="pb" data-page="5.775" id="p5.775"></span>
<span class="lb" data-page="5.775" data-line="1" id="l5.775.1"></span>οἰκείας διαφορὰς ἕκαστον τῶν γενῶν ἀποφῃνάμενοί τι καθόλου
<span class="lb" data-page="5.775" data-line="2" id="l5.775.2"></span>καὶ ἀδιορίστως ἰατροί τε καὶ φιλόσοφοι, πολλὰ τῶν
<span class="lb" data-page="5.775" data-line="3" id="l5.775.3"></span>ἐναργῶς φαινομένων ὁσημέραι μαχόμενα ταῖς ἑαυτῶν ἀποφάσεσιν
<span class="lb" data-page="5.775" data-line="4" id="l5.775.4"></span>ἴσχουσιν. ὁ γὰρ ἐπαινούμενος ὑπὸ τῶν κατὰ τὰς
<span class="lb" data-page="5.775" data-line="5" id="l5.775.5"></span>τέχνας ἁπάντων ἀξιολόγων ἀνδρῶν διορισμὸς ἐκ τοῦ γεγυμνάσθαι
<span class="lb" data-page="5.775" data-line="6" id="l5.775.6"></span>κατὰ τὰς δύο ταύτας θεωρίας, ὑπὲρ ὧν ἐν τῷδε
<span class="lb" data-page="5.775" data-line="7" id="l5.775.7"></span>τῷ γράμματι διῆλθον, ἀποτελεῖται. λέγω δὲ δύο θεωρίας,
<span class="lb" data-page="5.775" data-line="8" id="l5.775.8"></span>τήν τ’ ἐκ τῆς τῶν ὁμοίων τε καὶ ἀνομοίων διακρίσεως καὶ
<span class="lb" data-page="5.775" data-line="9" id="l5.775.9"></span><span class="milestone ed1page" data-n="1.338" data-unit="ed1page" id="ed1page.1.338"></span>τὴν ἐκ τῆς κατὰ διαίρεσίν τε τῶν γενῶν ἄχρι τῶν
<span class="lb" data-page="5.775" data-line="10" id="l5.775.10"></span>ἀτόμων ὁδοῦ, τῆς τ’ ἀντιστρόφου ταύτης θέσεως, δηλονότι
<span class="lb" data-page="5.775" data-line="11" id="l5.775.11"></span>ἐκ τῶν κατὰ μέρος ἐπὶ τὸ πρῶτον γένος ἀνόδου διὰ τῶν
<span class="lb" data-page="5.775" data-line="12" id="l5.775.12"></span>ἐν τῷ μεταξὺ διαφορῶν. καὶ ταύτας ἀμφοτέρας τὰς μεθόδους
<span class="lb" data-page="5.775" data-line="13" id="l5.775.13"></span>κάλλιστα καὶ ἄριστα τῶν ἔμπροσθεν ἰατρῶν τε καὶ
<span class="lb" data-page="5.775" data-line="14" id="l5.775.14"></span>φιλοσόφων Ἱπποκράτης τε καὶ Πλάτων εὗρον, ἐπέδειξάν τε
<span class="lb" data-page="5.775" data-line="15" id="l5.775.15"></span>πολλὰ συγγράμματα ψευδῶς λελεγμένα πρὸς τῶν ἀγνοούντων
<span class="lb" data-page="5.775" data-line="16" id="l5.775.16"></span>διορίζεσθαι τὰ κοινὰ τῶν ἰδίων. καὶ μέντοι καὶ τὰς
<span class="lb" data-page="5.775" data-line="17" id="l5.775.17"></span>διαφωνίας πρόσθεν ἔδειξα ἐντεῦθεν γεγονυίας τοιαύτας,
<span class="lb" data-page="5.775" data-line="18" id="l5.775.18"></span>ὁποῖαι παρὰ μὲν τοῖς ἰατροῖς ἐγένοντο περί τε πτισάνης
<span class="pb" data-page="5.776" id="p5.776"></span>
<span class="lb" data-page="5.776" data-line="1" id="l5.776.1"></span>χρήσεως, ὅσα τε ἄλλα προσφέρεται τοῖς νοσοῦσι, παρὰ δὲ
<span class="lb" data-page="5.776" data-line="2" id="l5.776.2"></span>τοῖς φιλοσόφοις περὶ τῶν τῆς ψυχῆς ἀρετῶν, ἐνίων μὲν
<span class="lb" data-page="5.776" data-line="3" id="l5.776.3"></span>οἰομένων διδακτὰς ὑπάρχειν αὐτὰς, ἐνίων δὲ φυσικὰς ἢ δι’
<span class="lb" data-page="5.776" data-line="4" id="l5.776.4"></span>ἐθῶν καὶ ἀσκήσεως κτητάς. εἰ γὰρ διῃροῦντο τὰ τῆς ψυχῆς
<span class="lb" data-page="5.776" data-line="5" id="l5.776.5"></span>εἴδη, καὶ σαφῶς ἐγνώκεσαν, ἕτερον μὲν εἶναι τὸ λογιστικὸν,
<span class="lb" data-page="5.776" data-line="6" id="l5.776.6"></span>ἕτερον δὲ τὸ ἄλογον, διττὴν ἔχον καὶ τοῦτο τομὴν, οὔτ’
<span class="lb" data-page="5.776" data-line="7" id="l5.776.7"></span>ἂν τοῦ λογιστικοῦ τήν γ’ ἐπιστήμην ἀφῃροῦντο, τοῖς τ’ ἀλόγοις
<span class="lb" data-page="5.776" data-line="8" id="l5.776.8"></span>οὐκ ἂν αὐτῆς μετεδίδοσαν. ὥστε κἀκεῖνος ὁ λόγος,
<span class="lb" data-page="5.776" data-line="9" id="l5.776.9"></span>ἐφ’ ᾧ φησιν ὁ Πλάτων, ἑκάστου τῶν ὄντων, περὶ ὃ τέχνην
<span class="lb" data-page="5.776" data-line="10" id="l5.776.10"></span>τινὰ συστήσασθαι βουλόμεθα, τὴν φύσιν τῆς οὐσίας ἀκριβῶς
<span class="lb" data-page="5.776" data-line="11" id="l5.776.11"></span>χρὴ γνῶναι, συνῆπταί τε καὶ κοινωνεῖ ταῖς νῦν εἰρημέναις
<span class="lb" data-page="5.776" data-line="12" id="l5.776.12"></span>μεθόδοις. ὁ γὰρ γνοὺς, οὐχ ἁπλοῦν ἓν εἶδος ἐν ἡμῖν
<span class="lb" data-page="5.776" data-line="13" id="l5.776.13"></span>εἶναι ψυχῆς, ὥσπερ ἐν τοῖς φυτοῖς μὲν τὸ ἐπιθυμητικὸν, ἐν
<span class="lb" data-page="5.776" data-line="14" id="l5.776.14"></span>θεοῖς δὲ τὸ λογιστικὸν, ἀνθρώπῳ δ’ ἄμφω τε ταῦτα καὶ
<span class="lb" data-page="5.776" data-line="15" id="l5.776.15"></span>τρίτον ἐπ’ αὐτοῖς τὸ θυμοειδὲς, ἔγνω σὺν τούτῳ τῶν ἀρετῶν
<span class="lb" data-page="5.776" data-line="16" id="l5.776.16"></span>τὸν ἀριθμὸν, καὶ τὴν δύναμιν, καὶ τὴν κτῆσιν, ὥσπερ
<span class="lb" data-page="5.776" data-line="17" id="l5.776.17"></span>ὁ γνοὺς τὴν φυσικὴν κατασκευὴν τοῦ σώματος ἡμῶν, ἐν μὲν
<span class="pb" data-page="5.777" id="p5.777"></span>
<span class="lb" data-page="5.777" data-line="1" id="l5.777.1"></span>τοῖς ὁμοιομερέσι συμμετρίαν τῶν στοιχείων, ἐν δὲ τοῖς
<span class="lb" data-page="5.777" data-line="2" id="l5.777.2"></span>ὀργανικοῖς ἐκ τῆς τῶν ὁμοιομερῶν ποσότητός τε καὶ πηλικότητος,
<span class="lb" data-page="5.777" data-line="3" id="l5.777.3"></span>ἔτι τε διαπλάσεως ἑκάστου καὶ θέσεως ἀποτελεῖσθαι
<span class="lb" data-page="5.777" data-line="4" id="l5.777.4"></span>τὸ κατὰ φύσιν ἐν ἑκάστῳ σώματι ζώου, τῆς συμμετρίας
<span class="lb" data-page="5.777" data-line="5" id="l5.777.5"></span>δηλονότι καθ’ ἑκάστην ζωὴν τῶν εἰρημένων φυλαττομένης
<span class="lb" data-page="5.777" data-line="6" id="l5.777.6"></span>οἰκείας, οὗτός γε τῶν νοσημάτων εὐπορήσει τῆς προσηκούσης
<span class="lb" data-page="5.777" data-line="7" id="l5.777.7"></span>ἑκάστῳ θεραπείας τε καὶ προφυλακῆς.
</p>
          </article>

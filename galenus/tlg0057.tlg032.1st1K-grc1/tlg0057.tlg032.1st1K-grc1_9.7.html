<article xmlns="http://www.w3.org/1999/xhtml" id="urn:cts:greekLit:tlg0057.tlg032.1st1K-grc1:9.7">
<span class="pb page1" data-page="5.777" id="p5.777"></span>
<span class="milestone ed1page page1" data-n="1.338" data-unit="ed1page" id="ed1page.1.338"></span>
<span class="milestone ed2page page1" data-n="5.265" data-unit="ed2page" id="ed2page.5.265"></span>
            <p>
<span class="lb" data-page="5.777" data-line="8" id="l5.777.8"></span>Εἰκότως οὖν ἔνιοι τὴν τῶν ὁμοίων τε καὶ
<span class="lb" data-page="5.777" data-line="9" id="l5.777.9"></span>οὐχ ὁμοίων ἀκριβῆ γνῶσιν αὐτάρκη νομίζουσιν ὑπάρχειν εἰς
<span class="lb" data-page="5.777" data-line="10" id="l5.777.10"></span>μεθοδικὴν σύστασιν ἁπάσης τέχνης, εἴ γε καὶ πρὸς τὴν τῶν
<span class="lb" data-page="5.777" data-line="11" id="l5.777.11"></span>ἀμφισβητουμένων κρίσιν ἱκανὴ ποδηγός ἐστιν. ὁμοιότητος
<span class="lb" data-page="5.777" data-line="12" id="l5.777.12"></span>γὰρ οὔσης πολλῆς ἐνίοις τῶν πιθανῶν μὲν, οὐκ ἀληθῶν
<span class="lb" data-page="5.777" data-line="13" id="l5.777.13"></span>δὲ πρὸς τοὺς ὄντας ἀληθεῖς λόγους, ὁ γεγυμνασμένος διακρίνειν
<span class="lb" data-page="5.777" data-line="14" id="l5.777.14"></span>ἀπ’ ἀλλήλων αὐτοὺς εἴσεται σαφῶς, ὅσον τε χρὴ
<span class="lb" data-page="5.777" data-line="15" id="l5.777.15"></span>δόγμασι πιστεύειν <span class="milestone ed2page" data-n="5.266" data-unit="ed2page" id="ed2page.5.266"></span>ὡς ἀληθέσιν, ὅσων τε καταγινώσκειν
<span class="lb" data-page="5.777" data-line="16" id="l5.777.16"></span>ὡς ψευδῶν, ὅσων τε τὸ πιθανὸν ἄδηλον, ὅπως
<span class="lb" data-page="5.777" data-line="17" id="l5.777.17"></span>ἀδηλίας ἔχον προσέοικε τῷ ἀπιθάνῳ, ὥσπερ γε καὶ τῶν
<span class="pb" data-page="5.778" id="p5.778"></span>
<span class="lb" data-page="5.778" data-line="1" id="l5.778.1"></span>ἐπίσης ἀλλήλων, εἴτε ἐν δυσὶν, εἴτε ἐν τρισὶν, εἴτε ἐν
<span class="lb" data-page="5.778" data-line="2" id="l5.778.2"></span>πλείοσιν ἡ ἔκτασις γένοιτο, μηδὲν ἡγεῖσθαι πιστότερον.
<span class="lb" data-page="5.778" data-line="3" id="l5.778.3"></span>ἀνάγεται δὲ ἡ τούτων κρίσις εἰς φαντασίαν, ὡς μὲν οἱ
<span class="lb" data-page="5.778" data-line="4" id="l5.778.4"></span>νεώτεροι τῶν Ἀκαδημαϊκῶν λέγουσιν, οὐ μόνον πιθανὴν,
<span class="lb" data-page="5.778" data-line="5" id="l5.778.5"></span>ἀλλὰ καὶ περιοδευομένην καὶ ἀπερίσπαστον, ὡς δ’ οἱ περὶ
<span class="lb" data-page="5.778" data-line="6" id="l5.778.6"></span>τὸν Χρύσιππον, εἰς καταληπτικὴν, ὡς δὲ κοινῇ πάντες
<span class="lb" data-page="5.778" data-line="7" id="l5.778.7"></span>ἄνθρωποι πεπιστεύκασιν, εἰς αἴσθησίν τε καὶ νόησιν ἐναργῆ.
<span class="lb" data-page="5.778" data-line="8" id="l5.778.8"></span>διαφέρειν μὲν οὖν ἀλλήλων δοκοῦσιν αἱ εἰρημέναι λέξεις,
<span class="lb" data-page="5.778" data-line="9" id="l5.778.9"></span>εἰ δ’ ἐπιμελέστερόν τις σκοποῖτο, τὴν αὐτὴν ἔχουσι δύναμιν,
<span class="lb" data-page="5.778" data-line="10" id="l5.778.10"></span>ὡσπερ γε κᾀπειδάν φησί τις ἀπὸ τῶν κοινῶν ἐννοιῶν ἄρχεσθαι,
<span class="lb" data-page="5.778" data-line="11" id="l5.778.11"></span>καὶ ταύτας τίθεσθαι πρῶτον ἁπάντων κριτήριον ἐξ
<span class="lb" data-page="5.778" data-line="12" id="l5.778.12"></span>ἑαυτοῦ πιστόν. ὅτι μὲν γὰρ τὸ πρῶτον κριτήριον ἀναποδείκτως
<span class="lb" data-page="5.778" data-line="13" id="l5.778.13"></span>εἶναι δεῖ πιστὸν, ὡμολόγηται πᾶσιν, οὐ μὴν ὅτι
<span class="lb" data-page="5.778" data-line="14" id="l5.778.14"></span>γε φυσικὸν εἶναι δεῖ τοῦτο καὶ πάντων ἀνθρώπων κοινὸν,
<span class="lb" data-page="5.778" data-line="15" id="l5.778.15"></span>ἐννοοῦσιν ἅπαντες, καὶ οἱ πλεῖστοι προκρίνουσιν ἐνίοτε τοῦ
<span class="lb" data-page="5.778" data-line="16" id="l5.778.16"></span>κοινῇ πᾶσιν ἀνθρώποις ἐναργῶς φαινομένου τῇ ἑαυτῶν
<span class="lb" data-page="5.778" data-line="17" id="l5.778.17"></span>ὑπολήψει ἐμμένειν, καὶ προσποιοῦνται πεπιστευκέναι βεβαίως
<span class="pb" data-page="5.779" id="p5.779"></span>
<span class="lb" data-page="5.779" data-line="1" id="l5.779.1"></span>οἷς αὐτοὶ λέγουσιν εἰκῆ ἕνεκα τοῦ κατασκευάζειν τι δόγμα
<span class="lb" data-page="5.779" data-line="2" id="l5.779.2"></span>τῶν ἀπὸ τῆς ἑαυτῶν αἱρέσεως, ὥσπερ γε πάλιν ἕτεροί τινες
<span class="lb" data-page="5.779" data-line="3" id="l5.779.3"></span>εἰς τὸ διαβάλλειν τι τῶν ἑτεροδόξων ὑπομένουσιν ἑκουσίως
<span class="lb" data-page="5.779" data-line="4" id="l5.779.4"></span>ψεύδεσθαι. τοῖς γὰρ ἑαυτοὺς ἀπό τινος αἱρέσεως ἀναγορεύσασιν
<span class="lb" data-page="5.779" data-line="5" id="l5.779.5"></span>ἀγωνίζεσθαι πρόκειται περὶ πάντων τῶν κατὰ τὴν
<span class="lb" data-page="5.779" data-line="6" id="l5.779.6"></span>αἵρεσιν, εἰ καὶ μηδεμίαν ἀναγκαίαν ἀκολουθίαν ἔχει πρὸς
<span class="lb" data-page="5.779" data-line="7" id="l5.779.7"></span>τὴν στοιχείωσιν, ὥσπερ ἀμέλει κᾀπὶ τοῦ τῆς ψυχῆς ἡγεμονικοῦ
<span class="lb" data-page="5.779" data-line="8" id="l5.779.8"></span>δόγματος. τοῦτο γὰρ ἰατροῖς ἐπίστασθαι χρήσιμόν
<span class="lb" data-page="5.779" data-line="9" id="l5.779.9"></span>ἐστιν ἕνεκα τοῦ προσφέρειν τὰ βοηθήματα τῷ πεπονθότι
<span class="lb" data-page="5.779" data-line="10" id="l5.779.10"></span>τόπῳ, βεβλαμμένου τοῦ λογισμοῦ, φιλοσόφοις δ’ οὔτε εἰς
<span class="lb" data-page="5.779" data-line="11" id="l5.779.11"></span>τὴν εὕρεσιν τῆς διαφορᾶς τῶν ἀρετῶν οὔτ’ εἰς τὴν ἄσκησιν
<span class="lb" data-page="5.779" data-line="12" id="l5.779.12"></span>αὐτῶν ἐστι χρήσιμον. ἐάν τε γὰρ ἐν τῇ καρδίᾳ τὸ τῆς
<span class="lb" data-page="5.779" data-line="13" id="l5.779.13"></span>ψυχῆς ἡγεμονικὸν ὑπάρχῃ μόριον, ἐάν τε ἐν τῇ κεφαλῇ,
<span class="lb" data-page="5.779" data-line="14" id="l5.779.14"></span>δυνησόμεθα καὶ φρόνησιν κτήσασθαι, καὶ σωφροσύνην, καὶ
<span class="lb" data-page="5.779" data-line="15" id="l5.779.15"></span>δικαιοσύνην, καὶ ἀνδρείαν, ἐξ ἄλλων δογμάτων τε καὶ
<span class="lb" data-page="5.779" data-line="16" id="l5.779.16"></span>ἀσκήσεων ἐπὶ τὴν κτῆσιν αὐτῶν ἀφικόμενοι. μόνοις οὖν
<span class="lb" data-page="5.779" data-line="17" id="l5.779.17"></span>ἐκείνοις τοῖς φιλοσόφοις καὶ τὸ μηδὲν εἰς ἦθός τε καὶ τὰς
<span class="lb" data-page="5.779" data-line="18" id="l5.779.18"></span>πολιτικὰς πράξεις χρήσιμον ζητεῖν ἀκόλουθόν ἐστιν, ὅσοι
<span class="pb" data-page="5.780" id="p5.780"></span>
<span class="lb" data-page="5.780" data-line="1" id="l5.780.1"></span>τὴν θεωρητικὴν φιλοσοφίαν εἵλοντο, καθάπερ γε καὶ εἰ
<span class="lb" data-page="5.780" data-line="2" id="l5.780.2"></span>μετὰ κόσμον τοῦτόν ἐστι τι, καὶ εἰ ἔστιν, ὁποῖόν τι τοῦτο,
<span class="lb" data-page="5.780" data-line="3" id="l5.780.3"></span>καὶ εἰ ὁ κόσμος οὗτος ἐν ἑαυτῷ περιέχεται, καὶ εἰ πλείους
<span class="lb" data-page="5.780" data-line="4" id="l5.780.4"></span>ἑνὸς, καὶ εἰ πάμπολύ τι πλῆθος, ὁμοίως δὲ καὶ εἰ γενητὸς
<span class="lb" data-page="5.780" data-line="5" id="l5.780.5"></span>ἢ ἀγένητος ὅδε ὁ κόσμος ἐστίν· ὥσπερ γε καὶ εἰ, γεγονότος
<span class="lb" data-page="5.780" data-line="6" id="l5.780.6"></span>αὐτοῦ, θεός τις ἐγένετο δημιουργὸς, ἢ θεὸς μὲν οὐδεὶς,
<span class="lb" data-page="5.780" data-line="7" id="l5.780.7"></span>αἰτία δέ τις ἄλογός τε καὶ ἄτεχνος εἰργάσατο κατὰ τὴν
<span class="lb" data-page="5.780" data-line="8" id="l5.780.8"></span>τύχην οὕτως καλὸν αὐτὸν, ὡς εἰ καὶ θεὸς ἐπεστάτει τῇ
<span class="lb" data-page="5.780" data-line="9" id="l5.780.9"></span>κατασκευῇ σοφώτατος ἅμα καὶ δυνατώτατος. ἀλλὰ τά γε
<span class="lb" data-page="5.780" data-line="10" id="l5.780.10"></span>τοιαῦτα ζητήματα πρὸς τὸ καλῶς οἰκεῖν τὸν ἴδιον οἶκον,
<span class="lb" data-page="5.780" data-line="11" id="l5.780.11"></span>ἢ τῶν τῆς πόλεως πραγμάτων προνοεῖσθαι προσηκόντως, ἢ
<span class="lb" data-page="5.780" data-line="12" id="l5.780.12"></span>συγγενέσι καὶ πολίταις καὶ ξένοις προσφέρεσθαι δικαίως
<span class="lb" data-page="5.780" data-line="13" id="l5.780.13"></span>τε καὶ κοινωνικῶς οὐδὲν συντελεῖ. παρεγένοντο δ’ ἐπὶ τὴν
<span class="lb" data-page="5.780" data-line="14" id="l5.780.14"></span>ζήτησιν αὐτῶν ἔνιοι τῶν πρακτικῶν ὑποτιθεμένων, τέλος
<span class="lb" data-page="5.780" data-line="15" id="l5.780.15"></span>ἐκ τῶν χρησίμως ζητουμένων κατὰ βραχὺ προελθόντες ὡς
<span class="lb" data-page="5.780" data-line="16" id="l5.780.16"></span>ἐφ’ ὅμοια. οὐ γὰρ δὴ, ὥσπερ γεγονέναι τὸν κόσμον ἢ μὴ
<span class="lb" data-page="5.780" data-line="17" id="l5.780.17"></span>γεγονέναι ζητεῖν ἄχρηστον, οὕτω καὶ περὶ προνοίας καὶ θεῶν.
<span class="pb" data-page="5.781" id="p5.781"></span>
<span class="lb" data-page="5.781" data-line="1" id="l5.781.1"></span>ὅτι γάρ τι κρεῖττον ἀνθρώπου δυνάμει τε καὶ σοφίᾳ κατὰ
<span class="lb" data-page="5.781" data-line="2" id="l5.781.2"></span>τὸν κόσμον, ἅπασιν ἡμῖν ζητεῖσθαι βέλτιον, <span class="milestone ed2page" data-n="5.267" data-unit="ed2page" id="ed2page.5.267"></span>οὐ μὴν,
<span class="lb" data-page="5.781" data-line="3" id="l5.781.3"></span>ὁποῖοί τινές εἰσι τὴν οὐσίαν οἱ θεοὶ, πότερον ἀσώματοι
<span class="lb" data-page="5.781" data-line="4" id="l5.781.4"></span>παντάπασιν, ἢ, καθάπερ ἡμεῖς, οὕτως αὐτοὶ μετὰ σωμάτων,
<span class="lb" data-page="5.781" data-line="5" id="l5.781.5"></span>ἀναγκαῖον σκοπεῖσθαι. καὶ γὰρ καὶ ταῦτα καὶ ἄλλα πολλὰ
<span class="lb" data-page="5.781" data-line="6" id="l5.781.6"></span>τελέως ἄχρηστ’ ἐστὶν εἰς τὰς ἠθικάς τε καὶ πολιτικὰς ὀνομαζομένας
<span class="lb" data-page="5.781" data-line="7" id="l5.781.7"></span>ἀρετάς τε καὶ πράξεις, ὥσπερ γε καὶ εἰς τὰς τῶν
<span class="lb" data-page="5.781" data-line="8" id="l5.781.8"></span>ψυχικῶν παθῶν ἰάσεις. καὶ γέγραπται περὶ αὐτῶν ὑπὸ
<span class="lb" data-page="5.781" data-line="9" id="l5.781.9"></span>Ξενοφῶντος ἄριστα, μὴ μόνον αὐτοῦ τῆς ἀχρηστίας κατεγνωκότος,
<span class="lb" data-page="5.781" data-line="10" id="l5.781.10"></span>ἀλλὰ καὶ Σωκράτην φάσκοντος οὕτω φρονεῖν. ὁμολογοῦσι
<span class="lb" data-page="5.781" data-line="11" id="l5.781.11"></span>δ’ αὐτῷ καὶ οἱ ἄλλοι τοῦ Σωκράτους ἑταῖροι, καὶ
<span class="lb" data-page="5.781" data-line="12" id="l5.781.12"></span>Πλάτων αὐτὸς, ὃς τὴν φυσικὴν θεωρίαν τῇ φιλοσοφίᾳ
<span class="lb" data-page="5.781" data-line="13" id="l5.781.13"></span>προσθεὶς Τιμαίῳ ἀναφέρει τὸν περὶ αὐτῆς λόγον, οὐχὶ
<span class="lb" data-page="5.781" data-line="14" id="l5.781.14"></span>Σωκράτει, καθάπερ καὶ τὴν ἐπὶ πλέον ἐκτεταμένην διαλεκτικὴν
<span class="lb" data-page="5.781" data-line="15" id="l5.781.15"></span>εἰς Παρμενίδην τε καὶ τὸν ἑταῖρον αὐτοῦ Ζήνωνα.
<span class="lb" data-page="5.781" data-line="16" id="l5.781.16"></span>δι’ ὁμοιότητα μέν τινα τοῖς χρησίμοις τῶν λογικῶν καὶ
<span class="lb" data-page="5.781" data-line="17" id="l5.781.17"></span>φυσικῶν θεωρημάτων καὶ ἡ τῶν ἀχρήστων προσετέθη
<span class="lb" data-page="5.781" data-line="18" id="l5.781.18"></span>ζήτησις. ἀδύνατον γάρ ἐστι μηδ’ ὅλως ἐφάψασθαι κατὰ
<span class="pb" data-page="5.782" id="p5.782"></span>
<span class="lb" data-page="5.782" data-line="1" id="l5.782.1"></span>τὴν ἠθικήν τε καὶ πολιτικὴν θεωρίαν μήτε τῆς φυσικῆς,
<span class="lb" data-page="5.782" data-line="2" id="l5.782.2"></span>μήτε τῆς συλλογιστικῆς, ἀλλὰ καὶ ταῦτα τῶν ἀχρήστων
<span class="lb" data-page="5.782" data-line="3" id="l5.782.3"></span>εὑρήσεις. παραπλήσια δὲ <span class="milestone ed1page" data-n="1.339" data-unit="ed1page" id="ed1page.1.339"></span>πολλὰ τῶν ψευδῶν ἐστιν
<span class="lb" data-page="5.782" data-line="4" id="l5.782.4"></span>τοῖς ἀληθέσιν ἔν τε ταῖς ἀρχαῖς τῶν ἀποδείξεων καὶ πᾶσι
<span class="lb" data-page="5.782" data-line="5" id="l5.782.5"></span>τοῖς μετὰ ταῦτα, καὶ τὰ σοφίσματα καθ’ ὁμοιότητα τῶν
<span class="lb" data-page="5.782" data-line="6" id="l5.782.6"></span>πρὸς τοὺς ἀληθεῖς λόγους συντίθενται. διαγιγνώσκειν καὶ
<span class="lb" data-page="5.782" data-line="7" id="l5.782.7"></span>διακρίνειν αὐτὰ ἀπ’ ἀλλήλων οἱ γεγυμνασμένοι κατὰ τὴν
<span class="lb" data-page="5.782" data-line="8" id="l5.782.8"></span>ὕλην ἐκείνην ἴσασι, περὶ ἣν ἡ τέχνη διατρίβει, μετὰ τοῦ
<span class="lb" data-page="5.782" data-line="9" id="l5.782.9"></span>δηλονότι καὶ τὴν φυσικὴν ἔχειν ἀγχίνοιαν, ἣν ἐχρῆν μάλιστα
<span class="lb" data-page="5.782" data-line="10" id="l5.782.10"></span>κρίνεσθαι κατὰ τὴν ἡλικίαν τῶν παίδων ὑπὸ τῶν ἐν ἑκάστῃ
<span class="lb" data-page="5.782" data-line="11" id="l5.782.11"></span>πόλει συνετωτάτων πρεσβυτέρων, ἐκμανθάνειν τε τὴν προσήκουσαν
<span class="lb" data-page="5.782" data-line="12" id="l5.782.12"></span>τῇ φύσει τέχνην ἕκαστον, ὡς νῦν γε πολλοὺς ὁρῶμεν
<span class="lb" data-page="5.782" data-line="13" id="l5.782.13"></span>τέχνας λογικὰς μετιόντας οὐδ’ οἷς αὐτοὶ φθέγγονται
<span class="lb" data-page="5.782" data-line="14" id="l5.782.14"></span>παρακολουθοῦντας.
</p>
          </article>

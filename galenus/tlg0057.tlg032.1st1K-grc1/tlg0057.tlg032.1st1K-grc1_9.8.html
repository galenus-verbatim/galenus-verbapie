<article xmlns="http://www.w3.org/1999/xhtml" id="urn:cts:greekLit:tlg0057.tlg032.1st1K-grc1:9.8">
<span class="pb page1" data-page="5.782" id="p5.782"></span>
<span class="milestone ed1page page1" data-n="1.339" data-unit="ed1page" id="ed1page.1.339"></span>
<span class="milestone ed2page page1" data-n="5.267" data-unit="ed2page" id="ed2page.5.267"></span>
            <p>
<span class="lb" data-page="5.782" data-line="15" id="l5.782.15"></span>Ὅτι δ’ εἰς λογικὰς ἀρχὰς ἀνάγεται παντὸς
<span class="lb" data-page="5.782" data-line="16" id="l5.782.16"></span>δόγματος ἡ ἀπόδειξις, ἐπιδέδεικται μὲν ἡμῖν ἐν ἁπάσαις
<span class="lb" data-page="5.782" data-line="17" id="l5.782.17"></span>σχεδὸν ταῖς πραγματείαις, ἀλλὰ καὶ νῦν, ἐπειδὴ τὸ διακρίνειν
<span class="lb" data-page="5.782" data-line="18" id="l5.782.18"></span>ἀπ’ ἀλλήλων δύνασθαι τὰ πράγματα καὶ θεωρεῖν
<span class="pb" data-page="5.783" id="p5.783"></span>
<span class="lb" data-page="5.783" data-line="1" id="l5.783.1"></span>ἀκριβῶς τὰς ἐν ἑκάστοις ὁμοιότητάς τε καὶ ἀνομοιότητας
<span class="lb" data-page="5.783" data-line="2" id="l5.783.2"></span>ἐξ ἀρχῆς σκοπεῖσθαι προὐθέμεθα, προσθήσω τι παράδειγμα
<span class="lb" data-page="5.783" data-line="3" id="l5.783.3"></span>γυμνασίας ἕνεκεν, ὡς οὐ χρὴ μόνον ἀρκεῖσθαι τῷ
<span class="lb" data-page="5.783" data-line="4" id="l5.783.4"></span>δεῖξαι τὸ δεῖν ὑμᾶς γυμνάζεσθαι περὶ τὰ κατὰ μέρος,
<span class="lb" data-page="5.783" data-line="5" id="l5.783.5"></span>ἀλλὰ καὶ πράττειν οὕτω. οὐδὲ γὰρ ὁ Πλάτων αὐτὸς οὔθ’
<span class="lb" data-page="5.783" data-line="6" id="l5.783.6"></span>Ἱπποκράτης ἠρκέσθησαν τῷ καθόλου τοῦτο συμβουλεύσασθαι,
<span class="lb" data-page="5.783" data-line="7" id="l5.783.7"></span>ἀλλὰ καὶ διὰ τῶν παραδειγμάτων ἐγύμνασαν ἡμᾶς
<span class="lb" data-page="5.783" data-line="8" id="l5.783.8"></span>ἐν πολλοῖς κατὰ μέρος. προκεχειρίσθω δέ τις ὕλη θεωρίας,
<span class="lb" data-page="5.783" data-line="9" id="l5.783.9"></span>ἡ τῆς περὶ ἡμᾶς προνοίας τοῦ δημιουργοῦ, τὴν ἀρχὴν ἀπὸ
<span class="lb" data-page="5.783" data-line="10" id="l5.783.10"></span>τῆς κατασκευῆς τοῦ σώματος ποιησαμένοις. ἔνιοι γὰρ κατά
<span class="lb" data-page="5.783" data-line="11" id="l5.783.11"></span>τινα τύχην ἄτεχνον καὶ ἄλογον, οὐ κατὰ πρόνοιαν σοφοῦ
<span class="lb" data-page="5.783" data-line="12" id="l5.783.12"></span>δημιουργοῦ διαπλάττεσθαί φασιν, ἀμυδρᾷ πρὸς τὴν πίστιν
<span class="lb" data-page="5.783" data-line="13" id="l5.783.13"></span>ὧν λέγουσιν ὁμοιότητι χρώμενοι, ὡς ἔνια κατὰ τὸν βίον
<span class="lb" data-page="5.783" data-line="14" id="l5.783.14"></span>ὑπὸ τύχης ὅμοια γίνεται τῶν κατὰ τὰς τέχνας. ὁρῶν γάρ
<span class="lb" data-page="5.783" data-line="15" id="l5.783.15"></span>τίς τινων τὴν περιγραφὴν ἢ τὸ σχῆμα παραπλήσιον εἶναι
<span class="lb" data-page="5.783" data-line="16" id="l5.783.16"></span>λέοντος προσώπῳ, καθάπερ ἐνίων δράκοντος, ἢ ἄλλου τινὸς
<span class="lb" data-page="5.783" data-line="17" id="l5.783.17"></span>ζώου, ὥς φασι, καί πού τις πατάξας πέτραν ἀπέῤῥηξεν
<span class="pb" data-page="5.784" id="p5.784"></span>
<span class="lb" data-page="5.784" data-line="1" id="l5.784.1"></span>αὐτῆς τηλικοῦτον, ὡς τὸ καταλειπόμενον ἐοικέναι λέοντος
<span class="lb" data-page="5.784" data-line="2" id="l5.784.2"></span>μορφῇ, <span class="milestone ed2page" data-n="5.268" data-unit="ed2page" id="ed2page.5.268"></span>ἕτερά τε τοιαῦτα λέγουσιν ἅπαξ ἐν μακρῷ
<span class="lb" data-page="5.784" data-line="3" id="l5.784.3"></span>χρόνῳ καθ’ ὅλην τὴν οἰκουμένην γεγονότα, τῆς δὲ τῶν
<span class="lb" data-page="5.784" data-line="4" id="l5.784.4"></span>τεχνῶν φύσεως, ἣν ἅπαντες ἄνθρωποι φύσει ποιοῦνται, καὶ
<span class="lb" data-page="5.784" data-line="5" id="l5.784.5"></span>τῆς πρὸς αὐτὰς ὁμοιοτάτης ἡμῶν διαπλάσεως παντάπασιν
<span class="lb" data-page="5.784" data-line="6" id="l5.784.6"></span>ἐπιλανθάνονται. καίτοι γε ὁρῶνται ἐνεργοῦντας περὶ τὰς
<span class="lb" data-page="5.784" data-line="7" id="l5.784.7"></span>ὕλας πολλοὺς, οὔτε σκυτοτόμους ὀνομαζομένους, οὔτε τέκτονας,
<span class="lb" data-page="5.784" data-line="8" id="l5.784.8"></span>οὔτε πλάστας, ἐάν γε μὴ φαίνηται χρησίμου ἕνεκά τινος
<span class="lb" data-page="5.784" data-line="9" id="l5.784.9"></span>ἑκάστου, ὧν ἐκεῖνοι ἐδημιούργησαν, γεγονέναι. ὡς οὐδὲν
<span class="lb" data-page="5.784" data-line="10" id="l5.784.10"></span>ἄλλο τέχνης ὑπάρχει γνώρισμα παρὰ τὴν χρείαν ἑκάστου τῶν
<span class="lb" data-page="5.784" data-line="11" id="l5.784.11"></span>ἐν τῷ δημιουργηθέντι μορίῳ. ἐὰν μὲν οὖν ὁ τὰ ξύλα
<span class="lb" data-page="5.784" data-line="12" id="l5.784.12"></span>τέμνων τε καὶ πρίων καὶ συμπηγνὺς ἀπεργάσηται σκίμποδα,
<span class="lb" data-page="5.784" data-line="13" id="l5.784.13"></span>πάντ’ ἐπιτήδεια τὰ μόρια ἔχοντα πρὸς τὴν χρείαν, ἧς ἕνεκα
<span class="lb" data-page="5.784" data-line="14" id="l5.784.14"></span>πήγνυται, γεγονότα, τεχνίτην φασὶν εἶναι τὸν τοιοῦτον· ἐὰν
<span class="lb" data-page="5.784" data-line="15" id="l5.784.15"></span>δ’ ἤτοι τοὺς δεξιοὺς πόδας τοῖς ἀριστεροῖς ἀνίσους ἀπεργάσηται
<span class="lb" data-page="5.784" data-line="16" id="l5.784.16"></span>κατὰ τὸ μῆκος, ἢ τὸ πάχος, ἢ τὸ σχῆμα διαφέροντας,
<span class="lb" data-page="5.784" data-line="17" id="l5.784.17"></span>ἤ τι τοιοῦτον κατὰ τὸ ἐπίκλιντρον, ἢ τὰ διήκοντα
<span class="lb" data-page="5.784" data-line="18" id="l5.784.18"></span>ξύλα κατὰ τὸ μῆκός τι τῶν ἄνω μερῶν ἐπὶ τὰ κάτω φαίνηται
<span class="lb" data-page="5.784" data-line="19" id="l5.784.19"></span>σφαλεὶς, ἄτεχνον εἶναί φασι. καὶ πολύ γε μᾶλλον, ἂν
<span class="pb" data-page="5.785" id="p5.785"></span>
<span class="lb" data-page="5.785" data-line="1" id="l5.785.1"></span>τὸ κατασκευαζόμενον ἐκ πολλῶν μερῶν ᾖ συγκείμενον, εἶτα
<span class="lb" data-page="5.785" data-line="2" id="l5.785.2"></span>μηδὲν ἐν αὐτοῖς ὁ συμπηγνὺς αὐτὰ σφάλληται, τεχνίτην εἶναί
<span class="lb" data-page="5.785" data-line="3" id="l5.785.3"></span>φασι τὸν κατασκευάσαντα, καθάπερ ἐπὶ τῆς ἁμάξης ὁ Ἡσίοδος
<span class="lb" data-page="5.785" data-line="4" id="l5.785.4"></span>εἶπεν,
</p>
            <div class="l"><span class="lb" data-page="5.785" data-line="5" id="l5.785.5"></span>— — ἑκατὸν δέ τε δούραθ’ ἁμάξης.</div>
            <p>
<span class="lb" data-page="5.785" data-line="6" id="l5.785.6"></span>εἴτε γὰρ ὄντως ἑκατὸν, εἴτε ἀντὶ τοῦ πολλὰ τοσαῦτα εἶπεν,
<span class="lb" data-page="5.785" data-line="7" id="l5.785.7"></span>ὥσπερ Ὅμηρος,
</p>
            <div class="l"><span class="lb" data-page="5.785" data-line="8" id="l5.785.8"></span>Τῆς ἑκατὸν θύσανοι παγχρύσεοι ἠερέθοντο.</div>
            <p>
<span class="lb" data-page="5.785" data-line="9" id="l5.785.9"></span>καὶ διὰ τοῦτο οἱ γραμματικοί φασιν, ἀντὶ τοῦ πολλὰ ἑκατὸν
<span class="lb" data-page="5.785" data-line="10" id="l5.785.10"></span>εἰρηκέναι, τῷ μὴ σφαλῆναι κατά τι τῶν μορίων, ἀλλὰ
<span class="lb" data-page="5.785" data-line="11" id="l5.785.11"></span>καὶ τὸ μέγεθος αὐτοῖς καὶ τὸ σχῆμα περιθεῖναι τὸ πρέπον,
<span class="lb" data-page="5.785" data-line="12" id="l5.785.12"></span>ἐν χώρᾳ τε τῇ προσηκούσῃ τάξαι, καὶ τὴν πρὸς τὰ
<span class="lb" data-page="5.785" data-line="13" id="l5.785.13"></span>πλησιάζοντα σύνθεσιν ἀσφαλῆ καὶ δύσλυτον ἐργάσασθαι,
<span class="lb" data-page="5.785" data-line="14" id="l5.785.14"></span>τέχνης ἐπιδείγματα πάντες ἡγοῦνται, οὐχὶ παρ’ ἀνθρώπου
<span class="lb" data-page="5.785" data-line="15" id="l5.785.15"></span>διδαχθέντες οὕτω κρίνειν, ἀλλ’ ἔχοντές φύσει τέχνης ἔννοιαν
<span class="lb" data-page="5.785" data-line="16" id="l5.785.16"></span>ἀφωρισμένην τύχης. τὸ μὲν γὰρ ἐν ἅπασι κατορθούμενον
<span class="lb" data-page="5.785" data-line="17" id="l5.785.17"></span>εἰς τέχνην ἀναφέρουσι, τὸ δὲ καθ’ ἓν ἢ δύο τύχης ἔργον,
<span class="pb" data-page="5.786" id="p5.786"></span>
<span class="lb" data-page="5.786" data-line="1" id="l5.786.1"></span>οὐ τέχνης, εἶναι πεπιστεύκασι. τὴν αὐτὴν οὖν ἔννοιαν οἱ
<span class="lb" data-page="5.786" data-line="2" id="l5.786.2"></span>ἀνατομικοὶ τῶν ἰατρῶν ἐθαύμασαν ἅπαντες τὴν τέχνην τῆς
<span class="lb" data-page="5.786" data-line="3" id="l5.786.3"></span>φύσεως. οὐ γὰρ, ὡς ἔξωθεν ὁρᾶται τὸ σῶμα συγκείμενον
<span class="lb" data-page="5.786" data-line="4" id="l5.786.4"></span>ἐκ μερῶν δέκα που καὶ δώδεκα ἢ, εἰ βούλει, καὶ εἴκοσιν,
<span class="lb" data-page="5.786" data-line="5" id="l5.786.5"></span>οὕτω καὶ κατ’ ἀλήθειαν ἔχει. σύγκειται γὰρ ἐξ ὀστέων
<span class="lb" data-page="5.786" data-line="6" id="l5.786.6"></span>πλειόνων ἢ διακοσίων, ὥσπερ γε καὶ μυῶν πολὺ πλειόνων ἢ
<span class="lb" data-page="5.786" data-line="7" id="l5.786.7"></span>διακοσίων. εἰς ἕκαστον δὲ τῶν ὀστῶν μὲν ἀφικνεῖται τὸ τρέφον
<span class="lb" data-page="5.786" data-line="8" id="l5.786.8"></span>ἀγγεῖον, ὃ καλοῦσιν οἱ ἄνθρωποι φλέβα, τῶν δὲ μυῶν οὐ
<span class="lb" data-page="5.786" data-line="9" id="l5.786.9"></span>τοῦτο μόνον, ἀλλὰ καὶ ἀρτηρία, καὶ νεῦρα, ἴσα τε πάντα
<span class="lb" data-page="5.786" data-line="10" id="l5.786.10"></span>ἐστὶν ἀκριβῶς τὰ κατὰ τὸ δεξιὸν μέρος τοῦ ζώου τοῖς κατὰ
<span class="lb" data-page="5.786" data-line="11" id="l5.786.11"></span>θάτερον, ὀστοῦν ὀστῷ, καὶ μῦς μυῒ, καὶ φλὲψ φλεβὶ, καὶ
<span class="lb" data-page="5.786" data-line="12" id="l5.786.12"></span>νεῦρον νεύρῳ, καὶ ταῖς ἀρτηρίαις ἀρτηρίαι. διὸ καὶ θαυμαστῶς
<span class="lb" data-page="5.786" data-line="13" id="l5.786.13"></span>ὁ Ἱπποκράτης ἔφη, τοῦτο μὲν ἐπεὶ δίκαιον ἔχουσι τὸ
<span class="lb" data-page="5.786" data-line="14" id="l5.786.14"></span>σῶμα οἱ ἄνθρωποι. μέγιστον γάρ ἐστι σημεῖον τῆς ἐν τοῖς
<span class="lb" data-page="5.786" data-line="15" id="l5.786.15"></span>μορίοις δικαιοσύνης καὶ ἡ τοῦ σχήματος ὁμοιότης, ἥ τε τῆς
<span class="lb" data-page="5.786" data-line="16" id="l5.786.16"></span>χώρας, καθ’ ἣν ἐμφύεται τὰ τρία ταῦτα ὄργανα, τὴν φλέβα
<span class="lb" data-page="5.786" data-line="17" id="l5.786.17"></span>λέγω καὶ τὴν ἀρτηρίαν καὶ τὸ νεῦρον ἐν ἑκάστῳ τῶν μυῶν,
<span class="lb" data-page="5.786" data-line="18" id="l5.786.18"></span>ἥ τε τῆς ἐν αὐτοῖς σχέσεως ἐναντιότης οὐ δικαιοσύνην
<span class="pb" data-page="5.787" id="p5.787"></span>
<span class="lb" data-page="5.787" data-line="1" id="l5.787.1"></span>μόνον ἐν τῇ κατασκευῇ τοῦ σώματος ἐνδείκνυται σαφῶς,
<span class="lb" data-page="5.787" data-line="2" id="l5.787.2"></span>ἀλλὰ καὶ δύναμιν ἄκραν τοῦ κατασκευάσαντος αὐτὸ τὸ
<span class="lb" data-page="5.787" data-line="3" id="l5.787.3"></span>σῶμα. τοὺς γάρ τοι σκοποὺς τῆς κατασκευῆς ἐὰν ἀριθμήσῃς,
<span class="lb" data-page="5.787" data-line="4" id="l5.787.4"></span>εἶθ’ ἕκαστον αὐτῶν εὕρῃς κατωρθωμένον, ἐναργῶς σοι
<span class="lb" data-page="5.787" data-line="5" id="l5.787.5"></span>φανεῖται τὸ μέγεθος αὐτοῦ, φημὶ τοῦ δημιουργοῦ. οὐ γὰρ
<span class="lb" data-page="5.787" data-line="6" id="l5.787.6"></span>ἁπλῶς οὕτως, ὡς ἂν ἀμελῶς τις ἐννοήσειεν, ἰσάριθμόν ἐστι
<span class="lb" data-page="5.787" data-line="7" id="l5.787.7"></span>τὸ πλῆθος τῶν ὀστῶν καὶ τῶν μυῶν τοῖς ὀστοῖς τε καὶ
<span class="lb" data-page="5.787" data-line="8" id="l5.787.8"></span>μυσὶν, ἀλλὰ καὶ τῶν ὑπαρχόντων αὐτοῖς, <span class="milestone ed2page" data-n="5.269" data-unit="ed2page" id="ed2page.5.269"></span>μεγέθους
<span class="lb" data-page="5.787" data-line="9" id="l5.787.9"></span>λέγω καὶ θέσεως, καὶ συνθέσεως, καὶ ἀριθμοῦ, καὶ σχήματος,
<span class="lb" data-page="5.787" data-line="10" id="l5.787.10"></span>ὅλης τε τῆς διαπλάσεως, ἅπερ καὶ κατὰ τὰς ἀρτηρίας,
<span class="lb" data-page="5.787" data-line="11" id="l5.787.11"></span>καὶ τὰς φλέβας, καὶ τὰ νεῦρα φαίνεται φυλαττόμενα. καὶ
<span class="lb" data-page="5.787" data-line="12" id="l5.787.12"></span>γὰρ, ὁποῖον αὐτῶν ἕκαστον εἶναι προσήκει καὶ ὁπηλίκον,
<span class="lb" data-page="5.787" data-line="13" id="l5.787.13"></span>ὅπῃ τε μέρος ἐμφυόμενον τοῦ μυὸς, ὅπως τε κατασχιζόμενον,
<span class="lb" data-page="5.787" data-line="14" id="l5.787.14"></span>ἀκριβῶς φυλάττεται καθ’ ἕκαστον αὐτῶν, ἔτι τε
<span class="lb" data-page="5.787" data-line="15" id="l5.787.15"></span>πρὸς τούτοις ἡ πάντων ἰσότης τῶν ἀριστερῶν πρὸς τὰ
<span class="lb" data-page="5.787" data-line="16" id="l5.787.16"></span>δεξιὰ, τοσούτους ἔχουσα καὶ αὐτὴ τοὺς κατὰ μέρος σκοποὺς,
<span class="lb" data-page="5.787" data-line="17" id="l5.787.17"></span>ὅσους καὶ τὰ μόρια. καὶ ταῦτά σοι λέγω μηδέπω μνημονεύων
<span class="lb" data-page="5.787" data-line="18" id="l5.787.18"></span>ἑκάστου τῶν σπλάγχνων, ἢ τῶν ἄλλων μορίων, ὅσα κατὰ
<span class="pb" data-page="5.788" id="p5.788"></span>
<span class="lb" data-page="5.788" data-line="1" id="l5.788.1"></span>περιγραφὴν ἰδίαν ὁρᾶται. φαίνεται γὰρ κᾀν τούτοις οὐκ
<span class="lb" data-page="5.788" data-line="2" id="l5.788.2"></span>ὀλίγοις ἀριθμὸς σκοπῶν ἐν ἑκάστῳ. δυοῖν γοῦν ὀφθαλμῶν
<span class="lb" data-page="5.788" data-line="3" id="l5.788.3"></span>ὑπαρχόντων ἡμῖν, ἴσον ἑκατέρῳ τὸ πλῆθος τῶν μορίων
<span class="lb" data-page="5.788" data-line="4" id="l5.788.4"></span>ἐστὶ, οὔτε κατὰ σχῆμα παραλλάττον, οὔτε κατὰ τὸ μέγεθος,
<span class="lb" data-page="5.788" data-line="5" id="l5.788.5"></span>ἢ τὴν θέσιν, ἢ τὴν διάπλασιν, ἢ τὴν πρὸς τὰ πλησιάζοντα
<span class="lb" data-page="5.788" data-line="6" id="l5.788.6"></span>σύνθεσιν καὶ σύμφυσιν, ἀλλὰ καὶ τὸ κρυσταλλοειδὲς
<span class="lb" data-page="5.788" data-line="7" id="l5.788.7"></span>ὑγρὸν ἴσον ἀκριβῶς ἐν ἑκατέρῳ, καὶ τὸ ὑαλοειδὲς
<span class="lb" data-page="5.788" data-line="8" id="l5.788.8"></span>ὁμοιότατον κατά τε χρόαν καὶ σχῆμα καὶ σύστασιν. ὀνομάζω
<span class="lb" data-page="5.788" data-line="9" id="l5.788.9"></span>δὲ σύστασιν τὴν κατὰ μαλακότητα καὶ σκληρότητα
<span class="lb" data-page="5.788" data-line="10" id="l5.788.10"></span>διαφορὰν τῶν μορίων. οὐ μὴν οὐδὲ τῶν ὑμένων τε καὶ χιτώνων
<span class="lb" data-page="5.788" data-line="11" id="l5.788.11"></span>οὐδεὶς ἑτέρως ἔχων ἐν ἑκατέρῳ τῶν ὀφθαλμῶν
<span class="lb" data-page="5.788" data-line="12" id="l5.788.12"></span>ἐστιν, ἀλλ’ ἀκριβῶς ἴσον μὲν τὸ μῆκος, ἴσον δὲ τὸ πάχος
<span class="lb" data-page="5.788" data-line="13" id="l5.788.13"></span>ἢ τὴν λεπτότητα, καθάπερ γε καὶ τὴν χρόαν καὶ τὴν σύστασιν
<span class="lb" data-page="5.788" data-line="14" id="l5.788.14"></span>οὐδὲ βραχὺ παραλλάττων. οὕτω δὲ καὶ ὁ τῶν
<span class="lb" data-page="5.788" data-line="15" id="l5.788.15"></span>μυῶν ἀριθμὸς ἴσος, <span class="milestone ed1page" data-n="1.340" data-unit="ed1page" id="ed1page.1.340"></span>ὅ τε καθ’ ἕκαστον αὐτῶν ὄγκος
<span class="lb" data-page="5.788" data-line="16" id="l5.788.16"></span>τοῦ σώματος ἅμα τῷ σχήματι καὶ τῇ χρόᾳ καὶ τῇ συστάσει.
<span class="lb" data-page="5.788" data-line="17" id="l5.788.17"></span>τὴν δὲ αὐτὴν εὑρήσεις δικαιοσύνην ἐν ἅπασι τοῖς
<span class="lb" data-page="5.788" data-line="18" id="l5.788.18"></span>ὀργανικοῖς τοῦ σώματος μορίοις. οὐ γὰρ μόνον ὅσα διττὰ,
<span class="pb" data-page="5.789" id="p5.789"></span>
<span class="lb" data-page="5.789" data-line="1" id="l5.789.1"></span>καθάπερ οἱ ὀφθαλμοὶ, καὶ τὰ ὦτα, καὶ αἱ γένυς, οἵ τε
<span class="lb" data-page="5.789" data-line="2" id="l5.789.2"></span>νεφροὶ καὶ οἱ ὄρχεις, καὶ αἱ χεῖρες ὅλαι, καὶ τὰ σκέλη,
<span class="lb" data-page="5.789" data-line="3" id="l5.789.3"></span>τὴν κατασκευὴν ἀκριβῶς ἔχει τὴν αὐτὴν τὰ δεξιὰ τοῖς ἀριστεροῖς,
<span class="lb" data-page="5.789" data-line="4" id="l5.789.4"></span>ἀλλὰ καὶ τῶν μονοφυῶν εἶναι δοκούντων ὅσα
<span class="lb" data-page="5.789" data-line="5" id="l5.789.5"></span>διφυῆ κατ’ ἀλήθειάν εἰσιν, οἷον ἐγκέφαλος, γλῶττα, γένυς,
<span class="lb" data-page="5.789" data-line="6" id="l5.789.6"></span>πνεύμων, θώραξ, καὶ μῆτραι τῶν γυναικῶν, ἕτερά τε τοιαῦτα.
<span class="lb" data-page="5.789" data-line="7" id="l5.789.7"></span>καθ’ ἕκαστον γὰρ αὐτῶν τὰ δεξιὰ τοῖς ἀριστεροῖς
<span class="lb" data-page="5.789" data-line="8" id="l5.789.8"></span>τὸν ἀριθμὸν ἴσον ἔχει τῶν μορίων ἅμα τῷ μεγέθει, καὶ
<span class="lb" data-page="5.789" data-line="9" id="l5.789.9"></span>τῷ πάχει, καὶ τῇ λεπτότητι, καὶ τῇ χρόᾳ, καὶ τῇ συστάσει,
<span class="lb" data-page="5.789" data-line="10" id="l5.789.10"></span>καὶ τῇ φύσει πάντως ἀπαράλλακτον. οὕτω δὲ καὶ τὸ
<span class="lb" data-page="5.789" data-line="11" id="l5.789.11"></span>τῶν ἀρτηριῶν τε καὶ φλεβῶν καὶ νεύρων γένος ἴσα τὰ
<span class="lb" data-page="5.789" data-line="12" id="l5.789.12"></span>δεξιὰ τοῖς ἀριστεροῖς πάντως ἐστὶν ἀπαράλλακτά τε κατὰ
<span class="lb" data-page="5.789" data-line="13" id="l5.789.13"></span>τὰς τῶν οὐσιῶν ὁμοιότητας. ὥσπερ οὖν ἐπὶ τῶν ἀνθρωπείων
<span class="lb" data-page="5.789" data-line="14" id="l5.789.14"></span>παθῶν ποιούμεθα τὰς κρίσεις, οὕτω χρὴ κᾀπὶ τῶν
<span class="lb" data-page="5.789" data-line="15" id="l5.789.15"></span>θείων ποιεῖσθαι, καὶ θαυμάζειν τὸν τοῦ σώματος ἡμῶν
<span class="lb" data-page="5.789" data-line="16" id="l5.789.16"></span>δημιουργὸν, ὅστις ποτέ ἐστι θεῶν. εἰ δ’ ἐκ τοῦ μὴ βλέπειν
<span class="lb" data-page="5.789" data-line="17" id="l5.789.17"></span>αὐτὸν οὐδ’ εἶναι φήσομεν, οὐ φυλάξομεν ἔτι τὴν
<span class="lb" data-page="5.789" data-line="18" id="l5.789.18"></span>ὁμοιότητα τῆς πρὸς τὰς τέχνας κρίσεως, ἐφ’ ὧν οὐκ ἐν
<span class="pb" data-page="5.790" id="p5.790"></span>
<span class="lb" data-page="5.790" data-line="1" id="l5.790.1"></span>τῷ θεᾶσθαι τὴν συμπήξασαν τὴν ναῦν ἣ τὸν σκίμποδα
<span class="lb" data-page="5.790" data-line="2" id="l5.790.2"></span>τὴν κρίσιν τῆς τέχνης ἐποιούμεθα, παραλιπόντες σκοπεῖσθαι
<span class="lb" data-page="5.790" data-line="3" id="l5.790.3"></span>τὴν χρείαν ἑκάστου τῶν μορίων, ἀλλ’ ἐν τούτῳ τὸ κῦρος
<span class="lb" data-page="5.790" data-line="4" id="l5.790.4"></span>αὐτῆς ἐθέμεθα. γελοῖον γὰρ, εἴ τις ἐν τῷ θεάσασθαι τὸν
<span class="lb" data-page="5.790" data-line="5" id="l5.790.5"></span>κατασκευάζοντα τούτων τι τεχνίτην εἶναι νομίζοι, καὶ εἰ
<span class="lb" data-page="5.790" data-line="6" id="l5.790.6"></span>ἔνια τῶν μερῶν εὑρίσκοι κακῶς κατεσκευασμένα. γελοῖον δὲ
<span class="lb" data-page="5.790" data-line="7" id="l5.790.7"></span>κᾂν ἄριστα κατεσκευασμένης τῆς νεὼς, ἢ τῆς οἰκίας, ἢ
<span class="lb" data-page="5.790" data-line="8" id="l5.790.8"></span>τῆς κλίνης, ἀγνώστου δ’ ὄντος τοῦ κατασκευάσαντος, νομίζειν
<span class="lb" data-page="5.790" data-line="9" id="l5.790.9"></span>ἄνευ τῆς τέχνης γεγονέναι τὰ τοιαῦτα, ἢ κατὰ τύχην
<span class="lb" data-page="5.790" data-line="10" id="l5.790.10"></span>διακρινόντων ἁπάντων, καὶ τὴν μὲν σπανιάκις ἁμαρτάνειν
<span class="lb" data-page="5.790" data-line="11" id="l5.790.11"></span>τοῦ σκοποῦ, τὴν δ’ ἐπιτυγχάνειν ὀλιγάκις, ἀχρείαν δὲ καὶ
<span class="lb" data-page="5.790" data-line="12" id="l5.790.12"></span>μὴ τεχνικὴν ἡγεῖσθαι τὴν τῆς τοῦ σώματος ἡμῶν κατασκευῆς
<span class="lb" data-page="5.790" data-line="13" id="l5.790.13"></span>αἰτίαν εἶναι, φυλάττοντα τὴν ὁμοιότητα τῆς κρίσεως
<span class="lb" data-page="5.790" data-line="14" id="l5.790.14"></span>ἐπὶ τῶν ὁρατῶν τεχνιτῶν πρὸς τοὺς μὴ ὁρωμένους. οὐ γὰρ
<span class="lb" data-page="5.790" data-line="15" id="l5.790.15"></span>ἔξωθεν ἐπεισάγειν προσήκει κριτήριον εἰς ἐπίσκεψιν ὧν
<span class="lb" data-page="5.790" data-line="16" id="l5.790.16"></span>ἅπαντες ἔχομεν φύσει. <span class="milestone ed2page" data-n="5.270" data-unit="ed2page" id="ed2page.5.270"></span>τούτοις τοῖς κριτηρίοις χρώμενος
<span class="lb" data-page="5.790" data-line="17" id="l5.790.17"></span>ὁ Ἱπποκράτης ἔγραψε τάσδε φωνάς· εὐπαίδευτος
<span class="lb" data-page="5.790" data-line="18" id="l5.790.18"></span>ἡ φύσις ἐοῦσα, οὐ μαθοῦσα τὰ δέοντα ποιέειν. καὶ
<span class="lb" data-page="5.790" data-line="19" id="l5.790.19"></span>ἐν ἄλλαις ἄλλως· φύσιες νούσων οἱ ἰητροί. ὡσαύτως
<span class="pb" data-page="5.791" id="p5.791"></span>
<span class="lb" data-page="5.791" data-line="1" id="l5.791.1"></span>ἔχει καὶ τοῦτο· φύσις ἐξαρκέσει παντάπασιν. καλεῖ δ’ αὐτὴν
<span class="lb" data-page="5.791" data-line="2" id="l5.791.2"></span>καὶ δικαίαν ἐνίοτε, καὶ τὸν ἰατρὸν ὑπηρέτην τε καὶ
<span class="lb" data-page="5.791" data-line="3" id="l5.791.3"></span>μιμητὴν αὐτῆς εἶναί φησι, καὶ διὰ παντὸς ἐν τοῖς κατὰ
<span class="lb" data-page="5.791" data-line="4" id="l5.791.4"></span>μέρος λόγοις ὑμνεῖ τε καὶ θαυμάζει τὴν δύναμιν αὐτῆς,
<span class="lb" data-page="5.791" data-line="5" id="l5.791.5"></span>ἥτις μέν ἐστιν ἡ οὐσία τῆς διαπλαττούσης τε καὶ διοικούσης
<span class="lb" data-page="5.791" data-line="6" id="l5.791.6"></span>ἡμᾶς φύσεως, οὐ τολμῶν ἀποφῄνασθαι, τὸ δὲ δημιουργικὸν
<span class="lb" data-page="5.791" data-line="7" id="l5.791.7"></span>ἡμῶν αἴτιον, ὡς ἔθος ἐστὶν ἅπασιν ἀνθρώποις,
<span class="lb" data-page="5.791" data-line="8" id="l5.791.8"></span>ὀνομάζων φύσιν.
</p>
          </article>

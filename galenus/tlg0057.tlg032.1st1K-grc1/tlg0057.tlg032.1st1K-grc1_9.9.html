<article xmlns="http://www.w3.org/1999/xhtml" id="urn:cts:greekLit:tlg0057.tlg032.1st1K-grc1:9.9">
<span class="pb page1" data-page="5.791" id="p5.791"></span>
<span class="milestone ed1page page1" data-n="1.340" data-unit="ed1page" id="ed1page.1.340"></span>
<span class="milestone ed2page page1" data-n="5.270" data-unit="ed2page" id="ed2page.5.270"></span>
            <p>
<span class="lb" data-page="5.791" data-line="9" id="l5.791.9"></span>Ἀλλὰ Πλάτων γε καὶ τὸ κατασκευάσαν ἡμᾶς
<span class="lb" data-page="5.791" data-line="10" id="l5.791.10"></span>αἴτιον ἀπεφῄνατο, τὸν τοῦ κόσμου δημιουργὸν θεὸν, τοῖς
<span class="lb" data-page="5.791" data-line="11" id="l5.791.11"></span>ἑαυτοῦ παισὶ κελεῦσαι λόγῳ διαπλάσαι τὸ τῶν ἀνθρώπων
<span class="lb" data-page="5.791" data-line="12" id="l5.791.12"></span>γένος, λαβόντας μὲν παρ’ αὐτοῦ τῆς ἀθανάτου ψυχῆς τὴν
<span class="lb" data-page="5.791" data-line="13" id="l5.791.13"></span>οὐσίαν, προσθέντας δ’ ἐν αὐτῇ τὸ γεννητόν. ἀλλ’ ἐκεῖνό
<span class="lb" data-page="5.791" data-line="14" id="l5.791.14"></span>γε χρὴ γινώσκειν ἡμᾶς, ὡς οὐκ ἔστιν ὅμοιον εἶδος ἀποδείξεώς
<span class="lb" data-page="5.791" data-line="15" id="l5.791.15"></span>τε καὶ θέσεως τοῦ κατὰ πρόνοιαν θεοῦ τινος ἢ θεῶν
<span class="lb" data-page="5.791" data-line="16" id="l5.791.16"></span>ἡμᾶς κατεσκευάσθαι, καὶ τοῦ γνῶναι τὴν οὐσίαν τοῦ κατασκευάσαντος,
<span class="lb" data-page="5.791" data-line="17" id="l5.791.17"></span>ὥσπερ οὐδὲ τῆς ψυχῆς ἡμῶν. ὅτι μὲν ἄκρας
<span class="lb" data-page="5.791" data-line="18" id="l5.791.18"></span>ἐστὶ σοφίας καὶ δυνάμεως ἡ τοῦ σώματος ἡμῶν κατασκευὴ,
<span class="pb" data-page="5.792" id="p5.792"></span>
<span class="lb" data-page="5.792" data-line="1" id="l5.792.1"></span>δι’ ὧν ὀλίγον ἔμπροσθεν εἷπον ἐπιδείκνυται. τὰ δὲ περὶ
<span class="lb" data-page="5.792" data-line="2" id="l5.792.2"></span>τῆς οὐσίας τῆς ψυχῆς καὶ τῶν διαπλασάντων ἡμᾶς θεῶν,
<span class="lb" data-page="5.792" data-line="3" id="l5.792.3"></span>ἔτι τε μᾶλλον ὅσα περὶ τοῦ σώματος ἡμῶν λέγεται παντὸς
<span class="lb" data-page="5.792" data-line="4" id="l5.792.4"></span>ὑπὸ τοῦ θειοτάτου Πλάτωνος, ἄχρι τοῦ πιθανοῦ καὶ εἰκότος
<span class="lb" data-page="5.792" data-line="5" id="l5.792.5"></span>ἐκτείνεται, ὡς αὐτὸς ἐδήλωσεν ἐν Τιμαίῳ, πρῶτον ἐνάρχεσθαι
<span class="lb" data-page="5.792" data-line="6" id="l5.792.6"></span>μέλλων τῆς φυσιολογίας, εἶτα καὶ μεταξὺ κατὰ τὴν
<span class="lb" data-page="5.792" data-line="7" id="l5.792.7"></span>διέξοδον λόγου παρεντιθεὶς τὴν ἀπόφασιν. ἄρχεσθαι μὲν
<span class="lb" data-page="5.792" data-line="8" id="l5.792.8"></span>οὖν μέλλων αὐτοῦ ὁ Τίμαιος, (τοῦτον γὰρ ὑπέθετο τοὺς περὶ
<span class="lb" data-page="5.792" data-line="9" id="l5.792.9"></span>φύσεως τῶν κατὰ τὸν κόσμον ἅπαντα λόγους διερχόμενον,)
<span class="lb" data-page="5.792" data-line="10" id="l5.792.10"></span>ᾧδέ πώς φησι. ἐὰν οὖν, ὦ Σώκρατες, πολλὰ πολλῶν εἰπόντων
<span class="lb" data-page="5.792" data-line="11" id="l5.792.11"></span>περὶ θεῶν καὶ τῆς τοῦ παντὸς γενέσεως, μὴ δυνατοὶ
<span class="lb" data-page="5.792" data-line="12" id="l5.792.12"></span>γενώμεθα πάντη πάντως ἂν τοὺς αὐτοὺς αὐτῆς ὁμολογουμένους
<span class="lb" data-page="5.792" data-line="13" id="l5.792.13"></span>λόγους καὶ ἀπηκριβωμένους ἀποδοῦναι, μὴ
<span class="lb" data-page="5.792" data-line="14" id="l5.792.14"></span>θαυμάσῃς, ἀλλ’ ἐὰν ἄρα μηδενὸς ἧττον παρεχώμεθα, εἰκότως
<span class="lb" data-page="5.792" data-line="15" id="l5.792.15"></span>ἀγαπᾷν χρὴ, μεμνημένους, ὡς ὁ λέγων, ὑμεῖς τε οἱ
<span class="lb" data-page="5.792" data-line="16" id="l5.792.16"></span>κριταὶ φύσιν ἀνθρωπίνην ἔχομεν. ὥστε περὶ τούτου τὸν εἰκότα
<span class="lb" data-page="5.792" data-line="17" id="l5.792.17"></span>μῦθον ἀποδεχομένους πρέπει μηδὲν ἔτι πέρα ζητεῖν.
<span class="lb" data-page="5.792" data-line="18" id="l5.792.18"></span>οὕτω δὲ καὶ τὰ περὶ ψυχῆς αὐτῷ γεγραμμένα τοῦ πιθανοῦ
<span class="lb" data-page="5.792" data-line="19" id="l5.792.19"></span>καὶ εἰκότος ἔχεσθαί φησιν, ᾧδέ πως εἰπών. τὰ μὲν οὖν
<span class="pb" data-page="5.793" id="p5.793"></span>
<span class="lb" data-page="5.793" data-line="1" id="l5.793.1"></span>περὶ ψυχῆς, ὅσον θνητὸν ἔχει, καὶ ὅσον θεῖον, καὶ όπῃ,
<span class="lb" data-page="5.793" data-line="2" id="l5.793.2"></span>καὶ μεθ’ ὧν, καὶ δι’ ἃ χωρὶς ᾠκίσθη, τὸ μὲν ἀληθὲς ὡς
<span class="lb" data-page="5.793" data-line="3" id="l5.793.3"></span>εἴρηται, θεοῦ ξυμφήσαντος, τότ’ ἂν οὕτω μόνως διϊσχυριζοίμεθα.
<span class="lb" data-page="5.793" data-line="4" id="l5.793.4"></span>τό γε μὴν εἰκὸς ἡμῖν εἰρῆσθαι, καὶ νῦν ἔτι
<span class="lb" data-page="5.793" data-line="5" id="l5.793.5"></span>μᾶλλον ἀνασκοποῦσι διακινδυνευτέον τε φάναι καὶ πεφάσθω.
<span class="lb" data-page="5.793" data-line="6" id="l5.793.6"></span>ὥσπερ οὖν ταῦτα περὶ ψυχῆς εἶπεν ἄχρι τοῦ πιθανοῦ καὶ
<span class="lb" data-page="5.793" data-line="7" id="l5.793.7"></span>εἰκότος ἡμῖν γιγνώσκεσθαι προειρημένα, καὶ διὰ τοῦτο κᾀγὼ
<span class="lb" data-page="5.793" data-line="8" id="l5.793.8"></span>τολμηρῶς ἀποφῄνασθαι περὶ αὐτῶν οὐ θεωρῶ, κατὰ δὲ
<span class="lb" data-page="5.793" data-line="9" id="l5.793.9"></span>τοὐναντίον, ὅτι πλείω τὰ τῆς ψυχῆς ἐστιν εἴδη, καὶ ὅτι τριχῆ
<span class="lb" data-page="5.793" data-line="10" id="l5.793.10"></span>κατῴκισται, καὶ ὅτι τὸ μὲν αὐτῶν θεῖόν ἐστιν, ᾧ λογιζόμεθα,
<span class="lb" data-page="5.793" data-line="11" id="l5.793.11"></span>τὰ δὲ λοιπὰ δύο παθητικὰ, τὸ μὲν, ᾧ θυμούμεθα,
<span class="lb" data-page="5.793" data-line="12" id="l5.793.12"></span>τὸ δὲ, ᾧ τῶν διὰ τοῦ σώματος ἡδονῶν ἐπιθυμοῦμεν, ὃ κᾀν
<span class="lb" data-page="5.793" data-line="13" id="l5.793.13"></span>τοῖς φυτοῖς ἐστιν, ἀποδείξεις ἔχειν φημὶ, καὶ μέντοι καὶ ὅτι
<span class="lb" data-page="5.793" data-line="14" id="l5.793.14"></span>τὸ μὲν ἐν ἐγκεφάλῳ κατῴκισται, τὸ δὲ ἐν καρδίᾳ, τὸ δ’
<span class="lb" data-page="5.793" data-line="15" id="l5.793.15"></span>ἐν ἥπατι. <span class="milestone ed2page" data-n="5.271" data-unit="ed2page" id="ed2page.5.271"></span>καὶ γὰρ τούτων εἰσὶν ἀποδείξεις ἐπιστημονικαὶ,
<span class="lb" data-page="5.793" data-line="16" id="l5.793.16"></span>καὶ περὶ αὐτῶν ἠγωνισάμην ἐν τοῖς πρώτοις ἓξ ὑπομνήμασι
<span class="lb" data-page="5.793" data-line="17" id="l5.793.17"></span>τῆσδε τῆς πραγματείας, οὔτε περὶ τῆς οὐσίας εἰπών
<span class="pb" data-page="5.794" id="p5.794"></span>
<span class="lb" data-page="5.794" data-line="1" id="l5.794.1"></span>τι τῶν τριῶν εἰδῶν τῆς ψυχῆς, οὔτε περὶ τῆς ἀθανασίας,
<span class="lb" data-page="5.794" data-line="2" id="l5.794.2"></span>οὔθ’ ὅλως ζητήσας, πότερα κυρίως ὀνομάζων εἴρηκεν ἐν
<span class="lb" data-page="5.794" data-line="3" id="l5.794.3"></span>Τιμαίῳ θνητὰ τὰ δύο μέρη τῆς ψυχῆς, ἢ ταύτην αὐτοῖς
<span class="lb" data-page="5.794" data-line="4" id="l5.794.4"></span>ἐπήνεγκε τὴν προσηγορίαν, ἀθανάτοις οὖσιν, ὡς χείροσι
<span class="lb" data-page="5.794" data-line="5" id="l5.794.5"></span>τοῦ λογιστικοῦ, καὶ ὡς κατὰ τὰ θνητὰ τῶν ζώων ἐνεργοῦσι
<span class="lb" data-page="5.794" data-line="6" id="l5.794.6"></span>μόνον. τὸ γὰρ, ὅτι τριχῆ κατῴκισται τὰ ψυχῆς εἴδη, καὶ
<span class="lb" data-page="5.794" data-line="7" id="l5.794.7"></span>ὅτι τοσάσδε τὰς δυνάμεις ἕκαστον αὐτῶν ἔχει, καὶ ὅτι
<span class="lb" data-page="5.794" data-line="8" id="l5.794.8"></span>τοιάσδε τινὰς εἴς. τε τὴν ἰατρικὴν τέχνην χρήσιμον ὑπάρχειν,
<span class="lb" data-page="5.794" data-line="9" id="l5.794.9"></span>εἴς τε τὴν ἠθικήν τε καὶ πολιτικὴν ὀνομαζομένην
<span class="lb" data-page="5.794" data-line="10" id="l5.794.10"></span>φιλοσοφίαν, εὐλόγως Ἱπποκράτει τε καὶ ἡμῖν ζητεῖται.
<span class="lb" data-page="5.794" data-line="11" id="l5.794.11"></span>πότερον δὲ καὶ τὸ θυμοειδὲς καὶ τὸ ἐπιθυμητικὸν ἀθάνατα
<span class="lb" data-page="5.794" data-line="12" id="l5.794.12"></span>τετύχηκεν ὄντα, καθάπερ ἡγοῦνται πολλοὶ τῶν Πλατωνικῶν,
<span class="lb" data-page="5.794" data-line="13" id="l5.794.13"></span>ἢ θνητὰ, κυρίως εἴρηται κατὰ Τίμαιόν τι μᾶλλον,
<span class="lb" data-page="5.794" data-line="14" id="l5.794.14"></span>οὐ πάνυ τι χρήσιμον οὔτ’ εἰς ἰατρικὴν οὔτε τὴν ἠθικήν
<span class="lb" data-page="5.794" data-line="15" id="l5.794.15"></span>τε καὶ πολιτικὴν φιλοσοφίαν ὀνομαζομένην ὑπάρχον, εἰκότως
<span class="lb" data-page="5.794" data-line="16" id="l5.794.16"></span>τοῖς ἰατροῖς καὶ πολλοῖς τῶν φιλοσόφων παραλέλειπται.
<span class="lb" data-page="5.794" data-line="17" id="l5.794.17"></span>τῆς θεωρητικῆς οὖν φιλοσοφίας ἐστὶ μᾶλλον, ἢ
<span class="lb" data-page="5.794" data-line="18" id="l5.794.18"></span>τῆς πρακτικῆς. ἀλλ’ ὅτι τὸ βέβαιον αἱ περὶ τούτων
<span class="lb" data-page="5.794" data-line="19" id="l5.794.19"></span>ἀποδείξεις οὐκ ἔχουσιν, αὐτὸν ἐπέδειξα τὸν Πλάτωνα διὰ
<span class="pb" data-page="5.795" id="p5.795"></span>
<span class="lb" data-page="5.795" data-line="1" id="l5.795.1"></span>τῆς ἐν Τιμαίῳ ῥήσεως ὁμολογοῦντα. οὐ μὴν περί γε τῶν
<span class="lb" data-page="5.795" data-line="2" id="l5.795.2"></span>ἐν τῷ τετάρτῳ Πολιτείας ὑπ’ αὐτοῦ γεγραμμένων ἔστιν
<span class="lb" data-page="5.795" data-line="3" id="l5.795.3"></span>εἰπεῖν, ὡς ἄχρι τοῦ πιθανοῦ προερχομένων μόνον. ἀλλ’
<span class="lb" data-page="5.795" data-line="4" id="l5.795.4"></span>ἐμοὶ μὲν ἐπιστημονικαὶ δοκοῦσιν αἱ ἀποδείξεις ὑπάρχειν,
<span class="lb" data-page="5.795" data-line="5" id="l5.795.5"></span>ἄλλο μὲν εἶναι τὸ λογιστικὸν, ἄλλο δὲ τὸ θυμοειδὲς, ἄλλο
<span class="lb" data-page="5.795" data-line="6" id="l5.795.6"></span>δὲ τὸ ἐπιθυμοῦν ἀποδεικνύντος αὐτοῦ. ᾧ δὴ καὶ δῆλον,
<span class="lb" data-page="5.795" data-line="7" id="l5.795.7"></span><span class="milestone ed1page" data-n="1.341" data-unit="ed1page" id="ed1page.1.341"></span>ὅπερ ἐξ ἀρχῆς λέγω, χαλεπώτατον εἶναι διακρίνειν
<span class="lb" data-page="5.795" data-line="8" id="l5.795.8"></span>τὰς ὁμοιότητας. ὅπου γὰρ αὐτῶν τῶν Πλατωνικῶν πολλοὶ
<span class="lb" data-page="5.795" data-line="9" id="l5.795.9"></span>ἐναντίως οἷς ὁ Πλάτων ἀπεφῄνατο ἐδόξασαν, πῶς
<span class="lb" data-page="5.795" data-line="10" id="l5.795.10"></span>ἄν τις ἐπὶ τοῖς ἄλλοις φιλοσόφοις θαυμάσειεν ἀγνοοῦσι
<span class="lb" data-page="5.795" data-line="11" id="l5.795.11"></span>διακρίνειν τὸ πιθανὸν μὲν, οὐκ ἀληθὲς δὲ, τοῦ βεβαίως
<span class="lb" data-page="5.795" data-line="12" id="l5.795.12"></span>ἀληθοῦς, ὅπερ οὐκ ἂν ἐγένετο, οὐδὲ μιᾶς ὁμοιότητος
<span class="lb" data-page="5.795" data-line="13" id="l5.795.13"></span>οὔσης τοῖς ψευδέσι καὶ πιθανοῖς πρὸς τὰ μετ’ ἐπιστήμης
<span class="lb" data-page="5.795" data-line="14" id="l5.795.14"></span>δεικνύμενα. μάθοις δ’ ἂν ἐναργῶς αὐτὸ τοῦτο κᾀκ
<span class="lb" data-page="5.795" data-line="15" id="l5.795.15"></span>τοῦ τετάρτου τῆς Πολιτείας. ἀξιώματι γὰρ εἰς τὴν ἀπόδειξιν
<span class="lb" data-page="5.795" data-line="16" id="l5.795.16"></span>μέλλων χρῆσθαι τοῦ πλείω τὰ τῆς ψυχῆς ἡμῶν
<span class="lb" data-page="5.795" data-line="17" id="l5.795.17"></span>εἶναι μόρια προσέχειν ἀκριβῶς αὐτῷ παρακελεύεται, γιγνώσκων
<span class="lb" data-page="5.795" data-line="18" id="l5.795.18"></span>ἐνίους ἀντεροῦντας, ὡς οὐκ ἀληθῆ, διὰ τὸ μὴ
<span class="pb" data-page="5.796" id="p5.796"></span>
<span class="lb" data-page="5.796" data-line="1" id="l5.796.1"></span>δύνασθαι ἀντικρίνειν ἀπὸ τῶν ἀληθινῶν τὰ πιθανὰ μὲν,
<span class="lb" data-page="5.796" data-line="2" id="l5.796.2"></span>οὐκ ἀληθῆ δὲ, πολλῆς ἐν αὐτοῖς οὔσης ὁμοιότητος. ἐντεῦθεν
<span class="lb" data-page="5.796" data-line="3" id="l5.796.3"></span>γάρ τοι καὶ τὸ τῶν δογμάτων πλῆθος ἐγένετο κατ’
<span class="lb" data-page="5.796" data-line="4" id="l5.796.4"></span>ἰατρικήν τε καὶ φιλοσοφίαν, οὐ δυναμένων ἁπάντων διορίζειν
<span class="lb" data-page="5.796" data-line="5" id="l5.796.5"></span>ἀπὸ τῶν ἐξ ἀνάγκης ὑπαρχόντων τισὶν, ἢ ἑπομένων,
<span class="lb" data-page="5.796" data-line="6" id="l5.796.6"></span>ἢ μαχομένων, ἤ τινα ἄλλην σχέσιν ἐχόντων πρὸς
<span class="lb" data-page="5.796" data-line="7" id="l5.796.7"></span>ἄλλα, τὰ τὸ δυνατὸν ἔχοντα μόνον. ὁμοιότης γάρ ἐστι
<span class="lb" data-page="5.796" data-line="8" id="l5.796.8"></span>κᾀνταῦθα πολλοῖς τῶν ἀναγκαίων πρὸς τὰ δυνατὰ μὲν,
<span class="lb" data-page="5.796" data-line="9" id="l5.796.9"></span>ὅσον ἐπὶ τῇ νοήσει, μὴ μέντοι γε ὑπάρχοντα κατὰ ἀλήθειαν.
<span class="lb" data-page="5.796" data-line="10" id="l5.796.10"></span>ἀλλὰ καὶ τούτων κᾀνταῦθα μόνοις τοῖς γεγυμνασμένοις
<span class="lb" data-page="5.796" data-line="11" id="l5.796.11"></span>κατ’ αὐτὰ καλῶς τὴν διάγνωσιν οἴονται πεποιῆσθαι,
<span class="lb" data-page="5.796" data-line="12" id="l5.796.12"></span>καὶ μόνη γ’ ἀρκέσει τοῖς βουλομένοις ἀποδεικτικοῖς
<span class="lb" data-page="5.796" data-line="13" id="l5.796.13"></span>γενέσθαι, μετὰ τοῦ δηλονότι συνετοῖς εἶναι φύσει. θαυμάζειν
<span class="lb" data-page="5.796" data-line="14" id="l5.796.14"></span>οὖν δίκαιόν ἐστι καὶ μετὰ τοῦτο τὸν Πλάτωνα,
<span class="lb" data-page="5.796" data-line="15" id="l5.796.15"></span>μὴ μόνον τὰς μεθόδους εἰπόντα διὰ συντόμων, ἀλλὰ
<span class="lb" data-page="5.796" data-line="16" id="l5.796.16"></span>καὶ γυμνάσαντα καθ’ ἑκάστην. ἔστι μὲν γὰρ τρία κεφάλαια,
<span class="lb" data-page="5.796" data-line="17" id="l5.796.17"></span>πρῶτον μὲν τὸ περὶ διαίρεσιν καὶ σύνθεσιν,
<span class="pb" data-page="5.797" id="p5.797"></span>
<span class="lb" data-page="5.797" data-line="1" id="l5.797.1"></span>δεύτερον δὲ τὸ περὶ τὴν τῶν ἀκολούθων τε καὶ μαχομένων
<span class="lb" data-page="5.797" data-line="2" id="l5.797.2"></span>γνῶσιν, ἐπ’ αὐτοῖς δὲ τρίτον τὸ κατὰ τὴν πρὸς
<span class="lb" data-page="5.797" data-line="3" id="l5.797.3"></span>ἄλληλα τῶν πραγμάτων μεταβολὴν ἐν τῷ μᾶλλόν τε
<span class="lb" data-page="5.797" data-line="4" id="l5.797.4"></span>καὶ ἧττον, ἴσως τε καὶ ὁμοίως, καὶ ἀνάλογόν ἐστιν ἥ τε
<span class="lb" data-page="5.797" data-line="5" id="l5.797.5"></span>ταὐτοῦ καὶ ἡ ἑτέρου γνῶσις, οἷς ἅπασι κοινὰ συμβέβηκε,
<span class="lb" data-page="5.797" data-line="6" id="l5.797.6"></span>περὶ ἃ γεγυμνάσθαι<span class="milestone ed2page" data-n="5.272" data-unit="ed2page" id="ed2page.5.272"></span> χρὴ, τὸ δυνατὸν καὶ
<span class="lb" data-page="5.797" data-line="7" id="l5.797.7"></span>ἀναγκαῖον, ἥ τ’ ἐν τούτοις ὁμοιότης τε καὶ ἀνομοιότης.
<span class="lb" data-page="5.797" data-line="8" id="l5.797.8"></span>οἱ μὲν οὖν σκοποὶ, καθ’ οὓς ἕκαστα τούτων ὀρθῶς ἄν τις
<span class="lb" data-page="5.797" data-line="9" id="l5.797.9"></span>μεταχειρίζοιτο, παντάπασιν ὀλίγοι, καὶ τὸ κατ’ αὐτοὺς
<span class="lb" data-page="5.797" data-line="10" id="l5.797.10"></span>γυμνάσιον οὐκ ὀλίγου χρόνου δεόμενον. ἐνδείκνυται δὲ
<span class="lb" data-page="5.797" data-line="11" id="l5.797.11"></span>τοῦτο καὶ κατὰ τὸ τέταρτον τῆς Πολιτείας ὁ Πλάτων,
<span class="lb" data-page="5.797" data-line="12" id="l5.797.12"></span>ἔνθα βούλεται δεῖξαι τὴν ψυχὴν ἡμῶν, οὐχ ἁπλῆν οὐδὲ
<span class="lb" data-page="5.797" data-line="13" id="l5.797.13"></span>μονοειδῆ κατὰ τὴν οὐσίαν, ἀλλὰ σύνθετον ἐκ τριῶν μερῶν,
<span class="lb" data-page="5.797" data-line="14" id="l5.797.14"></span>ὧς ἕκαστον μὲν ἴδιον ἔχει τὸ εἶδος, οὐ μίαν δὲ δύναμιν,
<span class="lb" data-page="5.797" data-line="15" id="l5.797.15"></span>ἀλλὰ πλείους. εἰς γὰρ τὴν ἀπόδειξιν αὐτοῦ χρῆταί τινι
<span class="lb" data-page="5.797" data-line="16" id="l5.797.16"></span>τῶν πρὸς νόησιν ἐναργῶν λόγῳ τοιῷδε. δῆλον ὅτι ταὐτὸν
<span class="lb" data-page="5.797" data-line="17" id="l5.797.17"></span>τἀναντία ποιεῖν ἢ πάσχειν κατὰ ταὐτόν τε καὶ πρὸς ταὐτὸν
<span class="lb" data-page="5.797" data-line="18" id="l5.797.18"></span>οὐκ ἐθελήσει ἅμα. τοῦτο μὲν οὖν τὸ ἀξίωμα, καθ’ ὃ τὴν
<span class="pb" data-page="5.798" id="p5.798"></span>
<span class="lb" data-page="5.798" data-line="1" id="l5.798.1"></span>ἀπόδειξιν ἐγχειρεῖ ποιήσασθαι. γιγνώσκων δὲ μὴ παντὶ τὸν
<span class="lb" data-page="5.798" data-line="2" id="l5.798.2"></span>εἰρημένον εἶναι λόγον σαφῆ ἐπάγει αὐτὸς οὗτος ᾧδε·
<span class="lb" data-page="5.798" data-line="3" id="l5.798.3"></span>ἑστάναι εἶπον καὶ κινεῖσθαι τὸ αὐτὸ ἅμα κατὰ τὸ αὐτὸ
<span class="lb" data-page="5.798" data-line="4" id="l5.798.4"></span>ἀδύνατον. οὐκ ἀρκεσθεὶς δὲ οὐδὲ τούτῳ διὰ τὸ συντόμως
<span class="lb" data-page="5.798" data-line="5" id="l5.798.5"></span>εἰρῆσθαι μακρότερον αὖθις διέρχεται τὸν αὐτὸν λόγον
<span class="lb" data-page="5.798" data-line="6" id="l5.798.6"></span>ᾧδέ πως γράφων. ἔτι τοίνυν ἀκριβέστερον διομολογησώμεθα,
<span class="lb" data-page="5.798" data-line="7" id="l5.798.7"></span>μήπως προϊόντες ἀμφισβητήσωμεν. εἰ γάρ
<span class="lb" data-page="5.798" data-line="8" id="l5.798.8"></span>τις λέγοι ἄνθρωπον ἑστηκότα, κινοῦντα δὲ τὰς χεῖράς τε
<span class="lb" data-page="5.798" data-line="9" id="l5.798.9"></span>καὶ τὴν κεφαλὴν, ὅτι ὁ αὐτὸς ἕστηκε καὶ κινεῖται ἅμα,
<span class="lb" data-page="5.798" data-line="10" id="l5.798.10"></span>οὐκ ἂν, οἶμαι, ἀξιοῖμεν οὕτως λέγειν δεῖν, ἀλλ’ ὅτι τὸ
<span class="lb" data-page="5.798" data-line="11" id="l5.798.11"></span>μέν τι αὐτοῦ ἕστηκε, τὸ δὲ κινεῖται. οὐχ οὕτως; οὕτω.
<span class="lb" data-page="5.798" data-line="12" id="l5.798.12"></span>μετὰ δὲ τοῦτο τὸ παράδειγμα χρησιμώτερον ἕτερον εἰς
<span class="lb" data-page="5.798" data-line="13" id="l5.798.13"></span>ἀντιλογίαν τοῦ προκειμένου ἀξιώματος ἐπιφέρων ᾧδέ πως
<span class="lb" data-page="5.798" data-line="14" id="l5.798.14"></span>γράφει. οὐκοῦν, καὶ εἰ ἔτι μᾶλλον χαριεντίζοιτο ὁ ταῦτα
<span class="lb" data-page="5.798" data-line="15" id="l5.798.15"></span>λέγων κομψευόμενος, ὡς οἵ τε στρόμβοι ὅλοι ἑστᾶσί τε ἅμα
<span class="lb" data-page="5.798" data-line="16" id="l5.798.16"></span>καὶ κινοῦνται, ὅταν ἐν τῷ αὐτῷ πήξαντες τὸ κέντρον
<span class="lb" data-page="5.798" data-line="17" id="l5.798.17"></span>περιφέρωνται, ἢ καὶ ἄλλο τι κύκλῳ περιὸν ἐν τῇ αὑτοῦ
<span class="pb" data-page="5.799" id="p5.799"></span>
<span class="lb" data-page="5.799" data-line="1" id="l5.799.1"></span>ἕδρᾳ τοῦτο δρᾷν, οὐκ ἂν ἀποδεχοίμεθα, ὡς οὐ κατὰ
<span class="lb" data-page="5.799" data-line="2" id="l5.799.2"></span>ταὐτὰ αὐτῶν τὰ τοιαῦτα μενόντων τε καὶ φερομένων,
<span class="lb" data-page="5.799" data-line="3" id="l5.799.3"></span>ἀλλὰ φαίημεν ἂν, ἔχειν αὐτὰ εὐθύ τε καὶ περιφερὲς ἐν
<span class="lb" data-page="5.799" data-line="4" id="l5.799.4"></span>ἑαυτοῖς, καὶ κατὰ μὲν τὸ εὐθὺ ἑστάναι, οὐδαμῇ γὰρ ἀποκλίνειν,
<span class="lb" data-page="5.799" data-line="5" id="l5.799.5"></span>κατὰ δὲ τὸ περιφερὲς κύκλῳ κινεῖσθαι, καὶ ὅταν δὲ
<span class="lb" data-page="5.799" data-line="6" id="l5.799.6"></span>τὴν ἰθυωρίαν, ἢ εἰς δεξιὰ, ἢ εἰς ἀριστερὰ, ἢ εἰς τὸ πρόσθεν,
<span class="lb" data-page="5.799" data-line="7" id="l5.799.7"></span>ἢ εἰς τὸ ὄπισθεν ἐκκλίνει ἅμα περιφερόμενόν τε, οὐδαμῇ ἑστάναι.
<span class="lb" data-page="5.799" data-line="8" id="l5.799.8"></span>ταῦτα προειπὼν ὁ Πλάτων σαφέστατα συνάπτων
<span class="lb" data-page="5.799" data-line="9" id="l5.799.9"></span>αὐτὸς ἐφεξῆς φησιν· οὐδὲν ἄρα ἡμᾶς τῶν τοιούτων λεγομένων
<span class="lb" data-page="5.799" data-line="10" id="l5.799.10"></span>ἐκπλήξει, οὐδὲ μᾶλλόν τι πείσει, ὥς ποτέ τοί τι
<span class="lb" data-page="5.799" data-line="11" id="l5.799.11"></span>ἂν τὸ αὐτὸ ὂν ἅμα κατὰ τὸ αὐτὸ πρὸς τὸ αὐτὸ τἀναντία
<span class="lb" data-page="5.799" data-line="12" id="l5.799.12"></span>πάθοι, ἢ καὶ εἴη, ἢ καὶ ποιήσειεν. ἐν τούτοις διορίζει
<span class="lb" data-page="5.799" data-line="13" id="l5.799.13"></span>τὰς ἐν τοῖς εἰρημένοις πράγμασιν ὁμοιότητας ἐπιδεικνὺς,
<span class="lb" data-page="5.799" data-line="14" id="l5.799.14"></span>ὅπως ἐνδέχεταί τινα τῶν μὴ καθορώντων ἀκριβῶς
<span class="lb" data-page="5.799" data-line="15" id="l5.799.15"></span>αὐτὰς οἴεσθαι, τὸν εἰρημένον ὑπ’ αὐτοῦ καθόλου λόγον
<span class="lb" data-page="5.799" data-line="16" id="l5.799.16"></span>οὐκ εἶναι διὰ παντὸς οὐδ’ ἐπὶ πάντων ἀληθῆ· δύνασθαι
<span class="lb" data-page="5.799" data-line="17" id="l5.799.17"></span>γὰρ τἀναντία κατὰ τὸν αὐτὸν χρόνον πρὸς τὸ αὐτὸ
<span class="lb" data-page="5.799" data-line="18" id="l5.799.18"></span>ποιεῖν ἢ πάσχειν, ἐπὶ τὰ μόρια τὸν λόγον ἀνάγοντα,
<span class="pb" data-page="5.800" id="p5.800"></span>
<span class="lb" data-page="5.800" data-line="1" id="l5.800.1"></span>καθάπερ ἐπ’ ἀνθρώπου κινουμένου μὲν τοῖσδε τοῖς μορίοις,
<span class="lb" data-page="5.800" data-line="2" id="l5.800.2"></span>ἡσυχάζοντος δὲ τοῖσδε. πρόδηλον γὰρ, ὡς οὐ σώζεται
<span class="lb" data-page="5.800" data-line="3" id="l5.800.3"></span>τὸ ταὐτὸν ἀκριβῶς ἐν τοῖς τοιούτοις. ἀλλ’ ἐάν τις
<span class="lb" data-page="5.800" data-line="4" id="l5.800.4"></span>ἐπιδεῖξαι δύναιτο, τὸν δάκτυλον ἡσυχάζειν τε ἅμα καὶ κινεῖσθαι,
<span class="lb" data-page="5.800" data-line="5" id="l5.800.5"></span>οὗτος ἂν εἴη τὸ προειρημένον ἀξίωμα διαβεβληκώς.
<span class="lb" data-page="5.800" data-line="6" id="l5.800.6"></span>δείξας οὖν ὁ Πλάτων κᾀνταῦθα τὴν ὁμοιότητα τοῦ
<span class="lb" data-page="5.800" data-line="7" id="l5.800.7"></span>βουληθέντος ἀντειπεῖν κατὰ τὸν εἰρημένον λόγον, ἐφ’ ἑτέραν
<span class="lb" data-page="5.800" data-line="8" id="l5.800.8"></span>ἀντιλογίαν πιθανωτέραν μεταβὰς, ἐπιδείκνυσι κᾀκείνην
<span class="lb" data-page="5.800" data-line="9" id="l5.800.9"></span>κατὰ τὸ μὴ δύνασθαι διακρίνειν τὴν ὁμοιότητα τῆς ἀνομοιότητος
<span class="lb" data-page="5.800" data-line="10" id="l5.800.10"></span>ἐσομένην. ἐν γὰρ τοῖς στρόμβοις δύναιτ’ ἄν τις
<span class="lb" data-page="5.800" data-line="11" id="l5.800.11"></span>λέγειν τἀναντία μὴ περὶ ταὐτὸν σῶμα συμβαίνοντα, ὅταν
<span class="lb" data-page="5.800" data-line="12" id="l5.800.12"></span>ἐν ἑνὶ τόπῳ πήξαντες τὸ κέντρον περιφέρωνται. ἀλλὰ καὶ
<span class="lb" data-page="5.800" data-line="13" id="l5.800.13"></span>κατὰ τοῦτο τὸ παράδειγμά φησιν ὁ Πλάτων, <span class="milestone ed2page" data-n="5.273" data-unit="ed2page" id="ed2page.5.273"></span>ἕτερον
<span class="lb" data-page="5.800" data-line="14" id="l5.800.14"></span>μὲν εἶναι τὸ ἑστὸς τοῦ στρόμβου, ἕτερον δὲ τὸ περιφερόμενον,
<span class="lb" data-page="5.800" data-line="15" id="l5.800.15"></span>ὃ δὴ κύκλον προσηγόρευσεν αὐτός. ἐν τούτῳ τῷ λόγῳ
<span class="lb" data-page="5.800" data-line="16" id="l5.800.16"></span>παντὶ σκοπὸν ἡμᾶς ἐδίδαξε τῆς διακρίσεως τῶν οὕτω λεγομένων
<span class="lb" data-page="5.800" data-line="17" id="l5.800.17"></span>ἐν διαφορᾷ κινεῖσθαι τοῦ τε ἀκριβῶς λεγομένου ταὐτοῦ,
<span class="lb" data-page="5.800" data-line="18" id="l5.800.18"></span>καὶ τοῦ παχέος τε καὶ πλατέος, καὶ οὐκ ἀκριβῶς. ὁ μὲν γὰρ
<span class="pb" data-page="5.801" id="p5.801"></span>
<span class="lb" data-page="5.801" data-line="1" id="l5.801.1"></span>αὐτὸς ἵππος οὐ δύναται κατὰ τὸν αὐτὸν ἅμα χρόνον εἰς
<span class="lb" data-page="5.801" data-line="2" id="l5.801.2"></span>Ἀθήνας τε καὶ Κόρινθον ἀπιέναι, καθάπερ οὐδ’ εἶναι
<span class="lb" data-page="5.801" data-line="3" id="l5.801.3"></span>κατὰ τὸν αὐτὸν ἅμα χρόνον Ἀθήνῃσι καὶ ἐν Κορίνθῳ,
<span class="lb" data-page="5.801" data-line="4" id="l5.801.4"></span>οὐδὲ μέλας καὶ λευκὸς εἶναί τε καὶ λέγεσθαι καθ’ ἕνα χρόνον
<span class="lb" data-page="5.801" data-line="5" id="l5.801.5"></span>τὸν αὐτὸν, εἰ μὴ τὸ μὲν ἥμισυ φέρε τοῦ σώματος
<span class="lb" data-page="5.801" data-line="6" id="l5.801.6"></span>λευκὸν αὐτοῦ εἴη, τὸ δ’ ἕτερον αὐτοῦ μέλαν, ἀλλ’ ὅτι
<span class="lb" data-page="5.801" data-line="7" id="l5.801.7"></span>οὔτε τὸ λευκὸν μέρος ἅμα λευκόν τε εἶναι καὶ μέλαν, οὔτε
<span class="lb" data-page="5.801" data-line="8" id="l5.801.8"></span>τὸ μέλαν ἅμα μέλαν τε καὶ λευκὸν οἷόν τ’ εἶναι. κατὰ
<span class="lb" data-page="5.801" data-line="9" id="l5.801.9"></span>τοῦτον οὖν τὸν σκοπὸν ἐπὶ πλέον ἐν τοῖς ἑξῆς γυμνάζων
<span class="lb" data-page="5.801" data-line="10" id="l5.801.10"></span>ἡμᾶς διακρίνει τό τε ταὐτὸν ἀπὸ τοῦ ἑτέρου καὶ τὸ
<span class="lb" data-page="5.801" data-line="11" id="l5.801.11"></span>ὅμοιον ἀπὸ τοῦ ἀνομοίου. κᾀπειδὴ ταῦτα ἔπραξεν, αὐτὸς
<span class="lb" data-page="5.801" data-line="12" id="l5.801.12"></span>ἐφεξῆς κατὰ λέξιν ὡδί πως ἔγραψε. μήτοι τις, ἦν δ’ ἐγὼ,
<span class="lb" data-page="5.801" data-line="13" id="l5.801.13"></span>ἀσκέπτους ἡμᾶς ὄντας θορυβήσῃ, ὡς οὐδεὶς ποτοῦ ἐπιθυμεῖ,
<span class="lb" data-page="5.801" data-line="14" id="l5.801.14"></span>ἀλλὰ χρηστοῦ ποτοῦ, καὶ οὐ σίτου, ἀλλὰ χρηστοῦ σίτου, τὰ
<span class="lb" data-page="5.801" data-line="15" id="l5.801.15"></span>δ’ αὐτὰ ἕκαστα αὐτοῦ ἑκάστου μόνου. εὔδηλον οὖν ὅτι προσθεὶς
<span class="lb" data-page="5.801" data-line="16" id="l5.801.16"></span>κατὰ τὸν λόγον <span class="milestone ed1page" data-n="1.342" data-unit="ed1page" id="ed1page.1.342"></span>εὐθὺς ἐν ἀρχῇ, μήτοι τις, ἦν δ’ ἐγὼ,
<span class="lb" data-page="5.801" data-line="17" id="l5.801.17"></span>ἀσκέπτους ἡμᾶς ὄντας θορυβήσῃ, διὰ τοῦτο προσέθηκε τὸ
<span class="lb" data-page="5.801" data-line="18" id="l5.801.18"></span>ἀσκέπτους, εἰδὼς ὅτι περὶ ἕκαστον τούτων ἐσκέφθαι χρὴ
<span class="lb" data-page="5.801" data-line="19" id="l5.801.19"></span>διατρίψαντα καὶ γυμνασάμενον πολυειδῶς. τοιαύτη γάρ
<span class="pb" data-page="5.802" id="p5.802"></span>
<span class="lb" data-page="5.802" data-line="1" id="l5.802.1"></span>τις ἡ περιοδευομένη φαντασία παρὰ τοῖς μετ’ αὐτὸν Ἀκαδημαϊκοῖς
<span class="lb" data-page="5.802" data-line="2" id="l5.802.2"></span>ὠνομάσθη. καὶ θαυμαστὸν οὐδὲν ἓν τῆς πολλῆς
<span class="lb" data-page="5.802" data-line="3" id="l5.802.3"></span>τῆς περὶ τὸ προκείμενον πρᾶγμα σκέψεως ἀκριβεστέραν
<span class="lb" data-page="5.802" data-line="4" id="l5.802.4"></span>αὐτοῦ γίγνεσθαι τὴν γνῶσιν, ὅπου γε καὶ τῶν ταῖς αἰσθήσεσι
<span class="lb" data-page="5.802" data-line="5" id="l5.802.5"></span>διαγιγνωσκομένων ἡ γνῶσις ἀκριβεστέρα τοῖς συνεχῶς
<span class="lb" data-page="5.802" data-line="6" id="l5.802.6"></span>αὐτὰ θεωμένοις γίγνεται, καθάπερ ἐπὶ πολλῶν διδύμων
<span class="lb" data-page="5.802" data-line="7" id="l5.802.7"></span>φαίνεται, δοκούντων τοῖς μὲν ἀήθεσιν ἀπαραλλάκτων εἶναι,
<span class="lb" data-page="5.802" data-line="8" id="l5.802.8"></span>τοῖς δὲ συνήθεσι καὶ πάνυ ῥᾳδίως διακρινομένων. ὥσπερ
<span class="lb" data-page="5.802" data-line="9" id="l5.802.9"></span>δὲ ἐπὶ τῶν ἀξιωμάτων αἱ ὁμοιότητες πλάνας καὶ αἱ ἀνομοιότητες
<span class="lb" data-page="5.802" data-line="10" id="l5.802.10"></span>παρέχουσι τοῖς ἀγυμνάστοις τε καὶ ἀσκέπτοις, οὕτω
<span class="lb" data-page="5.802" data-line="11" id="l5.802.11"></span>καὶ περὶ τῶν ζητουμένων πραγμάτων ἀπάτη γίγνεται πολλάκις
<span class="lb" data-page="5.802" data-line="12" id="l5.802.12"></span>οὐχ ἥκιστα καὶ διὰ τὰς ὁμωνυμίας διττὰς οὔσας,
<span class="lb" data-page="5.802" data-line="13" id="l5.802.13"></span>ἑτέρας μὲν ἐκ τοῦ τῶν ὁμογλώττων ἔθους, ἑτέρας δ’ ἐξ αὐτοῦ
<span class="lb" data-page="5.802" data-line="14" id="l5.802.14"></span>τοῦ τῶν διαλέκτων, ὥσπερ ἀμέλει καὶ περὶ τῶν κατὰ τὴν
<span class="lb" data-page="5.802" data-line="15" id="l5.802.15"></span>ψυχὴν μερῶν ἡ ζήτησις γέγονεν, ἀποδεικνύντος μὲν τοῦ
<span class="lb" data-page="5.802" data-line="16" id="l5.802.16"></span>Πλάτωνος, μὴ δύνασθαι τὸ ταὐτὸ τἀναντία ποιεῖν ἢ πάσχειν
<span class="lb" data-page="5.802" data-line="17" id="l5.802.17"></span>κατὰ ταὐτόν τε καὶ πρὸς ταὐτόν. ἐν γὰρ τοῖς ἐπιφερομένοις
<span class="lb" data-page="5.802" data-line="18" id="l5.802.18"></span>σαφῶς αὐτὸ τοῦτο διῆλθεν, ὀνομάζων ταὐτὸν
<span class="lb" data-page="5.802" data-line="19" id="l5.802.19"></span>τὸ τῆς ψυχῆς εἶδός τε καὶ μέρος. ἔνιοι δὲ τὸ ταὐτὸν
<span class="pb" data-page="5.803" id="p5.803"></span>
<span class="lb" data-page="5.803" data-line="1" id="l5.803.1"></span>ἐπὶ δυνάμεως εἰρῆσθαί φασιν, ὡς καὶ οὗτος εἶπεν, τὴν
<span class="lb" data-page="5.803" data-line="2" id="l5.803.2"></span>αὐτὴν δύναμιν ἑνὶ χρόνῳ πρὸς ἕν τι πρᾶγμα μὴ δύνασθαι
<span class="lb" data-page="5.803" data-line="3" id="l5.803.3"></span>τἀναντία ποιεῖν ἢ πάσχειν, οὐδὲ τοῦτ’ ἐννοήσαντες, ὅτι
<span class="lb" data-page="5.803" data-line="4" id="l5.803.4"></span>τὸ μὲν ποιεῖν ἐπὶ τῆς δυνάμεως ἀκούειν ἐγχωρεῖ, τὸ πάσχειν
<span class="lb" data-page="5.803" data-line="5" id="l5.803.5"></span>δ’ οὐκ ἐγχωρεῖ. κατὰ γὰρ τὸ δρᾷν ὁ Πλάτων ἀεὶ
<span class="lb" data-page="5.803" data-line="6" id="l5.803.6"></span>φαίνεται τὸ τῆς δυνάμεως ὄνομα προσφερόμενος, οὐ κατὰ
<span class="lb" data-page="5.803" data-line="7" id="l5.803.7"></span>τὸ πάσχειν. ἕκαστον γὰρ τῶν ὄντων δρᾷν μέν τι δύναται
<span class="lb" data-page="5.803" data-line="8" id="l5.803.8"></span>καθ’ ἣν ἔχει δύναμιν, ἡγούμενος, οὐ μὴν καὶ πάσχειν κατὰ
<span class="lb" data-page="5.803" data-line="9" id="l5.803.9"></span>δύναμιν, ἀλλὰ καὶ κατὰ ἀσθένειαν μᾶλλον, ὅτε ἰσχυρότερον
<span class="lb" data-page="5.803" data-line="10" id="l5.803.10"></span>αὐτοῦ τὸ συντυγχάνον ὑπάρχει. καὶ πρόδηλον δ’ ἐξ
<span class="lb" data-page="5.803" data-line="11" id="l5.803.11"></span>ὅλου τοῦ λόγου γέγονε, καθότι μοι δέδεικται καὶ διὰ
<span class="lb" data-page="5.803" data-line="12" id="l5.803.12"></span>τῆσδε τῆς πραγματείας, ἐν ᾗ περὶ τῶν τῆς ψυχῆς εἰδῶν
<span class="lb" data-page="5.803" data-line="13" id="l5.803.13"></span>ἐμνημόνευσα κατὰ τὴν τοῦ Πλάτωνος γνῶσιν τὸν λόγον
<span class="lb" data-page="5.803" data-line="14" id="l5.803.14"></span>ποιούμενος, ἓν μὲν λέγειν αὐτὸ, ὅ τί περ ἂν ὑποκείμενον
<span class="lb" data-page="5.803" data-line="15" id="l5.803.15"></span>ᾖ κατὰ τὴν ζήτησιν οὐσίαν ἰδίαν ἔχον, ἢ συμβεβηκός.
<span class="lb" data-page="5.803" data-line="16" id="l5.803.16"></span>οὐσία δὲ, ἥτις μὴ δύναται τἀναντία περὶ τὸ αὐτὸ κατὰ
<span class="lb" data-page="5.803" data-line="17" id="l5.803.17"></span>τὸν αὐτὸν χρόνον ἅμα δρᾷν τε καὶ πάσχειν, ἀλλὰ διὰ τὸ
<span class="lb" data-page="5.803" data-line="18" id="l5.803.18"></span>τῆς διαιρέσεως ὄνομα, λέγεται μὲν κυρίως, ὅταν ὅλον τι
<span class="pb" data-page="5.804" id="p5.804"></span>
<span class="lb" data-page="5.804" data-line="1" id="l5.804.1"></span>συνεχὲς ὂν τὰ μόρια τέμνηται. λέγεται δὲ <span class="milestone ed2page" data-n="5.274" data-unit="ed2page" id="ed2page.5.274"></span>καὶ κατὰ
<span class="lb" data-page="5.804" data-line="2" id="l5.804.2"></span>τὴν ἀπ’ αὐτοῦ μεταφορὰν, ὅταν εἰς διαφορὰς ἢ εἴδη
<span class="lb" data-page="5.804" data-line="3" id="l5.804.3"></span>συγχέωνταί τινες ἐν ταῖς τοιαύταις τομαῖς, ὡς οὐ δύνασθαι
<span class="lb" data-page="5.804" data-line="4" id="l5.804.4"></span>διακρῖναι τὴν τῆς οὐσίας εἰς τὰ μέρη διαίρεσιν ἀπὸ τῆς
<span class="lb" data-page="5.804" data-line="5" id="l5.804.5"></span>τῶν γενῶν τε καὶ διαφορῶν καὶ εἰδῶν διαιρέσεως, ἔτι δὲ
<span class="lb" data-page="5.804" data-line="6" id="l5.804.6"></span>μᾶλλον, ὅτε κατὰ τὸ τρίτον σημαινόμενον οἱ διαλεκτικοὶ
<span class="lb" data-page="5.804" data-line="7" id="l5.804.7"></span>διαίρεσιν ὀνομάζουσι τὴν τῶν φωνῶν εἰς τὰ σημαινόμενα,
<span class="lb" data-page="5.804" data-line="8" id="l5.804.8"></span>καὶ κατ’ ἄλλην, ὅταν τὰς φυσικὰς οὐσίας ἐξ ὕλης καὶ
<span class="lb" data-page="5.804" data-line="9" id="l5.804.9"></span>εἴδους ἀποίους συγκεῖσθαι λέγωσιν, ὥσπερ δή γε κᾀπειδὰν
<span class="lb" data-page="5.804" data-line="10" id="l5.804.10"></span>ἔκ τε τῆς ὑποκειμένης οὐσίας ἀποίου καὶ τῶν συμβεβηκότων
<span class="lb" data-page="5.804" data-line="11" id="l5.804.11"></span>αὐτῇ. λέγουσι γὰρ ἔνιοι φιλόσοφοι καὶ τὸ τοιοῦτον
<span class="lb" data-page="5.804" data-line="12" id="l5.804.12"></span>διαίρεσιν, ὥσπερ καὶ ἀνάλυσιν. οὐ μὴν τάς γε οὐσίας διαιρεῖσθαί
<span class="lb" data-page="5.804" data-line="13" id="l5.804.13"></span>φασιν εἰς τὰς ἐν αὐταῖς δυνάμεις, ἀλλ’ ἑκάστην
<span class="lb" data-page="5.804" data-line="14" id="l5.804.14"></span>ἄτμητον οὖσαν ἐνεργεῖν τι κατὰ τὰς ἐν αὐτῇ δυνάμεις.
<span class="lb" data-page="5.804" data-line="15" id="l5.804.15"></span>οὐδὲ γὰρ ἁπλῶς λέγουσι δύναμιν ἔχειν τινὰ τὴν οὐσίαν,
<span class="lb" data-page="5.804" data-line="16" id="l5.804.16"></span>ἀλλὰ προστιθέασι, ποτὲ μὲν τοῦ καίειν, ἢ ψύχειν, ἢ ξηραίνειν,
<span class="lb" data-page="5.804" data-line="17" id="l5.804.17"></span>ἢ ὑγραίνειν, ποτὲ δὲ τοῦ φαντασιοῦσθαι, καὶ
<span class="lb" data-page="5.804" data-line="18" id="l5.804.18"></span>λογίζεσθαι, καὶ κινεῖν ἑαυτὴν, ἤ τι τῶν ἄλλων, ὅσα τε
<span class="pb" data-page="5.805" id="p5.805"></span>
<span class="lb" data-page="5.805" data-line="1" id="l5.805.1"></span>τοιαῦτα κατὰ τὴν λογιστικὴν ψυχὴν ἐνεργοῦμεν, αὐτὴν μὲν
<span class="lb" data-page="5.805" data-line="2" id="l5.805.2"></span>οὖσαν μίαν, ἔχουσαν δὲ δυνάμεις πολλὰς, ἃς ἁπάσας ἐν
<span class="lb" data-page="5.805" data-line="3" id="l5.805.3"></span>τῇ προειρημένῃ πραγματείᾳ διῆλθον.
</p>
          </article>

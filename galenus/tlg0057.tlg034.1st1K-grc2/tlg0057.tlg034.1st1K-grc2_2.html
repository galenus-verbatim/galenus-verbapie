<article xmlns="http://www.w3.org/1999/xhtml" id="urn:cts:greekLit:tlg0057.tlg034.1st1K-grc2:2">
<span class="pb page1" data-page="5.900" id="p5.900"></span>
<span class="milestone ed1page page1" data-n="3.302" data-unit="ed1page" id="ed1page.4.302"></span>
<span class="milestone ed2page page1" data-n="5.506" data-unit="ed2page" id="ed2page.6.506"></span>
          <p>
<span class="lb" data-page="5.900" data-line="15" id="l5.900.15"></span><span class="milestone ed2page" data-n="6.506" data-unit="ed2page" id="ed2page.6.506"></span>Πρῶτον μὲν ἡ εὐπορία. εἰ γοῦν ἐννοήσαις,
<span class="lb" data-page="5.900" data-line="16" id="l5.900.16"></span>ὅσης δεῖται παρασκευῆς τε ἅμα καὶ σχολῆς τά τ’ ἄλλα
<span class="lb" data-page="5.900" data-line="17" id="l5.900.17"></span>πάντα τὰ περὶ θήραν ἐπιτηδεύματα καὶ τὰ κυνηγέσια,
<span class="pb" data-page="5.901" id="p5.901"></span>
<span class="lb" data-page="5.901" data-line="1" id="l5.901.1"></span>σαφῶς ἂν μάθοις, ὡς οὔτε τῶν τὰ πολιτικὰ πραττόντων
<span class="lb" data-page="5.901" data-line="2" id="l5.901.2"></span>οὐδενὶ, οὔτε τῶν τὰς τέχνας ἐργαζομένων δυνατὸν μεταχειρίζεσθαι
<span class="lb" data-page="5.901" data-line="3" id="l5.901.3"></span>τὰ τοιαῦτα γυμνάσια. καὶ γὰρ πολλῶν ταῦτα
<span class="lb" data-page="5.901" data-line="4" id="l5.901.4"></span>δεῖται καὶ σχολὴν ἄγοντος οὐκ ὀλίγην ἀνθρώπου· τοῦτο
<span class="lb" data-page="5.901" data-line="5" id="l5.901.5"></span>δὲ μόνον οὕτω φιλάνθρωπον, ὡς μηδὲ τὸν πενέστατον ἀπορεῖν
<span class="lb" data-page="5.901" data-line="6" id="l5.901.6"></span>τῆς ἑαυτοῦ παρασκευῆς· οὐ γὰρ δικτύων, οὐδ’ ὅπλων,
<span class="lb" data-page="5.901" data-line="7" id="l5.901.7"></span>οὐδ’ ἵππων, οὐδὲ κυνῶν θηρευτικῶν, ἀλλὰ σφαίρας μόνης
<span class="lb" data-page="5.901" data-line="8" id="l5.901.8"></span>δεῖται, καὶ ταύτης μικρᾶς· οὕτω δ’ εὔγνωμον εἰς τὰς ἄλλας
<span class="lb" data-page="5.901" data-line="9" id="l5.901.9"></span>πράξεις, ὥστ’ οὐδεμιᾶς αὐτῶν ὀλιγωρεῖν ἀναγκάζει δι’ αὑτό.
<span class="lb" data-page="5.901" data-line="10" id="l5.901.10"></span>καίτοι τί ἂν εὐπορώτερον γένοιτο τοῦ καὶ τύχην ἀνθρωπίνην
<span class="lb" data-page="5.901" data-line="11" id="l5.901.11"></span>ἅπασαν καὶ πρᾶξιν προσιεμένου; τῶν μὲν γὰρ ἀμφὶ
<span class="lb" data-page="5.901" data-line="12" id="l5.901.12"></span>τὰς θήρας γυμνασίων τῆς χρήσεως οὐκ ἐφ’ ἡμῖν ἡ εὐπορία·
<span class="lb" data-page="5.901" data-line="13" id="l5.901.13"></span>πλούτου τε γὰρ δεῖται τὴν παρασκευὴν τῶν ὀργάνων ἐκπορίζοντος
<span class="lb" data-page="5.901" data-line="14" id="l5.901.14"></span>καὶ ἀργίας σχολῆς τὸν καιρὸν ἐπιτηρούσης. τούτων
<span class="lb" data-page="5.901" data-line="15" id="l5.901.15"></span>δὲ τῶν ὀργάνων παρασκευὴ καὶ τοῖς πενεστάτοις, ὡς
<span class="lb" data-page="5.901" data-line="16" id="l5.901.16"></span>εἴρηται, εὔπορος, ὅ τε καιρὸς τῆς χρήσεως καὶ τοὺς ἱκανῶς
<span class="lb" data-page="5.901" data-line="17" id="l5.901.17"></span>ἀσχόλους ἀναμένει. τὸ μὲν δὴ τῆς εὐπορίας αὐτοῦ τηλικοῦτον
<span class="lb" data-page="5.901" data-line="18" id="l5.901.18"></span>ἀγαθόν. ὅτι δὲ καὶ πολυαρκέστατον τῶν ἄλλων
<span class="pb" data-page="5.902" id="p5.902"></span>
<span class="lb" data-page="5.902" data-line="1" id="l5.902.1"></span>γυμνασίων, ᾧδ’ ἂν μάλιστα μάθοις, εἰ σκέψαιο καθ’
<span class="lb" data-page="5.902" data-line="2" id="l5.902.2"></span>ἕκαστον αὐτῶν, ὅ τι τε δύναται καὶ οἷόν τι τὴν φύσιν
<span class="lb" data-page="5.902" data-line="3" id="l5.902.3"></span>ἐστίν. εὑρήσεις γὰρ ἢ σφοδρὸν, ἢ μαλακὸν, ἢ τὰ κάτω
<span class="lb" data-page="5.902" data-line="4" id="l5.902.4"></span>μᾶλλον, ἢ τὰ ἄνω κινοῦν, ἢ μέρος τι πρὸ τῶν ἄλλων, οἷον
<span class="lb" data-page="5.902" data-line="5" id="l5.902.5"></span>ὀσφὺν, ἢ κεφαλὴν, ἢ χεῖρας, ἢ θώρακα, πάντα δ’ ἐξ ἴσου
<span class="lb" data-page="5.902" data-line="6" id="l5.902.6"></span>τὰ μέρη τοῦ σώματος κινοῦν καὶ δυνάμενον ἐπί τε τὸ
<span class="lb" data-page="5.902" data-line="7" id="l5.902.7"></span>σφοδρότατον ἀνάγεσθαι καὶ ἐπὶ τὸ μαλακώτατον ὑφίεσθαι,
<span class="lb" data-page="5.902" data-line="8" id="l5.902.8"></span>τῶν μὲν ἄλλων οὐδὲν, τοῦτο δὲ μόνον, τὸ διὰ τῆς σμικρᾶς
<span class="lb" data-page="5.902" data-line="9" id="l5.902.9"></span>σφαίρας γυμνάσιον, ὀξύτατον ἐν μέρει καὶ βραδύτατον γενόμενον,
<span class="lb" data-page="5.902" data-line="10" id="l5.902.10"></span>σφοδρότατόν τε καὶ πρᾳότατον, ὡς ἂν αὐτός τε βουληθῇς
<span class="lb" data-page="5.902" data-line="11" id="l5.902.11"></span>καὶ τὸ σῶμα φαίνηται ἐμμένον. οὕτω δὲ καὶ τὰ
<span class="lb" data-page="5.902" data-line="12" id="l5.902.12"></span>μέρη κινεῖν μὲν ἔστιν αὐτοῦ πάνθ’ ὁμοῦ, εἰ τοῦτο συμφέρειν
<span class="lb" data-page="5.902" data-line="13" id="l5.902.13"></span>δόξειεν, ἔτι δὲ πρὸ ἄλλων ἄλλα, εἰ καὶ τοῦτό ποτε δόξειεν.
<span class="lb" data-page="5.902" data-line="14" id="l5.902.14"></span>ὅταν γὰρ συνιστάμενοι πρὸς ἀλλήλους καὶ ἀποκωλύοντες
<span class="lb" data-page="5.902" data-line="15" id="l5.902.15"></span>ὑφαρπάσαι τὸν μεταξὺ διαπονῶσι, μέγιστον αὐτὸ καὶ σφοδρότατον
<span class="lb" data-page="5.902" data-line="16" id="l5.902.16"></span>καθίσταται, πολλοῖς μὲν τραχηλισμοῖς, πολλαῖς δ’
<span class="lb" data-page="5.902" data-line="17" id="l5.902.17"></span>ἀντιλήψεσι παλαιστικαῖς ἀναμεμιγμένον, ὥστε κεφαλὴν μὲν
<span class="lb" data-page="5.902" data-line="18" id="l5.902.18"></span>καὶ αὐχένα πονεῖσθαι τοῖς τραχηλισμοῖς, πλευρὰς δὲ καὶ
<span class="pb" data-page="5.903" id="p5.903"></span>
<span class="lb" data-page="5.903" data-line="1" id="l5.903.1"></span>θώρακα, καὶ γαστέρα, ταῖς τε τῶν ὀμμάτων μετάρσεσι, καὶ
<span class="lb" data-page="5.903" data-line="2" id="l5.903.2"></span>θέσεσι, καὶ ἀπώσεσι, καὶ ἀποστηρίξεσι, καὶ ταῖς ἄλλαις
<span class="lb" data-page="5.903" data-line="3" id="l5.903.3"></span>παλαιστικαῖς λαβαῖς. τούτῳ δὲ καὶ ὀσφὺς τείνεται σφοδρῶς,
<span class="lb" data-page="5.903" data-line="4" id="l5.903.4"></span>καὶ σκέλη ἑδραῖα τῆς βάσεως ἐν τῷ τοιούτῳ πόνῳ· τὸ δὲ
<span class="lb" data-page="5.903" data-line="5" id="l5.903.5"></span>καὶ προβαίνειν καὶ εἰς τὰ πλάγια μεταπηδᾷν οὐ μικρὸν
<span class="lb" data-page="5.903" data-line="6" id="l5.903.6"></span>σκελῶν γυμνάσιον.
</p>
        </article>

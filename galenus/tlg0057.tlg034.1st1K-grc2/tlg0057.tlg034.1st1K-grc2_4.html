<article xmlns="http://www.w3.org/1999/xhtml" id="urn:cts:greekLit:tlg0057.tlg034.1st1K-grc2:4">
<span class="pb page1" data-page="5.906" id="p5.906"></span>
<span class="milestone ed1page page1" data-n="4.302" data-unit="ed1page" id="ed1page.4.302"></span>
<span class="milestone ed2page page1" data-n="6.508" data-unit="ed2page" id="ed2page.6.508"></span>
          <p>
<span class="lb" data-page="5.906" data-line="14" id="l5.906.14"></span>Μάλιστα οὖν ἐπαινῶ γυμνάσιον, ὃ καὶ
<span class="lb" data-page="5.906" data-line="15" id="l5.906.15"></span>σώματος ὑγίειαν ἐκπορίζει, καὶ μερῶν εὐαρμοστίαν, καὶ
<span class="lb" data-page="5.906" data-line="16" id="l5.906.16"></span>ψυχῆς ἀρετὴν παρὰ τούτοις· τοῦτο δὲ τὸ διὰ τῆς μικρᾶς
<span class="lb" data-page="5.906" data-line="17" id="l5.906.17"></span>σφαίρας ὑπάρχει. καὶ γὰρ εἰς πάντα ψυχὴν δυνατὸν
<span class="pb" data-page="5.907" id="p5.907"></span>
<span class="lb" data-page="5.907" data-line="1" id="l5.907.1"></span>ὠφελεῖν, καὶ τοῦ σώματος τὰ μέρη δι’ ἴσου μάλιστα γυμνάζει
<span class="lb" data-page="5.907" data-line="2" id="l5.907.2"></span>πάντα, ὃ καὶ μάλιστα εἰς ὑγείαν συμφέρει, καὶ συμμετρίαν
<span class="lb" data-page="5.907" data-line="3" id="l5.907.3"></span>ἕξεως ἐργάζεται, μήτ’ ἄμετρον πολυσαρκίαν, μήθ’
<span class="lb" data-page="5.907" data-line="4" id="l5.907.4"></span>ὑπερβάλλουσαν ἰσχνότητα φέρον, ἀλλ’ εἴς τε τὰς ἰσχύος
<span class="lb" data-page="5.907" data-line="5" id="l5.907.5"></span>δεομένας πράξεις ἱκανὸν, καὶ ὅσαι τάχους χρῄζουσιν, ἐπιτήδειον.
<span class="lb" data-page="5.907" data-line="6" id="l5.907.6"></span>οὕτω μὲν οὖν, ὅσον ἐν αὐτῷ, σφοδρότητος οὐδενὶ
<span class="lb" data-page="5.907" data-line="7" id="l5.907.7"></span>τῶν πάντων κατ’ οὐδὲν ἐλλείπεται. τὸ δὲ πρᾳότατον ἴδωμεν
<span class="lb" data-page="5.907" data-line="8" id="l5.907.8"></span>αὖθις· ἔστι γὰρ ὅτε καὶ τούτου δεόμεθα, διά τε ἡλικίαν,
<span class="lb" data-page="5.907" data-line="9" id="l5.907.9"></span>ἢ μηδέπω φέρειν ἰσχυροὺς πόνους, ἢ μηκέτι δυναμένην,
<span class="lb" data-page="5.907" data-line="10" id="l5.907.10"></span>καὶ κάματον ἐπανεῖναι βουληθέντες, ἢ ἐκ νόσων
<span class="lb" data-page="5.907" data-line="11" id="l5.907.11"></span>ἀνακομιζόμενοι. δοκεῖ δέ μοι κᾀν τούτῳ πλέον ἔχειν ἑτέρου
<span class="lb" data-page="5.907" data-line="12" id="l5.907.12"></span>παντός· οὐδὲν γὰρ οὕτω πρᾷον, εἰ πρᾴως αὐτὸ μεταχειρίζοιο.
<span class="lb" data-page="5.907" data-line="13" id="l5.907.13"></span>δεῖ δὲ μέσως μένοντα τηνικαῦτα χρῆσθαι, μηδενὶ
<span class="lb" data-page="5.907" data-line="14" id="l5.907.14"></span>συμμέτρου ἀποστάντα, τὰ μὲν ἠρέμα προβαίνοντα, τὰ δὲ
<span class="lb" data-page="5.907" data-line="15" id="l5.907.15"></span>καὶ κατὰ χώραν μένοντα, μὴ πολλὰ διαγυμνασάμενον· ἐπὶ
<span class="lb" data-page="5.907" data-line="16" id="l5.907.16"></span>τῷδε τρίψεσι μαλακαῖς δι’ ἐλαίου καὶ λουτροῖς θερμοῖς
<span class="pb" data-page="5.908" id="p5.908"></span>
<span class="lb" data-page="5.908" data-line="1" id="l5.908.1"></span>χρῆσθαι. τοῦτο μὲν ἁπάντων ἐστὶ πρᾳότατον, ὥστε καὶ
<span class="lb" data-page="5.908" data-line="2" id="l5.908.2"></span>ἀναπαύεσθαι δεομένοις συμφορώτατον εἶναι καὶ ἄῤῥωστον
<span class="lb" data-page="5.908" data-line="3" id="l5.908.3"></span>δύναμιν ἀναλαβέσθαι δυνατώτατον, καὶ γέροντι καὶ παιδὶ
<span class="lb" data-page="5.908" data-line="4" id="l5.908.4"></span>συμφορώτατον. ὅσα δὲ τούτου μὲν ἰσχυρότερα, τοῦ δ’
<span class="lb" data-page="5.908" data-line="5" id="l5.908.5"></span>ἄκρως σφοδροῦ πρᾳότερα, διὰ τῆς μικρᾶς σφαίρας ἐνεργεῖται,
<span class="lb" data-page="5.908" data-line="6" id="l5.908.6"></span>χρὴ καὶ ταῦτα γινώσκειν, ὅςτις γε ὀρθῶς βούλεται διὰ
<span class="lb" data-page="5.908" data-line="7" id="l5.908.7"></span>παντὸς αὐτὰ μεταχειρίζεσθαι. καὶ γὰρ εἴποτε δι’ ἀναγκαίων
<span class="lb" data-page="5.908" data-line="8" id="l5.908.8"></span>ἔργων, οἷα τὰ πολλὰ πολλάκις ἡμᾶς καταλαμβάνει, πονήσειας
<span class="lb" data-page="5.908" data-line="9" id="l5.908.9"></span>ἀμέτρως ἢ τοῖς ἄνω μέρεσιν ἢ τοῖς κάτω πᾶσιν,
<span class="lb" data-page="5.908" data-line="10" id="l5.908.10"></span>ἢ χερσὶ μόναις, ἢ ποσὶν, ἔνεστί σοι ἐκ τοῦδε τοῦ γυμνασίου
<span class="lb" data-page="5.908" data-line="11" id="l5.908.11"></span>τὰ μὲν ἀναπαῦσαι, τὰ πρότερον κεκμηκότα, τὰ δὲ εἰς τὴν
<span class="lb" data-page="5.908" data-line="12" id="l5.908.12"></span>ἴσην ἐκείνοις κίνησιν καταστῆσαι, τὰ πρότερον ἀργὰ παντελῶς
<span class="lb" data-page="5.908" data-line="13" id="l5.908.13"></span>μεμενηκότα. τὸ μὲν γὰρ ἐκ διαστήματος ἱκανοῦ
<span class="lb" data-page="5.908" data-line="14" id="l5.908.14"></span>βάλλειν εὐτόνως, ἢ οὐδὲν τοῖς σκέλεσιν, ἢ παντάπασιν
<span class="lb" data-page="5.908" data-line="15" id="l5.908.15"></span>ὀλίγον χρώμενον, ἀναπαύει μὲν τὰ κάτω, τὰ δ’ ἄνω κινεῖ
<span class="lb" data-page="5.908" data-line="16" id="l5.908.16"></span>σφοδρότερον· τὸ δ’ ἐπιπλέον διαθέοντα καὶ ὠκέως ἐκ
<span class="lb" data-page="5.908" data-line="17" id="l5.908.17"></span>πολλοῦ διαστήματος ὀλιγάκις τε προχρῆσθαι τῇ βολῇ
<span class="lb" data-page="5.908" data-line="18" id="l5.908.18"></span>τὰ κάτω μᾶλλον διαπονεῖ· καὶ τὸ μὲν ἠπειγμένον ἐν αὐτῷ
<span class="pb" data-page="5.909" id="p5.909"></span>
<span class="lb" data-page="5.909" data-line="1" id="l5.909.1"></span>καὶ ταχὺ χωρὶς συντονίας ἰσχυρᾶς τὸ πνεῦμα μᾶλλον
<span class="lb" data-page="5.909" data-line="2" id="l5.909.2"></span>γυμνάζει, τὸ δ’ ἕτερον, τὸ ἐν ταῖς ἀντιλήψεσι, καὶ βολαῖς,
<span class="lb" data-page="5.909" data-line="3" id="l5.909.3"></span>καὶ λαβαῖς, οὐ μὴν ταχύ γε, τὸ σῶμα μᾶλλον ἐντείνει τε
<span class="lb" data-page="5.909" data-line="4" id="l5.909.4"></span>καὶ ῥώννυσιν. εἰ δ’ εὔτονόν τε ἅμα καὶ ἠπειγμένον εἴη,
<span class="lb" data-page="5.909" data-line="5" id="l5.909.5"></span>διαπονήσει τοῦτο μεγάλως καὶ τὸ σῶμα καὶ τὸ πνεῦμα,
<span class="lb" data-page="5.909" data-line="6" id="l5.909.6"></span>καὶ πάντων ἔσται γυμνασίων σφοδρότατον. ἐφ’ ὅσον δὲ δεῖ
<span class="lb" data-page="5.909" data-line="7" id="l5.909.7"></span>καθ’ ἑκάστην χρείαν ἐπιτείνειν τε καὶ ἀνιέναι, γράψαι μὲν
<span class="lb" data-page="5.909" data-line="8" id="l5.909.8"></span>οὐχ οἷόν τε, (τὸ γὰρ ἐν ἑκάστῳ ποσὸν ἄῤῥητον,) ἐπ’ αὐτῶν
<span class="lb" data-page="5.909" data-line="9" id="l5.909.9"></span>δὲ τῶν ἔργων εὑρεῖν τε καὶ δεῖξαι δυνατὸν, ἐν ᾧ δὴ καὶ
<span class="lb" data-page="5.909" data-line="10" id="l5.909.10"></span>μάλιστα τὸ πᾶν κῦρος· <span class="milestone ed2page" data-n="6.509" data-unit="ed2page" id="ed2page.6.509"></span>οὐδὲ γὰρ ἡ ποιότης ἐστὶ
<span class="lb" data-page="5.909" data-line="11" id="l5.909.11"></span>χρήσιμος, εἰ τῷ ποσῷ διαφθείροιτο. τούτου μὲν δὴ τῷ παιδοτρίβῃ
<span class="lb" data-page="5.909" data-line="12" id="l5.909.12"></span>μετέστω, τῷ μέλλοντι τῶν γυμνασίων ὑφηγεῖσθαι.
</p>
        </article>

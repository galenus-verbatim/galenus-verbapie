<article xmlns="http://www.w3.org/1999/xhtml" id="urn:cts:greekLit:tlg0057.tlg034.1st1K-grc2:5">
<span class="pb page1" data-page="5.909" id="p5.909"></span>
<span class="milestone ed1page page1" data-n="4.302" data-unit="ed1page" id="ed1page.4.302"></span>
<span class="milestone ed2page page1" data-n="6.509" data-unit="ed2page" id="ed2page.6.509"></span>
          <p>
<span class="lb" data-page="5.909" data-line="13" id="l5.909.13"></span>Τὸ δ’ ὑπόλοιπον τοῦ λόγου περαινέσθω.
<span class="lb" data-page="5.909" data-line="14" id="l5.909.14"></span>βούλομαι γὰρ ἐφ’ οἷς εἶπον ἀγαθοῖς προσιέναι τῷδε τῷ
<span class="lb" data-page="5.909" data-line="15" id="l5.909.15"></span>γυμνασίῳ, μηδ’ ὡς ἐκτός ἐστι κινδύνων παραλιπεῖν, οἷς
<span class="lb" data-page="5.909" data-line="16" id="l5.909.16"></span>τὰ πλεῖστα τῶν ἄλλων περιπίπτει. δρόμοι μὲν γὰρ ὠκεῖς
<span class="lb" data-page="5.909" data-line="17" id="l5.909.17"></span>πολλοὺς ἤδη διέφθειραν, ἀγγεῖον ἐπίκαιρον ῥήξαντες· οὕτω
<span class="lb" data-page="5.909" data-line="18" id="l5.909.18"></span>δὲ καὶ φωναὶ μεγάλαι τε ἅμα καὶ σφοδραὶ, καθ’ ἕνα χρόνον
<span class="pb" data-page="5.910" id="p5.910"></span>
<span class="lb" data-page="5.910" data-line="1" id="l5.910.1"></span>ἀθρόως ἐκφωνηθεῖσαι, μεγίστων κακῶν οὐκ ὀλίγοις αἴτια,
<span class="lb" data-page="5.910" data-line="2" id="l5.910.2"></span>καὶ ἱππασίαι σύντονοι τῶν τε κατὰ νεφροὺς ἔῤῥηξάν τι
<span class="lb" data-page="5.910" data-line="3" id="l5.910.3"></span>καὶ κατὰ θώρακα πολλάκις ἔβλαψαν, ἔστι δ’ ὅτε καὶ τοὺς
<span class="lb" data-page="5.910" data-line="4" id="l5.910.4"></span>σπερματικοὺς πόρους, ἵνα τὰ τῶν ἵππων ἁμαρτήματα παραλείπω,
<span class="lb" data-page="5.910" data-line="5" id="l5.910.5"></span>δι’ ὧν πολλάκις ἐκπεσόντες τῆς ἕδρας οἱ ἱππεῖς
<span class="lb" data-page="5.910" data-line="6" id="l5.910.6"></span>παραχρῆμα διεφθάρησαν. οὕτω δὲ καὶ τὸ ἅλμα, καὶ ὁ
<span class="lb" data-page="5.910" data-line="7" id="l5.910.7"></span>δίσκος, καὶ τὰ διὰ τοῦ κάμπτειν γυμνάσια. τοὺς δ’ ἐκ τῆς
<span class="lb" data-page="5.910" data-line="8" id="l5.910.8"></span>παλαίστρας τί δεῖ καὶ λέγειν; ὡς ἅπαντες λελώβηνται τῶν
<span class="lb" data-page="5.910" data-line="9" id="l5.910.9"></span>Ὁμηρικῶν Λιτῶν οὐδὲν μεῖον. ὡς γὰρ ἐκεῖνός φησι ὁ
<span class="lb" data-page="5.910" data-line="10" id="l5.910.10"></span>ποιητὴς
</p>
          <div class="l"><span class="lb" data-page="5.910" data-line="11" id="l5.910.11"></span>χωλάς τε, ῥυσσάς τε, παραβλῶπάς τ’ ὀφθαλμὼ,</div>
          <p>
<span class="lb" data-page="5.910" data-line="12" id="l5.910.12"></span>οὕτω τοὺς ἐκ τῆς παλαίστρας ἴδοις ἂν ἢ χωλοὺς, ἢ διεστραμμένους,
<span class="lb" data-page="5.910" data-line="13" id="l5.910.13"></span>ἢ τεθλασμένους, ἢ πάντως γέ τι μέρος πεπηρωμένους.
<span class="lb" data-page="5.910" data-line="14" id="l5.910.14"></span>εἰ δὴ πρὸς οἷς εἶπον ἀγαθοῖς ἔτι καὶ τοῦθ’ ὑπάρχει τοῖς
<span class="lb" data-page="5.910" data-line="15" id="l5.910.15"></span>διὰ τῆς σμικρᾶς σφαίρας γυμνασίοις, ὡς μηδὲ κινδύνῳ πελάζειν,
<span class="lb" data-page="5.910" data-line="16" id="l5.910.16"></span>ἁπάντων ἂν εἴη πρὸς ὠφέλειαν ἄριστα παρεσκευασμένα.
</p>
        </article>

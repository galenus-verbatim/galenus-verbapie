<article xmlns="http://www.w3.org/1999/xhtml" id="urn:cts:greekLit:tlg0057.tlg036.1st1K-grc1:1.11">
<span class="pb page1" data-page="6.54" id="p6.54"></span>
<span class="milestone ed1page page1" data-n="4.228" data-unit="ed1page" id="ed1page.4.228"></span>
<span class="milestone ed2page page1" data-n="6.57" data-unit="ed2page" id="ed2page.6.57"></span>
            <p>
<span class="lb" data-page="6.54" data-line="8" id="l6.54.8"></span>Οἴνου δὲ τὸν οὕτω πεφυκότα παῖδα μέχρι
<span class="lb" data-page="6.54" data-line="9" id="l6.54.9"></span>πλείστου μηδ’ ὅλως γεύειν. ὑγραίνει τε γὰρ ἱκανῶς καὶ
<span class="lb" data-page="6.54" data-line="10" id="l6.54.10"></span>θερμαίνει τὸ σῶμα πινόμενος οἶνος, ἐμπίπλησί τε τὴν κεφαλὴν
<span class="lb" data-page="6.54" data-line="11" id="l6.54.11"></span>ἀτμῶν ἐν ταῖς ὑγραῖς καὶ θερμαῖς κράσεσι, οἵα πέρ
<span class="lb" data-page="6.54" data-line="12" id="l6.54.12"></span>ἐστι καὶ ἡ τῶν τοιούτων παιδίων. ἀλλ’ οὔτε ἐμπίπλασθαι
<span class="lb" data-page="6.54" data-line="13" id="l6.54.13"></span>καλὸν αὐτοῖς τὴν κεφαλὴν, οὔτε ὑγραίνεσθαι καὶ θερμαίνεσθαι
<span class="lb" data-page="6.54" data-line="14" id="l6.54.14"></span>περαιτέρω τοῦ προσήκοντος. εἰς τοσοῦτον γὰρ ἥκουσιν
<span class="lb" data-page="6.54" data-line="15" id="l6.54.15"></span>ὑγρότητός τε καὶ θερμότητος, ὡς, εἰ καὶ βραχὺ παραυξήσειέ
<span class="lb" data-page="6.54" data-line="16" id="l6.54.16"></span>τις ὁπότερον αὐτῶν, ἐν ἀμετρίᾳ καθίστασθαι. οὐσῶν
<span class="lb" data-page="6.54" data-line="17" id="l6.54.17"></span>δὲ πασῶν τῶν ἀμετριῶν φευκτῶν, ἡ τοιαύτη μάλιστ’ ἂν εἴη
<span class="lb" data-page="6.54" data-line="18" id="l6.54.18"></span>φευκτὴ, καθ’ ἣν οὐκ εἰς τὸ σῶμα μόνον, ἀλλὰ καὶ εἰς τὴν
<span class="pb" data-page="6.55" id="p6.55"></span>
<span class="lb" data-page="6.55" data-line="1" id="l6.55.1"></span>ψυχὴν ἡ βλάβη διϊκνεῖται. διόπερ οὐδὲ τοῖς ἤδη τελείοις
<span class="lb" data-page="6.55" data-line="2" id="l6.55.2"></span>ἄνευ τοῦ προσήκοντος μέτρου πινόμενος οἶνος ἀγαθός· εἰς
<span class="lb" data-page="6.55" data-line="3" id="l6.55.3"></span>θυμούς τε γὰρ ἐκκαλεῖται προπετεῖς, καὶ εἰς ὕβριν ἀσελγεῖς,
<span class="lb" data-page="6.55" data-line="4" id="l6.55.4"></span>καὶ τὸ λογιζόμενον τῆς ψυχῆς ἀμβλύ τε καὶ τεθολωμένον
<span class="lb" data-page="6.55" data-line="5" id="l6.55.5"></span>ἐργάζεται. ἀλλὰ τούτοις μὲν ἑτοίμως εἰς τὴν τῶν
<span class="lb" data-page="6.55" data-line="6" id="l6.55.6"></span>χολωδῶν περιττωμάτων ἐπίκρασίν τε ἅμα καὶ κένωσιν ἐπιτήδειος.
<span class="lb" data-page="6.55" data-line="7" id="l6.55.7"></span>οὐχ ἥκιστα δὲ καὶ εἰς τὴν ἐν αὐτοῖς τοῖς στερεοῖς
<span class="lb" data-page="6.55" data-line="8" id="l6.55.8"></span>ὀργάνοις τοῦ ζώου γινομένην ξηρότητα διά τε πόνους ὑπερβάλλοντας,
<span class="lb" data-page="6.55" data-line="9" id="l6.55.9"></span>ἔστιν ὅτε καὶ διὰ τὴν οἰκείαν τῆς ἡλικίας κρᾶσιν,
<span class="lb" data-page="6.55" data-line="10" id="l6.55.10"></span>ἐπιτήδειος οἶνος, ὑγραίνων μὲν καὶ ἀνατρέφων, ὅσ’
<span class="lb" data-page="6.55" data-line="11" id="l6.55.11"></span>ἀμέτρως ἐξήρανται, πραΰνων δὲ τὸ δριμὺ τοῦ πικροῦ χυμοῦ
<span class="lb" data-page="6.55" data-line="12" id="l6.55.12"></span>καὶ δι’ ἱδρώτων τε καὶ οὔρων ἐκκενῶν. οἱ δὲ παῖδες, ἅτε
<span class="lb" data-page="6.55" data-line="13" id="l6.55.13"></span>μήτε τὸν τοιοῦτον ἀθροίζοντες χυμὸν, οἰκείαν τε παμπόλλην
<span class="lb" data-page="6.55" data-line="14" id="l6.55.14"></span>ἔχοντες ὑγρότητα, τῶν μὲν ἐξ οἴνου γενομένων
<span class="lb" data-page="6.55" data-line="15" id="l6.55.15"></span>ἀγαθῶν οὐδενὸς προσδέονται, μόνης δὲ ἀπολαύουσιν αὐτοῦ
<span class="lb" data-page="6.55" data-line="16" id="l6.55.16"></span>τῆς βλάβης. οὐκοῦν νοῦν ἔχων οὐδεὶς ἐπιτρέψει
<span class="lb" data-page="6.55" data-line="17" id="l6.55.17"></span>τοιούτῳ χρῆσθαι πόματι τοὺς παῖδας, ὃ πρὸς τῷ μηδὲν
<span class="lb" data-page="6.55" data-line="18" id="l6.55.18"></span>ἀγαθὸν ἐργάζεσθαι βλάβην ἐξαίσιον ἐφεδρεύουσαν ἔχει.
<span class="pb" data-page="6.56" id="p6.56"></span>
<span class="lb" data-page="6.56" data-line="1" id="l6.56.1"></span>οὐ μὴν οὐδὲ ψυχροῦ πόματος εἰς τὸ παντελὲς εἴργειν κελεύω
<span class="lb" data-page="6.56" data-line="2" id="l6.56.2"></span>τοὺς τοιούτους παῖδας, ὥσπερ ἔνιοι ποιοῦσιν, ἀλλ’
<span class="lb" data-page="6.56" data-line="3" id="l6.56.3"></span>ἐπί τε σιτίοις τὰ πολλὰ καὶ κατὰ τὰς θερμοτάτας ὥρας,
<span class="lb" data-page="6.56" data-line="4" id="l6.56.4"></span>ὅτε ἥξουσιν αὐτοὶ πρὸς τὸ ψυχρὸν, ἐπιτρέπω χρῆσθαι,
<span class="lb" data-page="6.56" data-line="5" id="l6.56.5"></span>μάλιστα μὲν, εἰ οἷόν τε, πηγαίῳ προσφάτῳ, μηδεμίαν ἐπίκτητον
<span class="lb" data-page="6.56" data-line="6" id="l6.56.6"></span>ἔχοντι μοχθηρὰν ποιότητα, μὴ παρόντος δὲ τοῦ
<span class="lb" data-page="6.56" data-line="7" id="l6.56.7"></span>τοιούτου, τοῖς ἄλλοις. φυλάττεσθαι δὲ τὰ λιμναῖα, καὶ
<span class="lb" data-page="6.56" data-line="8" id="l6.56.8"></span>θολερὰ, καὶ δυσώδη, καὶ ἁλυκὰ, καὶ ἁπλῶς εἰπεῖν, ὅσα
<span class="lb" data-page="6.56" data-line="9" id="l6.56.9"></span>τινὰ ποιότητα κατὰ τὴν γεῦσιν ἐνδείκνυται· χρὴ γὰρ αὐτοῖς
<span class="lb" data-page="6.56" data-line="10" id="l6.56.10"></span>ἀποιότατον φαίνεσθαι τὸ κάλλιστον ὕδωρ, οὐ πρὸς τὴν
<span class="lb" data-page="6.56" data-line="11" id="l6.56.11"></span>γεῦσιν μόνον, ἀλλὰ καὶ πρὸς τὴν ὀσμήν. εἴη δ’ ἂν τὸ
<span class="lb" data-page="6.56" data-line="12" id="l6.56.12"></span>τοιοῦτον ἥδιστόν τε ἅμα πίνοντι καὶ ἀκριβῶς καθαρόν.
<span class="lb" data-page="6.56" data-line="13" id="l6.56.13"></span>εἰ δὲ καὶ ταχέως ἀποχωρεῖ τῶν ὑποχονδρίων, μηδὲν ζητεῖν
<span class="lb" data-page="6.56" data-line="14" id="l6.56.14"></span>ἕτερόν τι βέλτιον, ὡς, ὅσα γε καθαρὰ μέν ἐστι, καὶ λαμπρὰ,
<span class="lb" data-page="6.56" data-line="15" id="l6.56.15"></span>καὶ οὐκ ἀηδῆ πινόμενα, παραμένει δὲ ἐπὶ πλέον ἐν
<span class="lb" data-page="6.56" data-line="16" id="l6.56.16"></span>τοῖς ὑποχονδρίοις, ἡμιμόχθηρα νομιστέον. ἀπέχεσθαι δὲ
<span class="lb" data-page="6.56" data-line="17" id="l6.56.17"></span>τούτων κελεύω τῶν πάμπαν ψυχρῶν, οὐ μὴν θερμοῖς γε
<span class="lb" data-page="6.56" data-line="18" id="l6.56.18"></span>χρῆσθαι κωλύω. ἀσφαλέστατον μὲν οὖν κεκρίσθαι τῇ πείρᾳ
<span class="pb" data-page="6.57" id="p6.57"></span>
<span class="lb" data-page="6.57" data-line="1" id="l6.57.1"></span>τὸ τοιοῦτον ὕδωρ. <span class="milestone ed2page" data-n="6.58" data-unit="ed2page" id="ed2page.6.58"></span>εἰ δὲ κἀκ γνωρισμάτων τις ἐθέλοι
<span class="lb" data-page="6.57" data-line="2" id="l6.57.2"></span>προγινώσκειν αὐτοῦ τὴν δύναμιν, ὅσων αἱ πηγαὶ πρὸς
<span class="lb" data-page="6.57" data-line="3" id="l6.57.3"></span>ἄρκτον ἐῤῥυήκασιν, ἐκ πετρῶν ἐκθλιβόμεναι, τὸν ἥλιον
<span class="lb" data-page="6.57" data-line="4" id="l6.57.4"></span>ἀπεστραμμένον ἔχουσαι, ἀτέραμνά τε καὶ βραδύπορα τὰ
<span class="lb" data-page="6.57" data-line="5" id="l6.57.5"></span>τοιαῦτα χρὴ νομίζειν ἅπαντα. εὐθὺς δ’ αὐτοῖς ὑπάρχει
<span class="lb" data-page="6.57" data-line="6" id="l6.57.6"></span>καὶ τὸ θερμαίνεσθαί τε καὶ ψύχεσθαι βραδέως· ὡς ὅσων
<span class="lb" data-page="6.57" data-line="7" id="l6.57.7"></span>γε πρός τε τὰς ἀνατολὰς ἐῤῥώγασιν αἱ πηγαὶ, καὶ διὰ πόρου
<span class="lb" data-page="6.57" data-line="8" id="l6.57.8"></span>τινὸς ἢ γῆς διηθεῖται καθαρᾶς, θερμαίνεταί τε καὶ
<span class="lb" data-page="6.57" data-line="9" id="l6.57.9"></span>ψύχεται τάχιστα, ταῦτα ἐλπίζειν δεῖ εἶναι κάλλιστα πάσαις
<span class="lb" data-page="6.57" data-line="10" id="l6.57.10"></span>ταῖς ἡλικίας. οὐ γὰρ δὴ, καθάπερ οἴνων τε καὶ σιτίων, καὶ
<span class="lb" data-page="6.57" data-line="11" id="l6.57.11"></span>γυμνασίων, ἐγρηγόρσεώς τε καὶ ὕπνων, καὶ ἀφροδισίων ἄλλως
<span class="lb" data-page="6.57" data-line="12" id="l6.57.12"></span>ἄλλον ἀπολαύειν προσήκει κατὰ τὰς διαφερούσας ἡλικίας,
<span class="lb" data-page="6.57" data-line="13" id="l6.57.13"></span>οὕτω καὶ ὕδατος, ἀλλ’, ὅπερ ἄριστον εἴρηται νῦν,
<span class="lb" data-page="6.57" data-line="14" id="l6.57.14"></span>τούτῳ χρῆσθαι καὶ παῖδα, καὶ νεανίσκον, καὶ πρεσβύτην,
<span class="lb" data-page="6.57" data-line="15" id="l6.57.15"></span>ὥσπερ γε ἀέρα τὸν ἄριστον εἰσπνεῖν ἐν ἅπασιν ὁμοίως
<span class="lb" data-page="6.57" data-line="16" id="l6.57.16"></span>χρηστόν. ἄριστον δὲ ἀέρα λέγω τὸν ἀκριβῶς καθαρόν· εἴη
<span class="lb" data-page="6.57" data-line="17" id="l6.57.17"></span>δ’ ἂν ὁ τοιοῦτος ὁ μήτ’ ἐκ λιμνῶν, μήτ’ ἐξ ἑλῶν ἀναθυμιάσεως
<span class="lb" data-page="6.57" data-line="18" id="l6.57.18"></span>ἐπιθολούμενος, μήτ’ ἐκ βαράθρου δηλητήριον αὔραν
<span class="pb" data-page="6.58" id="p6.58"></span>
<span class="lb" data-page="6.58" data-line="1" id="l6.58.1"></span>ἀποπνέοντος, ὁποία περί τε Σάρδεις ἐστὶ καὶ Ἱερὰν πόλιν,
<span class="lb" data-page="6.58" data-line="2" id="l6.58.2"></span>ἑτέρωθί τε πολλαχόθι τῆς γῆς. οὕτως δὲ καὶ ὅστις
<span class="lb" data-page="6.58" data-line="3" id="l6.58.3"></span>ἔκ τινος ὀχετοῦ τῶν καθαιρόντων ἢ μεγάλην τινὰ πόλιν
<span class="lb" data-page="6.58" data-line="4" id="l6.58.4"></span>ἢ πολυάνθρωπον στρατόπεδον ἐπιθολοῦται, μοχθηρὸς ἱκανῶς
<span class="lb" data-page="6.58" data-line="5" id="l6.58.5"></span>ἐστι· μοχθηρὸς δὲ καὶ ὃς ἂν ἔκ τινος σηπεδόνος ἢ
<span class="lb" data-page="6.58" data-line="6" id="l6.58.6"></span>ζώων, ἢ λαχάνων, ἢ ὀσπρίων, ἢ κόπρου μιαίνηται· καὶ
<span class="lb" data-page="6.58" data-line="7" id="l6.58.7"></span>μὴν καὶ ὅστις ὁμιχλώδης ἐστὶ διὰ ποταμὸν ἢ λίμνην γειτνιῶσαν,
<span class="lb" data-page="6.58" data-line="8" id="l6.58.8"></span>οὐκ ἀγαθὸς, ὥσπερ γε καὶ ὅστις ἂν ἐν κοίλῳ
<span class="lb" data-page="6.58" data-line="9" id="l6.58.9"></span>χωρίῳ πανταχόθεν ὑψηλοῖς ὄρεσι περιεχόμενος μηδεμίαν
<span class="lb" data-page="6.58" data-line="10" id="l6.58.10"></span>πνοὴν δέχηται, πνιγώδης γὰρ ὅδε καὶ σηπεδονώδης ἐστὶν
<span class="lb" data-page="6.58" data-line="11" id="l6.58.11"></span>ἀνάλογον τοῖς ἀποκεκλεισμένοις ἐν οἴκοις τισὶν, ἐν οἷς εὐρὼς
<span class="lb" data-page="6.58" data-line="12" id="l6.58.12"></span>ὑπὸ σηπεδόνος τε καὶ ἀπνοίας ἀθροίζεται. οἱ μὲν δὴ τοιοῦτοι
<span class="lb" data-page="6.58" data-line="13" id="l6.58.13"></span>ἁπάσαις ταῖς ἡλικίαις λυμαίνονται, ὥσπερ γε καὶ
<span class="lb" data-page="6.58" data-line="14" id="l6.58.14"></span>ὁ καθαρὸς ἀκριβῶς ἁπάσαις ταῖς ἡλικίαις ἀγαθός. ἡ δὲ
<span class="lb" data-page="6.58" data-line="15" id="l6.58.15"></span>κατὰ θερμότητα καὶ ψυχρότητα, καὶ προσέτι ξηρότητα καὶ
<span class="lb" data-page="6.58" data-line="16" id="l6.58.16"></span>ὑγρότητα διαφορὰ τῶν ἀέρων οὐχ ὁμοίως ἔχει πρὸς ἅπαντας,
<span class="lb" data-page="6.58" data-line="17" id="l6.58.17"></span>ἀλλὰ τοῖς μὲν εὐκράτοις σώμασιν ὁ εὔκρατος ἄριστος,
<span class="lb" data-page="6.58" data-line="18" id="l6.58.18"></span>ὅσα δ’ ἂν ὑπό τινος ἐξεχούσης ποιότητος δυναστεύηται,
<span class="pb" data-page="6.59" id="p6.59"></span>
<span class="lb" data-page="6.59" data-line="1" id="l6.59.1"></span>τούτοις ἄριστος ὁ ἐναντιώτατος τῇ κρατούσῃ, ψυχρὸς μὲν
<span class="lb" data-page="6.59" data-line="2" id="l6.59.2"></span>τῇ θερμῇ, θερμὸς δὲ τῇ ψυχρᾷ, καὶ δὴ καὶ τῇ μὲν ὑγροτέρᾳ
<span class="lb" data-page="6.59" data-line="3" id="l6.59.3"></span>ξηρὸς, τῇ δὲ αὐχμηροτέρᾳ τοῦ προσήκοντος εἰς
<span class="lb" data-page="6.59" data-line="4" id="l6.59.4"></span>τοσοῦτον ὑγρότερος, εἰς ὅσον κᾀκείνη τοῦ συμμέτρου ξηροτέρα.
<span class="lb" data-page="6.59" data-line="5" id="l6.59.5"></span>ταυτὶ μὲν ἐν τῷδε τῷ λόγῳ γινώσκειν <span class="milestone ed1page" data-n="4.229" data-unit="ed1page" id="ed1page.4.229"></span>ἱκανά·
<span class="lb" data-page="6.59" data-line="6" id="l6.59.6"></span>ὥσπερ δ’ ἄν τις ἐπανορθοίη τὰς ἐκ τῶν μοχθηρῶν ὑδάτων
<span class="lb" data-page="6.59" data-line="7" id="l6.59.7"></span>τε καὶ ἀέρων βλάβας, ἐν ἑτέρῳ βιβλίῳ ῥηθήσεται, νυνὶ
<span class="lb" data-page="6.59" data-line="8" id="l6.59.8"></span>γὰρ οἷον σκοπόν τινα καὶ κανόνα τὴν ἀρίστην κατασκευὴν
<span class="lb" data-page="6.59" data-line="9" id="l6.59.9"></span>τοῦ σώματος ἐπὶ τοῖς ἀρίστοις διαιτήμασι διελθεῖν ἔγνωκα·
<span class="lb" data-page="6.59" data-line="10" id="l6.59.10"></span>τὰς δὲ τῶν ἡμαρτημένων κατά τι σωμάτων ἅμα καὶ διαιτημάτων
<span class="lb" data-page="6.59" data-line="11" id="l6.59.11"></span>ὑπαλλάξεις ἐν τοῖς μετὰ ταῦτα γράμμασιν ἁπάσας
<span class="lb" data-page="6.59" data-line="12" id="l6.59.12"></span>διαιρήσομεν.
</p>
          </article>

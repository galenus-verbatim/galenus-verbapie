<article xmlns="http://www.w3.org/1999/xhtml" id="urn:cts:greekLit:tlg0057.tlg036.1st1K-grc1:1.12">
<span class="pb page1" data-page="6.59" id="p6.59"></span>
<span class="milestone ed1page page1" data-n="4.229" data-unit="ed1page" id="ed1page.4.229"></span>
<span class="milestone ed2page page1" data-n="6.58" data-unit="ed2page" id="ed2page.6.58"></span>
            <p>
<span class="lb" data-page="6.59" data-line="13" id="l6.59.13"></span>Πάλιν οὖν ὁ λόγος ἐπὶ τὸν ἄριστα κατεσκευασμένον
<span class="lb" data-page="6.59" data-line="14" id="l6.59.14"></span>παῖδα ἐπανελθὼν τὴν ἀπὸ τῆς πρώτης
<span class="lb" data-page="6.59" data-line="15" id="l6.59.15"></span>ἑβδομάδος ἡλικίαν αὐτοῦ μέχρι τῆς δευτέρας ἐκδιηγείσθω,
<span class="lb" data-page="6.59" data-line="16" id="l6.59.16"></span>κατά τε τὴν κρᾶσιν ὁποία τίς ἐστι καὶ ὧν τινων χρῄζει
<span class="lb" data-page="6.59" data-line="17" id="l6.59.17"></span>διαιτημάτων. ἡ μὲν δὴ κρᾶσις, ὡς κᾀν τοῖς περὶ κράσεων
<span class="lb" data-page="6.59" data-line="18" id="l6.59.18"></span>ὑπομνήμασι δέδεικται, θερμὴ μέν ἐστιν ὁμοίως,
<span class="pb" data-page="6.60" id="p6.60"></span>
<span class="lb" data-page="6.60" data-line="1" id="l6.60.1"></span><span class="milestone ed2page" data-n="6.59" data-unit="ed2page" id="ed2page.6.59"></span>ὑγρὰ δὲ οὐχ ὁμοίως. ἀεὶ γὰρ ἀπὸ τῆς πρώτης γενέσεως
<span class="lb" data-page="6.60" data-line="2" id="l6.60.2"></span>ἅπαν ζῶον ὁσημέραι γίνεται ξηρότερον, οὐ μὴν θερμότερόν
<span class="lb" data-page="6.60" data-line="3" id="l6.60.3"></span>γε ἢ ψυχρότερον ὡσαύτως ἐπὶ πάσαις ἡλικίαις.
<span class="lb" data-page="6.60" data-line="4" id="l6.60.4"></span>ἀλλ’ ὅσα μὲν ἄριστα κατεσκεύασται σώματα, παραπλησία
<span class="lb" data-page="6.60" data-line="5" id="l6.60.5"></span>πως ἡ θερμότης ἐπὶ τούτων ἄχρι τῆς ἀκμῆς παραμένει·
<span class="lb" data-page="6.60" data-line="6" id="l6.60.6"></span>ὅσα δὲ ὑγρότερα καὶ ψυχρότερα τῶν ἀρίστων ἐστὶν, αὐξάνεται
<span class="lb" data-page="6.60" data-line="7" id="l6.60.7"></span>τούτων ἡ θερμότης. ἀλλ’ ὅ γε νῦν λόγος οὐχ
<span class="lb" data-page="6.60" data-line="8" id="l6.60.8"></span>ὑπὲρ ἐκείνων ἐστίν. ὁ δὲ ἄριστα κατεσκευασμένος ἐκεῖνος
<span class="lb" data-page="6.60" data-line="9" id="l6.60.9"></span>ἄχρι τῆς τεσσαρεσκαιδεκαέτιδος ἡλικίας ἐν τῇ προειρημένῃ
<span class="lb" data-page="6.60" data-line="10" id="l6.60.10"></span>διαίτῃ φυλαττέσθω, γυμναζόμενός τε μήτε πάνυ πολλὰ
<span class="lb" data-page="6.60" data-line="11" id="l6.60.11"></span>μήτε βίαια, μή πως αὐτοῦ τὴν αὔξησιν ἐπίσχωμεν, καὶ
<span class="lb" data-page="6.60" data-line="12" id="l6.60.12"></span>λουόμενος ἐν θερμοῖς μᾶλλον ἢ ψυχροῖς λουτροῖς, οὔπω
<span class="lb" data-page="6.60" data-line="13" id="l6.60.13"></span>γὰρ οὐδὲ τούτων ἀλύπως ἀνέχεσθαι δυνήσεται. πλαττέσθω
<span class="lb" data-page="6.60" data-line="14" id="l6.60.14"></span>δὲ καὶ τὴν ψυχὴν ἐν τῷδε τῆς ἡλικίας καὶ μάλιστα δι’ ἐθισμῶν
<span class="lb" data-page="6.60" data-line="15" id="l6.60.15"></span>καὶ σεμνῶν μαθημάτων, ὅσα μάλιστα ψυχὴν ἐργάζεσθαι
<span class="lb" data-page="6.60" data-line="16" id="l6.60.16"></span>κοσμίαν ἱκανά· πρὸς γὰρ τὰ μέλλοντα κατὰ τὴν ἑξῆς
<span class="lb" data-page="6.60" data-line="17" id="l6.60.17"></span>ἡλικίαν αὐτοῦ περὶ τὸ σῶμα πραχθήσεσθαι μέγιστον
<span class="lb" data-page="6.60" data-line="18" id="l6.60.18"></span>ἐφόδιόν ἐστιν ἡ εὐκοσμία τε καὶ εὐπείθεια. μετὰ δὲ τὴν
<span class="pb" data-page="6.61" id="p6.61"></span>
<span class="lb" data-page="6.61" data-line="1" id="l6.61.1"></span>δευτέραν ἑβδομάδα μέχρι τῆς τρίτης εἰ μὲν εἰς τὴν ἄκραν
<span class="lb" data-page="6.61" data-line="2" id="l6.61.2"></span>εὐεξίαν ἄγειν αὐτὸν ἐθέλοις, ἤτοι στρατιώτην τινὰ γενναῖον,
<span class="lb" data-page="6.61" data-line="3" id="l6.61.3"></span>ἢ παλαιστικὸν, ἢ ὁπωσοῦν ἰσχυρὸν ἀπεργάσασθαι βουλόμενος,
<span class="lb" data-page="6.61" data-line="4" id="l6.61.4"></span>ἧττον τῶν τῆς ψυχῆς ἀγαθῶν, ὅσα γε εἰς ἐπιστήμην
<span class="lb" data-page="6.61" data-line="5" id="l6.61.5"></span>τινὰ καὶ σοφίαν ἄγει, προνοήσῃ. τὰ μὲν γὰρ εἰς
<span class="lb" data-page="6.61" data-line="6" id="l6.61.6"></span>ἦθος ἐν τῷδε μάλιστα τῆς ἡλικίας ἀκριβωθῆναι προσήκει.
<span class="lb" data-page="6.61" data-line="7" id="l6.61.7"></span>εἰ δὲ τὰ μὲν κατὰ τὸ σῶμα μέχρι τοῦ κρατυνθῆναι τὰ
<span class="lb" data-page="6.61" data-line="8" id="l6.61.8"></span>μόρια καὶ περιποιῆσαί τινα ἕξιν ὑγιεινὴν καὶ αὐξῆσαι
<span class="lb" data-page="6.61" data-line="9" id="l6.61.9"></span>προαιροῖο, τὸ δὲ λογικὸν τῆς ψυχῆς τοῦ μειρακίου κοσμῆσαι
<span class="lb" data-page="6.61" data-line="10" id="l6.61.10"></span>σπουδάζοις, οὐ τῆς αὐτῆς ἐπ’ ἀμφοῖν διαίτης δεήσῃ.
<span class="lb" data-page="6.61" data-line="11" id="l6.61.11"></span>καίτοι καὶ τρίτον ἂν καὶ τέταρτον εἶδος βίου εὑρεθείη ποτὲ,
<span class="lb" data-page="6.61" data-line="12" id="l6.61.12"></span>τῶν μὲν ἐπί τινα βάναυσον ἀφιγμένων τέχνην, καὶ ταύτην
<span class="lb" data-page="6.61" data-line="13" id="l6.61.13"></span>ἤτοι γυμνάζουσαν, ἢ ἀγύμναστον φυλάττουσαν τὸ σῶμα,
<span class="lb" data-page="6.61" data-line="14" id="l6.61.14"></span>τῶν δὲ ἐπὶ γεωργίας, ἢ ἐμπορίας, ἤ τι τοιοῦτον ἕτερον.
<span class="lb" data-page="6.61" data-line="15" id="l6.61.15"></span>ὥστε καὶ χαλεπὸν εἶναι δοκεῖ ἀριθμῷ τινι περιλαβεῖν πάσας
<span class="lb" data-page="6.61" data-line="16" id="l6.61.16"></span>τῶν βίων τὰς ἰδέας. τῆς μὲν γὰρ ὑγιεινῆς τέχνης ἐπάγγελμά
<span class="lb" data-page="6.61" data-line="17" id="l6.61.17"></span>ἐστιν ἅπασιν ἀνθρώποις ὑποθήκας διδόναι πρὸς
<span class="pb" data-page="6.62" id="p6.62"></span>
<span class="lb" data-page="6.62" data-line="1" id="l6.62.1"></span>ὑγίειαν, ἤτοι καθ’ ἕκαστον ἰδίας, ἢ κοινῇ σύμπασιν ἁρμοττούσας,
<span class="lb" data-page="6.62" data-line="2" id="l6.62.2"></span>ἢ τὰς μέν τινας ἰδίας αὐτῶν, τὰς δὲ κοινάς. οὐ
<span class="lb" data-page="6.62" data-line="3" id="l6.62.3"></span>μὴν ἐγχωρεῖ περὶ πάντων ἅμα διελθεῖν, ἀλλὰ πρῶτον
<span class="lb" data-page="6.62" data-line="4" id="l6.62.4"></span>μὲν, ὡς ἄν τις ἐπὶ μήκιστον ἐκτείνων τὴν ζωὴν ὑγιαίνῃ
<span class="lb" data-page="6.62" data-line="5" id="l6.62.5"></span>τὰ πάντα· χρὴ δ’, οἶμαι, τὸν τοιοῦτον βίον ἁπάσης
<span class="lb" data-page="6.62" data-line="6" id="l6.62.6"></span>ἀναγκαίας πράξεως ἀποκεχωρηκέναι, μόνῳ σχολάζοντα τῷ
<span class="lb" data-page="6.62" data-line="7" id="l6.62.7"></span>σώματι· δεύτερον δὲ μεθ’ ὑποθέσεως ἢ τέχνης, ἢ πράξεως,
<span class="lb" data-page="6.62" data-line="8" id="l6.62.8"></span>ἢ ἐπιτηδεύματος, ἢ ὑπηρεσίας τινὸς, ἤτοι πολιτικῆς, ἢ
<span class="lb" data-page="6.62" data-line="9" id="l6.62.9"></span>ἰδιωτικῆς, ἢ ὅλως ἀναγκαίας ἀσχολίας. οὐ δὴ γὰρ ἄλλως ἂν
<span class="lb" data-page="6.62" data-line="10" id="l6.62.10"></span>εἴη σαφὴς ὁ λόγος, οὔτ’ εὐμνημόνευτος, οὔτε μεθόδῳ περαινόμενος
<span class="lb" data-page="6.62" data-line="11" id="l6.62.11"></span>ἡμῖν γίνοιτο χωρὶς τῆς εἰρημένης ἄρτι τάξεως.
<span class="lb" data-page="6.62" data-line="12" id="l6.62.12"></span>ἐπὶ δὲ τὴν πρώτην ἀνέλθωμεν ὑπόθεσιν, ἐπιδείξωμέν τε,
<span class="lb" data-page="6.62" data-line="13" id="l6.62.13"></span>ὅπως ἄν τις ἀρίστης τυχὼν κατασκευῆς σώματος, ἀποχωρήσας
<span class="lb" data-page="6.62" data-line="14" id="l6.62.14"></span>ἁπάντων τῶν κατὰ τὸν βίον εἰς τὸ κοινὸν συντελούντων,
<span class="lb" data-page="6.62" data-line="15" id="l6.62.15"></span>ἑαυτῷ μόνῳ ζήσειε, μήτε νοσήσας μηδέποτε, καθόσον
<span class="lb" data-page="6.62" data-line="16" id="l6.62.16"></span>οἷόν τε, μήτε ἀποθανὼν ἔμπροσθεν τοῦ μηκίστου χρόνου
<span class="pb" data-page="6.63" id="p6.63"></span>
<span class="lb" data-page="6.63" data-line="1" id="l6.63.1"></span>τῆς ζωῆς. ἄφθαρτον μὲν γὰρ ποιῆσαι τὸ γεννητὸν
<span class="lb" data-page="6.63" data-line="2" id="l6.63.2"></span>οὐχ οἷόν τε, κᾂν ὅτι μάλιστα τῶν καθ’ ἡμᾶς νῦν τις ἀνὴρ
<span class="lb" data-page="6.63" data-line="3" id="l6.63.3"></span>φιλόσοφος ἐπειρᾶτο δεικνύναι τοῦτο διὰ τοῦ θαυμασίου
<span class="lb" data-page="6.63" data-line="4" id="l6.63.4"></span>τούτου συγγράμματος, ἐν ᾧ διδάσκει τὴν ὁδὸν τῆς ἀθανασίας.
<span class="lb" data-page="6.63" data-line="5" id="l6.63.5"></span>ἐπὶ πλεῖστον δὲ χρόνον προσήκει ἐγχωρεῖν ποιῆσαι
<span class="lb" data-page="6.63" data-line="6" id="l6.63.6"></span>τὸ σῶμα, καὶ μάλιστα τοῦ κάλλιστα πεφυκότος. <span class="milestone ed2page" data-n="6.60" data-unit="ed2page" id="ed2page.6.60"></span>ἔνια
<span class="lb" data-page="6.63" data-line="7" id="l6.63.7"></span>γὰρ οὕτως εὐθὺς ἐξ ἀρχῆς κατεσκεύασται κακῶς, ὡς μηδ’
<span class="lb" data-page="6.63" data-line="8" id="l6.63.8"></span>εἰς ἑξηκοστὸν ἔτος ἀφικέσθαι δύνασθαι, κᾂν αὐτὸν αὐτοῖς
<span class="lb" data-page="6.63" data-line="9" id="l6.63.9"></span>ἐπιστήσῃς τὸν Ἀσκληπιόν. ἀλλ’ οὐ νῦν περὶ ἐκείνων ὁ
<span class="lb" data-page="6.63" data-line="10" id="l6.63.10"></span>λόγος. ἐπὶ δὲ τὸν κατεσκευασμένον ἄριστα πάλιν ἐπανελθόντες
<span class="lb" data-page="6.63" data-line="11" id="l6.63.11"></span>ἀναμνήσωμεν ὧν ἐν ἀρχαῖς ἀπεδείξαμεν, ὡς ἐσθίειν
<span class="lb" data-page="6.63" data-line="12" id="l6.63.12"></span>μὲν καὶ πίνειν ἀναγκαῖον ἡμῖν, ἐπειδὴ διαπαντὸς ἀποῤῥεῖ
<span class="lb" data-page="6.63" data-line="13" id="l6.63.13"></span>τι τοῦ σώματος ἡμῶν, ἐπεὶ δὲ ἐσθίομέν τε καὶ πίνομεν,
<span class="lb" data-page="6.63" data-line="14" id="l6.63.14"></span>ἀναγκαῖον αὖθίς ἐστιν τῆς τῶν περιττωμάτων προνοεῖσθαι
<span class="lb" data-page="6.63" data-line="15" id="l6.63.15"></span>κενώσεως. ἐπεὶ δὲ τούτων ἐστὶν εἴδη πολλὰ, τὰ μὲν τῆς
<span class="lb" data-page="6.63" data-line="16" id="l6.63.16"></span>ἐν τῇ γαστρὶ πεπτομένης τροφῆς, τὰ δὲ τῆς ἐν ἥπατι καὶ
<span class="lb" data-page="6.63" data-line="17" id="l6.63.17"></span>ἀρτηρίαις καὶ φλεψὶ, τὰ δὲ τῆς καθ’ ἕκαστον μόριόν ἐστι
<span class="pb" data-page="6.64" id="p6.64"></span>
<span class="lb" data-page="6.64" data-line="1" id="l6.64.1"></span>περιττώματα, χρὴ δήπου καὶ τὴν κένωσιν αὐτῶν ἰδίαν
<span class="lb" data-page="6.64" data-line="2" id="l6.64.2"></span>εἶναι καθ’ ἕκαστον, ὥσπερ γε καὶ ἡ φύσις αὐτὴ φαίνεται
<span class="lb" data-page="6.64" data-line="3" id="l6.64.3"></span>τοῦτ’ ἐξ ἀρχῆς ἐργασαμένη. παρεσκεύασε γὰρ τοῖς ζώοις
<span class="lb" data-page="6.64" data-line="4" id="l6.64.4"></span>ὄργανα πολλὰ, τὰ μὲν ἐκκαθαίροντά τε καὶ διακρίνοντα
<span class="lb" data-page="6.64" data-line="5" id="l6.64.5"></span>ταυτὶ τὰ περιττώματα, τὰ δὲ παράγοντα, τὰ δὲ ἀθροίζοντα,
<span class="lb" data-page="6.64" data-line="6" id="l6.64.6"></span>τὰ δὲ ἐκκρίνοντα. καὶ λέλεκται μὲν ὑπὲρ ἁπάντων
<span class="lb" data-page="6.64" data-line="7" id="l6.64.7"></span>ἐπὶ πλέον ἔν τε τοῖς τῶν φυσικῶν δυνάμεων ὑπομνήμασι
<span class="lb" data-page="6.64" data-line="8" id="l6.64.8"></span>κᾀν τοῖς περὶ χρείας μορίων· ἐν δὲ τῷ παρόντι ἔσται καὶ
<span class="lb" data-page="6.64" data-line="9" id="l6.64.9"></span>ταῦθ’ ἡμῖν ὑπόθεσις τῶν λόγων. τὸ μὲν γὰρ πρῶτον περίττωμα
<span class="lb" data-page="6.64" data-line="10" id="l6.64.10"></span>διακρίνεταί τε καὶ προπέμπεται κατὰ βραχὺ διὰ
<span class="lb" data-page="6.64" data-line="11" id="l6.64.11"></span>πάντων τῶν ἐντέρων ἄχρι τῆς κατὰ τὸ καλούμενον ἀπευθυσμένον
<span class="lb" data-page="6.64" data-line="12" id="l6.64.12"></span>ἀξιολόγου κοιλότητος, ἧς κατὰ τὸ πέρας ἐπίκεινται
<span class="lb" data-page="6.64" data-line="13" id="l6.64.13"></span>μύες, εἴργοντές τε καὶ κατέχοντες ἔνδον αὐτὸ, καὶ
<span class="lb" data-page="6.64" data-line="14" id="l6.64.14"></span>κωλύοντες ἀκαίρως ἐκρεῖν· ἐπειδὰν δ’ ἱκανῶς ἀθροισθὲν
<span class="lb" data-page="6.64" data-line="15" id="l6.64.15"></span>ἀνιαρὸν ᾖ τῷ ζώῳ, τηνικαῦτα παρίασιν ἔξω φέρεσθαι, συντελούντων
<span class="lb" data-page="6.64" data-line="16" id="l6.64.16"></span>πρὸς τὸ τάχος τῆς ἀφόδου τῶν κατ’ ἐπιγάστριον
<span class="lb" data-page="6.64" data-line="17" id="l6.64.17"></span>μυῶν ἅμα τῷ διαφράγματι. τὸ δ’ ἐν ἥπατι περίττωμα, τὸ
<span class="pb" data-page="6.65" id="p6.65"></span>
<span class="lb" data-page="6.65" data-line="1" id="l6.65.1"></span>μὲν οἷόν περ τὸ καλούμενον ἄνθος ἐν τοῖς οἴνοις ἐστὶ,
<span class="lb" data-page="6.65" data-line="2" id="l6.65.2"></span>τὸ δ’ οἷόν περ ἡ τρύξ. ἕλκεται δὲ τὸ μὲν ἕτερον ὑπὸ τῆς
<span class="lb" data-page="6.65" data-line="3" id="l6.65.3"></span>ὑποκειμένης τῷ σπλάγχνῳ κύστεως, τὸ δ’ ἕτερον ὑπὸ τοῦ
<span class="lb" data-page="6.65" data-line="4" id="l6.65.4"></span>σπληνός· ἀθροισθέντα δὲ ἐν τούτοις ἐκκρίνεται, τὸ μὲν
<span class="lb" data-page="6.65" data-line="5" id="l6.65.5"></span>εἰς τὴν ἀρχὴν τῶν λεπτῶν ἐντέρων, τὸ δ’ εἰς αὐτὴν τὴν
<span class="lb" data-page="6.65" data-line="6" id="l6.65.6"></span>γαστέρα, καὶ ἀπὸ τούτων ἤδη διὰ πάντων τῶν ἐντέρων
<span class="lb" data-page="6.65" data-line="7" id="l6.65.7"></span>ἅμα τῷ ξηροτέρῳ περιττώματι τῆς τροφῆς διεξέρχεται. τὸ
<span class="lb" data-page="6.65" data-line="8" id="l6.65.8"></span>δὲ ἐν φλεψὶ καὶ ἀρτηρίαις περίττωμα τοιοῦτόν ἐστιν, οἷον
<span class="lb" data-page="6.65" data-line="9" id="l6.65.9"></span>ὀῤῥὸς ἐν τῷ πηγνυμένῳ γάλακτι. καθῄραντες δὲ καὶ τοῦτο
<span class="lb" data-page="6.65" data-line="10" id="l6.65.10"></span>οἱ νεφροὶ τῇ κύστει παραπέμπουσιν· ἡ δ’ ἀθροίζει τρόπον
<span class="lb" data-page="6.65" data-line="11" id="l6.65.11"></span>ὁμοιότατον τῷ πρόσθεν εἰρημένῳ περὶ τοῦ ξηροῦ περιττώματος·
<span class="lb" data-page="6.65" data-line="12" id="l6.65.12"></span>ἐπίκειται γάρ τις καὶ τῇδε κατὰ τὸν ἔκρουν
<span class="lb" data-page="6.65" data-line="13" id="l6.65.13"></span>ἐπικάρσιος μῦς, κλείων οὕτως ἀκριβῶς τὸ στόμιον, ὡς μηδὲν
<span class="lb" data-page="6.65" data-line="14" id="l6.65.14"></span>ἔξω παραῤῥεῖν. ἐπειδὰν δὴ καὶ τοῦθ’ ἱκανῶς ἤδη γινόμενον
<span class="lb" data-page="6.65" data-line="15" id="l6.65.15"></span>ἀνιᾷ τὸ ζῶον, ἀφίσταται μὲν ὁ μῦς τῆς φρουρᾶς,
<span class="lb" data-page="6.65" data-line="16" id="l6.65.16"></span>ἀνιείς τε καὶ χαλῶν ἑαυτὸν, ἐκκρίνει δὲ τὸ περιττὸν ἅπαν ἡ
<span class="lb" data-page="6.65" data-line="17" id="l6.65.17"></span>κύστις, ἐπιβοηθούντων αὖ καὶ τῇδε πρὸς τὸ τάχος τῆς τῶν
<span class="lb" data-page="6.65" data-line="18" id="l6.65.18"></span>ξηρῶν περιττωμάτων ἐξόδου μυῶν τῶν κατὰ τὸ ἐπιγάστριον.
<span class="pb" data-page="6.66" id="p6.66"></span>
<span class="lb" data-page="6.66" data-line="1" id="l6.66.1"></span>τὸ δ’ ὑπόλοιπον γένος τῶν περιττωμάτων γίνεται μὲν ἐν
<span class="lb" data-page="6.66" data-line="2" id="l6.66.2"></span>ἑκάστῳ μορίῳ τοῦ τρέφοντος αὐτὰ χυμοῦ, τὸ μὲν οἷον
<span class="lb" data-page="6.66" data-line="3" id="l6.66.3"></span>ἡμίπεπτόν τι λείψανον, ἀδυνατῆσαν ἐξομοιωθῆναι τῷ τρεφομένῳ,
<span class="lb" data-page="6.66" data-line="4" id="l6.66.4"></span>τὸ δ’, ὅπερ ἦν ἔμπροσθεν ἀναδόσεως ὄχημα, πληρῶσαν
<span class="lb" data-page="6.66" data-line="5" id="l6.66.5"></span>τὴν χρείαν, ὑγρὸν καὶ λεπτὸν ὂν, οἷόν περ τὸ
<span class="lb" data-page="6.66" data-line="6" id="l6.66.6"></span><span class="milestone ed1page" data-n="4.230" data-unit="ed1page" id="ed1page.4.230"></span>προειρημένον ὀῤῥῶδες, ἐκ τῶν ἀγγείων εἰς τὴν κύστιν
<span class="lb" data-page="6.66" data-line="7" id="l6.66.7"></span>περιῤῥεῖ. τούτῳ τῷ περιττώματι πόρος μὲν οὐδείς ἐστιν
<span class="lb" data-page="6.66" data-line="8" id="l6.66.8"></span>ἀποτεταγμένος ὑπὸ τῆς φύσεως, ἐκκρίνεται δὲ διά τε τῶν
<span class="lb" data-page="6.66" data-line="9" id="l6.66.9"></span>μαλακῶν σωμάτων φερόμενον, εἰκόντων αὐτοῦ τῇ ῥύμῃ;
<span class="lb" data-page="6.66" data-line="10" id="l6.66.10"></span><span class="milestone ed2page" data-n="6.61" data-unit="ed2page" id="ed2page.6.61"></span>καὶ μάλισθ’ ὅταν ὑπὸ πνεύματος ἀθροωτέρου ὁρμήσαντος
<span class="lb" data-page="6.66" data-line="11" id="l6.66.11"></span>ὠθῆται, καὶ μέντοι καὶ διὰ τῶν σμικρῶν ἁπάντων
<span class="lb" data-page="6.66" data-line="12" id="l6.66.12"></span>πόρων, ὧν ἐστι πλῆρες ὅλον τε τὸ σῶμα καὶ σύμπαν τὸ
<span class="lb" data-page="6.66" data-line="13" id="l6.66.13"></span>δέρμα. λέλεκται δ’ ὑπὲρ τῆς γενέσεως αὐτῶν ἐν τοῖς περὶ
<span class="lb" data-page="6.66" data-line="14" id="l6.66.14"></span>κράσεων. τὸ μὲν δὴ λεπτότατον περίττωμα ῥᾳδίως ἐκκρίνεται,
<span class="lb" data-page="6.66" data-line="15" id="l6.66.15"></span>πρός τε τῆς ἐμφύτου θερμότητος εἰς ἰδέαν ἀτμοῦ
<span class="lb" data-page="6.66" data-line="16" id="l6.66.16"></span>λυόμενον, ὑπό τε βιαίας κινήσεως ἀθρόως ἐκρηγνύμενον.
<span class="lb" data-page="6.66" data-line="17" id="l6.66.17"></span>ὀνομάζεται δὲ τὸ μὲν οὕτως ἐκκριθὲν ἱδρώς· τὸ δὲ ἕτερον;
<span class="pb" data-page="6.67" id="p6.67"></span>
<span class="lb" data-page="6.67" data-line="1" id="l6.67.1"></span>οὐδὲν ἔχον ὄνομα, ὅτι οὐδὲ γινώσκεται τοῖς πολλοῖς, ἅτε
<span class="lb" data-page="6.67" data-line="2" id="l6.67.2"></span>τὴν ὄψιν ἐκφεῦγον ὑπὸ λεπτότητος, ἄδηλος αἰσθήσει διαπνοὴ
<span class="lb" data-page="6.67" data-line="3" id="l6.67.3"></span>κέκληται πρὸς αὐτῶν τῶν φωρασάντων αὐτὸ τῷ λογισμῷ.
<span class="lb" data-page="6.67" data-line="4" id="l6.67.4"></span>κατὰ τήνδε τὴν ἄδηλον αἰσθήσει διαπνοὴν ἐκκρίνεταί
<span class="lb" data-page="6.67" data-line="5" id="l6.67.5"></span>τι καὶ τοῦ παχυτέρου περιττώματος. ἰσχυροτέρας δὲ δεῖ
<span class="lb" data-page="6.67" data-line="6" id="l6.67.6"></span>τῷδε καὶ τῆς ἀγούσης θερμότητος, καὶ τῆς ὠθούσης ῥύμης,
<span class="lb" data-page="6.67" data-line="7" id="l6.67.7"></span>ἢ κίνδυνος αὐτῷ στῆναι κατά γε τὸ δέρμα, πρὶν ἐξαφικέσθαι
<span class="lb" data-page="6.67" data-line="8" id="l6.67.8"></span>πρὸς τὸ πέρας. ἐκ τούτου τοῦ περιττώματος ἥ τε
<span class="lb" data-page="6.67" data-line="9" id="l6.67.9"></span>τῶν τριχῶν ἐδείκνυτο γένεσις, οὐχ ἥκιστα δὲ καὶ ὁ περὶ τοῖς
<span class="lb" data-page="6.67" data-line="10" id="l6.67.10"></span>δέρμασιν ἀθροιζόμενος ἅπασι ῥύπος. εἴρηταί μοι σχεδὸν τὰ
<span class="lb" data-page="6.67" data-line="11" id="l6.67.11"></span>ἀναγκαῖα ἅπαντα τοῦ λόγου κεφάλαια τῆς τῶν περιττωμάτων
<span class="lb" data-page="6.67" data-line="12" id="l6.67.12"></span>γενέσεώς τε ἅμα καὶ κενώσεως, ἀποδεδειγμένα μὲν ἐν
<span class="lb" data-page="6.67" data-line="13" id="l6.67.13"></span>ἑτέραις πραγματείαις, ὧν ὀλίγον ἔμπροσθεν ἐμνημόνευσα,
<span class="lb" data-page="6.67" data-line="14" id="l6.67.14"></span>μελλήσοντα δ’ ὑπόθεσις ἀναγκαία γενήσεσθαι τοῖς νῦν ἐνεστηκόσι
<span class="lb" data-page="6.67" data-line="15" id="l6.67.15"></span>λόγοις. ἐπειδὴ γὰρ ἐκκενοῦσθαι χρὴ ταῦτα, μοχθηρὰ
<span class="lb" data-page="6.67" data-line="16" id="l6.67.16"></span>ταῖς ποιότησιν ὑπάρχοντα, κᾂν Ἀσκληπιάδης μὴ βούληται,
<span class="lb" data-page="6.67" data-line="17" id="l6.67.17"></span>χρὴ πρῶτον μὲν ἐπίστασθαι τὰς αἰτίας αὐτῶν τῆς ἐπισχέσεως,
<span class="lb" data-page="6.67" data-line="18" id="l6.67.18"></span>ἐφεξῆς δὲ πειρᾶσθαι μήτε περιπίπτειν αὐταῖς, εἰ
<span class="pb" data-page="6.68" id="p6.68"></span>
<span class="lb" data-page="6.68" data-line="1" id="l6.68.1"></span>δὲ καὶ περιπέσοιμέν ποτε, διὰ ταχέων ἐπανορθοῦσθαι τὸ
<span class="lb" data-page="6.68" data-line="2" id="l6.68.2"></span>σφάλμα πειρᾶσθαι. τὸ μὲν δὴ μὴ περιπίπτειν ἐκ τοῦ γινώσκειν,
<span class="lb" data-page="6.68" data-line="3" id="l6.68.3"></span>πότερον αὐτάρκως ἀποκρίνεται, ἢ μὴ, περιγίνεται·
<span class="lb" data-page="6.68" data-line="4" id="l6.68.4"></span>τὸ δ’ ἐπανορθοῦσθαι μεθόδου τινὸς ἑτέρας προσδεῖται.
</p>
          </article>

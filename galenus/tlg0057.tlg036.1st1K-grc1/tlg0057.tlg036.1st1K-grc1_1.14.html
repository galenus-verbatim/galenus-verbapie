<article xmlns="http://www.w3.org/1999/xhtml" id="urn:cts:greekLit:tlg0057.tlg036.1st1K-grc1:1.14">
<span class="pb page1" data-page="6.73" id="p6.73"></span>
<span class="milestone ed1page page1" data-n="4.231" data-unit="ed1page" id="ed1page.4.231"></span>
<span class="milestone ed2page page1" data-n="6.63" data-unit="ed2page" id="ed2page.6.63"></span>
            <p>
<span class="lb" data-page="6.73" data-line="14" id="l6.73.14"></span>Τὰ μὲν οὖν τῶν περιττωμάτων αἴτιά τε
<span class="lb" data-page="6.73" data-line="15" id="l6.73.15"></span>καὶ ὄργανα λέλεκται. ὅπως δ’ ἄν τις ταῦτα κατεσχημένα
<span class="lb" data-page="6.73" data-line="16" id="l6.73.16"></span>κενώσαι, ἐφεξῆς λεκτέον, ἀρξαμένους αὗθις ἀπὸ τῶν κατὰ
<span class="lb" data-page="6.73" data-line="17" id="l6.73.17"></span>τὴν γαστέρα. κοινὸν μὲν οὖν ἐπὶ πάντων παράγγελμα, τὴν
<span class="pb" data-page="6.74" id="p6.74"></span>
<span class="lb" data-page="6.74" data-line="1" id="l6.74.1"></span>ἐναντίαν αἰτίαν τῇ τὴν βλάβην ἐργασαμένῃ προσάγειν· ἴδιον
<span class="lb" data-page="6.74" data-line="2" id="l6.74.2"></span>δὲ καθ’ ἑκάστην, εἰ μὲν ὀλιγώτερα καὶ ξηρότερα προσαράμενος
<span class="lb" data-page="6.74" data-line="3" id="l6.74.3"></span>ἐπισχεθῇ τὴν γαστέρα, πλείω τε ἅμα προσφέρειν καὶ ὑγρότερα,
<span class="lb" data-page="6.74" data-line="4" id="l6.74.4"></span>εἰ δὲ ξηρότερα, πλείω μὲν μὴ προσφέρειν, ὑγρότερα
<span class="lb" data-page="6.74" data-line="5" id="l6.74.5"></span>δὲ, εἰ δ’ αὐστηρὰ καὶ στρυφνὰ, γλυκέσι τε καὶ λιπαροῖς εὐωχεῖν,
<span class="lb" data-page="6.74" data-line="6" id="l6.74.6"></span>εἰ δὲ τῇ τάξει πλημμελῶς, εἰς τὸ δέον ἐπανάγειν,
<span class="lb" data-page="6.74" data-line="7" id="l6.74.7"></span>εἰ δὲ ἅπαξ ἀντὶ τοῦ δὶς, οὐ μόνον δὶς, ἀλλὰ καὶ πολλάκις
<span class="lb" data-page="6.74" data-line="8" id="l6.74.8"></span>προσφέρειν. κατὰ δὲ τὸν αὐτὸν τρόπον τὰς προσφάτους
<span class="lb" data-page="6.74" data-line="9" id="l6.74.9"></span>δυσκρασίας ἐξιᾶσθαι τοῖς ἐναντίοις, ὑγραίνοντα μὲν, εἰ
<span class="lb" data-page="6.74" data-line="10" id="l6.74.10"></span>ξηρανθείη, θερμαίνοντα δὲ, εἰ ψυχθείῃ, κᾀπὶ τῶν ἄλλων
<span class="lb" data-page="6.74" data-line="11" id="l6.74.11"></span>ποιοτήτων ἀναλόγως. αἱ δ’ ὗλαι τούτων ἐν ταῖς περὶ τῶν
<span class="lb" data-page="6.74" data-line="12" id="l6.74.12"></span>φαρμάκων ἡμῖν γεγραμμέναις πραγματείαις εἴρηνται. ἐπισχεθείσης
<span class="lb" data-page="6.74" data-line="13" id="l6.74.13"></span>δὲ τῆς ξανθῆς χολῆς, ἐπὶ μὲν ἐμφράξει τῇ λεπτυνούσῃ
<span class="lb" data-page="6.74" data-line="14" id="l6.74.14"></span>διαίτῃ χρηστέον· εἴρηται δ’ ἡ ὕλη τῆς τοιαύτης διαίτης
<span class="lb" data-page="6.74" data-line="15" id="l6.74.15"></span>ἑτέρωθι δι’ ἑνὸς γράμματος· ἐπὶ δὲ θλίψεσι, ταῖς
<span class="lb" data-page="6.74" data-line="16" id="l6.74.16"></span>μὲν διὰ τὴν τῶν ὁμιλούντων τοῖς χολοδόχοις πόροις σωμάτων
<span class="lb" data-page="6.74" data-line="17" id="l6.74.17"></span>ἄμετρον πλήρωσιν, εἰ μὲν διὰ πάχος χυμῶν, τῇ
<span class="pb" data-page="6.75" id="p6.75"></span>
<span class="lb" data-page="6.75" data-line="1" id="l6.75.1"></span>λεπτυνούσῃ διαίτῃ χρηστέον, εἰ δὲ διὰ πλῆθος, τῇ κενώσει·
<span class="lb" data-page="6.75" data-line="2" id="l6.75.2"></span>εἰ δὲ διὰ φλεγμονὴν ἢ σκίῤῥον, ἐκπέπτωκεν ἤδη τὰ τοιαῦτα
<span class="lb" data-page="6.75" data-line="3" id="l6.75.3"></span>τῆς ὑγιεινῆς πραγματείας· εἰ δὲ διὰ δυσκρασίαν ὑπόγυιον,
<span class="lb" data-page="6.75" data-line="4" id="l6.75.4"></span>ἀντεισάγοντα τὴν ἡττημένην ποιότητα. κατὰ δὲ τὸν αὐτὸν
<span class="lb" data-page="6.75" data-line="5" id="l6.75.5"></span>τρόπον ἰᾶσθαι χρὴ τὴν μύσιν τῶν στομίων, ἐπὶ μὲν τοῖς
<span class="lb" data-page="6.75" data-line="6" id="l6.75.6"></span>αὐστηροῖς γινομένην, τὰ λιπαρὰ καὶ γλυκέα κελεύοντα λαμβάνειν,
<span class="lb" data-page="6.75" data-line="7" id="l6.75.7"></span>ἐπὶ δὲ τοῖς θερμαίνουσι καὶ ξηραίνουσιν, ὅσα ψύχει
<span class="lb" data-page="6.75" data-line="8" id="l6.75.8"></span>καὶ ὑγραίνει. λεχθήσεται δ’ ἡ τῶν τοιούτων ὕλη ἐν τοῖς
<span class="lb" data-page="6.75" data-line="9" id="l6.75.9"></span>ἑξῆς ὑπομνήμασιν. ὁ αὐτὸς δὲ τρόπος ἐστὶ τῆς καθάρσεως
<span class="lb" data-page="6.75" data-line="10" id="l6.75.10"></span>ἐπισχεθέντι τῷ τρίτῳ γένει τῶν περιττωμάτων, ὃ καθ’ ἕκαστον
<span class="lb" data-page="6.75" data-line="11" id="l6.75.11"></span>τοῦ ζώου μόριον ἔφαμεν συνίστασθαι. εἰ μὲν γὰρ μύσει
<span class="lb" data-page="6.75" data-line="12" id="l6.75.12"></span>ἔτι τὰ στόματα τῶν πόρων, ἐπανορθοῦσθαι χρὴ διὰ
<span class="lb" data-page="6.75" data-line="13" id="l6.75.13"></span>τῶν ἐναντίων τοῖς βλάψασι, τὰς μὲν ἐπὶ τοῖς ψύχουσιν αἰτίοις
<span class="lb" data-page="6.75" data-line="14" id="l6.75.14"></span>στεγνώσεις ἐκθερμαίνοντα, καθάπερ ὅσαι πυκνωθέντων
<span class="lb" data-page="6.75" data-line="15" id="l6.75.15"></span>ἡμῶν ὑπὸ κρύους γίνεται, τὰς <span class="milestone ed2page" data-n="6.64" data-unit="ed2page" id="ed2page.6.64"></span>δὲ ἐπὶ θερμότητι καὶ
<span class="lb" data-page="6.75" data-line="16" id="l6.75.16"></span>ξηρότητι ἐμψύχοντά τε καὶ ἀνυγραίνοντα, καθάπερ ὅσαι δι’
<span class="pb" data-page="6.76" id="p6.76"></span>
<span class="lb" data-page="6.76" data-line="1" id="l6.76.1"></span>ἐκκαύσεις· οὕτω δὲ καὶ ὅσαι διὰ τῶν στυφόντων προσέπεσον,
<span class="lb" data-page="6.76" data-line="2" id="l6.76.2"></span>ὥσπερ ὅσα τῶν ὑδάτων ἐστὶ στυπτηριώδη, λιπαραῖς
<span class="lb" data-page="6.76" data-line="3" id="l6.76.3"></span>τε καὶ μαλακαῖς τρίψεσιν ἅμα τοῖς τῶν γλυκέων ὑδάτων
<span class="lb" data-page="6.76" data-line="4" id="l6.76.4"></span>λουτροῖς. εἰ δὲ ἐμφραχθεῖεν οἱ πόροι διὰ πάχος, ἢ πλῆθος,
<span class="lb" data-page="6.76" data-line="5" id="l6.76.5"></span>ἢ γλισχρότητα περιττωμάτων, ἡ λεπτύνουσα δίαιτα τούτοις
<span class="lb" data-page="6.76" data-line="6" id="l6.76.6"></span>ἁρμόσει, καὶ ὅσα τέμνει καὶ θερμαίνει φάρμακα, τὰ μὲν
<span class="lb" data-page="6.76" data-line="7" id="l6.76.7"></span>εἴσω τοῦ σώματος λαμβανόμενα, τὰ δὲ ἔξωθεν ἐπιτιθέμενα,
<span class="lb" data-page="6.76" data-line="8" id="l6.76.8"></span>καὶ πρὸ τούτων ἁπάντων γυμνάσια. καὶ γὰρ καὶ ταῦτα λύειν
<span class="lb" data-page="6.76" data-line="9" id="l6.76.9"></span>τε δύναται τὰ περιττώματα καὶ διὰ τῶν πόρων ἐκκενοῦν,
<span class="lb" data-page="6.76" data-line="10" id="l6.76.10"></span>καὶ τοσούτῳ πλεονεκτεῖ τῶν λεπτυνόντων ἐδεσμάτων τε καὶ
<span class="lb" data-page="6.76" data-line="11" id="l6.76.11"></span>φαρμάκων, ὅσῳ βέλτιόν ἐστι μηδὲν βλαπτόμενον εἰς τὴν τῶν
<span class="lb" data-page="6.76" data-line="12" id="l6.76.12"></span>σωμάτων ἕξιν ἐκκενοῦσθαι τὰ περιττὰ τοῦ σώματος τοῦ
<span class="lb" data-page="6.76" data-line="13" id="l6.76.13"></span>σὺν τῷ τάς τε σάρκας συντήκεσθαι καὶ ἰσχνοῦσθαι τὰ στερεά.
<span class="lb" data-page="6.76" data-line="14" id="l6.76.14"></span>αὗται μὲν γὰρ αἱ βλάβαι τοῖς θερμοῖς τε καὶ λεπτύνουσιν
<span class="lb" data-page="6.76" data-line="15" id="l6.76.15"></span>ἐφεδρεύουσι φαρμάκοις· ἐπὶ δὲ τοῖς γυμνασίοις οὐ
<span class="lb" data-page="6.76" data-line="16" id="l6.76.16"></span>μόνον οὐδὲν τοιοῦτον, ἀλλὰ καὶ ῥώμη τοῖς ὀργάνοις ἐγγίνεται,
<span class="lb" data-page="6.76" data-line="17" id="l6.76.17"></span>τῆς θερμότητος ἀναζωπυρουμένης αὐτοῖς, κᾀκ τῆς πρὸς
<span class="lb" data-page="6.76" data-line="18" id="l6.76.18"></span>ἄλληλα τῶν σωμάτων παρατρίψεως σκληρότητός τέ τινος
<span class="pb" data-page="6.77" id="p6.77"></span>
<span class="lb" data-page="6.77" data-line="1" id="l6.77.1"></span>καὶ δυσπαθείας ἐγγιγνομένης. ὡς δ’ ἄν τις ἐν καιρῷ γυμνάζοιτο,
<span class="lb" data-page="6.77" data-line="2" id="l6.77.2"></span>καὶ μέτρῳ τῷ προσήκοντι χρῷτο καὶ τάξει καὶ ποιότητι
<span class="lb" data-page="6.77" data-line="3" id="l6.77.3"></span>τῶν κατὰ μέρος ἐνεργειῶν τῇ δεούσῃ, νυνὶ μὲν οὐ πρόκειται
<span class="lb" data-page="6.77" data-line="4" id="l6.77.4"></span>λέγειν, ὥσπερ οὐδὲ περὶ τροφῆς καὶ καιροῦ καὶ
<span class="lb" data-page="6.77" data-line="5" id="l6.77.5"></span>μέτρου καὶ τάξεως καὶ ποιότητος, οὐδὲ περὶ τῶν λεπτυνόντων
<span class="lb" data-page="6.77" data-line="6" id="l6.77.6"></span>ἐδεσμάτων καὶ πομάτων, οὐδὲ περὶ τῶν ἀλλοιούντων
<span class="lb" data-page="6.77" data-line="7" id="l6.77.7"></span>κατὰ ποιότητα φαρμάκων· οὐδενὸς γὰρ αὐτῶν οὐδέπω τὴν
<span class="lb" data-page="6.77" data-line="8" id="l6.77.8"></span>κατὰ μέρος εἴπομεν χρῆσιν, ἀλλ’ ἠρκέσθημεν ἐπὶ κεφαλαίων
<span class="lb" data-page="6.77" data-line="9" id="l6.77.9"></span>μόνον διελθεῖν· ἐν δὲ τοῖς ἑξῆς ὑπομνήμασιν ὑπὲρ ἁπάντων
<span class="lb" data-page="6.77" data-line="10" id="l6.77.10"></span>ἐπὶ πλέον εἰρήσεται.
</p>
          </article>

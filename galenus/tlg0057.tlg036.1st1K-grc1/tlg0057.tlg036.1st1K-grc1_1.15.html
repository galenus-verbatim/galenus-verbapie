<article xmlns="http://www.w3.org/1999/xhtml" id="urn:cts:greekLit:tlg0057.tlg036.1st1K-grc1:1.15">
<span class="pb page1" data-page="6.77" id="p6.77"></span>
<span class="milestone ed1page page1" data-n="4.231" data-unit="ed1page" id="ed1page.4.231"></span>
<span class="milestone ed2page page1" data-n="6.64" data-unit="ed2page" id="ed2page.6.64"></span>
            <p>
<span class="lb" data-page="6.77" data-line="11" id="l6.77.11"></span>Νυνὶ μὲν γὰρ εἰς σύνοψιν ἀγαγεῖν ἠβουλήθην
<span class="lb" data-page="6.77" data-line="12" id="l6.77.12"></span>ἅπασαν τὴν πραγματείαν, ὡς μηδεμίαν ὕλην λαθεῖν,
<span class="lb" data-page="6.77" data-line="13" id="l6.77.13"></span>ἧς ἔμπειρον εἶναι χρὴ τὸν ὑγιεινόν. οὐδὲν γὰρ χεῖρον ὑγιεινὸν
<span class="lb" data-page="6.77" data-line="14" id="l6.77.14"></span>ὀνομάσαι τὸν ἐπιστήμονα καὶ ὑγιεινῆς ἁπάσης τέχνης,
<span class="lb" data-page="6.77" data-line="15" id="l6.77.15"></span>ὥσπερ τὸν μόνης τῆς περὶ τὰ γυμνάσια γυμναστήν· ἀτὰρ
<span class="lb" data-page="6.77" data-line="16" id="l6.77.16"></span>οὖν καὶ ὠνόμασεν Ἐρασίστρατος οὕτως αὐτόν. ἐν δὲ τοῖς
<span class="lb" data-page="6.77" data-line="17" id="l6.77.17"></span>ἑξῆς ὑπομνήμασιν ἑκάστης τῶν εἰρημένων ὑλῶν ἐπισκεψόμεθα
<span class="pb" data-page="6.78" id="p6.78"></span>
<span class="lb" data-page="6.78" data-line="1" id="l6.78.1"></span>τόν τε καιρὸν καὶ τὴν ποιότητα καὶ τὴν ποσότητα
<span class="lb" data-page="6.78" data-line="2" id="l6.78.2"></span>καὶ τὸν τρόπον τῆς χρήσεως, ὡς μηκέθ’ ὕλην μόνον, ἀλλ’
<span class="lb" data-page="6.78" data-line="3" id="l6.78.3"></span>ὑγιεινὸν αἴτιον γίνεσθαι. ἐν τρισὶ γὰρ τούτοις γένεσι πρώτοις
<span class="lb" data-page="6.78" data-line="4" id="l6.78.4"></span>ἐστὶν ἡ ὑγιεινὴ πραγματεία, καθάπερ καὶ ἡ θεραπευτικὴ,
<span class="lb" data-page="6.78" data-line="5" id="l6.78.5"></span>σώμασί τε καὶ αἰτίοις καὶ σημείοις· σώμασι μὲν
<span class="lb" data-page="6.78" data-line="6" id="l6.78.6"></span>αὐτοῖς τοῖς ὑγιαίνουσι, ἃ χρὴ φυλάττεσθαι τοιαῦτα, σημείοις
<span class="lb" data-page="6.78" data-line="7" id="l6.78.7"></span>δὲ τοῖς συμβεβηκόσιν αὐτοῖς, ἐξ ὧν διαγινώσκεται, αἰτίοις
<span class="lb" data-page="6.78" data-line="8" id="l6.78.8"></span>δὲ, ὑφ’ ὧν ἡ φυλακὴ τῆς ὑγιείας γίγνεται. τέτταρας δὲ τῆς
<span class="lb" data-page="6.78" data-line="9" id="l6.78.9"></span>τούτων ὕλης τὰς διαφορὰς οἱ δοκιμώτατοι τῶν νεωτέρων
<span class="lb" data-page="6.78" data-line="10" id="l6.78.10"></span>ἰατρῶν ἔθεντο, προσφερόμενα, ποιούμενα, κενούμενα, καὶ
<span class="lb" data-page="6.78" data-line="11" id="l6.78.11"></span>ἔξωθεν προσπίπτοντα· προσφερόμενα μὲν ἐδέσματά τε καὶ
<span class="lb" data-page="6.78" data-line="12" id="l6.78.12"></span>πόματα, καὶ εἴδη τινὰ τῶν φαρμάκων, ἔσω τοῦ σώματος
<span class="lb" data-page="6.78" data-line="13" id="l6.78.13"></span>λαμβανόμενα, καὶ τὸν εἰσπνεόμενον ἀέρα, ποιούμενα δὲ
<span class="lb" data-page="6.78" data-line="14" id="l6.78.14"></span>τρίψεις τε καὶ περιπάτους καὶ ὀχήσεις καὶ ἱππασίαν καὶ
<span class="lb" data-page="6.78" data-line="15" id="l6.78.15"></span>κίνησιν σύμπασαν. εἰ δ’ οὐ πᾶσα κίνησίς ἐστι γυμνάσιον,
<span class="lb" data-page="6.78" data-line="16" id="l6.78.16"></span>ἀλλ’ ἡ σφοδροτέρα μόνον, προσκείσθω ᾧδε τῇ κινήσει τὸ
<span class="lb" data-page="6.78" data-line="17" id="l6.78.17"></span>γυμνάσιον, ὡς εἶναι τὰ ποιούμενα κινήσεις τε καὶ
<span class="lb" data-page="6.78" data-line="18" id="l6.78.18"></span>γυμνάσια. <span class="milestone ed2page" data-n="6.65" data-unit="ed2page" id="ed2page.6.65"></span>συγκαταριθμοῦνται δὲ τῷ γένει τῶν αἰτίων
<span class="pb" data-page="6.79" id="p6.79"></span>
<span class="lb" data-page="6.79" data-line="1" id="l6.79.1"></span>τῶνδε καὶ ἐγρηγόρεις καὶ ὕπνοι καὶ ἀφροδίσια. τὰ δὲ ἔξωθεν
<span class="lb" data-page="6.79" data-line="2" id="l6.79.2"></span>προσπίπτοντα, πρῶτος μὲν ὁ περιέχων ἀὴρ, ἔπειθ’ ὅ
<span class="lb" data-page="6.79" data-line="3" id="l6.79.3"></span>λουομένοις ἢ ἀλειφομένοις προσπίπτει τῷ δέρματι, καὶ εἰ
<span class="lb" data-page="6.79" data-line="4" id="l6.79.4"></span>δή τι φάρμακόν ἐστιν, οὐκ ἐκβαῖνον ὅρους ὑγιεινοῦ; ὥσπερ
<span class="lb" data-page="6.79" data-line="5" id="l6.79.5"></span>ἅλες, ἢ μύρτα, ἢ νίτρον, ἢ ἀφρόνιτρον, ἤ τι τῶν αὐτοφυῶν
<span class="lb" data-page="6.79" data-line="6" id="l6.79.6"></span>ὑδάτων θερμῶν. ἡ δὲ τῶν κενουμένων ὕλη προείρηται μὲν
<span class="lb" data-page="6.79" data-line="7" id="l6.79.7"></span>ὀλίγον ἔμπροσθεν· εἰ δ’ ὀρθῶς ἀντιδιῄρηται τοῖς προειρημένοις
<span class="lb" data-page="6.79" data-line="8" id="l6.79.8"></span>τρισὶ γένεσι τῶν αἰτίων, οὐ ῥᾴδιον ἀποφῄνασθαι.
<span class="lb" data-page="6.79" data-line="9" id="l6.79.9"></span>τάχα γὰρ ἦν βέλτιον ὑπὸ μὲν τῶν προσφερομένων καὶ
<span class="lb" data-page="6.79" data-line="10" id="l6.79.10"></span>ποιουμένων καὶ προσπιπτόντων ἔξωθεν ἀλλοιοῦσθαί τε καὶ
<span class="lb" data-page="6.79" data-line="11" id="l6.79.11"></span>μετακοσμεῖσθαι φάναι τὰ κατὰ τὸ σῶμα, τὴν μεταβολὴν
<span class="lb" data-page="6.79" data-line="12" id="l6.79.12"></span>δὲ αὐτῶν γίνεσθαι κατά τε τὸ ποιὸν καὶ κατὰ τὸ ποσὸν,
<span class="lb" data-page="6.79" data-line="13" id="l6.79.13"></span>καὶ κατὰ μὲν τὸ ποιὸν ἐν τῷ θερμαίνεσθαι <span class="milestone ed1page" data-n="4.232" data-unit="ed1page" id="ed1page.4.232"></span>καὶ ψύχεσθαι
<span class="lb" data-page="6.79" data-line="14" id="l6.79.14"></span>καὶ ξηραίνεσθαι καὶ ὑγραίνεσθαι, κατὰ δὲ τὸ ποσὸν
<span class="lb" data-page="6.79" data-line="15" id="l6.79.15"></span>ἐν τῷ τρέφεσθαι καὶ κενοῦσθαι, καὶ αὐτήν γε τὴν κένωσιν
<span class="lb" data-page="6.79" data-line="16" id="l6.79.16"></span>εἶναι διττὴν, ἑτέραν μὲν τῶν περιττωμάτων, ὑπὲρ ὧν ὀλίγον
<span class="lb" data-page="6.79" data-line="17" id="l6.79.17"></span>ἔμπροσθεν ἐλέγομεν, ἑτέραν δὲ αὐτῆς τῆς οἰκείας οὐσίας
<span class="lb" data-page="6.79" data-line="18" id="l6.79.18"></span>ἡμῶν φύσεως ἀποῤῥεούσης, ἥτις ἀντίκειται τῇ θρέψει.
<span class="lb" data-page="6.79" data-line="19" id="l6.79.19"></span>ἐπισημῄνασθαι δὲ κᾀνταῦθα χρὴ τὴν ὁμωνυμίαν, ἣν Ἱπποκράτης
<span class="pb" data-page="6.80" id="p6.80"></span>
<span class="lb" data-page="6.80" data-line="1" id="l6.80.1"></span>ἐν τῷ περὶ τροφῆς συγγράμματι διείλετο, φάμενος ᾧδε·
<span class="lb" data-page="6.80" data-line="2" id="l6.80.2"></span>τροφὴ δὲ καὶ τρέφον, τροφὴ δὲ καὶ τὸ οἷον, τροφὴ καὶ τὸ μέλλον.
<span class="lb" data-page="6.80" data-line="3" id="l6.80.3"></span>τῇ μὲν γὰρ κατὰ τὸ πρῶτον σημαινόμενον τροφῇ τε καὶ
<span class="lb" data-page="6.80" data-line="4" id="l6.80.4"></span>πέψει τὴν ἀποῤῥοὴν τῆς οὐσίας ἀντιδιαιρεῖσθαι χρὴ, τῇ δὲ
<span class="lb" data-page="6.80" data-line="5" id="l6.80.5"></span>κατὰ τὸ δεύτερον αἱμοῤῥαγίαν τε καὶ ἁπλῶς εἰπεῖν αἵματος
<span class="lb" data-page="6.80" data-line="6" id="l6.80.6"></span>ἅπασαν κένωσιν, τῇ δὲ κατὰ τὸ τρίτον ἔμετόν τε καὶ λειεντερίαν.
<span class="lb" data-page="6.80" data-line="7" id="l6.80.7"></span>ἀλλὰ περὶ μὲν τῶν τοιούτων διαιρέσεων, ὅπως ἄν τις
<span class="lb" data-page="6.80" data-line="8" id="l6.80.8"></span>ἐθέλῃ, τιθέσθω. τῶν δ’ ὑλῶν ἁπασῶν τῶν ὑγιεινῶν ἐπίστασθαι
<span class="lb" data-page="6.80" data-line="9" id="l6.80.9"></span>ἀναγκαῖον τὰς δυνάμεις τὸν τὴν ὑγιεινὴν τέχνην μετιόντα·
<span class="lb" data-page="6.80" data-line="10" id="l6.80.10"></span>καὶ γὰρ ἡ ἐπιδέξιος αὐτῶν χρῆσις ἐντεῦθεν ὥρμηται.
<span class="lb" data-page="6.80" data-line="11" id="l6.80.11"></span>γίνεται δ’ ἡ ἐπιδέξιος αὐτῶν χρῆσις, ἐὰν τόν τε καιρὸν ἑκάστου
<span class="lb" data-page="6.80" data-line="12" id="l6.80.12"></span>καὶ τὸ μέτρον εὕρωμεν. ὥστε ἐπὶ ταύτην χρὴ προϊέναι
<span class="lb" data-page="6.80" data-line="13" id="l6.80.13"></span>μᾶλλον, οὐ τὰς μοχθηρὰς αἱρέσεις ἐξελέγχειν. ἀλλὰ καὶ ἐπειδὴ
<span class="lb" data-page="6.80" data-line="14" id="l6.80.14"></span>μέγεθος ἱκανὸν ὁ πρῶτος ἤδη μοι λόγος ἔχει, τοῦτον μὲν
<span class="lb" data-page="6.80" data-line="15" id="l6.80.15"></span>ἐνταῦθα καταπαύσω, τὰ δ’ ὑπόλοιπα τῆς πραγματείας ἐν
<span class="lb" data-page="6.80" data-line="16" id="l6.80.16"></span>τοῖς ἑξῆς διηγήσομαι.
</p>
          </article>

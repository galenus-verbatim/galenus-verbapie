<article xmlns="http://www.w3.org/1999/xhtml" id="urn:cts:greekLit:tlg0057.tlg036.1st1K-grc1:1.4">
<span class="pb page1" data-page="6.9" id="p6.9"></span>
<span class="milestone ed1page page1" data-n="4.221" data-unit="ed1page" id="ed1page.4.221"></span>
<span class="milestone ed2page page1" data-n="6.43" data-unit="ed2page" id="ed2page.6.43"></span>
            <p>
<span class="lb" data-page="6.9" data-line="11" id="l6.9.11"></span>Τὸ δ’ ὑπόλοιπον ὧν ἐξ ἀρχῆς διελέσθαι
<span class="lb" data-page="6.9" data-line="12" id="l6.9.12"></span>προὐθέμεθα προσκαταθῶμεν, ὑπὲρ τοῦ διωρίσθαι σαφῶς
<span class="lb" data-page="6.9" data-line="13" id="l6.9.13"></span>ἤδη τοὺς ὑγιεινοὺς σκοποὺς, ὁποῖοί τέ εἰσι καὶ ὁπόσοι.
<span class="lb" data-page="6.9" data-line="14" id="l6.9.14"></span>ἔφαμεν γὰρ, ὡς, εἰ μὲν ἀπαθὲς ἦν ἡμῶν τὸ σῶμα, καθάπερ
<span class="lb" data-page="6.9" data-line="15" id="l6.9.15"></span>ἀδάμας ἤ τι τοιοῦτον, οὐδεμιᾶς ἂν ἐδεήθη τέχνης ἐπιστατούσης
<span class="lb" data-page="6.9" data-line="16" id="l6.9.16"></span>αὐτῷ· ἐπεὶ δὲ διττὰς ἔχει τῆς φθορᾶς αἰτίας, τὰς
<span class="lb" data-page="6.9" data-line="17" id="l6.9.17"></span>μὲν ἔνδοθέν τε καὶ ἐξ αὐτοῦ, τὰς δὲ ἐκ τῶν ἔξωθεν προπιπτόντων,
<span class="lb" data-page="6.9" data-line="18" id="l6.9.18"></span>ἀναγκαῖον αὐτὸ δεῖσθαι προνοίας οὐ μικρᾶς.
<span class="pb" data-page="6.10" id="p6.10"></span>
<span class="lb" data-page="6.10" data-line="1" id="l6.10.1"></span>ἐξ ἑαυτοῦ μὲν οὖν ἐδείχθη κατὰ διττὸν τὸν πρῶτον τρόπον
<span class="lb" data-page="6.10" data-line="2" id="l6.10.2"></span>διαφθειρόμενον, ἢ διὰ γήρως ἐπὶ θάνατον προϊὸν, ἢ διὰ
<span class="lb" data-page="6.10" data-line="3" id="l6.10.3"></span>τοῦ ῥεῖν ἀεὶ τὴν οὐσίαν αὐτοῦ, καθ’ ἕτερον δὲ, τὸν ἑπόμενον
<span class="lb" data-page="6.10" data-line="4" id="l6.10.4"></span>οἷς ἐσθίει τε καὶ πίνει, τῶν ἐκ τῆς τῶν περιττωμάτων
<span class="lb" data-page="6.10" data-line="5" id="l6.10.5"></span>γενέσεως. ἐξ αὑτοῦ μὲν οὖν ᾧδέ πως φθείρεται· τῶν
<span class="lb" data-page="6.10" data-line="6" id="l6.10.6"></span>δὲ ἔξωθεν αὐτῷ προσπιπτόντων ἓν μὲν ἀχώριστόν τέ ἐστι
<span class="lb" data-page="6.10" data-line="7" id="l6.10.7"></span>καὶ διαπαντὸς ὑπάρχον αὐτῷ, καὶ ὡς ἂν εἴποι τις σύμφυτον,
<span class="lb" data-page="6.10" data-line="8" id="l6.10.8"></span>ὁ περιέχων ἀὴρ, τὰ δ’ οὔτ’ ἀναγκαῖα, καὶ κατὰ χρόνους
<span class="lb" data-page="6.10" data-line="9" id="l6.10.9"></span>τινὰς ἀτάκτως ὁμιλοῦντα· ὁ μὲν περιέχων ἀὴρ ἢ τῷ
<span class="lb" data-page="6.10" data-line="10" id="l6.10.10"></span>θερμαίνειν ἀμέτρως, ἢ τῷ ψύχειν, ἢ τῷ ξηραίνειν, ἢ τῷ
<span class="lb" data-page="6.10" data-line="11" id="l6.10.11"></span>ὑγραίνειν βλάπτων, τὰ δὲ τῷ θλᾷν, ἢ διασπᾷν, ἢ τιτρώσκειν,
<span class="lb" data-page="6.10" data-line="12" id="l6.10.12"></span>ἢ ἔξαρθρόν τι ποιεῖν. ἔστι μὲν οὖν τις ἐνταῦθα
<span class="lb" data-page="6.10" data-line="13" id="l6.10.13"></span>λογικὴ ζήτησις εἰς ἑκάτερον ἐπιχειρεῖσθαι δυναμένη, τινῶν
<span class="lb" data-page="6.10" data-line="14" id="l6.10.14"></span>μὲν τῆς περὶ τὸ σῶμα τέχνης ἁπάντων τὴν φυλακὴν εἶναι
<span class="lb" data-page="6.10" data-line="15" id="l6.10.15"></span>λεγόντων, τινῶν δὲ τῶν θερμαινόντων τε καὶ ψυχόντων,
<span class="lb" data-page="6.10" data-line="16" id="l6.10.16"></span>ὑγραινόντων καὶ ξηραινόντων μόνον· εἰ γὰρ τι θλῶν, ἢ
<span class="lb" data-page="6.10" data-line="17" id="l6.10.17"></span>τιτρῶσκον, ἤ τι τοιοῦθ’ ἕτερον ἐργαζόμενον ἐξίστησι τοῦ
<span class="pb" data-page="6.11" id="p6.11"></span>
<span class="lb" data-page="6.11" data-line="1" id="l6.11.1"></span>κατὰ φύσιν ἡμᾶς, οὐδεμιᾶς εἶναι τέχνης οὔτε γινώσκειν
<span class="lb" data-page="6.11" data-line="2" id="l6.11.2"></span>οὔτε φυλάττειν τὰ τοιαῦτα. ἐμοὶ δὲ περὶ μὲν τοιούτων
<span class="lb" data-page="6.11" data-line="3" id="l6.11.3"></span>προβλημάτων οὐ πρόκειται νῦν διαιρεῖν· ὅπερ δ’ ὁμολογούμενόν
<span class="lb" data-page="6.11" data-line="4" id="l6.11.4"></span>ἐστι παρ’ ἀμφοῖν ἐξ ἑτοίμου λαβὼν ἐπὶ τὸ προκείμενον
<span class="lb" data-page="6.11" data-line="5" id="l6.11.5"></span>ἐπάνειμι. τὸ μὲν γὰρ ἅπαντα τοῖς ἀνθρώποις γινώσκεσθαι
<span class="lb" data-page="6.11" data-line="6" id="l6.11.6"></span>τὰ τῷ τιτρώσκειν, ἢ θλᾷν, ἤ τι τοιοῦτον
<span class="lb" data-page="6.11" data-line="7" id="l6.11.7"></span>ἕτερον ἐργάζεσθαι βλάπτοντά τε καὶ διαφθείροντα τὴν
<span class="lb" data-page="6.11" data-line="8" id="l6.11.8"></span>ὑγείαν, οὐχ ἅπασι δὲ, ὅσα τῷ θερμαίνειν, ἢ ψύχειν, ἢ ξηραίνειν,
<span class="lb" data-page="6.11" data-line="9" id="l6.11.9"></span>ἢ ὑγραίνειν, ὡμολόγηται παρ’ ἀμφοῖν. οὐκοῦν
<span class="lb" data-page="6.11" data-line="10" id="l6.11.10"></span>οὐδ’ ἡμεῖς αὐτοῖς παρὰ μέλος τι πράττειν δόξομεν, εἰ τὰ
<span class="lb" data-page="6.11" data-line="11" id="l6.11.11"></span>γινωσκόμενα ἅπασιν ὑπερβάντες ἐπὶ τὰ μὴ γινωσκόμενα
<span class="lb" data-page="6.11" data-line="12" id="l6.11.12"></span>τὸν λόγον ἄγοιμεν. οὐ γάρ μοι πρόκειται τό γε <span class="milestone ed1page" data-n="4.222" data-unit="ed1page" id="ed1page.4.222"></span>νῦν
<span class="lb" data-page="6.11" data-line="13" id="l6.11.13"></span>εἶναι σοφιστικὰ ζητήματα διελθεῖν, ἀλλ’, ὡς ἄν τις ἥκιστα
<span class="lb" data-page="6.11" data-line="14" id="l6.11.14"></span>νοσήσειεν, ὑφηγεῖσθαι. πάλιν οὖν ἐπὶ τὴν οἰκείαν ἀρχὴν
<span class="lb" data-page="6.11" data-line="15" id="l6.11.15"></span>ἐπαναγάγωμεν τὸν λόγον, ἀναμνήσαντες ἀκριβέστερον ἔτι
<span class="lb" data-page="6.11" data-line="16" id="l6.11.16"></span>τῶν ὑποθέσεων αὐτῶν. <span class="milestone ed2page" data-n="6.44" data-unit="ed2page" id="ed2page.6.44"></span>τό τε γὰρ εἶναι τὴν ὑγείαν
<span class="lb" data-page="6.11" data-line="17" id="l6.11.17"></span>οὐχ ἁπλῶς εὐκρασίαν ἢ συμμετρίαν τῶν στοιχείων, ἐξ ὧν
<span class="pb" data-page="6.12" id="p6.12"></span>
<span class="lb" data-page="6.12" data-line="1" id="l6.12.1"></span>ἐγενόμεθα, καθάπερ οἵ πρὸ ἡμῶν ὀλίγου δεῖν ἅπαντες
<span class="lb" data-page="6.12" data-line="2" id="l6.12.2"></span>ἐνόμιζον, ἀλλὰ μόνην τὴν τῶν ὁμοιομερῶν σωμάτων, ἀποδεδειγμένον
<span class="lb" data-page="6.12" data-line="3" id="l6.12.3"></span>ἡμῖν ἐν ἑτέροις, ὑπόθεσις ἔστω πρὸς τὰ παρόντα·
<span class="lb" data-page="6.12" data-line="4" id="l6.12.4"></span>τό τε τῶν ὀργανικῶν σωμάτων τὴν ὑγίειαν ἐν διαπλάσει
<span class="lb" data-page="6.12" data-line="5" id="l6.12.5"></span>καὶ ἀριθμῷ καὶ πηλικότητι καὶ συνθέσει τῶν
<span class="lb" data-page="6.12" data-line="6" id="l6.12.6"></span>ὁμοιομερῶν συνίστασθαι, καὶ τοῦθ’ ὡσαύτως ὑποκείσθω
<span class="lb" data-page="6.12" data-line="7" id="l6.12.7"></span>προδεδειγμένον ἑτέρωθι. καὶ μὴν καὶ ὅτι ταῖς κατὰ φύσιν
<span class="lb" data-page="6.12" data-line="8" id="l6.12.8"></span>ἐνεργείαις ἡ ὑγιεινὴ κατασκευὴ κρίνεται, καὶ ὅτι τῆς ὑγιείας
<span class="lb" data-page="6.12" data-line="9" id="l6.12.9"></span>ἡ μὲν ἀρίστη τίς ἐστι, καὶ ὡς ἂν οὕτως τις εἴποι τελεία
<span class="lb" data-page="6.12" data-line="10" id="l6.12.10"></span>τε καὶ ἄκρα, ἡ δ’ οἷον ἐλλιπής τε καὶ οὐκ ἀκριβὴς οὐδὲ
<span class="lb" data-page="6.12" data-line="11" id="l6.12.11"></span>τελεία, ἥνπερ δὴ καὶ πλάτος ἔχειν πάμπολύ φαμεν, ὑποκείσθω
<span class="lb" data-page="6.12" data-line="12" id="l6.12.12"></span>καὶ ταῦθ’ ἡμῖν ἐν τῷδε, δι’ ἑτέρων τε ἤδη προαποδεδειγμένα
<span class="lb" data-page="6.12" data-line="13" id="l6.12.13"></span>καὶ νῦν οὐχ ἥκιστα δειχθησόμενα. μάλιστα
<span class="lb" data-page="6.12" data-line="14" id="l6.12.14"></span>δ’ ἀνεγνωκέναι βούλομαι τὸν ὁμιλήσοντα τοῖσδε τοῖς γράμμασι
<span class="lb" data-page="6.12" data-line="15" id="l6.12.15"></span>τὸ βιβλίον, ἐν ᾧ σκέπτομαι, τίνος ἐστὶ τέχνης μέρος
<span class="lb" data-page="6.12" data-line="16" id="l6.12.16"></span>τὸ ὑγιεινὸν, (ἐπιγράφεται δὲ Θρασύβουλος,) ἔτι δὲ καὶ τὸ
<span class="pb" data-page="6.13" id="p6.13"></span>
<span class="lb" data-page="6.13" data-line="1" id="l6.13.1"></span>περὶ τῆς ἀρίστης κατασκευῆς τοῦ σώματος ἡμῶν, ἔτι δὲ τὸ
<span class="lb" data-page="6.13" data-line="2" id="l6.13.2"></span>περὶ τῆς εὐεξίας. ἔστιν ἄμφω μικρὰ βιβλίδια, ἃ εἰ προαναγνούς
<span class="lb" data-page="6.13" data-line="3" id="l6.13.3"></span>τις ἐπὶ τόνδε τὸν λόγον ἀφίκοιτο, ῥᾷστα ἂν ἀκολουθήσειε
<span class="lb" data-page="6.13" data-line="4" id="l6.13.4"></span>τοῖς νῦν λεγομένοις. ὅτι δὲ καὶ τὸ περὶ τῶν
<span class="lb" data-page="6.13" data-line="5" id="l6.13.5"></span>καθ’ Ἱπποκράτη στοιχείων ἀναγκαῖόν ἐστιν εἰς τὰ παρόντα,
<span class="lb" data-page="6.13" data-line="6" id="l6.13.6"></span>πρότερον εἴρηται· καὶ γὰρ δὴ καὶ ἕπεται ἐκείνῳ τὸ περὶ
<span class="lb" data-page="6.13" data-line="7" id="l6.13.7"></span>τῆς ἀρίστης κατασκευῆς καὶ τὸ περὶ τῆς εὐεξίας.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg036.1st1K-grc1:1.8">
<span class="pb page1" data-page="6.37" id="p6.37"></span>
<span class="milestone ed1page page1" data-n="4.225" data-unit="ed1page" id="ed1page.4.225"></span>
<span class="milestone ed2page page1" data-n="6.51" data-unit="ed2page" id="ed2page.6.51"></span>
            <p>
<span class="lb" data-page="6.37" data-line="8" id="l6.37.8"></span>Ταῖς γοῦν τροφοῖς αἱ τῶν παιδίων κινήσεις
<span class="lb" data-page="6.37" data-line="9" id="l6.37.9"></span>ἔν τε λίκνοις καὶ σκίμποσι καὶ ταῖς σφῶν αὐτῶν ἀγκάλαις
<span class="lb" data-page="6.37" data-line="10" id="l6.37.10"></span><span class="milestone ed2page" data-n="6.52" data-unit="ed2page" id="ed2page.6.52"></span>ἐξεύρηνται. καί πως τοῦθ’ ἕτερον ἡμῖν σκέμμα
<span class="lb" data-page="6.37" data-line="11" id="l6.37.11"></span>πρὸς ὑγιείας τήρησιν ἀναγκαιότατον, Ἀσκληπιάδου μὲν ἄντικρυς
<span class="lb" data-page="6.37" data-line="12" id="l6.37.12"></span>κᾀκ τοῦ φανερωτάτου κατεγνωκότος γυμνασίων,
<span class="lb" data-page="6.37" data-line="13" id="l6.37.13"></span>Ἐρασιστράτου δὲ ἀτολμότερον μὲν ἀποφῃναμένου, τὴν δ’
<span class="lb" data-page="6.37" data-line="14" id="l6.37.14"></span>αὐτὴν Ἀσκληπιάδῃ γνώμην ἐνδεικνυμένου, τῶν δ’ ἄλλων
<span class="lb" data-page="6.37" data-line="15" id="l6.37.15"></span>σχεδὸν ἁπάντων ἰατρῶν ἐπαινούντων οὐ πρὸς εὐεξίαν μόνον,
<span class="lb" data-page="6.37" data-line="16" id="l6.37.16"></span>ἀλλὰ καὶ πρὸς ὑγίειαν αὐτά. τριττὰ δ’ ἐστὶ γένη τά
<span class="lb" data-page="6.37" data-line="17" id="l6.37.17"></span>γε πρῶτα τῶν γυμνασίων, ὅσαι περ καὶ αἱ τῶν κινήσεων
<span class="lb" data-page="6.37" data-line="18" id="l6.37.18"></span>διαφοραί· ἢ γὰρ ἐξ ἑαυτῶν, ἢ ὑφ’ ἑτέρων, ἢ διὰ
<span class="pb" data-page="6.38" id="p6.38"></span>
<span class="lb" data-page="6.38" data-line="1" id="l6.38.1"></span>φαρμάκων κινούμεθα. τὸ μὲν δὴ τρίτον εἶδος τῆς κινήσεως
<span class="lb" data-page="6.38" data-line="2" id="l6.38.2"></span>οὐδαμῶς ὑγιαίνουσι πρέπον· ἡ δ’ ὑφ’ ἑτέρου κίνησις
<span class="lb" data-page="6.38" data-line="3" id="l6.38.3"></span>ἐν τῷ πλεῖν, καὶ ἱππεύειν, καὶ ὀχεῖσθαι, καὶ, ὡς ἀρτίως
<span class="lb" data-page="6.38" data-line="4" id="l6.38.4"></span>λέλεκται, διά τε λίκνων καὶ σκιμπόδων καὶ ἀγκαλῶν γίνεται.
<span class="lb" data-page="6.38" data-line="5" id="l6.38.5"></span>τοῖς μὲν οὖν νεογενέσι παιδίοις οὔπω δεῖ κινήσεως
<span class="lb" data-page="6.38" data-line="6" id="l6.38.6"></span>τηλικαύτης, ἡλίκη διά τε τῶν ὀχημάτων καὶ πλοίων
<span class="lb" data-page="6.38" data-line="7" id="l6.38.7"></span>καὶ τοῖς ἱππαζομένοις γίνεται· τοῖς δ’ ἤδη τὸ τρίτον
<span class="lb" data-page="6.38" data-line="8" id="l6.38.8"></span>ἢ τὸ τέταρτον ἔτος ἀπὸ τῆς πρώτης γενέσεως ἄγουσιν
<span class="lb" data-page="6.38" data-line="9" id="l6.38.9"></span>ἐγχωρεῖ καὶ δι’ ὀχημάτων καὶ πλοίων κινεῖσθαι τὸ
<span class="lb" data-page="6.38" data-line="10" id="l6.38.10"></span>μέτρια· ἑπταετῆ δὲ γινόμενα τὰ παιδία καὶ τῶν
<span class="lb" data-page="6.38" data-line="11" id="l6.38.11"></span>ἰσχυροτέρων ἀνέχεται κινήσεων, ὥστε καὶ ἱππεύειν ἐθίζεσθαι.
<span class="lb" data-page="6.38" data-line="12" id="l6.38.12"></span>δι’ ἑαυτῶν δὲ κινεῖσθαι τὰ παιδία τηνικαῦτα
<span class="lb" data-page="6.38" data-line="13" id="l6.38.13"></span>δύναται πρῶτον, ὅταν ἕρπειν ἀπάρξηται, καὶ μᾶλλον, ἐπειδὰν
<span class="lb" data-page="6.38" data-line="14" id="l6.38.14"></span>βαδίζειν· μὴ βιάζεσθαι δὲ αὐτὰ πρὸ τοῦ δέοντος,
<span class="lb" data-page="6.38" data-line="15" id="l6.38.15"></span>ὅπως μὴ διαστραφείη τὰ κῶλα. δηλοῖ δὲ κᾀν τῷδε τῆς
<span class="lb" data-page="6.38" data-line="16" id="l6.38.16"></span>ἡλικίας, εἰς ὅσον ἡ φύσις ἡμῶν ᾠκείωται γυμνασίοις. οὐ
<span class="lb" data-page="6.38" data-line="17" id="l6.38.17"></span>γὰρ ἂν, οὐδ’ εἰ κατακλείσαις παιδία, οἷός τε εἴης κωλύειν
<span class="lb" data-page="6.38" data-line="18" id="l6.38.18"></span>διαθέειν τε καὶ σκιρτᾷν ὡσαύτως γε τοῖς πώλοις τε καὶ
<span class="pb" data-page="6.39" id="p6.39"></span>
<span class="lb" data-page="6.39" data-line="1" id="l6.39.1"></span>τοῖς μόσχοις. ἱκανὴ γὰρ ἡ φύσις ἐν ἅπασι τοῖς ζώοις
<span class="lb" data-page="6.39" data-line="2" id="l6.39.2"></span>ὁρμὰς οἰκείας ἐνθεῖναι πρὸς ὑγίειάν τε καὶ σωτηρίαν. ἀλλ’
<span class="lb" data-page="6.39" data-line="3" id="l6.39.3"></span>οἱ περὶ τὸν Ἀσκληπιάδην οὐδὲν τούτων ἐννοήσαντες ἐπὶ
<span class="lb" data-page="6.39" data-line="4" id="l6.39.4"></span>πολλῆς σχολῆς σοφίσματα πλέκουσιν, ἐπιδεικνύναι πειρώμενοι
<span class="lb" data-page="6.39" data-line="5" id="l6.39.5"></span>τὰ γυμνάσια μηδὲν εἰς ὑγίειαν συντελοῦντα. πρὸς
<span class="lb" data-page="6.39" data-line="6" id="l6.39.6"></span>ἐκείνους μὲν δὴ καὶ αὖθις εἰρήσεται τὰ εἰκότα, ὡς τῆς
<span class="lb" data-page="6.39" data-line="7" id="l6.39.7"></span>ἀδολεσχίας ἐπὶ τέλους εἰρησομένης· πρόκειται γάρ μοι νῦν
<span class="lb" data-page="6.39" data-line="8" id="l6.39.8"></span>οὐ σοφιστῶν ἀδολεσχίας<span class="milestone ed1page" data-n="4.226" data-unit="ed1page" id="ed1page.4.226"></span> ἐλέγχειν, ἀλλ’ αὐτὸ τὸ χρήσιμον
<span class="lb" data-page="6.39" data-line="9" id="l6.39.9"></span>εἰς ὑγίειαν ἐκδιδάσκειν. ἐπὶ δὲ τοὺς παῖδας ἐπάνειμι
<span class="lb" data-page="6.39" data-line="10" id="l6.39.10"></span>τοὺς ἄριστα κατεσκευασμένους τὰ σώματα. τούτους δὲ εἰκὸς
<span class="lb" data-page="6.39" data-line="11" id="l6.39.11"></span>εἶναί που καὶ τὸ τῆς ψυχῆς ἦθος ἀμέμπτους· ὡς, ὅσοι γε θυμικώτεροι
<span class="lb" data-page="6.39" data-line="12" id="l6.39.12"></span>τοῦ δέοντός εἰσιν, ἢ ἀθυμότεροι, ἢ εὐαισθητότεροι,
<span class="lb" data-page="6.39" data-line="13" id="l6.39.13"></span>ἢ ἀναισθητότεροί τινες, ἢ λιχνότεροι τοῦ προσήκοντος, ἀνάγκη
<span class="lb" data-page="6.39" data-line="14" id="l6.39.14"></span>τούτους οὐκ ὀρθῶς κεκρᾶσθαι τοῖς μέρεσιν ἐκείνοις τοῦ σώματος,
<span class="lb" data-page="6.39" data-line="15" id="l6.39.15"></span>οἷς ἐνεργοῦμεν ἕκαστα τῶν εἰρημένων. γέγραπται
<span class="lb" data-page="6.39" data-line="16" id="l6.39.16"></span>δὲ ὑπὲρ αὐτῶν ἐπὶ πλέον ἐν τοῖς περὶ τῶν Ἱπποκράτους καὶ
<span class="lb" data-page="6.39" data-line="17" id="l6.39.17"></span>Πλάτωνος δογμάτων ὑπομνήμασιν. ἀλλ’ ὅ γε νῦν ἡμῖν
<span class="lb" data-page="6.39" data-line="18" id="l6.39.18"></span>προκείμενος ἐν τῷ λόγῳ παῖς ἄριστός ἐστι τὰ πάντα.
<span class="pb" data-page="6.40" id="p6.40"></span>
<span class="lb" data-page="6.40" data-line="1" id="l6.40.1"></span>τούτου τοίνυν ἐπανορθοῦσθαι μὲν οὐδὲν χρὴ τῶν ἠθῶν
<span class="lb" data-page="6.40" data-line="2" id="l6.40.2"></span>τῆς ψυχῆς, φυλάττειν δ’, ὅπως μὴ διαφθαρῇ. φυλάττεται
<span class="lb" data-page="6.40" data-line="3" id="l6.40.3"></span>δὲ ἅπαν ὑπὸ τῶν αὐτῶν κατὰ γένος, ὑφ’ ὧν περ καὶ διαφθείρεται.
<span class="lb" data-page="6.40" data-line="4" id="l6.40.4"></span>διαφθείρεται δὲ τὸ τῆς ψυχῆς ἦθος ὑπὸ
<span class="lb" data-page="6.40" data-line="5" id="l6.40.5"></span>μοχθηρῶν ἐθισμῶν ἐν ἐδέσμασί τε καὶ πόμασι, καὶ γυμνασίοις,
<span class="lb" data-page="6.40" data-line="6" id="l6.40.6"></span>καὶ θεάμασι, καὶ ἀκούσμασι, καὶ τῇ συμπάσῃ μουσικῇ.
<span class="lb" data-page="6.40" data-line="7" id="l6.40.7"></span>τούτων τοίνυν ἁπάντων ἔμπειρον εἶναι χρὴ τὸν τὴν
<span class="lb" data-page="6.40" data-line="8" id="l6.40.8"></span>ὑγιεινὴν μετιόντα, καὶ μὴ νομίζειν, ὡς φιλοσόφῳ μόνῳ
<span class="lb" data-page="6.40" data-line="9" id="l6.40.9"></span>προσήκει πλάττειν ἦθος ψυχῆς· ἐκείνῳ μὲν γὰρ δι’ ἕτερόν
<span class="lb" data-page="6.40" data-line="10" id="l6.40.10"></span>τι μεῖζον τὴν αὐτῆς τῆς ψυχῆς ὑγίειαν, ἰατρῷ δὲ
<span class="lb" data-page="6.40" data-line="11" id="l6.40.11"></span>ὑπὲρ τοῦ μὴ ῥᾳδίως εἰς νόσους ὑποφέρεσθαι τὸ σῶμα. καὶ
<span class="lb" data-page="6.40" data-line="12" id="l6.40.12"></span>γὰρ θυμὸς καὶ κλαυθμὸς, καὶ ὀργὴ, καὶ λύπη, καὶ πλεῖον
<span class="lb" data-page="6.40" data-line="13" id="l6.40.13"></span>τοῦ δέοντος φροντὶς, ἀγρυπνία τε πολλὴ ἐπ’ αὐτοῖς γινομένη
<span class="lb" data-page="6.40" data-line="14" id="l6.40.14"></span>πυρετοὺς ἀνάπτουσι, καὶ νοσημάτων μεγάλων ἀρχαὶ καθίστανται,
<span class="lb" data-page="6.40" data-line="15" id="l6.40.15"></span><span class="milestone ed2page" data-n="6.53" data-unit="ed2page" id="ed2page.6.53"></span>ὥσπερ καὶ τοὐναντίον ἀργία διανοίας, καὶ
<span class="lb" data-page="6.40" data-line="16" id="l6.40.16"></span>ἄνοια, καὶ ψυχὴ παντάπασι ῥᾴθυμος ἀχροίας τε καὶ ἀτροφίας
<span class="lb" data-page="6.40" data-line="17" id="l6.40.17"></span>ἐργάζεται πολλὰς ἀῤῥωστίᾳ τῆς ἐμφύτου θερμότητος.
<span class="lb" data-page="6.40" data-line="18" id="l6.40.18"></span>χρὴ μὲν γὰρ φυλάττειν παντὸς μᾶλλον ἐν ὅροις ὑγιεινοῖς
<span class="pb" data-page="6.41" id="p6.41"></span>
<span class="lb" data-page="6.41" data-line="1" id="l6.41.1"></span>τὴν σύμφυτον ἡμῖν θερμότητα. φυλάττεται δὲ ὑπὸ τῶν
<span class="lb" data-page="6.41" data-line="2" id="l6.41.2"></span>συμμέτρων γυμνασίων, οὐ κατὰ τὸ σῶμα μόνον, ἀλλὰ κατὰ
<span class="lb" data-page="6.41" data-line="3" id="l6.41.3"></span>τὴν ψυχὴν γιγνομένων. αἱ δ’ ἄμετροι κινήσεις ἐν διαλογισμοῖς
<span class="lb" data-page="6.41" data-line="4" id="l6.41.4"></span>τε καὶ ἐπιθυμίαις καὶ θυμοῖς, αἱ μὲν ὑπερβάλλουσαι
<span class="lb" data-page="6.41" data-line="5" id="l6.41.5"></span>χολωδέστερον ἀποφαίνουσι τὸ ζῶον, αἱ δ’ ἐλλείπουσαι
<span class="lb" data-page="6.41" data-line="6" id="l6.41.6"></span>φλεγματικώτερον καὶ ψυχρότερον. καὶ δὴ καὶ ταῖς
<span class="lb" data-page="6.41" data-line="7" id="l6.41.7"></span>μὲν προτέραις ἕξεσιν οἵ τε πυρετοὶ καὶ ὅσα θερμότερα
<span class="lb" data-page="6.41" data-line="8" id="l6.41.8"></span>παθήματα, ταῖς δ’ ἑτέραις ἐμφράξεις καθ’ ἧπάρ τε καὶ
<span class="lb" data-page="6.41" data-line="9" id="l6.41.9"></span>σπλάγχνα, ἐπιληψίαι τε καὶ ἀποπληξίαι, καὶ συνελόντι
<span class="lb" data-page="6.41" data-line="10" id="l6.41.10"></span>φάναι, τὰ καταῤῥοϊκά τε καὶ ῥευματικὰ νοσήματα συμπίπτει
<span class="lb" data-page="6.41" data-line="11" id="l6.41.11"></span>πάντα. καὶ οὐκ ὀλίγους δ’ ἡμεῖς ἀνθρώπους νοσοῦντας
<span class="lb" data-page="6.41" data-line="12" id="l6.41.12"></span>ὅσα ἔτη διὰ τὸ τῆς ψυχῆς ἦθος ὑγιεινοὺς ἀπεδείξαμεν,
<span class="lb" data-page="6.41" data-line="13" id="l6.41.13"></span>ἐπανορθωσάμενοι τὴν ἀμετρίαν τῶν κινήσεων.
<span class="lb" data-page="6.41" data-line="14" id="l6.41.14"></span>οὐ σμικρὸς δὲ τοῦ λόγου μάρτυς καὶ ὁ πάτριος θεὸς ἡμῶν
<span class="lb" data-page="6.41" data-line="15" id="l6.41.15"></span>Ἀσκληπιὸς, οὐκ ὀλίγας ᾠδάς τε γράφεσθαι καὶ μίμους γελοίων
<span class="lb" data-page="6.41" data-line="16" id="l6.41.16"></span>καὶ μέλη τινὰ ποιεῖν ἐπιτάξας, οἷς αἱ τοῦ θυμοειδοῦς
<span class="lb" data-page="6.41" data-line="17" id="l6.41.17"></span>κινήσεις σφοδρότεραι γινόμεναι θερμοτέραν τοῦ δέοντος
<span class="lb" data-page="6.41" data-line="18" id="l6.41.18"></span>ἀπειργάζοντο τὴν κρᾶσιν τοῦ σώματος, ἑτέροις δέ τισιν,
<span class="pb" data-page="6.42" id="p6.42"></span>
<span class="lb" data-page="6.42" data-line="1" id="l6.42.1"></span>οὐκ ὀλίγοις οὐδὲ τούτοις, κυνηγετεῖν, καὶ ἱππάζεσθαι, καὶ
<span class="lb" data-page="6.42" data-line="2" id="l6.42.2"></span>ὁπλομαχεῖν. εὐθὺς δὲ τούτοις διωρίσατο τό τε τῶν κινήσεων
<span class="lb" data-page="6.42" data-line="3" id="l6.42.3"></span>εἶδος, οἷς τοῦτο προσέταξε, καὶ τὸ τῆς ὁπλίσεως,
<span class="lb" data-page="6.42" data-line="4" id="l6.42.4"></span>οἷς δι’ ὅπλων ἐκέλευσε τὰ γυμνάσια ποιεῖσθαι. οὐ γὰρ μόνον
<span class="lb" data-page="6.42" data-line="5" id="l6.42.5"></span>ἐπεγείρειν αὐτὸ τὸ θυμοειδὲς ἐβουλήθη, ἀῤῥωστότερον
<span class="lb" data-page="6.42" data-line="6" id="l6.42.6"></span>ὑπάρχον, ἀλλὰ καὶ μέτρον ὡρίσατο τῇ τῶν γυμνασίων ἰδέᾳ.
<span class="lb" data-page="6.42" data-line="7" id="l6.42.7"></span>οὐ γὰρ ὡσαύτως θήγεται τὸ θυμοειδὲς εἰς ἀγρίους σῦς, ἢ
<span class="lb" data-page="6.42" data-line="8" id="l6.42.8"></span>ἄρκτους, ἢ ταύρους, ἤ τι τῶν οὕτως ἀλκίμων θηρίων, ἢ
<span class="lb" data-page="6.42" data-line="9" id="l6.42.9"></span>ἐπὶ λαγωοὺς, ἢ δορκάδας, ἤ τι τῶν οὕτως δειλῶν, οὐδ’
<span class="lb" data-page="6.42" data-line="10" id="l6.42.10"></span>ὡσαύτως ἐπί τε τῆς κούφης ὁπλίσεως καὶ τῆς βαρείας,
<span class="lb" data-page="6.42" data-line="11" id="l6.42.11"></span>ὥσπερ οὐδὲ ἐν τῷ θέειν ὠκέως, ἢ μετρίως κινεῖσθαι, καὶ
<span class="lb" data-page="6.42" data-line="12" id="l6.42.12"></span>μετὰ τοῦ φιλονεικεῖν ἑτέροις, ἢ καθ’ ἑαυτόν. οὕτως καὶ
<span class="lb" data-page="6.42" data-line="13" id="l6.42.13"></span>τὸ μὲν κεκραγότων τῶν ἐγκελευομένων τε καὶ παροξυνόντων
<span class="lb" data-page="6.42" data-line="14" id="l6.42.14"></span>ἐπὶ τοὺς πόνους ἢ σιωπώντων οὐκ ὀλίγον διαφέρει. ἀλλὰ
<span class="lb" data-page="6.42" data-line="15" id="l6.42.15"></span>περὶ μὲν τούτων ἐν τοῖς ἔπειτα λόγοις ἐπὶ πλέον εἰρήσεται.
<span class="lb" data-page="6.42" data-line="16" id="l6.42.16"></span>τὰ δὲ σμικρὰ παιδία, τὰ τὴν ἀρίστην ἔχοντα κρᾶσιν, (ὑπὲρ
<span class="lb" data-page="6.42" data-line="17" id="l6.42.17"></span>τούτων γὰρ ὁ λόγος ἦν,) οὐκ ὀλίγης ἐπιμελείας δεῖται πρὸς
<span class="lb" data-page="6.42" data-line="18" id="l6.42.18"></span>τὸ μηδεμίαν ἐν αὐτοῖς τῆς ψυχῆς ἄμετρον γίνεσθαι κίνησιν·
<span class="pb" data-page="6.43" id="p6.43"></span>
<span class="lb" data-page="6.43" data-line="1" id="l6.43.1"></span>ἅτε γὰρ οὐδέπω λόγῳ χρώμενα, τῷ κλαίειν τε καὶ κεκραγέναι,
<span class="lb" data-page="6.43" data-line="2" id="l6.43.2"></span>καὶ θυμοῦσθαι, καὶ κινεῖν ἀτάκτως ἑαυτὰ διασημαίνει
<span class="lb" data-page="6.43" data-line="3" id="l6.43.3"></span>τὴν ἀνίαν. ἡμᾶς οὖν χρὴ στοχαζομένους, ὅτου δεῖται,
<span class="lb" data-page="6.43" data-line="4" id="l6.43.4"></span>παρέχειν ἑκάστοτε τοῦτο, πρὶν αὐξηθῆναι αὐτῶν τὴν
<span class="lb" data-page="6.43" data-line="5" id="l6.43.5"></span>λύπην, εἰς σφοδροτέραν τε καὶ ἄτακτον κίνησιν ὅλην ἐμβαλεῖν
<span class="lb" data-page="6.43" data-line="6" id="l6.43.6"></span>τὴν ψυχὴν ἅμα τῷ σώματι· ἤτοι γὰρ ἐξ ἑαυτῶν
<span class="lb" data-page="6.43" data-line="7" id="l6.43.7"></span>ὀδαξούμενα, ἢ πρός τινος ἔξωθεν ἀνιώμενα, ἢ ἀποπατεῖν
<span class="lb" data-page="6.43" data-line="8" id="l6.43.8"></span>ἢ οὐρεῖν, ἢ ἐσθίειν ἢ πίνειν ἐθέλοντα κλαίει τε καὶ κινεῖται
<span class="lb" data-page="6.43" data-line="9" id="l6.43.9"></span>πλημμελῶς, ὥσπερ σφαδάζοντα. γένοιτο δ’ ἄν ποτε
<span class="lb" data-page="6.43" data-line="10" id="l6.43.10"></span>καὶ θάλπους ἐπιθυμεῖν αὐτὰ κρύει ταλαιπωρούμενα, καὶ
<span class="lb" data-page="6.43" data-line="11" id="l6.43.11"></span>ἀναψύξεώς τινος ὑπὸ θάλπους ἀμέτρου διοχλούμενα, καί
<span class="lb" data-page="6.43" data-line="12" id="l6.43.12"></span>ποτε μὴ φέροντα τὸ πλῆθος τῶν ἐπιβεβλημένων ἱματίων·
<span class="lb" data-page="6.43" data-line="13" id="l6.43.13"></span>ἀνιᾷ γὰρ δὴ καὶ τοῦτο πολλὰ οὐ σμικρὰ, καὶ μάλιστα
<span class="lb" data-page="6.43" data-line="14" id="l6.43.14"></span>κατὰ τὰς ἐπιστροφὰς ὅλου τοῦ σώματος, ἢ τὰς τῶν κώλων
<span class="lb" data-page="6.43" data-line="15" id="l6.43.15"></span>κινήσεις. ἀλλὰ καὶ αὐτὸ τὸ ἡσυχάζειν ἐπὶ πλέον οὐ σμικρῶς
<span class="lb" data-page="6.43" data-line="16" id="l6.43.16"></span>λυπηρόν· οὐδενὸς γὰρ ἀμετρίᾳ χαίρει ζῶον οὐδὲν,
<span class="lb" data-page="6.43" data-line="17" id="l6.43.17"></span>ἀλλ’ ἀεὶ τοῦ συμμέτρου χρῄζει. σύμμετρον δὲ οὐχ ἓν ἅπασιν,
<span class="pb" data-page="6.44" id="p6.44"></span>
<span class="lb" data-page="6.44" data-line="1" id="l6.44.1"></span>ἀλλ’ ἐν τῷ πρός τι πᾶσα συμμετρία. <span class="milestone ed2page" data-n="6.54" data-unit="ed2page" id="ed2page.6.54"></span>διὸ χρὴ τὸν
<span class="lb" data-page="6.44" data-line="2" id="l6.44.2"></span>ἐπιμελούμενον ἀνατροφῆς παιδίων, στοχαστικὸν ἀκριβῶς
<span class="lb" data-page="6.44" data-line="3" id="l6.44.3"></span>ὑπάρχοντα τοῦ συμμέτρου τε καὶ οἰκείου, παρέχειν ἑκάστοτε
<span class="lb" data-page="6.44" data-line="4" id="l6.44.4"></span>τοῦτο, πρὶν αὐξηθεῖσαν αὐτῷ τὴν λύπην εἰς ἀμετρίαν
<span class="lb" data-page="6.44" data-line="5" id="l6.44.5"></span>κινήσεως ἐμβαλεῖν τό τε σῶμα καὶ τὴν ψυχήν· εἰ δ’ ἄρα ποτὲ
<span class="lb" data-page="6.44" data-line="6" id="l6.44.6"></span>καὶ λάθοι τὸ λυποῦν αὐξηθὲν, ἐπανορθοῦσθαι πειρᾶσθαι
<span class="lb" data-page="6.44" data-line="7" id="l6.44.7"></span>τὴν λύπην αὐτῷ τε τῷ παρέχειν αὐτίκα τὸ ἐπιθυμηθὲν,
<span class="lb" data-page="6.44" data-line="8" id="l6.44.8"></span>ἢ ἐκκόπτειν τὸ ἀνιῶν, ἔτι τε τῇ κινήσει τῇ διὰ τῶν ἀγκαλῶν
<span class="lb" data-page="6.44" data-line="9" id="l6.44.9"></span>καὶ τοῖς μέλεσι τῆς φωνῆς, οἷς εἰώθασιν αἱ σοφώτεραι
<span class="lb" data-page="6.44" data-line="10" id="l6.44.10"></span>τῶν τροφῶν χρῆσθαι. ἔγωγ’ οὖν ποτε, δι’ ὅλης ἡμέρας
<span class="lb" data-page="6.44" data-line="11" id="l6.44.11"></span>παιδίου κλαίοντός τε καὶ θυμουμένου, καὶ σφοδρῶς καὶ
<span class="lb" data-page="6.44" data-line="12" id="l6.44.12"></span>ἀτάκτως ἑαυτὸ μεταβάλλοντος, ἐξεῦρον τὸ λυποῦν, ἀπορουμένης
<span class="lb" data-page="6.44" data-line="13" id="l6.44.13"></span>τῆς τροφοῦ· ὡς γὰρ οὔτε πρὸς τὸν τιτθὸν ἐντεθειμένον,
<span class="lb" data-page="6.44" data-line="14" id="l6.44.14"></span>οὔτε προϊσχομένης αὐτὸ τῆς τρεφούσης, εἰ ἀποπατεῖν
<span class="lb" data-page="6.44" data-line="15" id="l6.44.15"></span>ἢ οὐρεῖν ἐθέλοι, καθίστατο, παρηγορεῖτο δ’ οὐδὲν,
<span class="lb" data-page="6.44" data-line="16" id="l6.44.16"></span>οὐδ’ ὁπόταν ἐν ταῖς ἀγκάλαις ἐνθεμένη κατακλίνειν ἐπιχειρήσειεν,
<span class="lb" data-page="6.44" data-line="17" id="l6.44.17"></span>ἐθεασάμην δὲ τὴν στρωμνὴν αὐτοῦ καὶ τὰ
<span class="pb" data-page="6.45" id="p6.45"></span>
<span class="lb" data-page="6.45" data-line="1" id="l6.45.1"></span>περιβλήματά τε καὶ ἀμφιέσματα ῥυπαρώτερα, καὶ αὐτὸ τὸ
<span class="lb" data-page="6.45" data-line="2" id="l6.45.2"></span>παιδίον ἤδη ῥυπῶν τε καὶ ἄλουτον, ἐκέλευσα λοῦσαί τε
<span class="lb" data-page="6.45" data-line="3" id="l6.45.3"></span>καὶ ἀποῤῥύψαι, καὶ τὴν στρωμνὴν ὑπαλλάξαι, καὶ πᾶσαν
<span class="lb" data-page="6.45" data-line="4" id="l6.45.4"></span>τὴν ἐσθῆτα καθαρωτέραν ἐργάσασθαι· καὶ τούτων γινομένων,
<span class="lb" data-page="6.45" data-line="5" id="l6.45.5"></span>αὐτίκα μὲν ἐπαύσατο τῶν ἀμέτρων κινήσεων, αὐτίκα
<span class="lb" data-page="6.45" data-line="6" id="l6.45.6"></span>δὲ καθύπνωσεν ἥδιστόν τε καὶ μακρότατον ὕπνον. εἰς δὲ
<span class="lb" data-page="6.45" data-line="7" id="l6.45.7"></span>τὸ καλῶς ἐστοχάσθαι πάντων τῶν ἀνιώντων τὸ παιδίον οὐκ
<span class="lb" data-page="6.45" data-line="8" id="l6.45.8"></span>ἀγχινοίας μόνον, ἀλλὰ καὶ τῆς περὶ τὸ τρεφόμενον αὐτὸ
<span class="lb" data-page="6.45" data-line="9" id="l6.45.9"></span>συνεχῶς ἐμπειρίας ἐστὶ χρεία.
</p>
          </article>

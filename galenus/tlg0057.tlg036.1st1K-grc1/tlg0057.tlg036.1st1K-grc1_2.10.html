<article xmlns="http://www.w3.org/1999/xhtml" id="urn:cts:greekLit:tlg0057.tlg036.1st1K-grc1:2.10">
<span class="pb page1" data-page="6.144" id="p6.144"></span>
<span class="milestone ed1page page1" data-n="4.241" data-unit="ed1page" id="ed1page.4.241"></span>
<span class="milestone ed2page page1" data-n="6.86" data-unit="ed2page" id="ed2page.6.86"></span>
            <p>
<span class="lb" data-page="6.144" data-line="1" id="l6.144.1"></span>Μεταβαίνειν δὲ καιρὸς ἐπὶ τὰ ταχέα χωρὶς
<span class="lb" data-page="6.144" data-line="2" id="l6.144.2"></span>εὐτονίας καὶ βίας. δρόμοι δ’ εἰσὶ ταῦτα, καὶ σκιομαχίαι,
<span class="lb" data-page="6.144" data-line="3" id="l6.144.3"></span>καὶ ἀκροχειρισμοὶ, καὶ τὸ διὰ τοῦ κωρύκου τε καὶ τῆς σμικρᾶς
<span class="lb" data-page="6.144" data-line="4" id="l6.144.4"></span>σφαίρας γυμνάσιον, ὅταν ἐκ διεστώτων τε καὶ διαθεόντων
<span class="lb" data-page="6.144" data-line="5" id="l6.144.5"></span>γίγνηται. τοιοῦτον δέ τι καὶ τὸ ἐκπλεθρίζειν, καὶ
<span class="lb" data-page="6.144" data-line="6" id="l6.144.6"></span>τὸ πιτυλίζειν. τὸ δὲ ἐκπλεθρίζειν ἐστὶν, ἐπειδάν τις ἐν
<span class="lb" data-page="6.144" data-line="7" id="l6.144.7"></span>πλέθρῳ πρόσω τε ἅμα καὶ ὀπίσω διαθέων ἐν μέρει πολλάκις
<span class="lb" data-page="6.144" data-line="8" id="l6.144.8"></span>ἐφ’ ἑκάτερα χωρὶς καμπῆς ἀφαιρῇ τοῦ μήκους ἑκάστοτε
<span class="lb" data-page="6.144" data-line="9" id="l6.144.9"></span>βραχὺ, καὶ τελευτῶν εἰς ἓν καταστῇ βῆμα· τὸ δὲ πιτυλίζειν,
<span class="lb" data-page="6.144" data-line="10" id="l6.144.10"></span>ἐπειδὰν ἐπ’ ἄκρων τῶν ποδῶν βεβηκὼς, ἀνατείνας
<span class="lb" data-page="6.144" data-line="11" id="l6.144.11"></span>τὼ χεῖρε, κινῇ τάχιστα, τὴν μὲν ὀπίσω φέρων, τὴν δὲ
<span class="lb" data-page="6.144" data-line="12" id="l6.144.12"></span>πρόσω. μάλιστα δὲ τοίχῳ προσιστάμενοι γυμνάζονται τοῦτο
<span class="lb" data-page="6.144" data-line="13" id="l6.144.13"></span>τὸ γυμνάσιον, ἵν’, εἰ καί ποτε σφάλλοιντο, προσαψάμενοι
<span class="lb" data-page="6.144" data-line="14" id="l6.144.14"></span>τοῦ τοίχου ῥᾳδίως ὀρθῶνται· καὶ οὕτω δὲ γυμναζομένων
<span class="lb" data-page="6.144" data-line="15" id="l6.144.15"></span>λανθάνει τε τὰ σφάλματα καὶ ἀσθενέστερον γίνεται τὸ
<span class="lb" data-page="6.144" data-line="16" id="l6.144.16"></span>γυμνάσιον. ὠκεῖαι δὲ κινήσεις εἰσὶν, οὐ μὴν βίαιοί γε, καὶ
<span class="lb" data-page="6.144" data-line="17" id="l6.144.17"></span>ὅσαι κατὰ παλαίστραν ἐπιτελοῦνται κυλινδουμένων ὀξέως
<span class="pb" data-page="6.145" id="p6.145"></span>
<span class="lb" data-page="6.145" data-line="1" id="l6.145.1"></span>καθ’ ἑτέρων τε καὶ καταμόνας. ἐγχωρεῖ δὲ καὶ ὀρθοὺς ἐνειλουμένους
<span class="lb" data-page="6.145" data-line="2" id="l6.145.2"></span>τε ἅμα καὶ μεταβάλλοντας ἐν τάχει τὸν πέλας
<span class="lb" data-page="6.145" data-line="3" id="l6.145.3"></span>ὀξὺ γυμνάσασθαι γυμνάσιον. ἐγχωρεῖ δὲ καὶ διὰ τῶν σκελῶν
<span class="lb" data-page="6.145" data-line="4" id="l6.145.4"></span>μόνων ὀρθὸν ἐφ’ ἑνὸς χωρίου γυμνάσασθαι γυμνάσιον
<span class="lb" data-page="6.145" data-line="5" id="l6.145.5"></span>ὀξὺ, πολλάκις μὲν εἰς τοὐπίσω μόνον ἀφαλλόμενον, ἔστιν
<span class="lb" data-page="6.145" data-line="6" id="l6.145.6"></span>ὅτε δὲ καὶ εἰς τοὔμπροσθεν ἀναφέροντα τῶν σκελῶν ἑκάτερον
<span class="lb" data-page="6.145" data-line="7" id="l6.145.7"></span>ἐν μέρει. καὶ μὲν δὴ καὶ διὰ τῶν χειρῶν ἔνεστιν ὀξὺ
<span class="lb" data-page="6.145" data-line="8" id="l6.145.8"></span>γυμνάσιον ὁμοιόῤῥοπον γυμνάσασθαι χωρὶς τοῦ κατέχειν
<span class="lb" data-page="6.145" data-line="9" id="l6.145.9"></span>ἁλτῆρας, ἐπισπεύδοντα τὰς κινήσεις αὐτῶν εἰς πυκνότητά
<span class="lb" data-page="6.145" data-line="10" id="l6.145.10"></span>τε ἅμα καὶ τάχος, εἴτε πὺξ ἐθέλοι τις, εἴτε χωρὶς πυγμῆς
<span class="lb" data-page="6.145" data-line="11" id="l6.145.11"></span>ἀναχθήσειεν ἁπλῶς. τοιοῦτον μὲν δὴ καὶ τὸ ταχὺ γυμνάσιόν
<span class="lb" data-page="6.145" data-line="12" id="l6.145.12"></span>ἐστιν, ἐν οἷς εἴπομεν εἴδεσιν ἀφωρισμένον. ἐπὶ δὲ τὸ
<span class="lb" data-page="6.145" data-line="13" id="l6.145.13"></span>σφοδρὸν ἰέναι καιρός. <span class="milestone ed2page" data-n="6.87" data-unit="ed2page" id="ed2page.6.87"></span>ἔστι δ’, ὡς εἴρηται, τοῦτο σύνθετον
<span class="lb" data-page="6.145" data-line="14" id="l6.145.14"></span>ἐξ εὐτόνου τε καὶ ταχέος. ὅσα γὰρ εὔτονα τῶν
<span class="lb" data-page="6.145" data-line="15" id="l6.145.15"></span>γυμνασίων εἴρηται, τούτοις ἅπασιν ὡς σφοδροῖς ἄν τις
<span class="lb" data-page="6.145" data-line="16" id="l6.145.16"></span>χρῷτο, κινήσεις ταχείας προστιθείς. οὐχ ἥκιστα δὲ καὶ τὰ
<span class="lb" data-page="6.145" data-line="17" id="l6.145.17"></span>τοιαῦτα γυμνάσια σφοδρὰ, σκάψαι, καὶ δισκεῦσαι, καὶ κινῆσαι,
<span class="lb" data-page="6.145" data-line="18" id="l6.145.18"></span>καὶ πηδῆσαι συνεχῶς, ἄνευ τοῦ διαναπαύσασθαι.
<span class="pb" data-page="6.146" id="p6.146"></span>
<span class="lb" data-page="6.146" data-line="1" id="l6.146.1"></span>οὕτω δὲ καὶ τὸ ἀκοντίζειν ὁτιοῦν τῶν βαρέων βελῶν συνείροντα
<span class="lb" data-page="6.146" data-line="2" id="l6.146.2"></span>τὴν ἐνέργειαν, ἢ βαρέσιν ὅπλοις ἐσκεπασμένον ἐνεργεῖν
<span class="lb" data-page="6.146" data-line="3" id="l6.146.3"></span>ὀξέως. ἀμέλει καὶ οἱ γυμναζόμενοι διά τινος τῶν
<span class="lb" data-page="6.146" data-line="4" id="l6.146.4"></span>τοιούτων ἀναπαύονται κατὰ βραχύ. καί σοι ἡ κατὰ τὸ
<span class="lb" data-page="6.146" data-line="5" id="l6.146.5"></span>συνεχές τε καὶ διαλεῖπον γυμνάσιον ἤδη πως γινωσκέσθω
<span class="lb" data-page="6.146" data-line="6" id="l6.146.6"></span>διαφορά. τὰ γὰρ εἰρημένα νῦν δὴ πάντα διαλείποντες μᾶλλον
<span class="lb" data-page="6.146" data-line="7" id="l6.146.7"></span>εἰς χρείαν ἄγουσι, καὶ μάλισθ’ ὅσα πόνοι τινές εἰσι καὶ
<span class="lb" data-page="6.146" data-line="8" id="l6.146.8"></span>ἔργα, μὴ μόνον γυμνάσια, καθάπερ τὸ ἐρέσσειν τε καὶ
<span class="lb" data-page="6.146" data-line="9" id="l6.146.9"></span>σκάπτειν. ὅσα δ’ ἀσθενέστερα τῶν γυμνασίων ἐστὶν, ἄνευ
<span class="lb" data-page="6.146" data-line="10" id="l6.146.10"></span>τοῦ διαναπαύεσθαι γίνεται μᾶλλον, ὥσπερ δολιχός τε καὶ αἱ
<span class="lb" data-page="6.146" data-line="11" id="l6.146.11"></span>ὁδοιπορίαι.
</p>
          </article>

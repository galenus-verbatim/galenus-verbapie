<article xmlns="http://www.w3.org/1999/xhtml" id="urn:cts:greekLit:tlg0057.tlg036.1st1K-grc1:2.11">
<span class="pb page1" data-page="6.146" id="p6.146"></span>
<span class="milestone ed1page page1" data-n="4.241" data-unit="ed1page" id="ed1page.4.241"></span>
<span class="milestone ed2page page1" data-n="6.87" data-unit="ed2page" id="ed2page.6.87"></span>
            <p>
<span class="lb" data-page="6.146" data-line="12" id="l6.146.12"></span>Ταῦτ’ οὖν ἅπαντα γυμνασίων ἐστὶν εἴδη,
<span class="lb" data-page="6.146" data-line="13" id="l6.146.13"></span>τάς τε νῦν εἰρημένας ἔχοντα διαφορὰς, καὶ πρὸς τούτοις
<span class="lb" data-page="6.146" data-line="14" id="l6.146.14"></span><span class="milestone ed1page" data-n="4.242" data-unit="ed1page" id="ed1page.4.242"></span>ἔτι τὸ τὰ μὲν ὀσφῦν μᾶλλον, ἢ χεῖρας, ἢ σκέλη διαπονεῖν,
<span class="lb" data-page="6.146" data-line="15" id="l6.146.15"></span>τὰ δὲ τὴν ῥάχιν ὅλην, ἢ τὸν θώρακα μόνον, ἢ τὸν
<span class="lb" data-page="6.146" data-line="16" id="l6.146.16"></span>πνεύμονα μόνον. βάδισις μέν γε καὶ δρόμος ἴδια σκελῶν
<span class="lb" data-page="6.146" data-line="17" id="l6.146.17"></span>γυμνάσια, ἀκροχειρισμοὶ δὲ καὶ σκιομαχία ἴδια χειρῶν,
<span class="lb" data-page="6.146" data-line="18" id="l6.146.18"></span>ὀσφύος δὲ τὸ ἐπικύπτειν τε καὶ ἀνακύπτειν συνεχῶς,
<span class="pb" data-page="6.147" id="p6.147"></span>
<span class="lb" data-page="6.147" data-line="1" id="l6.147.1"></span>ἢ αἴροντά τι βάρος ἀπὸ τῆς γῆς, ἢ ἐν ταῖν χειροῖν βαστάζοντά
<span class="lb" data-page="6.147" data-line="2" id="l6.147.2"></span>τι διαπαντός. ἔνιοι μὲν καταθέντες ἁλτῆρας ἐν τῷ
<span class="lb" data-page="6.147" data-line="3" id="l6.147.3"></span>πρόσθεν διεστῶτας ἀλλήλων ὀργυιὰν, εἶτ’ ἐν μέσῳ στάντες
<span class="lb" data-page="6.147" data-line="4" id="l6.147.4"></span>αὐτῶν, ἀναιροῦνται προκύπτοντες, τῇ μὲν δεξιᾷ χειρὶ τὸν
<span class="lb" data-page="6.147" data-line="5" id="l6.147.5"></span>ἐν τοῖς ἀριστεροῖς, τῇ δὲ ἀριστερᾷ τὸν ἐν τοῖς δεξιοῖς,
<span class="lb" data-page="6.147" data-line="6" id="l6.147.6"></span>καὶ αὖθις ἑκάτερον εἰς τὴν οἰκείαν κατατίθενται χώραν,
<span class="lb" data-page="6.147" data-line="7" id="l6.147.7"></span>καὶ τοῦτο δρῶσιν ἐφεξῆς πολλάκις ἀτρεμίζοντες τῇ βάσει.
<span class="lb" data-page="6.147" data-line="8" id="l6.147.8"></span>τὰ δὲ πλάγια μέρη τῆς ῥάχεως ἡ κίνησις ἥδε διαπονεῖ
<span class="lb" data-page="6.147" data-line="9" id="l6.147.9"></span>μᾶλλον, ὥσπερ ἡ προειρημένη τὰ κατ’ εὐθύ. θώρακος δὲ
<span class="lb" data-page="6.147" data-line="10" id="l6.147.10"></span>καὶ πνεύμονος αἱ μέγισται τῶν ἀναπνοῶν οἰκεῖα γυμνάσια,
<span class="lb" data-page="6.147" data-line="11" id="l6.147.11"></span>καθάπερ καὶ αἱ μέγισται φωναὶ, πρὸς τοῖς εἰρημένοις ἁπάντων
<span class="lb" data-page="6.147" data-line="12" id="l6.147.12"></span>τῶν φωνητικῶν ὀργάνων. εἴρηται δ’ ὁ κατάλογος αὐτῶν
<span class="lb" data-page="6.147" data-line="13" id="l6.147.13"></span>ἐν τοῖς περὶ φωνῆς ὑπομνήμασι. ἐπεὶ δ’ ἐνταῦθα τοῦ
<span class="lb" data-page="6.147" data-line="14" id="l6.147.14"></span>λόγου γεγόναμεν, οὐ χεῖρον ὑπὲρ ἁπάντων διελθεῖν τοῦ
<span class="lb" data-page="6.147" data-line="15" id="l6.147.15"></span>ζώου τῶν μορίων, ὅσα τε κινήσεις τινὰς ἐναργεῖς ἔχει καὶ
<span class="lb" data-page="6.147" data-line="16" id="l6.147.16"></span>ὅσα βραχείας τε καὶ ἀμαυρὰς, καὶ τίνα μὲν ἐξ ἑαυτῶν κινεῖται,
<span class="lb" data-page="6.147" data-line="17" id="l6.147.17"></span>τίνα δὲ ὑφ’ ἑτέρων· ἡ γὰρ τοιαύτη διαίρεσις οὐ
<span class="lb" data-page="6.147" data-line="18" id="l6.147.18"></span>σμικρὰν εὐπορίαν παρέξει τῷ γυμναστῇ πρὸς τὸ κινεῖν
<span class="pb" data-page="6.148" id="p6.148"></span>
<span class="lb" data-page="6.148" data-line="1" id="l6.148.1"></span>ἅπαντα τοῦ ζώου τὰ μόρια, ποτὲ μὲν ἐξ ἑαυτῶν τε καὶ
<span class="lb" data-page="6.148" data-line="2" id="l6.148.2"></span>κατὰ τὰς οἰκείας δυνάμεις, ἔστιν ὅτε δ’ ὑφ’ ἑτέρων τε καὶ
<span class="lb" data-page="6.148" data-line="3" id="l6.148.3"></span>δι’ ἑτέρων. αἱ γὰρ κατὰ προαίρεσιν ἐνέργειαι πᾶσαι μυῶν
<span class="lb" data-page="6.148" data-line="4" id="l6.148.4"></span>τε καὶ νεύρων καὶ τενόντων ἴδιαι κινήσεις εἰσίν· εἰ δὲ
<span class="lb" data-page="6.148" data-line="5" id="l6.148.5"></span>καὶ σφοδρότεραι γίγνοιντο, τὰ μὲν εἰρημένα μόρια πρῶτά τε
<span class="lb" data-page="6.148" data-line="6" id="l6.148.6"></span>καὶ μάλιστα γυμνάζουσι, κατὰ δὲ τὸ συμβεβηκὸς καὶ τὰς
<span class="lb" data-page="6.148" data-line="7" id="l6.148.7"></span>ἀρτηρίας. ὀστᾶ δὲ καὶ φλέβες καὶ σάρκες καὶ σύνδεσμοι
<span class="lb" data-page="6.148" data-line="8" id="l6.148.8"></span>καὶ τὰ ἄλλα σύμπαντα τοῦ ζώου μόρια συγκινοῦνται τοῖς
<span class="lb" data-page="6.148" data-line="9" id="l6.148.9"></span>προειρημένοις. αἱ δ’ ἄλλαι κινήσεις ἐν τοῖς τῶν ζώων σώμασιν,
<span class="lb" data-page="6.148" data-line="10" id="l6.148.10"></span>ὅσαι μὴ κατὰ κοινὴν προαίρεσιν, ἀλλ’ ἤτοι φυσικαί
<span class="lb" data-page="6.148" data-line="11" id="l6.148.11"></span>τινες, ἢ κατὰ τὰ τῆς ψυχῆς γίγνονται πάθη, διτταὶ μέν εἰσι
<span class="lb" data-page="6.148" data-line="12" id="l6.148.12"></span>κατὰ γένος· αἱ μὲν ἕτεραι καρδίας καὶ ἀρτηριῶν, αἱ δὲ
<span class="lb" data-page="6.148" data-line="13" id="l6.148.13"></span>ἕτεραι φλεβῶν τε καὶ ἥπατος ἐνέργειαι, <span class="milestone ed2page" data-n="6.88" data-unit="ed2page" id="ed2page.6.88"></span>πρῶτον μὲν
<span class="lb" data-page="6.148" data-line="14" id="l6.148.14"></span>τούτων καὶ μάλιστα, δεύτερον δὲ τῶν ἄλλων ἁπάντων μορίων,
<span class="lb" data-page="6.148" data-line="15" id="l6.148.15"></span>ἐπειδὴ πάντα τέτταρσι φυσικαῖς διοικεῖται δυνάμεσιν.
<span class="lb" data-page="6.148" data-line="16" id="l6.148.16"></span>ἡ μὲν δὴ τῶν ἀρτηριῶν τε καὶ τῆς καρδίας κίνησις οὐκ
<span class="lb" data-page="6.148" data-line="17" id="l6.148.17"></span>ἔστιν ὅτ’ ἐκλείπει τὸ πάμπαν, ἐπιτείνεται μέντοι καὶ ἀνίεται
<span class="lb" data-page="6.148" data-line="18" id="l6.148.18"></span>κατὰ μέγεθος καὶ σμικρότητα καὶ τάχος καὶ βραδυτῆτα
<span class="pb" data-page="6.149" id="p6.149"></span>
<span class="lb" data-page="6.149" data-line="1" id="l6.149.1"></span>καὶ σφοδρότητα καὶ ἀμυδρότητα παρὰ πολλὰς αἰτίας, ἃς
<span class="lb" data-page="6.149" data-line="2" id="l6.149.2"></span>συμπάσας μὲν ἐν τῇ περὶ τῶν ἐν τοῖς σφυγμοῖς αἰτιῶν
<span class="lb" data-page="6.149" data-line="3" id="l6.149.3"></span>πραγματείᾳ διῆλθον, ἀρκεῖ δ’ ἐν τῷ παρόντι τὰ κεφάλαια
<span class="lb" data-page="6.149" data-line="4" id="l6.149.4"></span>μόνον αὐτῶν εἰπεῖν τὰ πρῶτα. μία μὲν οὖν αἰτία
<span class="lb" data-page="6.149" data-line="5" id="l6.149.5"></span>τῆς μεταβολῆς τῶν σφυγμῶν ἐστιν αὔξησίς τε καὶ μείωσις
<span class="lb" data-page="6.149" data-line="6" id="l6.149.6"></span>τῆς ἐμφύτου θερμότητος, ἑτέρα δὲ ἡ κατὰ τὴν ποσότητα
<span class="lb" data-page="6.149" data-line="7" id="l6.149.7"></span>τοῦ ψυχικοῦ πνεύματος ἀλλοίωσις, τρίτη δὲ ἡ κατὰ τὴν
<span class="lb" data-page="6.149" data-line="8" id="l6.149.8"></span>τῆς δυνάμεως εὐρωστίαν τε καὶ ἀῤῥωστίαν, τετάρτη δὲ ἡ
<span class="lb" data-page="6.149" data-line="9" id="l6.149.9"></span>κατὰ τὰ τῶν ὀργάνων πάθη. ἀλλὰ περὶ μὲν ταύτης οὐ
<span class="lb" data-page="6.149" data-line="10" id="l6.149.10"></span>νῦν διδάσκειν καιρός· ἤδη γὰρ νοσεῖν ἀνάγκη τὸ ζῶον ἐν
<span class="lb" data-page="6.149" data-line="11" id="l6.149.11"></span>τοῖς τοιούτοις πάθεσιν· αἱ δὲ ἄλλαι πᾶσαι τῶν σφυγμῶν
<span class="lb" data-page="6.149" data-line="12" id="l6.149.12"></span>ἀλλοιώσεις καὶ ἐν τοῖς ὑγιαίνουσι γίγνονται. παρὰ μὲν τὴν
<span class="lb" data-page="6.149" data-line="13" id="l6.149.13"></span>αὔξησίν τε καὶ μείωσιν τῆς ἐμφύτου θερμότητος ἥ τε παρὰ
<span class="lb" data-page="6.149" data-line="14" id="l6.149.14"></span>τὰς ὥρας καὶ τροφὰς καὶ πόματα καὶ λουτρὰ καὶ τρίψεις
<span class="lb" data-page="6.149" data-line="15" id="l6.149.15"></span>καὶ ὕπνους καὶ ἐγρηγόρσεις, ἔτι τε τὰ ψυχικὰ πάθη καὶ
<span class="lb" data-page="6.149" data-line="16" id="l6.149.16"></span>τὰς κατὰ προαίρεσιν ἐνεργείας· ἡ δὲ παρὰ τὴν τοῦ ψυχικοῦ
<span class="lb" data-page="6.149" data-line="17" id="l6.149.17"></span>πνεύματος ἀλλοίωσιν ἐν ταῖς τῶν καθ’ ὁρμὴν κινήσεων
<span class="lb" data-page="6.149" data-line="18" id="l6.149.18"></span>διαφοραῖς ἡ δὲ παρὰ τὴν τῆς δυνάμεως εὐρωστίαν τε καὶ
<span class="pb" data-page="6.150" id="p6.150"></span>
<span class="lb" data-page="6.150" data-line="1" id="l6.150.1"></span>ἀῤῥωστίαν ἐν ταῖς εὐκρασίαις τε καὶ δυσκρασίαις αὐτοῦ τοῦ
<span class="lb" data-page="6.150" data-line="2" id="l6.150.2"></span>σώματος τῆς τε καρδίας καὶ τῶν ἀρτηριῶν. αἱ δὲ τῶν
<span class="lb" data-page="6.150" data-line="3" id="l6.150.3"></span>φλεβῶν ἐνέργειαι σὺν καὶ τοῖς ἄλλοις ἅπασιν ὀργάνοις,
<span class="lb" data-page="6.150" data-line="4" id="l6.150.4"></span>ὅσα περὶ τὴν τῆς τροφῆς οἰκονομίαν ὑπὸ τῆς φύσεως ἐγένετο,
<span class="lb" data-page="6.150" data-line="5" id="l6.150.5"></span>κατὰ τὰς ἐδωδάς τε καὶ πόσεις, ἀναδόσεις τε καὶ
<span class="lb" data-page="6.150" data-line="6" id="l6.150.6"></span>πέψεις καὶ θρέψεις ἀλλοιοῦνται· μέρος δέ τι ταύταις ἐστὶν
<span class="lb" data-page="6.150" data-line="7" id="l6.150.7"></span>κᾀν ταῖς ἀρτηρίαις. ὅσαι δὲ τῶν κινήσεων οὐκ εἰσὶν ἐνέργειαι,
<span class="lb" data-page="6.150" data-line="8" id="l6.150.8"></span>τριττὴ τούτων ἡ διαφορά· τινὲς μὲν γὰρ ἐξ ἑαυτῶν
<span class="lb" data-page="6.150" data-line="9" id="l6.150.9"></span>τοῖς ζώοις ἐγγίνονται, τινὲς δὲ ἔξωθεν προσέρχονται, τινὲς
<span class="lb" data-page="6.150" data-line="10" id="l6.150.10"></span>δὲ ὑπὸ φαρμάκων καταναγκάζονται. ἐξ ἑαυτῶν μὲν, ἃς ἔμπροσθεν
<span class="lb" data-page="6.150" data-line="11" id="l6.150.11"></span>εἶπον· ἔξωθεν δὲ κατὰ τοὺς πλοῦς, καὶ τὰς
<span class="lb" data-page="6.150" data-line="12" id="l6.150.12"></span>ἱππασίας, καὶ τὰς αἰωρήσεις, ὅσαι τ’ ἐκ τῶν ὀχημάτων
<span class="lb" data-page="6.150" data-line="13" id="l6.150.13"></span>γίγνονται, καὶ ὅσαι διὰ σκιμπόδων ἐκκρεμαμένων, ἢ
<span class="lb" data-page="6.150" data-line="14" id="l6.150.14"></span>λίκνων σειομένων, ἢ ἐν ταῖς τροφῶν ἀγκάλαις τοῖς βρέφεσιν.
<span class="lb" data-page="6.150" data-line="15" id="l6.150.15"></span>ἐκ δὲ τῶν ἔξωθεν κινήσεων εἴη ἂν καὶ ἡ ἀνάτριψις,
<span class="lb" data-page="6.150" data-line="16" id="l6.150.16"></span>εἴθ’ οὕτως τις αὐτὴν ὀνομάζειν ὁμοίως τοῖς παλαιοῖς,
<span class="lb" data-page="6.150" data-line="17" id="l6.150.17"></span>εἴτε καὶ χωρὶς τῆς ἀνά προθέσεως ὡσαύτως τοῖς
<span class="lb" data-page="6.150" data-line="18" id="l6.150.18"></span>νεωτέροις βούλοιτο· διαφέρει γὰρ οὐδὲν εἰς τὰ παρόντα.
<span class="pb" data-page="6.151" id="p6.151"></span>
<span class="lb" data-page="6.151" data-line="1" id="l6.151.1"></span>ἔνιαι μέντοι κινήσεις εἰσὶ μικταὶ, καθάπερ καὶ αἱ ἱππασίαι.
<span class="lb" data-page="6.151" data-line="2" id="l6.151.2"></span>οὐ γὰρ, ὥσπερ ἐν τοῖς ὀχήμασι, καὶ μάλιστα ἐν οἷς κατακλίναντες
<span class="lb" data-page="6.151" data-line="3" id="l6.151.3"></span>ἀτρεμίζομεν, οὕτω κᾀν τοῖς τῶν ἵππων ὀχήμασι συμπίπτει
<span class="lb" data-page="6.151" data-line="4" id="l6.151.4"></span>σείεσθαι μόνον ὑπὸ τοῦ φέροντος, ἐνεργοῦντα μηδὲν,
<span class="lb" data-page="6.151" data-line="5" id="l6.151.5"></span>ἀλλὰ τὴν ῥάχιν ὄρθιον ἀπευθύνειν χρὴ, καὶ τοῖς
<span class="lb" data-page="6.151" data-line="6" id="l6.151.6"></span>μηροῖς ἀμφοτέροις ἀκριβῶς ἔχεσθαι τῶν πλευρῶν τοῦ ἵππου,
<span class="lb" data-page="6.151" data-line="7" id="l6.151.7"></span>καὶ τετάσθαι τὰ σκέλη, καὶ προορᾶσθαι τὰ πρόσθεν· ἐν
<span class="lb" data-page="6.151" data-line="8" id="l6.151.8"></span>τούτῳ γὰρ καὶ ἡ ὄψις γυμνάζεται, καὶ ὁ τράχηλος πονεῖ.
<span class="lb" data-page="6.151" data-line="9" id="l6.151.9"></span>μάλιστα δ’ ἐν τῷ τοιούτῳ γυμνασίῳ σείεται τὰ σπλάγχνα·
<span class="lb" data-page="6.151" data-line="10" id="l6.151.10"></span>σείεται μὴν οὐδὲν ἧττον τὰ σπλάγχνα καὶ τοῖς ἁλλομένοις,
<span class="lb" data-page="6.151" data-line="11" id="l6.151.11"></span>ἐν μέντοι ταῖς ἐπὶ τῶν ὀχημάτων αἰωρήσεσιν ἧττον.
<span class="lb" data-page="6.151" data-line="12" id="l6.151.12"></span>ὥστε, εἴ τις ἐθέλοι τὰ κάτω φρενῶν σπλάγχνα κινῆσαι
<span class="lb" data-page="6.151" data-line="13" id="l6.151.13"></span>βιαιότερον, ἐπί τε τοὺς εἰρημένους ἡκέτω πόνους
<span class="lb" data-page="6.151" data-line="14" id="l6.151.14"></span>καὶ πρὸς τούτοις ὅσα διὰ τῆς τῶν ἁμμάτων
<span class="lb" data-page="6.151" data-line="15" id="l6.151.15"></span>περιθέσεως τρίβουσι. χρὴ δ’ ὄπισθεν εἶναι τὸν τρίβοντα,
<span class="lb" data-page="6.151" data-line="16" id="l6.151.16"></span>περιφέροντα τὼ χεῖρε ποτὲ μὲν ἐπ’ ἀριστερὰ, ποτὲ
<span class="lb" data-page="6.151" data-line="17" id="l6.151.17"></span>δ’ ἐπὶ δεξιὰ, συνεπικλινόμενα πρὸς ταῦτα καὶ τριβόμενα.
<span class="lb" data-page="6.151" data-line="18" id="l6.151.18"></span>συγκινοῦσι μέν πως τὰ κάτω τῶν φρενῶν σπλάγχνα
<span class="pb" data-page="6.152" id="p6.152"></span>
<span class="lb" data-page="6.152" data-line="1" id="l6.152.1"></span><span class="milestone ed2page" data-n="6.89" data-unit="ed2page" id="ed2page.6.89"></span>καὶ αἱ μέγισται τῶν ἀναπνοῶν τε καὶ φωνῶν, ὥσπερ
<span class="lb" data-page="6.152" data-line="2" id="l6.152.2"></span>γε καὶ αἱ ἐκφυσήσεις αἵ τε καταμόνας γιγνόμεναι καὶ αἱ
<span class="lb" data-page="6.152" data-line="3" id="l6.152.3"></span>μετὰ καταλήψεως ἐν αὐλήσεσί τε καὶ φωναῖς, καὶ αὐτὴ δ’
<span class="lb" data-page="6.152" data-line="4" id="l6.152.4"></span>ἡ κατάληψις τοῦ πνεύματος γυμνάσιόν ἐστιν οὐχ ἧττον
<span class="lb" data-page="6.152" data-line="5" id="l6.152.5"></span>τῶν κατ’ ἐπιγάστριον ἢ τῶν κατὰ θώρακα μυῶν. ἀλλὰ
<span class="lb" data-page="6.152" data-line="6" id="l6.152.6"></span>περὶ μὲν ταύτης αὖθις εἰρήσεται· πρὸς γὰρ ταῖς εἰρημέναις
<span class="lb" data-page="6.152" data-line="7" id="l6.152.7"></span>ἄρτι καὶ ἄλλην οὐ σμικρὰν χρείαν ἔχει, ἧς ἕνεκεν ἐπὶ
<span class="lb" data-page="6.152" data-line="8" id="l6.152.8"></span>τελευτῇ τῶν γυμνασίων αὐτὴν παραλαμβάνομεν. ἐπὶ δὲ τὸ
<span class="lb" data-page="6.152" data-line="9" id="l6.152.9"></span>προκείμενον ἐπανιτέον, ὡς πολλαὶ τῶν ἐγγινομένων κινήσεων
<span class="lb" data-page="6.152" data-line="10" id="l6.152.10"></span>τοῖς τοῦ ζώου μορίοις οὔτ’ ἐνέργειαι τῶν μορίων αὐτῶν
<span class="lb" data-page="6.152" data-line="11" id="l6.152.11"></span>εἰσιν, οὔτ’ ἐνεργείαις ἀκολουθοῦσιν, ἀλλ’ ὑφ’ ἑτέρων
<span class="lb" data-page="6.152" data-line="12" id="l6.152.12"></span>τε καὶ δι’ ἑτέρων ἀποτελοῦνται, ὡς ἐπὶ τῶν ὀχουμένων
<span class="lb" data-page="6.152" data-line="13" id="l6.152.13"></span>γίγνονται, καὶ πλεόντων, καὶ τριβομένων, καὶ καθαιρομένων
<span class="lb" data-page="6.152" data-line="14" id="l6.152.14"></span>ὑπὸ φαρμάκων ἐμετηρίων τε καὶ ὑπηλάτων. ἀλλ’ ἡ τοιαύτη
<span class="lb" data-page="6.152" data-line="15" id="l6.152.15"></span>κίνησις οὐκ ἔστι τῆς ὑγιεινῆς πραγματείας, αἱ δ’
<span class="lb" data-page="6.152" data-line="16" id="l6.152.16"></span>ἄλλαι πᾶσαι, καὶ μάλιστα ἡ διὰ τρίψεως ἀναγκαιοτάτη
<span class="lb" data-page="6.152" data-line="17" id="l6.152.17"></span>γινώσκεσθαι τοῖς ὑγιεινοῖς. τῆς γὰρ τούτων τέχνης ἐστὶν
<span class="pb" data-page="6.153" id="p6.153"></span>
<span class="lb" data-page="6.153" data-line="1" id="l6.153.1"></span>ἁπασῶν τῶν κινήσεων ἐπίστασθαι τὰς δυνάμεις, ὥσπερ, οἶμαι,
<span class="lb" data-page="6.153" data-line="2" id="l6.153.2"></span>τῶν τεχνικῶν αὐτῶν ἁπάσας τὰς κατὰ μέρος· ἐκεῖνοι
<span class="lb" data-page="6.153" data-line="3" id="l6.153.3"></span>μὲν γὰρ τῆς κατὰ τὴν ὕλην ποικιλίας, ὁ γυμναστὴς δὲ τῆς
<span class="lb" data-page="6.153" data-line="4" id="l6.153.4"></span>δυνάμεως αὐτῶν ἔχει τὴν γνῶσιν. εἰ γοῦν τίς με κελεύσειεν
<span class="lb" data-page="6.153" data-line="5" id="l6.153.5"></span>ὁπλομαχικὰς κινήσεις ἢ ἕτερον διδάσκειν, ἢ αὐτὸν
<span class="lb" data-page="6.153" data-line="6" id="l6.153.6"></span>εὐρύθμως κινεῖσθαι, οὐκ ἂν δυναίμην καλῶς ἐνεργῆσαι
<span class="lb" data-page="6.153" data-line="7" id="l6.153.7"></span>μίαν <span class="milestone ed1page" data-n="4.243" data-unit="ed1page" id="ed1page.4.243"></span>ἐξ αὐτῶν τὴν ἐπιτυχοῦσαν· εἰ μέντοι παρείην
<span class="lb" data-page="6.153" data-line="8" id="l6.153.8"></span>τινὶ τῶν ὁπλομαχικῶν ἐνεργοῦντι, καὶ τίνα δύναμιν ἑκάστη
<span class="lb" data-page="6.153" data-line="9" id="l6.153.9"></span>τῶν ἐνεργειῶν ἔχει, καὶ τί μάλιστα μόριον ἐκπονεῖ, πάντων
<span class="lb" data-page="6.153" data-line="10" id="l6.153.10"></span>ἄν ἐκείνων ἀκριβέστερον εἰδείην. μᾶλλον δ’, εἰ χρὴ τἀληθὲς
<span class="lb" data-page="6.153" data-line="11" id="l6.153.11"></span>εἰπεῖν, ὁ μὲν ὁπλομαχικὸς οὐδὲν ἂν εἴποι τῆς δυνάμεως
<span class="lb" data-page="6.153" data-line="12" id="l6.153.12"></span>αὐτῶν, ὁ δὲ τὴν περὶ τὰ γυμνάσια τέχνην ἐπιστάμενος
<span class="lb" data-page="6.153" data-line="13" id="l6.153.13"></span>ἀκριβῶς ἁπάσας διαγνώσεται, πρὸς ὡρισμένους σκοποὺς
<span class="lb" data-page="6.153" data-line="14" id="l6.153.14"></span>ἀναφέρων. ἢ γὰρ βίαιοί τινές εἰσι, καὶ βαρεῖαι, καὶ εὔτονοι,
<span class="lb" data-page="6.153" data-line="15" id="l6.153.15"></span>ἢ κοῦφαι, καὶ ταχεῖαι, καὶ σύντονοι, ἢ βίαιοί τε
<span class="lb" data-page="6.153" data-line="16" id="l6.153.16"></span>ἅμα καὶ ὀξεῖαι. ταῦτα οὖν γνωρίσεις ῥᾳδίως ἐν αὐτῷ
<span class="lb" data-page="6.153" data-line="17" id="l6.153.17"></span>τῷ θεάσασθαι γινόμενα, καὶ πρὸς τούτοις ἔτι, τίνες
<span class="lb" data-page="6.153" data-line="18" id="l6.153.18"></span>μὲν ἐνέργειαι σκέλη μᾶλλον, ἢ χεῖρας, ἢ θώρακα,
<span class="pb" data-page="6.154" id="p6.154"></span>
<span class="lb" data-page="6.154" data-line="1" id="l6.154.1"></span>τίνες δ’ ὀσφῦν, ἢ κεφαλὴν, ἢ ῥάχιν, ἢ γαστέρα, τίνες
<span class="lb" data-page="6.154" data-line="2" id="l6.154.2"></span>δ’ ὁτιοῦν ἄλλο μέρος ὑπὲρ τἄλλα διαπονοῦσιν. ὁ μὲν
<span class="lb" data-page="6.154" data-line="3" id="l6.154.3"></span>γὰρ ὁπλομαχικὸς εὐρύθμως μὲν ἐνεργήσει κινήσεις ταχείας,
<span class="lb" data-page="6.154" data-line="4" id="l6.154.4"></span>εἰ οὕτως ἔτυχεν, εὐτόνους τε ἅμα καὶ βαρείας,
<span class="lb" data-page="6.154" data-line="5" id="l6.154.5"></span>οὐ μὴν ὅτι γε πυκνοῦσιν καὶ ἰσχναίνουσιν αἱ τοιαῦται κινήσεις
<span class="lb" data-page="6.154" data-line="6" id="l6.154.6"></span>οἶδεν, ὥσπερ οὐδ’ ὅτι σαρκοῦσί τε καὶ ἀραιοῦσιν
<span class="lb" data-page="6.154" data-line="7" id="l6.154.7"></span>αἱ βραδύτεραι. κατὰ δὲ τὸν αὐτὸν τρόπον ἐνεργήσει μέν
<span class="lb" data-page="6.154" data-line="8" id="l6.154.8"></span>ποτε κινήσεις εὐτόνους τε ἅμα καὶ βραδείας καὶ βαρείας,
<span class="lb" data-page="6.154" data-line="9" id="l6.154.9"></span>οὐ μὴν ὅτι γε ῥώμην αὗται καὶ βάρος σώματος κατασκευάζουσιν
<span class="lb" data-page="6.154" data-line="10" id="l6.154.10"></span>οἶδεν. οὕτω δὲ καὶ ὁ ἡνίοχος ἐνεργήσει μὲν
<span class="lb" data-page="6.154" data-line="11" id="l6.154.11"></span>ἁπάσας τὰς κατὰ μέρος ἐνεργείας εὐρυθμότατά τε ἅμα
<span class="lb" data-page="6.154" data-line="12" id="l6.154.12"></span>καὶ τῇ χρείᾳ συμφορώτατα, ποῖαι δ’ αὐτῶν ἤτοι λεπτύνουσιν,
<span class="lb" data-page="6.154" data-line="13" id="l6.154.13"></span>ἢ σαρκοῦσιν, ἢ ῥώμην ἢ συντονίαν ἀποτελοῦσιν,
<span class="lb" data-page="6.154" data-line="14" id="l6.154.14"></span>ἢ μαλακὸν, ἢ σκληρὸν, ἢ πυκνὸν, ἢ ἀραιὸν ἐργάζονται
<span class="lb" data-page="6.154" data-line="15" id="l6.154.15"></span>τὸ σῶμα, παντάπασιν ἀγνοεῖ. κατὰ δὲ τὸν αὐτὸν τρόπον
<span class="lb" data-page="6.154" data-line="16" id="l6.154.16"></span>ὁ σφαιριστικὸς ἁπάσας μὲν ἐπίσταται τὰς τῆς σφαίρας βολάς
<span class="lb" data-page="6.154" data-line="17" id="l6.154.17"></span>τε καὶ λήψεις, οὐ μὴν ἥντινά γε διάθεσιν ἑκάστη
<span class="lb" data-page="6.154" data-line="18" id="l6.154.18"></span>τῷ σώματι περιποιεῖ. οὕτω καὶ ὁ παιδοτρίβης ἁπασῶν
<span class="lb" data-page="6.154" data-line="19" id="l6.154.19"></span>μὲν τῶν κατὰ παλαίστραν ἐνεργειῶν ἐπιστήμων ἐστὶν, ὅ τι
<span class="pb" data-page="6.155" id="p6.155"></span>
<span class="lb" data-page="6.155" data-line="1" id="l6.155.1"></span>δὲ ἑκάστη πέφυκε δρᾷν, ἀγνοεῖ. καὶ συλλήβδην εἰπεῖν
<span class="lb" data-page="6.155" data-line="2" id="l6.155.2"></span>ἅπαντες ἄνθρωποι τεχνῖταί τε καὶ ἄτεχνοι, διὰ τῶν σωμάτων
<span class="lb" data-page="6.155" data-line="3" id="l6.155.3"></span>ἐνεργοῦντες, ἀγνοοῦσι τῶν ἐνεργειῶν τὰς δυνάμεις, ὀρχησταὶ,
<span class="lb" data-page="6.155" data-line="4" id="l6.155.4"></span>ναυτίλοι, τέκτονες, ἁλιεῖς, γεωργοὶ, χαλκεῖς, οἰκοδόμοι,
<span class="lb" data-page="6.155" data-line="5" id="l6.155.5"></span>σκυτοτόμοι, πάντες ἁπλῶς οἵ τι πράττοντες. <span class="milestone ed2page" data-n="6.90" data-unit="ed2page" id="ed2page.6.90"></span>ἀλλ’
<span class="lb" data-page="6.155" data-line="6" id="l6.155.6"></span>ὁ γυμναστικὸς, ἀφ’ ὧν εἶπον ὀλίγον ἔμπροσθεν ὁρμώμενος,
<span class="lb" data-page="6.155" data-line="7" id="l6.155.7"></span>εἰ καὶ νῶν πρῶτον εἴη θεώμενος ἡντιναοῦν ἐνέργειαν, οὐκ
<span class="lb" data-page="6.155" data-line="8" id="l6.155.8"></span>ἀγνοήσει τὴν δύναμιν αὐτῆς. οἷον αὐτίκα τῶν ὀρχηστῶν αἱ
<span class="lb" data-page="6.155" data-line="9" id="l6.155.9"></span>σύντονοι κινήσεις, ἐν αἷς ἅλλονται μέγιστα, καὶ περιδινοῦνται
<span class="lb" data-page="6.155" data-line="10" id="l6.155.10"></span>στρεφόμενοι τάχιστα, καὶ ὀκλάσαντες ἐξανίστανται,
<span class="lb" data-page="6.155" data-line="11" id="l6.155.11"></span>καὶ προσσύρουσι, καὶ διασχίζουσιν ἐπὶ πλεῖστον τὰ σκέλη,
<span class="lb" data-page="6.155" data-line="12" id="l6.155.12"></span>καὶ ἁπλῶς εἰπεῖν ἐν αἷς ὀξύτατα κινοῦνται, λεπτὸν καὶ
<span class="lb" data-page="6.155" data-line="13" id="l6.155.13"></span>μυῶδες καὶ σκληρὸν καὶ πυκνὸν ἔτι τε σύντονον ἀποτελοῦσι
<span class="lb" data-page="6.155" data-line="14" id="l6.155.14"></span>τὸ σῶμα. κατὰ δὲ τὰς ἐκλύτους τε καὶ βραδείας
<span class="lb" data-page="6.155" data-line="15" id="l6.155.15"></span>καὶ μαλακὰς κινήσεις οὐ μόνον οὐκ ἂν γένοιτο τὸ σῶμα
<span class="lb" data-page="6.155" data-line="16" id="l6.155.16"></span>τοιοῦτον, οἷον εἴρηται νῦν, ἀλλ’ εἰ καὶ φύσει μυῶδές
<span class="lb" data-page="6.155" data-line="17" id="l6.155.17"></span>τε καὶ σύντονον ὑπάρχει, τὴν ἐναντίαν ἀμείψει διάθεσιν.
<span class="lb" data-page="6.155" data-line="18" id="l6.155.18"></span>ὅπερ οὖν ὀλίγον ἔμπροσθεν ἔλεγον, ὡς ὁ παιδοτρίβης
<span class="pb" data-page="6.156" id="p6.156"></span>
<span class="lb" data-page="6.156" data-line="1" id="l6.156.1"></span>ὑπηρέτης ἐστὶ τοῦ γυμναστοῦ τοιοῦτος, οἷός περ ὁ μάγειρος
<span class="lb" data-page="6.156" data-line="2" id="l6.156.2"></span>ἰατροῦ, τοῦτο καὶ νῦν ἐπιδέδεικται. σκευάζει γὰρ ὁ
<span class="lb" data-page="6.156" data-line="3" id="l6.156.3"></span>μάγειρος ἢ τεῦτλον ἢ φακῆν ἢ πτισάνην ἄλλοτε ἀλλοίως,
<span class="lb" data-page="6.156" data-line="4" id="l6.156.4"></span>οὔτε τὸ σκευαζόμενον ὁποῖόν τι τὴν δύναμίν ἐστιν
<span class="lb" data-page="6.156" data-line="5" id="l6.156.5"></span>ἐπιστάμενος, οὔθ’ ἥτις τῶν σκευασιῶν βελτίστη· ὁ δ’
<span class="lb" data-page="6.156" data-line="6" id="l6.156.6"></span>ἰατρὸς οὐδὲν μὲν τούτων ὁμοίως τῷ μαγείρῳ παρασκευάσαι
<span class="lb" data-page="6.156" data-line="7" id="l6.156.7"></span>δυνατός ἐστιν, παντὸς δὲ τοῦ παρασκευασθέντος ἐπίσταται
<span class="lb" data-page="6.156" data-line="8" id="l6.156.8"></span>τὴν δύναμιν.
</p>
          </article>

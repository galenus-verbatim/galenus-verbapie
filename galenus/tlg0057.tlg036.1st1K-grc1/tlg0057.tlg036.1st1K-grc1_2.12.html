<article xmlns="http://www.w3.org/1999/xhtml" id="urn:cts:greekLit:tlg0057.tlg036.1st1K-grc1:2.12">
<span class="pb page1" data-page="6.156" id="p6.156"></span>
<span class="milestone ed1page page1" data-n="4.243" data-unit="ed1page" id="ed1page.4.243"></span>
<span class="milestone ed2page page1" data-n="6.90" data-unit="ed2page" id="ed2page.6.90"></span>
            <p>
<span class="lb" data-page="6.156" data-line="9" id="l6.156.9"></span>Ὁ τοίνυν γυμναστὴς τοῦ προκειμένου ἐν τῷ
<span class="lb" data-page="6.156" data-line="10" id="l6.156.10"></span>λόγῳ μειρακίου, τοῦ τὴν ἀρίστην ἔχοντος κατασκευὴν, ἐπίσταται
<span class="lb" data-page="6.156" data-line="11" id="l6.156.11"></span>μὲν ἁπάντων γυμνασίων τὰς δυνάμεις, ἐκλέγεται δὲ
<span class="lb" data-page="6.156" data-line="12" id="l6.156.12"></span>καθ’ ἕκαστον εἶδος τὰ σύμμετρά τε καὶ μέσα τῶν ἀμετριῶν
<span class="lb" data-page="6.156" data-line="13" id="l6.156.13"></span>ἑκατέρων. οὔτε γὰρ ὀξέος οὔτε βραδέος ἡ ἀρίστη κατασκευὴ
<span class="lb" data-page="6.156" data-line="14" id="l6.156.14"></span>τοῦ σώματος, ἀλλὰ τοῦ μέσου τε καὶ συμμέτρου δεῖται
<span class="lb" data-page="6.156" data-line="15" id="l6.156.15"></span>γυμνασίου· κατὰ δὲ τὸν αὐτὸν λόγον οὔτε βιαίου καὶ
<span class="lb" data-page="6.156" data-line="16" id="l6.156.16"></span>σφοδροῦ, οὔτ’ ἐκλύτου καὶ ἀμυδροῦ, ἀλλὰ κᾀντεῦθεν τὸ
<span class="lb" data-page="6.156" data-line="17" id="l6.156.17"></span>σύμμετρον ἄριστον. οὐ γὰρ ὑπαλλάττειν προσήκει τὴν ἀρίστην
<span class="lb" data-page="6.156" data-line="18" id="l6.156.18"></span>κατασκευὴν τοῦ σώματος, ἀλλὰ φυλάττειν. εἴτ’ οὖν ἐν
<span class="pb" data-page="6.157" id="p6.157"></span>
<span class="lb" data-page="6.157" data-line="1" id="l6.157.1"></span>ὅπλοις ἐθέλοι γυμνάζεσθαι τὸ τοιοῦτον μειράκιον, ὁ γυμναστὴς
<span class="lb" data-page="6.157" data-line="2" id="l6.157.2"></span>αὐτοῦ τὸν ἐμπειρότατον τῆς ὕλης τῶν ὁπλομαχικῶν
<span class="lb" data-page="6.157" data-line="3" id="l6.157.3"></span>ἐνεργειῶν παραλαβὼν, ἁπάσας αὐτῷ δειχθῆναι κελεύσει,
<span class="lb" data-page="6.157" data-line="4" id="l6.157.4"></span>κᾄπειτ’ αὐτὸς ἐκλέξεται, καὶ διακρινεῖ, καὶ προστάξει,
<span class="lb" data-page="6.157" data-line="5" id="l6.157.5"></span>κατὰ ποίας μὲν αὐτῶν ἐπὶ πλέον χρὴ γυμνάζεσθαι, κατὰ
<span class="lb" data-page="6.157" data-line="6" id="l6.157.6"></span>ποίας δ’ ὀλιγάκις, ἢ συμμέτρως, ἢ οὐδ’ ὅλως, ἢ διαπαντός.
<span class="lb" data-page="6.157" data-line="7" id="l6.157.7"></span>οὐ γὰρ δύναται λαθεῖν αὐτὸν, οὔθ’ ὅ τι μόριον
<span class="lb" data-page="6.157" data-line="8" id="l6.157.8"></span>ἑκάστη διαπονεῖ μᾶλλον, οὔθ’ ἥτις αὐτῆς ἐστιν ἡ ποιότης
<span class="lb" data-page="6.157" data-line="9" id="l6.157.9"></span>τε καὶ ἡ δύναμις. εἴτε διὰ σφαίρας ἐπιθυμήσειε γυμνάζεσθαι,
<span class="lb" data-page="6.157" data-line="10" id="l6.157.10"></span>κᾀνταῦθα πάλιν ἐξευρήσει τό τε εἶδος τῶν ἐνεργειῶν
<span class="lb" data-page="6.157" data-line="11" id="l6.157.11"></span>καὶ τὴν ποιότητα καὶ τὸ μέτρον, ὑπηρέτην λαβὼν τὸν
<span class="lb" data-page="6.157" data-line="12" id="l6.157.12"></span>σφαιριστικὸν ὑπὲρ τοῦ τὴν ὕλην ἅπασαν θεάσασθαι τῶν
<span class="lb" data-page="6.157" data-line="13" id="l6.157.13"></span>ἐνεργειῶν. αὐτῆς μὲν γὰρ τῆς κατὰ μέρος ὕλης ἑκάστης τῶν
<span class="lb" data-page="6.157" data-line="14" id="l6.157.14"></span>τεχνῶν ἄπειρός ἐστιν ὁ γυμναστὴς, ᾗ γυμναστής ἐστιν·
<span class="lb" data-page="6.157" data-line="15" id="l6.157.15"></span>εἰ δὲ ἅπαξ αὐτὴν θεάσαιτο, τήν τε ποιότητα καὶ τὴν
<span class="lb" data-page="6.157" data-line="16" id="l6.157.16"></span>δύναμιν αὐτίκα γνωρίζει. μυρίους γοῦν ἡμεῖς ἀσθενέστερά
<span class="lb" data-page="6.157" data-line="17" id="l6.157.17"></span>τινα μέρη τοῦ σώματος ἔχοντας, ὡς συνεχέστατα τοῖς
<span class="pb" data-page="6.158" id="p6.158"></span>
<span class="lb" data-page="6.158" data-line="1" id="l6.158.1"></span>κατὰ ταῦτα νοσήμασιν ἁλίσκεσθαι, διὰ μόνης γυμναστικῆς
<span class="lb" data-page="6.158" data-line="2" id="l6.158.2"></span>ἀνεῤῥώσαμεν, οὐκ ἀπαγαγόντες ἀπὸ τῶν οἰκείων γυμνασίων,
<span class="lb" data-page="6.158" data-line="3" id="l6.158.3"></span>ἀλλ’ εἴτ’ ὀρχηστικὸς ἦν ὁ ἄνθρωπος, εἴθ’ ὁπλομαχικὸς,
<span class="lb" data-page="6.158" data-line="4" id="l6.158.4"></span>εἴτε παγκρατιαστικὸς, εἴτε παλαιστρικὸς, εἴθ’
<span class="lb" data-page="6.158" data-line="5" id="l6.158.5"></span>ὁτιοῦν ἄλλο, τὰς ἐν ἐκείνῃ τῇ τέχνῃ κινήσεις ἁπάσας αὐτὸν
<span class="lb" data-page="6.158" data-line="6" id="l6.158.6"></span>ἐπιτάξαντες ἡμῶν παρόντων κινηθῆναι, κᾀξ αὐτῶν
<span class="lb" data-page="6.158" data-line="7" id="l6.158.7"></span>ἐκλεξάμενοι τὰς ἐπιτηδειοτάτας ἅμα καιρῷ τε καὶ μέτρῳ.
<span class="lb" data-page="6.158" data-line="8" id="l6.158.8"></span><span class="milestone ed2page" data-n="6.91" data-unit="ed2page" id="ed2page.6.91"></span>περὶ μὲν δὴ τῶν τοιούτων ἐπανορθώσεων ἐπὶ προήκοντι
<span class="lb" data-page="6.158" data-line="9" id="l6.158.9"></span>τῷ λόγῳ διαλέξομαι κατ’ ἐκεῖνο τὸ μέρος τῆς πραγματείας,
<span class="lb" data-page="6.158" data-line="10" id="l6.158.10"></span>ἐν ᾧ περὶ τῶν μοχθηρῶν κατασκευῶν τοῦ σώματος διέξειμι.
<span class="lb" data-page="6.158" data-line="11" id="l6.158.11"></span>νυνὶ δὲ τὸ μὲν ἄριστον σῶμα πρόκειται φυλάττειν ἄριστον,
<span class="lb" data-page="6.158" data-line="12" id="l6.158.12"></span>ἐξ ἁπάντων δ’ ἐκλεκτέον αὐτῷ τὸ σύμμετρον, ἐκ τρίψεων,
<span class="lb" data-page="6.158" data-line="13" id="l6.158.13"></span>ἐκ γυμνασίων, ἐκ λουτρῶν, ἐκ τροφῶν, ἐξ ὕπνων, μήτε
<span class="lb" data-page="6.158" data-line="14" id="l6.158.14"></span>μαλακωτέραν αὐτοῦ τὴν ἕξιν τοῦ σώματος ἐργαζομένους,
<span class="lb" data-page="6.158" data-line="15" id="l6.158.15"></span>μήτε σκληροτέραν, (ἡ μὲν γὰρ εὐκίνητος ὑπὸ τῶν ἔξωθεν
<span class="lb" data-page="6.158" data-line="16" id="l6.158.16"></span>αἰτίων, ἡ δὲ τὴν αὔξησιν κωλύει,) μήτε πυκνοτέραν, ὡς
<span class="lb" data-page="6.158" data-line="17" id="l6.158.17"></span>ἴσχεσθαί τι τῶν κατὰ σάρκα περιττωμάτων, μήτε ἀραιοτέραν,
<span class="lb" data-page="6.158" data-line="18" id="l6.158.18"></span>ὡς ἀποῤῥεῖν τι καὶ τοῦ χρηστοῦ. κατὰ δὲ τὸν αὐτὸν
<span class="pb" data-page="6.159" id="p6.159"></span>
<span class="lb" data-page="6.159" data-line="1" id="l6.159.1"></span>τρόπον οὐδ’ ἰσχνότερον ἑαυτοῦ ποιητέον οὐδὲ παχύτερον,
<span class="lb" data-page="6.159" data-line="2" id="l6.159.2"></span>εἴπερ ἄριστα διέκειτο, γινώσκοντας, ὡς τὸ μὲν ἰσχνότερον
<span class="lb" data-page="6.159" data-line="3" id="l6.159.3"></span>εὐεπηρέαστον ὑπὸ τῶν ἔξωθεν αἰτίων, τὸ δὲ παχύτερον
<span class="lb" data-page="6.159" data-line="4" id="l6.159.4"></span>ὑπὸ τῶν ἔνδοθεν ἐξ αὐτοῦ τοῦ σώματος ὁρμωμένων. ἢ τί
<span class="lb" data-page="6.159" data-line="5" id="l6.159.5"></span>δεῖ λέγειν, ὡς οὐδὲ θερμότερον αὐτὸ, ἢ ψυχρότερον, ἢ ξηρότερον,
<span class="lb" data-page="6.159" data-line="6" id="l6.159.6"></span>ἢ ὑγρότερον ἀποφαντέον, εἴπερ ἀμέμπτως ἐκέκρατο;
<span class="lb" data-page="6.159" data-line="7" id="l6.159.7"></span>εἷς οὖν ἐπὶ τοῦ τοιούτου σώματος ὁ σκοπὸς ἐν
<span class="lb" data-page="6.159" data-line="8" id="l6.159.8"></span>ἁπάσαις ταῖς ὑγιειναῖς ὕλαις τὸ σύμμετρόν τε καὶ μέτριον,
<span class="lb" data-page="6.159" data-line="9" id="l6.159.9"></span>ὅπερ ἀκριβῶς ἐστι μέσον ἑκατέρων τῶν ἀμετριῶν. ὡς δ’
<span class="lb" data-page="6.159" data-line="10" id="l6.159.10"></span>ἄν τις μάλιστα τοῦ σκοποῦ τυγχάνοι, λέλεκται μὲν ἤδη καὶ
<span class="lb" data-page="6.159" data-line="11" id="l6.159.11"></span>πρόσθεν, ἀλλ’ οὐδὲν χεῖρον ὑπὲρ τῶν ἀναγκαιοτάτων ἀναμιμνήσκειν
<span class="lb" data-page="6.159" data-line="12" id="l6.159.12"></span>πολλάκις. ἡ μὲν γὰρ πρώτη τῶν ἡμερῶν πλατὺν
<span class="lb" data-page="6.159" data-line="13" id="l6.159.13"></span>ἔχει τὸν στοχασμὸν, ἡ δὲ δευτέρα, καὶ ἡ τρίτη, καὶ
<span class="lb" data-page="6.159" data-line="14" id="l6.159.14"></span>ἡ τετάρτη, καὶ τῶν λοιπῶν ἑκάστη κατὰ τὸ ἑξῆς ἀκριβέστερον.
<span class="lb" data-page="6.159" data-line="15" id="l6.159.15"></span>ἐν γὰρ τῇ πρώτῃ διὰ τῶν εἰρημένων σκοπῶν
<span class="lb" data-page="6.159" data-line="16" id="l6.159.16"></span>ἅπαντά σοι πραττέσθω. ἀποδυέσθω μὲν ἐπὶ πεπεμμένοις
<span class="lb" data-page="6.159" data-line="17" id="l6.159.17"></span>ἀκριβῶς τοῖς οὔροις, ὡς ὁ Αἰγίμιος ἐκέλευσεν.
<span class="pb" data-page="6.160" id="p6.160"></span>
<span class="lb" data-page="6.160" data-line="1" id="l6.160.1"></span>ἐφεξῆς δὲ τῆς μὲν ἀνατρίψεως ὁ σκοπὸς, ὡς μαλαχθῆναι
<span class="lb" data-page="6.160" data-line="2" id="l6.160.2"></span>τὰ μόρια· δηλώσει δὲ τό τε ἐπιτρέχον ἄνθος αὐτοῖς, καὶ
<span class="lb" data-page="6.160" data-line="3" id="l6.160.3"></span>τὸ ῥᾳδίως ἐπαλλάττειν τὰ κῶλα, καὶ τὸ πρὸς τὰς κινήσεις
<span class="lb" data-page="6.160" data-line="4" id="l6.160.4"></span>ἁπάσας ἑτοίμως ἔχειν. μετὰ ταῦτα δὲ ἤδη γυμναζέσθω,
<span class="lb" data-page="6.160" data-line="5" id="l6.160.5"></span><span class="milestone ed1page" data-n="4.244" data-unit="ed1page" id="ed1page.4.244"></span>μέχρις ἂν εἰς ὄγκον αἴρηται τὸ σῶμα, καὶ εὐανθὲς
<span class="lb" data-page="6.160" data-line="6" id="l6.160.6"></span>ὑπάρχῃ, καὶ αἱ κινήσεις ἕτοιμοί τε καὶ ὁμαλαὶ καὶ εὔρυθμοι
<span class="lb" data-page="6.160" data-line="7" id="l6.160.7"></span>γίγνωνται. ἐν τούτῳ δὲ καὶ ἱδρῶτα θεάσῃ θερμῷ
<span class="lb" data-page="6.160" data-line="8" id="l6.160.8"></span>ἀτμῷ συμμιγῆ. παύσασθαι δὲ τηνικαῦτα πρῶτον, ἐπειδὰν
<span class="lb" data-page="6.160" data-line="9" id="l6.160.9"></span>ἕν τι τῶν εἰρημένων ἀλλοιωθῇ. καὶ γὰρ εἰ φανείη σοι
<span class="lb" data-page="6.160" data-line="10" id="l6.160.10"></span>συστελλόμενος ὁ τοῦ σώματος ὄγκος, αὐτίκα παύειν τὸ μειράκιον·
<span class="lb" data-page="6.160" data-line="11" id="l6.160.11"></span>εἰ γὰρ ἐπὶ πλέον γυμνάζοις, ἐκκενώσεις τι καὶ τῶν
<span class="lb" data-page="6.160" data-line="12" id="l6.160.12"></span>χρηστῶν, ὥστ’ ἰσχνότερον ἀποδείξεις τὸ σῶμα, καὶ ξηρότερον,
<span class="lb" data-page="6.160" data-line="13" id="l6.160.13"></span>καὶ ἀναυξέστερον. ὡσαύτως δὲ καὶ εἰ τὸ τῆς χρόας
<span class="lb" data-page="6.160" data-line="14" id="l6.160.14"></span>εὐανθὲς μαραίνοιτο, παύεσθαι· καὶ γὰρ καταψύξεις τὸ
<span class="lb" data-page="6.160" data-line="15" id="l6.160.15"></span>σῶμα καὶ διαφορήσεις ἐπὶ πλέον, εἰ γυμνάζοις ἔτι. καὶ μὲν
<span class="lb" data-page="6.160" data-line="16" id="l6.160.16"></span>δὴ καὶ τὸ κινήσεων ἕτοιμον ἢ εὔρυθμον ἢ ὁμαλὲς ἐπειδὰν
<span class="lb" data-page="6.160" data-line="17" id="l6.160.17"></span>ἐνδιδόναι προφαίνηται, καὶ ὀκλάζειν κατά τι, παύειν
<span class="pb" data-page="6.161" id="p6.161"></span>
<span class="lb" data-page="6.161" data-line="1" id="l6.161.1"></span>αὐτίκα, καὶ εἰ περὶ τὸν ἱδρῶτα γίγνοιτό τις ἢ κατὰ τὸ
<span class="lb" data-page="6.161" data-line="2" id="l6.161.2"></span>πλῆθος ἢ κατὰ τὴν ποιότητα μεταβολή. πλέονα γὰρ ἀεὶ
<span class="lb" data-page="6.161" data-line="3" id="l6.161.3"></span>καὶ μᾶλλον αὐτὸν γίγνεσθαι χρὴ καὶ θερμότερον, εἰς ὅσον
<span class="lb" data-page="6.161" data-line="4" id="l6.161.4"></span>ἂν αἱ κινήσεις ἀνάγωνται πρὸς τὸ σφοδρότερον. ὅταν οὖν
<span class="lb" data-page="6.161" data-line="5" id="l6.161.5"></span>ἢ ἐλάττων ἢ ψυχρότερος γίγνηται, διαφορεῖται ἤδη τὸ
<span class="lb" data-page="6.161" data-line="6" id="l6.161.6"></span>σῶμα καὶ ψύχεται καὶ ξηραίνεται περαιτέρω τοῦ προσήκοντος.
<span class="lb" data-page="6.161" data-line="7" id="l6.161.7"></span>ἀκριβῶς οὖν προσέχειν τὸν νοῦν τῷ γυμναζομένῳ
<span class="lb" data-page="6.161" data-line="8" id="l6.161.8"></span>σώματι, καὶ διαπαύειν εὐθέως, ἐπειδὰν προφαίνηταί τι
<span class="lb" data-page="6.161" data-line="9" id="l6.161.9"></span>τῶν εἰρημένων σημείων, οὐ μὴν αὐτίκα γε ἀπολύειν λουσόμενον,
<span class="lb" data-page="6.161" data-line="10" id="l6.161.10"></span>ἀλλὰ τῆς μὲν ἀκμῆς τῶν γυμνασίων ἐπισχεῖν, καὶ
<span class="lb" data-page="6.161" data-line="11" id="l6.161.11"></span>στῆναι κελεῦσαι, καὶ εἰ βουληθείης κατοχῇ πνεύματος πληρῶσαι
<span class="lb" data-page="6.161" data-line="12" id="l6.161.12"></span>τὸν λαγόνα, περιχέοντα τοὔλαιον ἀποθεραπεύειν τοὐντεῦθεν.
<span class="lb" data-page="6.161" data-line="13" id="l6.161.13"></span>οἷον δέ τι πρᾶγμά ἐστιν ἡ ἀποθεραπεία, καὶ τίνες
<span class="lb" data-page="6.161" data-line="14" id="l6.161.14"></span>ἐν αὐτῇ σκοποὶ, καὶ τί τὸ μέτρον, ἐξ ὧν τε συμπληροῦνται
<span class="lb" data-page="6.161" data-line="15" id="l6.161.15"></span>κινήσεών τε καὶ τρίψεων, ἐν τῷ μετὰ ταῦτα λόγῳ
<span class="lb" data-page="6.161" data-line="16" id="l6.161.16"></span>δηλωθήσεται. νυνὶ μὲν γάρ μοι δοκῶ καταπαύειν ἤδη τὸν
<span class="lb" data-page="6.161" data-line="17" id="l6.161.17"></span>ἐνεστῶτα, <span class="milestone ed2page" data-n="6.92" data-unit="ed2page" id="ed2page.6.92"></span>αὔταρκες ἔχοντα μέτρον, ἐκεῖνο μόνον ἔτι
<span class="lb" data-page="6.161" data-line="18" id="l6.161.18"></span>προσθεὶς, ὡς καὶ τὸ λουτρὸν, τὸ ἀκριβῶς εὔκρατον, ἐπὶ
<span class="pb" data-page="6.162" id="p6.162"></span>
<span class="lb" data-page="6.162" data-line="1" id="l6.162.1"></span>τῆς προκειμένης ἡλικίας τε καὶ φύσεως ἐκλέγεσθαι προσήκει.
<span class="lb" data-page="6.162" data-line="2" id="l6.162.2"></span>πρόκειται δ’, εἴ τι μεμνήμεθα, τρίτη τις ἑβδομὰς ἐτῶν ἀπὸ
<span class="lb" data-page="6.162" data-line="3" id="l6.162.3"></span>τῆς γενετῆς, τουτέστιν ἡ μετὰ τὸ τεσσαρεσκαιδέκατον ἔτος
<span class="lb" data-page="6.162" data-line="4" id="l6.162.4"></span>ἡλικία μέχρι τοῦ πρώτου καὶ εἰκοστοῦ, καθ’ ἣν οὐδέπω
<span class="lb" data-page="6.162" data-line="5" id="l6.162.5"></span>κελεύω ψυχρολουτεῖν τὸ μειράκιον, ἵν’ ἐπὶ πλεῖστον αὔξοιτο.
<span class="lb" data-page="6.162" data-line="6" id="l6.162.6"></span>τελειωθέντος δὲ κατὰ μέγεθος, ἐπισκεψόμεθά τι καὶ περὶ τῆς
<span class="lb" data-page="6.162" data-line="7" id="l6.162.7"></span>ψυχρολουσίας. ὡσαύτως δὲ καὶ περὶ τῶν ἐν κόνει γυμνασίων
<span class="lb" data-page="6.162" data-line="8" id="l6.162.8"></span>ἀκριβέστερον ἐπισκεψόμεθα κατὰ τὸν ἑξῆς λόγον. ἐν
<span class="lb" data-page="6.162" data-line="9" id="l6.162.9"></span>δέ γε τῷ παρόντι τοῦτο εἰπεῖν ἀρκέσει, τὸ μηδὲ κόνεως
<span class="lb" data-page="6.162" data-line="10" id="l6.162.10"></span>χρῄζειν τὸ μειράκιον, εἰ τὸν οἶκον, ἐν ᾧ γυμνάζεται, καθ’
<span class="lb" data-page="6.162" data-line="11" id="l6.162.11"></span>ὃν ἐν ἀρχῇ τρόπον ἐκέλευσα παρεσκευασμένον ἔχοι. εἰ δέ
<span class="lb" data-page="6.162" data-line="12" id="l6.162.12"></span>γε θερμότερος εἴη, καὶ κόνει χρηστέον. εἰ μὲν δὴ κονίσεται,
<span class="lb" data-page="6.162" data-line="13" id="l6.162.13"></span>πάντως λουστέον· εἰ δὲ μὴ κονίσαιτο, δυνατόν καὶ
<span class="lb" data-page="6.162" data-line="14" id="l6.162.14"></span>μὴ λούσασθαι, καὶ μάλιστα χειμῶνος. ἐφεξῆς δέ καὶ ὅσα
<span class="lb" data-page="6.162" data-line="15" id="l6.162.15"></span>περὶ τροφὴν, ἢ ποτὸν, ἢ ὕπνον, ἢ περίπατον ἐστοχάσθαι
<span class="lb" data-page="6.162" data-line="16" id="l6.162.16"></span>χρὴ τὸν ἐπιστάτην τοῦ μειρακίου, καὶ λεχθήσεται μὲν ἐν
<span class="lb" data-page="6.162" data-line="17" id="l6.162.17"></span>τοῖς ἑξῆς· ἀδύνατον δ’ ἀκριβῶς ἐπιτυχεῖν αὐτῶν ἐν τῇ
<span class="pb" data-page="6.163" id="p6.163"></span>
<span class="lb" data-page="6.163" data-line="1" id="l6.163.1"></span>πρώτῃ τῶν ἡμερῶν, ἀλλὰ κατὰ τὴν δευτέραν, ἐπὶ πόσοις
<span class="lb" data-page="6.163" data-line="2" id="l6.163.2"></span>γυμνασίοις ὅπως διῃτήθη γινώσκων, εἰ μὲν ἀκριβῶς φαίνοιτο
<span class="lb" data-page="6.163" data-line="3" id="l6.163.3"></span>διαφυλάττων τὴν ἑαυτοῦ φύσιν, ἐν τοῖς αὐτοῖς μέτροις
<span class="lb" data-page="6.163" data-line="4" id="l6.163.4"></span>διαιτήσει τε καὶ διαγυμνάσει, μὴ φυλάττοντα δὲ,
<span class="lb" data-page="6.163" data-line="5" id="l6.163.5"></span>καθότι ἂν ἐξίστηται τῶν ἀρχαίων, ἐπανάγειν πειράσεται μεταβάλλων
<span class="lb" data-page="6.163" data-line="6" id="l6.163.6"></span>τὰ μέτρα. καὶ τοῦτο οὐ παύσεται ποιῶν, ἄχρι
<span class="lb" data-page="6.163" data-line="7" id="l6.163.7"></span>περ ἂν ἐφ’ ἑκάστῳ τῶν πραττομένων ἀκριβὲς ὁρίσῃ τὸ μέτρον.
<span class="lb" data-page="6.163" data-line="8" id="l6.163.8"></span>ὁπόσαι δ’ εἰσὶ καὶ τίνες αἱ εἰς τὸ παρὰ φύσιν ἐκτροπαὶ,
<span class="lb" data-page="6.163" data-line="9" id="l6.163.9"></span>καὶ πῶς ἑκάστην χρὴ διαγινώσκειν τε καὶ θεραπεύειν,
<span class="lb" data-page="6.163" data-line="10" id="l6.163.10"></span>ὁ ἐφεξῆς λόγος ἐξηγήσεται.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg036.1st1K-grc1:2.2">
<span class="pb page1" data-page="6.83" id="p6.83"></span>
<span class="milestone ed1page page1" data-n="4.232" data-unit="ed1page" id="ed1page.4.232"></span>
<span class="milestone ed2page page1" data-n="6.67" data-unit="ed2page" id="ed2page.6.67"></span>
            <p>
<span class="lb" data-page="6.83" data-line="17" id="l6.83.17"></span>Τίνα ποτ’ οὖν ἀρχὴν τίθεσθαι προσήκει
<span class="pb" data-page="6.84" id="p6.84"></span>
<span class="lb" data-page="6.84" data-line="1" id="l6.84.1"></span>τῆς ὑγιεινῆς πραγματείας τῷ κάλλιστά τε κατεσκευασμένῳ
<span class="lb" data-page="6.84" data-line="2" id="l6.84.2"></span>τὸ σῶμα καὶ τρίτης ἑβδομάδος ἐτῶν ἀρχομένῳ, καὶ μόνῃ
<span class="lb" data-page="6.84" data-line="3" id="l6.84.3"></span>σχολάζοντι τῇ τοῦ σώματος ἐπιμελείᾳ, τὰ δ’ ἄλλα πάντα
<span class="lb" data-page="6.84" data-line="4" id="l6.84.4"></span>πάρεργα τεθειμένῳ; ἐμοὶ μὲν δοκεῖ τὴν ὑφ’ Ἱπποκράτους
<span class="lb" data-page="6.84" data-line="5" id="l6.84.5"></span>εἰρημένην ἔν τε τοῖς ἀφορισμοῖς, ἔνθα γράφει· πόνοι σιτίων
<span class="lb" data-page="6.84" data-line="6" id="l6.84.6"></span>ἡγείσθωσαν ἔν τε τῷ ἐπιδημιῶν ἕκτῳ κατὰ τήνδε
<span class="lb" data-page="6.84" data-line="7" id="l6.84.7"></span>τὴν ῥῆσιν· πόνοι, σιτία, ποτὰ, ὕπνοι, ἀφροδίσια, πάντα
<span class="lb" data-page="6.84" data-line="8" id="l6.84.8"></span>μέτρια. καὶ γὰρ καὶ τὸ ποσὸν ἀφώρισεν ἅπασι, προσθεὶς
<span class="lb" data-page="6.84" data-line="9" id="l6.84.9"></span>τὸ κατὰ τὸ τέλος τῆς ῥήσεως ὄνομα, τὸ μέτρια, καὶ τὸν
<span class="lb" data-page="6.84" data-line="10" id="l6.84.10"></span>καιρὸν ἐδίδαξε τῇ τάξει τοῦ λόγου. εἰς γὰρ τὴν τῆς
<span class="lb" data-page="6.84" data-line="11" id="l6.84.11"></span>ὑγιείας φυλακὴν ἄρχειν μὲν χρὴ τοὺς πόνους, ἕπεσθαι
<span class="lb" data-page="6.84" data-line="12" id="l6.84.12"></span>δὲ σιτία καὶ ποτὰ, εἶθ’ ἑξῆς ὕπνους, εἶτα ἀφροδίσια τοῖς
<span class="lb" data-page="6.84" data-line="13" id="l6.84.13"></span>γε μέλλουσιν ἀφροδισίοις χρῆσθαι. τὰ μὲν γὰρ ἄλλα πάντα
<span class="lb" data-page="6.84" data-line="14" id="l6.84.14"></span>κοινὰ πάσης ἡλικίας ἐστὶ, τὰ δ’ ἀφροδίσια μόνης τῆς τῶν
<span class="lb" data-page="6.84" data-line="15" id="l6.84.15"></span>ἀκμαζόντων, ἡνίκα περ αὐτῶν ἡ χρεία, ὡς ταῖς γε πρόσθεν
<span class="lb" data-page="6.84" data-line="16" id="l6.84.16"></span>τε καὶ ὄπισθεν ἡλικίαις ἢ οὐδ’ ὅλως σπερμαίνειν, ἢ οὐ
<span class="lb" data-page="6.84" data-line="17" id="l6.84.17"></span>γόνιμον σπερμαίνειν, ἢ μοχθηρὸν γόνιμον ὑπάρχειν. ἀλλὰ
<span class="pb" data-page="6.85" id="p6.85"></span>
<span class="lb" data-page="6.85" data-line="1" id="l6.85.1"></span>γὰρ ὁ μὲν περὶ ἀφροδισίων λόγος εἰς τὴν οἰκείαν ἀναβεβλήσθω
<span class="lb" data-page="6.85" data-line="2" id="l6.85.2"></span>τάξιν. ἀπὸ δὲ τῶν πόνων ἀρκτέον, αὐτὸ τοῦτο
<span class="lb" data-page="6.85" data-line="3" id="l6.85.3"></span>πρῶτον ἐν αὐτοῖς διελομένους, εἴτε ταὐτόν ἐστι πόνος τε
<span class="lb" data-page="6.85" data-line="4" id="l6.85.4"></span>καὶ κίνησις καὶ γυμνάσιον, εἴτε πόνος μὲν καὶ κίνησις
<span class="lb" data-page="6.85" data-line="5" id="l6.85.5"></span>ταὐτὸν, ἕτερον δέ τι τὸ γυμνάσιον, εἴτε κίνησις μὲν
<span class="lb" data-page="6.85" data-line="6" id="l6.85.6"></span>ἕτερον, οὐδὲν δ’ ὁ πόνος τοῦ γυμνασίου διαφέρει. ἐμοὶ
<span class="lb" data-page="6.85" data-line="7" id="l6.85.7"></span>μὲν δὴ δοκεῖ μὴ πᾶσα κίνησις εἶναι γυμνάσιον, ἀλλ’ ἡ
<span class="lb" data-page="6.85" data-line="8" id="l6.85.8"></span>σφοδροτέρα μόνη. ἐπεὶ δ’ τῷ πρός τι τὸ σφοδρὸν, εἴη ἂν
<span class="lb" data-page="6.85" data-line="9" id="l6.85.9"></span>ἡ αὐτὴ κίνησις ἑτέρῳ μὲν γυμνάσιον, ἑτέρῳ δ’ οὐ γυμνάσιον.
<span class="lb" data-page="6.85" data-line="10" id="l6.85.10"></span>ὅρος δὲ τῆς σφοδρότητος ἡ τῆς ἀναπνοῆς ἀλλοίωσις·
<span class="lb" data-page="6.85" data-line="11" id="l6.85.11"></span>ὡς, ὅσαι γε κινήσεις οὐκ ἀλλοιοῦσι τὴν ἀναπνοὴν, οὔπω
<span class="lb" data-page="6.85" data-line="12" id="l6.85.12"></span>ταύτας ὀνομάζουσι γυμνάσια· εἰ δ’ ἤτοι μεῖζον, ἢ ἔλαττον,
<span class="lb" data-page="6.85" data-line="13" id="l6.85.13"></span>ἢ πυκνότερον ἀναγκασθείη τις ἀναπνεῖν ἐπὶ κινήσει
<span class="lb" data-page="6.85" data-line="14" id="l6.85.14"></span>τινὶ, γυμνάσιον ἡ τηλικαύτη κίνησις ἐκείνῳ γενήσεται.
<span class="lb" data-page="6.85" data-line="15" id="l6.85.15"></span><span class="milestone ed2page" data-n="6.68" data-unit="ed2page" id="ed2page.6.68"></span>τοῦτο μὲν δὴ κοινὸν γυμνάσιον ὀνομάζεται, ἰδίᾳ δὲ,
<span class="lb" data-page="6.85" data-line="16" id="l6.85.16"></span>ἀφ’ οὗπερ καὶ τὰ γυμνάσια προσαγορεύουσιν ἅπαντες, ἔν
<span class="lb" data-page="6.85" data-line="17" id="l6.85.17"></span>τινι κοινῷ τῆς πόλεως οἰκοδομησάμενοι χωρίῳ, εἰς ὅπερ
<span class="lb" data-page="6.85" data-line="18" id="l6.85.18"></span>καὶ ἀλειψόμενοί τε καὶ διατριψόμενοι, καὶ διαπαλαίσοντες,
<span class="pb" data-page="6.86" id="p6.86"></span>
<span class="lb" data-page="6.86" data-line="1" id="l6.86.1"></span>ἢ δισκεύσοντες, ἤ τι τοιοῦτον ἄλλο πράξοντες, ἥκουσιν. ἡ
<span class="lb" data-page="6.86" data-line="2" id="l6.86.2"></span>δὲ τοῦ πόνου προσηγορία ταὐτόν μοι δοκεῖ σημαίνειν θατέρῳ
<span class="lb" data-page="6.86" data-line="3" id="l6.86.3"></span>τῷ ὑπὸ τοῦ γυμνασίου ὀνόματος εἰρημένῳ δηλοῦσθαι
<span class="lb" data-page="6.86" data-line="4" id="l6.86.4"></span>τῷ κοινῷ. καὶ γὰρ οἱ σκάπτοντες, καὶ οἱ θερίζοντες, καὶ
<span class="lb" data-page="6.86" data-line="5" id="l6.86.5"></span>ἱππαζόμενοι πονοῦσί τε καὶ γυμνάζονται κατὰ τὸ κοινὸν
<span class="lb" data-page="6.86" data-line="6" id="l6.86.6"></span>τοῦ γυμνασίου σημαινόμενον.<span class="milestone ed1page" data-n="4.233" data-unit="ed1page" id="ed1page.4.233"></span> ἐμοὶ μὲν οὕτω διῃρήσθω
<span class="lb" data-page="6.86" data-line="7" id="l6.86.7"></span>περὶ τῶν ὀνομάτων, καὶ κατὰ ταῦτα τὰ σημαινόμενα πᾶς
<span class="lb" data-page="6.86" data-line="8" id="l6.86.8"></span>ὁ ἐφεξῆς λόγος ἀκουέσθω. εἰ δέ τις ἑτέρως βούλοιτο χρῆσθαι,
<span class="lb" data-page="6.86" data-line="9" id="l6.86.9"></span>συγχωρῶ. οὐδὲ γὰρ ὑπὲρ ὀνομάτων ὀρθότητος ἥκω
<span class="lb" data-page="6.86" data-line="10" id="l6.86.10"></span>σκεψόμενος, ἀλλ’ ὡς ἄν τις ὑγιαίνοι μάλιστα· καὶ πρὸς
<span class="lb" data-page="6.86" data-line="11" id="l6.86.11"></span>τοῦτ’ αὐτὸ χρήσιμον ὑπάρχον μοι περί τε τῶν γυμνασίων
<span class="lb" data-page="6.86" data-line="12" id="l6.86.12"></span>καὶ πόνων καὶ ξυλλήβδην εἰπεῖν ἁπάσης κινήσεως διελέσθαι,
<span class="lb" data-page="6.86" data-line="13" id="l6.86.13"></span>τὰ σημαινόμενα τῶν ὀνομάτων ἠναγκάσθην ἀφορίσασθαι.
<span class="lb" data-page="6.86" data-line="14" id="l6.86.14"></span>αἱ μὲν δὴ τοῦ γυμνασίου χρεῖαι καὶ διὰ τοῦ πρώτου
<span class="lb" data-page="6.86" data-line="15" id="l6.86.15"></span>μὲν εἴρηνται λόγου, βέλτιον δ’ ἂν εἴη καὶ νῦν ἐπανελθεῖν
<span class="lb" data-page="6.86" data-line="16" id="l6.86.16"></span>αὐτὰς διὰ βραχέων, ἐπειδὴ σκοπός τε ἅμα καὶ
<span class="lb" data-page="6.86" data-line="17" id="l6.86.17"></span>κριτήριον αὗται τυγχάνουσιν οὖσαι πάντων τῶν κατὰ μέρος
<span class="pb" data-page="6.87" id="p6.87"></span>
<span class="lb" data-page="6.87" data-line="1" id="l6.87.1"></span>ἐν τῇ περὶ τὰ γυμνάσια τέχνῃ πραττομένων. ἦσαν δὲ, ὡς
<span class="lb" data-page="6.87" data-line="2" id="l6.87.2"></span>οἶμαι, διτταὶ κατὰ γένος, αἱ μέν τινες εἰς τὴν τῶν περιττωμάτων
<span class="lb" data-page="6.87" data-line="3" id="l6.87.3"></span>κένωσιν, αἱ δὲ εἰς αὐτὴν τῶν στερεῶν σωμάτων
<span class="lb" data-page="6.87" data-line="4" id="l6.87.4"></span>τὴν εὐεξίαν διαφέρουσαι. ἐπειδὴ γάρ ἐστι κίνησις σφοδρὰ
<span class="lb" data-page="6.87" data-line="5" id="l6.87.5"></span>τὸ γυμνάσιον, ἀνάγκη τρία μόνον ταῦτα γενέσθαι πρὸς αὐτὴν
<span class="lb" data-page="6.87" data-line="6" id="l6.87.6"></span>κατὰ τὸ γυμναζόμενον σῶμα, τήν τε σκληρότητα τῶν
<span class="lb" data-page="6.87" data-line="7" id="l6.87.7"></span>ὀργάνων ἀλλήλοις παρατριβομένων, τήν τε τῆς ἐμφύτου
<span class="lb" data-page="6.87" data-line="8" id="l6.87.8"></span>θερμότητος αὔξησιν, τήν τε τοῦ πνεύματος κίνησιν βιαιοτέραν,
<span class="lb" data-page="6.87" data-line="9" id="l6.87.9"></span>ἕπεσθαι δὲ τούτοις ἄλλα σύμπαντα κατὰ μέρος
<span class="lb" data-page="6.87" data-line="10" id="l6.87.10"></span>ἀγαθὰ τοῖς σώμασιν ἐκ γυμνασίων γινόμενα, διὰ μὲν τὴν
<span class="lb" data-page="6.87" data-line="11" id="l6.87.11"></span>σκληρότητα τῶν ὀργάνων τήν τε δυσπάθειαν αὐτῶν καὶ
<span class="lb" data-page="6.87" data-line="12" id="l6.87.12"></span>πρὸς ἐνεργείας εὐτονίαν, διὰ δὲ τὴν θερμότητα τήν τε
<span class="lb" data-page="6.87" data-line="13" id="l6.87.13"></span>τῶν ἀναδιδομένων ὁλκὴν ἰσχυρὰν, καὶ τὴν ἀλλοίωσιν ἑτοιμοτέραν,
<span class="lb" data-page="6.87" data-line="14" id="l6.87.14"></span>καὶ τὴν θρέψιν βελτίονα, καὶ χύσιν ἁπάντων τῶν
<span class="lb" data-page="6.87" data-line="15" id="l6.87.15"></span>σωμάτων, ἐφ’ ᾗ χύσει τὰ μὲν στερεὰ μαλάττεσθαι, τὰ δὲ
<span class="lb" data-page="6.87" data-line="16" id="l6.87.16"></span>ὑγρὰ λεπτύνεσθαι, τοὺς πόρους δ’ εὐρεῖς γίνεσθαι συμβαίνει,
<span class="lb" data-page="6.87" data-line="17" id="l6.87.17"></span>διὰ δὲ τὴν τοῦ πνεύματος ἰσχυρὰν κίνησιν ἐκκαθαίρεσθαι
<span class="lb" data-page="6.87" data-line="18" id="l6.87.18"></span>τοὺς πόρους ἀναγκαῖόν ἐστι, καὶ κενοῦσθαι τὰ περιττώματα.
<span class="pb" data-page="6.88" id="p6.88"></span>
<span class="lb" data-page="6.88" data-line="1" id="l6.88.1"></span>ἀλλ’ εἴπερ ταῦτα ποιεῖ τὸ γυμνάσιον, οὐ χαλεπὸν
<span class="lb" data-page="6.88" data-line="2" id="l6.88.2"></span>ἔτι τὸν καιρὸν τῆς χρήσεως ἐξευρεῖν. διότι μὲν γὰρ
<span class="lb" data-page="6.88" data-line="3" id="l6.88.3"></span>ἀναδόσεσι συνεργεῖ, οὐ χρὴ πλῆθος ὠμῶν καὶ ἀπέπτων
<span class="lb" data-page="6.88" data-line="4" id="l6.88.4"></span>οὔτε σιτίων οὔτε χυμῶν ἢ κατὰ τὴν κοιλίαν ἢ ἐν τοῖς
<span class="lb" data-page="6.88" data-line="5" id="l6.88.5"></span>ἀγγείοις περιέχεσθαι· κίνδυνος γὰρ αὐτοῖς ἑλχθῆναι πρὸς
<span class="lb" data-page="6.88" data-line="6" id="l6.88.6"></span>ἅπαντα τοῦ ζώου τὰ μόρια, πρὶν χρηστοῖς γενέσθαι πεφθεῖσι
<span class="lb" data-page="6.88" data-line="7" id="l6.88.7"></span>σχολὴ ᾖ. διότι δὲ ἐκκαθαίρει τοὺς πόρους, καὶ κενοῖ
<span class="lb" data-page="6.88" data-line="8" id="l6.88.8"></span>τὰ περιττώματα, κάλλιον αὐτὸ πρὸ τῶν σιτίων ἀναλαμβάνεσθαι.
<span class="lb" data-page="6.88" data-line="9" id="l6.88.9"></span>τὰ μὲν γὰρ μὴ καθαρὰ τῶν σωμάτων, ὁκόσον
<span class="lb" data-page="6.88" data-line="10" id="l6.88.10"></span>ἂν θρέψῃς, μᾶλλον βλάψεις. ὥστε ἐκ τῶν εἰρημένων εὔδηλον,
<span class="lb" data-page="6.88" data-line="11" id="l6.88.11"></span>ὡς οὗτος ἄριστός ἐστι γυμνασίων καιρὸς, ἡνίκα ἡ
<span class="lb" data-page="6.88" data-line="12" id="l6.88.12"></span>μὲν χθιζινὴ τροφὴ τελέως ᾖ κατειργασμένη τε καὶ πεπεμμένη
<span class="lb" data-page="6.88" data-line="13" id="l6.88.13"></span>τὰς δύο πέψεις, τήν τε ἐν τῇ γαστρὶ καὶ τὴν ἐν
<span class="lb" data-page="6.88" data-line="14" id="l6.88.14"></span>τοῖς ἀγγείοις, ἑτέρας δ’ ἐφεδρεύῃ τροφῆς καιρός. εἰ δ’
<span class="lb" data-page="6.88" data-line="15" id="l6.88.15"></span>ἢ τὸ πρόσθεν ἢ ὄπισθεν γυμνάζοις, ἢ χυμῶν ἀπέπτων
<span class="lb" data-page="6.88" data-line="16" id="l6.88.16"></span>ἐμπλήσεις τὸ ζῶον, ἢ τὴν ὠχρὰν χολὴν ἐπιτρέψεις γεννᾶσθαι
<span class="lb" data-page="6.88" data-line="17" id="l6.88.17"></span>πλείονα. γνωρίσματα δὲ τοῦ τοιούτου καιροῦ
<span class="pb" data-page="6.89" id="p6.89"></span>
<span class="lb" data-page="6.89" data-line="1" id="l6.89.1"></span>τῶν οὔρων ἡ χροιά. <span class="milestone ed2page" data-n="6.69" data-unit="ed2page" id="ed2page.6.69"></span>τὸ μὲν οὖν ὑδατῶδες ἄπεπτον
<span class="lb" data-page="6.89" data-line="2" id="l6.89.2"></span>ἔτι σημαίνει τὸν ἐκ τῆς γαστρὸς ἀναδιδόμενον χυμὸν ἐν τοῖς
<span class="lb" data-page="6.89" data-line="3" id="l6.89.3"></span>ἀγγείοις περιέχεσθαι· τὸ δὲ πυῤῥὸν καὶ χολῶδες, ἐκ πολλοῦ
<span class="lb" data-page="6.89" data-line="4" id="l6.89.4"></span>κατειργάσθαι· τὸ δὲ μετρίως ὠχρὸν ἄρτι τῆς δευτέρας
<span class="lb" data-page="6.89" data-line="5" id="l6.89.5"></span>πέψεως γενομένης ἐστὶ σημεῖον. ὅταν γὰρ μηδέπω χρώζηται
<span class="lb" data-page="6.89" data-line="6" id="l6.89.6"></span>τῇ χολῇ τὸ οὖρον, ὑδατῶδές τε καὶ λευκὸν φαίνεται· ὅταν
<span class="lb" data-page="6.89" data-line="7" id="l6.89.7"></span>δὲ πλέον ἀναδέξηται τοῦ προσήκοντος, πυῤῥόν. ἐπειδὰν
<span class="lb" data-page="6.89" data-line="8" id="l6.89.8"></span>γὰρ συμμέτρως ᾖ πυῤῥὸν, ἢ μετρίως ὠχρὸν, τηνικαῦτα
<span class="lb" data-page="6.89" data-line="9" id="l6.89.9"></span>ἄγειν ἐπὶ τὰ γυμνάσια, προαποθέμενον ὅσον ἂν ἐν τῇ κύστει
<span class="lb" data-page="6.89" data-line="10" id="l6.89.10"></span>καὶ τοῖς ἐντέροις τοῖς κάτω περιεχόμενον ᾖ περίττωμα·
<span class="lb" data-page="6.89" data-line="11" id="l6.89.11"></span>κίνδυνος γὰρ κᾀκ τῶν τοιούτων εἰς τὴν ἕξιν τοῦ
<span class="lb" data-page="6.89" data-line="12" id="l6.89.12"></span>σώματος ἐνεχθῆναί τι τῇ ῥύμῃ τῆς ἐν τοῖς γυμνασίοις θερμότητος
<span class="lb" data-page="6.89" data-line="13" id="l6.89.13"></span>ἀναρπασθέν. εἰ μὲν οὖν εὐθέως ἀποδυσάμενός τις
<span class="lb" data-page="6.89" data-line="14" id="l6.89.14"></span>ἐπὶ τὰς ἰσχυροτέρας ἔρχοιτο κινήσεις, πρὶν μαλάξαι σύμπαν
<span class="lb" data-page="6.89" data-line="15" id="l6.89.15"></span>τὸ σῶμα, καὶ λεπτῦναι τὰ περιττώματα, καὶ τοὺς πόρους
<span class="lb" data-page="6.89" data-line="16" id="l6.89.16"></span>εὐρῦναι, κίνδυνος μὲν καὶ ῥῆξαί τι καὶ σπάσαι τῶν στερεῶν
<span class="lb" data-page="6.89" data-line="17" id="l6.89.17"></span>σωμάτων, κίνδυνος δὲ καὶ τὰ περιττώματα τῇ τοῦ
<span class="pb" data-page="6.90" id="p6.90"></span>
<span class="lb" data-page="6.90" data-line="1" id="l6.90.1"></span>πνεύματος ῥύμῃ κινήσαντος τοὺς πόρους ἐμφράξαι. εἰ δὲ
<span class="lb" data-page="6.90" data-line="2" id="l6.90.2"></span>κατὰ μικρὸν προθερμῄνας προμαλάξειε μὲν τὰ στερεὰ,
<span class="lb" data-page="6.90" data-line="3" id="l6.90.3"></span>προλεπτύνειε δὲ τὰ ὑγρὰ, καὶ τοὺς πόρους εὐρύνειε, κίνδυνος
<span class="lb" data-page="6.90" data-line="4" id="l6.90.4"></span>οὐδεὶς οὔτε τοῦ ῥῆξαί τι μόριον οὔτε τοῦ τοὺς πόρους
<span class="lb" data-page="6.90" data-line="5" id="l6.90.5"></span>ἐμφράξαι ἂν καταλάβοι τὸν γυμναζόμενον. ὅπως οὖν
<span class="lb" data-page="6.90" data-line="6" id="l6.90.6"></span>ταῦτα γένοιτο, χρὴ προθερμῇναί τε μετρίως ἀνατρίψαντα τῷ
<span class="lb" data-page="6.90" data-line="7" id="l6.90.7"></span>σινδόνι τὸ σύμπαν σῶμα, κᾄπειτα δι’ ἐλαίου τρίβειν. οὐ
<span class="lb" data-page="6.90" data-line="8" id="l6.90.8"></span>γὰρ δὴ εὐθέως τὸ χρῆσθαι τῷ λίπει συμβουλεύω, πρὶν
<span class="lb" data-page="6.90" data-line="9" id="l6.90.9"></span>θερμανθῆναί τε τὸ δέρμα, καὶ τοὺς πόρους εὐρυνθῆναι,
<span class="lb" data-page="6.90" data-line="10" id="l6.90.10"></span>καὶ συλλήβδην εἰπεῖν εὐτρεπισθῆναι τὸ σῶμα πρὸς τὸ καταδέξασθαι
<span class="lb" data-page="6.90" data-line="11" id="l6.90.11"></span>τὸ ἔλαιον. ἱκαναὶ δ’ εἰς τοῦτο παντάπασιν
<span class="lb" data-page="6.90" data-line="12" id="l6.90.12"></span>ὀλίγαι περιαγωγαὶ τῶν χειρῶν ἄλυποί τε καὶ μετρίως ταχεῖαι,
<span class="lb" data-page="6.90" data-line="13" id="l6.90.13"></span>σκοπὸν ἔχουσαι θερμῇναι τὸ σῶμα χωρὶς τοῦ θλίψαι·
<span class="lb" data-page="6.90" data-line="14" id="l6.90.14"></span>καὶ γὰρ καὶ φανεῖταί σοι, τούτων γιγνομένων, ἔρευθος
<span class="lb" data-page="6.90" data-line="15" id="l6.90.15"></span>εὐανθὲς ἐπιτρέχον ἅπαντι τῷ δέρματι. τότ’ οὖν ἤδη τὸ
<span class="lb" data-page="6.90" data-line="16" id="l6.90.16"></span>λίπος ἐπάγειν αὐτῷ, καὶ τρίβειν γυμναῖς ταῖς χερσὶ συμμέτρως
<span class="lb" data-page="6.90" data-line="17" id="l6.90.17"></span>ἐχούσαις σκληρότητός τε καὶ μαλακότητος, ὅπως μήτε
<span class="lb" data-page="6.90" data-line="18" id="l6.90.18"></span>συνάγηται καὶ σφίγγηται τὸ σῶμα, μήτε ἐκλύηται καὶ
<span class="pb" data-page="6.91" id="p6.91"></span>
<span class="lb" data-page="6.91" data-line="1" id="l6.91.1"></span>χαλᾶται περαιτέρω τοῦ δέοντος, ἀλλ’ ἐν τῇ φύσει φυλάττηται.
<span class="lb" data-page="6.91" data-line="2" id="l6.91.2"></span>τρίβειν δὲ κατὰ μὲν τὰς πρώτας ἐπιβολὰς ἀτρέμα,
<span class="lb" data-page="6.91" data-line="3" id="l6.91.3"></span>τοὐντεῦθεν δ’ ἤδη κατὰ βραχὺ παραύξαντα, καὶ μέχρι γε
<span class="lb" data-page="6.91" data-line="4" id="l6.91.4"></span>τοσούτου τὴν τρίψιν ἐπὶ τὸ ῥωμαλεώτερον ἄγειν, ὡς θλίβεσθαι
<span class="lb" data-page="6.91" data-line="5" id="l6.91.5"></span>μὲν ἤδη σαφῶς τὴν σάρκα, μὴ θλᾶσθαι δέ· μὴ
<span class="lb" data-page="6.91" data-line="6" id="l6.91.6"></span>πολλῷ δὲ χρόνῳ τὴν οὕτως ἰσχυρὰν τρίψιν ἐπάγειν, ἀλλ’
<span class="lb" data-page="6.91" data-line="7" id="l6.91.7"></span>ἅπαξ ἢ δὶς ἐφ’ ἑκάστου μέρους. οὐ γὰρ, ὥστε σκληρῦναι
<span class="lb" data-page="6.91" data-line="8" id="l6.91.8"></span>τὸ σῶμα τοῦ παιδὸς, οὕτω τρίβομεν, ὃν ἤδη τοῖς πόνοις
<span class="lb" data-page="6.91" data-line="9" id="l6.91.9"></span>προσάγομεν, ἀλλ’ ὑπὲρ τοῦ προτρέψαι τε εἰς τὰς ἐνεργείας,
<span class="lb" data-page="6.91" data-line="10" id="l6.91.10"></span>καὶ συστρέψαι τὸν τόνον, καὶ τὴν ἐκ μαλακῆς τρίψεως
<span class="lb" data-page="6.91" data-line="11" id="l6.91.11"></span>ἀραιότητα σφίγξαι. σύμμετρον γὰρ αὐτοῦ τὸ σῶμα φυλάττεσθαι
<span class="lb" data-page="6.91" data-line="12" id="l6.91.12"></span>χρὴ, καὶ οὐδαμῶς οὔτε σκληρὸν οὔτε ξηρὸν ἀποτελεῖσθαι,
<span class="lb" data-page="6.91" data-line="13" id="l6.91.13"></span>μή πως ἐπίσχωμέν τι τῆς κατὰ φύσιν αὐξήσεως.
<span class="lb" data-page="6.91" data-line="14" id="l6.91.14"></span>τοῦ δὲ χρόνου προϊόντος, ὅταν ἤδη μειράκιον ἡμῖν γίγνηται,
<span class="lb" data-page="6.91" data-line="15" id="l6.91.15"></span>τότε καὶ τῇ σκληροτέρᾳ τρίψει χρησόμεθα, καὶ ταῖς
<span class="lb" data-page="6.91" data-line="16" id="l6.91.16"></span>μετὰ τὰ γυμνάσια ψυχρολουσίαις. ἀλλὰ περὶ μὲν τούτων
<span class="lb" data-page="6.91" data-line="17" id="l6.91.17"></span>αὖθις εἰρήσεται.
</p>
          </article>

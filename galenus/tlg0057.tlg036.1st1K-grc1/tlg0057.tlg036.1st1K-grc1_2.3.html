<article xmlns="http://www.w3.org/1999/xhtml" id="urn:cts:greekLit:tlg0057.tlg036.1st1K-grc1:2.3">
<span class="pb page1" data-page="6.92" id="p6.92"></span>
<span class="milestone ed1page page1" data-n="4.233" data-unit="ed1page" id="ed1page.4.233"></span>
<span class="milestone ed2page page1" data-n="6.69" data-unit="ed2page" id="ed2page.6.69"></span>
            <p>
<span class="lb" data-page="6.92" data-line="1" id="l6.92.1"></span><span class="milestone ed2page" data-n="6.70" data-unit="ed2page" id="ed2page.6.70"></span>Ἐν τῇ δὲ παρασκευαζούσῃ πρὸς τὰ
<span class="lb" data-page="6.92" data-line="2" id="l6.92.2"></span>γυμνάσια τρίψει, σκοπὸν ἐχούσῃ μαλάξαι τὰ σώματα, τὴν
<span class="lb" data-page="6.92" data-line="3" id="l6.92.3"></span>μέσην σκληρᾶς καὶ μαλακῆς ἐπικρατεῖν χρὴ ποιότητα, καὶ
<span class="lb" data-page="6.92" data-line="4" id="l6.92.4"></span>κατ’ ἐκείνην τυποῦσθαι τὸ σύμπαν. πολυειδεῖς δὲ ταῖς
<span class="lb" data-page="6.92" data-line="5" id="l6.92.5"></span>ἐπιβολαῖς τε καὶ περιαγωγαῖς τῶν χειρῶν αἱ ἀνατρίψεις γιγνέσθωσαν,
<span class="lb" data-page="6.92" data-line="6" id="l6.92.6"></span>οὐκ ἄνωθεν κάτω μόνον ἢ κάτωθεν ἄνω φερομένων
<span class="lb" data-page="6.92" data-line="7" id="l6.92.7"></span>αὐτῶν, ἀλλὰ καὶ πλαγίων, καὶ λοξῶν, ἐγκαρσίων
<span class="lb" data-page="6.92" data-line="8" id="l6.92.8"></span>τε καὶ σιμῶν. καλῶ δὲ ἐγκάρσιον μὲν τὸ ἐναντίον τῷ εὐθεῖ,
<span class="lb" data-page="6.92" data-line="9" id="l6.92.9"></span>σιμὸν δὲ τὸ βραχὺ τούτου παρεγκλῖνον ἐφ’ ἑκάτερα,
<span class="lb" data-page="6.92" data-line="10" id="l6.92.10"></span>καθάπερ γε καὶ τὸ τῆς εὐθύτητος ἑκατέρωσε πρὸς ὀλίγον
<span class="lb" data-page="6.92" data-line="11" id="l6.92.11"></span>ἐκτρεπόμενον ὀνομάζω πλάγιον· ὅσον δ’ ἀκριβῶς μέσον
<span class="lb" data-page="6.92" data-line="12" id="l6.92.12"></span>ἐστὶν εὐθείας τε καὶ ἐγκαρσίας φορᾶς, λοξὸν τοῦτο προσαγορεύω.
<span class="lb" data-page="6.92" data-line="13" id="l6.92.13"></span>καὶ μὲν δὴ καὶ τρίψιν τε καὶ ἀνάτριψιν οὐ διοίσει
<span class="lb" data-page="6.92" data-line="14" id="l6.92.14"></span>λέγειν, εἰδότας ὅτι τὸ τῆς ἀνατρίψεως ὄνομα συνηθέστερον
<span class="lb" data-page="6.92" data-line="15" id="l6.92.15"></span>τοῖς παλαιοῖς ἐστι, τὸ δὲ τῆς τρίψεως τοῖς νέοις.
<span class="lb" data-page="6.92" data-line="16" id="l6.92.16"></span>πολυειδεῖς δὲ κελεύω γίνεσθαι τὰς ἐπιβολὰς τε καὶ περιαγωγὰς
<span class="lb" data-page="6.92" data-line="17" id="l6.92.17"></span>τῶν χειρῶν ἕνεκα τοῦ συμπάσας ὡς οἷόν τε τῶν
<span class="pb" data-page="6.93" id="p6.93"></span>
<span class="lb" data-page="6.93" data-line="1" id="l6.93.1"></span>μυῶν τὰς ἶνας ἐκ παντὸς μέρους ἀνατρίβεσθαι. τὸ γὰρ
<span class="lb" data-page="6.93" data-line="2" id="l6.93.2"></span>οἴεσθαι, τὴν μὲν ἐγκάρσιον ἀνάτριψιν, ἣν δὴ καὶ στρογγύλην
<span class="lb" data-page="6.93" data-line="3" id="l6.93.3"></span>ὀνομάζουσιν ἔνιοι, σκληρύνειν καὶ πυκνοῦν καὶ σφίγγειν
<span class="lb" data-page="6.93" data-line="4" id="l6.93.4"></span>καὶ συνδεῖν τὰ σώματα, τὴν δὲ εὐθεῖαν <span class="milestone ed1page" data-n="4.234" data-unit="ed1page" id="ed1page.4.234"></span>ἀραιοῦν τε
<span class="lb" data-page="6.93" data-line="5" id="l6.93.5"></span>καὶ χαλᾷν καὶ μαλάττειν καὶ λύειν, ἐκ τῆς αὐτῆς ἐστιν
<span class="lb" data-page="6.93" data-line="6" id="l6.93.6"></span>ἀγνοίας, ἐξ ἧσπερ καὶ τὰ ἄλλα, ἃ περὶ τῆς τρίψεως εἴρηται
<span class="lb" data-page="6.93" data-line="7" id="l6.93.7"></span>τοῖς πλείστοις τῶν γυμναστῶν. πλεῖον γὰρ οὐδὲν οὐδεὶς ἔχει
<span class="lb" data-page="6.93" data-line="8" id="l6.93.8"></span>περὶ δυνάμεων τρίψεως εἰπεῖν ὧν Ἱπποκράτης ἔγραψεν ἐν
<span class="lb" data-page="6.93" data-line="9" id="l6.93.9"></span>τῷ κατ’ ἰητρεῖον, ὑπὸ μὲν τῆς σκληρᾶς δεῖσθαι τὸ σῶμα
<span class="lb" data-page="6.93" data-line="10" id="l6.93.10"></span>λέγων, ὑπὸ δὲ τῆς μαλακῆς λύεσθαι, καὶ ὑπὸ μὲν τῆς
<span class="lb" data-page="6.93" data-line="11" id="l6.93.11"></span>πολλῆς ἰσχναίνεσθαι, σαρκοῦσθαι δὲ ὑπὸ τῆς μετρίας.
<span class="lb" data-page="6.93" data-line="12" id="l6.93.12"></span>ἔχει δὲ ἡ ῥῆσις ᾧδε. ἀνάτριψις δύναται λῦσαι, δῆσαι,
<span class="lb" data-page="6.93" data-line="13" id="l6.93.13"></span>σαρκῶσαι, μινυθῆσαι· ἡ σκληρὰ δῆσαι, ἡ μαλακὴ λῦσαι,
<span class="lb" data-page="6.93" data-line="14" id="l6.93.14"></span>ἡ πολλὴ μινυθῆσαι, ἡ μετρίη σαρκῶσαι. τέτταρες
<span class="lb" data-page="6.93" data-line="15" id="l6.93.15"></span>γὰρ αὗται διαφοραὶ κατὰ γένος ἐπὶ τέσσαρσι δυνάμεσί τε
<span class="lb" data-page="6.93" data-line="16" id="l6.93.16"></span>καὶ χρείαις ἁπασῶν τρίψεών εἰσιν. εἰ δὲ καὶ τὰς μέσας αὐτῶν
<span class="lb" data-page="6.93" data-line="17" id="l6.93.17"></span>προσλογιζοίμεθα συνεμφαινομένας ταῖς εἰρημέναις, ἓξ αἱ
<span class="pb" data-page="6.94" id="p6.94"></span>
<span class="lb" data-page="6.94" data-line="1" id="l6.94.1"></span>ἅπασαι διαφοραὶ γενήσονται. πόθεν οὖν ἐπῆλθε τοῖς πλείστοις
<span class="lb" data-page="6.94" data-line="2" id="l6.94.2"></span>τῶν νεωτέρων γυμναστῶν οὕτω πολλὰς διαφορὰς
<span class="lb" data-page="6.94" data-line="3" id="l6.94.3"></span>γράψαι τρίψεων, ὡς μηδὲ ἀριθμῆσαι ῥᾳδίως αὐτὰς δύνασθαι;
<span class="lb" data-page="6.94" data-line="4" id="l6.94.4"></span>πόθεν ἄλλοθεν, ἢ ὅτι λογικῆς θεωρίας παντάπασιν
<span class="lb" data-page="6.94" data-line="5" id="l6.94.5"></span>ἀγύμναστοι ὄντες οὐ συνεῖδον ἅμα ταῖς οἰκείαις τῆς
<span class="lb" data-page="6.94" data-line="6" id="l6.94.6"></span>τρίψεως διαφοραῖς ἐνίοτε μὲν καὶ τῶν ἔξωθέν τινος μνημονεύοντες,
<span class="lb" data-page="6.94" data-line="7" id="l6.94.7"></span>ἐνίοτε δὲ καὶ τὰς ἀπεργαζομένας ἑκάστην τρίψιν
<span class="lb" data-page="6.94" data-line="8" id="l6.94.8"></span>αἰτίας ἀναγράφοντες, ἔστιν ὅτε δὲ καὶ πρὸς ἀλλήλας ἐπιπλέκοντες
<span class="lb" data-page="6.94" data-line="9" id="l6.94.9"></span>αὐτάς τε τὰς γνησίας διαφορὰς καὶ ὅσας οὐκ
<span class="lb" data-page="6.94" data-line="10" id="l6.94.10"></span>ὀρθῶς αὐταῖς προσέθεσαν. ὅταν μὲν <span class="milestone ed2page" data-n="6.71" data-unit="ed2page" id="ed2page.6.71"></span>γὰρ λέγωσι, τὰς
<span class="lb" data-page="6.94" data-line="11" id="l6.94.11"></span>τρίψεις ἀλλήλων διαφέρειν τῷ τὰς μὲν ἐν ὑπαιθρίῳ γίγνεσθαι,
<span class="lb" data-page="6.94" data-line="12" id="l6.94.12"></span>τὰς δὲ ἐν καταστέγῳ, τὰς δὲ ἐν ὑποσυμμιγεῖ σκιᾷ,
<span class="lb" data-page="6.94" data-line="13" id="l6.94.13"></span>καὶ τὰς μὲν ἐν ἀνεμώδει χωρίῳ, τὰς δὲ ἐν γαληνῷ, καὶ τὰς
<span class="lb" data-page="6.94" data-line="14" id="l6.94.14"></span>μὲν ἐν θερμῷ, τὰς δὲ ἐν ψυχρῷ, τὰς μὲν ἐν ἡλίῳ, τὰς
<span class="lb" data-page="6.94" data-line="15" id="l6.94.15"></span>δὲ ἐν βαλανείῳ, τὰς δὲ πρὸ βαλανείου, τὰς δὲ ἐν παλαίστρᾳ,
<span class="lb" data-page="6.94" data-line="16" id="l6.94.16"></span>καὶ τοιοῦτόν τινα ποιοῦντες κατάλογον, οὐκ οἰκείας
<span class="lb" data-page="6.94" data-line="17" id="l6.94.17"></span>διαφορὰς τρίψεων λέγουσιν, ἀλλ’ ὧν οὐκ ἄνευ τινὸς ὁ τριβόμενός
<span class="lb" data-page="6.94" data-line="18" id="l6.94.18"></span>ἐστιν. ἀνάγκη γὰρ πάντως αὐτὸν ἔν τινι χωρίῳ
<span class="pb" data-page="6.95" id="p6.95"></span>
<span class="lb" data-page="6.95" data-line="1" id="l6.95.1"></span>τῶν κατὰ τὴν οἰκουμένην ὑπάρχειν, καὶ πρός γε τῷ χωρίῳ
<span class="lb" data-page="6.95" data-line="2" id="l6.95.2"></span>χειμῶνος, ἢ θέρους, ἢ κατά τινα τῶν ἄλλων ὡρῶν. ἐπειδὰν
<span class="lb" data-page="6.95" data-line="3" id="l6.95.3"></span>δὲ τὰς μὲν τῷ μετὰ πλείονος ἐλαίου, τὰς δὲ τῷ
<span class="lb" data-page="6.95" data-line="4" id="l6.95.4"></span>μετὰ ἐλάττονος, ἢ παντάπασιν ἐλαίου χωρὶς, ἤτοι διὰ τῶν
<span class="lb" data-page="6.95" data-line="5" id="l6.95.5"></span>χειρῶν μόνον, ἢ μετὰ κόνεως, ἢ διὰ σινδόνων, καὶ τούτων
<span class="lb" data-page="6.95" data-line="6" id="l6.95.6"></span>ἤτοι σκληρῶν ἢ μαλακῶν γίγνεσθαι διαφέρειν ἀλλήλων λέγωσι
<span class="lb" data-page="6.95" data-line="7" id="l6.95.7"></span>τὰς τρίψεις, αἰτίων καταρίθμησιν ποιοῦνται τῶν ἤτοι
<span class="lb" data-page="6.95" data-line="8" id="l6.95.8"></span>σκληρὰν ἢ μαλακὴν ἀπεργαζομένων τὴν τρίψιν. ἐξ οὗ γένους
<span class="lb" data-page="6.95" data-line="9" id="l6.95.9"></span>τῶν αἰτίων ἐστὶ καὶ τὸ τὰς χεῖρας τῶν τριβόντων
<span class="lb" data-page="6.95" data-line="10" id="l6.95.10"></span>ἤτοι σκληρὰς ἢ μαλακὰς εἶναι, καὶ ἤτοι πιέζειν σφοδρῶς,
<span class="lb" data-page="6.95" data-line="11" id="l6.95.11"></span>ἢ πρᾴως ἐφάπτεσθαι. τὸ δὲ τρίτον εἶδός ἐστι τῶν πολλὰς
<span class="lb" data-page="6.95" data-line="12" id="l6.95.12"></span>τῆς τρίψεως οἰομένων εἶναι διαφορὰς ἐκ τοῦ κατὰ συζυγίας
<span class="lb" data-page="6.95" data-line="13" id="l6.95.13"></span>τινὰς ἐπιπλέκειν ἀλλήλοις ἅπαντα τὰ νῦν εἰρημένα.
<span class="lb" data-page="6.95" data-line="14" id="l6.95.14"></span>ὅσοι μὲν οὖν αὐτῶν ἢ τὰς ἔξω περιστάσεις τῶν πραγμάτων,
<span class="lb" data-page="6.95" data-line="15" id="l6.95.15"></span>ἢ τὰς αἰτίας τῶν οἰκείων διαφορῶν ἀλλήλαις ἐπιπλέκουσιν,
<span class="lb" data-page="6.95" data-line="16" id="l6.95.16"></span>εὐφωρατότεροι γίνονται μὴ γινώσκοντες ὀρθῶς·
<span class="lb" data-page="6.95" data-line="17" id="l6.95.17"></span>ὅσοι δὲ κατὰ τὰς οἰκείας διαφορὰς ποιοῦνται τὰς συζυγίας,
<span class="lb" data-page="6.95" data-line="18" id="l6.95.18"></span>ἧττον οὗτοι γνωρίζονται σφαλλόμενοι. εἰσὶ δὲ καὶ οἵ σοφίας
<span class="pb" data-page="6.96" id="p6.96"></span>
<span class="lb" data-page="6.96" data-line="1" id="l6.96.1"></span>δόξαν ἀπηνέγκαντο, καὶ δοκοῦσι πλέον εὑρηκέναι τῶν
<span class="lb" data-page="6.96" data-line="2" id="l6.96.2"></span>ὑφ’ Ἱπποκράτους εἰρημένων. ὧνπερ οὖν καὶ Θέων ὁ γυμναστής
<span class="lb" data-page="6.96" data-line="3" id="l6.96.3"></span>ἐστιν, ὅστις ἔδοξε βέλτιον Ἱπποκράτους ἐγνωκέναι περὶ
<span class="lb" data-page="6.96" data-line="4" id="l6.96.4"></span>τρίψεως. ἀφορισαμένου γὰρ ἐκείνου κατὰ τὴν προγεγραμμένην
<span class="lb" data-page="6.96" data-line="5" id="l6.96.5"></span>ῥῆσιν, ἐν μὲν τῇ κατὰ ποιότητα διαφορᾷ τήν τε μαλακὴν
<span class="lb" data-page="6.96" data-line="6" id="l6.96.6"></span>καὶ σκληρὰν, ἐν δὲ τῇ κατὰ ποσότητα τήν τε πολλὴν
<span class="lb" data-page="6.96" data-line="7" id="l6.96.7"></span>καὶ τὴν μετρίαν, ὁ Θέων οὐκ ἀξιοῖ μνημονεύειν οὔτε
<span class="lb" data-page="6.96" data-line="8" id="l6.96.8"></span>ποιότητος οὔτε ποσότητος ἰδίᾳ, γράφων ἐν ἄλλοις τέ τισι
<span class="lb" data-page="6.96" data-line="9" id="l6.96.9"></span>καὶ τῷ τρίτῳ τῶν γυμναστικῶν ᾧδε. ἀρέσκει περὶ τρίψεως
<span class="lb" data-page="6.96" data-line="10" id="l6.96.10"></span>παραγγέλλοντας, δεῖν ἀεὶ συναρμόττειν ταῖς ποιότησι τὰς
<span class="lb" data-page="6.96" data-line="11" id="l6.96.11"></span>ποσότητας. καθ’ ἑαυτὰς μὲν γὰρ ἀτελεῖς εἶναι πρὸς τὴν
<span class="lb" data-page="6.96" data-line="12" id="l6.96.12"></span>ἐν τοῖς ἔργοις κατόρθωσιν. τὴν γοῦν μαλακὴν τρίψιν
<span class="lb" data-page="6.96" data-line="13" id="l6.96.13"></span>παρὰ τὴν ποσότητα τριῶν ἀποτελεσμάτων ποιητικὴν γίγνεσθαι·
<span class="lb" data-page="6.96" data-line="14" id="l6.96.14"></span>τὴν μὲν γὰρ ὀλίγην ἀνιέναι ποσῶς τὴν σάρκα καὶ
<span class="lb" data-page="6.96" data-line="15" id="l6.96.15"></span>εὐαφῆ ποιεῖν, τὴν δὲ πολλὴν διαφορεῖν καὶ τήκειν, τὴν
<span class="lb" data-page="6.96" data-line="16" id="l6.96.16"></span>δ’ αὐτάρκη σαρκοῦν τὸ σῶμα πλαδαρᾷ καὶ κεχυμένῃ
<span class="lb" data-page="6.96" data-line="17" id="l6.96.17"></span>σαρκί. ὁμοίως δὲ καὶ τὴν σκληρὰν τρίψιν παρὰ τὴν
<span class="lb" data-page="6.96" data-line="18" id="l6.96.18"></span>ποσότητα καὶ ἴσον ἀριθμὸν ἀποτελεσμάτων ποιεῖν· πολλὴν
<span class="pb" data-page="6.97" id="p6.97"></span>
<span class="lb" data-page="6.97" data-line="1" id="l6.97.1"></span>γὰρ προσαχθεῖσαν σφίγγειν τὰ σώματα καὶ συνδεῖν, καὶ
<span class="lb" data-page="6.97" data-line="2" id="l6.97.2"></span>φλεγμονῇ τι παραπλήσιον ἀπεργάζεσθαι, τὴν δὲ αὐτάρκη
<span class="lb" data-page="6.97" data-line="3" id="l6.97.3"></span>σαρκοῦν μεμειωμένῃ καὶ εὐπεριγράπτῳ σαρκὶ, τὴν μέντοι
<span class="lb" data-page="6.97" data-line="4" id="l6.97.4"></span>γε ὀλίγην ἐνερευθῆ πρὸς ὀλίγον χρόνον τὴν ἐπιφάνειαν
<span class="lb" data-page="6.97" data-line="5" id="l6.97.5"></span>ποιεῖν. οὐκ ἀξιοῖ δὲ περὶ τῆς σκληρᾶς τρίψεως ἰδίᾳ καθ’
<span class="lb" data-page="6.97" data-line="6" id="l6.97.6"></span>ἑαυτὴν οὐδὲν παραγγέλλειν τὸν γυμναστὴν, ἀλλὰ συναρμόζειν
<span class="lb" data-page="6.97" data-line="7" id="l6.97.7"></span>αὐτῇ τὸ ποσὸν, εἴπερ τι μέλλοι τότε κατόρθωμα πλέον
<span class="lb" data-page="6.97" data-line="8" id="l6.97.8"></span>ἐν τοῖς ἔργοις τῆς τέχνης ἔσεσθαι. κατὰ δὲ τὸν αὐτὸν τρόπον
<span class="lb" data-page="6.97" data-line="9" id="l6.97.9"></span>οὐδὲ περὶ τῆς μαλακῆς ἰδίᾳ καθ’ ἑαυτὴν οὐδὲν ἡγεῖται
<span class="lb" data-page="6.97" data-line="10" id="l6.97.10"></span>νῦν ὑποτίθεσθαι· μὴ γὰρ δύνασθαί ποτε γενέσθαι μαλακὴν
<span class="lb" data-page="6.97" data-line="11" id="l6.97.11"></span>τρίψιν αὐτὴν καθ’ ἑαυτὴν μόνην ἄνευ τοῦ πολλὴν, ἢ
<span class="lb" data-page="6.97" data-line="12" id="l6.97.12"></span>ὀλίγην, ἢ σύμμετρον ὑπάρχειν. εἶθ’ ἑξῆς διηγεῖται κατὰ
<span class="lb" data-page="6.97" data-line="13" id="l6.97.13"></span>συζυγίαν, ὅσα περὶ τοῖς σώμασιν ἡμῶν ἐργάζεσθαι πεφύκασιν·
<span class="lb" data-page="6.97" data-line="14" id="l6.97.14"></span>τὴν μὲν ὀλίγην τε ἅμα καὶ μαλακὴν ἀνιέναι ποσῶς
<span class="lb" data-page="6.97" data-line="15" id="l6.97.15"></span>τὴν σάρκα καὶ εὐαφῆ ποιεῖν, ἀποφαινόμενος οὐδὲν ἢ τὸ
<span class="lb" data-page="6.97" data-line="16" id="l6.97.16"></span>λῦσαι πρὸς Ἱπποκράτους εἰρημένον, <span class="milestone ed2page" data-n="6.72" data-unit="ed2page" id="ed2page.6.72"></span>ἑτέροις ὀνόμασιν
<span class="lb" data-page="6.97" data-line="17" id="l6.97.17"></span>ἑρμηνεύων· τὸ γὰρ ἀνιέναι τὴν σάρκα καὶ εὐαφῆ ποιεῖν
<span class="lb" data-page="6.97" data-line="18" id="l6.97.18"></span>τί ἄλλο ἢ λύειν ἐστὶ τὰ συνδεδεμένα καὶ συνημμένα;
<span class="pb" data-page="6.98" id="p6.98"></span>
<span class="lb" data-page="6.98" data-line="1" id="l6.98.1"></span>προσέθηκε δὲ τῷ λόγῳ τὸ ποσῶς, οὐ τὸ γένος τῆς ἐνεργείας
<span class="lb" data-page="6.98" data-line="2" id="l6.98.2"></span>ὑπαλλάττων, ἀλλὰ τὸ ποσὸν ἐν αὐτῷ διορίζων. μαλάττει
<span class="lb" data-page="6.98" data-line="3" id="l6.98.3"></span>γὰρ ἐπ’ ὀλίγον ἡ τοιαύτη τρίψις, ὡς, εἴ γ’ ἐπὶ πλεῖον
<span class="lb" data-page="6.98" data-line="4" id="l6.98.4"></span>γένοιτο, μαλάξει μὲν ἔτι καὶ νῦν, ἀλλὰ μειζόνως, ἢ πρόσθεν.
<span class="lb" data-page="6.98" data-line="5" id="l6.98.5"></span>ὅτι τοίνυν οὐ μεγάλως, οὐδ’ ἱκανῶς, ἀλλὰ καὶ βραχέως
<span class="lb" data-page="6.98" data-line="6" id="l6.98.6"></span>ἡ ὀλίγη καὶ μαλακὴ τρίψις ἀνίησί τε καὶ μαλάττει
<span class="lb" data-page="6.98" data-line="7" id="l6.98.7"></span>τὰ σώματα, διὰ τῆς τοῦ ποσῶς προσθήκης ἐδήλωσεν·
<span class="lb" data-page="6.98" data-line="8" id="l6.98.8"></span>οὐδέπω κατὰ γε τοῦτο τῶν ὑφ’ Ἱπποκράτους εἰρημένων διδάσκων
<span class="lb" data-page="6.98" data-line="9" id="l6.98.9"></span>περιττότερον, ὥσπερ οὐδ’ ἐν τῷ φάναι, τὴν αὐτάρκη
<span class="lb" data-page="6.98" data-line="10" id="l6.98.10"></span>καὶ μαλακὴν σαρκοῦν τὸ σῶμα πλαδαρᾷ καὶ κεχυμένῃ
<span class="lb" data-page="6.98" data-line="11" id="l6.98.11"></span>σαρκί. διότι μὲν γὰρ αὐτάρκης, σαρκώσει, διότι δὲ
<span class="lb" data-page="6.98" data-line="12" id="l6.98.12"></span>μαλακὴ, λύσει, τοῦτ’ ἔστι μαλάξει, ὅπερ ἴσον ἐστὶ τῷ
<span class="lb" data-page="6.98" data-line="13" id="l6.98.13"></span>πλαδαρὰν καὶ κεχυμένην ἐργάσασθαι τὴν σάρκα. ἐχρῆν δ’
<span class="lb" data-page="6.98" data-line="14" id="l6.98.14"></span>αὐτὸν, ὥσπερ ὑπὲρ τούτων εἶπεν ὀρθῶς, οὕτως καὶ ὁπότε
<span class="lb" data-page="6.98" data-line="15" id="l6.98.15"></span>περὶ τῆς πολλῆς τε ἅμα καὶ μαλακῆς διαλέγεται, μὴ τοῦτο
<span class="lb" data-page="6.98" data-line="16" id="l6.98.16"></span>μόνον εἰπεῖν, ὅτι διαφορεῖν καὶ τήκειν πέφυκεν, ἀλλὰ καὶ
<span class="lb" data-page="6.98" data-line="17" id="l6.98.17"></span>ὁποίαν τινὰ τὴν ὑπόλοιπον ἐργάζεται σάρκα. οὐ γὰρ δή
<span class="pb" data-page="6.99" id="p6.99"></span>
<span class="lb" data-page="6.99" data-line="1" id="l6.99.1"></span>πᾶσαν τὴν οὐσίαν διαφορεῖ καὶ τήκει, καθάπερ τὸ πῦρ,
<span class="lb" data-page="6.99" data-line="2" id="l6.99.2"></span>ἀλλά τι καὶ καταλείπει πάντως. τοῦτο οὖν τὸ καταλειπόμενον
<span class="lb" data-page="6.99" data-line="3" id="l6.99.3"></span>ὁποῖόν τι τὴν ἰδέαν ἐστὶν, ἐχρῆν, οἶμαι, προσκεῖσθαι
<span class="lb" data-page="6.99" data-line="4" id="l6.99.4"></span>τῷ λόγῳ, καὶ μὴ μόνον τὸ τῆς πολλῆς τρίψεως ἴδιον
<span class="lb" data-page="6.99" data-line="5" id="l6.99.5"></span>ἔργον εἰπόντα τὸ τῆς μαλακῆς παραλιπεῖν. ὅτι μὲν ἡ
<span class="lb" data-page="6.99" data-line="6" id="l6.99.6"></span>πολλὴ διαφορεῖ, καὶ πρὸς Ἱπποκράτους εἴρηται πρόσθεν·
<span class="lb" data-page="6.99" data-line="7" id="l6.99.7"></span>ἀλλ’ οὐχ ἁπλῶς ὑπὲρ τῆς πολλῆς ἐνεστήσατο τὸν λόγον ὁ
<span class="lb" data-page="6.99" data-line="8" id="l6.99.8"></span>Θέων, ἀλλὰ κατὰ συζυγίαν ἠξίωσε διδάσκειν, ἀπὸ τῆς
<span class="lb" data-page="6.99" data-line="9" id="l6.99.9"></span>πρώτης μὲν ἀρξάμενος τῆς τε ὀλίγης τε ἅμα καὶ μαλακῆς,
<span class="lb" data-page="6.99" data-line="10" id="l6.99.10"></span>ἐπὶ δευτέραν δὲ μεταβὰς τὴν μαλακήν τε ἅμα καὶ πολλὴν,
<span class="lb" data-page="6.99" data-line="11" id="l6.99.11"></span>εἶθ’ ἑξῆς τρίτης μνημονεύσας τῆς μαλακῆς τε ἅμα καὶ
<span class="lb" data-page="6.99" data-line="12" id="l6.99.12"></span>συμμέτρου. ὥσπερ οὖν ἐπί τε τῆς πρώτης καὶ τρίτης συζυγίας
<span class="lb" data-page="6.99" data-line="13" id="l6.99.13"></span>οὐκ ἐσιώπησε τὸ τῆς ποιότητος ἔργον, οὕτως ἐχρῆν
<span class="lb" data-page="6.99" data-line="14" id="l6.99.14"></span>αὐτὸν οὐδὲ ἐπὶ τῆς δευτέρας παραλιπεῖν, ἀλλὰ κᾀνταῦθα
<span class="lb" data-page="6.99" data-line="15" id="l6.99.15"></span>φάναι, τὴν πολλήν τε ἅμα καὶ μαλακὴν τρίψιν διαφορεῖν
<span class="lb" data-page="6.99" data-line="16" id="l6.99.16"></span>τε ἅμα καὶ μαλακὴν ἀπεργάζεσθαι τὴν σάρκα· πλὴν εἰ τὸ
<span class="lb" data-page="6.99" data-line="17" id="l6.99.17"></span>τήκειν ἀντὶ <span class="milestone ed1page" data-n="4.235" data-unit="ed1page" id="ed1page.4.235"></span>τοῦ μαλάττειν χρὴ δέξασθαι, καὶ οὕτως
<span class="lb" data-page="6.99" data-line="18" id="l6.99.18"></span>ἀληθὲς μένει τὸ εἰρημένον. οὐχ ὅπως δὲ διαβάλλει τὴν
<span class="pb" data-page="6.100" id="p6.100"></span>
<span class="lb" data-page="6.100" data-line="1" id="l6.100.1"></span>Ἱπποκράτους διδασκαλίαν, ἀλλὰ καὶ παντὸς μᾶλλον ὁμολογεῖ
<span class="lb" data-page="6.100" data-line="2" id="l6.100.2"></span>αὐτήν. εἴπερ γὰρ ἡ μαλακὴ τρίψις ἀεὶ μὲν ἁπαλὸν
<span class="lb" data-page="6.100" data-line="3" id="l6.100.3"></span>ἐργάζεται τὸ σῶμα, κᾂν ὀλίγη, κᾂν πολλὴ, κᾂν σύμμετρος
<span class="lb" data-page="6.100" data-line="4" id="l6.100.4"></span>ὑπάρχῃ, προσέρχεται δ’ αὐτῇ οὐδέν τι παρὰ τῆς ποσότητος
<span class="lb" data-page="6.100" data-line="5" id="l6.100.5"></span>ἕτερον, ἀχώριστον ἔσται τῆς μαλακῆς τρίψεως τὸ μαλάττειν,
<span class="lb" data-page="6.100" data-line="6" id="l6.100.6"></span>ὥσπερ, οἶμαι, καὶ τῆς σκληρᾶς τὸ σκληρύνειν, ἢ συνάγειν,
<span class="lb" data-page="6.100" data-line="7" id="l6.100.7"></span>ἢ σφίγγειν, ἢ δεῖν, ἢ πυκνοῦν, ἢ δυσαφῆ τὴν σάρκα
<span class="lb" data-page="6.100" data-line="8" id="l6.100.8"></span>ποιεῖν, ἢ ὡς ἄν τις ἑτέρως ἑρμηνεύειν ἐθέλοι ταὐτὸν
<span class="lb" data-page="6.100" data-line="9" id="l6.100.9"></span>πρᾶγμα. πρῶτον μὲν γὰρ καὶ κύριον ὄνομα τῆς οὕτως
<span class="lb" data-page="6.100" data-line="10" id="l6.100.10"></span>διατιθεμένης σαρκός ἐστι τὸ σκληρὸν, ὥσπερ καὶ τῆς ἐναντίας
<span class="lb" data-page="6.100" data-line="11" id="l6.100.11"></span>αὐτῇ τὸ μαλακόν. οὐ μὴν ἀλλὰ καὶ τῶν ἄλλων ἕκαστον,
<span class="lb" data-page="6.100" data-line="12" id="l6.100.12"></span>ὡς εἶπον, ἐγχωρεῖ λέγειν. καὶ διὰ τίνα μὲν τὴν αἰτίαν
<span class="lb" data-page="6.100" data-line="13" id="l6.100.13"></span>οὕτω πολλοῖς ὀνόμασιν οἷόν τε χρῆσθαι καθ’ ἑνὸς
<span class="lb" data-page="6.100" data-line="14" id="l6.100.14"></span>πράγματος, ὀλίγον ὕστερον εἰρήσεται· νῦν δὲ, ὡμολόγηται
<span class="lb" data-page="6.100" data-line="15" id="l6.100.15"></span>γὰρ τοῦτο, τὴν μὲν αἰτίαν αὐτοῦ λέγειν ἔν γε τῷ παρόντι
<span class="lb" data-page="6.100" data-line="16" id="l6.100.16"></span>παραλίπωμεν. ὅτι δ’ ἐξ ἀνάγκης ἕπεται τῇ μαλακῇ τρίψει
<span class="lb" data-page="6.100" data-line="17" id="l6.100.17"></span>τὸ μαλακὰ ποιεῖν τὰ σώματα, πρόδηλον ἐκ τῶν εἰρημένων.
<span class="lb" data-page="6.100" data-line="18" id="l6.100.18"></span>εἰ γὰρ μὴ πολλὴν, μήτ’ ὀλίγην, μήτε σύμμετρον
<span class="pb" data-page="6.101" id="p6.101"></span>
<span class="lb" data-page="6.101" data-line="1" id="l6.101.1"></span>τὴν τοιαύτην τρίψιν παραλαβὼν σκληρὸν ἐργάσασθαί ποτε
<span class="lb" data-page="6.101" data-line="2" id="l6.101.2"></span>δυνήσῃ τὸ σῶμα, δῆλον ὡς ἀχώριστον αὐτῆς ἐστι τὸ μαλάττειν,
<span class="lb" data-page="6.101" data-line="3" id="l6.101.3"></span>ὥσπερ γε καὶ τῆς σκληρᾶς τὸ συνδεῖν τε καὶ σκληρύνειν.
<span class="lb" data-page="6.101" data-line="4" id="l6.101.4"></span>καὶ γὰρ καὶ ταύτην <span class="milestone ed2page" data-n="6.73" data-unit="ed2page" id="ed2page.6.73"></span>ἄν τ’ ὀλίγην, ἄν τε πολλὴν, ἄν τε
<span class="lb" data-page="6.101" data-line="5" id="l6.101.5"></span>σύμμετρον παραλάβῃς, οὐδέποτε μαλάξεις τὸ σῶμα κατ’
<span class="lb" data-page="6.101" data-line="6" id="l6.101.6"></span>οὐδεμίαν ποσότητα, διὰ παντὸς δὲ σκληρὸν ἀπεργάσῃ μᾶλλον,
<span class="lb" data-page="6.101" data-line="7" id="l6.101.7"></span>ἢ ἧττον, ἐπὶ πλέον τρίβων μᾶλλον, ἐπ’ ἔλαττον δὲ
<span class="lb" data-page="6.101" data-line="8" id="l6.101.8"></span>ἧττον· εἰ δὲ καὶ παντελῶς ὀλίγας τὰς σκληρὰς ἐπιβολὰς
<span class="lb" data-page="6.101" data-line="9" id="l6.101.9"></span>ποιησάμενος ἀρκεσθείης, ἀνάλογον τῇ τούτων βραχύτητι
<span class="lb" data-page="6.101" data-line="10" id="l6.101.10"></span>καὶ σκληρότης ἀπαντήσεται, καθάπερ καὶ ὁ πυρὶ πλησιάζων
<span class="lb" data-page="6.101" data-line="11" id="l6.101.11"></span>ἀεὶ μὲν θερμαίνεται, κᾂν ἐπὶ πολὺν χρόνον αὐτῷ
<span class="lb" data-page="6.101" data-line="12" id="l6.101.12"></span>τύχῃ πλησιάζων, κᾂν ἐπ’ ὀλίγον, ἀλλὰ μᾶλλον μὲν τοῦθ’
<span class="lb" data-page="6.101" data-line="13" id="l6.101.13"></span>ὁ πολυχρονίως ὁμιλῶν, ἧττον δὲ ὁ μέχρι βραχέος, ἐπ’
<span class="lb" data-page="6.101" data-line="14" id="l6.101.14"></span>ἐλάχιστον δὲ ὁ ψαύσας μόνον. οὕτω κᾀν ταῖς τρίψεσιν
<span class="lb" data-page="6.101" data-line="15" id="l6.101.15"></span>ὁμοιοῦται διαπαντὸς τὸ σῶμα, πρὸς μὲν τῆς μαλακῆς
<span class="lb" data-page="6.101" data-line="16" id="l6.101.16"></span>μαλαττόμενον, ὑπὸ δὲ τῆς σκληρᾶς σκληρυνόμενον,
<span class="lb" data-page="6.101" data-line="17" id="l6.101.17"></span>οὐ μὴν ἴσῳ γε τῷ μέτρῳ διαπαντὸς, ἀλλ’ ὑπὸ μὲν
<span class="lb" data-page="6.101" data-line="18" id="l6.101.18"></span>τῆς πλείονος μᾶλλον, ὑπὸ δὲ τῆς ἐλάττονος ἧττον, ὥσπερ
<span class="lb" data-page="6.101" data-line="19" id="l6.101.19"></span>γε καὶ ὑπὸ μὲν τῆς πλείστης μάλιστα, ὑπὸ δὲ τῆς ἐλαχίστης
<span class="pb" data-page="6.102" id="p6.102"></span>
<span class="lb" data-page="6.102" data-line="1" id="l6.102.1"></span>ἥκιστα. τοίνυν ὁ Θέων, ὁπότε περὶ τῆς μαλακῆς τε
<span class="lb" data-page="6.102" data-line="2" id="l6.102.2"></span>καὶ πολλῆς τρίψεως διαλεγόμενος διαφορεῖν καὶ τήκειν εἶπεν
<span class="lb" data-page="6.102" data-line="3" id="l6.102.3"></span>αὐτὴν, εἰ μὲν τὸ κενοῦν διὰ τοῦ τήκειν δηλοῖ, πλέον
<span class="lb" data-page="6.102" data-line="4" id="l6.102.4"></span>οὐδὲν σημαίνει τοῦ διαφορεῖν· ὥστε δὶς μὲν ἂν εἴη ταὐτὸν
<span class="lb" data-page="6.102" data-line="5" id="l6.102.5"></span>εἰρηκὼς, παραλελοιπὼς δὲ προσθήκην ἀναγκαίαν τῆς γινομένης
<span class="lb" data-page="6.102" data-line="6" id="l6.102.6"></span>περὶ τὸ σῶμα διαθέσεως ἐκ τῆς μαλακῆς τρίψεως·
<span class="lb" data-page="6.102" data-line="7" id="l6.102.7"></span>εἰ δὲ τὸ μαλάττειν, ἢ λύειν, ἢ χαλᾷν, ἢ ὅπως ἂν ἑτέρως
<span class="lb" data-page="6.102" data-line="8" id="l6.102.8"></span>ὀνομάζειν ἐθέλῃ, παραλείψεται μὲν οὕτως οὐδὲν αὐτῷ, τὰ
<span class="lb" data-page="6.102" data-line="9" id="l6.102.9"></span>δ’ Ἱπποκράτους λέγων φωραθήσεται διὰ μοχθηροτέρου
<span class="lb" data-page="6.102" data-line="10" id="l6.102.10"></span>τρόπου διδασκαλίας. ὅτι μὲν ὁ τοιοῦτος τρόπος τῆς διδασκαλίας
<span class="lb" data-page="6.102" data-line="11" id="l6.102.11"></span>μοχθηρότερός ἐστιν ἧς Ἱπποκράτης ἔγραψεν, ὀλίγον
<span class="lb" data-page="6.102" data-line="12" id="l6.102.12"></span>ὕστερον ἐπιδείξομεν· ὅτι δὲ, εἴπερ τὸ τήκειν ἀντὶ τοῦ
<span class="lb" data-page="6.102" data-line="13" id="l6.102.13"></span>μαλάττειν εἴρηκεν, οὐδὲν τῶν Ἱπποκράτους λέγει περιττότερον,
<span class="lb" data-page="6.102" data-line="14" id="l6.102.14"></span>ἄντικρυς δῆλον. εἰπόντος γὰρ ἐκ εἴνου, τὴν μὲν μαλακὴν
<span class="lb" data-page="6.102" data-line="15" id="l6.102.15"></span>λύειν, τὴν δὲ πολλὴν ἰσχναίνειν, εὔδηλον ἂν εἴη
<span class="lb" data-page="6.102" data-line="16" id="l6.102.16"></span>παντί γε τῷ νοῦν ἔχοντι συλλογίσασθαι, τὴν ἐκ τῆς μαλακῆς
<span class="lb" data-page="6.102" data-line="17" id="l6.102.17"></span>τε ἅμα καὶ πολλῆς σύνθετον ἰσχναίνειν τε ἅμα καὶ
<span class="pb" data-page="6.103" id="p6.103"></span>
<span class="lb" data-page="6.103" data-line="1" id="l6.103.1"></span>μαλάττειν. ἀλλ’ οὐχ ὁ Θέων ἔοικεν οὕτω γινώσκειν, ἀλλ’
<span class="lb" data-page="6.103" data-line="2" id="l6.103.2"></span>ὅπερ ἐν τῷ πρώτῳ τῶν γυμναστικῶν ἰσχναίνειν εἶπε δι’
<span class="lb" data-page="6.103" data-line="3" id="l6.103.3"></span>ἑνὸς ῥήματος, τοῦτ’ ἐν τῷ τρίτῳ διὰ δυοῖν, τοῦ τε διαφορεῖν
<span class="lb" data-page="6.103" data-line="4" id="l6.103.4"></span>καὶ τήκειν. ἔχει γὰρ οὖν δὴ καὶ ἡ ἐν τῷ πρώτῳ
<span class="lb" data-page="6.103" data-line="5" id="l6.103.5"></span>ῥῆσις ᾧδε. ἐκ δὲ τῶν ἐναντίων τὴν μαλακὴν τρίψιν, πολλὴν
<span class="lb" data-page="6.103" data-line="6" id="l6.103.6"></span>μὲν γενομένην, ἰσχναίνειν τὰ σώματα, αὐτάρκη δὲ, σαρκοῦν
<span class="lb" data-page="6.103" data-line="7" id="l6.103.7"></span>τρυφερᾷ καὶ κεχυμένῃ σαρκί. φανερῶς γὰρ ἐνταῦθα
<span class="lb" data-page="6.103" data-line="8" id="l6.103.8"></span>τὴν μαλακήν τε ἅμα καὶ πολλὴν τρίψιν ἰσχναίνειν ἔφησε
<span class="lb" data-page="6.103" data-line="9" id="l6.103.9"></span>τὰ σώματα. ὅτι δ’ ἀναγκαῖον ἦν οὐ μόνον τὸ τῆς πολλῆς
<span class="lb" data-page="6.103" data-line="10" id="l6.103.10"></span>ἴδιον, ἀλλὰ καὶ τὸ τῆς μαλακῆς εεἰπεῖνἶπεῖν, καὶ αὐτὸς ὁ Θέων
<span class="lb" data-page="6.103" data-line="11" id="l6.103.11"></span>ἐνεδείξατο διὰ τῆς ἑξῆς ῥήσεως, ἐν ᾗ περὶ τῆς σκληρᾶς
<span class="lb" data-page="6.103" data-line="12" id="l6.103.12"></span>τρίψεως διδάσκων τὴν πολλὴν σφίγγειν τὰ σώματα καὶ
<span class="lb" data-page="6.103" data-line="13" id="l6.103.13"></span>συνδεῖν καὶ φλεγμονῇ τι παραπλήσιον ἐργάζεσθαί φησιν.
<span class="lb" data-page="6.103" data-line="14" id="l6.103.14"></span>ὃ γὰρ εἶχε συμμέτρως ὑπάρχουσα τῇ ποσότητι, τοῦτο πλεονασθεῖσα
<span class="lb" data-page="6.103" data-line="15" id="l6.103.15"></span>μᾶλλον ἐπεκτήσατο. πάντες οὖν ὁμολογοῦσι, τὴν
<span class="lb" data-page="6.103" data-line="16" id="l6.103.16"></span>σύμμετρον σκληρὰν σαρκοῦν τὸ σῶμα σκληρᾷ σαρκὶ, καθάπερ
<span class="lb" data-page="6.103" data-line="17" id="l6.103.17"></span>γε καὶ τὴν σύμμετρον μαλακὴν σαρκοῦν μὲν καὶ
<span class="lb" data-page="6.103" data-line="18" id="l6.103.18"></span>αὐτὴν, ἀλλὰ μαλακῇ τῇ σαρκί. κινδυνεύει δὲ ὁ Θέων, ἡνίκα
<span class="pb" data-page="6.104" id="p6.104"></span>
<span class="lb" data-page="6.104" data-line="1" id="l6.104.1"></span>ὑπὲρ τῆς μαλακῆς τε ἅμα καὶ πολλῆς τρίψεως ὁ λόγος ἦν
<span class="lb" data-page="6.104" data-line="2" id="l6.104.2"></span>αὐτῷ, μηδὲν τῆς μαλακῆς ἔργον εἰρηκέναι, ὁπότε δὲ περὶ
<span class="lb" data-page="6.104" data-line="3" id="l6.104.3"></span>τῆς σκληρᾶς τε ἅμα καὶ πολλῆς, μηδὲν τῆς πολλῆς. εἰ γὰρ
<span class="lb" data-page="6.104" data-line="4" id="l6.104.4"></span>τὸ τήκειν ταὐτὸν τῷ κενοῦν καὶ διαφορεῖν ὑπολάβοιμεν,
<span class="lb" data-page="6.104" data-line="5" id="l6.104.5"></span>ὑπὲρ μὲν τῆς πολλῆς ἔσται τι λεγόμενον αὐτῷ, περὶ δὲ
<span class="lb" data-page="6.104" data-line="6" id="l6.104.6"></span>τῆς μαλακῆς οὐδὲν, ὥσπερ γε κᾀν τῷ περὶ τῆς σκληρᾶς τε
<span class="lb" data-page="6.104" data-line="7" id="l6.104.7"></span>καὶ πολλῆς ὑπὲρ μὲν τῆς σκληρᾶς εἴρηται τὸ σφίγγειν
<span class="lb" data-page="6.104" data-line="8" id="l6.104.8"></span>καὶ δεῖν καὶ φλεγμονῇ τι παραπλήσιον ἀπεργάζεσθαι,
<span class="lb" data-page="6.104" data-line="9" id="l6.104.9"></span><span class="milestone ed2page" data-n="6.74" data-unit="ed2page" id="ed2page.6.74"></span>περὶ δὲ τοῦ πλήθους οὐδέν· καίτοι δίκαιον ἦν τι καὶ
<span class="lb" data-page="6.104" data-line="10" id="l6.104.10"></span>περὶ τῆς ποσότητος εἰπεῖν. ἀπεφῄνατο γοῦν, ὡς, εἰ σύμμετρος
<span class="lb" data-page="6.104" data-line="11" id="l6.104.11"></span>εἴη τῇ ποσότητι, παχύνει. τί ποτ’ οὖν ἡ πολλὴ ποιήσει
<span class="lb" data-page="6.104" data-line="12" id="l6.104.12"></span>μετὰ τὴν σύμμετρον ὑπάρχουσα; πάντως γὰρ ἤτοι φυλάξει
<span class="lb" data-page="6.104" data-line="13" id="l6.104.13"></span>τὸ ταύτης ἔργον, ἢ ἀλλοιώσει. ἀλλ’ εἰ μὲν φυλάξει,
<span class="lb" data-page="6.104" data-line="14" id="l6.104.14"></span>τὸ πλῆθος μετὰ τῆς συμμετρίας τῶν τρίψεων οὐδὲν ἐργάσεται
<span class="lb" data-page="6.104" data-line="15" id="l6.104.15"></span>περιττότερον· εἰ δέ τι δράσει πλέον, ἤτοι καθαιρήσει
<span class="lb" data-page="6.104" data-line="16" id="l6.104.16"></span>τῆς σαρκώσεως, ἢ προσθήσει. καθαιροῦσα μὲν οὖν
<span class="lb" data-page="6.104" data-line="17" id="l6.104.17"></span>λεπτυνεῖ, προστιθεῖσα δὲ σαρκώσει. ἀλλὰ μὴν οὐ σαρκοῖ·
<span class="lb" data-page="6.104" data-line="18" id="l6.104.18"></span>λεπτύνειν γοῦν ἀναγκαῖον αὐτήν. οὐ μὴν εἶπέ γε ὁ Θέων
<span class="pb" data-page="6.105" id="p6.105"></span>
<span class="lb" data-page="6.105" data-line="1" id="l6.105.1"></span>οὐδὲν ὑπὲρ τῆς κατὰ τοῦτο διαφορᾶς, ἀλλ’ ὅλως ἐσιώπησε,
<span class="lb" data-page="6.105" data-line="2" id="l6.105.2"></span>μήτ’ εἰ λεπτύνει, μήτ’ εἰ παχύνει, μήτ’ εἰ φυλάττει τὴν ἐκ
<span class="lb" data-page="6.105" data-line="3" id="l6.105.3"></span>τῆς συμμέτρου τρίψεως σάρκωσιν ἡ σκληρὰ πλεονασθεῖσα,
<span class="lb" data-page="6.105" data-line="4" id="l6.105.4"></span>μηδὲν ὅλως ἀποφῃνάμενος, ἀλλὰ μόνον ὅτι σφίγγει καὶ
<span class="lb" data-page="6.105" data-line="5" id="l6.105.5"></span>συνδεῖ παραπλησίως φλεγμονῇ. ἐχρῆν δ’ οὐ ταῦτα μόνον
<span class="lb" data-page="6.105" data-line="6" id="l6.105.6"></span>εἰπεῖν, ἀλλ’ ὅτι καὶ λεπτύνει.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg036.1st1K-grc1:2.4">
<span class="pb page1" data-page="6.105" id="p6.105"></span>
<span class="milestone ed1page page1" data-n="4.235" data-unit="ed1page" id="ed1page.4.235"></span>
<span class="milestone ed2page page1" data-n="6.74" data-unit="ed2page" id="ed2page.6.74"></span>
            <p>
<span class="lb" data-page="6.105" data-line="7" id="l6.105.7"></span>Φαίνεται τοίνυν ὁ Θέων ἢ μὴ δυνηθεὶς
<span class="lb" data-page="6.105" data-line="8" id="l6.105.8"></span>συνιέναι τῆς Ἱπποκράτους ἐν τοῖσδε τέχνης, ἢ μὴ βουληθεὶς
<span class="lb" data-page="6.105" data-line="9" id="l6.105.9"></span>ἐπαινεῖν τὸν ἄνδρα, διὰ βραχείας οὕτω ῥήσεως ἁπάσας
<span class="lb" data-page="6.105" data-line="10" id="l6.105.10"></span>τε τὰς διαφορὰς τῶν τρίψεων εἰπόντα καὶ πρὸς ταῖς
<span class="lb" data-page="6.105" data-line="11" id="l6.105.11"></span>διαφοραῖς ἑκάστης αὐτῶν ἐνέργειάν τε καὶ δύναμιν. ὡς
<span class="lb" data-page="6.105" data-line="12" id="l6.105.12"></span>μὲν γὰρ ἄν τις οἰηθείη κατὰ τὴν πρόχειρον οὑτωσὶ φαντασίαν,
<span class="lb" data-page="6.105" data-line="13" id="l6.105.13"></span>ὑπὲρ τεττάρων εἴρηκε μόνων· ἔχει δὲ οὐχ οὕτω τἀληθὲς,
<span class="lb" data-page="6.105" data-line="14" id="l6.105.14"></span>ἀλλ’ ἑτέρας ἐνεδείξατο δύο ταῖς εἰρημέναις ἐξ ἀνάγκης
<span class="lb" data-page="6.105" data-line="15" id="l6.105.15"></span>συνεπινοουμένας, ἐν μὲν τῇ κατὰ ποιότητα διαφορᾷ
<span class="lb" data-page="6.105" data-line="16" id="l6.105.16"></span>τὴν μέσην τῆς σκληρᾶς τε καὶ μαλακῆς, ἥπερ δὴ καὶ σύμμετρός
<span class="lb" data-page="6.105" data-line="17" id="l6.105.17"></span>ἐστιν, ἐν δὲ τῇ κατὰ ποσότητα τὴν ὀλίγην· ἀναγκαῖον
<span class="lb" data-page="6.105" data-line="18" id="l6.105.18"></span>γὰρ τὴν ὀλίγην ἐναντίαν εἶναί τινα τῇ πολλῇ. τὸ δὲ
<span class="pb" data-page="6.106" id="p6.106"></span>
<span class="lb" data-page="6.106" data-line="1" id="l6.106.1"></span>τῆς παλαιᾶς ἑρμηνείας εἶδος οὕτως ἐστὶ βραχυλόγον, ὡς
<span class="lb" data-page="6.106" data-line="2" id="l6.106.2"></span>πολλὰ πολλάκις ὑπερβαίνειν δοκεῖν τῇ λέξει τῶν ἐξ ἀνάγκης
<span class="lb" data-page="6.106" data-line="3" id="l6.106.3"></span>ἑπομένων τοῖς λεγομένοις. καὶ διὰ τοῦτ’, οἶμαι, γράφομεν
<span class="lb" data-page="6.106" data-line="4" id="l6.106.4"></span>αὐτῶν ὑπομνήματα, ποδηγοῦντα τοὺς δι’ ἀγυμνασίαν
<span class="lb" data-page="6.106" data-line="5" id="l6.106.5"></span>ἀδυνάτους ἕπεσθαι τάχει λέξεως παλαιᾶς, καθάπερ κᾀν
<span class="lb" data-page="6.106" data-line="6" id="l6.106.6"></span>τῷδε τῷ λόγῳ ποιοῦμεν. εἰ γὰρ ἡ μὲν σκληρὰ δύναται
<span class="lb" data-page="6.106" data-line="7" id="l6.106.7"></span>δεῖν, ἡ δὲ μαλακὴ λύειν, ὅσα μὲν ἐκλύεται πέρα τοῦ μετρίου
<span class="lb" data-page="6.106" data-line="8" id="l6.106.8"></span>σώματα, σκληρῶς ἀνατριπτέον, ὅσα δ’ ἔσφιγκται,
<span class="lb" data-page="6.106" data-line="9" id="l6.106.9"></span>μαλακῶς. εἰ δέ τι συμμέτρως ἔχει, τοῦτ’ εὔδηλον <span class="milestone ed1page" data-n="4.236" data-unit="ed1page" id="ed1page.4.236"></span>ὡς
<span class="lb" data-page="6.106" data-line="10" id="l6.106.10"></span>οὔτε μαλακῶς, οὔτε σκληρῶς, ἀλλ’ ὅσον οἷόν τε μάλιστα
<span class="lb" data-page="6.106" data-line="11" id="l6.106.11"></span>τὰς ὑπερβολὰς ἑκατέρας φυλαττόμενον. ὁ δὲ θαυμάσιος
<span class="lb" data-page="6.106" data-line="12" id="l6.106.12"></span>Θέων εὐθὺς τὸ πρῶτον ἔσφαλται, μήτε τὴν δύναμιν εἰπών
<span class="lb" data-page="6.106" data-line="13" id="l6.106.13"></span>ποτε τῆς συμμέτρου κατὰ ποιότητα τρίψεως, μήτε χρείαν,
<span class="lb" data-page="6.106" data-line="14" id="l6.106.14"></span>ἀλλ’ ἀεὶ παρερχόμενος αὐτὴν, ὥσπερ οὐκ οὖσαν. περὶ μὲν
<span class="lb" data-page="6.106" data-line="15" id="l6.106.15"></span>δὴ τοῦδε καὶ μικρὸν ὕστερον ἐροῦμεν. ὥσπερ δ’ ἐν ταῖς
<span class="lb" data-page="6.106" data-line="16" id="l6.106.16"></span>κατὰ ποιότητα διαφοραῖς οὐ σκληρὰ καὶ μαλακὴ μόνον
<span class="lb" data-page="6.106" data-line="17" id="l6.106.17"></span>ἐστὶν, ἀλλὰ καὶ σύμμετρος, οὕτω κᾀν ταῖς κατὰ τὸ
<span class="lb" data-page="6.106" data-line="18" id="l6.106.18"></span>ποσὸν οὐ πολλὴ καὶ ὀλίγη μόνον, ἀλλὰ καὶ μετρία.
<span class="pb" data-page="6.107" id="p6.107"></span>
<span class="lb" data-page="6.107" data-line="1" id="l6.107.1"></span>τί ποτ’ οὖν ἐν μὲν ταῖς κατὰ ποιότητα τὴν μέσην παρέλιπεν
<span class="lb" data-page="6.107" data-line="2" id="l6.107.2"></span>ὁ Ἱπποκράτης, ἐν δὲ ταῖς κατὰ ποσότητα τὴν ὀλίγην;
<span class="lb" data-page="6.107" data-line="3" id="l6.107.3"></span>ἴσως ἄν τινι δόξειεν ἀλόγως τοῦτο πρᾶξαι· χρῆναι
<span class="lb" data-page="6.107" data-line="4" id="l6.107.4"></span>γὰρ ἐν ταῖς βραχυλόγοις διδασκαλίαις ἀφορίζεσθαι μὲν ταῖς
<span class="lb" data-page="6.107" data-line="5" id="l6.107.5"></span>ἄκραις ἐναντιότησι τὰ πράγματα παραλείπεσθαι δὲ τὸ μέσον
<span class="lb" data-page="6.107" data-line="6" id="l6.107.6"></span>τε καὶ σύμμετρον ἐν αὐταῖς, ὡς ἐξ ἀνάγκης τοῖς ἄκροις
<span class="lb" data-page="6.107" data-line="7" id="l6.107.7"></span>συνεπινοούμενον. ἐγὼ τοίνυν καὶ τοῦτο πειράσομαι διελθεῖν,
<span class="lb" data-page="6.107" data-line="8" id="l6.107.8"></span>καὶ σαφηνίσαι τὴν τοῦ παλαιοῦ γνώμην· <span class="milestone ed2page" data-n="6.75" data-unit="ed2page" id="ed2page.6.75"></span>οὐκ
<span class="lb" data-page="6.107" data-line="9" id="l6.107.9"></span>ἀναγκαῖον μὲν ἐνταῦθα, τὰ γὰρ τοιαῦτα ζητήματα διὰ
<span class="lb" data-page="6.107" data-line="10" id="l6.107.10"></span>τῶν ἐξηγητικῶν ὑπομνημάτων εἰθίσμεθα λύειν, ἀλλ’ ἐπεὶ
<span class="lb" data-page="6.107" data-line="11" id="l6.107.11"></span>ἅπαξ ἐν τῷδε τῷ λόγῳ κατέστην, ὡς ἀπολογεῖσθαι τοῖς
<span class="lb" data-page="6.107" data-line="12" id="l6.107.12"></span>ἀγυμνάστοις ὑπὲρ Ἱπποκράτους, ἐν οἷς αὐτοὶ σφαλλόμενοι
<span class="lb" data-page="6.107" data-line="13" id="l6.107.13"></span>κατηγοροῦσι τοῦ κατορθοῦντος, οὐκ ὀκνήσω προσθεῖναι καὶ
<span class="lb" data-page="6.107" data-line="14" id="l6.107.14"></span>τοῦτο. δυοῖν οὖν ὄντων πραγμάτων ὅλῳ τῷ γένει κεχωρισμένων,
<span class="lb" data-page="6.107" data-line="15" id="l6.107.15"></span>εἴ γε δὴ τὸ ποιοῦν τοῦ ποιουμένου τῷ γένει διενήνοχεν,
<span class="lb" data-page="6.107" data-line="16" id="l6.107.16"></span>αἱ μὲν τρίψεις ἐκ τῶν ποιούντων εἰσὶν, αἱ δ’ ὑπ’
<span class="lb" data-page="6.107" data-line="17" id="l6.107.17"></span>αὐτῶν ἀποτελούμεναι κατὰ τὰ σώμαθ’ ἡμῶν διαθέσεις ἐκ
<span class="lb" data-page="6.107" data-line="18" id="l6.107.18"></span>τῶν ποιουμένων. ὥστε καὶ τὰς ἐναντιότητας ἀναγκαῖον
<span class="pb" data-page="6.108" id="p6.108"></span>
<span class="lb" data-page="6.108" data-line="1" id="l6.108.1"></span>ἑτέρας μὲν ἐν τῷ τῶν τρίψεων, ἑτέρας δ’ ἐν τῷ τῶν διαθέσεων
<span class="lb" data-page="6.108" data-line="2" id="l6.108.2"></span>γένει ὑπάρχειν· ἐν μὲν τῷ τῶν τρίψεων τήν τε μαλακὴν
<span class="lb" data-page="6.108" data-line="3" id="l6.108.3"></span>καὶ τὴν σκληρὰν, καὶ τὴν πολλὴν καὶ τὴν ὀλίγην, ἐν δὲ
<span class="lb" data-page="6.108" data-line="4" id="l6.108.4"></span>τῷ τῶν διαθέσεων τήν θ’ οἷον δέσιν τε καὶ λύσιν τῶν σωμάτων,
<span class="lb" data-page="6.108" data-line="5" id="l6.108.5"></span>καὶ τὴν ἰσχνότητα καὶ σάρκωσιν. ἡ μὲν οὖν προτέρα
<span class="lb" data-page="6.108" data-line="6" id="l6.108.6"></span>τῶν διαθέσεων ἐναντίωσις ὑπὸ τῆς προτέρας κατὰ
<span class="lb" data-page="6.108" data-line="7" id="l6.108.7"></span>τὰς τρίψεις ἐναντιώσεως γίγνεται, ἡ δὲ δευτέρα οὐκέτι.
<span class="lb" data-page="6.108" data-line="8" id="l6.108.8"></span>συμβαίνει γὰρ ἐπ’ αὐτῆς τὴν μὲν ἰσχνότητα πρὸς τῆς
<span class="lb" data-page="6.108" data-line="9" id="l6.108.9"></span>πολλῆς γίγνεσθαι τρίψεως, τὴν δ’ ἀνάθρεψιν ὑπὸ τῆς μετρίας.
<span class="lb" data-page="6.108" data-line="10" id="l6.108.10"></span>ἡ γὰρ ὀλίγη σαρκοῦν οὐδέπω δυνατὴ, διότι δεῖται
<span class="lb" data-page="6.108" data-line="11" id="l6.108.11"></span>μὲν τὸ σαρκωθησόμενον αἵματος παραθέσεως συμμέτρου
<span class="lb" data-page="6.108" data-line="12" id="l6.108.12"></span>καὶ δυνάμεως εὐρώστου. καὶ ταῦτα ἄμφω καλῶς αὐτῷ πρὸς
<span class="lb" data-page="6.108" data-line="13" id="l6.108.13"></span>τῆς συμμέτρου γίνεται τρίψεως, οὐδέτερον δὲ ἱκανῶς οὐδ’
<span class="lb" data-page="6.108" data-line="14" id="l6.108.14"></span>αὔταρκες ἐπὶ τῆς ὀλίγης. ἐπεὶ τοίνυν οὐ συνέβαινον ἐς
<span class="lb" data-page="6.108" data-line="15" id="l6.108.15"></span>ταὐτὸν αἱ τῶν τρίψεων ἐναντιώσεις ταῖς τῶν διαθέσεων,
<span class="lb" data-page="6.108" data-line="16" id="l6.108.16"></span>ἠνάγκαζε δ’ αὐτὸν ἡ τῆς βραχυλόγου διδασκαλίας ἰδέα δι’
<span class="lb" data-page="6.108" data-line="17" id="l6.108.17"></span>ἐναντιώσεων ἀφορίσασθαι τὸν λόγον, ἐπὶ τὴν χρησιμωτέραν
<span class="lb" data-page="6.108" data-line="18" id="l6.108.18"></span>ἐναντίωσιν ἀφικόμενος ὑπερεῖδε τῆς ἀχρηστοτέρας. χρησιμωτέρα
<span class="pb" data-page="6.109" id="p6.109"></span>
<span class="lb" data-page="6.109" data-line="1" id="l6.109.1"></span>δέ ἐστιν ἡ κατὰ τὰς διαθέσεις τῆς κατὰ τὰς τρίψεις·
<span class="lb" data-page="6.109" data-line="2" id="l6.109.2"></span>ἑνὶ μὲν καὶ πρώτῳ λόγῳ τῷ κατὰ τὸ τέλος τῆς τέχνης.
<span class="lb" data-page="6.109" data-line="3" id="l6.109.3"></span>ἐστοχασμέναι γάρ εἰσιν αἱ τρίψεις τῆς τοῦ σώματος διαθέσεως
<span class="lb" data-page="6.109" data-line="4" id="l6.109.4"></span>ὡς τέλους· ἀεὶ γὰρ τὸ τέλος τοῦ πρὸ αὐτοῦ κυριώτερον,
<span class="lb" data-page="6.109" data-line="5" id="l6.109.5"></span>ὅσῳ γε τοῦ διὰ τὶ γιγνομένου τὸ δι’ ὃ γίγνεται·
<span class="lb" data-page="6.109" data-line="6" id="l6.109.6"></span>δευτέρῳ δὲ λόγῳ ἕνεκεν τῆς σαφηνείας. ἐκ μὲν γὰρ τοῦ
<span class="lb" data-page="6.109" data-line="7" id="l6.109.7"></span>μαθεῖν ἡμᾶς τὰ τῆς πολλῆς καὶ τὰ τῆς μετρίας ἀνατρίψεως
<span class="lb" data-page="6.109" data-line="8" id="l6.109.8"></span>ἔργα ῥᾷστόν ἐστιν ἐπινοῆσαι τὰ τῆς ὀλίγης· οὐ μένθ’
<span class="lb" data-page="6.109" data-line="9" id="l6.109.9"></span>ὁμοίως εὐσύνοπτος ἡ τῆς συμμέτρου τρίψεως δύναμις. οὐ
<span class="lb" data-page="6.109" data-line="10" id="l6.109.10"></span>μὴν ἀλλὰ καὶ τρίτον τῷδε τῷ λόγῳ κάλλιστα ἂν Ἱπποκράτης
<span class="lb" data-page="6.109" data-line="11" id="l6.109.11"></span>εὑρίσκοιτο διδάσκων περὶ τρίψεως. ἡγεῖσθαι μὲν γὰρ χρὴ
<span class="lb" data-page="6.109" data-line="12" id="l6.109.12"></span>τὴν τῶν ἐναργῶς ἀποτελουμένων διδασκαλίαν, ἕπεσθαι δὲ τὴν
<span class="lb" data-page="6.109" data-line="13" id="l6.109.13"></span>τῶν ἀμυδρῶς, εἴτε γράφοι τις περὶ αὐτῶν ῥητῶς, εἴτε τοῖς
<span class="lb" data-page="6.109" data-line="14" id="l6.109.14"></span>ἀναγνιώσκουσιν ἀπολείποι. ἔστι δ’ ἐναργὲς μὲν τὸ τῆς μετρίας
<span class="lb" data-page="6.109" data-line="15" id="l6.109.15"></span>τρίψεως ἔργον, ἡ σάρκωσις τοῦ σώματος, οὐκ ἐναργὲς
<span class="lb" data-page="6.109" data-line="16" id="l6.109.16"></span>δὲ τὸ τῆς ὀλίγης· οὔτε γὰρ σαρκοῦν, οὔτ’ ἰσχναίνειν, οὔθ’
<span class="lb" data-page="6.109" data-line="17" id="l6.109.17"></span>ὅλως οὐδὲν ἐναργὲς φαίνεται ποιεῖν, ὅτι μὴ θερμαίνειν μόνον
<span class="pb" data-page="6.110" id="p6.110"></span>
<span class="lb" data-page="6.110" data-line="1" id="l6.110.1"></span>ἐπὶ βραχύ. κοινὸν δ’ ἦν ἁπάσης τρίψεως τὸ θερμαίνειν. ὥστ’,
<span class="lb" data-page="6.110" data-line="2" id="l6.110.2"></span>ἐπεὶ μήτ’ ἐναργὲς ἀποτελεῖ μηδὲν, καὶ ὅ τι φαίνεται ποιεῖν,
<span class="lb" data-page="6.110" data-line="3" id="l6.110.3"></span>οὐδὲ τόδε ἴδιον αὐτῆς ἐστιν, ἀλλὰ τὸ κοινὸν ἁπάσης τρίψεως,
<span class="lb" data-page="6.110" data-line="4" id="l6.110.4"></span>εὐλόγως παρελείφθη. τὸ μὲν οὖν, ὅτι κοινὸν ἁπάσης τρίψεως
<span class="lb" data-page="6.110" data-line="5" id="l6.110.5"></span>ἔργον ἐστὶ τὸ θερμαίνειν, οὐκ ἄξιον Ἱπποκράτους συγγράμματος·
<span class="lb" data-page="6.110" data-line="6" id="l6.110.6"></span>ὁποῖον δέ τι πέφυκεν ἑκάστη τρίψις ἴδιον ἀποτελεῖν,
<span class="lb" data-page="6.110" data-line="7" id="l6.110.7"></span>Ἱπποκράτει τε διδάσκειν ἀναγκαῖον ἦν, ἡμῖν τε μανθάνειν
<span class="lb" data-page="6.110" data-line="8" id="l6.110.8"></span>χρηστόν. ἀναγαγὼν γὰρ, ὥσπερ εἰς στοιχεῖά τινα, τὰς ἁπλᾶς
<span class="lb" data-page="6.110" data-line="9" id="l6.110.9"></span>διαφορὰς, ἅπαντα τὸν περὶ τῆς τρίψεως λόγον ἐδίδαξεν,
<span class="lb" data-page="6.110" data-line="10" id="l6.110.10"></span>ὅπως ἀναθρέψεις, ἢ καθαιρήσεις, ἢ μαλάξεις, ἢ σφίγξεις τὸ
<span class="lb" data-page="6.110" data-line="11" id="l6.110.11"></span>σῶμα. τούτοις δ’ εὐθέως συνεμφαίνεται τά τε μέσα τῶν
<span class="lb" data-page="6.110" data-line="12" id="l6.110.12"></span>ἔργων καὶ τὰ κατὰ συζυγίαν ἀποτελούμενα· <span class="milestone ed2page" data-n="6.76" data-unit="ed2page" id="ed2page.6.76"></span>μέσα μὲν,
<span class="lb" data-page="6.110" data-line="13" id="l6.110.13"></span>ὅταν μήτε δῆσαι τὸ σῶμα, μήτε λῦσαι, μήτε σαρκῶσαι,
<span class="lb" data-page="6.110" data-line="14" id="l6.110.14"></span>μήτε μινυθῆσαι προελώμεθα, κατὰ συζυγίαν δὲ, ὅταν, εἰ
<span class="lb" data-page="6.110" data-line="15" id="l6.110.15"></span>οὕτως ἔτυχε, ἅμα δῆσαι καὶ σαρκῶσαι. τίς γὰρ οὐκ ἂν
<span class="lb" data-page="6.110" data-line="16" id="l6.110.16"></span>ἐπινοήσειεν, ὡς, ἐπειδὰν σκληρᾷ σαρκὶ σαρκῶσαι σῶμα
<span class="pb" data-page="6.111" id="p6.111"></span>
<span class="lb" data-page="6.111" data-line="1" id="l6.111.1"></span>προαιρώμεθα, τὴν σκληρὰν ἡμῖν τρίψιν ἅμα ποσότητι
<span class="lb" data-page="6.111" data-line="2" id="l6.111.2"></span>συμμέτρῳ παραληπτέον ἐστὶν, ὥσπερ κᾀπειδὰν μαλακῇ, τὴν
<span class="lb" data-page="6.111" data-line="3" id="l6.111.3"></span>μαλακήν τε ἅμα καὶ σύμμετρον ἐν τῷ ποσῷ, καὶ κατὰ
<span class="lb" data-page="6.111" data-line="4" id="l6.111.4"></span>τὰς ἄλλας συζυγίας ἀνάλογον; ἃς ἔνιοι τῶν γυμναστῶν
<span class="lb" data-page="6.111" data-line="5" id="l6.111.5"></span>ὡς ἴδια γράφοντες εὑρήματα μετὰ τοῦ προσεγκαλεῖν Ἱπποκράτει
<span class="lb" data-page="6.111" data-line="6" id="l6.111.6"></span>μεγάλως πλημμελοῦσιν, ὅτι τε τὸν πρῶτον ὑπὲρ
<span class="lb" data-page="6.111" data-line="7" id="l6.111.7"></span>αὐτῶν διδάξαντα δικαίων ἐπαίνων ἀποστεροῦσι καὶ, τὸ
<span class="lb" data-page="6.111" data-line="8" id="l6.111.8"></span>τούτου χεῖρον, ὅτι τὴν ἐκείνου γνώμην ἐς αὑτοὺς καταφέροντες
<span class="lb" data-page="6.111" data-line="9" id="l6.111.9"></span>ἔτι καὶ διαβάλλειν αὐτὸν ἐπιχειροῦσιν, οὐδ’
<span class="lb" data-page="6.111" data-line="10" id="l6.111.10"></span>οὖν οὐδὲ καλῶς ἐπαλλάττοντες ἀλλήλαις τὰς ἁπλᾶς διαφοράς.
<span class="lb" data-page="6.111" data-line="11" id="l6.111.11"></span>ἐχρῆν γὰρ, οἶμαι, τόν γε κατὰ τρόπον ἐπὶ τὰς
<span class="lb" data-page="6.111" data-line="12" id="l6.111.12"></span>ἐν μέρεσι συζυγίας ἔρχεσθαι βουλόμενον οὔτε τὰς συμπάσας
<span class="lb" data-page="6.111" data-line="13" id="l6.111.13"></span>ἓξ ποιεῖν, ὥσπερ ὁ Θέων, οὔτε καταλιπεῖν τι
<span class="lb" data-page="6.111" data-line="14" id="l6.111.14"></span>κατὰ ταύτας ἔργον ἢ ποιότητος ἢ ποσότητος ἴδιον,
<span class="lb" data-page="6.111" data-line="15" id="l6.111.15"></span>ὥσπερ ἐπὶ μὲν τῆς μαλακῆς τε ἅμα καὶ πολλῆς τὸ
<span class="lb" data-page="6.111" data-line="16" id="l6.111.16"></span>τῆς μαλακῆς, ἐπὶ δὲ τῆς σκληρᾶς τε ἅμα καὶ πολλῆς
<span class="lb" data-page="6.111" data-line="17" id="l6.111.17"></span>τὸ τῆς πολλῆς ἴδιον ἐδείκνυτο παραλελοιπὼς,
<span class="pb" data-page="6.112" id="p6.112"></span>
<span class="lb" data-page="6.112" data-line="1" id="l6.112.1"></span>ἀλλὰ καὶ ταῦτα προστιθέναι, καὶ τὰς κατὰ μέρος συζυγίας
<span class="lb" data-page="6.112" data-line="2" id="l6.112.2"></span>ἐννέα ποιεῖν. αἱ γὰρ τρεῖς διαφοραὶ τῶν κατὰ
<span class="lb" data-page="6.112" data-line="3" id="l6.112.3"></span>τὴν ποιότητα τρίψεων ἐπιπλεκόμεναι ταῖς τρισὶ διαφοραῖς
<span class="lb" data-page="6.112" data-line="4" id="l6.112.4"></span>τῶν κατὰ ποσότητα τρίψεων συζυγίας ἀποτελοῦσιν
<span class="lb" data-page="6.112" data-line="5" id="l6.112.5"></span>ἐννέα· ἓξ μὲν τὰς ὑπὸ Θέωνος εἰρημένας ἐν ᾗ παρεθέμην
<span class="lb" data-page="6.112" data-line="6" id="l6.112.6"></span>ὀλίγον ἔμπροσθεν ῥήσει, τρεῖς δ’ ἄλλας, ἃς
<span class="lb" data-page="6.112" data-line="7" id="l6.112.7"></span>ἐκεῖνος παρέλιπε, τὴν μέσην σκληρᾶς τε καὶ μαλακῆς ὑπερβάς·
<span class="lb" data-page="6.112" data-line="8" id="l6.112.8"></span>καίτοι οὐδ’ ἐπινοῆσαι δυνατόν ἐστιν οὔτε σκληρὰν
<span class="lb" data-page="6.112" data-line="9" id="l6.112.9"></span>οὔτε μαλακὴν τρίψιν ἄνευ τοῦ προσεπινοῆσαι τὴν σύμμετρον·
<span class="lb" data-page="6.112" data-line="10" id="l6.112.10"></span>ᾗ τὰς τρεῖς διαφορὰς τῆς ποσότητος εἴπερ ἔζευξεν,
<span class="lb" data-page="6.112" data-line="11" id="l6.112.11"></span>ἐννέα τὰς πάσας ἂν οὕτως ἀπειργάσατο συζυγίας τρίψεων,
<span class="lb" data-page="6.112" data-line="12" id="l6.112.12"></span>οὐχ ἐξ. ἐκθήσομαι δὲ αὐτὰς ἐπὶ διαγράμματος, ἐν ᾧ τὸν
<span class="lb" data-page="6.112" data-line="13" id="l6.112.13"></span>μὲν πρότερον στοῖχον ἄνωθεν κάτω ποιοτήτων χρὴ νοεῖν,
<span class="lb" data-page="6.112" data-line="14" id="l6.112.14"></span>τὸν δὲ δεύτερον ποσοτήτων.
</p>
            <span class="pb" data-page="6.113" id="p6.113"></span>
            <table class="list"><tr>
    <td>
      <p></p>
    </td>
    <td>
      <p>ποιότητες</p>
    </td>
    <td>
      <p>ποσότητες</p>
    </td>
  </tr><tr>
    <td>
      <p></p>
    </td>
    <td>
      <p>σκληρὰ</p>
    </td>
    <td>
      <p>ὀλίγη</p>
      <p>πολλὴ</p>
      <p>σύμμετρος</p>
    </td>
  </tr><tr>
    <td>
      <p>Διαγραμμα .</p>
    </td>
    <td>
      <p>μαλακή</p>
    </td>
    <td>
      <p>ὀλἰγη</p>
      <p>πολλὴ</p>
      <p>σύμμετρος</p>
    </td>
  </tr><tr>
    <td>
      <p></p>
    </td>
    <td>
      <p>σύμμετρος</p>
    </td>
    <td>
      <p>ὀλίγη</p>
      <p>πολλὴ </p>
      <p>σύμμετρος.</p>
    </td>
  </tr></table>
            <p>
<span class="lb" data-page="6.113" data-line="1" id="l6.113.1"></span>τῶν ἐν τούτῳ τῷ διαγράμματι γεγραμμένων ἐννέα συζυγιῶν
<span class="lb" data-page="6.113" data-line="2" id="l6.113.2"></span>ἓξ τὰς πρώτας εἰπὼν ὁ Θέων, οὐκέτ’ ἐμνημόνευσεν τῶν
<span class="lb" data-page="6.113" data-line="3" id="l6.113.3"></span>ὑπολοίπων τριῶν, αὐτὸς ἑαυτῷ περιφανῶς <span class="milestone ed1page" data-n="4.237" data-unit="ed1page" id="ed1page.4.237"></span>μαχόμενος.
<span class="lb" data-page="6.113" data-line="4" id="l6.113.4"></span>εἴπερ γάρ ἐστι τῆς ὀλίγης καὶ πολλῆς μέση τρίψις, ἣν μετρίαν
<span class="lb" data-page="6.113" data-line="5" id="l6.113.5"></span>τε καὶ σύμμετρον ὀνομάζομεν, εἴη ἂν δηλονότι καὶ
<span class="lb" data-page="6.113" data-line="6" id="l6.113.6"></span>σκληρᾶς καὶ μαλακῆς ἑτέρα τις μέση, σύμμετρός τε καὶ μετρία
<span class="lb" data-page="6.113" data-line="7" id="l6.113.7"></span>προσαγορευομένη. μεμνῆσθαι δὲ ἡμᾶς χρὴ παρὰ πάντα
<span class="lb" data-page="6.113" data-line="8" id="l6.113.8"></span>τὸν λόγον, ὡς πάντα ταῦτα κατὰ τὸ πρός τι λέγεται. καὶ
<span class="pb" data-page="6.114" id="p6.114"></span>
<span class="lb" data-page="6.114" data-line="1" id="l6.114.1"></span>γὰρ ἡ σκληρὰ τῷδέ τινι μαλακὴ γένοιτ’ ἂν ἑτέρῳ τινὶ,
<span class="lb" data-page="6.114" data-line="2" id="l6.114.2"></span>καὶ ἡ σύμμετρος ἀσύμμετρος, ἥ τ’ ὀλίγη πολλὴ, καὶ
<span class="lb" data-page="6.114" data-line="3" id="l6.114.3"></span>ἡ πολλὴ τῷδέ τινι τοῖς ἄλλως πως διακειμένοις ὀλίγη.
<span class="lb" data-page="6.114" data-line="4" id="l6.114.4"></span>τοῦτο μὲν δὴ καὶ ὁ Θέων βούλεται, καὶ οὐκ ἔστιν ὅστις
<span class="lb" data-page="6.114" data-line="5" id="l6.114.5"></span>ὑπερβὰς τὴν σύμμετρον ἐν ποιότητι τρίψιν οὐ μακρῶς ἁμαρτάνει.
<span class="lb" data-page="6.114" data-line="6" id="l6.114.6"></span>καί μοι δοκεῖ περιπεσεῖν ὁ Θέων αὑτῷ, διότι παραλέλειπται
<span class="lb" data-page="6.114" data-line="7" id="l6.114.7"></span>κατὰ τὴν Ἱπποκράτους ῥῆσιν. <span class="milestone ed2page" data-n="6.77" data-unit="ed2page" id="ed2page.6.77"></span>ὥστε κᾀκ
<span class="lb" data-page="6.114" data-line="8" id="l6.114.8"></span>τούτου κατάφωρον γίγνεσθαι τὸν ἄνδρα, μηδὲν μὲν ἴδιον
<span class="lb" data-page="6.114" data-line="9" id="l6.114.9"></span>ὑπὲρ τρίψεως ἐξευρηκότα, τὰ δ’ Ἱπποκράτους οὐκ ὀρθῶς
<span class="lb" data-page="6.114" data-line="10" id="l6.114.10"></span>μεταχειριζόμενον. οὐ γὰρ ἀνέγνω τὰ συγγράμματα τοῦ παλαιοῦ
<span class="lb" data-page="6.114" data-line="11" id="l6.114.11"></span>παρὰ διδασκάλοις εὐθὺς ἐκ παίδων ὁρμώμενος.
<span class="lb" data-page="6.114" data-line="12" id="l6.114.12"></span>ὁμολογεῖ γοῦν αὐτὸς ἀθλητὴς γενέσθαι τὰ πρῶτα, καταλύσας
<span class="lb" data-page="6.114" data-line="13" id="l6.114.13"></span>δὲ τὴν ἄσκησιν ἐπὶ τὴν γυμναστικὴν ἀφίκετο τέχνην.
<span class="lb" data-page="6.114" data-line="14" id="l6.114.14"></span>καὶ ταῦτα, μὰ τοὺς θεοὺς, οὐχ ὑπὲρ τοῦ ψέξαι τὸν ἄνδρα
<span class="lb" data-page="6.114" data-line="15" id="l6.114.15"></span>προεθέμην εἰπεῖν· ἀποδέχομαι γὰρ αὐτὸν οὐδενὸς ἧττον τῶν
<span class="lb" data-page="6.114" data-line="16" id="l6.114.16"></span>ἀρίστων γυμναστῶν· ἀλλ’ ὑπὲρ τοῦ τοῖς ἀναγνωσομένοις
<span class="lb" data-page="6.114" data-line="17" id="l6.114.17"></span>τήνδε τὴν πραγματείαν ἐνδείξασθαι τὸ μὴ ῥᾴδιον εἶναι
<span class="lb" data-page="6.114" data-line="18" id="l6.114.18"></span>παρακολουθεῖν βιβλίοις παλαιοῖς ἄνευ τῶν ἐπιμελῶς ἐξηγουμένων
<span class="lb" data-page="6.114" data-line="19" id="l6.114.19"></span>αὐτά. διότι μὲν γὰρ ἔπρεπε βραχυλογίᾳ παλαιᾷ
<span class="pb" data-page="6.115" id="p6.115"></span>
<span class="lb" data-page="6.115" data-line="1" id="l6.115.1"></span>τὴν μέσην σκληρᾶς τε καὶ μαλακῆς ὑπερβῆναι τρίψιν ἔν γε
<span class="lb" data-page="6.115" data-line="2" id="l6.115.2"></span>τῇ τῆς λέξεως ἑρμηνείᾳ, ἔμπροσθεν εἴρηταί μοι· διότι δ’
<span class="lb" data-page="6.115" data-line="3" id="l6.115.3"></span>ἡμᾶς οὐ χρὴ παρορᾷν τά γε τοιαῦτα, καὶ πρόσθεν μὲν ἐπέδειξα,
<span class="lb" data-page="6.115" data-line="4" id="l6.115.4"></span>καὶ νῦν οὐδὲν ἧττον ἐπιδείξω. εἴπερ γὰρ ἡ μαλακὴ
<span class="lb" data-page="6.115" data-line="5" id="l6.115.5"></span>καὶ ἡ σκληρὰ τρίψις ἐν τῷ πρός τι τήν θ’ ὕπαρξιν ἔχουσι
<span class="lb" data-page="6.115" data-line="6" id="l6.115.6"></span>καὶ τὴν νόησιν, ἀνάγκη καὶ τὴν σύμμετρον ἐν τῷ πρός τι
<span class="lb" data-page="6.115" data-line="7" id="l6.115.7"></span>συνίστασθαι. τίθεσο δή μοι σῶμα τοιοῦτον, οἷον καὶ τὸ
<span class="lb" data-page="6.115" data-line="8" id="l6.115.8"></span>τοῦ παιδὸς ὑπεθέμεθα τοῦ προκειμένου κατὰ τόνδε τὸν
<span class="lb" data-page="6.115" data-line="9" id="l6.115.9"></span>λόγον, ἀκριβῶς ὑγιαῖνόν τε καὶ σύμμετρον πάντη, ὡς μήτε
<span class="lb" data-page="6.115" data-line="10" id="l6.115.10"></span>μαλακώτερον ἐθέλειν ἡμᾶς αὐτὸ, μήτε σκληρότερον ἐργάσασθαι,
<span class="lb" data-page="6.115" data-line="11" id="l6.115.11"></span>μήτε προσθεῖναί τι τῇ σαρκώσει, μήτ’ ἀφελεῖν. ἆρ’
<span class="lb" data-page="6.115" data-line="12" id="l6.115.12"></span>οὖν ἐπὶ τοῦ τοιούτου σώματος ἢ τὴν σκληρὰν τρίψιν, ἢ
<span class="lb" data-page="6.115" data-line="13" id="l6.115.13"></span>τὴν μαλακὴν προσάξομεν, ἢ τὴν πολλὴν, ἢ τὴν μετρίαν;
<span class="lb" data-page="6.115" data-line="14" id="l6.115.14"></span>ἐγὼ μὲν οὐδαμῶς ἡγοῦμαι συμφέρειν. ὑπὸ μὲν γὰρ τῆς
<span class="lb" data-page="6.115" data-line="15" id="l6.115.15"></span>σκληρᾶς σκληρότερον, ὑπὸ δὲ τῆς μαλακῆς μαλακώτερον,
<span class="lb" data-page="6.115" data-line="16" id="l6.115.16"></span>ὥσπερ γε καὶ ὑπὸ μὲν τῆς πολλῆς ἰσχνότερον, ὑπὸ δὲ τῆς
<span class="lb" data-page="6.115" data-line="17" id="l6.115.17"></span>μετρίας παχύτερον ἀπεργασθήσεται τὸ τοιοῦτον σῶμα. χρὴ
<span class="pb" data-page="6.116" id="p6.116"></span>
<span class="lb" data-page="6.116" data-line="1" id="l6.116.1"></span>δ’ οὐδὲν τούτων, ἀλλὰ τὴν ἀρχαίαν ἀκριβῶς αὐτῷ φυλάττεσθαι
<span class="lb" data-page="6.116" data-line="2" id="l6.116.2"></span>συμμετρίαν. ὥστε οὔτε σκληρῶς, οὔτε μαλακῶς αὐτὸ
<span class="lb" data-page="6.116" data-line="3" id="l6.116.3"></span>τρίψομεν, οὔτε πολλαῖς, οὔτε ὀλίγαις, ἀλλὰ μετρίαις ἀνατρίψεσιν
<span class="lb" data-page="6.116" data-line="4" id="l6.116.4"></span>αὐτὸ τρίψομεν, οὐδὲν πλέον ἐργαζόμενοι τοῦ παρασκευάζειν
<span class="lb" data-page="6.116" data-line="5" id="l6.116.5"></span>τε πρὸς τὰ γυμνάσια, καὶ αὖθις ἀποθεραπεύειν,
<span class="lb" data-page="6.116" data-line="6" id="l6.116.6"></span>ἐπειδὰν ἱκανῶς γυμνάσηται. καλείσθω γὰρ οὖν δὴ καὶ ἡμῖν,
<span class="lb" data-page="6.116" data-line="7" id="l6.116.7"></span>ὥσπερ καὶ τοῖς νεωτέροις γυμνασταῖς, ἀποθεραπεία τὸ
<span class="lb" data-page="6.116" data-line="8" id="l6.116.8"></span>μετὰ τὰ γυμνάσια μέρος τῆς τρίψεως. ὁ δέ γε Θέων οὐδεμίαν
<span class="lb" data-page="6.116" data-line="9" id="l6.116.9"></span>ὧν εἶπε κατὰ τὰς τρίψεις συζυγιῶν ἐφαρμόσαι δύναται
<span class="lb" data-page="6.116" data-line="10" id="l6.116.10"></span>τῇ τοιαύτῃ φύσει τοῦ σώματος, ἓξ εἰπὼν τὰς πάσας,
<span class="lb" data-page="6.116" data-line="11" id="l6.116.11"></span>τρεῖς. μὲν τὰς πρώτας τῆς μαλακῆς, ἑτέρας δὲ τρεῖς τῆς
<span class="lb" data-page="6.116" data-line="12" id="l6.116.12"></span>σκληρᾶς. οὔτε δὲ τῶν μαλακῶν οὐδὲ μιᾶς τὸ τοιοῦτον σῶμα
<span class="lb" data-page="6.116" data-line="13" id="l6.116.13"></span>φαίνεται δεόμενον, οὔτε τῶν σκληρῶν, ἀλλὰ τῆς τούτων
<span class="lb" data-page="6.116" data-line="14" id="l6.116.14"></span>ἀμφοτέρων μέσης, ἣν σύμμετρον ὀνομάζειν χρὴ κατὰ ποιότητα.
<span class="lb" data-page="6.116" data-line="15" id="l6.116.15"></span>καὶ δῆλον ἤδη γέγονεν, ἡλίκον ὁ Θέων ἔσφαλται τὴν
<span class="lb" data-page="6.116" data-line="16" id="l6.116.16"></span>μέσην σκληροτέρας καὶ μαλακῆς ὑπερβὰς τρίψιν. ἐπὶ γοῦν
<span class="lb" data-page="6.116" data-line="17" id="l6.116.17"></span>τῆς ἀρίστης κατασκευῆς τοῦ σώματος οὐδεμίαν ὧν εἶπε
<span class="lb" data-page="6.116" data-line="18" id="l6.116.18"></span>συζυγιῶν ἐφαρμόσαι δυνατὸν, οὔθ’ ὑγιαίνοντος ἀκριβῶς,
<span class="pb" data-page="6.117" id="p6.117"></span>
<span class="lb" data-page="6.117" data-line="1" id="l6.117.1"></span>οὔτ’ ἐπανορθώσεως δεομένου τοῦ τοιούτου σώματος. εἰ μὲν
<span class="lb" data-page="6.117" data-line="2" id="l6.117.2"></span>γὰρ ἀκριβῶς ὑγιαίνει, μόνης τῆς παρασκευαστικῆς δεῖται
<span class="lb" data-page="6.117" data-line="3" id="l6.117.3"></span>τρίψεως, ἣν ὀλίγην τε ἅμα καὶ μέσην σκληρᾶς καὶ μαλακῆς
<span class="lb" data-page="6.117" data-line="4" id="l6.117.4"></span>ἐδείξαμεν ὑπάρχειν· εἰ δ’ ἤτοι τοῦ δέοντος ἰσχνότερον ἢ
<span class="lb" data-page="6.117" data-line="5" id="l6.117.5"></span>παχύτερον γίγνοιτό ποτε, μὴ μέντοι κατὰ ποιότητα τῆς
<span class="lb" data-page="6.117" data-line="6" id="l6.117.6"></span>σαρκὸς ὑπαλλαγείη μηδὲν, εἰς τὸ μέσον δ’ ἀκριβῶς φυλάττοιτο
<span class="lb" data-page="6.117" data-line="7" id="l6.117.7"></span>μαλακοῦ τε καὶ σκληροῦ, τηνικαῦτα τὴν πολλὴν μὲν
<span class="lb" data-page="6.117" data-line="8" id="l6.117.8"></span>ἅμα καὶ σύμμετρον ἐν ποιότητι προσάξομεν ἰσχναίνειν
<span class="lb" data-page="6.117" data-line="9" id="l6.117.9"></span>βουλόμενοι, σαρκοῦν δὲ τὴν ὀλίγην τε ἅμα καὶ σύμμετρον
<span class="lb" data-page="6.117" data-line="10" id="l6.117.10"></span>κατὰ ποιότητα. ταύτας τὰς τρεῖς συζυγίας ὑστάτας ἐπὶ
<span class="lb" data-page="6.117" data-line="11" id="l6.117.11"></span>ταῖς ἓξ ὀλίγον ἔμπροσθεν ἐξεθέμην ἐν τῷ διαγράμματι, δεικνὺς
<span class="lb" data-page="6.117" data-line="12" id="l6.117.12"></span>ὡς ἁπάσας αὐτὰς ὁ Θέων παρέλιπεν. <span class="milestone ed2page" data-n="6.78" data-unit="ed2page" id="ed2page.6.78"></span>ἐπειδὴ τοίνυν
<span class="lb" data-page="6.117" data-line="13" id="l6.117.13"></span>οὐ μόνον ὅτι παρέλιπεν, ἀλλὰ καὶ ὅτι χρησιμωτάτας
<span class="lb" data-page="6.117" data-line="14" id="l6.117.14"></span>ὑπαρχούσας, ὁ λόγος ἀπέδειξεν, ἑξῆς ἂν εἴη καιρὸς ἐπὶ τὰ
<span class="lb" data-page="6.117" data-line="15" id="l6.117.15"></span>ὀλίγον ἔμπροσθεν ἀναβληθέντα ἰέναι· καὶ πρῶτόν γε, ὡς ἡ
<span class="lb" data-page="6.117" data-line="16" id="l6.117.16"></span>κατὰ τὰ στοιχεῖα τῶν πραγμάτων διδασκαλία χρησιμωτέρα
<span class="lb" data-page="6.117" data-line="17" id="l6.117.17"></span>τῶν ἄλλων ἐστίν· εὐσύνοπτόν τε γὰρ ἐργάζεται τὸ πᾶν
<span class="lb" data-page="6.117" data-line="18" id="l6.117.18"></span>πρᾶγμα, καὶ τῇ μνήμῃ παρατιθέμενον, εἰς ἀνάμνησίν τε
<span class="pb" data-page="6.118" id="p6.118"></span>
<span class="lb" data-page="6.118" data-line="1" id="l6.118.1"></span>ῥᾳδίως ἐρχόμενον, ἁπάντων τε τῶν κατὰ μέρος ἐπιδέξιον
<span class="lb" data-page="6.118" data-line="2" id="l6.118.2"></span>χρῆσιν ἑτοίμως δεικνύμενον, ὡς ἂν εἰς ὀλίγα καὶ ὡρισμένα
<span class="lb" data-page="6.118" data-line="3" id="l6.118.3"></span>στοιχεῖα τῆς ἀναφορᾶς γιγνομένης αὐτῶν. τίς γὰρ οὐκ ἂν
<span class="lb" data-page="6.118" data-line="4" id="l6.118.4"></span>ἐξεύροι ῥᾳδίως πάσας τὰς κατὰ μέρος ἐν ταῖς τρίψεσι διαφοράς
<span class="lb" data-page="6.118" data-line="5" id="l6.118.5"></span>τε καὶ χρείας καὶ δυνάμεις, εἰ μόνον ἅπαξ ἐκμαθὼν
<span class="lb" data-page="6.118" data-line="6" id="l6.118.6"></span>τὴν γνώμην τοῦ παλαιοῦ μετὰ ταῦτα πρόχειρον ἔχει τῇ
<span class="lb" data-page="6.118" data-line="7" id="l6.118.7"></span>μνήμῃ τὴν ῥῆσιν αὐτοῦ, δι’ ἧς ἡμᾶς ἐδίδαξεν, ὡς δῆσαι
<span class="lb" data-page="6.118" data-line="8" id="l6.118.8"></span>μὲν ἡ σκληρὰ, λῦσαι δὲ ἡ μαλακὴ, μινυθῆσαι δὲ ἡ πολλὴ,
<span class="lb" data-page="6.118" data-line="9" id="l6.118.9"></span>σαρκῶσαι δ’ ἡ μετρία δύναται τρίψις; ἐκ γὰρ τοῦ ταῦτα
<span class="lb" data-page="6.118" data-line="10" id="l6.118.10"></span>νοῆσαί τε καὶ μνημονεῦσαι πρώτας μὲν τὰς ἐν τῇ ῥήσει
<span class="lb" data-page="6.118" data-line="11" id="l6.118.11"></span>παραλειφθείσας διαφορὰς εὑρήσομεν, εἶθ’ ἑξῆς ἐπιπλέκοντες
<span class="lb" data-page="6.118" data-line="12" id="l6.118.12"></span>ἀλλήλαις ἁπάσας ἐννέα συζυγίας ἀπεργασόμεθα, τὰς
<span class="lb" data-page="6.118" data-line="13" id="l6.118.13"></span>ὀλίγον ἔμπροσθεν ἐπὶ τοῦ διαγράμματος ἐγκειμένας, ἃς οὔθ’
<span class="lb" data-page="6.118" data-line="14" id="l6.118.14"></span>εὑρεῖν οὔτε μνημονεῦσαι δυνατὸν ἄνευ τοῦ προηγήσασθαι
<span class="lb" data-page="6.118" data-line="15" id="l6.118.15"></span>τὴν στοιχειώδη διδασκαλίαν, ἣν Ἱπποκράτης ἐποιήσατο,
<span class="lb" data-page="6.118" data-line="16" id="l6.118.16"></span>σύμπαντα τὸν περὶ τῆς τρίψεως λόγον εἰς τὰς πρώτας ἀρχὰς
<span class="lb" data-page="6.118" data-line="17" id="l6.118.17"></span>ἀναγαγὼν, ἐξ ὧν ἀκριβῶς εὑρημένων οὐ μόνον τὰ νῦν
<span class="lb" data-page="6.118" data-line="18" id="l6.118.18"></span>εἰρημένα περιγίγνοιντο ἂν ἡμῖν, ἀλλὰ καὶ τὸ κρίνειν ἁπάσας
<span class="pb" data-page="6.119" id="p6.119"></span>
<span class="lb" data-page="6.119" data-line="1" id="l6.119.1"></span>τὰς μοχθηρὰς διδασκαλίας. ἴδιον γὰρ μάλιστα μεθόδου
<span class="lb" data-page="6.119" data-line="2" id="l6.119.2"></span>τοῦτο, τὸ διὰ βραχείας ἀρχῆς στοιχειώδους ἐπὶ τὰ πάντα
<span class="lb" data-page="6.119" data-line="3" id="l6.119.3"></span>δύνασθαι τὰ κατὰ μέρος ἰέναι, καὶ κρίνειν ἅπαντα τὰ μοχθηρῶς
<span class="lb" data-page="6.119" data-line="4" id="l6.119.4"></span>εἰρημένα, καθάπερ κανόνι τινὶ τοῖς ἐπιστημονικοῖς
<span class="lb" data-page="6.119" data-line="5" id="l6.119.5"></span>θεωρήμασι τὰς οὐκ ὀρθὰς δόξας δοκιμάζοντα. περὶ μὲν δὴ
<span class="lb" data-page="6.119" data-line="6" id="l6.119.6"></span>τοῦ μήτ’ ἄλλον τινὰ περὶ τρίψεως ὀρθῶς ἐγνωκέναι, μήτε
<span class="lb" data-page="6.119" data-line="7" id="l6.119.7"></span>τὸν γυμναστὴν Θέωνα, καίτοι τῶν ἄλλων κάλλιον ὑπὲρ αὐτῆς
<span class="lb" data-page="6.119" data-line="8" id="l6.119.8"></span>ἀποφῃνάμενον, ἀλλ’ Ἱπποκράτην τε καὶ ὅσοι τούτῳ
<span class="lb" data-page="6.119" data-line="9" id="l6.119.9"></span>παρηκολούθησαν, ἱκανὰ καὶ ταῦτα.
</p>
          </article>

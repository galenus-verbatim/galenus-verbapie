<article xmlns="http://www.w3.org/1999/xhtml" id="urn:cts:greekLit:tlg0057.tlg036.1st1K-grc1:2.5">
<span class="pb page1" data-page="6.119" id="p6.119"></span>
<span class="milestone ed1page page1" data-n="4.237" data-unit="ed1page" id="ed1page.4.237"></span>
<span class="milestone ed2page page1" data-n="6.78" data-unit="ed2page" id="ed2page.6.78"></span>
            <p>
<span class="lb" data-page="6.119" data-line="10" id="l6.119.10"></span>Λείποιτο δ’ ἂν ἔτι τῶν ἀναβληθέντων,
<span class="lb" data-page="6.119" data-line="11" id="l6.119.11"></span>ὑπὲρ τῶν ὀνομάτων εἰπεῖν, ἵνα μή τις ὑπὸ τοῦ πλήθους
<span class="lb" data-page="6.119" data-line="12" id="l6.119.12"></span>αὐτῶν ἐξαπατώμενος ἰσαρίθμους οἰηθῇ τὰς διαθέσεις ὑπάρχειν
<span class="lb" data-page="6.119" data-line="13" id="l6.119.13"></span>ταῖς προσηγορίαις. τὸ μὲν γὰρ σκληρὸν ὄνομα κυρίως
<span class="lb" data-page="6.119" data-line="14" id="l6.119.14"></span>ἐπιφέρεται κατά τινος μιᾶς τοῦ σώματος διαθέσεως, ἣν
<span class="lb" data-page="6.119" data-line="15" id="l6.119.15"></span>οὐδ’ ἐξηγεῖσθαι διὰ πολλῶν ὁποία τίς ἐστι δεόμεθα, πάντων
<span class="lb" data-page="6.119" data-line="16" id="l6.119.16"></span>ἀνθρώπων ὑπὸ τῆς φωνῆς ποδηγουμένων ἐπὶ τὸ πρᾶγμα.
<span class="lb" data-page="6.119" data-line="17" id="l6.119.17"></span>κατὰ δὲ τὸν αὐτὸν τρόπον καὶ τὸ μαλακόν. τὸ δ’ ἀραιὸν
<span class="lb" data-page="6.119" data-line="18" id="l6.119.18"></span>καὶ τὸ πυκνὸν οὐκέθ’ ὁμοίως ἐναργῶς σημαίνει τὰς διαθέσεις
<span class="pb" data-page="6.120" id="p6.120"></span>
<span class="lb" data-page="6.120" data-line="1" id="l6.120.1"></span>τοῦ <span class="milestone ed1page" data-n="4.238" data-unit="ed1page" id="ed1page.4.238"></span>σώματος, ὅτι διττή τις ἡ τῶν ὀνομάτων
<span class="lb" data-page="6.120" data-line="2" id="l6.120.2"></span>χρῆσις ἐγένετο, κυρίως μὲν ὀνομαζόντων ἑτέρα, καταχρωμένων
<span class="lb" data-page="6.120" data-line="3" id="l6.120.3"></span>δ’ ἑτέρα. τὸ μὲν οὖν κυρίως ἀραιόν ἐστι τὸ μεγάλοις
<span class="lb" data-page="6.120" data-line="4" id="l6.120.4"></span>διαλαμβανόμενον πόροις, ὥσπερ γε καὶ πυκνὸν τὸ
<span class="lb" data-page="6.120" data-line="5" id="l6.120.5"></span>μικροῖς· τὸ δ’ ἐκ μεταφορᾶς, ἢ καταχρήσεως, ἢ ὅπως ἂν
<span class="lb" data-page="6.120" data-line="6" id="l6.120.6"></span>ἐθέλῃς ὀνομάζειν, καὶ κατὰ τοῦ κεχυμένου τε καὶ πεπιλημένου
<span class="lb" data-page="6.120" data-line="7" id="l6.120.7"></span>λέγεται. κατὰ τοῦτο γοῦν ἔστιν ὅτε τὸν μὲν ἀέρα
<span class="lb" data-page="6.120" data-line="8" id="l6.120.8"></span>καὶ τὸ πῦρ ἀραιὰ, τὸ δ’ ὕδωρ καὶ τὴν γῆν <span class="milestone ed2page" data-n="6.79" data-unit="ed2page" id="ed2page.6.79"></span>πυκνὰ
<span class="lb" data-page="6.120" data-line="9" id="l6.120.9"></span>λέγομεν, ἐπ’ αὐτὰ τὰ στοιχεῖα τὰς εἰρημένας προσηγορίας
<span class="lb" data-page="6.120" data-line="10" id="l6.120.10"></span>ἐπιφέροντες, ἡνωμένα τε καὶ ὁμοιομερῆ τὴν φύσιν ὑπάρχοντα,
<span class="lb" data-page="6.120" data-line="11" id="l6.120.11"></span>καὶ μηδενὶ διαλαμβανόμενα πόρῳ. πολὺ δὲ δὴ τούτων
<span class="lb" data-page="6.120" data-line="12" id="l6.120.12"></span>ἔτι μᾶλλον ἀποκεχώρηκε τοῦ κυρίως ὀνομάζεσθαι τό τε
<span class="lb" data-page="6.120" data-line="13" id="l6.120.13"></span>ἐσφιγμένον καὶ τὸ δεδεμένον, ἐκ μεταφορᾶς ἄμφω λεγόμενα,
<span class="lb" data-page="6.120" data-line="14" id="l6.120.14"></span>τὸ μὲν ἐσφιγμένον ἐπί τε τοῦ πυκνοῦ καὶ τοῦ σκληροῦ,
<span class="lb" data-page="6.120" data-line="15" id="l6.120.15"></span>ποτὲ μὲν ἑκατέρου καταμόνας ὑπάρχοντος, ἔστιν ὅτε δ’ εἰς
<span class="lb" data-page="6.120" data-line="16" id="l6.120.16"></span>ταὐτὸν ἀφιγμένου, τὸ δ’ αὖ δεδεμένον ἐπὶ τῶν αὐτῶν
<span class="lb" data-page="6.120" data-line="17" id="l6.120.17"></span>μὲν, ἀλλ’ οὐκ ἐκ τῆς αὐτῆς μεταφορᾶς. ἐπειδὴ γὰρ ἅπαντα
<span class="lb" data-page="6.120" data-line="18" id="l6.120.18"></span>τὰ δεδεμένα δυσκίνητά εἰσιν, οὕτως ὀνομάζουσι καὶ τὰ διὰ
<span class="pb" data-page="6.121" id="p6.121"></span>
<span class="lb" data-page="6.121" data-line="1" id="l6.121.1"></span>ξηρότητά τινα, ἢ ψύξιν, ἢ φλεγμονὴν, ἢ σκίῤῥον, ἢ τάσιν,
<span class="lb" data-page="6.121" data-line="2" id="l6.121.2"></span>ἢ πλήρωσιν, ἢ βάρος ἐν δυσκινησίᾳ καθεστῶτα. διὰ
<span class="lb" data-page="6.121" data-line="3" id="l6.121.3"></span>δὲ τὴν αὐτὴν αἰτίαν καὶ τοῖς ἐναντίοις χρῶνται τῶν ὀνομάτων
<span class="lb" data-page="6.121" data-line="4" id="l6.121.4"></span>ἐπὶ τῶν ἐναντίων διαθέσεων, ἀνεῖσθαι λέγοντες, ἢ
<span class="lb" data-page="6.121" data-line="5" id="l6.121.5"></span>ἐκλελῦσθαι, ἢ κεχαλάσθαι. χρὴ δὲ μὴ τῷ πλήθει τῶν
<span class="lb" data-page="6.121" data-line="6" id="l6.121.6"></span>ὀνομάτων προσέχειν, ἀλλ’ ἡγεῖσθαι, διττὰ γένη διαθέσεων
<span class="lb" data-page="6.121" data-line="7" id="l6.121.7"></span>ὑπάρχειν τὰ πάντα, τὸ μὲν ἐν αὐτοῖς τοῖς ὁμοιομερέσι σώμασιν,
<span class="lb" data-page="6.121" data-line="8" id="l6.121.8"></span>ὅπερ ἤτοι σκληρὸν, ἢ μαλακόν ἐστι, τὸ δ’ ἐν ταῖς
<span class="lb" data-page="6.121" data-line="9" id="l6.121.9"></span>τῶν ὀργάνων ποροποιΐαις συνιστάμενον, ὅπερ ἤτοι πυκνὸν,
<span class="lb" data-page="6.121" data-line="10" id="l6.121.10"></span>ἢ ἀραιόν. αὗται γὰρ ἴδιαι τῶν σωμάτων αὐτῶν εἰσιν αἱ
<span class="lb" data-page="6.121" data-line="11" id="l6.121.11"></span>διαθέσεις, ἐπίκτητοι δὲ καὶ ὡς ἂν εἴποι τις πρόσκαιροι,
<span class="lb" data-page="6.121" data-line="12" id="l6.121.12"></span>ποτὲ μὲν ἐμπεπλησμένων τῶν πόρων ὑγρότητος περιττῆς,
<span class="lb" data-page="6.121" data-line="13" id="l6.121.13"></span>ἔστιν ὅτε δὲ καὶ καθαρῶν ὑπαρχόντων, καὶ ποτὲ μὲν ἀναπεπταμένων,
<span class="lb" data-page="6.121" data-line="14" id="l6.121.14"></span>ἔστιν ὅτε δὲ μεμυκότων.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg036.1st1K-grc1:2.6">
<span class="pb page1" data-page="6.121" id="p6.121"></span>
<span class="milestone ed1page page1" data-n="4.238" data-unit="ed1page" id="ed1page.4.238"></span>
<span class="milestone ed2page page1" data-n="6.79" data-unit="ed2page" id="ed2page.6.79"></span>
            <p>
<span class="lb" data-page="6.121" data-line="15" id="l6.121.15"></span>Ἀλλὰ περὶ τῶν διαθέσεων τούτων ἐν τοῖς
<span class="lb" data-page="6.121" data-line="16" id="l6.121.16"></span>ἑξῆς ὑπομνήμασιν ὁ λόγος ἔσται· νυνὶ δὲ ἐπὶ τὸ προκείμενον.
<span class="lb" data-page="6.121" data-line="17" id="l6.121.17"></span>ἐπανιέναι χρὴ, καὶ πρότερον διορίσασθαι σαφέστερον
<span class="lb" data-page="6.121" data-line="18" id="l6.121.18"></span>ἔτι περὶ τρίψεως. ὡς ἐνίοτε μὲν αὐτὴ καθ’ ἑαυτὴν ἐργάζεταί
<span class="pb" data-page="6.122" id="p6.122"></span>
<span class="lb" data-page="6.122" data-line="1" id="l6.122.1"></span>τι περὶ τοῖς σώμασιν ἡμῶν χρηστὸν, ἐνίοτε δὲ τοῖς
<span class="lb" data-page="6.122" data-line="2" id="l6.122.2"></span>ἐργαζομένοις ὑπηρετεῖ, καθάπερ Ἱπποκράτης ἔλεγε περὶ
<span class="lb" data-page="6.122" data-line="3" id="l6.122.3"></span>ἐπιδέσεως, ὡς ἐπίδεσις τὸ μὲν αὐτὴ ἰῆται, τὸ δὲ τοῖς
<span class="lb" data-page="6.122" data-line="4" id="l6.122.4"></span>ἰωμένοις ὑπηρετεῖ. αὐτὴ μὲν οὖν ἡ τρίψις ἐργάζεται τά τ’
<span class="lb" data-page="6.122" data-line="5" id="l6.122.5"></span>ἀραιὰ πυκνὰ ποιοῦσα, καὶ τὰ μαλακὰ πυκνοῦσα· σκληρὰ δ’
<span class="lb" data-page="6.122" data-line="6" id="l6.122.6"></span>ἂν εἴη πάντως ἡ τοιάδε τρίψις· καὶ μὲν δὴ καὶ τὰ σκληρὰ
<span class="lb" data-page="6.122" data-line="7" id="l6.122.7"></span>μαλάττουσα, καὶ τὰ πυκνὰ διευρύνουσα· μαλακὴ δέ ἐστιν
<span class="lb" data-page="6.122" data-line="8" id="l6.122.8"></span>ἡ τοιαύτη τρίψις. οὕτω δὲ καὶ ἡ τοῦ σαρκῶσαι χάριν ἢ
<span class="lb" data-page="6.122" data-line="9" id="l6.122.9"></span>τοῦ λεπτῦναι παραλαμβανομένη καθ’ ἑαυτὰς ἐργάζονταί τι
<span class="lb" data-page="6.122" data-line="10" id="l6.122.10"></span>χρηστὸν ἐν τοῖς σώμασιν. ἡ μέντοι παρασκευάζουσα πρὸς
<span class="lb" data-page="6.122" data-line="11" id="l6.122.11"></span>τὰ γυμνάσια καὶ ἡ μετὰ ταῦτα παραλαμβανομένη τοῖς
<span class="lb" data-page="6.122" data-line="12" id="l6.122.12"></span>γυμνασίοις ὑπηρετοῦσιν, ἡ μὲν ἐκ τοῦ θερμῇναι μετρίως
<span class="lb" data-page="6.122" data-line="13" id="l6.122.13"></span>τοὺς πόρους ἀναστομοῦσα, καὶ τὰ κατὰ τὴν σάρκα περιττώματα
<span class="lb" data-page="6.122" data-line="14" id="l6.122.14"></span>χέουσα, καὶ τὰ στερεὰ μαλάττουσα. καλεῖται δὲ
<span class="lb" data-page="6.122" data-line="15" id="l6.122.15"></span>παρασκευαστικὴ τρίψις ἡ τοιαύτη. ἡ δὲ ἑτέρα προσαγορεύεται
<span class="lb" data-page="6.122" data-line="16" id="l6.122.16"></span>μὲν ἀποθεραπευτική· γινομένη δὲ μετὰ ἐλαίου
<span class="lb" data-page="6.122" data-line="17" id="l6.122.17"></span>πλέονος ἐπιτέγγει τε ἅμα τῷ λίπει, καὶ μαλάττει τὰ στερεὰ,
<span class="lb" data-page="6.122" data-line="18" id="l6.122.18"></span>καὶ διαφορεῖ τὰ ἐν τοῖς πόροις περιεχόμενα. ἀλλὰ περὶ
<span class="pb" data-page="6.123" id="p6.123"></span>
<span class="lb" data-page="6.123" data-line="1" id="l6.123.1"></span>μὲν τῆσδε καὶ αὖθις εἵπωμεν ἐφεξῆς τοῖς γυμνασίοις.
<span class="lb" data-page="6.123" data-line="2" id="l6.123.2"></span>ἡ μέντοι παρασκευαστικὴ τρίψις ἐπὶ τῆς ἀρίστης φύσεως
<span class="lb" data-page="6.123" data-line="3" id="l6.123.3"></span>ἕνεκα τοῦ διαθερμῇναι τὰ σώματα παραλαμβανομένη καθ’
<span class="lb" data-page="6.123" data-line="4" id="l6.123.4"></span>ὃν εἴρηται τρόπον ὀλίγον ἔμπροσθεν γιγνέσθω, μαλακὴ μὲν
<span class="lb" data-page="6.123" data-line="5" id="l6.123.5"></span>τὰ πρῶτα, προσαγόντων δὲ ἤδη τοῖς πόνοις σκληρά.
<span class="lb" data-page="6.123" data-line="6" id="l6.123.6"></span>οὕτω γὰρ ἂν μάλιστα τό τε μαλάττειν ἔχοι καὶ τὸ πρὸς
<span class="lb" data-page="6.123" data-line="7" id="l6.123.7"></span>τὰς ἐνεργείας ἐπεγείρειν, καὶ τὸ διαφυλάττειν ὁποίαν παρέλαβε
<span class="lb" data-page="6.123" data-line="8" id="l6.123.8"></span>τὴν φύσιν τοῦ σώματος. εἰ μέντοι διαμαρτάνοιτο
<span class="lb" data-page="6.123" data-line="9" id="l6.123.9"></span>κατά τι, πρὸς τὸ σκληρὸν ἐκτρεπέσθω μᾶλλον. αἱ γὰρ ἐπ’
<span class="lb" data-page="6.123" data-line="10" id="l6.123.10"></span>ὀλίγον ὑπερβολαὶ τῆς συμμετρίας ἐν τῷ δέρματι καταπαύονται,
<span class="lb" data-page="6.123" data-line="11" id="l6.123.11"></span>τῶν ἐντὸς οὐδὲν ἀλλοιοῦσαι, <span class="milestone ed2page" data-n="6.80" data-unit="ed2page" id="ed2page.6.80"></span>βλάπτοιεν δ’
<span class="lb" data-page="6.123" data-line="12" id="l6.123.12"></span>ἂν ἧττον τὸ δέρμα πρὸς τὸ σκληρόν τε καὶ πυκνὸν ἐκτρεπόμεναι·
<span class="lb" data-page="6.123" data-line="13" id="l6.123.13"></span>οὕτως γὰρ ἂν εἴη δυσπαθέστερον. ὡς, εἴ γε
<span class="lb" data-page="6.123" data-line="14" id="l6.123.14"></span>καὶ διαπνεῖσθαι τὸ τοιοῦτον καλῶς ἠδύνατο, σκληρότατον ἂν
<span class="lb" data-page="6.123" data-line="15" id="l6.123.15"></span>αὐτὸ καὶ πυκνότατον ἀπειργαζόμεθα. νυνὶ δὲ, ἐπειδὴ πρὸς
<span class="lb" data-page="6.123" data-line="16" id="l6.123.16"></span>ἄμφω χρὴ παρασκευασθῆναι καλῶς αὐτὸ, καὶ πρὸς τὴν τῶν
<span class="lb" data-page="6.123" data-line="17" id="l6.123.17"></span>ἔνδοθεν περιττωμάτων διαπνοὴν, καὶ τὴν τῶν ἔξωθεν ὁμιλούντων
<span class="lb" data-page="6.123" data-line="18" id="l6.123.18"></span>βίαν, ἄριστον ἂν εἴη τὸ μέσον ἑκατέρων τῶν ὑπερβολῶν.
<span class="pb" data-page="6.124" id="p6.124"></span>
<span class="lb" data-page="6.124" data-line="1" id="l6.124.1"></span>εἰ δ’ ἄρα ποτὲ μὴ φυλάττοιτο τοῦτο, βέλτιον τὸ
<span class="lb" data-page="6.124" data-line="2" id="l6.124.2"></span>σκληρότερόν τε καὶ πυκνότερον τοῦ μαλακωτέρου καὶ
<span class="lb" data-page="6.124" data-line="3" id="l6.124.3"></span>ἀραιοτέρου. τὸ μὲν γὰρ τῆς διαπνοῆς ἐλλιπὲς ἐπανορθώσασθαι
<span class="lb" data-page="6.124" data-line="4" id="l6.124.4"></span>γυμνασίαις οἷόν τε· τὸ δὲ τῆς ἑτέρας διαθέσεως
<span class="lb" data-page="6.124" data-line="5" id="l6.124.5"></span>εὐεπηρέαστον ὑπὸ τῶν ἔξωθεν αἰτίων οὔτ’ ἐπανόρθωσίν
<span class="lb" data-page="6.124" data-line="6" id="l6.124.6"></span>τινα ἑτέραν ἑτοίμην ἔχει, καὶ πρόσεστιν αὐτῷ
<span class="lb" data-page="6.124" data-line="7" id="l6.124.7"></span>βλάβη οὐ σμικρὰ, διαφερομένων πολλάκις οὐ τῶν περιττωμάτων
<span class="lb" data-page="6.124" data-line="8" id="l6.124.8"></span>μόνον, ἀλλὰ καὶ αὐτῆς τῆς τροφῆς. ἐν μὲν
<span class="lb" data-page="6.124" data-line="9" id="l6.124.9"></span>δὴ ταῖς κατὰ ποιότητα διαφοραῖς ἐπὶ τὸ σκληρότερον
<span class="lb" data-page="6.124" data-line="10" id="l6.124.10"></span>ἁμαρτάνειν χρὴ μᾶλλον, ἤπερ ἐπὶ τὸ μαλακώτερον· ἐν
<span class="lb" data-page="6.124" data-line="11" id="l6.124.11"></span>μέντοι ταῖς κατὰ ποσότητα πρὸς τὸ ἔλαττον, ἐπὶ τῆς
<span class="lb" data-page="6.124" data-line="12" id="l6.124.12"></span>προκειμένης δηλονότι φύσεώς τε καὶ ἡλικίας. ἀεὶ γὰρ χρὴ
<span class="lb" data-page="6.124" data-line="13" id="l6.124.13"></span>τούτου μεμνῆσθαι κατὰ τὸν ἐνεστῶτα λόγον. αὐξάνεσθαί
<span class="lb" data-page="6.124" data-line="14" id="l6.124.14"></span>τε γὰρ ἔτι βουλόμεθα τὸ τοιοῦτον σῶμα, καὶ ἥκιστα ξηραίνεσθαι.
<span class="lb" data-page="6.124" data-line="15" id="l6.124.15"></span>τίνας μέντοι χρὴ φύσεις σωμάτων κατὰ διαθέσεις
<span class="lb" data-page="6.124" data-line="16" id="l6.124.16"></span>ἐπὶ πλέον τρίβειν, αὖθις εἰρήσεται.
</p>
          </article>

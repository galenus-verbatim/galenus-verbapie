<article xmlns="http://www.w3.org/1999/xhtml" id="urn:cts:greekLit:tlg0057.tlg036.1st1K-grc1:2.7">
<span class="pb page1" data-page="6.124" id="p6.124"></span>
<span class="milestone ed1page page1" data-n="4.238" data-unit="ed1page" id="ed1page.4.238"></span>
<span class="milestone ed2page page1" data-n="6.80" data-unit="ed2page" id="ed2page.6.80"></span>
            <p>
<span class="lb" data-page="6.124" data-line="17" id="l6.124.17"></span>Νυνὶ δὲ ἐπὶ τὴν ἐνεστῶσαν ὑπόθεσιν ἐπανελθόντες
<span class="pb" data-page="6.125" id="p6.125"></span>
<span class="lb" data-page="6.125" data-line="1" id="l6.125.1"></span>ὑπὲρ τοῦ μέτρου τῆς τρίψεως ἐπισκεψώμεθα τὸν
<span class="lb" data-page="6.125" data-line="2" id="l6.125.2"></span>αὐτὸν τρόπον, ὅνπερ ἀρτίως ἐπεσκεψάμεθα περὶ τῆς ποιότητος.
<span class="lb" data-page="6.125" data-line="3" id="l6.125.3"></span>ἔοικε δὲ κᾀνταῦθα, πρὶν ὁρίζειν τὸ μέτρον, ἑτέρου
<span class="lb" data-page="6.125" data-line="4" id="l6.125.4"></span>τινὸς ἐπιμνησθήσεσθαι σκέμματος, οὗ χωρὶς οὐδὲ τὸ μέτρον
<span class="lb" data-page="6.125" data-line="5" id="l6.125.5"></span>ὀρθῶς οὔτε ὁρισθῆναι δυνατὸν οὔτε γνωρισθῆναι. τὸ δὲ
<span class="lb" data-page="6.125" data-line="6" id="l6.125.6"></span>δὴ σκέμμα τοῦ περιέχοντος ἀέρος τὸν τριψόμενον ἡ κρᾶσίς
<span class="lb" data-page="6.125" data-line="7" id="l6.125.7"></span>ἐστιν, ἣν δεῖξαι μὲν ἐπὶ ἔργου ἐγχωρεῖ, διελθεῖν δὲ τῷ
<span class="lb" data-page="6.125" data-line="8" id="l6.125.8"></span>λόγῳ σαφῶς οὕτως, ὡς μηδὲν ἀπολείπεσθαι τὴν ἑρμηνείαν
<span class="lb" data-page="6.125" data-line="9" id="l6.125.9"></span>ἐναργοῦς ἐνδείξεως, ἀμήχανόν ἐστι καὶ ἀδύνατον παντάπασιν.
<span class="lb" data-page="6.125" data-line="10" id="l6.125.10"></span>ἀλλ’ εἰ μὴ πολὺ λείποιτο δείξεως ἐναργοῦς ὁ λόγος,
<span class="lb" data-page="6.125" data-line="11" id="l6.125.11"></span>ἱκανὸν καὶ τοῦτο. προηγεῖται δὴ καὶ τῶνδε πάλιν ἑτέρα τις
<span class="lb" data-page="6.125" data-line="12" id="l6.125.12"></span>ὑπόθεσις, ἐν τίνι μὲν ὥρᾳ τοῦ ἔτους, ἐν τίνι δὲ χώρᾳ τῆς
<span class="lb" data-page="6.125" data-line="13" id="l6.125.13"></span>οἰκουμένης ὁ γυμνασόμενος ἔσται· μόνα γὰρ ἐπ’ αὐτῷ
<span class="lb" data-page="6.125" data-line="14" id="l6.125.14"></span>διώρισται τό τε τῆς κατασκευῆς τοῦ σώματος καὶ τὸ τῆς
<span class="lb" data-page="6.125" data-line="15" id="l6.125.15"></span>ἡλικίας. οὔτε δὲ ἐν ᾧτινι τέθραπται μέρει τῆς γῆς, οὔτε
<span class="lb" data-page="6.125" data-line="16" id="l6.125.16"></span>ἐν ᾧ μέλλει γυμνάζεσθαι νῦν, οὔτε καθ’ ἥντινα τοῦ ἔτους
<span class="lb" data-page="6.125" data-line="17" id="l6.125.17"></span>τὴν ὥραν, ἢ καὶ τῆς ἡμέρας, προσδιώρισται, καίτοι παρὰ
<span class="pb" data-page="6.126" id="p6.126"></span>
<span class="lb" data-page="6.126" data-line="1" id="l6.126.1"></span>ταῦτα τὸ μέτρον τῆς τρίψεως ὑπαλλάττεται. προσδιοριστέον
<span class="lb" data-page="6.126" data-line="2" id="l6.126.2"></span>οὖν αὐτὰ πάλιν, εἰρημένα μὲν ἤδη δυνάμει κατὰ τὴν ἀρχὴν
<span class="lb" data-page="6.126" data-line="3" id="l6.126.3"></span>τοῦδε τοῦ γράμματος, οὐ μὴν τῇ γε ἑρμηνείᾳ σαφῶς δεδηλωμένα.
<span class="lb" data-page="6.126" data-line="4" id="l6.126.4"></span>λέγοντες γὰρ οἷον κανόνα τινὰ πρῶτον ἐκτίθεσθαι
<span class="lb" data-page="6.126" data-line="5" id="l6.126.5"></span>πάντων τῶν ἐφεξῆς εἰρησομένων τὸν ἄμεμπτον τῇ κατασκευῇ
<span class="lb" data-page="6.126" data-line="6" id="l6.126.6"></span>τοῦ σώματος ἄνθρωπον, εὐθέως ἐν τούτῳ καὶ τὴν
<span class="lb" data-page="6.126" data-line="7" id="l6.126.7"></span>χώραν αὐτοῦ διορισόμεθα δυνάμει. οὔτε γὰρ εὐκρατότατον,
<span class="lb" data-page="6.126" data-line="8" id="l6.126.8"></span>οὔτε ἀμεμπτότατον τῇ κατασκευῇ γίνεσθαι σῶμα δυνατὸν ἐν
<span class="lb" data-page="6.126" data-line="9" id="l6.126.9"></span>τοῖς ἀμέτρως κεκραμένοις χωρίοις, ὡς ὅ τε λόγος ὑπαγορεύει
<span class="lb" data-page="6.126" data-line="10" id="l6.126.10"></span>καὶ ἡ πεῖρα δείκνυσι. ξηροὶ μὲν γὰρ καὶ ἰσχνοὶ καὶ
<span class="lb" data-page="6.126" data-line="11" id="l6.126.11"></span>οἷον ἐσκελετευμένοι γίνονται κατὰ τὰς θερμὰς χώρας οἱ ἄνθρωποι,
<span class="lb" data-page="6.126" data-line="12" id="l6.126.12"></span>ἀνώμαλοι<span class="milestone ed2page" data-n="6.81" data-unit="ed2page" id="ed2page.6.81"></span> δὲ ταῖς κράσεσιν, ὡς τὰ μὲν ἔξω
<span class="lb" data-page="6.126" data-line="13" id="l6.126.13"></span>ψυχρὰ, τὰ δὲ ἔνδον τε καὶ κατὰ τὰ σπλάγχνα θερμὰ
<span class="lb" data-page="6.126" data-line="14" id="l6.126.14"></span><span class="milestone ed1page" data-n="4.239" data-unit="ed1page" id="ed1page.4.239"></span>περαιτέρω τοῦ προσήκοντος ἔχειν, οἱ τῶν ψυχρῶν
<span class="lb" data-page="6.126" data-line="15" id="l6.126.15"></span>χωρίων οἰκήτορες. τὸ δ’ ἄριστον σῶμα, περὶ οὗ νῦν
<span class="lb" data-page="6.126" data-line="16" id="l6.126.16"></span>ὁ λόγος, ὥσπερ ὁ Πολυκλήτου κανών ἐστιν· ᾧ κατὰ
<span class="lb" data-page="6.126" data-line="17" id="l6.126.17"></span>μὲν τὴν ἡμετέραν χώραν, ὡς ἂν εὔκρατον ὑπάρχουσαν,
<span class="lb" data-page="6.126" data-line="18" id="l6.126.18"></span>ὦπται πολλὰ παραπλήσια σώματα, παρὰ δὲ Κελτοῖς,
<span class="pb" data-page="6.127" id="p6.127"></span>
<span class="lb" data-page="6.127" data-line="1" id="l6.127.1"></span>ἢ Σκύθαις, ἢ Αἰγυπτίοις, ἢ Ἄραψιν οὐδ’ ὄναρ ἰδεῖν
<span class="lb" data-page="6.127" data-line="2" id="l6.127.2"></span>ἔστι τοιοῦτον σῶμα. καὶ αὐτῆς δὲ τῆς ἡμετέρας χώρας ἱκανὸν
<span class="lb" data-page="6.127" data-line="3" id="l6.127.3"></span>ἐχούσης πλάτος, εὐκρατότατόν ἐστι τὸ μεσαίτατον, οἷόν
<span class="lb" data-page="6.127" data-line="4" id="l6.127.4"></span>περ ὑπάρχει τὸ κατὰ τὴν Ἱπποκράτους πατρίδα· καὶ γὰρ
<span class="lb" data-page="6.127" data-line="5" id="l6.127.5"></span>χειμῶνος αὕτη καὶ θέρους ἐστὶν εὔκρατος, ἔτι δὲ δή
<span class="lb" data-page="6.127" data-line="6" id="l6.127.6"></span>μᾶλλον ἦρός τε καὶ φθινοπώρου. τοιαύτην οὖν τινα χώραν
<span class="lb" data-page="6.127" data-line="7" id="l6.127.7"></span>ὑποθέμενοι τῷ προκειμένῳ σώματι, τὴν μὲν ὥραν τοῦ ἔτους
<span class="lb" data-page="6.127" data-line="8" id="l6.127.8"></span>αὐτῷ προσυποθώμεθα τὸ μεσαίτατον τοῦ ἦρος· ἔστω δὲ
<span class="lb" data-page="6.127" data-line="9" id="l6.127.9"></span>τῆς ἡμέρας ἐκείνης, ἐν ᾗ μέλλει πρὸς ἡμῶν γυμνάζεσθαι τὸ
<span class="lb" data-page="6.127" data-line="10" id="l6.127.10"></span>πρῶτον, ὡς οἷόν τε τὸ μεσαίτατον· ἵνα κατὰ μηδένα τρόπον
<span class="lb" data-page="6.127" data-line="11" id="l6.127.11"></span>ὑπὸ τοῦ περιέχοντος ἐξαλλαχθῇ πως ἡ φυσικὴ δύναμις
<span class="lb" data-page="6.127" data-line="12" id="l6.127.12"></span>τῆς κράσεως αὐτοῦ. διὰ δὲ τὸν αὐτὸν λογισμὸν οὐδὲ τὸν
<span class="lb" data-page="6.127" data-line="13" id="l6.127.13"></span>οἶκον, ἐν ᾧ γυμνάζεσθαι μέλλει, θερμότερον ἢ ψυχρότερον
<span class="lb" data-page="6.127" data-line="14" id="l6.127.14"></span>εἶναι προσήκει κατά γε τὴν ἡμέραν ἐκείνην τοῦ
<span class="lb" data-page="6.127" data-line="15" id="l6.127.15"></span>κοινοῦ τῆς πόλεως ὅλης ἀέρος. ἐν μέντοι χειμῶνι καὶ
<span class="lb" data-page="6.127" data-line="16" id="l6.127.16"></span>θέρει τοιοῦτον αὐτῷ προσθετέον· ἐν μὲν χειμῶνι θερμότητα,
<span class="lb" data-page="6.127" data-line="17" id="l6.127.17"></span>ἐν δὲ τῷ θέρει ψυχρότητα, ὡς εὔκρατον ἀκριβῶς
<span class="lb" data-page="6.127" data-line="18" id="l6.127.18"></span>ἀποτελεσθῆναι τὸ σῶμα κατὰ τὸν τῆς τρίψεως καιρόν.
<span class="pb" data-page="6.128" id="p6.128"></span>
<span class="lb" data-page="6.128" data-line="1" id="l6.128.1"></span>εἰ γὰρ ἤτοι θερμότερος ἢ ψυχρότερος εἴη περαιτέρω τοῦ
<span class="lb" data-page="6.128" data-line="2" id="l6.128.2"></span>προσήκοντος, ἐν μὲν τῷ θερμοτέρῳ φθάσειεν ἂν ἱδρῶσαι,
<span class="lb" data-page="6.128" data-line="3" id="l6.128.3"></span>πρὶν αὐτάρκως μαλαχθῆναι· κατὰ δὲ τὸν ψυχρότερον οὐδ’
<span class="lb" data-page="6.128" data-line="4" id="l6.128.4"></span>ἂν ἐκθερμανθείη τὴν ἀρχὴν, οὐδὲ μαλαχθείη ποτὲ καλῶς,
<span class="lb" data-page="6.128" data-line="5" id="l6.128.5"></span>οὐδ’ ἐπανθήσειεν ἔρευθος εὐανθὲς, οὐδ’ εἰς ὄγκον ἀρθείη
<span class="lb" data-page="6.128" data-line="6" id="l6.128.6"></span>τὸ σῶμα. ταῦτα γὰρ δὴ τὰ γνωρίσματα συμμέτρου τρίψεώς
<span class="lb" data-page="6.128" data-line="7" id="l6.128.7"></span>ἐστιν ἐν ἀέρι συμμέτρῳ περὶ τὴν εὔκρατον ἔξιν τοῦ σώματος,
<span class="lb" data-page="6.128" data-line="8" id="l6.128.8"></span>ἔρευθός τε καὶ ὄγκος. ὥσπερ γὰρ ἐν τῷ καταχεῖν
<span class="lb" data-page="6.128" data-line="9" id="l6.128.9"></span>ὕδωρ θερμὸν εἰς ὄγκον μὲν τὸ πρῶτον ἐξαίρεται τὰ σώματα,
<span class="lb" data-page="6.128" data-line="10" id="l6.128.10"></span>πλεοναζόντων δὲ καθίσταται, καὶ διὰ τοῦθ’ Ἱπποκράτης
<span class="lb" data-page="6.128" data-line="11" id="l6.128.11"></span>ἐπ’ αὐτῶν εἶπε· τὸ μὲν γὰρ πρῶτον ἀείρεται, ἔπειτα
<span class="lb" data-page="6.128" data-line="12" id="l6.128.12"></span>δ’ ἰσχναίνεται· οὕτως καὶ ἡ τρίψις ἐξαίρει μὲν πρῶτον,
<span class="lb" data-page="6.128" data-line="13" id="l6.128.13"></span>αὖθις δὲ συστέλλει τε καὶ καθαίρει τὸ σῶμα. τοὺς μὲν δὴ
<span class="lb" data-page="6.128" data-line="14" id="l6.128.14"></span>σαρκώσεως ἕνεκα τριβομένους τηνικαῦτα παύεσθαι προσήκει,
<span class="lb" data-page="6.128" data-line="15" id="l6.128.15"></span>ὅταν τὸ σῶμα πλησίον ἥκῃ τοῦ καθίστασθαι· τοὺς δ’ εἰς
<span class="lb" data-page="6.128" data-line="16" id="l6.128.16"></span>τὰ γυμνάσια παρασκευαζομένους οὐχὶ τοῦτον ἀναμένειν
<span class="lb" data-page="6.128" data-line="17" id="l6.128.17"></span>τὸν καιρὸν, ἀλλὰ πολὺ πρόσθεν παύεσθαι, καὶ μάλισθ’
<span class="lb" data-page="6.128" data-line="18" id="l6.128.18"></span>ὅταν ἄριστοι τὴν κρᾶσιν ὦσι, καὶ παῖδος ἔτι τὴν ἡλικίαν.
<span class="pb" data-page="6.129" id="p6.129"></span>
<span class="lb" data-page="6.129" data-line="1" id="l6.129.1"></span>ὑγρὰ γὰρ δὴ τούτων τὰ σώματα, καὶ μαλακά, καὶ βραχείαις
<span class="lb" data-page="6.129" data-line="2" id="l6.129.2"></span>τρίψεσι μαλαττόμενα, σκοπὸς δέ ἐστι καὶ τέλος τῆς
<span class="lb" data-page="6.129" data-line="3" id="l6.129.3"></span>παρασκευαστικῆς τρίψεως τὸ μαλαχθῆναι μὲν τὰ στερεὰ,
<span class="lb" data-page="6.129" data-line="4" id="l6.129.4"></span>λυθῆναι δὲ τὰ ὑγρὰ, τοὺς πόρους δ’ εὐρυνθῆναι. ὁπόσον
<span class="lb" data-page="6.129" data-line="5" id="l6.129.5"></span>δέ τι τὸ πλῆθος ἔσται τῶν ἀνατρίψεων, οὐχ οἷόν τε λόγῳ
<span class="lb" data-page="6.129" data-line="6" id="l6.129.6"></span>δηλῶσαι, ἀλλὰ χρὴ τὸν ἐπιστατοῦντα, τρίβωνα τῶν τοιούτων
<span class="lb" data-page="6.129" data-line="7" id="l6.129.7"></span>ὑπάρχοντα, κατὰ μὲν τὴν πρώτην ἡμέραν οὐκ ἀκριβεῖ
<span class="lb" data-page="6.129" data-line="8" id="l6.129.8"></span>στοχασμῷ χρήσασθαι, κατὰ δὲ τὴν ἑξῆς, ἐμπειρίαν ἤδη
<span class="lb" data-page="6.129" data-line="9" id="l6.129.9"></span>τινὰ τῆς τοῦ σώματος ἐκείνου φύσεως ἔχοντα, τὸν στοχασμὸν
<span class="lb" data-page="6.129" data-line="10" id="l6.129.10"></span>ἀεὶ καὶ μᾶλλον ἐξακριβοῦν. καὶ μὲν δὴ καὶ κατὰ
<span class="lb" data-page="6.129" data-line="11" id="l6.129.11"></span>τὰ γυμνάσια τῇ μὲν πρώτῃ τῶν ἡμερῶν οὐ δυνατὸν ἀκριβῶσαι
<span class="lb" data-page="6.129" data-line="12" id="l6.129.12"></span>τὸ μέτρον, ἐν δὲ ταῖς μετὰ τήνδε καὶ πάνυ δυνατόν.
<span class="lb" data-page="6.129" data-line="13" id="l6.129.13"></span>ἔστω δὴ κᾀνταῦθα γνωρίσματα, κατὰ μὲν τὴν πρώτην
<span class="lb" data-page="6.129" data-line="14" id="l6.129.14"></span>ἡμέραν, ὅταν ἐγκελευομένῳ καὶ παρορμῶντι γυμνάσασθαι
<span class="lb" data-page="6.129" data-line="15" id="l6.129.15"></span>μηκέθ’ ὁμοίως ὑπακούῃ, ἀλλὰ βραδυτέρας τε καὶ
<span class="lb" data-page="6.129" data-line="16" id="l6.129.16"></span>ἀραιοτέρας, καὶ ἀσθενεστέρας, καὶ, τὸ σύμπαν εἰπεῖν, ἀτονωτέρας
<span class="lb" data-page="6.129" data-line="17" id="l6.129.17"></span>ποιῆται τάς τε λαβὰς τῶν προσπαλαιόντων καὶ
<span class="lb" data-page="6.129" data-line="18" id="l6.129.18"></span>τὰς κινήσεις. εἶναι δὲ δηλονότι χρὴ τὸν γυμναζόμενον οὔτε
<span class="pb" data-page="6.130" id="p6.130"></span>
<span class="lb" data-page="6.130" data-line="1" id="l6.130.1"></span>θυμικὸν, ὡς ἔτι προθυμεῖσθαι γυμνάζεσθαι, καμνούσης ἤδη
<span class="lb" data-page="6.130" data-line="2" id="l6.130.2"></span>τῆς δυνάμεως, <span class="milestone ed2page" data-n="6.82" data-unit="ed2page" id="ed2page.6.82"></span>οὔτ’ ἄθυμον, ὡς ἀπαγορεύειν ἔτι
<span class="lb" data-page="6.130" data-line="3" id="l6.130.3"></span>πονεῖν δυνάμενον. ἔστι δὲ δή που τοιοῦτος οὐ τὸ σῶμα
<span class="lb" data-page="6.130" data-line="4" id="l6.130.4"></span>μόνον, ἀλλὰ καὶ τὴν ψυχὴν, ὁ νῦν ἡμῖν ὑποκείμενος ἄνθρωπος·
<span class="lb" data-page="6.130" data-line="5" id="l6.130.5"></span>ὡς, ὅσοι γε ψυχροὺς ἔχουσι χυμοὺς ἐν τῇ γαστρὶ
<span class="lb" data-page="6.130" data-line="6" id="l6.130.6"></span>περιεχομένους, ἢ κατὰ τὴν ὅλην ἕξιν ἠθροισμένους, ἀργότεροι
<span class="lb" data-page="6.130" data-line="7" id="l6.130.7"></span>πρὸς τὰς κινήσεις εἰσίν. ὡσαύτως δὲ καὶ οἱ πληθωρικῶς
<span class="lb" data-page="6.130" data-line="8" id="l6.130.8"></span>διακείμενοι καὶ οἱ προσφάτῳ κρύει καταπονηθέντες
<span class="lb" data-page="6.130" data-line="9" id="l6.130.9"></span>ἄθυμοί τέ εἰσι καὶ ὀκνηροὶ κινεῖσθαι, καὶ τούτων ἔτι
<span class="lb" data-page="6.130" data-line="10" id="l6.130.10"></span>μᾶλλον, ὅσοι φύσει ψυχρότεροι, καὶ πολὺ δὲ δὴ μᾶλλον,
<span class="lb" data-page="6.130" data-line="11" id="l6.130.11"></span>εἰ τῇ ψυχρότητι καὶ ὑγρότης προσείη. οὗτοι μὲν γὰρ νοθεύουσι
<span class="lb" data-page="6.130" data-line="12" id="l6.130.12"></span>τὰ τοῦ μέτρου τῶν γυμνασίων γνωρίσματα, καθάπερ
<span class="lb" data-page="6.130" data-line="13" id="l6.130.13"></span>γε καὶ οἱ θερμότεροι τὴν κρᾶσιν, ἢ διὰ τὴν οἰκείαν
<span class="lb" data-page="6.130" data-line="14" id="l6.130.14"></span>φύσιν, ἢ δι’ ἐπίκτητόν τινα διάθεσιν, εὔθυμοί τέ εἰσι καὶ
<span class="lb" data-page="6.130" data-line="15" id="l6.130.15"></span>φιλόνεικοι, καὶ πρὸς τὰς ἐνεργείας ἕτοιμοι περαιτέρω τοῦ
<span class="lb" data-page="6.130" data-line="16" id="l6.130.16"></span>δέοντος. ὅσοι δὲ μήτε τὸ σῶμα θερμότερον ἢ ψυχρότερον
<span class="lb" data-page="6.130" data-line="17" id="l6.130.17"></span>ἔχουσι, μήτ’ ἄθυμοι τὴν ψυχήν εἰσι τὸ πάμπαν, ἢ φιλόνεικοί
<span class="lb" data-page="6.130" data-line="18" id="l6.130.18"></span>τε καὶ φιλότιμοι καὶ θυμικοὶ, τούτοις ἀκριβῆ διαφυλάττεται
<span class="pb" data-page="6.131" id="p6.131"></span>
<span class="lb" data-page="6.131" data-line="1" id="l6.131.1"></span>τοῦ μέτρου τῶν γυμνασίων τὰ γνωρίσματα, καὶ
<span class="lb" data-page="6.131" data-line="2" id="l6.131.2"></span>κατὰ τὴν πρώτην μὲν ἡμέραν εὐθὺς, ἀτὰρ οὖν ἔτι δὴ καὶ
<span class="lb" data-page="6.131" data-line="3" id="l6.131.3"></span>μᾶλλον ἐπὶ προήκοντι τῷ χρόνῳ. εἰ γάρ τι καὶ παρέλαθεν
<span class="lb" data-page="6.131" data-line="4" id="l6.131.4"></span>κατὰ τὴν ἀρχὴν, ἀκριβωθήσεται τοῦτο τῇ πείρᾳ διδαχθέν.
<span class="lb" data-page="6.131" data-line="5" id="l6.131.5"></span>οὕτως οὖν εἰς ἀκριβῆ στοχασμὸν ἔρχεται καὶ τὸ τῶν σιτίων
<span class="lb" data-page="6.131" data-line="6" id="l6.131.6"></span>μέτρον, οὐδενὶ τρόπῳ κατ’ ἀρχὰς γνωρισθῆναι δυνάμενον·
<span class="lb" data-page="6.131" data-line="7" id="l6.131.7"></span>ἀλλ’ ἡ καθ’ ἑκάστην ἡμέραν πεῖρα καὶ μνήμη τοῦ ποδοῦ
<span class="lb" data-page="6.131" data-line="8" id="l6.131.8"></span>τῶν σιτίων τε καὶ γυμνασίων, οὐδὲ ἀργῶς ὁρῶντος τοῦ προεστῶτος,
<span class="lb" data-page="6.131" data-line="9" id="l6.131.9"></span>ἀλλ’ ἀεὶ μεμνημένου, ὅπως ἔπεψεν ἐπὶ τοσοῖσδε
<span class="lb" data-page="6.131" data-line="10" id="l6.131.10"></span>γυμνασίοις τὰ τοσάδε σιτία, πλησίον ἀκριβοῦς ἐπιστήμης
<span class="lb" data-page="6.131" data-line="11" id="l6.131.11"></span>ἄγει τὴν διάγνωσιν ἐν τῷ χρόνῳ. ταυτὶ μὲν οὖν ἤδη πρὸς
<span class="lb" data-page="6.131" data-line="12" id="l6.131.12"></span>ἅπαντα κοινὰ καὶ ταῖς μοχθηροτέραις ὑπάρχει κατασκευαῖς
<span class="lb" data-page="6.131" data-line="13" id="l6.131.13"></span>τοῦ σώματος, ὑπὲρ ὧν οὐδέπω πρόκειται λέγειν. ἡ δ’
<span class="lb" data-page="6.131" data-line="14" id="l6.131.14"></span>ἀρίστη φύσις, ἡ νῦν ἡμῖν προκειμένη, τὰ μέτρα πάντων
<span class="lb" data-page="6.131" data-line="15" id="l6.131.15"></span>εὔδηλα κέκτηται, μήτε τοῖς τῆς ψυχῆς ἤθεσι μήτε ταῖς
<span class="lb" data-page="6.131" data-line="16" id="l6.131.16"></span>τοῦ σώματος δυσκρασίαις ἐπιθολοῦσά τε καὶ νοθεύουσα
<span class="lb" data-page="6.131" data-line="17" id="l6.131.17"></span>τῶν εἰρημένων μηδὲν, ἀλλὰ καὶ τρίψεων, καὶ γυμνασίων,
<span class="lb" data-page="6.131" data-line="18" id="l6.131.18"></span>καὶ σιτίων, καὶ ὕπνων ἐναργῶς ἐνδεικνυμένη τὰ μέτρα,
<span class="pb" data-page="6.132" id="p6.132"></span>
<span class="lb" data-page="6.132" data-line="1" id="l6.132.1"></span>καὶ τηνικαῦτα πρῶτον ἀπαγορεύουσα πρὸς ἕκαστον, ὅταν
<span class="lb" data-page="6.132" data-line="2" id="l6.132.2"></span>μηκέτι δέηται, ὥστε εἶναι καὶ τοῦτο τῷ προεστῶτι τοιούτου
<span class="lb" data-page="6.132" data-line="3" id="l6.132.3"></span>σώματος οὐ μικρὸν γνώρισμα μέτρου. λέγω δὲ τὴν
<span class="lb" data-page="6.132" data-line="4" id="l6.132.4"></span>περὶ ἕκαστον ὧν ἂν πράττῃ προθυμίαν, αὐτῆς τῆς φύσεως
<span class="lb" data-page="6.132" data-line="5" id="l6.132.5"></span>ἑαυτῇ τὸ μέτρον εὑρισκούσης ἐν ταῖς ἀρίσταις κατασκευαῖς.
<span class="lb" data-page="6.132" data-line="6" id="l6.132.6"></span>καὶ γὰρ ἀνατριβόμενοι τηνικαῦτα πρῶτον ἐξιᾶσιν ἐπὶ τὸ
<span class="lb" data-page="6.132" data-line="7" id="l6.132.7"></span>γυμνάσιον οἱ ἄριστα πεφυκότες, ὅταν ἱκανῶς ἔχωσι μαλακότητός
<span class="lb" data-page="6.132" data-line="8" id="l6.132.8"></span>τε ἅμα καὶ θερμότητος ἅπαντι τῷ σώματι· καὶ
<span class="lb" data-page="6.132" data-line="9" id="l6.132.9"></span>γυμναζόμενοι τότε πρῶτον ὀκνήσουσιν, ὅταν αὐτάρκως γυμνασθῶσιν·
<span class="lb" data-page="6.132" data-line="10" id="l6.132.10"></span>καὶ δὴ καὶ σιτίων καὶ πομάτων ἀποστήσονται τότε
<span class="lb" data-page="6.132" data-line="11" id="l6.132.11"></span>πρῶτον, ὅταν ἱκανῶς ἐμπλησθῶσιν· ὡς οὐδεὶς φόβος,
<span class="lb" data-page="6.132" data-line="12" id="l6.132.12"></span>οὔτε ὑπερπονῆσαι τὸν τοιοῦτον ἄνθρωπον, οὔθ’ ὑπερεμπλησθῆναι,
<span class="lb" data-page="6.132" data-line="13" id="l6.132.13"></span>ταῖς ὁρμαῖς τῆς φύσεως οἰακιζόμενον. οὔκουν οὐδὲ
<span class="lb" data-page="6.132" data-line="14" id="l6.132.14"></span>τοῦ προεστῶτος εἰς ἄκρον ἥκοντος ἐπιστήμης ὁ τοιοῦτος
<span class="lb" data-page="6.132" data-line="15" id="l6.132.15"></span>ἄνθρωπος δεῖται, καθάπερ οἱ μετὰ ταῦτα λεχθησόμενοι
<span class="lb" data-page="6.132" data-line="16" id="l6.132.16"></span>πάντες, οἱ μοχθηρῶς κατεσκευασμένοι. αὐτὸ γὰρ ἑαυτῷ
<span class="lb" data-page="6.132" data-line="17" id="l6.132.17"></span>πάντ’ ἐξευρίσκει τὸ ὑγιεινὸν σῶμα, ταῖς τῆς φύσεως ὁρμαῖς
<span class="pb" data-page="6.133" id="p6.133"></span>
<span class="lb" data-page="6.133" data-line="1" id="l6.133.1"></span>ἐπιτροπευόμενον, καὶ μάλιστα εἰ καλῶς εἴη τὰ τῆς ψυχῆς
<span class="lb" data-page="6.133" data-line="2" id="l6.133.2"></span>αὐτῷ πεπαιδευμένα. πολλοὶ γὰρ ἔθεσι μοχθηροῖς ἐντραφέντες,
<span class="lb" data-page="6.133" data-line="3" id="l6.133.3"></span>ἀκολαστότερον ἢ ἀργότερον διαιτώμενοι, διαφθείρουσι
<span class="lb" data-page="6.133" data-line="4" id="l6.133.4"></span>φύσεις χρηστὰς, ὥσπερ αὖ πάλιν ἔνιοι, μοχθηρῶς
<span class="lb" data-page="6.133" data-line="5" id="l6.133.5"></span>φύντες τὸ σῶμα, βίῳ σώφρονι καὶ γυμνασίοις εὐκαίροις
<span class="lb" data-page="6.133" data-line="6" id="l6.133.6"></span>ἐπανωρθώσαντο τὰ πολλὰ τῶν ἐλαττωμάτων.
<span class="lb" data-page="6.133" data-line="7" id="l6.133.7"></span><span class="milestone ed1page" data-n="4.240" data-unit="ed1page" id="ed1page.4.240"></span>
              <span class="milestone ed2page" data-n="6.83" data-unit="ed2page" id="ed2page.6.83"></span>ἀλλὰ τούτων μὲν γυμνασίων τε καὶ ἔργων ὁ μετὰ ταῦτα
<span class="lb" data-page="6.133" data-line="8" id="l6.133.8"></span>λόγος ἅπας σύγκειται· περὶ δὲ τῶν ἄριστα κατεσκευασμένων
<span class="lb" data-page="6.133" data-line="9" id="l6.133.9"></span>τὸ σῶμα καὶ τὸν νοῦν προσεχόντων ἐπιστάταις ὑγιεινοῖς
<span class="lb" data-page="6.133" data-line="10" id="l6.133.10"></span>ἐν τῷδε τῷ γράμματι πρόκειται διελθεῖν. ὁ μὲν οὖν
<span class="lb" data-page="6.133" data-line="11" id="l6.133.11"></span>ἔμπροσθεν λόγος ὑπὲρ αὐτῶν εἰς τὸ μέτρον ἐτελεύτα τῶν γυμνασίων·
<span class="lb" data-page="6.133" data-line="12" id="l6.133.12"></span>ἐφεξῆς δ’ ἂν εἴη καιρὸς ὑπὲρ τῶν εἰδῶν διελθεῖν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg036.1st1K-grc1:2.8">
<span class="pb page1" data-page="6.133" id="p6.133"></span>
<span class="milestone ed1page page1" data-n="4.240" data-unit="ed1page" id="ed1page.4.240"></span>
<span class="milestone ed2page page1" data-n="6.83" data-unit="ed2page" id="ed2page.6.83"></span>
            <p>
<span class="lb" data-page="6.133" data-line="13" id="l6.133.13"></span>Εἴδη δὲ γυμνασίων ὀνομάζω πάλην, παγκράτιον,
<span class="lb" data-page="6.133" data-line="14" id="l6.133.14"></span>καὶ πυγμὴν, καὶ δρόμον, ὅσα τ’ ἄλλα τοιαῦτα,
<span class="lb" data-page="6.133" data-line="15" id="l6.133.15"></span>τινὰ μὲν αὐτῶν τούτων γυμνάσια μόνον ὑπάρχοντα, τινὰ
<span class="lb" data-page="6.133" data-line="16" id="l6.133.16"></span>δὲ οὐ γυμνάσια μόνον, ἀλλὰ καὶ ἔργα· γυμνάσια μὲν
<span class="lb" data-page="6.133" data-line="17" id="l6.133.17"></span>αὐτά γε δὴ ταῦτα τὰ εἰρημένα, καὶ προσέτι τὸ πιτυλίζειν,
<span class="lb" data-page="6.133" data-line="18" id="l6.133.18"></span>τὸ ἐκπλεθρίζειν, τὸ σκιομαχεῖν, τὸ ἀκροχειρίζεσθαι,
<span class="pb" data-page="6.134" id="p6.134"></span>
<span class="lb" data-page="6.134" data-line="1" id="l6.134.1"></span>τὸ ἅλλεσθαι, τὸ δισκοβολεῖν, καὶ διὰ κωρύκου,
<span class="lb" data-page="6.134" data-line="2" id="l6.134.2"></span>καὶ διὰ σφαίρας, ἢ μικρᾶς ἢ μεγάλης, καὶ δι’ ἁλτήρων
<span class="lb" data-page="6.134" data-line="3" id="l6.134.3"></span>ἐκπονῆσαι τὸ σῶμα, γυμνάσια δ’ ἅμα καὶ ἔργα σκάπτειν,
<span class="lb" data-page="6.134" data-line="4" id="l6.134.4"></span>ἐρέττειν, ἀροῦν, κλᾷν ἀμπέλους, ἀχθοφορεῖν, ἁμᾷν, ἱππεύειν,
<span class="lb" data-page="6.134" data-line="5" id="l6.134.5"></span>ὁπλομαχεῖν, ὁδοιπορεῖν, κυνηγετεῖν, ἁλιεύειν, ὅσα
<span class="lb" data-page="6.134" data-line="6" id="l6.134.6"></span>τ’ ἄλλα κατὰ μέρος πράττουσιν ἄνθρωποι τεχνῖται καὶ ἄτεχνοι
<span class="lb" data-page="6.134" data-line="7" id="l6.134.7"></span>τῶν κατὰ τὸν βίον ἕνεκα χρειῶν, ἢ οἰκοδομοῦντες, ἢ χαλκεύοντες,
<span class="lb" data-page="6.134" data-line="8" id="l6.134.8"></span>ἢ ναυπηγοῦντες, ἢ ἀροτρεύοντες, ἤ τι τοιοῦτον
<span class="lb" data-page="6.134" data-line="9" id="l6.134.9"></span>ἕτερον πολέμιον ἢ εἰρηνικὸν ἐργαζόμενοι. τοῖς πλείστοις
<span class="lb" data-page="6.134" data-line="10" id="l6.134.10"></span>δὲ τῶν τοιούτων ἔνεστί ποτε καὶ ὡς γυμνασίοις μόνον χρήσασθαι.
<span class="lb" data-page="6.134" data-line="11" id="l6.134.11"></span>τριττὴ γάρ τις αὐτῶν ἡ σύμπασα χρεία· ποτὲ
<span class="lb" data-page="6.134" data-line="12" id="l6.134.12"></span>μὲν γὰρ ὡς ἔργον μόνον αὐτὸ δὴ τοῦτο παραλαμβανόμενον,
<span class="lb" data-page="6.134" data-line="13" id="l6.134.13"></span>ἐνίοτε δὲ ὡς ἀσκημάτων ἕνεκα τῆς τῶν μελλόντων
<span class="lb" data-page="6.134" data-line="14" id="l6.134.14"></span>ἔργων χρείας, ἔστιν ὅτε δὲ καὶ ὡς γυμνασίων. κατ’ ἀγρὸν
<span class="lb" data-page="6.134" data-line="15" id="l6.134.15"></span>γοῦν ποθ’ ἡμεῖς ληφθέντες ἐν χειμῶνι ξύλα τε σχίζειν
<span class="lb" data-page="6.134" data-line="16" id="l6.134.16"></span>ἠναγκάσθημεν ἕνεκα τοῦ γυμνάζεσθαι, καὶ κριθὰς ἐμβάλλοντες
<span class="lb" data-page="6.134" data-line="17" id="l6.134.17"></span>ὅλμῳ κόπτειν τε καὶ ἐκλεπίζειν, ἅπερ ἑκάστης ἡμέρας
<span class="lb" data-page="6.134" data-line="18" id="l6.134.18"></span>οἱ κατ’ ἀγρὸν ἔπραττον ὡς ἔργα. περὶ μὲν δὴ τῆς ὡς
<span class="pb" data-page="6.135" id="p6.135"></span>
<span class="lb" data-page="6.135" data-line="1" id="l6.135.1"></span>ἔργων αὐτῶν χρήσεως ἐν τῷ μετὰ ταῦτα λόγῳ διαιρήσομαι·
<span class="lb" data-page="6.135" data-line="2" id="l6.135.2"></span>ἐν δὲ τῷ παρόντι περὶ τῆς ὡς γυμνασίων ἐροῦμεν.
<span class="lb" data-page="6.135" data-line="3" id="l6.135.3"></span>ἅπαντα γὰρ τὰ τοιαῦτα γυμνάσια γίγνονται μήτε δι’
<span class="lb" data-page="6.135" data-line="4" id="l6.135.4"></span>ὅλης ἡμέρας αὐτὰ πραττόντων, μήτ’ ἐν ἄλλῳ καιρῷ τοῦ
<span class="lb" data-page="6.135" data-line="5" id="l6.135.5"></span>πρὸ τῶν σιτίων. φυλάττεσθαι δὲ δήπου προσήκει καὶ τὸ
<span class="lb" data-page="6.135" data-line="6" id="l6.135.6"></span>μέτρον ἐπ’ αὐτοῖς τῶν γυμνασίων, καὶ τὴν καλουμένην ἀποθεραπείαν.
<span class="lb" data-page="6.135" data-line="7" id="l6.135.7"></span>εἰ δὲ καὶ προανατριψάμενός τις αὐτάρκως ἐπ’
<span class="lb" data-page="6.135" data-line="8" id="l6.135.8"></span>αὐτὰ παραγίγνοιτο, νῦν μὲν ἂν ἀκριβῶς ἅπαντας ἔχοι τοὺς
<span class="lb" data-page="6.135" data-line="9" id="l6.135.9"></span>ἀριθμοὺς τῶν γυμνασίων. ὑπέρ τε οὖν τούτων ἁπάντων,
<span class="lb" data-page="6.135" data-line="10" id="l6.135.10"></span>ἃ δὴ καὶ γυμνασίων εἴδη καλοῦμεν, ἐπίστασθαι χρὴ τὸν
<span class="lb" data-page="6.135" data-line="11" id="l6.135.11"></span>τὴν ὑγιεινὴν μετιόντα, καλεῖν δ’ ἔξεστιν αὐτὸν, ὡς ἔμπροσθεν
<span class="lb" data-page="6.135" data-line="12" id="l6.135.12"></span>εἶπον, ἢ ὑγιεινὸν, ἢ γυμναστὴν, ἢ ἰατρόν, κυριωτάτης
<span class="lb" data-page="6.135" data-line="13" id="l6.135.13"></span>μὲν ἐσομένης τῆς πρώτης προσηγορίας, ἐκ καταχρήσεως
<span class="lb" data-page="6.135" data-line="14" id="l6.135.14"></span>δὲ τῶν ἄλλων. εἴπερ γὰρ ἅπαντες οἱ τεχνῖται παρωνύμως
<span class="lb" data-page="6.135" data-line="15" id="l6.135.15"></span>ὀνομάζονται τῶν τεχνῶν, ἃς μεταχειρίζονται, πρόδηλον,
<span class="lb" data-page="6.135" data-line="16" id="l6.135.16"></span>ὡς ὁ τὴν ὑγιεινὴν τέχνην μετερχόμενος ὑγιεινὸς ἂν
<span class="lb" data-page="6.135" data-line="17" id="l6.135.17"></span>εὐλόγως προσαγορεύοιτο, καθάπερ καὶ ὁ περὶ τὰ γυμνάσια
<span class="lb" data-page="6.135" data-line="18" id="l6.135.18"></span>μόνον γυμναστὴς, καὶ| ὁ περὶ τὰς ἰάσεις ἰατρός. εἰ δέ
<span class="pb" data-page="6.136" id="p6.136"></span>
<span class="lb" data-page="6.136" data-line="1" id="l6.136.1"></span>τις ἢ γυμναστὴν, ἢ ἰατρὸν ὀνομάζει τὸν ὑγιεινὸν τοῦτον,
<span class="lb" data-page="6.136" data-line="2" id="l6.136.2"></span>ἀπὸ μέρους τε προσαγορεύει τὸ σύμπαν καὶ οὐ κυρίως, ἀλλ’
<span class="lb" data-page="6.136" data-line="3" id="l6.136.3"></span>ἐκ καταχρήσεως, ἢ ἐπιδιστάσεως, ἢ ὅπως ἄν τις ἐθέλῃ
<span class="lb" data-page="6.136" data-line="4" id="l6.136.4"></span>καλεῖν, οὕτω ποιήσεται τὴν προσηγορίαν. αἴτιον δὲ τούτου
<span class="lb" data-page="6.136" data-line="5" id="l6.136.5"></span>τὸ, μιᾶς οὔσης τῆς περὶ τὸ σῶμα τέχνης, ἐφ’ ὅλης αὐτῆς
<span class="lb" data-page="6.136" data-line="6" id="l6.136.6"></span>ὄνομα μηδὲν τετάχθαι κύριον, ὑπὲρ ὧν ἐπὶ πλεῖον ἐν ἑνὶ
<span class="lb" data-page="6.136" data-line="7" id="l6.136.7"></span>βιβλίῳ τὸν λόγον ἐποιησάμην, ὃ Θρασύβουλος ἐπιγράφεται.
<span class="lb" data-page="6.136" data-line="8" id="l6.136.8"></span>εἴδη μὲν γυμνασίων τὰ εἰρημένα. <span class="milestone ed2page" data-n="6.84" data-unit="ed2page" id="ed2page.6.84"></span>ποιότης δὲ ἢ διαφορὰ
<span class="lb" data-page="6.136" data-line="9" id="l6.136.9"></span>(καὶ γὰρ οὖν καὶ ταῦτ’ ἔξεστιν ἑκατέρως ὀνομάζειν)
<span class="lb" data-page="6.136" data-line="10" id="l6.136.10"></span>ὀξύτης τε κινήσεώς ἐστι καὶ βραδύτης, εὐτονία τε καὶ, ὡς
<span class="lb" data-page="6.136" data-line="11" id="l6.136.11"></span>ἂν εἴποι τις, ἀτονία, καὶ πρὸς τούτοις ἔτι σφοδρότης
<span class="lb" data-page="6.136" data-line="12" id="l6.136.12"></span>ἔσται καὶ ἀμυδρότης. τρόποι δὲ τῆς χρήσεως ἁπάντων τῶν
<span class="lb" data-page="6.136" data-line="13" id="l6.136.13"></span>εἰρημένων εἰδῶν ἅμα ταῖς οἰκείαις διαφοραῖς οἱ τοιοίδε
<span class="lb" data-page="6.136" data-line="14" id="l6.136.14"></span>εἰσίν. ἤτοι συνεχὴς ἡ κίνησίς ἐστιν, ἢ διαλείπουσα· καὶ
<span class="lb" data-page="6.136" data-line="15" id="l6.136.15"></span>εἰ μὲν συνεχὴς, ἤτοι ὁμαλὴ, ἢ ἀνώμαλος, εἰ δὲ διαλείπουσα,
<span class="lb" data-page="6.136" data-line="16" id="l6.136.16"></span>ἢ τεταγμένη, ἢ ἄτακτος. οὗτοι μὲν οὖν οἱ κατ’
<span class="lb" data-page="6.136" data-line="17" id="l6.136.17"></span>αὐτὸ τὸ πρᾶγμα τρόποι τῆς χρήσεως· οἱ δ’ ἀπὸ τῶν ἔξωθεν
<span class="lb" data-page="6.136" data-line="18" id="l6.136.18"></span>αὐτῷ προσιόντες τοιοίδε. ἢ ἐν ὑπαίθρῳ χωρίῳ γίγνεται
<span class="pb" data-page="6.137" id="p6.137"></span>
<span class="lb" data-page="6.137" data-line="1" id="l6.137.1"></span>τὸ γυμνάσιον, ἢ ἐν καταστέγῳ, ἢ ἐν ὑποσυμμιγεῖ σκιᾷ.
<span class="lb" data-page="6.137" data-line="2" id="l6.137.2"></span>κατὰ δὲ τὸν αὐτὸν τρόπον ἢ θερμόν ἐστι τὸ χωρίον, ἢ
<span class="lb" data-page="6.137" data-line="3" id="l6.137.3"></span>ψυχρὸν, ἢ εὔκρατον, καὶ ἤτοι ξηρὸν ἀκριβῶς, ἢ ὑγρὸν,
<span class="lb" data-page="6.137" data-line="4" id="l6.137.4"></span>ἢ μέτριον. οὕτω δὲ καὶ τὸ μετὰ κόνεως, ἤτοι πλέονος, ἢ
<span class="lb" data-page="6.137" data-line="5" id="l6.137.5"></span>ἐλάττονος, ἐλαίου τε, καὶ κατὰ τὸν αὐτὸν λόγον ἢ πλέονος,
<span class="lb" data-page="6.137" data-line="6" id="l6.137.6"></span>ἢ ἐλάττονος, ἢ καὶ χωρὶς ἑκατέρου, τρόπος ἐστὶ χρήσεως
<span class="lb" data-page="6.137" data-line="7" id="l6.137.7"></span>γυμνασίου.
</p>
          </article>

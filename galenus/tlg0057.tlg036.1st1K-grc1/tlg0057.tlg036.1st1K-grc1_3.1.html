<article xmlns="http://www.w3.org/1999/xhtml" id="urn:cts:greekLit:tlg0057.tlg036.1st1K-grc1:3.1">
<span class="pb page1" data-page="6.164" id="p6.164"></span>
<span class="milestone ed1page page1" data-n="4.244" data-unit="ed1page" id="ed1page.4.244"></span>
<span class="milestone ed2page page1" data-n="6.92" data-unit="ed2page" id="ed2page.6.92"></span>
            <h2>ΓΑΛΗΝΟΥ ΥΓΙΕΙΝΩΝ ΛΟΓΟΣ Γ.
</h2>
            <p>
<span class="lb" data-page="6.164" data-line="1" id="l6.164.1"></span>Τῶν γραψάντων ὑγιεινὰς πραγματείας ἰατρῶν
<span class="lb" data-page="6.164" data-line="2" id="l6.164.2"></span>τε καὶ γυμναστῶν ἔνιοι μὲν ἅπασιν ἀνθρώποις κοινάς
<span class="lb" data-page="6.164" data-line="3" id="l6.164.3"></span>τινας ὑποθήκας ἐποιήσαντο, μηδὲν νοήσαντες ὅλως ὑπὲρ
<span class="lb" data-page="6.164" data-line="4" id="l6.164.4"></span>τῆς κατ᾿ εἶδος ἐν τοῖς σώμασιν ἡμῶν διαφορᾶς· ἔνιοι δ᾿,
<span class="lb" data-page="6.164" data-line="5" id="l6.164.5"></span>ὅτι μὲν οὐ μικρῷ τινι διαφέρομεν ἀλλήλων, ἐδήλωσαν,
<span class="lb" data-page="6.164" data-line="6" id="l6.164.6"></span>ὡς δ᾿ ἀδύνατον ἁπάσας ἐπελθεῖν τὰς διαφορὰς ἑκόντες
<span class="lb" data-page="6.164" data-line="7" id="l6.164.7"></span>παρέλιπον· ὀλίγοι δέ τινες εἴδεσί τε καὶ γένεσιν ἐπιχειρήσαντες
<span class="lb" data-page="6.164" data-line="8" id="l6.164.8"></span>ἀφορίσασθαι, πλέονα διήμαρτον ὧν κατώρθωσαν.
<span class="lb" data-page="6.164" data-line="9" id="l6.164.9"></span>ἡμεῖς δὲ κατὰ τὸ πρῶτον εὐθέως βιβλίον ἐδηλώσαμεν,
<span class="pb" data-page="6.165" id="p6.165"></span>
<span class="lb" data-page="6.165" data-line="1" id="l6.165.1"></span>ὁπόσα τὰ πάντα ἐστὶν εἴδη τῶν ἀνθρωπίνων
<span class="lb" data-page="6.165" data-line="2" id="l6.165.2"></span>σωμάτων, ἐπηγγειλάμεθά τε καθ᾿ ἕκαστον ἰδίᾳ γράφειν
<span class="lb" data-page="6.165" data-line="3" id="l6.165.3"></span>ὑποθήκας ὑγιεινάς. ἠρξάμεθα δ᾿ ἀπὸ τοῦ τὴν κατασκευὴν
<span class="lb" data-page="6.165" data-line="4" id="l6.165.4"></span>ἄμεμπτον ἔχοντος. ἐπεὶ δὲ καὶ ὁ τοιοῦτος ἄνθρωπος
<span class="lb" data-page="6.165" data-line="5" id="l6.165.5"></span>ἐν περιστάσεσι πραγμάτων ἐνίοτε γινόμενος ἢ
<span class="lb" data-page="6.165" data-line="6" id="l6.165.6"></span>ἑκὼν ἢ ἄκων ἐμποδίζεται κατὰ τὰ προστάγματα τῆς ὑγιεινῆς
<span class="lb" data-page="6.165" data-line="7" id="l6.165.7"></span>τέχνης διαιτᾶσθαι, κάλλων ἔδοξεν ὑποθέσθαι πρῶτον
<span class="lb" data-page="6.165" data-line="8" id="l6.165.8"></span>αὐτὸν ἐλεύθερον ἀκριβῶς, αὐτῇ μόνον τῇ τοῦ σώματος ὑγείᾳ
<span class="lb" data-page="6.165" data-line="9" id="l6.165.9"></span>σχολάζοντα. ὅπως μὲν οὖν ἀνατρέφεσθαι χρὴ τὸν τοιοῦτον
<span class="lb" data-page="6.165" data-line="10" id="l6.165.10"></span>ἄνθρωπον, ὁ πρῶτος λόγος ἔδειξε, μέχρι τῆς τεσσαρεσκαιδεκαέτιδος
<span class="lb" data-page="6.165" data-line="11" id="l6.165.11"></span>ἡλικίας ἐκτείνας αὐτοῦ τὴν ἐπιμέλειαν· ὅπως δ᾿
<span class="lb" data-page="6.165" data-line="12" id="l6.165.12"></span>ἀνδροῦσθαι, διὰ τοῦ δευτέρου γράμματος ἐδηλώσαμεν, ἐμηκύνθη
<span class="lb" data-page="6.165" data-line="13" id="l6.165.13"></span>δ᾿ ὁ λόγος εἰς κοινὰ κεφάλαια τῆς ὑγιεινῆς πραγματείας
<span class="lb" data-page="6.165" data-line="14" id="l6.165.14"></span>ἀφικόμενος, ὧν χωρὶς οὐχ οἷόν τ᾿ ἦν οὐδὲ περὶ τῆς
<span class="lb" data-page="6.165" data-line="15" id="l6.165.15"></span>ὑποκειμένης ἡλικίας τε καὶ φύσεως ἀκριβῶς διελθεῖν. ἁπάσας
<span class="lb" data-page="6.165" data-line="16" id="l6.165.16"></span>γὰρ <span class="milestone ed2page" data-n="6.94" data-unit="ed2page" id="ed2page.6.94"></span>ἐξηριθμησάμεθα τάς τε τῶν τρίψεων καὶ
<span class="lb" data-page="6.165" data-line="17" id="l6.165.17"></span>τῶν γυμνασίων διαφορὰς, οὐ μὰ Δία τὰς κατὰ μέρος, ὅτι
<span class="lb" data-page="6.165" data-line="18" id="l6.165.18"></span>μὴ πάρεργον ἕνεκα παραδείγματος εἰς χρείαν ἐλθούσας, ἀλλὰ
<span class="pb" data-page="6.166" id="p6.166"></span>
<span class="lb" data-page="6.166" data-line="1" id="l6.166.1"></span>τὰς ἐν εἴδεσί τε καὶ γένεσιν ἀφωρισμένας· ἐν μὲν ταῖς
<span class="lb" data-page="6.166" data-line="2" id="l6.166.2"></span>τρίψεσι τὴν σκληρὰν, καὶ τὴν μαλακὴν, καὶ πρὸ τούτων γε
<span class="lb" data-page="6.166" data-line="3" id="l6.166.3"></span>τὴν σύμμετρον, ἥν τινα δύναμιν ἔχουσιν, ἐξηγησάμενοι,
<span class="lb" data-page="6.166" data-line="4" id="l6.166.4"></span>προσθέντες δ᾿ αὐταῖς τὰς κατὰ τὸ ποσὸν διαφορὰς, τρεῖς
<span class="lb" data-page="6.166" data-line="5" id="l6.166.5"></span>οὔσας καὶ αὐτὰς, εἶτα κατὰ συζυγίαν ἐννέα τὰς πάσας ἐπιδείξαντες,
<span class="lb" data-page="6.166" data-line="6" id="l6.166.6"></span>ἑκάστης τε τὴν δύναμιν εἰπόντες· ἐν δὲ τοῖς γυμνασίοις,
<span class="lb" data-page="6.166" data-line="7" id="l6.166.7"></span>τίνα μὲν ὀξέα τε καὶ ταχέα προσαγορεύομεν, τίνα δ᾿
<span class="lb" data-page="6.166" data-line="8" id="l6.166.8"></span>ἀμβλέα τε καὶ βραδέα, καὶ τίνα τούτων μέσα τε καὶ πρῶτα
<span class="lb" data-page="6.166" data-line="9" id="l6.166.9"></span>κατά γε τὴν φύσιν ὑπάρχοντα, καὶ περὶ τῶν εὐτόνων, καὶ
<span class="lb" data-page="6.166" data-line="10" id="l6.166.10"></span>μαλακῶν, καὶ βαρέων δὲ καὶ κούφων ὁμοίως, ὅσα τε τούτων
<span class="lb" data-page="6.166" data-line="11" id="l6.166.11"></span>ἐστὶ τὰ μέσα διελθόντες ἐδείξαμεν, ὡς χρὴ τὴν ἀρίστην
<span class="lb" data-page="6.166" data-line="12" id="l6.166.12"></span>κατασκευὴν ἐν ἅπασι τοῖς μετρίοις τε καὶ συμμέτροις, ἃ δὴ
<span class="lb" data-page="6.166" data-line="13" id="l6.166.13"></span>καὶ μέσα τῶν ἀμέτρων ἐστὶ, διαιτᾶσθαι κατά τε τρίψεις,
<span class="lb" data-page="6.166" data-line="14" id="l6.166.14"></span>καὶ γυμνάσια, καὶ λουτρὰ, καὶ τροφὰς, ὅσα τ᾿ ἄλλα συμπληροῖ
<span class="lb" data-page="6.166" data-line="15" id="l6.166.15"></span>τὴν ὑγιεινὴν δίαιταν. ὑπεσχόμεθά τε, καθάπερ ἐπὶ
<span class="lb" data-page="6.166" data-line="16" id="l6.166.16"></span>τρίψεών τε καὶ γυμνασίων ἐποιήσαμεν, εἰς εἴδη τινὰ κοινὰ
<span class="lb" data-page="6.166" data-line="17" id="l6.166.17"></span>τὴν θεωρίαν ἀναγαγόντες, ὥστε εὐμνημόνευτόν τε ὰμα καὶ
<span class="pb" data-page="6.167" id="p6.167"></span>
<span class="lb" data-page="6.167" data-line="1" id="l6.167.1"></span>μεθοδικὴν εἶναι τὴν διδασκαλίαν, οὕτω κᾀπὶ τῶν ἄλλων
<span class="lb" data-page="6.167" data-line="2" id="l6.167.2"></span>ἁπάντων ποιῆσαι· καὶ πρῶτόν γε περὶ τῆς καλουμένης
<span class="lb" data-page="6.167" data-line="3" id="l6.167.3"></span>ἀποθεραπείας, ἐπειδὴ ἔμπροσθεν ἐφεξῆς ἐτέτακτο, δηλώσαντες
<span class="lb" data-page="6.167" data-line="4" id="l6.167.4"></span><span class="milestone ed1page" data-n="4.245" data-unit="ed1page" id="ed1page.4.245"></span>γὰρ, εἰς ὅσον ἐπιτείνειν τε καὶ παραύξειν χρὴ
<span class="lb" data-page="6.167" data-line="5" id="l6.167.5"></span>τὰ γυμνάσια πρὸς τὸ τέλος, ὡς ἐν ὑγιείας λόγῳ, ἀκολουθεῖν
<span class="lb" data-page="6.167" data-line="6" id="l6.167.6"></span>ἔφαμεν αὐτοῖς τὴν καλουμένην ἀποθεραπείαν, ὑπὲρ ἧς
<span class="lb" data-page="6.167" data-line="7" id="l6.167.7"></span>ἤδη λέγωμεν.
</p>
          </article>

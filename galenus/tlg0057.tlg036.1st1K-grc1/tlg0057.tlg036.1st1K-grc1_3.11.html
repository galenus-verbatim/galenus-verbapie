<article xmlns="http://www.w3.org/1999/xhtml" id="urn:cts:greekLit:tlg0057.tlg036.1st1K-grc1:3.11">
<span class="pb page1" data-page="6.221" id="p6.221"></span>
<span class="milestone ed1page page1" data-n="4.253" data-unit="ed1page" id="ed1page.4.253"></span>
<span class="milestone ed2page page1" data-n="6.111" data-unit="ed2page" id="ed2page.6.111"></span>
            <p>
<span class="lb" data-page="6.221" data-line="12" id="l6.221.12"></span>Ἐπανέλθωμεν οὖν αὖθις ἐπὶ τὴν ἐξ ἀρχῆς
<span class="lb" data-page="6.221" data-line="13" id="l6.221.13"></span>ὑπόθεσιν, καὶ παραλείποντες ἐκκαύσεις, καὶ ψύξεις, καὶ
<span class="lb" data-page="6.221" data-line="14" id="l6.221.14"></span>ἀπεψίας, καὶ διαῤῥοίας, ὅσα τ᾿ ἄλλα τοιαῦτα, (βέλτιον γὰρ
<span class="lb" data-page="6.221" data-line="15" id="l6.221.15"></span>εἰς ἔνα λόγον ἀναβάλλεσθαι σύμπαντα ταῦτα, τὸ περὶ τῶν
<span class="lb" data-page="6.221" data-line="16" id="l6.221.16"></span>νοσωδῶν συμπτωμάτων ἐπιγραφησόμενον,) ἐν τῷ παρόντι
<span class="lb" data-page="6.221" data-line="17" id="l6.221.17"></span>περὶ τῶν ἐπ᾿ ἀφροδισίοις γυμνασίων ἐπισκεψώμεθα. καὶ
<span class="lb" data-page="6.221" data-line="18" id="l6.221.18"></span>γὰρ διαπεφώνηταί πως ὑπὲρ αὐτῶν, ἐνίων μὲν οἰομένων,
<span class="lb" data-page="6.221" data-line="19" id="l6.221.19"></span>οὕτω χρῆναι γυμνάζειν ἐπ᾿ αὐτοῖς, ὡς κατὰ τὸ καλούμενον
<span class="pb" data-page="6.222" id="p6.222"></span>
<span class="lb" data-page="6.222" data-line="1" id="l6.222.1"></span>ἀποθεραπευτικὸν, ἐνίων δὲ, ὡς κατὰ τὸ παρασκευαστικόν.
<span class="lb" data-page="6.222" data-line="2" id="l6.222.2"></span>ἔστι δὲ δήπου τὸ παρασκευαστικὸν γυμνάσιον οὐδὲ τῇ
<span class="lb" data-page="6.222" data-line="3" id="l6.222.3"></span>ποσότητι τῶν κινήσεων ἔλαττον τοῦ συμμέτρου, κατὰ δὲ τὴν
<span class="lb" data-page="6.222" data-line="4" id="l6.222.4"></span>ποιότητα συντονώτερόν τε καὶ ὀξύτερον. οἱ μὲν οὖν ἀποθεραπεύειν
<span class="lb" data-page="6.222" data-line="5" id="l6.222.5"></span>ἀξιοῦντες, ὥσπερ τοὺς ἀπὸ καμάτου, τήν τε
<span class="lb" data-page="6.222" data-line="6" id="l6.222.6"></span>κατάλυσιν τῆς δυνάμεως ὑφορῶνται καὶ τὴν ξηρότητα τοῦ
<span class="lb" data-page="6.222" data-line="7" id="l6.222.7"></span>σώματος· ἄμφω γὰρ ταῦτα πάσχομεν ἐπ᾿ ἀφροδισίοις τε καὶ
<span class="lb" data-page="6.222" data-line="8" id="l6.222.8"></span>πλήθει τῶν γυμνασίων· οἱ δὲ τῷ παρασκευαστικῷ χρῆσθαι
<span class="lb" data-page="6.222" data-line="9" id="l6.222.9"></span>γυμνασίῳ τὴν ἀραιότητα καὶ τὸ εὐίδρωτον, ἅπερ ἐπιτείνεσθαι
<span class="lb" data-page="6.222" data-line="10" id="l6.222.10"></span>μὲν ὑπὸ τῶν ἀποθεραπευτικῶν, ἐπανορθοῦσθαι δ᾿
<span class="lb" data-page="6.222" data-line="11" id="l6.222.11"></span>ὑπὸ τῶν παρασκευαστικῶν. ἐγὼ δ᾿ ἑκατέρους ἐπαινέσας, ὡς
<span class="lb" data-page="6.222" data-line="12" id="l6.222.12"></span>ἑωρακότας ἐκ μέρους τὸ ἀληθὲς, ἐς ταὐτὸν συνθήσω τὰς δόξας
<span class="lb" data-page="6.222" data-line="13" id="l6.222.13"></span>αὐτῶν. ὅτι μὲν γὰρ ἀναῤῥῶσαί τε χρὴ τὴν δύναμιν, καὶ
<span class="lb" data-page="6.222" data-line="14" id="l6.222.14"></span>σφίγξαι τὴν ἀραιότητα, καὶ μὴ παραυξῆσαι νὴν ξηρότητα,
<span class="lb" data-page="6.222" data-line="15" id="l6.222.15"></span>συγχωροῦσιν ἑκάτεροι. λείπει δ᾿ αὖ εἷς διορισμὸς ἀμφοτέροις,
<span class="lb" data-page="6.222" data-line="16" id="l6.222.16"></span>ὥσπερ ἐν ταῖς ἐπιπεπλεγμέναις ἁπάσαις διαθέσεσιν
<span class="lb" data-page="6.222" data-line="17" id="l6.222.17"></span>ὑφ᾿ ἡμῶν ἔμπροσθεν εἴρηται, ῥηθήσεται δὲ καὶ νῦν οὐδὲν
<span class="lb" data-page="6.222" data-line="18" id="l6.222.18"></span>ἧττον. ἐπειδάν γε ἐς ταὐτὸν συναχθῶσι πλείους διαθέσεις,
<span class="pb" data-page="6.223" id="p6.223"></span>
<span class="lb" data-page="6.223" data-line="1" id="l6.223.1"></span>εἰ μὲν ἕνα τρόπον ἐνδεικνύμεναι θεραπείας, ἐπιτείνεσθαι
<span class="lb" data-page="6.223" data-line="2" id="l6.223.2"></span>χρὴ τὸν τρόπον μᾶλλον, ἤπερ εἰ κατὰ μόνας ἑκάστη τῶν
<span class="lb" data-page="6.223" data-line="3" id="l6.223.3"></span>διαθέσεων ἦν· εἰ δ᾿ ἐναντιούμεναι, τὰ κατὰ τὴν ἐπικρατοῦσαν
<span class="lb" data-page="6.223" data-line="4" id="l6.223.4"></span>διάθεσιν ἐπανορθωτέον ἐστὶ πρότερον, <span class="milestone ed2page" data-n="6.112" data-unit="ed2page" id="ed2page.6.112"></span>οὐδὲ
<span class="lb" data-page="6.223" data-line="5" id="l6.223.5"></span>τῶν ἄλλων ἀμελοῦντας τὸ πάμπαν. ὅσοι μὲν οὖν ἤτοι δι᾿
<span class="lb" data-page="6.223" data-line="6" id="l6.223.6"></span>ἡλικίαν ἢ καὶ ἄλλως ἀσθενεῖς ὑπάρχοντες ἀφροδισίοις ἐχρήσαντο,
<span class="lb" data-page="6.223" data-line="7" id="l6.223.7"></span>τούτοις μὲν ἀναγκαῖόν ἐστιν ἐπικρατεῖν τὴν ἀῤῥωστίαν
<span class="lb" data-page="6.223" data-line="8" id="l6.223.8"></span>τῆς δυνάμεως· ὅσοι δ᾿ ἰσχυρότεροί τε καὶ νέοι, καθάπερ
<span class="lb" data-page="6.223" data-line="9" id="l6.223.9"></span>ὁ νῦν ἡμῖν ὑποκείμενος ἐν τῷ λόγῳ νεανίσκος, ἐν
<span class="lb" data-page="6.223" data-line="10" id="l6.223.10"></span>τούτοις ἡ τοῦ σώματος ἕξις εἰς ἀραιότητα πλέον, ἤπερ ἡ
<span class="lb" data-page="6.223" data-line="11" id="l6.223.11"></span>δύναμις εἰς ἀῤῥωστίαν ἀλλοιοῦται. καὶ τοίνυν ἡ ἐπανόρθωσις
<span class="lb" data-page="6.223" data-line="12" id="l6.223.12"></span>οὐ διὰ τῶν ἀραιούντων, οἷόν πέρ ἐστι καὶ τὸ ἀποθεραπευτικὸν
<span class="lb" data-page="6.223" data-line="13" id="l6.223.13"></span>γυμνάσιον, ἀλλὰ διὰ τῶν συναγόντων τε καὶ
<span class="lb" data-page="6.223" data-line="14" id="l6.223.14"></span>σφιγγόντων, ὁποῖόν ἐστι καὶ τὸ παρασκευαστικόν. εἰ δὲ δὴ
<span class="lb" data-page="6.223" data-line="15" id="l6.223.15"></span>καὶ ψύξις τις ἐπὶ τοῖς ἀφροδισίοις ἐγγίνεται τοῖς σώμασι,
<span class="lb" data-page="6.223" data-line="16" id="l6.223.16"></span>καὶ κατὰ τοῦτ᾿ ἂν εἴη τῷ παρασκευαστικῷ γυμνασίῳ χρηστέον·
<span class="lb" data-page="6.223" data-line="17" id="l6.223.17"></span>ἐπεγείρει γὰρ ἐκεῖνο τὴν θερμότητα τῷ τε τῶν κινήσεων
<span class="lb" data-page="6.223" data-line="18" id="l6.223.18"></span>ὀξεῖ καὶ τῷ τόνῳ, καὶ τῷ συνάγειν καὶ σφίγγειν
<span class="lb" data-page="6.223" data-line="19" id="l6.223.19"></span>τὴν ἕξιν. ὅτι δὲ καὶ τὴν ἀραιότητα μόνον τοῦτο τῶν γυμνασίων
<span class="pb" data-page="6.224" id="p6.224"></span>
<span class="lb" data-page="6.224" data-line="1" id="l6.224.1"></span>σίων ἰᾶται, πρὸς ἁπάντων ὁμολογεῖται τῶν γυμναστῶν, ὑπὸ
<span class="lb" data-page="6.224" data-line="2" id="l6.224.2"></span>τῆς πείρας δεδιδαγμένων. ὥστ᾿ οὐδὲν ἂν εἴη βέλτιον εἰς
<span class="lb" data-page="6.224" data-line="3" id="l6.224.3"></span>τὰ παρόντα τοῦ τοιούτου γυμνασίου. τῆς δὲ ὥρας τοῦ
<span class="lb" data-page="6.224" data-line="4" id="l6.224.4"></span>ἔτους ἐπιτρεπούσης, οὐδὲ τῆς ψυχρολουσίας ἀφεκτέον ἐστίν.
<span class="lb" data-page="6.224" data-line="5" id="l6.224.5"></span>ἐδέσματα δ᾿ ἔστω πλῆθος μὲν ἐλάττω, τῇ ποιότητι δὲ
<span class="lb" data-page="6.224" data-line="6" id="l6.224.6"></span>ὑγρότερα δοτέον, ἵνα καὶ πέψῃ καλῶς αὐτὰ, καὶ τὴν ἐκ
<span class="lb" data-page="6.224" data-line="7" id="l6.224.7"></span>τῶν ἀφροδισίων ἐπανορθώσηται ξηρότητα. χρὴ δ᾿ οὐδὲ ψυχρότερα
<span class="lb" data-page="6.224" data-line="8" id="l6.224.8"></span>τὴν κρᾶσιν, ἀλλ᾿ ἤτοι τῆς μέσης ἰδέας, ἢ τῶν θερμοτέρων
<span class="lb" data-page="6.224" data-line="9" id="l6.224.9"></span>ὑπάρχειν αὐτά. διότι γὰρ ἐξ ἀφροδισίων ἀραιότερόν
<span class="lb" data-page="6.224" data-line="10" id="l6.224.10"></span>τε καὶ ψυχρότερον ἅμα καὶ ἀσθενέστερον καὶ ξηρότερον
<span class="lb" data-page="6.224" data-line="11" id="l6.224.11"></span>ἀποτελεῖται τὸ σῶμα, χρὴ δήπου τὰ πυκνοῦντα καὶ
<span class="lb" data-page="6.224" data-line="12" id="l6.224.12"></span>θερμαίνοντα καὶ τὴν δύναμιν ἀναῤῥωννύντα προσφέρεσθαι,
<span class="lb" data-page="6.224" data-line="13" id="l6.224.13"></span>καὶ τούτους εἶναι τοὺς σκοποὺς ἐπ᾿ αὐτοῖς. ὅτι δὲ αὕτη
<span class="lb" data-page="6.224" data-line="14" id="l6.224.14"></span>δύναμίς ἐστιν ἀφροδισίων, οὐ τοῦ νῦν ἐνεστῶτος λόγου·
<span class="lb" data-page="6.224" data-line="15" id="l6.224.15"></span>προὔκειτο γὰρ ἐν αὐτῷ διελθεῖν, ὅπως ἂν κάλλιστα τὸ
<span class="lb" data-page="6.224" data-line="16" id="l6.224.16"></span>προκείμενον σῶμα γυμνάζοιτο μετὰ τὴν τῶν ἀφροδισίων
<span class="lb" data-page="6.224" data-line="17" id="l6.224.17"></span>χρῆσιν, ὅπερ οὐκ ἠδύνατο περανθῆναι καλῶς ἄνευ τοῦ
<span class="lb" data-page="6.224" data-line="18" id="l6.224.18"></span>προλαβεῖν ἐξ ὑποθέσεως, ὁποία τίς ἐστιν ἡ ἐν τῷ σώματι
<span class="pb" data-page="6.225" id="p6.225"></span>
<span class="lb" data-page="6.225" data-line="1" id="l6.225.1"></span>γινομένη διάθεσις ἐπὶ τοῖς ἀφροδισίοις. ἀλλὰ νῦν μὲν ἐξ
<span class="lb" data-page="6.225" data-line="2" id="l6.225.2"></span>ὑποθέσεως, αὖθις δὲ μετὰ ἀποδείξεως εἰρήσεται, τίς τε ἡ
<span class="lb" data-page="6.225" data-line="3" id="l6.225.3"></span>δύναμις αὐτῶν ἐστι, καὶ εἰ χρηστέον ὅλως, ἢ μὴ, καὶ τίνες
<span class="lb" data-page="6.225" data-line="4" id="l6.225.4"></span>αὐτῶν ὠφέλειαι καὶ βλάβαι κατά τε τὰς τοῦ σώματος
<span class="lb" data-page="6.225" data-line="5" id="l6.225.5"></span>διαθέσεις εἰσὶ, καὶ τὰς ὥρας τοῦ ἔτους, καὶ τὰς χώρας,
<span class="lb" data-page="6.225" data-line="6" id="l6.225.6"></span>ὅσα τ᾿ ἄλλα τοιαῦτα χρὴ προσδιορίζεσθαι.
</p>
          </article>

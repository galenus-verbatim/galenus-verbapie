<article xmlns="http://www.w3.org/1999/xhtml" id="urn:cts:greekLit:tlg0057.tlg036.1st1K-grc1:3.13">
<span class="pb page1" data-page="6.228" id="p6.228"></span>
<span class="milestone ed1page page1" data-n="4.254" data-unit="ed1page" id="ed1page.4.254"></span>
<span class="milestone ed2page page1" data-n="6.113" data-unit="ed2page" id="ed2page.6.113"></span>
            <p>
<span class="lb" data-page="6.228" data-line="3" id="l6.228.3"></span>Λείπεται οὖν ἔτι περὶ τῶν ἑωθινῶν τε καὶ
<span class="lb" data-page="6.228" data-line="4" id="l6.228.4"></span>κατὰ τὴν ἑσπέραν τρίψεων διελθεῖν, οὐ μὰ Δί᾿ οὕτως, ὥς
<span class="lb" data-page="6.228" data-line="5" id="l6.228.5"></span>φασὶν ἀποκρίνασθαι Κόϊντον ἐρομένῳ τινὶ γυμναστῇ, τίνα
<span class="lb" data-page="6.228" data-line="6" id="l6.228.6"></span>δύναμιν ἔχει τὸ ὑποσυγχρίεσθαι, φάμενον ἀφανίζειν τὰ ἱμάτια.
<span class="lb" data-page="6.228" data-line="7" id="l6.228.7"></span>τούτοις γὰρ τοῖς ὀνόμασιν, οἷς ἐγὼ νῦν ἐχρησάμην,
<span class="lb" data-page="6.228" data-line="8" id="l6.228.8"></span>ἐρέσθαι τε λέγουσι τὸν γυμναστὴν, ἀποκρίνασθαί τε τὸν
<span class="lb" data-page="6.228" data-line="9" id="l6.228.9"></span>Κόϊντον. ὅμοιόν τι τοῦ Κοΐντου περιφέρεται ἀπόφθεγμα,
<span class="lb" data-page="6.228" data-line="10" id="l6.228.10"></span>τό τε περὶ τῶν οὔρων, ὡς γραφέως ἐστὶ καταμανθάνειν
<span class="lb" data-page="6.228" data-line="11" id="l6.228.11"></span>αὐτὰ, καὶ τὸ περὶ τοῦ θερμοῦ καὶ ψυχροῦ καὶ ξηροῦ καὶ
<span class="lb" data-page="6.228" data-line="12" id="l6.228.12"></span>ὑγροῦ, ὅτι βαλανείων ἐστὶ τὰ τοιαῦτα τῶν ὀνομάτων. ἂ
<span class="lb" data-page="6.228" data-line="13" id="l6.228.13"></span>ἐγὼ μὲν ἂν δοίην, μὴ ὅτι Κόϊντον, ἀλλ᾿ οὐδὲ τῶν ἀπὸ
<span class="lb" data-page="6.228" data-line="14" id="l6.228.14"></span>Θεσσαλοῦ τινα φθέγξασθαι· βωμολοχικὰ γὰρ ἅπαντ᾿ ἐστὶ
<span class="lb" data-page="6.228" data-line="15" id="l6.228.15"></span>τὰ τοιαῦτα κομψεύματα καὶ οὐδαμῶς ἀνδρὶ προσήκοντα
<span class="lb" data-page="6.228" data-line="16" id="l6.228.16"></span>σεμνῆς οὕτω τέχνης ἐπιστήμονι. βέλτιον οὖν ὑπὲρ μὲν τῆς
<span class="lb" data-page="6.228" data-line="17" id="l6.228.17"></span>ἑωθινῆς ἀνατρίψεως ᾧδ᾿ ἐπισκοπεῖσθαι κατά γε τὸ προκείμενον
<span class="lb" data-page="6.228" data-line="18" id="l6.228.18"></span>ἐν τῷ νῦν ἐνεστῶτι λόγῳ σῶμα. τουτὶ γὰρ ἤτοι
<span class="pb" data-page="6.229" id="p6.229"></span>
<span class="lb" data-page="6.229" data-line="1" id="l6.229.1"></span>παντάπασιν ἄμεμπτόν ἐστι μετὰ τοὺς ὕπνους, ἤ τινι τῶν
<span class="lb" data-page="6.229" data-line="2" id="l6.229.2"></span>κοπωδῶν ἐνέχεται διαθέσεων, ἢ καὶ τῶν ἄλλων τινὶ, περὶ
<span class="lb" data-page="6.229" data-line="3" id="l6.229.3"></span>ὧν ἐφεξῆς ἐν ταῖς κοπώδεσιν ὀλίγον ἔμπροσθεν ἄχρι τοῦ
<span class="lb" data-page="6.229" data-line="4" id="l6.229.4"></span>δεῦρο διῆλθον. εἰ μὲν οὖν ἄμεμπτον ὑπάρχει, περίεργόν
<span class="lb" data-page="6.229" data-line="5" id="l6.229.5"></span>ἐστιν ἀνατρίβειν ἢ ἀλείφειν αὐτὸ, πλὴν εἴ ποτ᾿ἀναγκαῖον
<span class="lb" data-page="6.229" data-line="6" id="l6.229.6"></span>εἴη συνενεχθῆναι κρύει κρατερῷ· τηνικαῦτα γὰρ, ὡς τοὺς
<span class="lb" data-page="6.229" data-line="7" id="l6.229.7"></span>μέλλοντας ψυχρολουτρεῖν, οὕτω καὶ τούτους τῇ τρίψει παρασκευάσομεν.
<span class="lb" data-page="6.229" data-line="8" id="l6.229.8"></span>εἰ δέ τις αἴσθησις εἴη κόπου, λέλεκται
<span class="lb" data-page="6.229" data-line="9" id="l6.229.9"></span><span class="milestone ed2page" data-n="6.114" data-unit="ed2page" id="ed2page.6.114"></span>καὶ πρόσθεν, ὡς ἀλείφειν τε χρὴ τηνικαῦτα κα
<span class="lb" data-page="6.229" data-line="10" id="l6.229.10"></span>ἀνατρίβειν μαλακῶς. οὕτω δὲ καὶ εἰ ξηρότερόν γ᾿ εἴη
<span class="lb" data-page="6.229" data-line="11" id="l6.229.11"></span>πλείω τοῦ δέοντος, ἀλειπτέον μὲν ἐλαίῳ γλυκεῖ, τέγγει γὰρ
<span class="lb" data-page="6.229" data-line="12" id="l6.229.12"></span>τοῦτο τὸν ξηρὸν χρῶτα, τριπτέον δ᾿. ἐλάχιστα μὲν, ἀλλὰ
<span class="lb" data-page="6.229" data-line="13" id="l6.229.13"></span>μήτε σκληρᾷ τρίψει, μήτε μαλακῇ. προτρέψαι γὰρ μόνον
<span class="lb" data-page="6.229" data-line="14" id="l6.229.14"></span>δεόμεθα τὴν ἀνάδοσιν, οὔτε δ᾿ ἀλλοιῶσαι τοῦ δέρματος
<span class="lb" data-page="6.229" data-line="15" id="l6.229.15"></span>ἢ τῆς σαρκὸς τὴν ἕξιν, οὔτε διαφορῆσαί τι τῶν περιεχομένων
<span class="lb" data-page="6.229" data-line="16" id="l6.229.16"></span>ἐν αὐτοῖς. ἐργάζεται δὲ ἄμφω μὲν ἡ μαλακὴ, θάτερον
<span class="lb" data-page="6.229" data-line="17" id="l6.229.17"></span>δὲ ἡ σκληρὰ τρίψις, εἴ γε δὴ πυκνοῖ μὲν αὕτη
<span class="lb" data-page="6.229" data-line="18" id="l6.229.18"></span>καὶ σκληρύνει τὸ δέρμα, διαφορεῖ δ᾿ ἡ μαλακὴ καὶ ἀραιὸν
<span class="pb" data-page="6.230" id="p6.230"></span>
<span class="lb" data-page="6.230" data-line="1" id="l6.230.1"></span>καὶ μαλακὸν ἀπεργάζεται τὸ σῶμα. πύκνωσιν μέντοι τοῦ
<span class="lb" data-page="6.230" data-line="2" id="l6.230.2"></span>δέρματος ἐπανορθώσασθαι βουλόμενοι, τὴν μὲν ἐπὶ ταῖς
<span class="lb" data-page="6.230" data-line="3" id="l6.230.3"></span>σκληραῖς ἀνατρίψεσι, καὶ λαβαῖς, καὶ σφοδρῷ γυμνασίῳ,
<span class="lb" data-page="6.230" data-line="4" id="l6.230.4"></span>καὶ κόνει πολλῇ γεγενημένην, ἐλαίῳ δαψιλεῖ καὶ γλυκεῖ
<span class="lb" data-page="6.230" data-line="5" id="l6.230.5"></span>χρώμενοι, μαλακῶς ἀνατρίψομεν, τὴν δ᾿ ἐπὶ τῇ ψύξει,
<span class="lb" data-page="6.230" data-line="6" id="l6.230.6"></span>πρώτως μὲν ταῖς ξηραῖς τε ἅμα καὶ ταχείαις ἀνατρίψεσι,
<span class="lb" data-page="6.230" data-line="7" id="l6.230.7"></span>δευτέρως δὲ ταῖς δι᾿ ἐλαίου θερμαίνοντες, εἰς τὸ κατὰ
<span class="lb" data-page="6.230" data-line="8" id="l6.230.8"></span>φύσιν ἐπανάξομεν. ἀραιότητα δὲ τὴν ἐπί τε λουτροῖς
<span class="lb" data-page="6.230" data-line="9" id="l6.230.9"></span>πλείοσι καὶ τρίψεσι μαλακαῖς ἀφροδισίων τε χρήσεσι
<span class="lb" data-page="6.230" data-line="10" id="l6.230.10"></span>γεγενημένην, ὀλίγαις μὲν ταῖς ξηραῖς ἀνατρίψεσιν, ὀλίγαις
<span class="lb" data-page="6.230" data-line="11" id="l6.230.11"></span>δ᾿ ἐφεξῆς αὐτῶν ταῖς σὺν ἐλαίῳ τινὶ τῶν στυφόντων
<span class="lb" data-page="6.230" data-line="12" id="l6.230.12"></span>ἰασόμεθα. τὰς δ᾿ ἐπὶ πλέοσι ποτοῖς ὑγρότητας
<span class="lb" data-page="6.230" data-line="13" id="l6.230.13"></span>αἱ ξηραὶ μόναι θεραπεύουσι, διά τε σινδόνων
<span class="lb" data-page="6.230" data-line="14" id="l6.230.14"></span>ἢ χειρίδων ἐπιτελούμεναι, καὶ αὐτῶν μόνων ἐνίοτε τῶν
<span class="lb" data-page="6.230" data-line="15" id="l6.230.15"></span>χειρῶν, ἢ χωρὶς λίπους παντὸς, ἢ σὺν ἐλαχίστῳ τινί.
<span class="lb" data-page="6.230" data-line="16" id="l6.230.16"></span>ἔστω δὲ τὸ ἔλαιον τοῦτο γλυκὺ, ἵν᾿ ᾖ διαφορητικὸν,
<span class="lb" data-page="6.230" data-line="17" id="l6.230.17"></span>ἁπάσης ἀπηλλαγμένον στυφούσης ποιότητος. ᾧδε μὲν
<span class="lb" data-page="6.230" data-line="18" id="l6.230.18"></span>ἔχει περὶ τῆς ἑωθινῆς ἀνατρίψεως. ἡ δ᾿ εἰς ἑσπέραν
<span class="pb" data-page="6.231" id="p6.231"></span>
<span class="lb" data-page="6.231" data-line="1" id="l6.231.1"></span>ἤτοι κοπώδεσιν ἱκανῶς ὑπάρχουσιν, ἢ κατεξηρασμένοις, ἢ
<span class="lb" data-page="6.231" data-line="2" id="l6.231.2"></span>ἀτροφοῦσιν ἐπιτήδειος. ἀλλὰ τὸ μὲν τῆς ἀτροφίας σύμπτωμα
<span class="lb" data-page="6.231" data-line="3" id="l6.231.3"></span>τό γε νῦν ἐξαιρείσθω τοῦ λόγου, μετὰ τῶν ἄλλων
<span class="lb" data-page="6.231" data-line="4" id="l6.231.4"></span>ἁπάντων νοσωδῶν συμπτωμάτων ἑξῆς προχειρισθησόμενον.
<span class="lb" data-page="6.231" data-line="5" id="l6.231.5"></span>ἐπὶ δὲ τῆς ὑποκειμένης φύσεως, ὅταν ἤτοι κόπος ἰσχυρὸς,
<span class="lb" data-page="6.231" data-line="6" id="l6.231.6"></span>ἢ ξηρότης τις ἄμετρος ὑπάρχῃ κατὰ τὸ σῶμα, τὸ μὲν
<span class="lb" data-page="6.231" data-line="7" id="l6.231.7"></span>ἄριστον ἔλαττον γιγνέσθω, πλείων δ᾿ ὁ μεταξὺ χρόνος
<span class="lb" data-page="6.231" data-line="8" id="l6.231.8"></span>ἄχρι τοῦ δείπνου, τὰ πολλὰ δ᾿ ἐφ᾿ ἡσυχίας· ὀλίγον δέ τι
<span class="lb" data-page="6.231" data-line="9" id="l6.231.9"></span>καὶ περιπατείτωσαν, ὡς ὑποκαταβῆναι τὰ σιτία ταῖς ὀρθίαις
<span class="lb" data-page="6.231" data-line="10" id="l6.231.10"></span>κινήσεσι κατασεισθέντα· βέλτιον δὲ καὶ εἰ ἀποπατῆσαι
<span class="lb" data-page="6.231" data-line="11" id="l6.231.11"></span>δυνηθεῖεν. τούτων γὰρ ἁπάντων καλῶς γενομένων
<span class="lb" data-page="6.231" data-line="12" id="l6.231.12"></span>ἀκίνδυνον ἀνατρίβειν ἐλαίῳ γλυκεῖ, μὴ πάντη τῆς γαστρὸς
<span class="lb" data-page="6.231" data-line="13" id="l6.231.13"></span>ἐφαπτόμενον· εἰ δὲ μὴ, κίνδυνος αὐτά τε τὰ σιτία πεφθῆναι
<span class="lb" data-page="6.231" data-line="14" id="l6.231.14"></span>χεῖρον, ἀναδοθῆναί τέ τινα χυμὸν ἐξ αὐτῶν ἡμίπεπτον,
<span class="lb" data-page="6.231" data-line="15" id="l6.231.15"></span>ἐπιθολωθῆναί τε τὰς κεφαλὰς, ἀνατραπῆναί τε τὸν στόμαχον.
<span class="lb" data-page="6.231" data-line="16" id="l6.231.16"></span>ἄριστον μὲν οὖν ἐστι τὸ μηδ᾿ ὅλως ἅπτεσθαι τῆς
<span class="lb" data-page="6.231" data-line="17" id="l6.231.17"></span>γαστρός· ἢν δέ ποτε τῶν ἀμφ᾿ αὐτὴν μυῶν ἤτοι κοπώδης
<span class="lb" data-page="6.231" data-line="18" id="l6.231.18"></span>τις αἴσθησις, ἢ πλείων φαίνοιτο ξηρότης, ἀλείφειν τὰ μέτρια
<span class="pb" data-page="6.232" id="p6.232"></span>
<span class="lb" data-page="6.232" data-line="1" id="l6.232.1"></span>πρᾴως ἐφαπτομένην. εἰ δὲ καὶ τὰς αἰτίας τις ἀκοῦσαι ποθεῖ
<span class="lb" data-page="6.232" data-line="2" id="l6.232.2"></span>τῶν εἰρημένων, τὸν ἑξῆς ἀναμένοι λόγον, ἐν ᾧ περὶ
<span class="lb" data-page="6.232" data-line="3" id="l6.232.3"></span>τῶν νοσωδῶν συμπτωμάτων διερχόμεθα· νυνὶ μὲν γὰρ ἤδη
<span class="lb" data-page="6.232" data-line="4" id="l6.232.4"></span>μοι δοκῶ μέγεθος αὔταρκες ἔχειν τὸν ἐνεστῶτα.
</p>
          </article>

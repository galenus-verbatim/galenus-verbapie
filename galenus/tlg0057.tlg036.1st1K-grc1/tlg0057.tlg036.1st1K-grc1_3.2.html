<article xmlns="http://www.w3.org/1999/xhtml" id="urn:cts:greekLit:tlg0057.tlg036.1st1K-grc1:3.2">
<span class="pb page1" data-page="6.167" id="p6.167"></span>
<span class="milestone ed1page page1" data-n="4.245" data-unit="ed1page" id="ed1page.4.245"></span>
<span class="milestone ed2page page1" data-n="6.94" data-unit="ed2page" id="ed2page.6.94"></span>
            <p>
<span class="lb" data-page="6.167" data-line="8" id="l6.167.8"></span>Ἕν μὲν καὶ πρῶτον, ὡς διττὴ κατὰ γένος
<span class="lb" data-page="6.167" data-line="9" id="l6.167.9"></span>ἐστί· ἡ μέν τις ὡς μέρος, ἡ δ᾿ ὡς εἶδος γυμνασίου.
<span class="lb" data-page="6.167" data-line="10" id="l6.167.10"></span>περὶ δὴ τῆς ὡς εἶδος ἑξῆς ἐροῦμεν, περὶ δὲ τῆς ὡς μέρος
<span class="lb" data-page="6.167" data-line="11" id="l6.167.11"></span>ἤδη λέγωμεν. ἅπαντος γυμνασίου καλῶς ἐπιτελουμένου
<span class="lb" data-page="6.167" data-line="12" id="l6.167.12"></span>τὸ τελευταῖον μέρος ἀποθεραπεία καλεῖται· δύο δ᾿
<span class="lb" data-page="6.167" data-line="13" id="l6.167.13"></span>αὐτῆς οἱ σκοποὶ, κενῶσαί τε τὰ περιττώματα καὶ ἄκοπον
<span class="lb" data-page="6.167" data-line="14" id="l6.167.14"></span>φυλάξαι τὸ σῶμα. κοινὸς μὲν οὖν ὁ πρότερος σκοπὸς ὅλῳ
<span class="lb" data-page="6.167" data-line="15" id="l6.167.15"></span>τῷ γυμνασίῳ τῶν ἀθλητῶν τε καὶ τῶν ὁτιοῦν ἔργον ἀναγκαῖον
<span class="lb" data-page="6.167" data-line="16" id="l6.167.16"></span>ἐν τῷ βίῳ διαπραττομένων, οἷον ἤτοι σκαπτόντων.
<span class="lb" data-page="6.167" data-line="17" id="l6.167.17"></span>καὶ γὰρ κᾀκείνου δύο τοὺς πάντας ἐλέγομεν εἶναι σκοπούς·
<span class="pb" data-page="6.168" id="p6.168"></span>
<span class="lb" data-page="6.168" data-line="1" id="l6.168.1"></span>ἐπιῤῥῶσαί τε τὰ στερεὰ μόρια τοῦ ζώου καὶ κενῶσαι τὰ
<span class="lb" data-page="6.168" data-line="2" id="l6.168.2"></span>περιττώματα. ὁ δ᾿ ἴδιος τῆς ἀποθεραπείας σκοπὸς ἐνστῆναί
<span class="lb" data-page="6.168" data-line="3" id="l6.168.3"></span>τε καὶ διακωλῦσαι τοὺς εἰωθότας ἐπιγίγνεσθαι τοῖς
<span class="lb" data-page="6.168" data-line="4" id="l6.168.4"></span>ἀμετροτέροις γυμνασίοις κόπους. ἐπὶ μὲν οὖν τῶν ἀθλητῶν,
<span class="lb" data-page="6.168" data-line="5" id="l6.168.5"></span>οἷον ἤτοι σκαπτόντων, ἢ ὁδοιπορούντων, ἢ ἐρεσσόντων,
<span class="lb" data-page="6.168" data-line="6" id="l6.168.6"></span>ἤ τι τοιοῦτον διαπραττομένων ὁτιοῦν ἔργον ἀναγκαῖον
<span class="lb" data-page="6.168" data-line="7" id="l6.168.7"></span>ἐν τῷ βίῳ, ἑτοιμότερον οἱ κόποι συνίστανται, πλὴν εἴτις
<span class="lb" data-page="6.168" data-line="8" id="l6.168.8"></span>ἀποθεραπείᾳ χρῷτο· κατὰ δὲ τὸ προκείμενον ἐν τῷ νῦν λόγῳ
<span class="lb" data-page="6.168" data-line="9" id="l6.168.9"></span>σῶμα, τὸ κάλλιστα κατεσκευασμένον ἀπηλλαγμένον τε δουλείας
<span class="lb" data-page="6.168" data-line="10" id="l6.168.10"></span>ἁπάσης, ὡς μόνῃ σχολάζειν ὑγείᾳ, σπάνιος ἡ τοῦ κόπου
<span class="lb" data-page="6.168" data-line="11" id="l6.168.11"></span>γένεσις. ὥσπερ γὰρ οὐδ᾿ οἱ πλεῖστα πονοῦντες ἀθληταὶ
<span class="lb" data-page="6.168" data-line="12" id="l6.168.12"></span>κατ᾿ ἄλλο τι γυμνάσιον ἐφεδρεύοντα κόπον ἔχουσι, πλὴν τὸ
<span class="lb" data-page="6.168" data-line="13" id="l6.168.13"></span>καλούμενον ὑπ᾿ αὐτῶν τέλειον, οὕτως οὐδ᾿ οἱ βίον ἐλευθέριον
<span class="lb" data-page="6.168" data-line="14" id="l6.168.14"></span>ζῶντες ὑγείας μόνης ἕνεκα γυμναζόμενοι κοπιαθήσονταί
<span class="lb" data-page="6.168" data-line="15" id="l6.168.15"></span>ποτε διὰ τὸ μηδ᾿ εἰς ἀνάγκην ἀφικνεῖσθαι τοῦ τοιούτου
<span class="lb" data-page="6.168" data-line="16" id="l6.168.16"></span>γυμνασίου. τοῖς μὲν γὰρ ἀθληταῖς ἀναγκαῖόν ἐστιν, <span class="milestone ed2page" data-n="6.95" data-unit="ed2page" id="ed2page.6.95"></span>ὡς
<span class="lb" data-page="6.168" data-line="17" id="l6.168.17"></span>ἂν παρασκευάζωσι τὰ σώματα πρὸς τοὺς ἐν τοῖς ἄθλοις
<span class="lb" data-page="6.168" data-line="18" id="l6.168.18"></span>πόνους, ἀμέτρους ἔσθ᾿ ὅτε καὶ δι᾿ ὅλης ἡμέρας γιγνομένους,
<span class="pb" data-page="6.169" id="p6.169"></span>
<span class="lb" data-page="6.169" data-line="1" id="l6.169.1"></span>γυμνάζεσθαί ποτε τὸ τελεώτατον ἐκεῖνο γυμνάσιον, ὃ δὴ
<span class="lb" data-page="6.169" data-line="2" id="l6.169.2"></span>καὶ κατασκευὴν ὀνομάζουσι. τοῖς δ᾿ ὑγιείας μόνης ἕνεκα
<span class="lb" data-page="6.169" data-line="3" id="l6.169.3"></span>γυμναζομένοις οὔτ᾿ ἀναγκαῖον οὔτε χρήσιμον ὅλως ἐστὶν
<span class="lb" data-page="6.169" data-line="4" id="l6.169.4"></span>εἰς ὑπερβάλλοντας ἄγεσθαι πόνους, ὥστ᾿ οὐδεὶς φόβος ἁλῶναι
<span class="lb" data-page="6.169" data-line="5" id="l6.169.5"></span>κόποις. ἀλλ᾿ ὅμως ἀποθεραπεύειν αὐτῶν χρὴ τὰ σώματα,
<span class="lb" data-page="6.169" data-line="6" id="l6.169.6"></span>κᾂν εἰ μὴ διὰ κόπου προσδοκίαν, ἀλλά τοι τοῦ κενῶσαι
<span class="lb" data-page="6.169" data-line="7" id="l6.169.7"></span>ἕνεκα τὰ περιττώματα. προσγίνεται δ᾿ ἐξ ἐπιμέτρου
<span class="lb" data-page="6.169" data-line="8" id="l6.169.8"></span>τῷδε καὶ ἡ πρὸς τὸν κόπον ἀσφάλεια. εἰ γὰρ καὶ ὅτι
<span class="lb" data-page="6.169" data-line="9" id="l6.169.9"></span>μάλιστα τὸ μέτρον αὐτοῖς τῶν γυμνασίων ἄκοπόν ἐστιν, καὶ
<span class="lb" data-page="6.169" data-line="10" id="l6.169.10"></span>ὁ τῆς ἐνεργείας τρόπος ἀβίαστος, ἐνδέχεταί ποτε λαθεῖν τὸν
<span class="lb" data-page="6.169" data-line="11" id="l6.169.11"></span>γυμναστὴν ἐν ἑκατέρῳ τι σμικρὸν, ὃ παροφθὲν ἐργάζεταί
<span class="lb" data-page="6.169" data-line="12" id="l6.169.12"></span>τινα, καὶ εἰ μὴ μέγαν, ἀλλὰ βραχύν γε τῷ γυμναζομένῳ τὸν
<span class="lb" data-page="6.169" data-line="13" id="l6.169.13"></span>κόπον. οὐ μὴν προσήκει τὸν ἑαυτῷ ζῶντα καὶ μόνῃ σχολάζοντα
<span class="lb" data-page="6.169" data-line="14" id="l6.169.14"></span>τῇ τοῦ σώματος ὑγείᾳ βλάπτεσθαί ποτε οὐδὲ τὸ
<span class="lb" data-page="6.169" data-line="15" id="l6.169.15"></span>σμικρότατον. ἀσφαλέστατον οὖν ἀποθεραπείᾳ χρῆσθαι διαπαντός.
<span class="lb" data-page="6.169" data-line="16" id="l6.169.16"></span>ὁποίαν δέ τινα ποιητέον αὐτὴν, ἡ τῶν σκοπῶν
<span class="lb" data-page="6.169" data-line="17" id="l6.169.17"></span>φύσις ἐνδείξεται. ἐπειδὴ γὰρ πρόκειται τῶν ἐν τοῖς στερεοῖς
<span class="pb" data-page="6.170" id="p6.170"></span>
<span class="lb" data-page="6.170" data-line="1" id="l6.170.1"></span>τοῦ ζώου μέρεσι περιττωμάτων, ὅσα θερμανθέντα καὶ
<span class="lb" data-page="6.170" data-line="2" id="l6.170.2"></span>λεπτυνθέντα πρὸς τῶν γυμνασίων ἔτι μένει κατὰ τὸ σῶμα,
<span class="lb" data-page="6.170" data-line="3" id="l6.170.3"></span>κένωσιν ἀκριβῆ ποιήσασθαι, χρὴ δήπου τάς τε δι᾿ ἑτέρων
<span class="lb" data-page="6.170" data-line="4" id="l6.170.4"></span>ἀνατρίψεις παραλαμβάνεσθαι μετὰ τοῦ συντείνειν τὰ τριβόμενα
<span class="lb" data-page="6.170" data-line="5" id="l6.170.5"></span>μόρια, καὶ πρὸς τούτοις ἔτι τὴν καλουμένην τοῦ
<span class="lb" data-page="6.170" data-line="6" id="l6.170.6"></span>πνεύματος κατάληψιν. ἐπεὶ δ᾿ οὔτε τῶν τρίψεων ἓν ἁπασῶν
<span class="lb" data-page="6.170" data-line="7" id="l6.170.7"></span>ἐστιν εἶδος, οὔτε τῆς τοῦ πνεύματος καταλήψεως, ἄμεινον
<span class="lb" data-page="6.170" data-line="8" id="l6.170.8"></span>ἐκλέξασθαι τὸ χρησιμώτατον ἐξ ἑκατέρου. τῶν μὲν δὴ τρίψεων
<span class="lb" data-page="6.170" data-line="9" id="l6.170.9"></span>αἱ σκληραὶ συνδεῖν ἐδείκνυντο, τουτέστι πυκνότερόν
<span class="lb" data-page="6.170" data-line="10" id="l6.170.10"></span>τε ἅμα καὶ σκληρότερον ἀποφαίνειν τὸ σῶμα· ὥστ᾿ οὐκ ἂν
<span class="lb" data-page="6.170" data-line="11" id="l6.170.11"></span>ἁρμόττοιεν αἱ τοιαῦται τοῖς παροῦσιν, εἴ γε δὴ τὸ μὲν πυκνούμενον
<span class="lb" data-page="6.170" data-line="12" id="l6.170.12"></span>ἐντὸς ἑαυτοῦ στέγει, τὸ δ᾿ ἀραιούμενον ἐπιτρέπει
<span class="lb" data-page="6.170" data-line="13" id="l6.170.13"></span>διαῤῥεῖν τοῖς περιττοῖς. οὕτω δὲ καὶ τὸ μὲν σκληρύνεσθαι
<span class="lb" data-page="6.170" data-line="14" id="l6.170.14"></span>τοῖς συντεταμένοις ἐναντιώτατον, (αὐξάνει γὰρ αὐτῶν τὴν
<span class="lb" data-page="6.170" data-line="15" id="l6.170.15"></span>διάθεσιν,) τὸ δὲ μαλάττεσθαι χρησιμώτατον. εἴπερ οὖν
<span class="lb" data-page="6.170" data-line="16" id="l6.170.16"></span>ἅμα τε διαφορεῖν χρὴ τὰ περιττώματα καὶ μαλάττειν τὰ
<span class="lb" data-page="6.170" data-line="17" id="l6.170.17"></span>συντεταμένα, τὰς σκληρὰς τῶν τρίψεων φευκτέον. οὐδὲν δ᾿
<span class="lb" data-page="6.170" data-line="18" id="l6.170.18"></span>ἧττον, οἶμαι, φυλακτέον ἐστὶ καὶ τὰς βραδείας. ἐπειδὴ
<span class="pb" data-page="6.171" id="p6.171"></span>
<span class="lb" data-page="6.171" data-line="1" id="l6.171.1"></span>γὰρ οὐκέτ᾿ ἐξ αὑτοῦ κινεῖται τὸ σῶμα, κίνδυνος αὐτῷ ψυχθῆναί
<span class="lb" data-page="6.171" data-line="2" id="l6.171.2"></span>τε καὶ πυκνωθῆναι, μηδὲν ἐπικούρημα θερμαῖνον
<span class="lb" data-page="6.171" data-line="3" id="l6.171.3"></span>ἔξωθεν προσλαβόντι. διὰ τοῦτ᾿ οὖν οὐ μόνον εἰς τάχος χρὴ
<span class="lb" data-page="6.171" data-line="4" id="l6.171.4"></span>τρίβειν, ἀλλὰ καὶ πολλαῖς χερσὶν, ὡς οἷόν τ᾿ ἐστὶ μάλιστα,
<span class="lb" data-page="6.171" data-line="5" id="l6.171.5"></span>ὡς μηδὲν εἶναι μέρος τοῦ τριβομένου γυμνόν. ἀλλ᾿ εἴπερ
<span class="lb" data-page="6.171" data-line="6" id="l6.171.6"></span>μήτε βραδεῖαν εἶναι προσήκει τὴν τρίψιν, μήτε σκληρὰν,
<span class="lb" data-page="6.171" data-line="7" id="l6.171.7"></span>ἔλαιον δαψιλὲς χρὴ περικεχύσθαι τῷ τριβομένῳ σώματι·
<span class="lb" data-page="6.171" data-line="8" id="l6.171.8"></span>καὶ γὰρ εἰς τάχος τοῦτο καὶ εἰς μαλακότητα τῇ τρίψει
<span class="lb" data-page="6.171" data-line="9" id="l6.171.9"></span>συντελεῖ, καὶ πρόσεστι αὐτῷ τι καὶ ἄλλο μέγιστον ἀγαθόν·
<span class="lb" data-page="6.171" data-line="10" id="l6.171.10"></span>ἐκλύει γὰρ τὰς τάσεις, καὶ μαλάττει τὰ πεπονηκότα κατὰ
<span class="lb" data-page="6.171" data-line="11" id="l6.171.11"></span>τὰς σφοδροτέρας ἐνεργείας. διὰ ταῦτα μὲν δὴ φευκτέον ἐστὶ
<span class="lb" data-page="6.171" data-line="12" id="l6.171.12"></span>τὴν σκληρὰν τρίψιν, δι᾿ ἕτερα δὲ τὴν μαλακήν· οὔτε γὰρ
<span class="lb" data-page="6.171" data-line="13" id="l6.171.13"></span>ἐξικνεῖται πρὸς βάθος ἡ τοιαύτη τρίψις, ἀλλ᾿ αὐτόθι που
<span class="lb" data-page="6.171" data-line="14" id="l6.171.14"></span>κατὰ τὸ δέρμα καὶ τὰς πλησίον αὐτοῦ σάρκας ἐκλύεται,
<span class="lb" data-page="6.171" data-line="15" id="l6.171.15"></span>οὔτ᾿ ἐκθλίβει τὰ περιεχόμενα κατὰ τοὺς στενοὺς τῶν πόρων
<span class="lb" data-page="6.171" data-line="16" id="l6.171.16"></span>περιττώματα. δι᾿ ὃ δὴ τήν τε σύντασιν τῶν τριβομένων
<span class="lb" data-page="6.171" data-line="17" id="l6.171.17"></span>παραλαμβάνομεν, καὶ τὴν τοῦ πνεύματος κατάληψιν. ἡ μέση
<span class="lb" data-page="6.171" data-line="18" id="l6.171.18"></span>τοίνυν μαλακῆς καὶ σκληρᾶς, ἥπερ δὴ καὶ σύμμετρός ἐστιν,
<span class="pb" data-page="6.172" id="p6.172"></span>
<span class="lb" data-page="6.172" data-line="1" id="l6.172.1"></span>ἐκπεφευγέναι φαίνεται τό τε τῆς μαλακῆς ἄπρακτον καὶ τὸ
<span class="lb" data-page="6.172" data-line="2" id="l6.172.2"></span>τῆς σκληρᾶς βίαιον καὶ βλαβερόν. ἐνεργηθήσεται δὲ, τῶν
<span class="lb" data-page="6.172" data-line="3" id="l6.172.3"></span>μὲν τοῦ τρίβοντος χειρῶν ἐῤῥωμένως ἐπιβαλλομένων, <span class="milestone ed2page" data-n="6.96" data-unit="ed2page" id="ed2page.6.96"></span>ὡς
<span class="lb" data-page="6.172" data-line="4" id="l6.172.4"></span>ἐγγύς πη τὴν ἀπ᾿ αὐτῶν θλίψιν εἶναι τῇ σκληρᾷ τρίψει,
<span class="lb" data-page="6.172" data-line="5" id="l6.172.5"></span>διὰ δὲ τὸ πλῆθος τοῦ λίπους καὶ τὸ τάχος τῆς φορᾶς
<span class="lb" data-page="6.172" data-line="6" id="l6.172.6"></span>ἐκλυομένων τοσοῦτον, ὡς ἀκριβῶς γίνεσθαι σύμμετρον. τό
<span class="lb" data-page="6.172" data-line="7" id="l6.172.7"></span>τε γὰρ λίπος οὐ σμικρὸν ἀλεξητήριόν ἐστι βιαίας ἐπιβολῆς,
<span class="lb" data-page="6.172" data-line="8" id="l6.172.8"></span>τό τε βραχυχρόνιον τῆς ὁμιλίας τοσοῦτον ἀφαιρεῖ τῆς βιαίας,
<span class="lb" data-page="6.172" data-line="9" id="l6.172.9"></span>ὅσον καὶ τοῦ χρόνου. τείνειν δ᾿ ἀξιοῦμεν ἐν τούτῳ
<span class="lb" data-page="6.172" data-line="10" id="l6.172.10"></span>τὰ τριβόμενα μόρια χάριν τοῦ πᾶν ὅσον ἐστὶ μεταξὺ τοῦ
<span class="lb" data-page="6.172" data-line="11" id="l6.172.11"></span>δέρματος καὶ τῆς ὑποκειμένης σαρκὸς περίττωμα διὰ τοῦ
<span class="lb" data-page="6.172" data-line="12" id="l6.172.12"></span>δέρματος ἐκκενοῦσθαι. χαλαρῶν γὰρ ἀμφοτέρων ὑπαρχόντων,
<span class="lb" data-page="6.172" data-line="13" id="l6.172.13"></span>οὐδὲν μᾶλλον ἔξω φέρεσθαι τοῖς περιττώμασιν ἢ εἴσω
<span class="lb" data-page="6.172" data-line="14" id="l6.172.14"></span>συμβήσεται· ταθέντων δὲ τῶν ὑποκειμένων τῷ δέρματι,
<span class="lb" data-page="6.172" data-line="15" id="l6.172.15"></span>πάντ᾿ ἐκτὸς ἐκκρίνεται, καθάπερ ὑπὸ δυοῖν πιεζόμενα χεροῖν,
<span class="lb" data-page="6.172" data-line="16" id="l6.172.16"></span>μιᾶς μὲν αὐτῶν τῆς ἔξωθεν ἐπιβεβλημένης τοῦ τρίβοντος,
<span class="lb" data-page="6.172" data-line="17" id="l6.172.17"></span>ἑτέρας δὲ τῶν τεταμένων ἔνδον μερῶν. δι᾿ αὐτὰ δὲ
<span class="lb" data-page="6.172" data-line="18" id="l6.172.18"></span>ταῦτα καὶ ἡ τοῦ πνεύματος κατοχὴ καὶ κατάληψις οὐ
<span class="pb" data-page="6.173" id="p6.173"></span>
<span class="lb" data-page="6.173" data-line="1" id="l6.173.1"></span>σμικρὸν μέρος ἀποθεραπείας ἐστίν· ὀνομάζεται δὲ οὕτως,
<span class="lb" data-page="6.173" data-line="2" id="l6.173.2"></span>ἐπειδὴ ἅπαντας ἐντείναντές τε καὶ προστείλαντες τοὺς μῦς
<span class="lb" data-page="6.173" data-line="3" id="l6.173.3"></span>τοῦ θώρακος, οἵ κατὰ τὰς πλευράς εἰσιν, ἐπέχομεν τὴν ἐκπνοήν.
<span class="lb" data-page="6.173" data-line="4" id="l6.173.4"></span>συμβαίνει γὰρ τηνικαῦτα τὸ θλιβόμενον ὑπὸ τῶν
<span class="lb" data-page="6.173" data-line="5" id="l6.173.5"></span>πλευρῶν πνεῦμα κεκωλυμένον ἐκπνεῖσθαι, διὰ τὸ κεκλεῖσθαι
<span class="lb" data-page="6.173" data-line="6" id="l6.173.6"></span>τὸν λάρυγγα, πᾶν ὠθεῖσθαι κάτω πρὸς τὸ διάφραγμα·
<span class="lb" data-page="6.173" data-line="7" id="l6.173.7"></span>τούτῳ δὲ ὑποκειμένων ἥπατός τε καὶ σπληνὸς, καὶ γαστρὸς,
<span class="lb" data-page="6.173" data-line="8" id="l6.173.8"></span>καί τινων ἑτέρων, συνεξαίρεσθαι ταῦτα σύμπαντα τῷ διαφράγματι.
<span class="lb" data-page="6.173" data-line="9" id="l6.173.9"></span>χρὴ δ᾿ ἐν τούτῳ συντείνειν ἀτρέμα τοὺς κατ᾿
<span class="lb" data-page="6.173" data-line="10" id="l6.173.10"></span>ἐπιγάστριον μῦς, ἵν᾿ ὑπὸ τούτων τε ἅμα καὶ τοῦ διαφράγματος,
<span class="lb" data-page="6.173" data-line="11" id="l6.173.11"></span>ὥσπερ ὑπὸ δυοῖν θλιβόμενα χεροῖν, ὅσα μεταξὺ
<span class="lb" data-page="6.173" data-line="12" id="l6.173.12"></span>κεῖται μόρια, τὸ περιεχόμενον ἐν αὐτοῖς περίττωμα
<span class="lb" data-page="6.173" data-line="13" id="l6.173.13"></span>πρὸς τοὐκτὸς ὠθῇ. τὰ μὲν οὖν μεταξὺ κείμενα τό τε ἧπάρ
<span class="lb" data-page="6.173" data-line="14" id="l6.173.14"></span>ἐστι, καὶ ὁ σπλὴν, καὶ ἡ γαστὴρ, καὶ κώλου τε καὶ
<span class="lb" data-page="6.173" data-line="15" id="l6.173.15"></span>λεπτῶν ἐντέρων προὔχοντα· χῶραι δ᾿ εἰς ὑποδοχὴν ἕτοιμοι
<span class="lb" data-page="6.173" data-line="16" id="l6.173.16"></span>τοῖς ἐκθλιβομένοις περιττώμασιν ἥ τε τῆς γαστρὸς εὐρυχωρία
<span class="lb" data-page="6.173" data-line="17" id="l6.173.17"></span>πᾶσα, καὶ τῶν ἐνταῦθα κειμένων <span class="milestone ed1page" data-n="4.246" data-unit="ed1page" id="ed1page.4.246"></span>ἐντέρων αἱ
<span class="lb" data-page="6.173" data-line="18" id="l6.173.18"></span>κοιλότητες. εἰ δ᾿ ἀργοὺς ἀκριβῶς ἐάσαις τοὺς κατ᾿ ἐπιγάστριον
<span class="lb" data-page="6.173" data-line="19" id="l6.173.19"></span>μῦς, οὐδενὸς μὲν τῶν εἰρημένων ἐκκενώσεις τὰ
<span class="pb" data-page="6.174" id="p6.174"></span>
<span class="lb" data-page="6.174" data-line="1" id="l6.174.1"></span>περιττώματα, τὰ δ᾿ ἐν θώρακί τε καὶ πνεύμονι μεταστήσεις
<span class="lb" data-page="6.174" data-line="2" id="l6.174.2"></span>κάτω. προσήκει δ᾿ ἐνταῦθα μεθίστασθαι μᾶλλον αὐτοῖς
<span class="lb" data-page="6.174" data-line="3" id="l6.174.3"></span>τοῦ μένειν ἐν ἐκείνοις, ὅσῳ καὶ ἡ κένωσις ἑτοιμοτέρα τῶν
<span class="lb" data-page="6.174" data-line="4" id="l6.174.4"></span>ἐν τῇ κοιλίᾳ περιεχομένων, ἤπερ τῶν ἐν πνεύμονί τε καὶ
<span class="lb" data-page="6.174" data-line="5" id="l6.174.5"></span>θώρακι. τὰ μὲν γὰρ ἐμεῖταί τε καὶ ἀποπατεῖται ῥᾳδίως,
<span class="lb" data-page="6.174" data-line="6" id="l6.174.6"></span>τὰ δὲ μετὰ συντονίας τε καὶ βίας ὑπὸ βηχὸς ἐκβάλλεται.
<span class="lb" data-page="6.174" data-line="7" id="l6.174.7"></span>εἰ μέντοι τις ὁμοίως ταῖς φρεσὶν ἐντείνει τοὺς κατ᾿ ἐπιγάστριον
<span class="lb" data-page="6.174" data-line="8" id="l6.174.8"></span>μῦς ἐν ταῖς τοῦ πνεύματος καταλήψεσιν, ἀκριβέστερον
<span class="lb" data-page="6.174" data-line="9" id="l6.174.9"></span>μὲν ἐκκαθαρθήσεται τὰ κάτω τῶν φρενῶν σπλάγχνα,
<span class="lb" data-page="6.174" data-line="10" id="l6.174.10"></span>μεταστήσεται δὲ οὐδὲν ἐκ τῶν τοῦ πνεύματος ὀργάνων εἰς
<span class="lb" data-page="6.174" data-line="11" id="l6.174.11"></span>τὰ τῆς τροφῆς, ἀλλ᾿ ἅπαν ἐν θώρακί τε καὶ πνεύμονι μένει
<span class="lb" data-page="6.174" data-line="12" id="l6.174.12"></span>τὸ περίττωμα. διὸ δὴ τὴν τοιαύτην κατάληψιν τοῦ πνεύματος
<span class="lb" data-page="6.174" data-line="13" id="l6.174.13"></span>οὐκ ἐπαινῶ νῦν, ἔτι δὲ μᾶλλον, ὅταν ἤδη μηδ᾿.
<span class="lb" data-page="6.174" data-line="14" id="l6.174.14"></span>ὅλως τις ἐντείνας τὰς φρένας ἰσχυρῶς καὶ βιαίως προστείλῃ
<span class="lb" data-page="6.174" data-line="15" id="l6.174.15"></span>τοὺς κατ᾿ ἐπιγάστριον μῦς. ἀνάγκη γὰρ ἐν τῷδε ἐμπίπλασθαι
<span class="lb" data-page="6.174" data-line="16" id="l6.174.16"></span>μὲν αἵματός τε καὶ πνεύματος ἅπαντα τὰ κατὰ τὸν
<span class="lb" data-page="6.174" data-line="17" id="l6.174.17"></span>τράχηλον ἀγγεῖα καὶ μόρια, φέρεσθαι δ᾿ ἄνω τε καὶ πρὸς
<span class="lb" data-page="6.174" data-line="18" id="l6.174.18"></span>τὴν κεφαλὴν, οὐκ ἐπὶ τὴν γαστέρα καὶ κάτω τὰ περιττώματα.
<span class="pb" data-page="6.175" id="p6.175"></span>
<span class="lb" data-page="6.175" data-line="1" id="l6.175.1"></span>θεάσασθαι γάρ ἐστι τὸ αὐτὸ κᾀπὶ τῶν αὐλούντων,
<span class="lb" data-page="6.175" data-line="2" id="l6.175.2"></span>ἢ μέγιστον ἢ ὀξύτατα φωνούντων· εὐρύνεται γὰρ αὐτῶν
<span class="lb" data-page="6.175" data-line="3" id="l6.175.3"></span>ἅπας ὁ τράχηλος, οἰδίσκεται δὲ τὸ πρόσωπον, ἥ τε κεφαλὴ
<span class="lb" data-page="6.175" data-line="4" id="l6.175.4"></span>πληροῦται σφοδρῶς, ὅτι καὶ κατὰ τοῦτο τὸ ἔργον οἱ κατ᾿
<span class="lb" data-page="6.175" data-line="5" id="l6.175.5"></span>ἐπιγάστριον ἐκτείνονται μύες, εἴκοντος αὐτοῖς τοῦ διαφράγματος.
<span class="lb" data-page="6.175" data-line="6" id="l6.175.6"></span>ἔστι γὰρ δὴ τὸ τοιοῦτον ἔργον ἅπαν, ὡς ἐν τοῖς περὶ
<span class="lb" data-page="6.175" data-line="7" id="l6.175.7"></span>φωνῆς ἀποδέδεικται, μικτὸν καὶ σύνθετον ἔκ τε μεγίστης
<span class="lb" data-page="6.175" data-line="8" id="l6.175.8"></span>ἐκπνοῆς καὶ πνεύματος καταλήψεως, <span class="milestone ed2page" data-n="6.97" data-unit="ed2page" id="ed2page.6.97"></span>ἐν μὲν ταῖς
<span class="lb" data-page="6.175" data-line="9" id="l6.175.9"></span>ἀθρόαις ἐκφυσήσεσι μεγίστης ἐκπνοῆς γινομένης ἐπὶ σφοδροτάταις
<span class="lb" data-page="6.175" data-line="10" id="l6.175.10"></span>ἐντάσεσι τῶν κατὰ τὰς πλευρὰς μυῶν ἅμα τοῖς
<span class="lb" data-page="6.175" data-line="11" id="l6.175.11"></span>κατ᾿ ἐπιγάστριον, ἐν δὲ ταῖς τοῦ πνεύματος καταλήψεσι
<span class="lb" data-page="6.175" data-line="12" id="l6.175.12"></span>τῆς μὲν αὐτῆς ἐντάσεως γιγνομένης ἑκατέρων τῶν μυῶν, ἐκπνεομένου
<span class="lb" data-page="6.175" data-line="13" id="l6.175.13"></span>δ᾿ οὐδενὸς, ἐπὶ δὲ τῶν αὐλούντων τε καὶ φωνούντων
<span class="lb" data-page="6.175" data-line="14" id="l6.175.14"></span>ὀξὺ τῶν μὲν μυῶν ὡσαύτως τεινομένων, οὔτε δ᾿
<span class="lb" data-page="6.175" data-line="15" id="l6.175.15"></span>ἐπεχομένης ἀκριβῶς τῆς ἐκκνοῆς, οὔτε ἀθρόως ἐπιτελουμένης,
<span class="lb" data-page="6.175" data-line="16" id="l6.175.16"></span>ἀλλὰ μέσην ἐχούσης κατάστασιν. ὥστε ταῖς τρισὶν ἐνεργείαις
<span class="lb" data-page="6.175" data-line="17" id="l6.175.17"></span>κοινὴν μὲν εἶναι τὴν τάσιν τῶν μυῶν, ἰδίαν δὲ κατὰ μὲν
<span class="pb" data-page="6.176" id="p6.176"></span>
<span class="lb" data-page="6.176" data-line="1" id="l6.176.1"></span>τὰς ἀθρόας ἐκφυσήσεις, τὴν ταχεῖαν ἔξω φορὰν τοῦ πνεύματος,
<span class="lb" data-page="6.176" data-line="2" id="l6.176.2"></span>κατὰ δὲ τὰς καταλήψεις τὴν ἐπίσχεσιν, ἐν δὲ ταῖς
<span class="lb" data-page="6.176" data-line="3" id="l6.176.3"></span>αὐλήσεσί τε καὶ φωναῖς σύμμετρον κένωσιν. αἰτία δὲ τῶν
<span class="lb" data-page="6.176" data-line="4" id="l6.176.4"></span>τριῶν ἐνεργειῶν ἡ φάρυγξ, ἀνοιγομένη μὲν ἐπὶ πλεῖστον ἐν
<span class="lb" data-page="6.176" data-line="5" id="l6.176.5"></span>ταῖς ἀθρόαις ἐκφυσήσεσιν, ἀκριβῶς δὲ κλειομένη καταλαμβανόντων
<span class="lb" data-page="6.176" data-line="6" id="l6.176.6"></span>τὸ πνεῦμα, μέσην δ᾿ ἔχουσα κατάστασιν αὐλούντων
<span class="lb" data-page="6.176" data-line="7" id="l6.176.7"></span>τε καὶ φωνούντων ὀξύ τε ἅμα καὶ μέγα. περὶ μὲν
<span class="lb" data-page="6.176" data-line="8" id="l6.176.8"></span>δὴ τούτων ἀνάγκη ποτὲ καὶ αὖθις εἰπεῖν ἐν τοῖς περὶ ἀναφωνήσεως
<span class="lb" data-page="6.176" data-line="9" id="l6.176.9"></span>λόγοις. ἡ δ᾿ εἰς τὴν ἀποθεραπείαν ἐπιτήδειος
<span class="lb" data-page="6.176" data-line="10" id="l6.176.10"></span>ἐξαίρει τὴν γαστέρα, τεινομένων μὲν ἁπάντων τῶν τοῦ
<span class="lb" data-page="6.176" data-line="11" id="l6.176.11"></span>θώρακος μυῶν, ἀνιεμένων δὲ τῶν κατ᾿ ἐπιγάστριόν τε καὶ
<span class="lb" data-page="6.176" data-line="12" id="l6.176.12"></span>τὰς φρένας· οὕτω γὰρ ἐνεχθήσεται κάτω τὰ περιττώματα.
<span class="lb" data-page="6.176" data-line="13" id="l6.176.13"></span>δευτέραν δὲ ἔχει τάξιν ἡ μετρίως ἐντείνουσα τοὺς κατ᾿ ἐπιγάστριον
<span class="lb" data-page="6.176" data-line="14" id="l6.176.14"></span>μῦς ὑπὲρ τοῦ τὰ κάτω τῶν φρενῶν ἀποθεραπεῦσαι
<span class="lb" data-page="6.176" data-line="15" id="l6.176.15"></span>σπλάγχνα. τῶν δ᾿ αὐτῶν τούτων ἕνεκα καὶ αἱ τῶν
<span class="lb" data-page="6.176" data-line="16" id="l6.176.16"></span>ἁμμάτων περιφοραὶ γιγνέσθωσαν, ἃς ἐξόπισθεν τῶν τριβομένων
<span class="lb" data-page="6.176" data-line="17" id="l6.176.17"></span>οἱ τρίβοντες ἱστάμενοι ποιοῦνται περὶ τὴν γαστέρα
<span class="pb" data-page="6.177" id="p6.177"></span>
<span class="lb" data-page="6.177" data-line="1" id="l6.177.1"></span>σύμπασαν· ἄλλας δ᾿ ἐκ τῶν πρόσθεν ἱστάμενοι τῶν μεταφρένων
<span class="lb" data-page="6.177" data-line="2" id="l6.177.2"></span>περιβολὰς ἁμμάτων ποιοῦνται, τὼ χεῖρε περιάγοντες·
<span class="lb" data-page="6.177" data-line="3" id="l6.177.3"></span>ἄλλας δὲ ταῖς πλευραῖς, καὶ τῇ ῥάχει, καὶ τῷ στέρνῳ, συνεπιστρεφομένου
<span class="lb" data-page="6.177" data-line="4" id="l6.177.4"></span>πως αὐτοῖς τοῦ τριβομένου. κατὰ τῆς ὀσφύος δὲ
<span class="lb" data-page="6.177" data-line="5" id="l6.177.5"></span>γιγνέσθωσαν ἁμμάτων ὅμοιαι περιβολαί τε καὶ περιφοραὶ, συνεντεινομένου
<span class="lb" data-page="6.177" data-line="6" id="l6.177.6"></span>μὲν ἁπάσαις αὐταῖς τοῦ τριβομένου, συνεπιστρεφομένου
<span class="lb" data-page="6.177" data-line="7" id="l6.177.7"></span>καὶ οὐχ ἁπάσαις· οὐδὲ γὰρ συνεχεῖς ἔτι αὐτὸν ἀπὸ
<span class="lb" data-page="6.177" data-line="8" id="l6.177.8"></span>τῆς ἀποθεραπείας χρὴ ποιεῖσθαι τὰς κινήσεις, ὥσπερ οὐδὲ
<span class="lb" data-page="6.177" data-line="9" id="l6.177.9"></span>σφοδρὰς, ἀλλὰ ποιεῖσθαι μέν τινας, ἐκ διαλειμμάτων δ᾿
<span class="lb" data-page="6.177" data-line="10" id="l6.177.10"></span>ἐχόντων τρίψεις· αἱ μὲν γὰρ συνεχεῖς τε καὶ σφοδραὶ τρίψεις
<span class="lb" data-page="6.177" data-line="11" id="l6.177.11"></span>ἴδιαι τῶν κατασκευαστικῶν γυμνασίων εἰσὶν, αἱ δὲ
<span class="lb" data-page="6.177" data-line="12" id="l6.177.12"></span>μήτε συνεχεῖς μήτε σφοδραὶ τῆς ἀποθεραπείας οἰκεῖαι.
<span class="lb" data-page="6.177" data-line="13" id="l6.177.13"></span>ὥστε πολλάκις μὲν ἐνανειλείσθω, πολλάκις δὲ καὶ ἀπωθείσθω,
<span class="lb" data-page="6.177" data-line="14" id="l6.177.14"></span>πολλάκις δὲ καὶ μεταβαλλέτω τὸν προσγυμναζόμενον
<span class="lb" data-page="6.177" data-line="15" id="l6.177.15"></span>ἐν τούτῳ τῷ καιρῷ. πολλάκις δὲ καὶ κατὰ νῶτον γιγνόμενος
<span class="lb" data-page="6.177" data-line="16" id="l6.177.16"></span>αὐτὸς, ἑκάτερον ἐν μέρει τῶν σκελῶν περιπλέκων τῷ
<span class="lb" data-page="6.177" data-line="17" id="l6.177.17"></span>γυμναστῇ μετ᾿ ἐντάσεώς τινος οὐκ ἠπειγμένης, ὑφ᾿ ἑτέρων
<span class="lb" data-page="6.177" data-line="18" id="l6.177.18"></span>εὐκαίρως ἐπαφωμένων τριβέσθω· οὕτω γὰρ ἂν καὶ μάλιστα
<span class="pb" data-page="6.178" id="p6.178"></span>
<span class="lb" data-page="6.178" data-line="1" id="l6.178.1"></span>διαφυλάττοι τε τὴν ἐν τοῖς γυμνασίοις ηὐξημένην θερμότητα,
<span class="lb" data-page="6.178" data-line="2" id="l6.178.2"></span>καὶ συνεκκρίνοι ταῖς ἰδίαις ἐντάσεσί τε καὶ κινήσεσι
<span class="lb" data-page="6.178" data-line="3" id="l6.178.3"></span>τὰ περιττώματα· πρὸς ὃ καὶ ἡ τοῦ πνεύματος κατάληψις
<span class="lb" data-page="6.178" data-line="4" id="l6.178.4"></span>οὐκ ὀλίγον μοι ἔοικεν ἐπιβοηθεῖν, ἐνωθούμενον
<span class="lb" data-page="6.178" data-line="5" id="l6.178.5"></span>γὰρ τοῦτο πανταχόθεν εἰς τοὺς λεπτοὺς πόρους ἀναγκάζεται
<span class="lb" data-page="6.178" data-line="6" id="l6.178.6"></span>καταδύεσθαι, καὶ ἢν ἐπὶ πλέον θλίβηταί τε καὶ
<span class="lb" data-page="6.178" data-line="7" id="l6.178.7"></span>προωθῆται, πάντας αὐτοὺς διεξέρχεται, συναποφέρον αὑτῷ
<span class="lb" data-page="6.178" data-line="8" id="l6.178.8"></span>τι καὶ τῶν λελεπτυσμένων περιττωμάτων. οὕτω γέ τοι καὶ
<span class="lb" data-page="6.178" data-line="9" id="l6.178.9"></span>τρήματα πολλάκις ὀργάνων λεπτὰ τοὺς δημιουργοὺς ἔστιν
<span class="lb" data-page="6.178" data-line="10" id="l6.178.10"></span>ἰδεῖν ἐκκαθαίροντας ἐμφυσήσει σφοδροτέρου πνεύματος.
<span class="lb" data-page="6.178" data-line="11" id="l6.178.11"></span>εἰς ὅσον γὰρ τοῦτο φέρεται πρόσω βιαίως ἐπαναγκαζόμενον,
<span class="lb" data-page="6.178" data-line="12" id="l6.178.12"></span>εἰς τοσοῦτον τὰ μὲν ὠθεῖται παρ᾿ αὐτοῦ, τὰ δὲ παρασύρεται
<span class="lb" data-page="6.178" data-line="13" id="l6.178.13"></span>διεξελθεῖν ἐφιέμενα τὴν ὁδὸν ἅπασαν· <span class="milestone ed2page" data-n="6.98" data-unit="ed2page" id="ed2page.6.98"></span>ὠθεῖται
<span class="lb" data-page="6.178" data-line="14" id="l6.178.14"></span>μὲν τὰ πρόσω, παρασύρεται δὲ τὰ πλάγια, τῇ ῥύμῃ τῆς
<span class="lb" data-page="6.178" data-line="15" id="l6.178.15"></span>φορᾶς ἄμφω βιαζόμενα. καὶ τοίνυν καὶ τῶν γυμνασίων
<span class="lb" data-page="6.178" data-line="16" id="l6.178.16"></span>αὐτῶν μεταξὺ παραλαμβάνουσιν οἱ ἄριστοι γυμνασταὶ κατάληψιν
<span class="lb" data-page="6.178" data-line="17" id="l6.178.17"></span>πνεύματος, ὥσπερ γε καὶ τὴν προειρημένην ἀποθεραπευτικὴν
<span class="pb" data-page="6.179" id="p6.179"></span>
<span class="lb" data-page="6.179" data-line="1" id="l6.179.1"></span>τρίψιν, ἅμα μὲν ἀναπαυόντες, ὅταν ἄρχωνται
<span class="lb" data-page="6.179" data-line="2" id="l6.179.2"></span>κάμνειν, ἅμα δὲ διακαθαίροντες κατὰ βραχὺ τοὺς πόρους,
<span class="lb" data-page="6.179" data-line="3" id="l6.179.3"></span>ἵν᾿ εὔπνουν τε ἅμα καὶ καθαρὸν ᾖ τὸ σῶμα πρὸς τοὺς
<span class="lb" data-page="6.179" data-line="4" id="l6.179.4"></span>ἑξῆς πόνους, ὡς κίνδυνός γε, μηδενὸς τοιούτου προνοηθέντος,
<span class="lb" data-page="6.179" data-line="5" id="l6.179.5"></span>τὸν γυμναστὴν ἐμφράξαι μᾶλλον ἢ καθᾶραι τοὺς πόρους.
<span class="lb" data-page="6.179" data-line="6" id="l6.179.6"></span>αἱ γάρ τοι σφοδρόταται φοραὶ τῶν ὑλῶν τὰ ἐναντία
<span class="lb" data-page="6.179" data-line="7" id="l6.179.7"></span>πεφύκασιν ἐργάζεσθαι, κατὰ διαφέροντας καιροὺς καὶ τρόπους
<span class="lb" data-page="6.179" data-line="8" id="l6.179.8"></span>ἐνεργούμεναι· ἐμφράξεις μὲν, ὅταν ἀθρόον τε ἅμα
<span class="lb" data-page="6.179" data-line="9" id="l6.179.9"></span>καὶ παχὺ καὶ πολὺ τὸ φερόμενον ᾖ, καθάρσεις δὲ, ἐπειδὰν
<span class="lb" data-page="6.179" data-line="10" id="l6.179.10"></span>ὀλίγον τε καὶ λεπτομερὲς ὑπάρχον μὴ πάνυ κατεπείγηταί
<span class="lb" data-page="6.179" data-line="11" id="l6.179.11"></span>τε καὶ καταναγκάζηται πᾶν ἀθρόως ἐκκενοῦσθαι. φαίνεται
<span class="lb" data-page="6.179" data-line="12" id="l6.179.12"></span>γὰρ οὕτω ταῦτα γινόμενα κατά τε τῶν ἐκτὸς ἁπάντων ὀργάνων
<span class="lb" data-page="6.179" data-line="13" id="l6.179.13"></span>τε καὶ πλοκάμων. ἀποπλύνεται γὰρ τοι καὶ ἀποῤῥύπτεται
<span class="lb" data-page="6.179" data-line="14" id="l6.179.14"></span>τὸ περιττὸν ἅπαν ἐξ αὐτῶν, οὐχ ὅταν, ὑπεξιόντων
<span class="lb" data-page="6.179" data-line="15" id="l6.179.15"></span>ἔτι τῶν προτέρων, ἕτερα βιαίως ἐπιφέρηται, (κίνδυνος γὰρ
<span class="lb" data-page="6.179" data-line="16" id="l6.179.16"></span>ἐν τῷδε, σφηνωθέντα καὶ διαιρεθέντα πρὸς ἄλληλα τὰ
<span class="lb" data-page="6.179" data-line="17" id="l6.179.17"></span>διερχόμενα φράξαι τὴν ὁδὸν,) ἀλλ᾿ ὅταν, τῶν προτέρων
<span class="lb" data-page="6.179" data-line="18" id="l6.179.18"></span>ἤδη κεκενωμένων, αὖθις ἕτερα κενωθῇ. καὶ τίς δὲ περὶ
<span class="pb" data-page="6.180" id="p6.180"></span>
<span class="lb" data-page="6.180" data-line="1" id="l6.180.1"></span>τῶν μικροτέρων πόρων θαυμάσειεν, ὅπου γε καὶ τῶν
<span class="lb" data-page="6.180" data-line="2" id="l6.180.2"></span>θεάτρων ἀθρόως ἐξιόντες πολλοὶ κατὰ τὰς διεξόδους ἴσχονται;
<span class="lb" data-page="6.180" data-line="3" id="l6.180.3"></span>διὰ ταῦτα μὲν δὴ καὶ τοὺς ἐν μέσοις τοῖς πόνοις
<span class="lb" data-page="6.180" data-line="4" id="l6.180.4"></span>ἀποθεραπείᾳ χρωμένους ἐπαινῶ, καὶ μάλιστα ἐπὶ τῶν τοὺς
<span class="lb" data-page="6.180" data-line="5" id="l6.180.5"></span>βαρεῖς καλουμένους ἄθλους ἀσκούντων. ἀλλὰ περὶ μὲν τούτων
<span class="lb" data-page="6.180" data-line="6" id="l6.180.6"></span>αὖθις· ὁ δὲ νῦν ἡμῖν ὑποκείμενος ἄνθρωπος οὐκ ἀθλητικὴν
<span class="lb" data-page="6.180" data-line="7" id="l6.180.7"></span>εὐεξίαν, ἀλλ᾿ ἁπλῶς ὑγίειαν ἔχει τὸν σκοπόν. οὔτ᾿
<span class="lb" data-page="6.180" data-line="8" id="l6.180.8"></span>οὖν πολλῶν αὐτῷ χρεία γυμνασίων ἐστὶν, οὔτε πρὸς ἀνάγκην
<span class="lb" data-page="6.180" data-line="9" id="l6.180.9"></span>ἐδωδῆς, ἀλλ᾿ οὐδὲ πλήθους κρεῶν χοιρείων, οὐδ᾿ ἄρτων
<span class="lb" data-page="6.180" data-line="10" id="l6.180.10"></span>τοιούτων, οἵους ἐσθίουσιν αἱ βαρεῖς ἀθληταί. <span class="milestone ed1page" data-n="4.247" data-unit="ed1page" id="ed1page.4.247"></span>διὰ
<span class="lb" data-page="6.180" data-line="11" id="l6.180.11"></span>ταῦτ᾿ οὖν ἅπαντα τῷ μὲν οὐδεὶς κίνδυνος ἐμφραχθῆναι τοὺς
<span class="lb" data-page="6.180" data-line="12" id="l6.180.12"></span>πόρους, εἰ καλῶς προκατεσκευάσαντο, τουτέστι ἐπιτηδείῳ τε
<span class="lb" data-page="6.180" data-line="13" id="l6.180.13"></span>τρίψει καὶ πόνοις ἐξ ὀλίγου τε καὶ κατὰ βραχὺ προϊοῦσι·
<span class="lb" data-page="6.180" data-line="14" id="l6.180.14"></span>ἀθλητῇ δὲ βαρεῖ κίνδυνός ἐστι διά τε τὴν ποιότητα καὶ
<span class="lb" data-page="6.180" data-line="15" id="l6.180.15"></span>τὸ πλῆθος τῶν ἐδεσμάτων, εἰ μὴ πάντα γίγνοιτο καλῶς,
<span class="lb" data-page="6.180" data-line="16" id="l6.180.16"></span>ἐμφραχθῆναι μᾶλλον ἐν τοῖς γυμνασίοις ἢ καθαρθῆναι
<span class="lb" data-page="6.180" data-line="17" id="l6.180.17"></span>τοὺς πόρους.
</p>
          </article>

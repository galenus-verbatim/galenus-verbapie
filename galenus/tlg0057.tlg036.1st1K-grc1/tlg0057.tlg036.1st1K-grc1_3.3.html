<article xmlns="http://www.w3.org/1999/xhtml" id="urn:cts:greekLit:tlg0057.tlg036.1st1K-grc1:3.3">
<span class="pb page1" data-page="6.181" id="p6.181"></span>
<span class="milestone ed1page page1" data-n="4.247" data-unit="ed1page" id="ed1page.4.247"></span>
<span class="milestone ed2page page1" data-n="6.98" data-unit="ed2page" id="ed2page.6.98"></span>
            <p>
<span class="lb" data-page="6.181" data-line="1" id="l6.181.1"></span>Ἅλις μὲν ἤδη μοι τῶν περὶ τῆς ἀποθεραπείας
<span class="lb" data-page="6.181" data-line="2" id="l6.181.2"></span>λόγων. ἴωμεν δ᾿ ἑξῆς ἐπὶ τὰ λουτρὰ, τοσοῦτο γοῦν
<span class="lb" data-page="6.181" data-line="3" id="l6.181.3"></span>μόνον εἰπόντες ὑπὲρ τῶν προκειμένων, ὡς, ὅς τις ἂν ἐλάττοσιν
<span class="lb" data-page="6.181" data-line="4" id="l6.181.4"></span>ἔπεσιν ἑρμηνεύσῃ ταῦτα, μακρολογίαν ἡμῖν ἐγκαλείτω.
<span class="lb" data-page="6.181" data-line="5" id="l6.181.5"></span>εἰ δὲ τῶν ἀναγκαίων τι θεωρημάτων ἢ τῶν ταῦτα πιστουμένων
<span class="lb" data-page="6.181" data-line="6" id="l6.181.6"></span>ἀποδείξεων ὑπερβάς τινας βραχὺν ἡγοῖτο πεποιηκέναι
<span class="lb" data-page="6.181" data-line="7" id="l6.181.7"></span>τὸν λόγον, οὐκ ἀγάλλεσθαι προσῆκεν, ἀλλ᾿ αἰσχύνεσθαι
<span class="lb" data-page="6.181" data-line="8" id="l6.181.8"></span>μᾶλλον αὐτῷ ταῖς τοιαύταις βραχυλογίαις. ἐγὼ δὲ, καίτοι
<span class="lb" data-page="6.181" data-line="9" id="l6.181.9"></span>βιβλίον ὅλον ὑπὲρ τῆς καλουμένης ἀποθεραπείας γράψαι
<span class="lb" data-page="6.181" data-line="10" id="l6.181.10"></span>δυνάμενος, οὐκ ἐδικαίωσα ποιεῖν οὕτως, συντέμνειν ὅτι μάλιστα
<span class="lb" data-page="6.181" data-line="11" id="l6.181.11"></span>τὸ μῆκος τῆσδε τῆς πραγματείας προῃρημένος. εἰ γὰρ
<span class="lb" data-page="6.181" data-line="12" id="l6.181.12"></span>ἐπὶ τὸ διελέγχειν ὅσα κακῶς εἴρηται τοῖς πλείστοις ἐτραπόμην,
<span class="lb" data-page="6.181" data-line="13" id="l6.181.13"></span>οὐ μικρὰν, οὐδὲ φαύλην ὕλην εἰς μῆκος λόγου ἔσχον
<span class="lb" data-page="6.181" data-line="14" id="l6.181.14"></span>ἄν· <span class="milestone ed2page" data-n="6.99" data-unit="ed2page" id="ed2page.6.99"></span>ἀλλ᾿ ἐξ ὧν ἀπέδειξα, νομίζω τοῖς ἔχουσι νοῦν
<span class="lb" data-page="6.181" data-line="15" id="l6.181.15"></span>ἁπάσας τῆς ἀντιλογίας τὰς ἀφορμὰς παρασχέσθαι. λέγοντος
<span class="lb" data-page="6.181" data-line="16" id="l6.181.16"></span>γοῦν Ἀσκληπιάδου, τὴν κατάληψιν τοῦ πνεύματος ἐμπιπλάναι
<span class="lb" data-page="6.181" data-line="17" id="l6.181.17"></span>τὴν κεφαλὴν, ἐξ ὧν ἐγὼ διωρισάμην ὀλίγον ἔμπροσθεν,
<span class="pb" data-page="6.182" id="p6.182"></span>
<span class="lb" data-page="6.182" data-line="1" id="l6.182.1"></span>ἐπιδεικνὺς αὐτῆς τὰς διαφορὰς, ἔνεστι τῷ βουλομένῳ τὴν
<span class="lb" data-page="6.182" data-line="2" id="l6.182.2"></span>πρὸς αὐτὸν ἀντιλογίαν ποιεῖσθαι. οὕτω δὲ καὶ κατὰ τὸ
<span class="lb" data-page="6.182" data-line="3" id="l6.182.3"></span>δεύτερον βιβλίον ἐξῆν δή που κᾀμοὶ τὰ κατὰ μέρος
<span class="lb" data-page="6.182" data-line="4" id="l6.182.4"></span>ἅπαντα γυμνάσια διηγουμένῳ μηκῦναι τὸν λόγον, ὥσπερ
<span class="lb" data-page="6.182" data-line="5" id="l6.182.5"></span>ἄλλοι τέ τινες ἐποίησαν ὅ τε κάλλιστα μεταχειρισάμενος ὅλην
<span class="lb" data-page="6.182" data-line="6" id="l6.182.6"></span>τὴν πραγματείαν Θέων ὁ Ἀλεξανδρεύς· τέτταρα γὰρ οὗτος
<span class="lb" data-page="6.182" data-line="7" id="l6.182.7"></span>ἔγραψε βιβλία περὶ τῶν κατὰ μέρος γυμνασίων. ἅπαντα
<span class="lb" data-page="6.182" data-line="8" id="l6.182.8"></span>κᾀμοὶ λέγειν ἐξῆν, ἄμεινόν γε ἑρμηνεύειν ἐκείνου δυναμένῳ,
<span class="lb" data-page="6.182" data-line="9" id="l6.182.9"></span>καὶ προσέτι καὶ ἄλλων πολλῶν μνημονεύειν γυμνασίων
<span class="lb" data-page="6.182" data-line="10" id="l6.182.10"></span>ἔργοις κοινῶν. ἐκεῖνος μὲν γὰρ, ὡς ἂν ἀθλητὰς μάλιστα
<span class="lb" data-page="6.182" data-line="11" id="l6.182.11"></span>γυμνάζειν ἔργον πεποιημένος, ἐν τοῖς ἐπ᾿ ἐκείνων
<span class="lb" data-page="6.182" data-line="12" id="l6.182.12"></span>ἐπλεόνασε γυμνασίοις· ἔξεστι δὲ τῷ βουλομένῳ περὶ πάντων
<span class="lb" data-page="6.182" data-line="13" id="l6.182.13"></span>τῶν κατὰ πάσας τὰς τέχνας διεξέρχεσθαι. ταῦτα μὲν
<span class="lb" data-page="6.182" data-line="14" id="l6.182.14"></span>οὖν μοι λελέχθω πρὸς τοὺς ἀγανακτήσοντας τῷ μήκει τῆς
<span class="lb" data-page="6.182" data-line="15" id="l6.182.15"></span>πραγματείας.
</p>
          </article>

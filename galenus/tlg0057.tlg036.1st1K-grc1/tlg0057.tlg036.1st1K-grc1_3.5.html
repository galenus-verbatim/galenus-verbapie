<article xmlns="http://www.w3.org/1999/xhtml" id="urn:cts:greekLit:tlg0057.tlg036.1st1K-grc1:3.5">
<span class="pb page1" data-page="6.189" id="p6.189"></span>
<span class="milestone ed1page page1" data-n="4.248" data-unit="ed1page" id="ed1page.4.248"></span>
<span class="milestone ed2page page1" data-n="6.101" data-unit="ed2page" id="ed2page.6.101"></span>
            <p>
<span class="lb" data-page="6.189" data-line="12" id="l6.189.12"></span>Τὰς δὲ τῶν παρεμπιπτόντων ἁμαρτημάτων
<span class="lb" data-page="6.189" data-line="13" id="l6.189.13"></span>ἐπανορθώσεις ὅπως ἄν τις κάλλιστα ποιοῖτο, διελθεῖν ἤδη
<span class="lb" data-page="6.189" data-line="14" id="l6.189.14"></span>καιρός· εἰ γὰρ ὅτι μάλιστα τὴν κατασκευὴν τοῦ σώματος
<span class="lb" data-page="6.189" data-line="15" id="l6.189.15"></span>ἄμεμπτον ἔχοι τις, ἀπηλλαγμένος τε εἴη τῶν κατὰ τὸν βίον
<span class="lb" data-page="6.189" data-line="16" id="l6.189.16"></span>ἁπάντων πραγμάτων, καὶ ἑαυτῷ μόνῳ ζῶν, ἀλλὰ τό γε μηδέποτ᾿
<span class="lb" data-page="6.189" data-line="17" id="l6.189.17"></span>ἁμαρτάνειν μηδὲν ἢ αὐτὸν ἢ τὸν ἐπιστάτην αὐτοῦ
<span class="lb" data-page="6.189" data-line="18" id="l6.189.18"></span>παντάπασιν ἀδύνατον. εἰκὸς τοίνυν ἐστὶ πρῶτόν τε καὶ μάλιστα
<span class="pb" data-page="6.190" id="p6.190"></span>
<span class="lb" data-page="6.190" data-line="1" id="l6.190.1"></span>καὶ συνεχέστατα περιπίπτειν ἁμαρτήμασι νεανίσκον
<span class="lb" data-page="6.190" data-line="2" id="l6.190.2"></span>γυμναστικὸν, οἷον ὁ κόπος ἐστίν· ὑπὲρ οὗ πολλάκις μὲν
<span class="lb" data-page="6.190" data-line="3" id="l6.190.3"></span>ἤδη πολλοῖς, οὐκ ἰατροῖς μόνον ἢ γυμνασταῖς, ἀλλὰ καὶ
<span class="lb" data-page="6.190" data-line="4" id="l6.190.4"></span>φιλοσόφοις εἴρηται, ὥσπερ καὶ Θεοφράστῳ βιβλίον ὅλον
<span class="lb" data-page="6.190" data-line="5" id="l6.190.5"></span>ὑπὲρ αὐτοῦ γράψαντι. ἐγὼ δὲ κᾀνταῦθα μήκους φειδόμενος,
<span class="lb" data-page="6.190" data-line="6" id="l6.190.6"></span>ἃ μὲν εἴρηται κακῶς ὑπὲρ αὐτοῦ τισιν, ὑπερβῆναι διέγνωκα,
<span class="lb" data-page="6.190" data-line="7" id="l6.190.7"></span>τὰ δ᾿ ἀναγκαιότατα τοῖς ὑγιεινοῖς ἅμα ταῖς οἰκείαις
<span class="lb" data-page="6.190" data-line="8" id="l6.190.8"></span>ἀποδείξεσι διελθεῖν. καὶ πρῶτόν γε περὶ τῆς ἐννοίας
<span class="lb" data-page="6.190" data-line="9" id="l6.190.9"></span>αὐτοῦ· δίκαιον γὰρ ἀπὸ ταύτης ἀρξαμένους οὕτως ἐπὶ τὴν
<span class="lb" data-page="6.190" data-line="10" id="l6.190.10"></span>οὐσίαν μεταβῆναι. ἔννοιαν δ᾿ ἔχουσι κόπου τινὲς μὲν ἐν τῷ
<span class="lb" data-page="6.190" data-line="11" id="l6.190.11"></span>πεπρῆσθαί τε καὶ τετάσθαι δοκεῖν ἤτοι πάντα τὰ μέλη τοῦ
<span class="lb" data-page="6.190" data-line="12" id="l6.190.12"></span>σώματος, ἢ τὰ πονήσαντα μόνον· τινὲς δ᾿ ἐν τῷ δυσχερῆ
<span class="lb" data-page="6.190" data-line="13" id="l6.190.13"></span>τινα καὶ ἀνιαρὰν αἴσθησιν ἑαυτῶν κατὰ τὰς κινήσεις λαμβάνειν,
<span class="lb" data-page="6.190" data-line="14" id="l6.190.14"></span>ἥν τινες μὲν ἄῤῥητον ἔφασαν, ἔνιοι δὲ ἑλκώδη
<span class="lb" data-page="6.190" data-line="15" id="l6.190.15"></span>προσηγόρευσαν· ἄλλοι δέ τινες, ὅταν ὡς τεθλασμένων τε
<span class="lb" data-page="6.190" data-line="16" id="l6.190.16"></span>καὶ φλεγμαινομένων αἰσθανώμεθα τῶν μελῶν. εἰσὶν μὲν οἳ
<span class="lb" data-page="6.190" data-line="17" id="l6.190.17"></span>καὶ μιγνύουσιν ἀλλήλαις τὰς ἁπλᾶς ταύτας διαθέσεις, τήν
<span class="pb" data-page="6.191" id="p6.191"></span>
<span class="lb" data-page="6.191" data-line="1" id="l6.191.1"></span>τε τῆς τάσεως καὶ τὴν ἑλκώδη καὶ τὴν φλεγμονώδη·
<span class="lb" data-page="6.191" data-line="2" id="l6.191.2"></span>τινὲς δὲ δύο μιγνύουσιν ἐξ αὐτῶν, ἤτοι τὴν ἑλκώδη τῇ
<span class="lb" data-page="6.191" data-line="3" id="l6.191.3"></span>μετὰ τάσεως, ἢ τὴν φλεγμονώδη μεθ᾿ ἑκατέρας αὐτῶν ἀνὰ
<span class="lb" data-page="6.191" data-line="4" id="l6.191.4"></span>μέρος. ὥσθ᾿ ἑπτὰ τὰς πάσας γίγνεσθαι δόξας περὶ τῆς
<span class="lb" data-page="6.191" data-line="5" id="l6.191.5"></span>κατὰ τὸν κόπον ἐννοίας, ἐκ μέρους μέν τινος ἁπάσας ἀληθεῖς,
<span class="lb" data-page="6.191" data-line="6" id="l6.191.6"></span>τὸ σύμπαν δὲ οὐχ ἁπλῶς. <span class="milestone ed2page" data-n="6.102" data-unit="ed2page" id="ed2page.6.102"></span>ἐάν τε γὰρ ἑλκώδης
<span class="lb" data-page="6.191" data-line="7" id="l6.191.7"></span>αἴσθησις γίγνηται κινουμένοις, ἐάν τε φλεγμονώδης, ἐάν τ᾿
<span class="lb" data-page="6.191" data-line="8" id="l6.191.8"></span>ἐμπίπρασθαι καὶ τείνεσθαι δοκῶσιν, ἐάν τε κατὰ συζυγίαν
<span class="lb" data-page="6.191" data-line="9" id="l6.191.9"></span>τινὰ τούτων, ἄν θ᾿ ὁμοῦ συνέλθῃ τὰ πάντα, κόπος ὀνομάζεται
<span class="lb" data-page="6.191" data-line="10" id="l6.191.10"></span>τῶν εἰρημένων διαθέσεων ἑκάστη. ὥστ᾿ εἶναι διαφορὰς
<span class="lb" data-page="6.191" data-line="11" id="l6.191.11"></span>ἑπτὰ τὰς συμπάσας τῶν κόπων· ἁπλᾶς μὲν τρεῖς,
<span class="lb" data-page="6.191" data-line="12" id="l6.191.12"></span>συνθέτους δὲ τέτταρας. ἐπανορθώσεις δὲ τῶν οὕτως ἐχόντων
<span class="lb" data-page="6.191" data-line="13" id="l6.191.13"></span>σωμάτων, αἱ μέν τινες ἴδιαι καθ᾿ ἑκάστην εἰσὶ διάθεσιν,
<span class="lb" data-page="6.191" data-line="14" id="l6.191.14"></span>αἱ δέ τινες ἁπασῶν κοιναί. λεχθήσεται δ᾿ ἑξῆς ὑπὲρ
<span class="lb" data-page="6.191" data-line="15" id="l6.191.15"></span>αὐτῶν, ἐὰν πρότερον ὑπὲρ τῆς παρακειμένης τοῖς κόποις
<span class="lb" data-page="6.191" data-line="16" id="l6.191.16"></span>διαθέσεως εἴπωμεν, ἣν ἐξαπατώμενοί τινες ὀνομάζουσι κόπον.
<span class="lb" data-page="6.191" data-line="17" id="l6.191.17"></span>ὁποία δ᾿ ἐστὶν αὕτη, καὶ τίνα κέκτηται γνωρίσματα,
<span class="lb" data-page="6.191" data-line="18" id="l6.191.18"></span>δηλωθήσεται σαφέστερον, ἂν τὴν οὐσίαν ἑκάστης τῶν κοπωδῶν
<span class="pb" data-page="6.192" id="p6.192"></span>
<span class="lb" data-page="6.192" data-line="1" id="l6.192.1"></span>διαθέσεων εὕρωμεν. ἄχρι μὲν γὰρ τοῦδε τὰ συμπτώματα
<span class="lb" data-page="6.192" data-line="2" id="l6.192.2"></span>μόνον εἴρηται, καὶ γὰρ τὸ πεπρῆσθαί τε καὶ τείνεσθαι
<span class="lb" data-page="6.192" data-line="3" id="l6.192.3"></span>δοκεῖν τὰ μόρια, καὶ τῷ κινουμένῳ ἤτοι φλεγμονώδη τινὰ
<span class="lb" data-page="6.192" data-line="4" id="l6.192.4"></span>ἢ ἑλκώδη γίγνεσθαι τὴν αἴσθησιν, οὐδὲ διαθέσεις εἰσὶν, ἀλλὰ
<span class="lb" data-page="6.192" data-line="5" id="l6.192.5"></span>συμπτώματα. διαθέσεις δέ γε τῶν σωμάτων αὐτῶν, ἐφ᾿ οἷς
<span class="lb" data-page="6.192" data-line="6" id="l6.192.6"></span>εἴωθε τὰ τοιαῦτα συμπίπτειν, ἁπλαῖ μὲν τρεῖς, σύνθετοι
<span class="lb" data-page="6.192" data-line="7" id="l6.192.7"></span>δὲ τέσσαρες. ἡ μὲν οὖν ἑλκώδης διάθεσις ἐπὶ πλήθει γίνεται
<span class="lb" data-page="6.192" data-line="8" id="l6.192.8"></span>περιττωμάτων λεπτῶν τε ἅμα καὶ δριμέων, ἅπερ ἐν
<span class="lb" data-page="6.192" data-line="9" id="l6.192.9"></span>τῷ γυμνάζεσθαι γεννᾶται κατὰ διττὴν αἰτίαν, ἤτοι τῶν παχυτέρων
<span class="lb" data-page="6.192" data-line="10" id="l6.192.10"></span>περιττωμάτων χυθέντων τε καὶ λεπτυνθέντων, οὐχ
<span class="lb" data-page="6.192" data-line="11" id="l6.192.11"></span>ἁπάντων δὲ ἐκκριθέντων, ἢ τακείσης τινὸς ἤτοι πιμελῆς,
<span class="lb" data-page="6.192" data-line="12" id="l6.192.12"></span>ἢ σαρκὸς ἁπαλῆς. ἀνάγκη γὰρ ὑπὸ τῶν τοιούτων ὑγρῶν,
<span class="lb" data-page="6.192" data-line="13" id="l6.192.13"></span>λεπτῶν καὶ δριμέων ὑπαρχόντων, κεντεῖσθαί τε καὶ οἷον τιτρώσκεσθαι
<span class="lb" data-page="6.192" data-line="14" id="l6.192.14"></span>τό τε δέρμα καὶ τὰς σάρκας, ὥστε καὶ φρίκην
<span class="lb" data-page="6.192" data-line="15" id="l6.192.15"></span>ἐνίοτε γίνεσθαι, καί τι καὶ ῥίγους, ὅταν ἰσχυρῶς ᾖ δριμέα
<span class="lb" data-page="6.192" data-line="16" id="l6.192.16"></span>τε ἅμα καὶ πολλά. τοιοῦτος μὲν δή τις ὁ οἷον ἑλκώδης
<span class="lb" data-page="6.192" data-line="17" id="l6.192.17"></span>κόπος. ἐν ᾧ δὲ τείνεσθαι δοκεῖ τὰ μόρια μόνον, ἑλκώδης
<span class="lb" data-page="6.192" data-line="18" id="l6.192.18"></span>δ᾿ οὐκ ἔστιν αἴσθησις, ἐν τῷδε τῷ κόπῳ περίττωμα
<span class="pb" data-page="6.193" id="p6.193"></span>
<span class="lb" data-page="6.193" data-line="1" id="l6.193.1"></span>μὲν οὐδὲν, ὅ τι καὶ ἄξιον λόγου, περιέχεται τοῖς σώμασι, κατὰ
<span class="lb" data-page="6.193" data-line="2" id="l6.193.2"></span>δὲ τοὺς μῦς καὶ τὰ νεῦρα διάθεσίς τις ἐπὶ ταῖς σφοδροτέραις
<span class="lb" data-page="6.193" data-line="3" id="l6.193.3"></span>ἐντάσεσιν, ἃς ἐποιήσαντο κατὰ τὰ γυμνάσια, συνίσταται
<span class="lb" data-page="6.193" data-line="4" id="l6.193.4"></span>τοῦ ποιήσαντος αἰτίου τὴν δύναμιν ἐνδεικνυμένη.
<span class="lb" data-page="6.193" data-line="5" id="l6.193.5"></span>συμβαίνει γὰρ ταῖς σφοδροτέραις ἐντάσεσιν, ἁπάσας μὲν τῶν
<span class="lb" data-page="6.193" data-line="6" id="l6.193.6"></span>μυῶν τείνεσθαι τὰς ἶνας, οὐχ ὁμοίως δὲ ἁπάσας κάμνειν,
<span class="lb" data-page="6.193" data-line="7" id="l6.193.7"></span>ἀλλ᾿ ὅσαι μάλιστα κατὰ τὴν εὐθύτητα τῆς τάσεώς εἰσιν·
<span class="lb" data-page="6.193" data-line="8" id="l6.193.8"></span>ὡς ὅσαι γε λοξότεραί πως ὑπάρχουσιν, ἧττον εὐθύνονται
<span class="lb" data-page="6.193" data-line="9" id="l6.193.9"></span>τεινόμεναι. ὥστε ταύταις μὲν οὐδεὶς ἐφεδρεύει κίνδυνος,
<span class="lb" data-page="6.193" data-line="10" id="l6.193.10"></span>ἐν δὲ ταῖς ἐπὶ πλέον ἐκτεινομέναις, ὡς ἐγγὺς ἥκειν τοῦ διασπασθῆναι,
<span class="lb" data-page="6.193" data-line="11" id="l6.193.11"></span>καταλείπεταί τις διάθεσις ὁμοία τῇ κατὰ τὰς
<span class="lb" data-page="6.193" data-line="12" id="l6.193.12"></span>ἐνεργείας ἐγγινομένῃ· τείνεσθαι γὰρ ἔτι δοκοῦσι, κᾂν μηκέτι
<span class="lb" data-page="6.193" data-line="13" id="l6.193.13"></span>τείνωνται. ἡ δὲ δὴ τρίτη τοῦ κόπου διαφορὰ, καθ᾿ ἣν
<span class="lb" data-page="6.193" data-line="14" id="l6.193.14"></span>ὥσπερ τεθλασμένων ἢ φλεγμαινόντων αἰσθανόμεθα τῶν
<span class="lb" data-page="6.193" data-line="15" id="l6.193.15"></span>μορίων, τηνικαῦτα μάλιστα συμπίπτειν εἴωθεν, ὅταν ἐκθερμανθέντες
<span class="lb" data-page="6.193" data-line="16" id="l6.193.16"></span>ἱκανῶς οἱ μύες ἐπισπάσωνταί<span class="milestone ed1page" data-n="4.249" data-unit="ed1page" id="ed1page.4.249"></span> τι τῶν περικεχυμένων
<span class="lb" data-page="6.193" data-line="17" id="l6.193.17"></span>ἑαυτοῖς περιττωμάτων. εἰ δὲ καὶ περὶ τοὺς τένοντάς
<span class="lb" data-page="6.193" data-line="18" id="l6.193.18"></span>τε καὶ νεῦρα τὴν αὐτὴν γενέσθαι διάθεσιν συμβαίνει,
<span class="pb" data-page="6.194" id="p6.194"></span>
<span class="lb" data-page="6.194" data-line="1" id="l6.194.1"></span>ὀστοκόπον ὀνομάζουσι τὸ πάθημα, τῷ βυθίῳ τῆς αἰσθήσεως
<span class="lb" data-page="6.194" data-line="2" id="l6.194.2"></span>ἐπὶ τὰ διὰ βάθους κείμενα μόρια τοὔνομα φέροντες.
<span class="lb" data-page="6.194" data-line="3" id="l6.194.3"></span>ἐπιπολῆς μὲν γὰρ τὸ δέρμα, δευτέραν δὲ ἔχουσι θέσεως
<span class="lb" data-page="6.194" data-line="4" id="l6.194.4"></span>τάξιν οἱ μύες, ἐν κύκλῳ τοῖς ὀστοῖς περικείμενοι, συμφυεῖς
<span class="lb" data-page="6.194" data-line="5" id="l6.194.5"></span>δὲ οἱ τένοντες ὑπάρχουσι τοῖς ὀστοῖς, ὥστ᾿ εὐλόγως, ὅταν
<span class="lb" data-page="6.194" data-line="6" id="l6.194.6"></span>οὗτοί τι τῶν εἰρημένων πάσχωσιν, ἐν τῷ βάθει τε καὶ περὶ
<span class="lb" data-page="6.194" data-line="7" id="l6.194.7"></span>τοῖς ὀστοῖς αὐτοῖς ἡ διάθεσις εἶναι δοκεῖ. αὗται μὲν αἱ
<span class="lb" data-page="6.194" data-line="8" id="l6.194.8"></span>μόναι τρεῖς ἁπλαῖ τῶν κόπων εἰσὶ διαφοραί· σύνθετοι δ᾿
<span class="lb" data-page="6.194" data-line="9" id="l6.194.9"></span>ἐξ αὐτῶν, ὡς ἔμπροσθεν εἴρηται, τέτταρες, ὑπὲρ ὧν ἑξῆς
<span class="lb" data-page="6.194" data-line="10" id="l6.194.10"></span>ἐροῦμεν, ἐὰν πρότερον τὸν περὶ τῶν ἁπλῶν διέλθωμεν λόγον.
<span class="lb" data-page="6.194" data-line="11" id="l6.194.11"></span>ἔστι γὰρ δή τις καὶ ἄλλη διάθεσις ἐξαπατῶσά τινας,
<span class="lb" data-page="6.194" data-line="12" id="l6.194.12"></span>ὡς κόπος. <span class="milestone ed2page" data-n="6.103" data-unit="ed2page" id="ed2page.6.103"></span>ἡ μὲν γένεσις ἐν τῷ ξηρανθῆναι τοὺς μῦς
<span class="lb" data-page="6.194" data-line="13" id="l6.194.13"></span>περαιτέρω τοῦ προσήκοντος, ὥστε ἅπαν αὐχμηρὸν καὶ προσεσταλμένον
<span class="lb" data-page="6.194" data-line="14" id="l6.194.14"></span>φαίνεσθαι τὸ σῶμα, καὶ πρὸς τὰς κινήσεις ὀκνεῖν
<span class="lb" data-page="6.194" data-line="15" id="l6.194.15"></span>ἀτρέμα. ἀλλ᾿ οὐδὲν ὑπάρχει αὐτῷ τῶν ἔμπροσθεν εἰρημένων,
<span class="lb" data-page="6.194" data-line="16" id="l6.194.16"></span>οὔτε τὴν οἷον ἕλκους αἴσθησιν, ἢ τάσεως, οὔτε πολὺ
<span class="lb" data-page="6.194" data-line="17" id="l6.194.17"></span>μᾶλλον τὴν οἷον φλεγμονῆς. ἐναντιωτάτη γὰρ ἡ ὄψις
<span class="lb" data-page="6.194" data-line="18" id="l6.194.18"></span>τοῦ τε τοιούτου καὶ τῆς νῦν λεγομένης διαθέσεώς ἐστιν.
<span class="pb" data-page="6.195" id="p6.195"></span>
<span class="lb" data-page="6.195" data-line="1" id="l6.195.1"></span>αὕτη μὲν γὰρ αὐχμῶδες καὶ προσεσταλμένον ἀπεργάζεται
<span class="lb" data-page="6.195" data-line="2" id="l6.195.2"></span>τὸ σῶμα, ὁ δὲ φλεγμονώδης κόπος ἐν ὄγκῳ μείζονι καὶ
<span class="lb" data-page="6.195" data-line="3" id="l6.195.3"></span>αὐτοῦ τοῦ κατὰ φύσιν. ὥστ᾿ εἶναι τὰς πάσας τέτταρας
<span class="lb" data-page="6.195" data-line="4" id="l6.195.4"></span>ἁπλᾶς διαθέσεις, ἰδίας ἑκάστην ἐπανορθώσεως δεομένην.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg036.1st1K-grc1:3.6">
<span class="pb page1" data-page="6.195" id="p6.195"></span>
<span class="milestone ed1page page1" data-n="4.249" data-unit="ed1page" id="ed1page.4.249"></span>
<span class="milestone ed2page page1" data-n="6.103" data-unit="ed2page" id="ed2page.6.103"></span>
            <p>
<span class="lb" data-page="6.195" data-line="5" id="l6.195.5"></span>Ἀρκτέον. δ᾿ ἀπὸ τοῦ τὴν ἑλκώδη φέροντος
<span class="lb" data-page="6.195" data-line="6" id="l6.195.6"></span>αἴσθησιν, ὃν καὶ διὰ δριμύτητα περιττωμάτων ἐλέγομεν
<span class="lb" data-page="6.195" data-line="7" id="l6.195.7"></span>ἀνίστασθαι. οὗτος ὁ κόπος συμπίπτει μάλιστα τοῖς κακοχύμοις
<span class="lb" data-page="6.195" data-line="8" id="l6.195.8"></span>τε καὶ περιττωματικοῖς σώμασιν. ἐπιγίγνεται δὲ καὶ
<span class="lb" data-page="6.195" data-line="9" id="l6.195.9"></span>ταῖς ὑπογυίοις ἀπεψίαις, ὅταν ἤτοι γυμνάσωνται προπετέστερον,
<span class="lb" data-page="6.195" data-line="10" id="l6.195.10"></span>ἢ ἐν ἡλίῳ διατρίψωσιν. οὐ μὴν ἀδύνατόν γε αὐτὸν
<span class="lb" data-page="6.195" data-line="11" id="l6.195.11"></span>συστῆναί ποτε χωρὶς ἀπεψίας ἐν εὐχύμῳ σώματι δι᾿ ὑπερβολὴν
<span class="lb" data-page="6.195" data-line="12" id="l6.195.12"></span>ἄμετρον γυμνασίων. εἰώθασι δ᾿ αὐτὸν ὀξεῖαι καὶ
<span class="lb" data-page="6.195" data-line="13" id="l6.195.13"></span>πολλαὶ φέρειν κινήσεις. πυκνὸν δὲ καὶ φρικῶδες φαίνεται
<span class="lb" data-page="6.195" data-line="14" id="l6.195.14"></span>τῶν ἐν τούτῳ τῷ κόπῳ τὸ δέρμα, καὶ ὁμολογοῦσιν ἐν τῷ κινεῖσθαι
<span class="lb" data-page="6.195" data-line="15" id="l6.195.15"></span>καθάπερ ἕλκος ἀλγεῖν, οἱ μὲν τὸ δέρμα μόνον,
<span class="lb" data-page="6.195" data-line="16" id="l6.195.16"></span>οἱ δὲ καὶ τὰς ὑπ᾿ αὐτῷ σάρκας. ἡ δ᾿ ἴασις ἐξ ὑπεναντίοι
<span class="lb" data-page="6.195" data-line="17" id="l6.195.17"></span>τῇ διαθέσει· διαφορῆσαι γὰρ χρὴ τὰ περιττώματα, καὶ
<span class="pb" data-page="6.196" id="p6.196"></span>
<span class="lb" data-page="6.196" data-line="1" id="l6.196.1"></span>πέπανται τὸ πάθημα. διαφορηθήσεται δὲ τρίψει πολλῇ
<span class="lb" data-page="6.196" data-line="2" id="l6.196.2"></span>καὶ μαλακῇ σὺν ἐλαίῳ μηδεμίαν ἔχοντι στύψιν, ὁποῖον μάλιστ᾿
<span class="lb" data-page="6.196" data-line="3" id="l6.196.3"></span>ἐστὶ τὸ Σαβῖνον. ἐναντιώτατον δὲ τῇ διαθέσει τό
<span class="lb" data-page="6.196" data-line="4" id="l6.196.4"></span>τ᾿ ἐκ τῆς Ἱσπανίας, καὶ τὸ ἐκ τῆς Ἰβηρίας, ὅπερ Ἱσπανὸν
<span class="lb" data-page="6.196" data-line="5" id="l6.196.5"></span>ὀνομάζουσι, τό τε καλούμενον ὀμφάκινον ἢ ὠμοτριβὲς,
<span class="lb" data-page="6.196" data-line="6" id="l6.196.6"></span>ἑνὶ δὲ λόγῳ τὸ αὐστηρὸν ἅπαν οὐκ ἐπιτήδειον, ὡς ἔνεστί
<span class="lb" data-page="6.196" data-line="7" id="l6.196.7"></span>σοι γευομένῳ διαγινώσκειν τὴν δύναμιν αὐτῶν, κᾂν μὴ
<span class="lb" data-page="6.196" data-line="8" id="l6.196.8"></span>πρότερον ᾖς πεπειραμένος. οὕτω γοῦν καὶ ἡμεῖς ἐν Μακεδονίᾳ
<span class="lb" data-page="6.196" data-line="9" id="l6.196.9"></span>ποτὲ γευσάμενοι τοῦ κατὰ τὸν Αὐλῶνα τὸν περὶ τῷ
<span class="lb" data-page="6.196" data-line="10" id="l6.196.10"></span>Στρυμόνι γινομένου ἐλαίου τῆς αὐτῆς εἶναι δυνάμεως ἐγνωρίκαμεν
<span class="lb" data-page="6.196" data-line="11" id="l6.196.11"></span>αὐτὸ τῷ καλουμένῳ Ἱσπανῷ. καὶ μὲν δὴ καὶ τῶν
<span class="lb" data-page="6.196" data-line="12" id="l6.196.12"></span>ἄλλων ἐλαίων ἁπάντων οὕτω γνωρίσεις τὴν δύναμιν, ὅσα
<span class="lb" data-page="6.196" data-line="13" id="l6.196.13"></span>τε καταχρηστικῶς ὀνομάζεται, καὶ ὅσα σκευάζεται δι᾿ ἁλῶν,
<span class="lb" data-page="6.196" data-line="14" id="l6.196.14"></span>ἢ ῥιζῶν, ἢ βοτανῶν, ἢ βλαστῶν, ἢ φύλλων, ἢ καρπῶν.
<span class="lb" data-page="6.196" data-line="15" id="l6.196.15"></span>εἴρηται δ᾿ αὐτάρκως μὲν ὑπὲρ ἁπάντων αὐτῶν ἐν ταῖς περὶ
<span class="lb" data-page="6.196" data-line="16" id="l6.196.16"></span>φαρμάκων πραγματείας· λεχθήσεται δὲ καὶ κατὰ τὸν ἐνεστῶτα
<span class="lb" data-page="6.196" data-line="17" id="l6.196.17"></span>λόγον ἐν οἰκείῳ καιρῷ. νῦν δὲ τοῦτ᾿ ἀρκεῖ μόνον
<span class="pb" data-page="6.197" id="p6.197"></span>
<span class="lb" data-page="6.197" data-line="1" id="l6.197.1"></span>εἰπεῖν, ὡς, ὅπερ ἂν ᾖ γλυκύτατον ἔλαιον, ἐπιτηδειότατόν
<span class="lb" data-page="6.197" data-line="2" id="l6.197.2"></span>ἐστιν εἰς τὰ παρόντα. τούτῳ τοίνυν χρῆσθαι δαψιλεῖ
<span class="lb" data-page="6.197" data-line="3" id="l6.197.3"></span>μετὰ τρίψεως πολλῆς· ἐν μὲν τῇ πρώτῃ τῶν ἡμερῶν ὑπὲρ
<span class="lb" data-page="6.197" data-line="4" id="l6.197.4"></span>τοῦ μηδ᾿ ὅλως γενέσθαι τὸν ὑποπτευόμενον ἔσεσθαι κόπον,
<span class="lb" data-page="6.197" data-line="5" id="l6.197.5"></span>ἐν τῇ δευτέρᾳ δὲ χάριν τοῦ λῦσαι τὸν ἤδη γεγονότα. λύει
<span class="lb" data-page="6.197" data-line="6" id="l6.197.6"></span>δ᾿ αὐτὸν τὸ καλούμενον ἀποθεραπευτικὸν γυμνάσιον, ἐν
<span class="lb" data-page="6.197" data-line="7" id="l6.197.7"></span>ᾧ καὶ κινήσεις ἔνεστι ποιεῖσθαι, συμμέτρους μὲν τῇ ποσότητι,
<span class="lb" data-page="6.197" data-line="8" id="l6.197.8"></span>βραδυτέρας δὲ τῇ ποιότητι, μετὰ πολλῶν τῶν μεταξὺ
<span class="lb" data-page="6.197" data-line="9" id="l6.197.9"></span>διαναπαύσεων, ἐν αἷς χρὴ τρίβειν τὸν ἄνθρωπον, ἐφαπτομένων
<span class="lb" data-page="6.197" data-line="10" id="l6.197.10"></span>ὁμοῦ πλειόνων, ὅπως μήτε καταψύχοιτό τι μέρος
<span class="lb" data-page="6.197" data-line="11" id="l6.197.11"></span>αὐτοῦ, καὶ τάχιστα διαφοροῖτο τὰ περιττώματα. πλεονάζειν
<span class="lb" data-page="6.197" data-line="12" id="l6.197.12"></span><span class="milestone ed2page" data-n="6.104" data-unit="ed2page" id="ed2page.6.104"></span>δὲ χρὴ ταῖς μὲν τρίψεσι κατὰ τὸν ἐν τῷ δέρματί τε
<span class="lb" data-page="6.197" data-line="13" id="l6.197.13"></span>καὶ ὑπὸ τῷ δέρματι τὸ πλῆθος τῶν περιττωμάτων ἔχοντα,
<span class="lb" data-page="6.197" data-line="14" id="l6.197.14"></span>ταῖς δ᾿ ἐξ αὐτοῦ κινήσεσι κατὰ τὸν ἕτερον κόπον, ᾧ τὸ
<span class="lb" data-page="6.197" data-line="15" id="l6.197.15"></span>πλέον ἐν τοῖς μυσὶν ἤθροισται. τὰ γὰρ ἐν τούτοις περιττώματα
<span class="lb" data-page="6.197" data-line="16" id="l6.197.16"></span>τρίψις μόνη διαφορεῖν οὐχ ἱκανή. δεῖται γὰρ
<span class="lb" data-page="6.197" data-line="17" id="l6.197.17"></span>οὐκ ἔξωθεν μόνον ἕλκεσθαι πρός τινος, ἀλλὰ καὶ συνεπωθεῖσθαι
<span class="lb" data-page="6.197" data-line="18" id="l6.197.18"></span>πρὸς ἑτέρου τινὸς ἔσωθεν. ἐπωθεῖ δ᾿ αὐτὰ
<span class="pb" data-page="6.198" id="p6.198"></span>
<span class="lb" data-page="6.198" data-line="1" id="l6.198.1"></span>τό τ᾿ ἀναπτόμενον θερμὸν ἐν ταῖς κινήσεσι, καὶ τὸ συνεκκρινόμενον
<span class="lb" data-page="6.198" data-line="2" id="l6.198.2"></span>πνεῦμα, καὶ ἡ αὐτῶν τῶν μυῶν ἔντασις, ἐξ ἐπιμέτρου
<span class="lb" data-page="6.198" data-line="3" id="l6.198.3"></span>δὲ καὶ ἡ καθ᾿ ἕκαστον μόριον ἀποκριτικὴ τῶν ἀλλοτρίων
<span class="lb" data-page="6.198" data-line="4" id="l6.198.4"></span>δύναμις. ὁ δὲ ἕτερος κόπος, ἐφ᾿ οὗ συντάσεως αἰσθάνονται,
<span class="lb" data-page="6.198" data-line="5" id="l6.198.5"></span>τὸν σκοπὸν τῆς ἰάσεως ἔχει τὴν πρὸς Ἱπποκράτους
<span class="lb" data-page="6.198" data-line="6" id="l6.198.6"></span>ὀνομαζομένην χάλασιν, ἐναντίον γὰρ τοῦτο τῇ συντάσει, καθάπερ
<span class="lb" data-page="6.198" data-line="7" id="l6.198.7"></span>τῇ σκληρότητι ἡ μάλαξις. ἔλεγε γοῦν ᾧδε· δέρματος
<span class="lb" data-page="6.198" data-line="8" id="l6.198.8"></span>σκληροῦ μάλαξις, συντεταμένου χάλασις· ὡς ἐναντίον ὑπάρχον,
<span class="lb" data-page="6.198" data-line="9" id="l6.198.9"></span>τῷ μὲν σκληρῷ τὸ μαλακὸν, τῷ δὲ συντεταμένῳ τὸ
<span class="lb" data-page="6.198" data-line="10" id="l6.198.10"></span>χαλαρόν. χαλᾶται δὲ τὸ συντεταμένον, ἐν μὲν ταῖς ἄλλαις
<span class="lb" data-page="6.198" data-line="11" id="l6.198.11"></span>διαθέσεσιν, ἃς ἐν τῷ πέμπτῳ περὶ τῆς τῶν ἁπλῶν φαρμάκων
<span class="lb" data-page="6.198" data-line="12" id="l6.198.12"></span>δυνάμεως εἴπομεν, ἑτέρως, ἐπὶ δὲ τῇ διὰ τὰ γυμνάσια
<span class="lb" data-page="6.198" data-line="13" id="l6.198.13"></span>τρίψει μὲν ὀλίγῃ τε ἅμα καὶ μαλακῇ δι᾿ ἐλαίου γλυκέος
<span class="lb" data-page="6.198" data-line="14" id="l6.198.14"></span>εἰληθεροῦς, ἀναπαύσει δὲ ὅλως, ἢ καὶ ἡσυχίᾳ, καὶ λουτροῖς
<span class="lb" data-page="6.198" data-line="15" id="l6.198.15"></span>εὐκράτοις, καὶ διατριβῇ πλέονι κατὰ τὸ θερμὸν ὕδωρ,
<span class="lb" data-page="6.198" data-line="16" id="l6.198.16"></span>ὥστε καὶ εἰ δὶς αὐτὸν ἢ τρὶς λούσαις, ὀνήσεις μειζόνως.
<span class="lb" data-page="6.198" data-line="17" id="l6.198.17"></span>οὗτοι δὲ καὶ μετὰ τὰ βαλανεῖα ἀλείφεσθαι δέονται, πρὶν
<span class="lb" data-page="6.198" data-line="18" id="l6.198.18"></span>ἀμφιέννυσθαι· καὶ εἰ δι᾿ ἱδρῶτά τινα τύχοιεν ἀπομάξασθαι
<span class="pb" data-page="6.199" id="p6.199"></span>
<span class="lb" data-page="6.199" data-line="1" id="l6.199.1"></span>τὸ λίπος, αὖθις ἀλείφεσθαι χρῄζουσι. καὶ μέντοι καὶ
<span class="lb" data-page="6.199" data-line="2" id="l6.199.2"></span>κατὰ τὴν ἑξῆς ἡμέραν ἀναστάντες ἐκ τῆς κοίτης ἀλειφθῆναι
<span class="lb" data-page="6.199" data-line="3" id="l6.199.3"></span>δέονται, μηδέποτ᾿ ἄκρως ψυχρῷ τῷ ἐλαίῳ μηδὲ σκληρῶς
<span class="lb" data-page="6.199" data-line="4" id="l6.199.4"></span>ἀνατριβόμενοι. γίνεται δ᾿ ὁ τοιοῦτος κόπος εὐχύμοις
<span class="lb" data-page="6.199" data-line="5" id="l6.199.5"></span>ἀνδράσι πονήσασιν εὔτονα μᾶλλον ἢ ὀξέα γυμνάσια, καὶ
<span class="lb" data-page="6.199" data-line="6" id="l6.199.6"></span>δεινῶς ὀκνηρούς τε καὶ δυσκαμπεῖς ἐργάζεται τοὺς κοπωθέντας,
<span class="lb" data-page="6.199" data-line="7" id="l6.199.7"></span>οὐ μὴν πυκνοί γε καὶ φρικώδεις οἱ τοιοῦτοι φαίνονται,
<span class="lb" data-page="6.199" data-line="8" id="l6.199.8"></span>καθάπερ οἱ μικρῷ πρόσθεν εἰρημένοι. προσεσταλμένοι
<span class="lb" data-page="6.199" data-line="9" id="l6.199.9"></span>δ᾿ οὐδὲν ἧττον ἐκείνων οὗτοι καὶ αὐχμώδεις ὁρῶνται, καὶ
<span class="lb" data-page="6.199" data-line="10" id="l6.199.10"></span>θερμότεροι τοῖς ἁπτομένοις εἶναι δοκοῦσιν οὐ μόνον τῶν
<span class="lb" data-page="6.199" data-line="11" id="l6.199.11"></span>τὴν ἑλκώδη διάθεσιν ἐχόντων, ἀλλὰ καὶ σφῶν αὐτῶν, ὅθ᾿
<span class="lb" data-page="6.199" data-line="12" id="l6.199.12"></span>ὑγίαινον.
</p>
          </article>

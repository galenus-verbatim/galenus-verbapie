<article xmlns="http://www.w3.org/1999/xhtml" id="urn:cts:greekLit:tlg0057.tlg036.1st1K-grc1:3.8">
<span class="pb page1" data-page="6.202" id="p6.202"></span>
<span class="milestone ed1page page1" data-n="4.250" data-unit="ed1page" id="ed1page.4.250"></span>
<span class="milestone ed2page page1" data-n="6.105" data-unit="ed2page" id="ed2page.6.105"></span>
            <p>
<span class="lb" data-page="6.202" data-line="18" id="l6.202.18"></span>Ἐπειδὴ δὲ ἅπαξ ἐμνημόνευσα τῆς ἐπὶ τοῖς
<span class="pb" data-page="6.203" id="p6.203"></span>
<span class="lb" data-page="6.203" data-line="1" id="l6.203.1"></span>λουτροῖς διαίτης, οὐ χεῖρον ἂν εἴη καὶ τὰ περὶ τῶν κοπωδῶν
<span class="lb" data-page="6.203" data-line="2" id="l6.203.2"></span>διαθέσεων ἐπεξελθεῖν. ὁ μὲν οὖν ἑλκώδης κόπος, εἰ
<span class="lb" data-page="6.203" data-line="3" id="l6.203.3"></span>μὲν ἱκανῶς ἀποθεραπευθείη, τῆς συνήθους δεῖται τροφῆς,
<span class="lb" data-page="6.203" data-line="4" id="l6.203.4"></span>ἤ τι βραχὺ μείονος, ἔτι δ᾿ ὑγροτέρας τε ἅμα καὶ ἐλάττονος·
<span class="lb" data-page="6.203" data-line="5" id="l6.203.5"></span>εἰ δὲ κατὰ τὴν ἀποθεραπείαν εἰς τὴν τετάρτην μεταπέσοι
<span class="lb" data-page="6.203" data-line="6" id="l6.203.6"></span>διάθεσιν, (εἴωθε γὰρ οὕτω γίγνεσθαι τὰ πολλὰ,)
<span class="lb" data-page="6.203" data-line="7" id="l6.203.7"></span>κατ᾿ ἐκείνην καὶ λουέσθω καὶ τρεφέσθω. ὁ δὲ τονώδης
<span class="lb" data-page="6.203" data-line="8" id="l6.203.8"></span>ἔτι δὴ καὶ μᾶλλον ὀλιγωτέρας δεῖται τῆς τροφῆς·
<span class="lb" data-page="6.203" data-line="9" id="l6.203.9"></span>ὁ δὲ φλεγμονώδης ὑπὲρ ἅπαντας ὑγροτάτης τε καὶ βραχυτάτης,
<span class="lb" data-page="6.203" data-line="10" id="l6.203.10"></span>καί τι καὶ ψῦχον ἐχούσης. εὐχύμου δ᾿ ὁμοίως
<span class="lb" data-page="6.203" data-line="11" id="l6.203.11"></span>ἅπαντες οἱ κεκοπωμένοι δέονται τροφῆς, ὁποίᾳ δηλονότι
<span class="lb" data-page="6.203" data-line="12" id="l6.203.12"></span>καὶ ὑγιαίνων ὁ ὑποκείμενος ἐν τῷ λόγῳ νεανίσκος
<span class="lb" data-page="6.203" data-line="13" id="l6.203.13"></span>ἐχρῆτο. φυλάττεσθαι <span class="milestone ed2page" data-n="6.106" data-unit="ed2page" id="ed2page.6.106"></span>δὲ προσήκει τὸ γλίσχρον ἐν
<span class="lb" data-page="6.203" data-line="14" id="l6.203.14"></span>αὐτῷ κατά τε τὸν φλεγμονώδη καὶ τὸν ἑλκώδη κόπον,
<span class="lb" data-page="6.203" data-line="15" id="l6.203.15"></span>ὡς ἂν κωλῦον διαφορεῖσθαι τὰ περιττώματα. κατὰ μέντοι
<span class="lb" data-page="6.203" data-line="16" id="l6.203.16"></span>τὸν τονώδη καὶ τὰ τοιαῦτα σιτία δοτέον, ἀφαιροῦντα τοῦ
<span class="lb" data-page="6.203" data-line="17" id="l6.203.17"></span>πλήθους αὐτῶν. οὐδὲν οὖν θαυμαστὸν ἐναντιολογίαν εἶναι
<span class="pb" data-page="6.204" id="p6.204"></span>
<span class="lb" data-page="6.204" data-line="1" id="l6.204.1"></span>παμπόλλην οὐκ ἰδιώταις μόνον ἐν ἀλλήλοις, ἀλλὰ καὶ
<span class="lb" data-page="6.204" data-line="2" id="l6.204.2"></span>τεχνίταις πρὸς ἑαυτούς τε καὶ τοὺς ἰδιώτας, οὔτε περὶ
<span class="lb" data-page="6.204" data-line="3" id="l6.204.3"></span>γυμνασίων, οὔτε περὶ τρίψεων, οὔτε περὶ λουτρῶν, οὔτε
<span class="lb" data-page="6.204" data-line="4" id="l6.204.4"></span>περὶ διαιτημάτων ὁμολογοῦσιν ὑπὲρ τῶν κοπωθέντων.
<span class="lb" data-page="6.204" data-line="5" id="l6.204.5"></span>ἀκοῦσαι γοῦν ἔστι τῶν μὲν φασκόντων, ὡς κόπῳ χρὴ λύειν
<span class="lb" data-page="6.204" data-line="6" id="l6.204.6"></span>τὸν κόπον, ἑτέρων δὲ, ὡς ἀνάπαυσις ἰᾶται τὸν κάματον,
<span class="lb" data-page="6.204" data-line="7" id="l6.204.7"></span>καὶ τῶν μὲν, ὡς ἐνδεῶς χρὴ διαιτᾶσθαι τοὺς κοπωθέντας,
<span class="lb" data-page="6.204" data-line="8" id="l6.204.8"></span>ἄλλων δὲ, ὡς οὐ μόνον ἀφαιρεῖν προσήκει τῶν εἰθισμένων,
<span class="lb" data-page="6.204" data-line="9" id="l6.204.9"></span>ἀλλὰ καὶ τοσούτῳ πλείω προσφέρειν, ὅσῳ περ ἔτυχον πλείω
<span class="lb" data-page="6.204" data-line="10" id="l6.204.10"></span>γυμνασάμενοι, ἀνάλογον γὰρ χρῆναι τοῖς πόνοις προσαίρεσθαι
<span class="lb" data-page="6.204" data-line="11" id="l6.204.11"></span>τὰς τροφὰς, ἄλλων δέ τινων, ὡς οὔτε προστιθέναι
<span class="lb" data-page="6.204" data-line="12" id="l6.204.12"></span>χρὴ ταῖς τροφαῖς, οὔτ᾿ ἀφαιρεῖν. οὕτω δὲ καὶ λούουσιν, οἱ
<span class="lb" data-page="6.204" data-line="13" id="l6.204.13"></span>μὲν εὐκράτοις ὕδασιν, οἱ δὲ θερμοτέροις, οἱ δὲ χλιαρωτέροις.
<span class="lb" data-page="6.204" data-line="14" id="l6.204.14"></span>ἥ τε γὰρ ἐμπειρία πρὸς ἐκεῖνο μόνον ἕκαστον ἀπάγει,
<span class="lb" data-page="6.204" data-line="15" id="l6.204.15"></span>πρὸς ὅπερ ἔτυχε θεασάμενος πολλάκις, ὅ τε λόγος,
<span class="lb" data-page="6.204" data-line="16" id="l6.204.16"></span>ὡς ἂν μὴ τέλειος ὑπάρχων ἑκάστῳ, καθάπερ ἐδείκνυτο
<span class="lb" data-page="6.204" data-line="17" id="l6.204.17"></span>πρόσθεν, ἀλλὰ μίαν τινὰ διάθεσιν ἐκδιδάσκων κοπώδη,
<span class="lb" data-page="6.204" data-line="18" id="l6.204.18"></span>τὰς δ᾿ ἄλλας ὥσπερ οὐκ οὔσας ὑπερβαίνων, ἐκείνης μόνης
<span class="pb" data-page="6.205" id="p6.205"></span>
<span class="lb" data-page="6.205" data-line="1" id="l6.205.1"></span>ἐκδιδάσκει τὴν ἐπανόρθωσιν, ἧς ἔγνω μόνης. ἀληθὲς γοῦν
<span class="lb" data-page="6.205" data-line="2" id="l6.205.2"></span>ἐστι καὶ τὸ κόπῳ λύεσθαι τὸν κόπον, ὅταν γε δὴ φαίνηταί
<span class="lb" data-page="6.205" data-line="3" id="l6.205.3"></span>ποτε δέον εἶναι τοῖς ἐν τῇ προτεραίᾳ γυμνασίοις ἴσα
<span class="lb" data-page="6.205" data-line="4" id="l6.205.4"></span>κατὰ τὴν ὑστεραίαν γυμνάζεσθαι, καὶ τὸ τὴν ἴασιν κόπων
<span class="lb" data-page="6.205" data-line="5" id="l6.205.5"></span>ἡσυχίαν ὑπάρχειν. τούτων γὰρ τὸ μὲν ἐν τοῖς περιττωματικοῖς
<span class="lb" data-page="6.205" data-line="6" id="l6.205.6"></span>κόποις, καὶ μάλισθ᾿ ὅσοι κατὰ τοὺς μῦς ἔχουσι τὰ
<span class="lb" data-page="6.205" data-line="7" id="l6.205.7"></span>περιττώματα, τὸ δ᾿ ἐν τοῖς τονώδεσί τε καὶ φλεγμονώδεσι
<span class="lb" data-page="6.205" data-line="8" id="l6.205.8"></span>φαίνεται συμφέρον. ἀληθὲς δὲ καὶ τὸ χρῆναι τοὺς κοπωθέντας
<span class="lb" data-page="6.205" data-line="9" id="l6.205.9"></span>ἐνδεῶς διαττᾶσθαι· τοῦτο γὰρ ὁρᾶται τοὺς φλεγμονώδεις
<span class="lb" data-page="6.205" data-line="10" id="l6.205.10"></span>ὠφελοῦν. ἀληθὲς δὲ καὶ τὸ τὰ συνήθη διδόναι·
<span class="lb" data-page="6.205" data-line="11" id="l6.205.11"></span>τοῦτο γὰρ ἐπὶ τῶν ἑλκωδῶν, ὅταν ἀποθεραπευθῶσιν,ὀρθῶς
<span class="lb" data-page="6.205" data-line="12" id="l6.205.12"></span>τετήρηται γιγνόμενον, ὥσπερ γε καὶ τὸ πλείω λαμβάνειν
<span class="lb" data-page="6.205" data-line="13" id="l6.205.13"></span>ἐπὶ τῆς ὁμοιουμένης τοῖς κόποις διαθέσεως, εἰς ἣν κᾀκ
<span class="lb" data-page="6.205" data-line="14" id="l6.205.14"></span>τῆς ἑλκώδους ἔνιοι μεταπίπτουσιν. οὕτω δὲ καὶ τὸ λούειν
<span class="lb" data-page="6.205" data-line="15" id="l6.205.15"></span>εὐκράτοις ὕδασιν ἀληθὲς ἐπὶ τοῖς περιττωματικοῖς κόποις.
<span class="lb" data-page="6.205" data-line="16" id="l6.205.16"></span>ἀληθὲς δὲ καὶ τὸ μὴ λούειν τοιούτοις ἐπί τε φλεγμονωδῶν,
<span class="pb" data-page="6.206" id="p6.206"></span>
<span class="lb" data-page="6.206" data-line="1" id="l6.206.1"></span>χλιαρωτέρων γὰρ οὗτοι δέονται, κᾀπὶ τῆς ὁμοίας κόπῳ διαθέσεως,
<span class="lb" data-page="6.206" data-line="2" id="l6.206.2"></span>οὗτοι γὰρ οὐ χρῄζουσι θερμοτέρων. όἴονται δ᾿
<span class="lb" data-page="6.206" data-line="3" id="l6.206.3"></span>ἔνιοι καὶ τὴν τοιαύτην διάθεσιν εἶναι κόπον. ἕτεροι δέ τινες,
<span class="lb" data-page="6.206" data-line="4" id="l6.206.4"></span>ὁποία μέν τίς ἐστιν ἡ διάθεσις, οὐκ εἶπον,ἐφ᾿ ὧν δ᾿
<span class="lb" data-page="6.206" data-line="5" id="l6.206.5"></span>ἂν ὑποψία τις ᾖ γενησομένσυ κόπου, συμβουλεύουσι θερμοτέρῳ
<span class="lb" data-page="6.206" data-line="6" id="l6.206.6"></span>χρῆσθαι τῷ κατὰ τὸ λουτρὸν ὕδατι, καὶ προστιθέασι
<span class="lb" data-page="6.206" data-line="7" id="l6.206.7"></span>δὲ τὴν αἰτίαν, ὡς ἡμεῖς ἔμπροσθεν ἔφαμεν, οἱ μὲν ἀναδόσει
<span class="lb" data-page="6.206" data-line="8" id="l6.206.8"></span>φάσκοντες, οἱ δὲ θρέψει συντελεῖν τὸ τοιοῦτον λουτρὸν,
<span class="lb" data-page="6.206" data-line="9" id="l6.206.9"></span>οὐ μὴν καθ᾿ ὅν γέ τινα λόγον οἷαί τε κωλύειν εἰσὶ
<span class="lb" data-page="6.206" data-line="10" id="l6.206.10"></span>κόπον ἀναδόσεις καὶ θρέψεις ἐκδιδάσκουσιν, ἀλλ᾿ οὐδὲ
<span class="lb" data-page="6.206" data-line="11" id="l6.206.11"></span>τὴν ἀρχὴν ὁποία τίς ἐστιν ἡ τοῦ κόπου διάθεσις, οὐδὲ
<span class="lb" data-page="6.206" data-line="12" id="l6.206.12"></span>τοῦτο γράφουσιν. οἱ γοῦν πλείους αὐτῶν οὐδὲν εἶπον,
<span class="lb" data-page="6.206" data-line="13" id="l6.206.13"></span>ἔνιοι δὲ τολμήσαντες εἰπεῖν ἀπεφῄναντο ξηρότητα. τὸ μὲν
<span class="lb" data-page="6.206" data-line="14" id="l6.206.14"></span>οὖν ὑπὸ τροφῆς θεραπεύεσθαι ξηρότητα, καὶ μάλιστα τῆς
<span class="lb" data-page="6.206" data-line="15" id="l6.206.15"></span>ὑγραινούσης, ὅπερ οὐδ᾿ αὐτὸ προστιθέασιν οἱ πλείους αὐτῶν,
<span class="lb" data-page="6.206" data-line="16" id="l6.206.16"></span>ἀληθέστατον, οὐ μὴν οὔτ᾿ ἴαμα κόπων ἐστὶν οὔτε
<span class="lb" data-page="6.206" data-line="17" id="l6.206.17"></span>προφυλακὴ τὸ τοιοῦτον. ἀλλ᾿ ὅταν, ὡς εἴρηται, ξηρότερα
<span class="lb" data-page="6.206" data-line="18" id="l6.206.18"></span>μὲν ἀπεργασθῇ τὰ μόρια, μήτε δὲ τάσις ᾖ κατ᾿ αὐτὰ
<span class="pb" data-page="6.207" id="p6.207"></span>
<span class="lb" data-page="6.207" data-line="1" id="l6.207.1"></span>μηδεμία, μήτε περιττώματα λεπτὰ καὶ δριμέα, μήτε φλεγ
<span class="lb" data-page="6.207" data-line="2" id="l6.207.2"></span><span class="milestone ed2page" data-n="6.107" data-unit="ed2page" id="ed2page.6.107"></span>μονώδης διάθεσις, ἀνατρέφειν δήπου προσήκει τὰ
<span class="lb" data-page="6.207" data-line="3" id="l6.207.3"></span>διὰ τὴν κένωσιν ἐξηραμμένα τροφαῖς ὑγραινούσαις, ὡς, εἴ
<span class="lb" data-page="6.207" data-line="4" id="l6.207.4"></span>γε μὴ ἀναθρέψειας αὐτάρκως, ἰσχνότερον καὶ ξηρότερον ὄψει
<span class="lb" data-page="6.207" data-line="5" id="l6.207.5"></span>κατὰ τὴν ἑξῆς ἡμέραν ἑαυτοῦ τὸ σῶμα. καὶ ταύτην τὴν
<span class="lb" data-page="6.207" data-line="6" id="l6.207.6"></span>διάθεσιν ἔνιοι κόπον ὑπολαβόντες<span class="milestone ed1page" data-n="4.251" data-unit="ed1page" id="ed1page.4.251"></span> ὑπάρχειν οἴονται
<span class="lb" data-page="6.207" data-line="7" id="l6.207.7"></span>θερμοτέρῳ λουτρῷ καὶ τροφῇ δαψιλεῖ κεκωλυκέναι τὴν γένεσιν
<span class="lb" data-page="6.207" data-line="8" id="l6.207.8"></span>αὐτῆς. ἀλλ᾿ ἐκεῖνο θαυμάζειν ἐνίων ἄξιον, ὥσπερ καὶ
<span class="lb" data-page="6.207" data-line="9" id="l6.207.9"></span>Θέωνος, εἰ τὸν ἤδη γεγενημένον κόπον οὐκ ἀξιοῦσιν ὁμοίως
<span class="lb" data-page="6.207" data-line="10" id="l6.207.10"></span>ἰᾶσθαι. εἴτε γὰρ ἣν νῦν εἴρηκα διάθεσιν ὑπολαμβάνει τις
<span class="lb" data-page="6.207" data-line="11" id="l6.207.11"></span>εἶναι κόπον, ἀναθρέψει χρὴ λύειν αὐτὸν καὶ κωλύειν γενέσθαι,
<span class="lb" data-page="6.207" data-line="12" id="l6.207.12"></span>εἴτε τῶν ἄλλων τινὰ τῶν ὄντως κόπων, |ἐνδεέστερον
<span class="lb" data-page="6.207" data-line="13" id="l6.207.13"></span>ἐπὶ πάντων χρὴ τρέφεσθαι τὸν ἄνθρωπον, ἔτι τε προςδοκωμένων
<span class="lb" data-page="6.207" data-line="14" id="l6.207.14"></span>καὶ ἤδη γεγονότων. οὐδὲ γὰρ τοῦτ᾿ ἔστιν εἰπεῖν,
<span class="lb" data-page="6.207" data-line="15" id="l6.207.15"></span>ὡς ἥ γε τοιαύτῃ διάθεσις ἡ παρακειμένη τοῖς κόποις,
<span class="lb" data-page="6.207" data-line="16" id="l6.207.16"></span>εἰ μὴ κατὰ τὴν πρώτην ἡμέραν ἐπανορθωθείη δι᾿ εὐτροφίας,
<span class="lb" data-page="6.207" data-line="17" id="l6.207.17"></span>εἴς τινα τῶν τριῶν μεταπίπτειν εἴωθεν. εἰ μὲν γὰρ αὐτὸ
<span class="lb" data-page="6.207" data-line="18" id="l6.207.18"></span>τοῦτο μόνον εἴη κατ᾿ αὐτὴν ἡ ξηρότης, ἰσχνότητος οὐδὲν
<span class="pb" data-page="6.208" id="p6.208"></span>
<span class="lb" data-page="6.208" data-line="1" id="l6.208.1"></span>ἀκολουθήσει πλέον· εἰ δὲ καὶ θερμότητός τι ξυνείη, πυρέξαι
<span class="lb" data-page="6.208" data-line="2" id="l6.208.2"></span>κίνδυνος. οὐ μὴν ταὐτόν γ᾿ ἐστὶ κόπος καὶ πυρετὸς,
<span class="lb" data-page="6.208" data-line="3" id="l6.208.3"></span>εἰ καὶ ὅτι μάλιστα τῶν κοπωθέντων ἐπύρεξαν ἔνιοι. θαυμάζειν
<span class="lb" data-page="6.208" data-line="4" id="l6.208.4"></span>γοῦν ἐπέρχεταί μοι Θέωνος ἐν τῷ τετάρτῳ τῶν κατὰ
<span class="lb" data-page="6.208" data-line="5" id="l6.208.5"></span>μέρος γυμνασίων, ἐν οἷς περὶ τοῦ τελείου γυμνασίου διεξέρχεται,
<span class="lb" data-page="6.208" data-line="6" id="l6.208.6"></span>τάδε γράφοντος. καὶ κόπου τινὸς τοῖς οὕτω γυμνασθεῖσιν
<span class="lb" data-page="6.208" data-line="7" id="l6.208.7"></span>ὡς τὸ πολὺ τῇ ἑξῆς ἡμέρᾳ παρακολουθοῦντος,
<span class="lb" data-page="6.208" data-line="8" id="l6.208.8"></span>ἡ ζεστολουσία παραιτεῖται τὴν πρὸς τὸν κόπον ἐπιτηδειότητα,
<span class="lb" data-page="6.208" data-line="9" id="l6.208.9"></span>πυροῦσα τὴν ἐπιφάνειαν, ἵνα αὕτη σικύας τρόπον τὴν
<span class="lb" data-page="6.208" data-line="10" id="l6.208.10"></span>λαμβανομένην τροφὴν ἐπισπωμένη τοῖς κεκμηκόσι ἀντιδιέληται
<span class="lb" data-page="6.208" data-line="11" id="l6.208.11"></span>νεύροις. οὗτος μὲν γὰρ πρὸς τοῖς ἄλλοις ὥσπερ
<span class="lb" data-page="6.208" data-line="12" id="l6.208.12"></span>αἴνιγμά τι τὸ ἀντιδιέληται ῥῆμα παρέλαβεν ἐν τῷ λόγῳ.
<span class="lb" data-page="6.208" data-line="13" id="l6.208.13"></span>δύναται μὲν γάρ τις ἀκούειν, ἵνα ἡ ἐπιφάνεια σικύας τρόπον
<span class="lb" data-page="6.208" data-line="14" id="l6.208.14"></span>ἐπισπωμένη τὴν τροφὴν μέρος ἐξ αὐτῆς τι καὶ τοῖς
<span class="lb" data-page="6.208" data-line="15" id="l6.208.15"></span>νεύροις παρέχῃ· δύναται δὲ καὶ τοὐναντίον, ἵνα ἡ ἐπιφάνεια
<span class="lb" data-page="6.208" data-line="16" id="l6.208.16"></span>σικύας τρόπον ἐφ᾿ ἑαυτὴν ἀντισπῶσα τὴν ἐπὶ
<span class="lb" data-page="6.208" data-line="17" id="l6.208.17"></span>τὰ νεῦρα φερομένην τροφὴν μερίζηται. ὥστε κατὰ μὲν
<span class="lb" data-page="6.208" data-line="18" id="l6.208.18"></span>τὸν πρότερον λόγον εἰς εὐτροφίαν τοῖς νεύροις ἐπιτηδεύεσθαι
<span class="pb" data-page="6.209" id="p6.209"></span>
<span class="lb" data-page="6.209" data-line="1" id="l6.209.1"></span>θερμανθὲν τὸ δέρμα, (τοῦτο γὰρ ἡγοῦμαι λέγειν
<span class="lb" data-page="6.209" data-line="2" id="l6.209.2"></span>αὐτὸν ἐπιφάνειαν,) κατὰ δὲ τὸν δεύτερον εἰς ὀλιγοτροφίαν.
<span class="lb" data-page="6.209" data-line="3" id="l6.209.3"></span>ὅσον μὲν οὖν ἐπ᾿ αὐτῇ τῇ ῥήσει, τὴν γνώμην τοῦ
<span class="lb" data-page="6.209" data-line="4" id="l6.209.4"></span>Θέωνος οὐκ ἄν τις ἐξεύροι· ἐξ ὧν δ᾿ ἐν ἄλλοις τε λέγει
<span class="lb" data-page="6.209" data-line="5" id="l6.209.5"></span>κᾀν τῷ ις΄ τῶν Γυμναστικῶν, ἐλάττονα τροφὴν βούλεται
<span class="lb" data-page="6.209" data-line="6" id="l6.209.6"></span>δίδοσθαι μετὰ τὸ τέλειον γυμνάσιον. καίτοι γ᾿ οὐδ᾿ αὐτὸ
<span class="lb" data-page="6.209" data-line="7" id="l6.209.7"></span>τοῦτο διεσάφησε, τίνι ποτὲ λογισμῷ συμβουλεύει. δίδοται
<span class="lb" data-page="6.209" data-line="8" id="l6.209.8"></span>γὰρ ἐλάττων τροφὴ τῆς συνήθους ἢ τῷ μὴ δεῖσθαι τῆς
<span class="lb" data-page="6.209" data-line="9" id="l6.209.9"></span>ἴσης, ἢ τῷ μὴ δύνασθαι πέψαι. τὸ μὲν οὖν πρότερον
<span class="lb" data-page="6.209" data-line="10" id="l6.209.10"></span>οὐκ ἀληθὲς ἐπὶ τῶν πολλὰ γυμνασαμένων, τὸ δὲ δεύτερον
<span class="lb" data-page="6.209" data-line="11" id="l6.209.11"></span>ἔστιν ὅτε μὲν ἀληθὲς, ἔστιν ὅτε δὲ ψευδές. εἰ μὲν γὰρ
<span class="lb" data-page="6.209" data-line="12" id="l6.209.12"></span>ἀῤῥωστοτέραν ἔχει τὴν πεπτικὴν δύναμιν, ἀληθὲς, εἰ δὲ μὴ
<span class="lb" data-page="6.209" data-line="13" id="l6.209.13"></span>ταύτην, ἀλλ᾿ ἑτέραν τινὰ, ψευδές. ἀκούειν δὲ χρὴ πεπτικὴν
<span class="lb" data-page="6.209" data-line="14" id="l6.209.14"></span>δύναμιν οὐ τὴν ἐν γαστρὶ μόνον, ἢ φλεψὶν, ἢ καθ᾿ ἧπαρ,
<span class="lb" data-page="6.209" data-line="15" id="l6.209.15"></span>ἀλλὰ καὶ τὴν καθ᾿ ἕκαστον μόριον, ὥσπερ ἐν τοῖς παροῦσι τὴν
<span class="lb" data-page="6.209" data-line="16" id="l6.209.16"></span>ἐν τοῖς μυσίν· ἐν οἷς δὴ καὶ μάλιστά ἐστιν ἡ διάθεσις, ὑπὲρ ἧς
<span class="lb" data-page="6.209" data-line="17" id="l6.209.17"></span>διαλέγομαι. διαφορηθέντες γὰρ ἐπὶ πλέον ἐν τοῖς γυμνασίοις
<span class="pb" data-page="6.210" id="p6.210"></span>
<span class="lb" data-page="6.210" data-line="1" id="l6.210.1"></span>ἰσχνότεροί τε καὶ ξηρότεροι γίνονται. εἴ μὲν οὖν ἐπ᾿ ὀλίγον
<span class="lb" data-page="6.210" data-line="2" id="l6.210.2"></span>αὐτοῖς ταῦτα συμβαίνει, κατεργάζεσθαι δύνανται τροφὴν,
<span class="lb" data-page="6.210" data-line="3" id="l6.210.3"></span>ἧσπερ δέονται· εἰ δέ τι πολὺ τοῦ κατὰ φύσιν ἀποχωρήσειαν,
<span class="lb" data-page="6.210" data-line="4" id="l6.210.4"></span>ἀδυνατοῦσιν. ὧν οὐδὲν ὁ Θέων ὅλως οὔτ᾿ ἐνενόησεν,
<span class="lb" data-page="6.210" data-line="5" id="l6.210.5"></span>οὔτε διωρίσατο. τὴν ἀρχὴν γὰρ οὐδ᾿ ἐκ λόγου τινὸς, ἀλλ᾿
<span class="lb" data-page="6.210" data-line="6" id="l6.210.6"></span>ἐξ ἐμπειρίας, ὡς καὶ αὐτὸς ὁμολογεῖ, τὸ θερμότερον ὕδωρ
<span class="lb" data-page="6.210" data-line="7" id="l6.210.7"></span>ἐπὶ τῷ τελείῳ γυμνασίῳ χρήσιμον ὑπάρχον ἐτήρησεν.
<span class="lb" data-page="6.210" data-line="8" id="l6.210.8"></span><span class="milestone ed2page" data-n="6.108" data-unit="ed2page" id="ed2page.6.108"></span>οὕτως οὖν ἐφεξῆς γράφει· τοῦτο δὲ, εἰ μὲν καὶ τὸν λόγον
<span class="lb" data-page="6.210" data-line="9" id="l6.210.9"></span>ἔχει παρακείμενον, εὐτυχήματος ἔργον, εἰ δὲ μή γε, τὸ
<span class="lb" data-page="6.210" data-line="10" id="l6.210.10"></span>πρὸς τῶν ἀποτελεσμάτων ἐπιμαρτυρούμενον οὐ παραδεκτέον,
<span class="lb" data-page="6.210" data-line="11" id="l6.210.11"></span>εἰ μὴ καὶ τὸν λόγον ἐξ |ἄκρου ἔχει συμπροσπίπτοντα. εἰ
<span class="lb" data-page="6.210" data-line="12" id="l6.210.12"></span>μὲν οὖν ἀκριβῶς ἐξευρὼν τὴν διάθεσιν, ἐφ᾿ ἧς τὸ θερμὸν
<span class="lb" data-page="6.210" data-line="13" id="l6.210.13"></span>ὕδωρ ἐπαινεῖ, τὴν αἰτίαν ἀγνοεῖν ὁμολογεῖ, συγγνωστὸς ἂν
<span class="lb" data-page="6.210" data-line="14" id="l6.210.14"></span>ἦν εἰκότως· ἐπεὶ δ᾿ ἁπλῶς εἶπεν, ἐπὶ τῶν τελείων γυμνασίων
<span class="lb" data-page="6.210" data-line="15" id="l6.210.15"></span>ἁρμόττειν τὰς ζεστολουσίας, (οὕτω γὰρ αὐτὴν καὶ ὀνομάζει,)
<span class="lb" data-page="6.210" data-line="16" id="l6.210.16"></span>δύνανται δὲ πολλαὶ διαθέσεις ἀκουλουθῆσαι τῷ τοιούτῳ
<span class="lb" data-page="6.210" data-line="17" id="l6.210.17"></span>γυμνασίῳ, μέμψαιτ᾿ ἄν τις αὐτῷ μὴ διορισαμένῳ περὶ
<span class="pb" data-page="6.211" id="p6.211"></span>
<span class="lb" data-page="6.211" data-line="1" id="l6.211.1"></span>πασῶν ἐφεξῆς. αὐτὸς γὰρ οἶδε καὶ τὸν φλεγμονώδη κόπον
<span class="lb" data-page="6.211" data-line="2" id="l6.211.2"></span>ἀκολουθοῦντα τῷ τοιούτῳ γυμνασίῳ, καθ᾿ ὃν εἰς ὄγκον
<span class="lb" data-page="6.211" data-line="3" id="l6.211.3"></span>μείζονα τοῦ κατὰ φύσιν ἐξαίρεται τὰ πεπονηκότα, καὶ τὸν
<span class="lb" data-page="6.211" data-line="4" id="l6.211.4"></span>ἕτερον, ὃν ἕνα γράφει, τῷ κοινῷ συμπτώματι προσέχων τὸν
<span class="lb" data-page="6.211" data-line="5" id="l6.211.5"></span>νοῦν, ὅπερ ἀντίκειται τῷ παρὰ φύσιν ὄγκῳ. λεπτότεροι μὲν
<span class="lb" data-page="6.211" data-line="6" id="l6.211.6"></span>γὰρ ἐν τοῖς ἄλλοις δύο κόποις ἀποτελοῦνται, καὶ προσέτι
<span class="lb" data-page="6.211" data-line="7" id="l6.211.7"></span>γε τῇδε τῇ διαθέσει, περὶ ἧς ὁ λόγος συνέστηκεν. ἀλλ᾿ οὐχ,
<span class="lb" data-page="6.211" data-line="8" id="l6.211.8"></span>ὥσπερ ἓν κοινὸν σύμπτωμα τῶν τριῶν διαθέσεών ἐστιν, οὕτω
<span class="lb" data-page="6.211" data-line="9" id="l6.211.9"></span>καὶ ἡ διάθεσις μία. κατὰ μὲν οὖν τὴν ἐπὶ τῇ τάσει τῶν
<span class="lb" data-page="6.211" data-line="10" id="l6.211.10"></span>νευρωδῶν σωμάτων οὐ χρὴ λούειν θερμοτέρῳ τοῦ συνήθους·
<span class="lb" data-page="6.211" data-line="11" id="l6.211.11"></span>οὕτω δὲ οὐδὲ κατὰ τὴν ἐπὶ τοῖς περιττώμασι· κατὰ δὲ τὴν
<span class="lb" data-page="6.211" data-line="12" id="l6.211.12"></span>ἄνευ τούτων ἰσχνότητα συμφέρει λούειν θερμοτέρῳ τοῦ
<span class="lb" data-page="6.211" data-line="13" id="l6.211.13"></span>συμμέτρου· γίνεται γαρ ἡ διάθεσις αὕτη, διαφορηθέντων ἐπὶ
<span class="lb" data-page="6.211" data-line="14" id="l6.211.14"></span>πλέον ἐν τοῖς γυμνασίοις τῶν σωμάτων, οὕτως ὡς ἐν ταῖς
<span class="lb" data-page="6.211" data-line="15" id="l6.211.15"></span>μακροτέραις ἀσιτίαις εἴωθε συμβαίνειν. ὥστε καὶ ἡ ἐπανόρθωσις
<span class="lb" data-page="6.211" data-line="16" id="l6.211.16"></span>αὐτῶν προσθέσει τε καὶ ἀναπληρώσει τοῦ κενωθέντος
<span class="lb" data-page="6.211" data-line="17" id="l6.211.17"></span>ἐστίν. οὐ δύναται δ᾿ αὕτη γενέσθαι, τοῦ δέρματος
<span class="pb" data-page="6.212" id="p6.212"></span>
<span class="lb" data-page="6.212" data-line="1" id="l6.212.1"></span>ἀραιοῦ μένοντος. συναγαγεῖν οὖν αὐτὸ χρὴ, καὶ πυκνῶσαι,
<span class="lb" data-page="6.212" data-line="2" id="l6.212.2"></span>καὶ σφίγξαι πρότερον, εἰ μέλλοι τι τῆς δαψιλοῦς τροφῆς
<span class="lb" data-page="6.212" data-line="3" id="l6.212.3"></span>ὄφελος ἔσεσθαι. συνάγει δὲ καὶ στέγει τό τε ψυχρὸν ὕδωρ
<span class="lb" data-page="6.212" data-line="4" id="l6.212.4"></span>καὶ τὸ ζέον. ἀλλ᾿ ὑπὸ μὲν τοῦ ψυχροῦ κίνδυνος βλαβῆναι
<span class="lb" data-page="6.212" data-line="5" id="l6.212.5"></span>τὸν ἄνθρωπον, ἀραιότερόν τε ἅμα καὶ κενὸν ἐπὶ τῷ πλήθει
<span class="lb" data-page="6.212" data-line="6" id="l6.212.6"></span>τῶν γυμνασίων γεγενημένον· ὑπὸ δὲ τοῦ ζέοντος βλάβη
<span class="lb" data-page="6.212" data-line="7" id="l6.212.7"></span>μὲν οὐδεμία, πυκνόνης δ᾿ ἀσφαλὴς ἐγγίνεται τῷ δέρματι,
<span class="lb" data-page="6.212" data-line="8" id="l6.212.8"></span>συνεπιλαμβανούσης τι καὶ τῆς ἐγκαταλειπομένης αὐτῷ θερμότητος.
<span class="lb" data-page="6.212" data-line="9" id="l6.212.9"></span>ὅθεν οὐδὲ χρονίζειν ἐπὶ πλέον ἐν τῷ ψυχρῷ προσήκει
<span class="lb" data-page="6.212" data-line="10" id="l6.212.10"></span>τὸν οὕτως λουσάμενον, ἀλλ᾿, ὥσπερ αὐτὸς ὁ Θέων
<span class="lb" data-page="6.212" data-line="11" id="l6.212.11"></span>τοῦτό γε παρετήρησεν ὀρθῶς, φυλακτέον ἐστὶ τὴν ἐν τῷ
<span class="lb" data-page="6.212" data-line="12" id="l6.212.12"></span>ψυχρῷ διατριβὴν, ὡς τὴν ἐκ τῆς ζεστολουσίας ἀναλύουσαν
<span class="lb" data-page="6.212" data-line="13" id="l6.212.13"></span>ὠφέλειαν. ἡ δὲ αἰτία τοῦ σφαλῆναι τὸν Θέωνα, τὸ μιᾷ
<span class="lb" data-page="6.212" data-line="14" id="l6.212.14"></span>διαθέσει συμφέρον ὡς πάσαις ἁρμόττον γράφοντα, τῶν
<span class="lb" data-page="6.212" data-line="15" id="l6.212.15"></span>γυμναζομένων ὑπ᾿ αὐτοῦ σωμάτων ἡ ἕξις ἐστίν. ἀθλητὰς
<span class="lb" data-page="6.212" data-line="16" id="l6.212.16"></span>γὰρ ἐγύμναζε τοὺς μετὰ τὸ τέλειον γυμνάσιον, εἰς μὲν τὴν
<span class="lb" data-page="6.212" data-line="17" id="l6.212.17"></span>τετάρτην διάθεσιν ἑτοίμως ἐμπίπτοντας, εἰς δὲ τὴν τρίτην
<span class="lb" data-page="6.212" data-line="18" id="l6.212.18"></span>σπανιάκις. ὅπερ οὖν ἐθεάσατο πολλάκις, ὡς διηνεκὲς
<span class="pb" data-page="6.213" id="p6.213"></span>
<span class="lb" data-page="6.213" data-line="1" id="l6.213.1"></span>ἔγραψεν. εἰ δὲ καὶ κακοχύμους, ἢ καχέκτους, ἢ ἀήθεις
<span class="lb" data-page="6.213" data-line="2" id="l6.213.2"></span>γυμνασίων, ἢ ἀσθενεῖς, ἢ μὴ νεανίσκους ἐγύμναζε, σπανιάκις
<span class="lb" data-page="6.213" data-line="3" id="l6.213.3"></span>μὲν εἰς τὴν τοιαύτην διάθεσιν ἐμπίπτοντας ἐθεάσατο,
<span class="lb" data-page="6.213" data-line="4" id="l6.213.4"></span>μυριάκις δ᾿ εἰς τὰς ἄλλας. ἢ τοῦτο μὲν καὶ λέγειν ἴσως
<span class="lb" data-page="6.213" data-line="5" id="l6.213.5"></span>περιττὸν, αὐτὸς γὰρ ὁμολογεῖ μετὰ τὰ κατασκευαστικὰ γυμνάσια
<span class="lb" data-page="6.213" data-line="6" id="l6.213.6"></span>χρῆσθαι τῇ ζεστολουσίᾳ· τὰ δὲ τοιαῦτα γυμνάσια
<span class="lb" data-page="6.213" data-line="7" id="l6.213.7"></span>μόνοις ἀθληταῖς ἐπιτηδεύεται. καίτοι φησί τις, ὡς ἐκείνοις
<span class="lb" data-page="6.213" data-line="8" id="l6.213.8"></span>μὲν ἑκοῦσι, καὶ κατὰ περίοδον, ἄλλοις δὲ πολλοῖς ἢ δι᾿
<span class="lb" data-page="6.213" data-line="9" id="l6.213.9"></span>ἀνάγκην, ἢ φιλονεικίαν, ἤ τι τοιοῦτον, ἕτερον. ἀλλ᾿ ἐπί γε
<span class="lb" data-page="6.213" data-line="10" id="l6.213.10"></span>τῶν τοιούτων ἐπὶ τοῖς ἀμέτροις γυμνασίοις ἀνάγκη πρότερον
<span class="lb" data-page="6.213" data-line="11" id="l6.213.11"></span>ἢ καὶ μίαν, ἢ καὶ πλείους συστῆναι κόπων διαθέσεις.
<span class="lb" data-page="6.213" data-line="12" id="l6.213.12"></span>ὥστε μόνοις τοῖς εὐεκτικοῖς σώμασιν ἡ τετάρτη γίγνεται
<span class="lb" data-page="6.213" data-line="13" id="l6.213.13"></span>διάθεσις· <span class="milestone ed2page" data-n="6.109" data-unit="ed2page" id="ed2page.6.109"></span>οἷά πέρ ἐστι τά τε τῶν καλῶς ἀγομένων
<span class="lb" data-page="6.213" data-line="14" id="l6.213.14"></span>ἀθλητῶν, καὶ τοῦ νῦν ἡμῖν ἐν τῷ λόγῳ προκειμένου νεανίσκου.
<span class="lb" data-page="6.213" data-line="15" id="l6.213.15"></span>καὶ εἴ τις ἁπλῶς ἀποφαίνοιτο, μετὰ σφοδρότατα γυμνάσια
<span class="lb" data-page="6.213" data-line="16" id="l6.213.16"></span>τὴν τοῦ θερμοτέρου λουτροῦ χρῆσιν ἐπιτήδειον
<span class="lb" data-page="6.213" data-line="17" id="l6.213.17"></span>ὑπάρχειν, ἐπὶ μιᾶς μὲν ἀληθεύσει καταστάσεως; ἐπὶ τριῶν
<span class="pb" data-page="6.214" id="p6.214"></span>
<span class="lb" data-page="6.214" data-line="1" id="l6.214.1"></span>δὲ ψεύσεται. πολλὰ δὲ καὶ ἄλλα τοιαῦτα <span class="milestone ed1page" data-n="4.252" data-unit="ed1page" id="ed1page.4.252"></span>καθ᾿
<span class="lb" data-page="6.214" data-line="2" id="l6.214.2"></span>ὅλην τὴν ὑγιεινὴν πραγματείαν ἰατροῖς τε καὶ γυμνασταῖς
<span class="lb" data-page="6.214" data-line="3" id="l6.214.3"></span>γέγραπται ψευδῆ. κεφάλαιον δ᾿ αὐτῶν ἐστι τὸ τῆς τηρήσεως
<span class="lb" data-page="6.214" data-line="4" id="l6.214.4"></span>ἀδιόριστον, ὅταν, ὅπερ ἐπὶ μιᾶς ἕκαστος ἐθεάσατο
<span class="lb" data-page="6.214" data-line="5" id="l6.214.5"></span>διαθέσεως, ἐπὶ πολλῶν ἀναγράφῃ.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg036.1st1K-grc1:3.9">
<span class="pb page1" data-page="6.214" id="p6.214"></span>
<span class="milestone ed1page page1" data-n="4.252" data-unit="ed1page" id="ed1page.4.252"></span>
<span class="milestone ed2page page1" data-n="6.109" data-unit="ed2page" id="ed2page.6.109"></span>
            <p>
<span class="lb" data-page="6.214" data-line="6" id="l6.214.6"></span>Καὶ μὲν δὴ καὶ ἔτι τίς ἐστι διάθεσις ἐγγύς
<span class="lb" data-page="6.214" data-line="7" id="l6.214.7"></span>τι ταῖς προειρημέναις, ἣν ὀνομάζω στέγνωσιν, ὑπὲρ ἧς, ἐπειδὰν
<span class="lb" data-page="6.214" data-line="8" id="l6.214.8"></span>συμπεραίνωμεν τὸν ἐπὶ τοῖς κόποις λόγον, ἐφεξῆς ἐρῶ.
<span class="lb" data-page="6.214" data-line="9" id="l6.214.9"></span>αἱ μὲν γὰρ ἁπλαῖ διαφοραὶ τρεῖς αὐτῶν εἰσιν, ὑπὲρ ὧν ἤδη
<span class="lb" data-page="6.214" data-line="10" id="l6.214.10"></span>μοι λέλεκται· κᾆτα σύνδυο λαμβανομένων ἄλλαι γίνονται
<span class="lb" data-page="6.214" data-line="11" id="l6.214.11"></span>τρεῖς. ἑβδόμη δ᾿ ἐπὶ πάσαις ἐστιν ἡ τῶν τριῶν ἅμα συνερχομένων.
<span class="lb" data-page="6.214" data-line="12" id="l6.214.12"></span>ἡ μὲν διάγνωσις αὐτῶν ἐστιν ἀπὸ τοῦ συνδυάζεσθαι
<span class="lb" data-page="6.214" data-line="13" id="l6.214.13"></span>τὰ γνωρίσματα, σκοπὸς δὲ τῆς ἐπανορθώσεως, ὁ
<span class="lb" data-page="6.214" data-line="14" id="l6.214.14"></span>μὲν κοινὸς ἁπασῶν, ἀποβλέποντα πρὸς τὸ ἐπικρατοῦν μηδὲ
<span class="lb" data-page="6.214" data-line="15" id="l6.214.15"></span>τοῦ λοιποῦ παντάπασιν ἀμελεῖν, ὁ δ᾿ ἴδιος ἐπὶ τῷ κοινῷ
<span class="lb" data-page="6.214" data-line="16" id="l6.214.16"></span>κατὰ τὰς ἐν μέρει διαθέσεις λαμβάνεται. πάσας μὲν οὖν
<span class="lb" data-page="6.214" data-line="17" id="l6.214.17"></span>ἐπέρχεσθαι τὰς συζυγίας μακρὸν, ἕνεκα δὲ σαφηνείας ἐπὶ
<span class="pb" data-page="6.215" id="p6.215"></span>
<span class="lb" data-page="6.215" data-line="1" id="l6.215.1"></span>μιᾶς ὡς παραδείγματος ὸ λόγος περανθήσεται. ἐὰν τοίνυν
<span class="lb" data-page="6.215" data-line="2" id="l6.215.2"></span>ὄγκος τε ἅμα περὶ τοὺς μῦς ὑπάρχῃ, καὶ τεθλάσθαι δοκῶσιν
<span class="lb" data-page="6.215" data-line="3" id="l6.215.3"></span>αὐτοὶ, καὶ ἢ ἑλκώδης αἴσθησις, ἢ φλεγμονώδης κόπος
<span class="lb" data-page="6.215" data-line="4" id="l6.215.4"></span>ἅμα τῷ περιττωματικῷ κατειλήφῃ τὸν ἄνθρωπον, ἡ ἀποθεραπεία
<span class="lb" data-page="6.215" data-line="5" id="l6.215.5"></span>γενήσεται στοχαζομένη μὲν ἀμφοῖν, ἀλλὰ μᾶλλον τοῦ
<span class="lb" data-page="6.215" data-line="6" id="l6.215.6"></span>μείζονος. οὐχ ἁπλῆ δ᾿ ἐν ἅπασι τοῖς οὖσιν ἡ τοῦ μείζονος
<span class="lb" data-page="6.215" data-line="7" id="l6.215.7"></span>φύσις, ἀλλ᾿ ἡ μὲν κατὰ δύναμίν τε καὶ τὸ οἷον ἀξίωμα
<span class="lb" data-page="6.215" data-line="8" id="l6.215.8"></span>τοῦ πράγματος, ἡ δὲ κατὰ τὴν οἰκείαν οὐσίαν. ἀξιώματι
<span class="lb" data-page="6.215" data-line="9" id="l6.215.9"></span>μὲν οὖν καὶ δυνάμει μείζων ἐστὶν ὁ φλεγμονώδης κόπος
<span class="lb" data-page="6.215" data-line="10" id="l6.215.10"></span>τοῦ περιττωματικοῦ· κατὰ δὲ τὴν οἰκείαν οὐσίαν ἑκάτερος
<span class="lb" data-page="6.215" data-line="11" id="l6.215.11"></span>αὐτῶν οὕτω δύναται γενέσθαι μέγας τε καὶ μικρὸς, ὡς εἰ
<span class="lb" data-page="6.215" data-line="12" id="l6.215.12"></span>καὶ κατὰ μόνας ἑκάτερος ἦν. εἰ μὲν οὖν ἴσον ἐξέστηκε τοῦ
<span class="lb" data-page="6.215" data-line="13" id="l6.215.13"></span>κατὰ φύσιν ἑκάτερος, ὁ φλεγμονώδης ἐφ᾿ ἑαυτὸν ἐπισπάσεται
<span class="lb" data-page="6.215" data-line="14" id="l6.215.14"></span>τὸ κῦρος τῆς θεραπείας, ἐπικρατῶν γε κατὰ δύναμιν·
<span class="lb" data-page="6.215" data-line="15" id="l6.215.15"></span>ἂν δ᾿ ὀλίγον μὲν ὁ φλεγμονώδης, πλεῖστον δ᾿ ὁ ἑλκώδης
<span class="lb" data-page="6.215" data-line="16" id="l6.215.16"></span>ἀποκεχωρήκῃ τῶν κατὰ φύσιν, ὲπισκεκτέον, εἴτε τοσοῦτον
<span class="lb" data-page="6.215" data-line="17" id="l6.215.17"></span>ὑπερέχει κατὰ τὸ μέγεθος ὁ ἑλκώδης, ὅσον ὁ φλεγμονώδης
<span class="pb" data-page="6.216" id="p6.216"></span>
<span class="lb" data-page="6.216" data-line="1" id="l6.216.1"></span>κατὰ δύναμιν, εἴτ᾿ ἔλαττον, εἴτε μεῖζον, καὶ οὕτως ἐξευρίσκειν
<span class="lb" data-page="6.216" data-line="2" id="l6.216.2"></span>τὸν ἐπικρατοῦντα· κᾂν ἰσοσθενεῖς δέ ποτε φαίνωνται,
<span class="lb" data-page="6.216" data-line="3" id="l6.216.3"></span>πρὸς ἀμφοτέρους ὁμοίως ἀποβλεπτέον. αὕτη μὲν οὖν ἡ
<span class="lb" data-page="6.216" data-line="4" id="l6.216.4"></span>μέθοδος ἔστω σοι κοινὴ πασῶν τῶν ἐπιπεπλεγμένων διαθέσεων.
<span class="lb" data-page="6.216" data-line="5" id="l6.216.5"></span>ὥσπερ δ᾿ οἱ κόποι τρεῖς ὄντες, εἶτ᾿ ἀλλήλοις ἐπιπλεκόμενοι,
<span class="lb" data-page="6.216" data-line="6" id="l6.216.6"></span>τέτταρας ποιοῦσι τὰς συζυγίας, οὕτως, εἰ καὶ
<span class="lb" data-page="6.216" data-line="7" id="l6.216.7"></span>τὴν τετάρτην αὐτοῖς ἐπιπλέξειέ τις διάθεσιν, αἱ συζυγίαι
<span class="lb" data-page="6.216" data-line="8" id="l6.216.8"></span>πολλῷ πλείους γενήσονται. μάθοις δ᾿ ἂν ἐναργῶς, ὃ λέγομεν,
<span class="lb" data-page="6.216" data-line="9" id="l6.216.9"></span>ἐπὶ διαγράμματος. ἔστω δ᾿ ἐν αὐτῷ πρώτη μὲν διάθεσις
<span class="lb" data-page="6.216" data-line="10" id="l6.216.10"></span>ἡ ἑλκώδης· δευτέρα δὲ ἡ τονώδης· τρίτη ἡ φλεγμονώδης·
<span class="lb" data-page="6.216" data-line="11" id="l6.216.11"></span>τετάρτη ἡ τῆς ἰσχνότητος. ἢ τοίνυν ἡ πρώτη
<span class="lb" data-page="6.216" data-line="12" id="l6.216.12"></span>μετὰ τῆς δευτέρας συστήσεται διαθέσεως, ἢ μετὰ τῆς τρίτης,
<span class="lb" data-page="6.216" data-line="13" id="l6.216.13"></span>ἢ μετὰ τῆς τετάρτης· ἢ πάλιν ἡ δευτέρα μετὰ τῆς
<span class="lb" data-page="6.216" data-line="14" id="l6.216.14"></span>τρίτης, ἢ τῆς τετάρτης· ἢ πάλιν ἡ τρίτη μετὰ τῆς τετάρτης.
<span class="lb" data-page="6.216" data-line="15" id="l6.216.15"></span>ὥστ᾿ εἶναι τὰς πάσας ἓξ συζυγίας, ἅμα σύνδυο λαμβανομένων
<span class="lb" data-page="6.216" data-line="16" id="l6.216.16"></span>τῶν διαθέσεων, <span class="milestone ed2page" data-n="6.110" data-unit="ed2page" id="ed2page.6.110"></span>ἄλλας δ᾿ αὖ τέτταρας,
<span class="lb" data-page="6.216" data-line="17" id="l6.216.17"></span>ὅταν ἅμα τρεῖς ἐπιπλέκωνται διαθέσεις ἀλλήλαις. ἤτοι γαρ
<span class="lb" data-page="6.216" data-line="18" id="l6.216.18"></span>ἡ πρώτη μετὰ τῆς δευτέρας καὶ τρίτης, ἢ μετὰ τῆς δευτέρας
<span class="lb" data-page="6.216" data-line="19" id="l6.216.19"></span>καὶ τετάρτης, ἢ μετὰ τῆς τρίτης τε καὶ τετάρτης
<span class="pb" data-page="6.217" id="p6.217"></span>
<span class="lb" data-page="6.217" data-line="1" id="l6.217.1"></span>πάλιν. ὑστάτη δὲ πασῶν ἐπιπεπλεγμένη διάθεσις ἔσται,
<span class="lb" data-page="6.217" data-line="2" id="l6.217.2"></span>τῶν τεττάρων ἅμα διαθέσεων ἀλλήλαις μιγνυμένων. ὥστ᾿
<span class="lb" data-page="6.217" data-line="3" id="l6.217.3"></span>εἶναι τὰς πάσας ἕνδεκα τὸν ἀριθμόν. ἦσαν δέ γε καὶ αἱ
<span class="lb" data-page="6.217" data-line="4" id="l6.217.4"></span>τῶν ἁπλῶν τέτταρες. γενήσονται τοίνυν αἱ σύμπασαι πεντεκαίδεκα·
<span class="lb" data-page="6.217" data-line="5" id="l6.217.5"></span>πρώτη ἑλκώδης, δευτέρα τονώδης, τρίτη φλεγμονώδης,
<span class="lb" data-page="6.217" data-line="6" id="l6.217.6"></span>τετάρτη ἰσχνότης, αβ, αγ, αδ, βγ, βδ, γδ,
<span class="lb" data-page="6.217" data-line="7" id="l6.217.7"></span>αβγ, αβδ, αγδ, βγδ, αβγδ. εἰ δὲ καὶ τὰς τῆς στεγνώσεως
<span class="lb" data-page="6.217" data-line="8" id="l6.217.8"></span>διαφορὰς ἐπιπλέκοις ἀλλήλαις τε καὶ ταῖς πεντεκαίδεκα,
<span class="lb" data-page="6.217" data-line="9" id="l6.217.9"></span>παμπληθεῖς ἑτέρας ἐργάσῃ συζυγίας. εἰ δὲ καὶ τὰς τῆς
<span class="lb" data-page="6.217" data-line="10" id="l6.217.10"></span>ἀπεψίας αὐταῖς, ἢ τὰς ἐπὶ τοῖς ἀφροδισίοις, ἢ ταῖς ἐγκαύσεσιν,
<span class="lb" data-page="6.217" data-line="11" id="l6.217.11"></span>ἢ ταῖς ἀγρυπνίαις, ἢ ταῖς λύπαις ἐπιπλέξειας καταστάσεις
<span class="lb" data-page="6.217" data-line="12" id="l6.217.12"></span>τοῦ σώματος, οὐδ᾿ ἀριθμηθῆναι ῥᾳδίως ἅπασαι δυνήσονται.
<span class="lb" data-page="6.217" data-line="13" id="l6.217.13"></span>καὶ οὔπω λέγω τὰς τῆς πληθώρας, ἢ κακοχυμίας, ἢ ἐπισχέσεως
<span class="lb" data-page="6.217" data-line="14" id="l6.217.14"></span>γαστρὸς, ἢ διαῤῥοίας, ἢ ἐμέτων, ἢ βάρους κεφαλῆς, ἤ τινος
<span class="lb" data-page="6.217" data-line="15" id="l6.217.15"></span>ἄλλου μέρους, ἢ ὅλως ὅσαι κατά τι σύμπτωμα συνίστανται·
<span class="lb" data-page="6.217" data-line="16" id="l6.217.16"></span>λεχθήσεται γὰρ αὖθις ὑπὲρ τῶν τοιούτων ἁπάντων. ἀλλὰ
<span class="lb" data-page="6.217" data-line="17" id="l6.217.17"></span>νῦν γε τούτου χάριν ἐπεμνήσθην αὐτῶν, ὑπὲρ τοῦ δεῖξαι
<span class="pb" data-page="6.218" id="p6.218"></span>
<span class="lb" data-page="6.218" data-line="1" id="l6.218.1"></span>τὸ πλῆθος τῶν ἐπιπλοκῶν ὁπόσον ἐστί. θαυμάσαι γὰρ οἷόν τ᾿
<span class="lb" data-page="6.218" data-line="2" id="l6.218.2"></span>ἐστί τινα τοὺς ἐπὶ τοῖς ἀθροίσμασιν αὐτῶν, ἃ ὀνομάζουσι συνδρομὴν,
<span class="lb" data-page="6.218" data-line="3" id="l6.218.3"></span>ἤτοι θεραπείαν, ἢ πρόγνωσιν τῶν ἀποβησομένων
<span class="lb" data-page="6.218" data-line="4" id="l6.218.4"></span>ἐπαγγελλομένους τετηρηκέναι. καθ᾿ ἕνα γὰρ τρόπον οἷόν
<span class="lb" data-page="6.218" data-line="5" id="l6.218.5"></span>τ᾿ ἐστὶ καὶ προγνῶναι, καὶ θεραπεῦσαι δεόντως, ὡς Ἱπποκράτης
<span class="lb" data-page="6.218" data-line="6" id="l6.218.6"></span>ἐδίδαξεν, ἑκάστου τῶν ἁπλῶν πραγμάτων ἀξιῶν
<span class="lb" data-page="6.218" data-line="7" id="l6.218.7"></span>ἐπίστασθαι τὴν δύναμιν, ὡς ἐγὼ νῦν ἐπέδειξα περὶ τεττάρων
<span class="lb" data-page="6.218" data-line="8" id="l6.218.8"></span>διαθέσεων. εἰ μὲν γὰρ ἑκάστη καθ᾿ ἑαυτὴν συσταίη,
<span class="lb" data-page="6.218" data-line="9" id="l6.218.9"></span>τὴν ἐπανόρθωσιν ἁπλῆν ἐνδείξεται· μιχθεῖσα δ᾿ ἑτέρᾳ,
<span class="lb" data-page="6.218" data-line="10" id="l6.218.10"></span>κατὰ τὴν ὀλίγον ἔμπροσθεν εἰρημένην μέθοδον, ὑπὲρ ἁπασῶν
<span class="lb" data-page="6.218" data-line="11" id="l6.218.11"></span>τῶν ἐπιπεπλεγμένων διαθέσεων.
</p>
          </article>

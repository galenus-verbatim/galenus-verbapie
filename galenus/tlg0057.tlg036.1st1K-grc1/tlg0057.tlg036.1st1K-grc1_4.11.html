<article xmlns="http://www.w3.org/1999/xhtml" id="urn:cts:greekLit:tlg0057.tlg036.1st1K-grc1:4.11">
<span class="pb page1" data-page="6.300" id="p6.300"></span>
<span class="milestone ed1page page1" data-n="4.265" data-unit="ed1page" id="ed1page.4.265"></span>
<span class="milestone ed2page page1" data-n="6.136" data-unit="ed2page" id="ed2page.6.136"></span>
            <p>
<span class="lb" data-page="6.300" data-line="12" id="l6.300.12"></span>Λοιπὸν οὖν, ὅτι ταχέως οὐ χρὴ πληροῦν
<span class="lb" data-page="6.300" data-line="13" id="l6.300.13"></span>ἐπὶ φλεβοτομίαις, εἰπόντες ἐνταῦθα καταπαύσομεν τὸν λόγον.
<span class="lb" data-page="6.300" data-line="14" id="l6.300.14"></span>ἕξει δὲ καὶ οὗτος εἰς πίστιν ὑπόθεσίν τινα τῶν ἤδη προαποδεδειγμένων
<span class="lb" data-page="6.300" data-line="15" id="l6.300.15"></span>ἐν τῇ περὶ τῶν φυσικῶν δυνάμεων πραγματείᾳ.
<span class="lb" data-page="6.300" data-line="16" id="l6.300.16"></span>δέδεικται γὰρ ἐν ἐκείνῳ τῷ λόγῳ πᾶσι τοῖς ὑπὸ φύσεως διοικουμένοις
<span class="lb" data-page="6.300" data-line="17" id="l6.300.17"></span>ὑπάρχουσα δύναμις ἔμφυτος ἡ ἑλκτικὴ τῶν ὁμοίων
<span class="pb" data-page="6.301" id="p6.301"></span>
<span class="lb" data-page="6.301" data-line="1" id="l6.301.1"></span>χυμῶν, ὑφ’ ὧν τρέφεσθαι μέλλει. δέδεικται δὲ καὶ ὡς, ἐπειδὰν
<span class="lb" data-page="6.301" data-line="2" id="l6.301.2"></span>ἀπορῇ μὲν οἰκείας τε ἅμα καὶ χρηστῆς τροφῆς, ἐπείγεται
<span class="lb" data-page="6.301" data-line="3" id="l6.301.3"></span>καὶ τῶν οὐ χρηστῶν τι συναρπάσαι. τοιοῦτον δ’ ἐστί
<span class="lb" data-page="6.301" data-line="4" id="l6.301.4"></span>που τὸ μήπω πεφθὲν ἐν κοιλίᾳ τε καὶ φλεψίν. ἀναγκαῖον
<span class="lb" data-page="6.301" data-line="5" id="l6.301.5"></span>οὖν, ἐπειδὰν πλείω λαμβάνῃ τὰ σιτία κατὰ τὸν καιρὸν τοῦτον
<span class="lb" data-page="6.301" data-line="6" id="l6.301.6"></span>ὁ ἄνθρωπος, ἀναρπάζεσθαι πλεῖστον ὠμὸν χυμὸν εἰς τὸν
<span class="lb" data-page="6.301" data-line="7" id="l6.301.7"></span>ὄγκον τοῦ ζώου διὰ πολλὰς αἰτίας· ὅτι τε φαυλότερον ἐν
<span class="lb" data-page="6.301" data-line="8" id="l6.301.8"></span>τῇ γαστρὶ καὶ ταῖς φλεψὶ πέττεται τὸ πλέον, ὅτι τε πλέον
<span class="lb" data-page="6.301" data-line="9" id="l6.301.9"></span>εἰς τὸν ὄγκον ἀνέρχεται διὰ τὸ πλέον ὑπάρχειν, ὅτι τε
<span class="lb" data-page="6.301" data-line="10" id="l6.301.10"></span>πρωϊαίτερον, ἢ χρὴ, διὰ τὸ συγχωρεῖν μὲν τὴν γαστέρα ταῖς
<span class="lb" data-page="6.301" data-line="11" id="l6.301.11"></span>φλεψὶ, τὰς φλέβας δὲ ἅπασι τοῖς ἄλλοις τοῦ ζώου μορίοις
<span class="lb" data-page="6.301" data-line="12" id="l6.301.12"></span>ἐπισπᾶσθαι τὸ μήπω κατειργασμένον, ὅπερ οὐκ ἂν συνεχώρησαν
<span class="lb" data-page="6.301" data-line="13" id="l6.301.13"></span>ὁμοίως, εἴπερ ὀλίγον ἦν. ἐπιδέδεικται γὰρ, ὡς
<span class="lb" data-page="6.301" data-line="14" id="l6.301.14"></span>αὐτὰ πρότερον ἀπολαύει τὰ μόρια τῆς οἰκείας τροφῆς, εἶθ’
<span class="lb" data-page="6.301" data-line="15" id="l6.301.15"></span>οὕτως ἑτέροις ἐπιπέμπει. τὸ δὲ δὴ τελευταῖον καὶ μέγιστον
<span class="lb" data-page="6.301" data-line="16" id="l6.301.16"></span>αἴτιον τῆς βλάβης τοῖς οὕτω διακειμένοις ἐστὶ τὸ πολλὴν
<span class="lb" data-page="6.301" data-line="17" id="l6.301.17"></span>τὴν ἡμίπεπτον ἐπισπασάμενα τροφὴν τὰ καθ’ ὅλον τὸν
<span class="pb" data-page="6.302" id="p6.302"></span>
<span class="lb" data-page="6.302" data-line="1" id="l6.302.1"></span>ὄγκον τοῦ ζώου μόρια πλῆθος οὐκ ὀλίγον ἐξ αὐτῆς ἀπογεννᾷν
<span class="lb" data-page="6.302" data-line="2" id="l6.302.2"></span>περιττωμάτων. οὐδὲ γὰρ πέττειν αὐτὴν ἅπασαν ὁμοίως
<span class="lb" data-page="6.302" data-line="3" id="l6.302.3"></span>τῇ χρηστῇ δυνατὸν αὐτοῖς, οὔτε προσφύειν, οὔθ’ ὁμοιοῦν,
<span class="lb" data-page="6.302" data-line="4" id="l6.302.4"></span>ἀλλ’ ἀτυχεῖν ἐν ἑκάστῳ τῶν οἰκείων ἔργων ἐπὶ τῇ μοχθηρᾷ
<span class="lb" data-page="6.302" data-line="5" id="l6.302.5"></span>τε ἅμα καὶ πολλῇ τροφῇ. ὅμοιον γάρ τι συμβαίνειν αὐτοῖς
<span class="lb" data-page="6.302" data-line="6" id="l6.302.6"></span>ἀναγκαῖον, οἷόν τι καὶ αὐτῇ τῇ γαστρὶ <span class="milestone ed2page" data-n="6.137" data-unit="ed2page" id="ed2page.6.137"></span>προσενεγκαμένῃ
<span class="lb" data-page="6.302" data-line="7" id="l6.302.7"></span>σιτία πολλὰ κακῶς παρεσκευασμένα. λέγω δὲ παρεσκευάσθαι
<span class="lb" data-page="6.302" data-line="8" id="l6.302.8"></span>κακῶς, ὅσα δεόμενά τινος ἑψήσεως ἢ ὀπτήσεως
<span class="lb" data-page="6.302" data-line="9" id="l6.302.9"></span>οὐκ ἀπέλαυσε τελέως αὐτῆς. ἄρτον οὖν ἐλλιπῶς ὠπτημένον
<span class="lb" data-page="6.302" data-line="10" id="l6.302.10"></span>ἢ κρέας ἢ ὄσπριον ἀτελῶς ἑψημένον ἀδύνατόν ἐστι πεφθῆναι
<span class="lb" data-page="6.302" data-line="11" id="l6.302.11"></span>χρηστῶς ἐν γαστρί. τὸν αὐτὸν δὲ λόγον ἔχει τὰ κατὰ
<span class="lb" data-page="6.302" data-line="12" id="l6.302.12"></span>τὴν γαστέρα μοχθηρῶς κατεργασθέντα πρὸς τὴν δευτέραν
<span class="lb" data-page="6.302" data-line="13" id="l6.302.13"></span>τὴν ἐν φλεψὶ πέψιν, ὃν τὰ φαῦλα παρασκευασθέντα σιτία
<span class="lb" data-page="6.302" data-line="14" id="l6.302.14"></span>πρὸς τὴν ἐν τῇ γαστρί. καὶ μέντοι τὰ κατὰ τὰς φλέβας
<span class="lb" data-page="6.302" data-line="15" id="l6.302.15"></span>οὐκ ὀρθῶς πεφθέντα τὸν αὐτὸν ἔχει λόγον ὡς πρὸς τὴν
<span class="lb" data-page="6.302" data-line="16" id="l6.302.16"></span>ἐν σαρκὶ πέψιν, ὃν εἶχεν τὰ μὲν σιτία πρὸς τὴν ἐν τῇ γαστρὶ,
<span class="lb" data-page="6.302" data-line="17" id="l6.302.17"></span>τὰ δ’ ἐκ ταύτης ἀναδιδόμενα πρὸς τὴν ἐν ταῖς φλεψίν.
<span class="pb" data-page="6.303" id="p6.303"></span>
<span class="lb" data-page="6.303" data-line="1" id="l6.303.1"></span>οὔτ’ οὖν ἡ γαστὴρ ἀκριβῶς πέττει τὰ ἔξωθεν, οὔθ’ αἱ φλέβες
<span class="lb" data-page="6.303" data-line="2" id="l6.303.2"></span>τὰ ἐκ τῆς γαστρὸς, οὔθ’ αἱ σάρκες τὰ ἐκ τῶν φλεβῶν,
<span class="lb" data-page="6.303" data-line="3" id="l6.303.3"></span>ὅταν μὴ καλῶς ᾖ προκατειργασμένα· κᾀν τούτῳ πλῆθος
<span class="lb" data-page="6.303" data-line="4" id="l6.303.4"></span>ἀναγκαῖόν ἐστιν ἐν σώματι γεννᾶσθαι περιττωμάτων. ἐμοὶ
<span class="lb" data-page="6.303" data-line="5" id="l6.303.5"></span>μὲν οὖν εἴρηται τὸ σύμπαν, ὡς ἐν βραχυτάτῳ διελθεῖν· εἰ
<span class="lb" data-page="6.303" data-line="6" id="l6.303.6"></span>δέ τις ἑκάστου τῶν εἰρημένων εἰς τὴν ἀπόδειξιν ἐπιστήμην
<span class="lb" data-page="6.303" data-line="7" id="l6.303.7"></span>ἀκριβῆ λαβεῖν βούλεται, τούτῳ τὰ περὶ τῶν φυσικῶν δυνάμεων
<span class="lb" data-page="6.303" data-line="8" id="l6.303.8"></span>ἀναγνωστέον ἐστὶν, ἐν οἷς ἀποδέδεικται, πρῶτον μὲν,
<span class="lb" data-page="6.303" data-line="9" id="l6.303.9"></span>ὡς ἡ γαστὴρ ἑαυτῆς ἕνεκα λαμβάνει τὴν τροφὴν, ἴνα ἀπολαύσῃ
<span class="lb" data-page="6.303" data-line="10" id="l6.303.10"></span>τε καὶ ἀναπληρώσῃ τὸ ἐλλεῖπον ἑαυτῇ, καὶ διὰ τοῦτο
<span class="lb" data-page="6.303" data-line="11" id="l6.303.11"></span>περιπτύσσεται πανταχόθεν αὐτῇ, καὶ κατέχει σύμπασαν, ἄχρε
<span class="lb" data-page="6.303" data-line="12" id="l6.303.12"></span>περ ἂν ἱκανῶς κορεσθῇ· δεύτερον καὶ ὡς, ἐπειδὰν μηκέτι
<span class="lb" data-page="6.303" data-line="13" id="l6.303.13"></span>δέηται τοῦ τρέφεσθαι, τότ’ ἀνοίγνυσι μὲν τὸν πυλωρὸν, ἐκθλίβει
<span class="lb" data-page="6.303" data-line="14" id="l6.303.14"></span>δὲ καὶ ὠθεῖ κάτω τὰ περιττὰ τῶν σιτίων, οἷον ἄχθος
<span class="lb" data-page="6.303" data-line="15" id="l6.303.15"></span>ἀλλότριον· εἶθ’ ὡς ἐν τῇ διὰ τῶν ἐντέρων ὁδῷ, καὶ μάλιστα
<span class="lb" data-page="6.303" data-line="16" id="l6.303.16"></span>τῶν λεπτῶν, ἀναρπάζουσιν αἱ καθήκουσαι φλέβες τὴν
<span class="lb" data-page="6.303" data-line="17" id="l6.303.17"></span>τροφὴν, ἐκ τῆς πρὸς τὴν κοιλίαν ὁμιλίας ἠλλοιωμένην τε
<span class="lb" data-page="6.303" data-line="18" id="l6.303.18"></span>καὶ ἐπιτηδειοτέραν τῷ ζώῳ γεγενημένην· εἶτα καὶ κατὰ τὰς
<span class="pb" data-page="6.304" id="p6.304"></span>
<span class="lb" data-page="6.304" data-line="1" id="l6.304.1"></span>φλέβας ἐξ ἄλλης εἰς ἄλλην διαδίδοται τὸν ὅμοιον τρόπον,
<span class="lb" data-page="6.304" data-line="2" id="l6.304.2"></span>ὃν ἐκ τῆς γαστρὸς εἰς τὰς φλέβας· ἐντεῦθεν δ’ ἤδη κατειργασμένη
<span class="lb" data-page="6.304" data-line="3" id="l6.304.3"></span>τέλεον εἰς ἕκαστον ἕλκεται τῶν τοῦ ζώου μορίων,
<span class="lb" data-page="6.304" data-line="4" id="l6.304.4"></span>ἵνα πέττεται τὴν τρίτην πέψιν ὁμοιοῦταί τε τῷ τρεφομένῳ.
<span class="lb" data-page="6.304" data-line="5" id="l6.304.5"></span>ταῦτ’ οὖν ὅστις ἐξ ἐκείνων ἀναλέξεται τῶν γραμμάτων, οὐκέτ’
<span class="lb" data-page="6.304" data-line="6" id="l6.304.6"></span>ἀπορήσει τὴν αἰτίαν, δι’ ἣν πολλοὶ κενωθέντες τὴν ἕξιν, εἰ
<span class="lb" data-page="6.304" data-line="7" id="l6.304.7"></span>μὴ μετρίως ἀνατρέφοιντο αὖ, πολλὰ περιττώματα καθ’ ὅλην
<span class="lb" data-page="6.304" data-line="8" id="l6.304.8"></span>αὐτὴν ἀθροίζουσι, καὶ νοσοῦσιν ἐξ αὐτῶν οὐκ εἰς μακρόν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg036.1st1K-grc1:4.2">
<span class="pb page1" data-page="6.235" id="p6.235"></span>
<span class="milestone ed1page page1" data-n="4.254" data-unit="ed1page" id="ed1page.4.254"></span>
<span class="milestone ed2page page1" data-n="6.116" data-unit="ed2page" id="ed2page.6.116"></span>
            <p>
<span class="lb" data-page="6.235" data-line="14" id="l6.235.14"></span>Ὁ μὲν οὖν ἐπὶ γυμνασίοις ἀμέτροις γιγνόμενος
<span class="lb" data-page="6.235" data-line="15" id="l6.235.15"></span>κόπος ὑγιεινόν τι σύμπτωμά ἐστιν, ὁ δὲ τούτων χωρὶς
<span class="lb" data-page="6.235" data-line="16" id="l6.235.16"></span>νοσῶδες. ὥστε καὶ Ἱπποκράτει δοκεῖν κάλλιστα εἰρῆσθαι·
<span class="lb" data-page="6.235" data-line="17" id="l6.235.17"></span>κόποι αὐτόματοι φράζουσι νόσους. ἡ μὲν οὖν ἑλκώδης αἴσθησις
<span class="pb" data-page="6.236" id="p6.236"></span>
<span class="lb" data-page="6.236" data-line="1" id="l6.236.1"></span>σύμπτωμά ἐστι κοπῶδες. ἡ δ’ αἰτία, δι’ ἣν αὕτη γίγνεται,
<span class="lb" data-page="6.236" data-line="2" id="l6.236.2"></span>διάθεσίς ἐστι κοπώδης. ἡ δὲ καὶ ταύτης αὐτῆς αἰτία διττὴν
<span class="lb" data-page="6.236" data-line="3" id="l6.236.3"></span>ἔχει τὴν διαφοράν· ἤτοι κατ’ αὐτὸ τοῦ ζώου τὸ σῶμα
<span class="lb" data-page="6.236" data-line="4" id="l6.236.4"></span>περιεχομένη, καὶ ὀνομάζεται τηνικαῦτα προηγούμενον αἴτιον,
<span class="lb" data-page="6.236" data-line="5" id="l6.236.5"></span>ἢ μηδ’. ὅλως ἐνυπάρχουσα, καὶ καλεῖται προκαταρκτικὸν
<span class="lb" data-page="6.236" data-line="6" id="l6.236.6"></span>αἴτιον. ὡς εἶναι μὲν τρία τὰ σύμπαντα γένη, περὶ ὧν
<span class="lb" data-page="6.236" data-line="7" id="l6.236.7"></span>ἡμῖν ἐνέστηκε λόγος, τό τε σύμπτωμα τὸ κοπῶδες, καὶ τὴν
<span class="lb" data-page="6.236" data-line="8" id="l6.236.8"></span>διάθεσιν τὴν κοπώδη, καὶ τὴν αἰτίαν αὐτῆς, ἑκάστου δ’.
<span class="lb" data-page="6.236" data-line="9" id="l6.236.9"></span>αὐτῶν εἰδικάς τινας ὑπάρχειν διαφοράς· ἐν μὲν ταῖς αἰτίαις,
<span class="lb" data-page="6.236" data-line="10" id="l6.236.10"></span>ὡς εἴρηται νῦν δὴ, τὴν προηγουμένην καὶ τὴν προκατάρχουσαν,
<span class="lb" data-page="6.236" data-line="11" id="l6.236.11"></span>ἐν δὲ ταῖς διαθέσεσιν, ὡς ἐν τῷ πρὸ τούτου λόγῳ
<span class="lb" data-page="6.236" data-line="12" id="l6.236.12"></span>δέδεικται, τὴν ἑλκώδη, καὶ τὴν τονώδη, καὶ τὴν φλεγμονώδη,
<span class="lb" data-page="6.236" data-line="13" id="l6.236.13"></span>καὶ μέντοι κᾀν τοῖς συμπτώμασι τρεῖς τὰς αὐτάς.
<span class="lb" data-page="6.236" data-line="14" id="l6.236.14"></span>ὀνομάζειν οὖν ἔξεστιν, εἰ βούλοιτό τις, ἑτέρως· οὔτε δὲ
<span class="lb" data-page="6.236" data-line="15" id="l6.236.15"></span>πλείω τῶν εἰρημένων λέγειν τε καὶ ποιεῖν ἔξεστιν, ἀληθεύειν
<span class="lb" data-page="6.236" data-line="16" id="l6.236.16"></span>γε βουλομένοις, οὔτε πλείους διαφορὰς τῶν λελεγμένων.
<span class="lb" data-page="6.236" data-line="17" id="l6.236.17"></span>ὁ μὲν οὖν ἑλκώδης κόπος (ἀρκτέον γὰρ ἀπὸ τοῦδε) κινουμένοις
<span class="lb" data-page="6.236" data-line="18" id="l6.236.18"></span>αἴσθησιν ἀνιαρὰν ὡς ἑλκουμένου φέρει τοῦ σώματος,
<span class="pb" data-page="6.237" id="p6.237"></span>
<span class="lb" data-page="6.237" data-line="1" id="l6.237.1"></span>ἤτοι κατὰ τὸ δέρμα μόνον, ὅταν ᾖ μετριώτερον, ἢ κατὰ
<span class="lb" data-page="6.237" data-line="2" id="l6.237.2"></span>τὰς ὑποκειμένας αὐτῷ σάρκας, ὅταν γένηται σφοδρότερον,
<span class="lb" data-page="6.237" data-line="3" id="l6.237.3"></span>ἢ κατὰ τὸ συναμφότερον, ἐπειδὰν ἰσχυρότερον ᾖ. καὶ τοῦτο
<span class="lb" data-page="6.237" data-line="4" id="l6.237.4"></span>μέν ἐστι τὸ κοπῶδες σύμπτωμα. διάθεσις δὲ κοπώδης, ἐφ’
<span class="lb" data-page="6.237" data-line="5" id="l6.237.5"></span>ᾗ γίνεται τὸ σύμπτωμα, δριμύτης ὑγρῶν ἐστι λεπτῶν καὶ
<span class="lb" data-page="6.237" data-line="6" id="l6.237.6"></span>θερμῶν, ὡς διαβιβρώσκειν τε καὶ κεντᾷν καὶ νύττειν τὰ
<span class="lb" data-page="6.237" data-line="7" id="l6.237.7"></span>σώματα. γίνεται δὲ αὕτη ποτὲ μὲν ἐπὶ ταῖς ἀμέτροις κινήσεσιν,
<span class="lb" data-page="6.237" data-line="8" id="l6.237.8"></span>ὡς ἐν τῷ πρὸ τούτου δέδεικται λόγῳ, ποτὲ δ’ ἐπὶ
<span class="lb" data-page="6.237" data-line="9" id="l6.237.9"></span>κακοχυμίᾳ τινὶ λεληθότως ὑποτραφείσῃ, καὶ τοὺς τοιούτους
<span class="lb" data-page="6.237" data-line="10" id="l6.237.10"></span>κόπους αὐτομάτους Ἱπποκράτης |ὀνομάζει. τὸ δ’ ἕτερον
<span class="lb" data-page="6.237" data-line="11" id="l6.237.11"></span>γένος τοῦ κόπου τὸ τονῶδες, ὅταν αὐτόματον συνιστῆται,
<span class="lb" data-page="6.237" data-line="12" id="l6.237.12"></span>ταῖς καλουμέναις πληθώραις ἕπεται. διατείνεται γὰρ ἐν
<span class="lb" data-page="6.237" data-line="13" id="l6.237.13"></span>ταύταις τὰ στερεὰ τοῦ ζώου μόρια, καὶ μάλιστα ἐν οἷς οἱ
<span class="lb" data-page="6.237" data-line="14" id="l6.237.14"></span>χυμοὶ περιέχονται. τὸ δὲ τρίτον τοῦ κόπου γένος τὸ
<span class="lb" data-page="6.237" data-line="15" id="l6.237.15"></span>φλεγμονῶδες ἐπὶ πληθώρᾳ τε ἅμα καὶ τῇ προειρημένῃ γίνεται
<span class="lb" data-page="6.237" data-line="16" id="l6.237.16"></span>κακοχυμίᾳ. οὐ γὰρ δὴ πᾶν εἶδος κακοχυμίας, ἀλλ’
<span class="lb" data-page="6.237" data-line="17" id="l6.237.17"></span>ἐκεῖνο μόνον, ἐν ᾧ δριμύτης ἐστὶ δακνώδης, ἐργάζεται τὸν
<span class="lb" data-page="6.237" data-line="18" id="l6.237.18"></span>ἑλκώδη κόπον· οὐδ’ οὖν οὐδ’ αὐτὸ, κατὰ τὰς φλέβας ﻿
<span class="pb" data-page="6.238" id="p6.238"></span>
<span class="lb" data-page="6.238" data-line="1" id="l6.238.1"></span>ἀναμεμιγμένον τῷ αἵματι, λανθάνει γὰρ αὐτῆς ἡ δύναμις
<span class="lb" data-page="6.238" data-line="2" id="l6.238.2"></span>τηνικαῦτα, διαῤῥεούσης τε ἅμα καὶ νικωμένης ὑπὸ τῆς τοῦ
<span class="lb" data-page="6.238" data-line="3" id="l6.238.3"></span>αἵματος χρηστότητος, ἀλλ’ ὅταν εἴς τε τὰς σάρκας καὶ τὸ
<span class="lb" data-page="6.238" data-line="4" id="l6.238.4"></span>δέρμα μεταληφθεῖσα<span class="milestone ed2page" data-n="6.117" data-unit="ed2page" id="ed2page.6.117"></span> μόνη στηριχθῇ, τὴν ἑλκώδη
<span class="lb" data-page="6.238" data-line="5" id="l6.238.5"></span>διάθεσίν τε καὶ αἴσθησιν ἐπιφέρει. ὅσοι δὲ πλήθους ἔκγονον
<span class="lb" data-page="6.238" data-line="6" id="l6.238.6"></span>ὑπάρχειν οἴονται τὸν κόπον τοῦτον, σφάλλονταί, οὔτε
<span class="lb" data-page="6.238" data-line="7" id="l6.238.7"></span>γὰρ τοῦ τοιούτου πλήθους, ὃ δὴ καὶ πληθώραν ὀνομάζουσι,
<span class="lb" data-page="6.238" data-line="8" id="l6.238.8"></span>(τόν τονώδη γὰρ κόπον ἐκεῖνο ἐργάζεται,) οὔτε τοῦ
<span class="lb" data-page="6.238" data-line="9" id="l6.238.9"></span>τὴν δύναμιν βαρύνοντος, οὐ γὰρ δῆξις οὐδὲ ἕλκωσις, ἀλλ’
<span class="lb" data-page="6.238" data-line="10" id="l6.238.10"></span>ἤτοι βάρος τε καὶ δυσκινησία τοῦ τοιούτου πλήθους ἐστὶ
<span class="lb" data-page="6.238" data-line="11" id="l6.238.11"></span>συμπτώματα, τὴν ψυχικὴν βαρύνοντος δύναμιν, ὅταν ὡς
<span class="lb" data-page="6.238" data-line="12" id="l6.238.12"></span>πρὸς ταύτην ὑπάρχῃ πλέον, ἢ κακοσφυξίαι τινὲς, ὅταν
<span class="lb" data-page="6.238" data-line="13" id="l6.238.13"></span>πρὸς τὴν ζωτικήν. εἴρηται δ’ ὑπὲρ αὐτῶν αὐτάρκως ἐν τῷ
<span class="lb" data-page="6.238" data-line="14" id="l6.238.14"></span>περὶ σφυγμῶν, ὥσπερ γε κᾀν τῷ περὶ πλήθους βιβλίῳ
<span class="lb" data-page="6.238" data-line="15" id="l6.238.15"></span>τὰ γνωρίσματα τῆς φυσικῆς δυνάμεως εἴρηται βαρυνομένης
<span class="lb" data-page="6.238" data-line="16" id="l6.238.16"></span>ἅμα τοῖς τῶν ἄλλων ἀμφοτέρων. οὔκουν τὸ πλῆθος αἴτιόν
<span class="lb" data-page="6.238" data-line="17" id="l6.238.17"></span>ἐστι τοῦ τὴν ἑλκώδη φέροντος αἴσθησιν κόπου, ἀλλ’ ἡ τῶν
<span class="lb" data-page="6.238" data-line="18" id="l6.238.18"></span>ἐν τῷ δέρματι καὶ τῇ σαρκὶ περιεχομένων ὑγρῶν δριμύτης.
<span class="pb" data-page="6.239" id="p6.239"></span>
<span class="lb" data-page="6.239" data-line="1" id="l6.239.1"></span>αὕτη γὰρ, ἐπειδὰν μὲν ἡσυχάζουσα περικέηται, διαλανθάνει
<span class="lb" data-page="6.239" data-line="2" id="l6.239.2"></span>τὴν αἴσθησιν, εἰς κίνησιν δ’ ἀφικομένη παραχρῆμα γνωρίζεται.
<span class="lb" data-page="6.239" data-line="3" id="l6.239.3"></span>κίνησις δ’ αὐτῇ πρώτη μὲν καὶ μάλιστ’ ἐγγίνεται
<span class="lb" data-page="6.239" data-line="4" id="l6.239.4"></span>κατά τινας οἰκείους λόγους, οὓς ἑξῆς ἐροῦμεν, ἑτέρα
<span class="lb" data-page="6.239" data-line="5" id="l6.239.5"></span>δὲ κατὰ συμβεβηκὸς, ἐπειδὰν ἡμεῖς αὐτοὶ προελόμενοι
<span class="lb" data-page="6.239" data-line="6" id="l6.239.6"></span>κινῆσαί τι μέρος ἢ καὶ σύμπαν τὸ σῶμα σὺν ἐκείνῳ καὶ
<span class="lb" data-page="6.239" data-line="7" id="l6.239.7"></span>τὰς περιεχομένας ἐν αὐτῷ κινήσωμεν ὑγρότητας. ἀλλ’ ἡ
<span class="lb" data-page="6.239" data-line="8" id="l6.239.8"></span>μὲν τοιαύτη κίνησις ἐλαχίστη ἐστὶ, καὶ τὴν κοπώδη μόνην
<span class="lb" data-page="6.239" data-line="9" id="l6.239.9"></span>αἴσθησιν ἐπιφέρει, ἡ δὲ σφοδροτέρα ῥίγους ἐστὶν αἰτία,
<span class="lb" data-page="6.239" data-line="10" id="l6.239.10"></span>ἡ μέση δ’ ἀμφοῖν φρίκης. ὅτι δ’ οὐδὲν κωλύει, κᾂν θερμὸν
<span class="lb" data-page="6.239" data-line="11" id="l6.239.11"></span>ὑπάρχῃ τὸ αἴτιον, ῥῖγός τε καὶ φρίκην αὐτὸ ποιεῖν,
<span class="lb" data-page="6.239" data-line="12" id="l6.239.12"></span>ἐν <span class="milestone ed1page" data-n="4.256" data-unit="ed1page" id="ed1page.4.256"></span>ταῖς τῶν συμπτωμάτων αἰτίαις ἀποδέδεικται. νῦν
<span class="lb" data-page="6.239" data-line="13" id="l6.239.13"></span>δ’ ἀρκεῖ μόνον αὐτὰ τὰ κεφάλαια τῶν ἐν ἐκείνῳ τῷ λόγῳ
<span class="lb" data-page="6.239" data-line="14" id="l6.239.14"></span>δεδειγμένων ὑπόθεσιν ποιήσασθαι τοῖς παροῦσιν. ὅταν
<span class="lb" data-page="6.239" data-line="15" id="l6.239.15"></span>ἐν τοῖς αἰσθητικοῖς σώμασιν ὑποτραφῇ περιττώματα δάκνοντα,
<span class="lb" data-page="6.239" data-line="16" id="l6.239.16"></span>κατὰ διττὸν τρόπον εἰς κίνησιν ἀφικνεῖται· καθ’
<span class="lb" data-page="6.239" data-line="17" id="l6.239.17"></span>ἕνα μὲν ὑπ’ αὐτῶν τῶν αἰσθητικῶν σωμάτων ὠθούμενα,
<span class="lb" data-page="6.239" data-line="18" id="l6.239.18"></span>δύναμιν ἐχόντων ἀποκριτικὴν τῶν ἀλλοτρίων, καθ’ ἕτερον
<span class="pb" data-page="6.240" id="p6.240"></span>
<span class="lb" data-page="6.240" data-line="1" id="l6.240.1"></span>δὲ ὑπὸ κινήσεως σφοδροτέρας, ἣν ἔκ τε τῶν γυμνασίων
<span class="lb" data-page="6.240" data-line="2" id="l6.240.2"></span>ἐπικτᾶται, καὶ θυμοῦ, ἢ καὶ τῆς ἐκ τοῦ περιέχοντος
<span class="lb" data-page="6.240" data-line="3" id="l6.240.3"></span>θερμασίας. τὰ μὲν οὖν ὑπόθερμά τε καὶ σηπεδονώδη
<span class="lb" data-page="6.240" data-line="4" id="l6.240.4"></span>περιττώματα, κινηθέντα σφοδρότερον, οὐ φρίκην μόνον
<span class="lb" data-page="6.240" data-line="5" id="l6.240.5"></span>ἢ ῥῖγος ἐπιφέρει, ἀλλὰ καὶ πυρετὸν ἐξάπτει· τὰ δὲ
<span class="lb" data-page="6.240" data-line="6" id="l6.240.6"></span>ψυχρά τε ἅμα καὶ λεπτομερῆ φρίκην μὲν καὶ ῥῖγος ἐπιφέρει,
<span class="lb" data-page="6.240" data-line="7" id="l6.240.7"></span>πυρετὸν δὲ οὐκ ἐξάπτει. προσεῖναι δέ τι καὶ
<span class="lb" data-page="6.240" data-line="8" id="l6.240.8"></span>πλῆθος ἀξιόλογον ἑκατέροις ἀναγκαῖον, εἰ μέλλοι ταῦτα
<span class="lb" data-page="6.240" data-line="9" id="l6.240.9"></span>ποιῆσαι. ὅσα δ’ ἤτοι παντάπασιν ὀλίγα περιττώματα
<span class="lb" data-page="6.240" data-line="10" id="l6.240.10"></span>δάκνοντα τοῖς αἰσθητικοῖς ἐγγίνεται σώμασιν, ἢ πλείω
<span class="lb" data-page="6.240" data-line="11" id="l6.240.11"></span>μέν ἐστιν, οὔπω δ’ ἀκριβῶς δακνώδη, τὸν ἑλκώδη κόπον
<span class="lb" data-page="6.240" data-line="12" id="l6.240.12"></span>ἐργάζεται. καὶ δὴ καὶ λεκτέον ἡμῖν ὑπὲρ τούτων
<span class="lb" data-page="6.240" data-line="13" id="l6.240.13"></span>ἐστὶν ἐν τῷ παρόντι λόγῳ, τὰ γὰρ τοὺς πυρετοὺς ἐπιφέροντα
<span class="lb" data-page="6.240" data-line="14" id="l6.240.14"></span>τῆς θεραπευτικῆς ἐστι πραγματείας· οὐ μὴν
<span class="lb" data-page="6.240" data-line="15" id="l6.240.15"></span>ἀλλὰ καὶ ὅσα φρίκην μὲν ἐργάζεται, πυρετοὺς δ’
<span class="lb" data-page="6.240" data-line="16" id="l6.240.16"></span>οὐκ ἐξάπτει, καὶ ταῦτα τῆς ἐνεστώσης ἐστὶ
<span class="lb" data-page="6.240" data-line="17" id="l6.240.17"></span>πραγματείας.
</p>
          </article>

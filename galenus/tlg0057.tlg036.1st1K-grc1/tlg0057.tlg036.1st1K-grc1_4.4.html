<article xmlns="http://www.w3.org/1999/xhtml" id="urn:cts:greekLit:tlg0057.tlg036.1st1K-grc1:4.4">
<span class="pb page1" data-page="6.242" id="p6.242"></span>
<span class="milestone ed1page page1" data-n="4.256" data-unit="ed1page" id="ed1page.4.256"></span>
<span class="milestone ed2page page1" data-n="6.118" data-unit="ed2page" id="ed2page.6.118"></span>
            <p>
<span class="lb" data-page="6.242" data-line="13" id="l6.242.13"></span>Ἐπεὶ τοίνυν ἐπὶ κακοχυμίᾳ δριμέων περιττωμάτων
<span class="lb" data-page="6.242" data-line="14" id="l6.242.14"></span>ὁ τοιοῦτος ἐγίγνετο κόπος, ἐπισκεπτέον πρότερον,
<span class="lb" data-page="6.242" data-line="15" id="l6.242.15"></span>εἴτ’ ἐν τοῖς στερεοῖς μόνοις σώμασιν, εἴτε κᾀν ταῖς κοιλίαις
<span class="lb" data-page="6.242" data-line="16" id="l6.242.16"></span>τῶν φλεβῶν ἡ κακοχυμία περιέχεται. γνώρισμα δ’ οὐδὲν
<span class="lb" data-page="6.242" data-line="17" id="l6.242.17"></span>ἔχομεν ἐναργὲς οὐδὲ σαφὲς ὑπὲρ τῶν ἐν ταῖς φλεψὶ περιττωμάτων, ﻿
<span class="pb" data-page="6.243" id="p6.243"></span>
<span class="lb" data-page="6.243" data-line="1" id="l6.243.1"></span>ὅτι μὴ κατὰ τὰ οὖρα μόνον, ἀλλὰ στοχάζεσθαι
<span class="lb" data-page="6.243" data-line="2" id="l6.243.2"></span>χρὴ διὰ τῶνδε. πρῶτον μὲν ἐπισκέπτωμεν, ᾗ τινι κέχρηται
<span class="lb" data-page="6.243" data-line="3" id="l6.243.3"></span>διαίτῃ τὸ κάμνον σῶμα· δεύτερον δ’, εἰ καὶ φύσει κακοχυμίαν
<span class="lb" data-page="6.243" data-line="4" id="l6.243.4"></span>ἦν ἔθος ἀθροίζειν αὐτῷ· καὶ πρὸς τούτοις, εἴ τινες
<span class="lb" data-page="6.243" data-line="5" id="l6.243.5"></span>συνήθεις ἐκκρίσεις ἐπέχονται καὶ φυσικαί· τέταρτον ἐπὶ τούτοις,
<span class="lb" data-page="6.243" data-line="6" id="l6.243.6"></span>εἰ γυμνασίοις, ἢ καθάρσεσιν, ἢ ἐμέτοις, ἢ αἰωρήσεσιν,
<span class="lb" data-page="6.243" data-line="7" id="l6.243.7"></span>ἢ χρήσεσιν αὐτοφυῶν ὑδάτων εἰθισμένος ἐκκενοῦν τὰ
<span class="lb" data-page="6.243" data-line="8" id="l6.243.8"></span>περιττὰ ὠλιγώρησεν. ἐν μὲν οὖν τῇ διαίτῃ σκεπτέον, εἰ
<span class="lb" data-page="6.243" data-line="9" id="l6.243.9"></span>ἀπεψίαι προήγηνται πολὺ πλείους τε καὶ μείζους τῶν συνήθων,
<span class="lb" data-page="6.243" data-line="10" id="l6.243.10"></span>ἢ καὶ κακοχύμων ἐδεσμάτων ἐνεφορήσατο πλῆθος,
<span class="lb" data-page="6.243" data-line="11" id="l6.243.11"></span>ἢ οἶνον ἀντὶ μὲν παλαιοῦ γλεύκινον, ἀντὶ δὲ λεπτοῦ παχὺν
<span class="lb" data-page="6.243" data-line="12" id="l6.243.12"></span>ἢ τεθολωμένον ἔπιεν, ἢ καὶ παντάπασιν εἰς ὕδατος
<span class="lb" data-page="6.243" data-line="13" id="l6.243.13"></span>πόσιν ἐξ οἴνου μετῆλθεν, οὐχ ἅπαξ ἢ δὶς ἐφ’ ἑκάστῳ
<span class="lb" data-page="6.243" data-line="14" id="l6.243.14"></span>τῶν εἰρημένων πλημμελήσας, ἀλλὰ συνεχῶς τε ἅμα καὶ χρόνῳ
<span class="lb" data-page="6.243" data-line="15" id="l6.243.15"></span>πολλῷ. δεύτερον ἐπισκεπτέον, ὡς εἴρηται, μή τις τῶν φύσει
<span class="lb" data-page="6.243" data-line="16" id="l6.243.16"></span>κακοχυμίαν ἑτοίμως ἀθροιζόντων ἐστὶν ὁ κάμνων ἄνθρωπος.
<span class="lb" data-page="6.243" data-line="17" id="l6.243.17"></span>ἐξευρήσεις δὲ τοῦτο πυθόμενος, εἰ ψωρώδης διάθεσίς ποτε,
<span class="lb" data-page="6.243" data-line="18" id="l6.243.18"></span>ἢ λεπρώδης, ἢ ἀλφώδης, ἢ κνησμώδης ἐπὶ πλέον αὐτῷ
<span class="pb" data-page="6.244" id="p6.244"></span>
<span class="lb" data-page="6.244" data-line="1" id="l6.244.1"></span>συνέπεσεν, ἢ ἐρυσίπελας, ἢ ἕρπης, ἢ ἐλέφας, ἢ ὀφίασις,
<span class="lb" data-page="6.244" data-line="2" id="l6.244.2"></span>ἢ ἀλωπεκίασις, ἢ φλύκταιναι πλείους, ἢ ἑλκώδης ἐξάνθησις,
<span class="lb" data-page="6.244" data-line="3" id="l6.244.3"></span>ἢ ἐπινυκτίδες, ἢ ὅλως ὁτιοῦν τῶν ἐπὶ κακοχυμίᾳ γεννωμένων
<span class="lb" data-page="6.244" data-line="4" id="l6.244.4"></span>τε καὶ αὐξανομένων συμπτωμάτων. ἐπὶ δὲ τούτοις
<span class="lb" data-page="6.244" data-line="5" id="l6.244.5"></span>ἐλέγομεν χρῆναι σκοπεῖσθαι, μὴ συνήθης τις ἔκκρισις
<span class="lb" data-page="6.244" data-line="6" id="l6.244.6"></span>ἐπέσχηται δι’ ἐμέτων, ἢ δι’ αἱμοῤῥοΐδος, ἢ σύριγγός τινος,
<span class="lb" data-page="6.244" data-line="7" id="l6.244.7"></span>ἢ δυσεντερίας, ἢ γυναικείων καταμηνίων· εἶθ’ ἑξῆς, εἰ
<span class="lb" data-page="6.244" data-line="8" id="l6.244.8"></span>αὐτὸς ἐπιτηδεύων ἐκκαθαίρειν ἑαυτὸν ἀεὶ πέπαυται νῦν.
<span class="lb" data-page="6.244" data-line="9" id="l6.244.9"></span>ἔνιοι μὲν <span class="milestone ed2page" data-n="6.119" data-unit="ed2page" id="ed2page.6.119"></span>γὰρ ὑπηλάτοις φαρμάκοις, ἔνιοι δὲ ἐμετηρίοις,
<span class="lb" data-page="6.244" data-line="10" id="l6.244.10"></span>ἢ οὐρητικοῖς, ἢ ἱδρωτικοῖς, ἢ χρήσεσιν ὑδάτων αὐτοφυῶν,
<span class="lb" data-page="6.244" data-line="11" id="l6.244.11"></span>ἤτοι θειωδῶν, ἢ ἀσφαλτωδῶν, ἢ νιτρωδῶν ἐκκενοῦντες
<span class="lb" data-page="6.244" data-line="12" id="l6.244.12"></span>ἑαυτῶν τὰ περιττώματα καθ’ ἕκαστον ἔαρ ἢ
<span class="lb" data-page="6.244" data-line="13" id="l6.244.13"></span>φθινόπωρον, ὀλιγωροῦσιν ἐνίοτε, πολλοὶ δὲ, ὡς εἴρηται,
<span class="lb" data-page="6.244" data-line="14" id="l6.244.14"></span>καὶ γυμνασίων ἔθους ἀπέστησαν, ἔνιοι δὲ καὶ τρίψεως
<span class="lb" data-page="6.244" data-line="15" id="l6.244.15"></span>ἁπάσης, ἢ λουτρῶν, ἢ τῶν μετὰ τὸ βαλανεῖον ἐμέτων ἐπ’
<span class="lb" data-page="6.244" data-line="16" id="l6.244.16"></span>οἴνῳ γλυκεῖ. πρόδηλον δέ ἐστιν, ὡς ὁ λόγος οὐ μόνον
<span class="lb" data-page="6.244" data-line="17" id="l6.244.17"></span>τῶν τὴν ἀρίστην ἐχόντων κατασκευὴν ἐμνημόνευσεν, ἀλλ’
<span class="pb" data-page="6.245" id="p6.245"></span>
<span class="lb" data-page="6.245" data-line="1" id="l6.245.1"></span>ὑπὲρ τοῦ μηδὲν λείπειν τῷ καταλόγῳ τῶν τῆς κακοχυμίας
<span class="lb" data-page="6.245" data-line="2" id="l6.245.2"></span>αἰτιῶν ἐφήψατο καὶ τῶν ἀθροιζόντων φύσει κακοχυμίαν
<span class="lb" data-page="6.245" data-line="3" id="l6.245.3"></span>σωμάτων, ὑπὲρ ὧν ἐν ταῖς μοχθηραῖς κατασκευαῖς τοῦ
<span class="lb" data-page="6.245" data-line="4" id="l6.245.4"></span>σώματος ἐν τοῖς ἑξῆς ὑπομνήμασιν ἐπὶ πλέον ἐροῦμεν. ἐκ
<span class="lb" data-page="6.245" data-line="5" id="l6.245.5"></span>τούτων μὲν οὖν στοχάζεσθαι χρὴ τοῦ ποσοῦ τῆς κακοχυμίας,
<span class="lb" data-page="6.245" data-line="6" id="l6.245.6"></span>ἴασιν δὲ τῷ μέτρῳ τῆς ποσότητος ἐξευρίσκειν ἀνάλογον·
<span class="lb" data-page="6.245" data-line="7" id="l6.245.7"></span>εἰ μὲν ὀλίγη παντάπασιν ὑπάρχει, καὶ κατ’ αὐτὸ
<span class="lb" data-page="6.245" data-line="8" id="l6.245.8"></span>μόνον ἠθροισμένη τὸ δέρμα, μετριωτέραν, εἰ δὲ μείζων,
<span class="lb" data-page="6.245" data-line="9" id="l6.245.9"></span>καὶ διὰ βάθους, ἰσχυροτέραν. εἰρήσεται δὲ προτέρα μὲν
<span class="lb" data-page="6.245" data-line="10" id="l6.245.10"></span>ἡ τῆς ἐπιεικοῦς τε καὶ παρὰ τῷ δέρματι μόνον, ἑξῆς δὲ
<span class="lb" data-page="6.245" data-line="11" id="l6.245.11"></span>καὶ ἡ τῶν σαρκῶν ἐμπεπλησμένων, καὶ τρίτη πρὸς αὐταῖς,
<span class="lb" data-page="6.245" data-line="12" id="l6.245.12"></span>ὅταν ὅλον ἀκάθαρτόν τε καὶ περιττωματικὸν ὑπάρχῃ τὸ
<span class="lb" data-page="6.245" data-line="13" id="l6.245.13"></span>αἷμα. δοίη ἴδῃ μοι, πρῶτον μὲν ἐπὶ τὴν ἐξ ἀρχῆς ὑπόθεσιν
<span class="lb" data-page="6.245" data-line="14" id="l6.245.14"></span>ἀνελθὼν, εὔχυμόν τινα φύσει νεανίσκον, ἔμπροσθεν μὲν
<span class="lb" data-page="6.245" data-line="15" id="l6.245.15"></span>ὑγιεινῶς διαιτώμενον κατὰ πάντα, νῦν δὲ διά τινα χρείαν
<span class="lb" data-page="6.245" data-line="16" id="l6.245.16"></span>ἀναγκαίαν ἐν ὁδοιπορίᾳ πλέονι χρόνῳ διατετριφότα, μήτε
<span class="lb" data-page="6.245" data-line="17" id="l6.245.17"></span>γυμνάσασθαι τὰ συνήθη, μήτε λούσασθαι, κεχρῆσθαι δὲ
<span class="lb" data-page="6.245" data-line="18" id="l6.245.18"></span>ἐδέσμασι καὶ πόμασι μοχθηροῖς, καὶ μετὰ τὸ ἄριστον, ἢ
<span class="pb" data-page="6.246" id="p6.246"></span>
<span class="lb" data-page="6.246" data-line="1" id="l6.246.1"></span>τὸ δεῖπνον, ἢ καὶ δι’ ὅλης τῆς ἡμέρας ἐπ’ ὀχήματος ἐνηνέχθαι,
<span class="lb" data-page="6.246" data-line="2" id="l6.246.2"></span>μηδ’ ὕπνου τὰ πολλὰ καλῶς ἀπολαύσαντα· προσκείσθω
<span class="lb" data-page="6.246" data-line="3" id="l6.246.3"></span>δὲ μηδὲν αὐτῷ πεπλημμελῆσθαι περὶ τὴν ποσότητα
<span class="lb" data-page="6.246" data-line="4" id="l6.246.4"></span>τῶν προσενηνεγμένων, καὶ διὰ τοῦτο μηδ’ ἀπεψίᾳ τινι
<span class="lb" data-page="6.246" data-line="5" id="l6.246.5"></span>περιπεπτωκέναι τονδί. τὸν γὰρ τοιοῦτον ἄνθρωπον οὐκ
<span class="lb" data-page="6.246" data-line="6" id="l6.246.6"></span>ἐνδέχεται κακοχυμίαν ἠθροικέναι πολλήν. οὔκουν οὐδὲ τῆς
<span class="lb" data-page="6.246" data-line="7" id="l6.246.7"></span>ἐπανορθώσεως δεῖται μακρᾶς, ἀλλὰ χρὴ γυμνάσιον ἀποθεραπευτικὸν,
<span class="lb" data-page="6.246" data-line="8" id="l6.246.8"></span>οἷον ἐν τῷ πρὸ τούτου γράμματι διήλθομεν.
<span class="lb" data-page="6.246" data-line="9" id="l6.246.9"></span>εἴρηται δὲ καὶ περὶ τῆς ἀκολούθου διαίτης ἐν αὐτῷ. καὶ
<span class="lb" data-page="6.246" data-line="10" id="l6.246.10"></span>νῦν οὐδὲν ἔτι χρὴ μηκύνειν, ἀλλ’ ἀναμνῆσαι<span class="milestone ed1page" data-n="4.257" data-unit="ed1page" id="ed1page.4.257"></span> μόνον, ὡς
<span class="lb" data-page="6.246" data-line="11" id="l6.246.11"></span>ὁ σκοπὸς τῶν οὕτω διακειμένων σωμάτων κένωσίς ἐστι τῶν
<span class="lb" data-page="6.246" data-line="12" id="l6.246.12"></span>κατὰ τὸ δέρμα περιττωμάτων, ὡς ἂν καὶ τῆς διαθέσεως ἐν
<span class="lb" data-page="6.246" data-line="13" id="l6.246.13"></span>τούτῳ μόνῳ γεγενημένης. ὑποκείσθω δὴ πάλιν ὁ αὐτὸς ἄνθρωπος
<span class="lb" data-page="6.246" data-line="14" id="l6.246.14"></span>ἐπὶ τοῖς ἄλλοις τοῖς αὐτοῖς ἀπεψίαις πλείοσι περιπεπτωκώς·
<span class="lb" data-page="6.246" data-line="15" id="l6.246.15"></span>ὑποκείσθω δὲ καὶ ἡ ἑλκώδης αἴσθησις αὐτῷ μὴ
<span class="lb" data-page="6.246" data-line="16" id="l6.246.16"></span>κατὰ τὸ δέρμα μόνον, ἀλλὰ καὶ διὰ βάθους, ὡς ὑπονοεῖν,
<span class="lb" data-page="6.246" data-line="17" id="l6.246.17"></span>ὅλον ἐμπεπλῆσθαι τὸ σῶμα τῆς κακοχυμίας. οὐκέτι τὸν
<span class="lb" data-page="6.246" data-line="18" id="l6.246.18"></span>τοιοῦτον οὔτ’ ἐπὶ γυμνάσιον ἄξομεν, οὔτ’ ἐπὶ κίνησιν ὅλως
<span class="pb" data-page="6.247" id="p6.247"></span>
<span class="lb" data-page="6.247" data-line="1" id="l6.247.1"></span>οὐδεμίαν, ἡσυχάσαι δὲ καὶ ὑπνῶσαι κελεύσαντες, ἐν ἀσιτίᾳ
<span class="lb" data-page="6.247" data-line="2" id="l6.247.2"></span>φυλάξομεν ὅλην τὴν ἡμέραν· εἶτ’ εἰς ἑσπέραν ἀλείψαντές τε
<span class="lb" data-page="6.247" data-line="3" id="l6.247.3"></span>λιπαρῶς καὶ λούσαντες εὐκράτῳ θερμῷ, τροφὴν εὔχυμον
<span class="lb" data-page="6.247" data-line="4" id="l6.247.4"></span>καὶ ῥοφηματώδη δώσομεν ὀλιγίστην· οὐκ ἀφέξομεν δ’ αὐτὸν
<span class="lb" data-page="6.247" data-line="5" id="l6.247.5"></span>οὐδ’ οἴνου, συμπέττει γὰρ καὶ τοὺς ἡμιπέπτους χυμοὺς ὁ
<span class="lb" data-page="6.247" data-line="6" id="l6.247.6"></span>οἶνος, εἴπερ τι καὶ ἄλλο, καὶ ἱδρῶτας καὶ οὖρα προτρέπει,
<span class="lb" data-page="6.247" data-line="7" id="l6.247.7"></span>καὶ ὕπνῳ συντελεῖ. δεόμεθα δ’ ἐπὶ τῶν οὕτως ἐχόντων,
<span class="lb" data-page="6.247" data-line="8" id="l6.247.8"></span>ὅσον μὲν ἤδη ἀκριβῶς μοχθηρόν ἐστι τῆς κακοχυμίας πεφθῆναι
<span class="lb" data-page="6.247" data-line="9" id="l6.247.9"></span>μηκέτι δυναμένης, ἱδρῶσί τε καὶ οὔροις ἐκκενῶσαι,
<span class="lb" data-page="6.247" data-line="10" id="l6.247.10"></span>τὸ δ’ οἷον ἡμίπεπτον ἔτι συμπέψαι τε καὶ χρηστὸν ἀπεργάσασθαι.
<span class="lb" data-page="6.247" data-line="11" id="l6.247.11"></span>τοῦτο δὲ κάλλιστα δι’ ἡσυχίας καὶ ὕπνου ἀποτελεῖται.
<span class="lb" data-page="6.247" data-line="12" id="l6.247.12"></span>εἰ μὲν οὖν ἐπὶ τοῖς εἰρημένοις κατασταίη<span class="milestone ed2page" data-n="6.120" data-unit="ed2page" id="ed2page.6.120"></span> τὸ
<span class="lb" data-page="6.247" data-line="13" id="l6.247.13"></span>σύμπτωμα, πρὸς τὰ συνήθη κατ’ ὀλίγον ἐπαναγαγεῖν χρὴ
<span class="lb" data-page="6.247" data-line="14" id="l6.247.14"></span>τὸν ἄνθρωπον. εἰ δὲ καὶ κατὰ τὴν ἑξῆς ἡμέραν ἔτι παραμένοι,
<span class="lb" data-page="6.247" data-line="15" id="l6.247.15"></span>σκεπτέον ἤδη περὶ βοηθήματος ἰσχυροτέρου, καὶ
<span class="lb" data-page="6.247" data-line="16" id="l6.247.16"></span>μάλιστα εἰ διὰ τῆς νυκτὸς ἤτοι κοπώδης ἐπὶ μᾶλλον, ἢ
<span class="lb" data-page="6.247" data-line="17" id="l6.247.17"></span>ἀσώδης, ἢ ἄγρυπνος, ἢ ἐν ὕπνοις καὶ φαντασιώδεσι καὶ ﻿
<span class="pb" data-page="6.248" id="p6.248"></span>
<span class="lb" data-page="6.248" data-line="1" id="l6.248.1"></span>ταραχώδεσι γένοιτο. τοὺς γὰρ τοιούτους, σὺν μὲν ἰσχυρᾷ
<span class="lb" data-page="6.248" data-line="2" id="l6.248.2"></span>τῇ δυνάμει, δυοῖν θάτερον, ἢ φλεβοτομεῖν, ἢ καθαίρειν
<span class="lb" data-page="6.248" data-line="3" id="l6.248.3"></span>προσήκει, διορισαμένους, ὁποτέρου δεῖ μᾶλλον, ὡς ἐφεξῆς
<span class="lb" data-page="6.248" data-line="4" id="l6.248.4"></span>ἐρῶ· σὺν ἀσθενεῖ δὲ, φλεβοτομεῖν μὲν οὐδαμῶς, ὑποκαθαίρειν
<span class="lb" data-page="6.248" data-line="5" id="l6.248.5"></span>δὲ μετρίως. ὁποῖαι δ’ εἰσὶν αἱ μέτριαι καθάρσεις,
<span class="lb" data-page="6.248" data-line="6" id="l6.248.6"></span>ἐν τοῖς ἑξῆς εἰρήσεται, πρότερόν γε διορισαμένων ἡμῶν τὰ
<span class="lb" data-page="6.248" data-line="7" id="l6.248.7"></span>πρότερον. τῆς γὰρ δυνάμεως ἰσχυρᾶς οὔσης, καὶ τοῦ κόπου
<span class="lb" data-page="6.248" data-line="8" id="l6.248.8"></span>παραμένοντος, ἐπισκεπτέον, εἴτε μετὰ πλήθους αἵματος,
<span class="lb" data-page="6.248" data-line="9" id="l6.248.9"></span>ἢ ὠμῶν καὶ ἀπέπτων χυμῶν, εἴτε αὐτὴ καθ’ ἑαυτὴν μόνη
<span class="lb" data-page="6.248" data-line="10" id="l6.248.10"></span>γέγονεν ἡ τὸν κόπον ἐργαζομένη κακοχυμία. εἰ μὲν γὰρ
<span class="lb" data-page="6.248" data-line="11" id="l6.248.11"></span>μετὰ πλήθους αἵματος, ἤτοι φλεβοτομητέον, ἤ τι τῶν ἀναλόγων
<span class="lb" data-page="6.248" data-line="12" id="l6.248.12"></span>τῷδε πρακτέον. ἀνάλογα δέ ἐστι τάδε· τοῖς μὲν
<span class="lb" data-page="6.248" data-line="13" id="l6.248.13"></span>αἱμοῤῥοΐδας ἐπεσχημένοις ἐκείνας ἀναστομῶσαι, ταῖς δὲ γυναιξὶ
<span class="lb" data-page="6.248" data-line="14" id="l6.248.14"></span>τὴν διὰ μήτρας ἔκκρισιν κινῆσαι, ὥσπερ γε καὶ οἷς
<span class="lb" data-page="6.248" data-line="15" id="l6.248.15"></span>τούτων οὐδέν ἐστιν, ἀποσχάσαι τὰ σφυρὰ, κᾄπειθ’ οὕτως
<span class="lb" data-page="6.248" data-line="16" id="l6.248.16"></span>ὑποκαθαίρειν φαρμάκῳ, ὃ μάλιστα οἰκεῖον τῇ κακοχυμίᾳ.
<span class="lb" data-page="6.248" data-line="17" id="l6.248.17"></span>μόνης δὲ συστάσης τῆς κακοχυμίας ἄνευ πλήθους αἵματος,
<span class="pb" data-page="6.249" id="p6.249"></span>
<span class="lb" data-page="6.249" data-line="1" id="l6.249.1"></span>ἐπὶ τὴν οἰκείαν τῷ λυποῦντι περιττώματι κάθαρσιν ἔρχεσθαι
<span class="lb" data-page="6.249" data-line="2" id="l6.249.2"></span>χρή. λυπεῖ δὲ ποτὲ μὲν ἤτοι πικρόχολον, ἢ μελαγχολικὸν,
<span class="lb" data-page="6.249" data-line="3" id="l6.249.3"></span>ἔστι δ’ ὅτε φλεγματῶδες, ἢ ἁλυκὸν, ἢ ὀξὺ, καὶ τούτων
<span class="lb" data-page="6.249" data-line="4" id="l6.249.4"></span>ἕκαστον ἢ ὀῤῥωδέστερον, ἢ παχύτερον, ἢ μέσον πως κατὰ
<span class="lb" data-page="6.249" data-line="5" id="l6.249.5"></span>τὴν σύστασιν· ὑπὲρ ὧν τῆς διαγνώσεως ἤδη λέγωμεν. εἰ
<span class="lb" data-page="6.249" data-line="6" id="l6.249.6"></span>μὲν ἅμα τισὶν ἐξανθήμασιν ἡ κοπώδης γένηται διάθεσις,
<span class="lb" data-page="6.249" data-line="7" id="l6.249.7"></span>ἐξ ἐκείνων ἕτοιμον εὑρίσκειν, ὁποῖόν τι τὸ εἶδός ἐστι τοῦ
<span class="lb" data-page="6.249" data-line="8" id="l6.249.8"></span>περιττώματος· εἰ δὲ τούτων χωρὶς, ἐπὶ μὲν εὐχύμου φύσεως
<span class="lb" data-page="6.249" data-line="9" id="l6.249.9"></span>ἔκ τε τῶν προηγησαμένων ἐδεσμάτων, καὶ τῶν ἄλλων ἁπάντων,
<span class="lb" data-page="6.249" data-line="10" id="l6.249.10"></span>ὁπόσα συνέπεσεν αὐτῷ, κακοχύμου δ’ ὄντος φύσει,
<span class="lb" data-page="6.249" data-line="11" id="l6.249.11"></span>κᾀντεῦθέν τι ληπτέον. εἰρήσεται δ’ ἐπὶ πλέον αὖθις ὑπὲρ
<span class="lb" data-page="6.249" data-line="12" id="l6.249.12"></span>τῶν τοιούτων κράσεων· νυνὶ δὲ περὶ τῶν ἄλλων λεκτέον, ἐξ
<span class="lb" data-page="6.249" data-line="13" id="l6.249.13"></span>ὧν καὶ αὐτῶν ἔνεστι τεκμήρασθαι τὸ τῆς κακοχυμίας εἶδος.
<span class="lb" data-page="6.249" data-line="14" id="l6.249.14"></span>ἀργότερον μὲν γὰρ διῃτημένοις φλεγματωδέστερος
<span class="lb" data-page="6.249" data-line="15" id="l6.249.15"></span>ἀθροίζεται χυμός· ἐν πόνοις δὲ πλείοσιν ἤτοι πικρόχολος,
<span class="lb" data-page="6.249" data-line="16" id="l6.249.16"></span>ἢ μελαγχολικὸς, ἐν θέρει μὲν πικρόχολος, ἐν φθινοπώρῳ
<span class="lb" data-page="6.249" data-line="17" id="l6.249.17"></span>δὲ μελαγχολικός. ἀλλὰ καὶ τῶν πόνων τὸ μῆκος ἐπισκεπτέον·
<span class="pb" data-page="6.250" id="p6.250"></span>
<span class="lb" data-page="6.250" data-line="1" id="l6.250.1"></span>ὅσῳ γὰρ ἂν ὦσι πολυχρονιώτεροι, τοσούτῳ μᾶλλον ἐπὶ τὸ
<span class="lb" data-page="6.250" data-line="2" id="l6.250.2"></span>μελαγχολικὸν ἐκτρέπονται. καὶ τοίνυν, ὅσοι μὲν ἅμα πολλοῖς
<span class="lb" data-page="6.250" data-line="3" id="l6.250.3"></span>ἱδρῶσιν ἐγένοντο, παχύτερον ἐργάζονται τὸ περίττωμα,
<span class="lb" data-page="6.250" data-line="4" id="l6.250.4"></span>λεπτότερον δὲ οἱ χωρὶς ἱδρῶτος, ὥσπερ οἱ ἐν χειμῶνι καὶ
<span class="lb" data-page="6.250" data-line="5" id="l6.250.5"></span>ὅλως ταῖς ψυχραῖς καταστάσεσι. συνεπισκεπτέον δ’ ἐν τῷδε
<span class="lb" data-page="6.250" data-line="6" id="l6.250.6"></span>καὶ περὶ τῶν οὔρων τοῦ πλήθους, ὥσπερ γε καὶ περὶ
<span class="lb" data-page="6.250" data-line="7" id="l6.250.7"></span>τῆς τῶν ἱδρώτων ποιότητος· οἱ μὲν γὰρ ὀξώδεις, οἱ δὲ
<span class="lb" data-page="6.250" data-line="8" id="l6.250.8"></span>ἁλμυροὶ, οἱ δὲ οἷον βορβόρου τινὸς ἢ βρόμου σαφῶς ὄζουσιν.
<span class="lb" data-page="6.250" data-line="9" id="l6.250.9"></span>ἔνεστι δὲ τοῦτο καὶ διὰ τῆς στλεγγίδος, ὁπότε λούονται,
<span class="lb" data-page="6.250" data-line="10" id="l6.250.10"></span>σκοπεῖσθαι. πολλάκις γοῦν ἐφάνη πικρόχολος ἀκριβῶς,
<span class="lb" data-page="6.250" data-line="11" id="l6.250.11"></span>οἷος ἐπὶ τῶν ἰκτεριώντων ἀποκρίνεται. διάγνωσις δ’ αὐτῆς
<span class="lb" data-page="6.250" data-line="12" id="l6.250.12"></span>ῥᾳδία καὶ πρὸ τῆς γεύσεώς ἐστιν ἐκ μόνης τῆς χροιᾶς·
<span class="lb" data-page="6.250" data-line="13" id="l6.250.13"></span>ὠχρὰ γὰρ ὁμοίως τῇ τοιαύτῃ χολῇ φαίνεται. πολλάκις γε
<span class="lb" data-page="6.250" data-line="14" id="l6.250.14"></span>μὴν ἐπὶ πόνοις ἰσχυροτάτοις καὶ καύμασι σφοδροτάτοις
<span class="lb" data-page="6.250" data-line="15" id="l6.250.15"></span>ἀκριβῶς ξανθὴ ὤφθη. καὶ μὲν δὴ καὶ μέσος ποτὲ καὶ
<span class="lb" data-page="6.250" data-line="16" id="l6.250.16"></span>μικτὸς ἐξ ἀμφοῖν, οἷον ὠχρόξανθός τις, ὥσπερ καὶ ὁ τῆς
<span class="lb" data-page="6.250" data-line="17" id="l6.250.17"></span>χολῆς χυμός. ἔστι γὰρ καὶ τοῦτον ἰδεῖν ἐν ἐμέτοις τε καὶ
<span class="pb" data-page="6.251" id="p6.251"></span>
<span class="lb" data-page="6.251" data-line="1" id="l6.251.1"></span>διαχωρήμασιν ἤτοι γ’ ὠχρὸν, ἢ ξανθὸν, ἢ ἐξ ἀμφοῖν σύνθετον.
<span class="lb" data-page="6.251" data-line="2" id="l6.251.2"></span><span class="milestone ed2page" data-n="6.121" data-unit="ed2page" id="ed2page.6.121"></span>ὁποῖος δ’ ἂν οὗτος ἐν τῷ σώματι περιέχηται,
<span class="lb" data-page="6.251" data-line="3" id="l6.251.3"></span>τοιοῦτον ἀναγκαῖον αὐτοῦ φαίνεσθαι καὶ τὸν ὀῤῥόν. ὁ μὲν
<span class="lb" data-page="6.251" data-line="4" id="l6.251.4"></span>οὖν ἱδρὼς τῶν καθ’ ὅλον τὸ σῶμα πλεοναζόντων χυμῶν
<span class="lb" data-page="6.251" data-line="5" id="l6.251.5"></span>ἐστι γνώρισμα, τὸ δ’ οὖρον ἐκείνων μόνον, ὅσοι περ ἂν
<span class="lb" data-page="6.251" data-line="6" id="l6.251.6"></span>ἐν τοῖς ἀγγείοις περιέχωνται. μηδὲν οὖν παραλιπεῖν ὅλως,
<span class="lb" data-page="6.251" data-line="7" id="l6.251.7"></span>ἀλλὰ καὶ τοὺς ἱδρῶτας ἐπισκεπτέον, ὡς εἴρηται. νῦν δὲ καί
<span class="lb" data-page="6.251" data-line="8" id="l6.251.8"></span>ποτ’ αὐτὸν τὸν κάμνοντα κελεύειν αὐτοῦ ἀπογεύεσθαι πρὸς
<span class="lb" data-page="6.251" data-line="9" id="l6.251.9"></span>ἀκριβεστέραν διάγνωσιν· ὅπερ εἴωθεν ἔστιν ὅτε καὶ αὐτόματον
<span class="lb" data-page="6.251" data-line="10" id="l6.251.10"></span>γενέσθαι, παραῤῥυέντος εἰς τὸ στόμα τοῦ καταφερομένου
<span class="lb" data-page="6.251" data-line="11" id="l6.251.11"></span>πολλάκις ἔκ τε τοῦ μετώπου καὶ τῶν τούτου μορίων.
<span class="lb" data-page="6.251" data-line="12" id="l6.251.12"></span>ἐπισκεπτέον δὲ καὶ τῶν οὔρων τήν τε σύστασιν ἅμα καὶ
<span class="lb" data-page="6.251" data-line="13" id="l6.251.13"></span>τὴν χρόαν. οὐ παραλειπτέον δὲ οὐδὲ τὰ ἐναιωρούμενα,
<span class="lb" data-page="6.251" data-line="14" id="l6.251.14"></span>οὐδὲ τὰ ὑφιστάμενα ἀνεπίσκεπτα. τὰ τοιαῦτα σύμπαντα
<span class="lb" data-page="6.251" data-line="15" id="l6.251.15"></span>γὰρ δηλοῖ ἀκριβῶς, ὁποῖόν τι ἐν ἀγγείοις ἐστὶν αἷμα. χολώδους
<span class="lb" data-page="6.251" data-line="16" id="l6.251.16"></span>μὲν οὖν ὄντος, ἀναγκαῖόν ἐστι καὶ τὸν ὀῤῥὸν αὐτοῦ
<span class="lb" data-page="6.251" data-line="17" id="l6.251.17"></span>χολώδη φαίνεσθαι καθ’ ἑκατέραν τῆς χολῆς ἰδέαν, ὁμοίως
<span class="lb" data-page="6.251" data-line="18" id="l6.251.18"></span>δ’ ἔτι καὶ φλεγματώδους ὑπάρχοντος. ὅταν μὲν οὖν ἀκριβῶς
<span class="pb" data-page="6.252" id="p6.252"></span>
<span class="lb" data-page="6.252" data-line="1" id="l6.252.1"></span>ἄπεπτον ὑπάρχῃ, λεπτὸν καὶ ὑδατῶδές ἐστι τὸ οὖρον, οὔθ’
<span class="lb" data-page="6.252" data-line="2" id="l6.252.2"></span>ὑπόστασιν ἴσχον, οὔτε ἐναιώρημά τι· πεττομένου δὲ ταῦτα
<span class="lb" data-page="6.252" data-line="3" id="l6.252.3"></span>φαίνεται, καί τινες ἄνωθεν ἐφίστανται νεφέλαι λεπταὶ, καθάπερ
<span class="lb" data-page="6.252" data-line="4" id="l6.252.4"></span>καὶ ἡ καλουμένη γραῦς καὶ ἐπίπαγος ἐπὶ τῶν ἀποψυχομένων
<span class="lb" data-page="6.252" data-line="5" id="l6.252.5"></span>ζωμῶν. εἰ δὲ θολερὸν, οἷον καὶ τὸ τῶν ὑποζυγίων,
<span class="lb" data-page="6.252" data-line="6" id="l6.252.6"></span>φαίνοιτο, δηλώσει ἐμπεπλῆσθαι μὲν τῶν καλουμένων
<span class="lb" data-page="6.252" data-line="7" id="l6.252.7"></span>ὠμῶν χυμῶν τὰς φλέβας, οὐ μὴν ἡσυχάζειν γε περὶ αὐτοὺς
<span class="lb" data-page="6.252" data-line="8" id="l6.252.8"></span>τὴν φύσιν, ἀλλὰ πέττειν ἐῤῥωμένως. εἰ δὲ καὶ διακρίνοιτο
<span class="lb" data-page="6.252" data-line="9" id="l6.252.9"></span>ταχέως τὸ ὑφιστάμενον, λευκόν τε εἴη καὶ λεῖον καὶ ὁμαλὲς,
<span class="lb" data-page="6.252" data-line="10" id="l6.252.10"></span>ὅσον οὔπω φήσει κρατήσειν ἁπάντων αὐτῶν τὴν φύσιν.
<span class="lb" data-page="6.252" data-line="11" id="l6.252.11"></span>εἰ δ’ οὐρησάντων μὲν εἴη καθαρὸν, ἀναθολωθείη δ’ εὐθέως,
<span class="lb" data-page="6.252" data-line="12" id="l6.252.12"></span>ἐπιχειρεῖν τῇ πέψει τῶν ὠμῶν χυμῶν ἐνδείκνυται τὴν
<span class="lb" data-page="6.252" data-line="13" id="l6.252.13"></span>φύσιν, εἰ δὲ μετὰ πλείονα χρόνον, οὐκ εὐθὺς, ἀλλ’ ὕστερον
<span class="lb" data-page="6.252" data-line="14" id="l6.252.14"></span>ἐπιχειρῆσαι. κοινὸν δ’ ἐπὶ πάντων οὔρων θολερῶν
<span class="lb" data-page="6.252" data-line="15" id="l6.252.15"></span>ἔστω σοι γνώρισμα ἡ διάκρισις, ἤτοι ταχέως, ἢ βραδέως,
<span class="lb" data-page="6.252" data-line="16" id="l6.252.16"></span>ἢ μηδ’ ὅλως γιγνομένη. εἰ μὲν οὖν ταχέως γίγνοιτο, καὶ τὸ
<span class="lb" data-page="6.252" data-line="17" id="l6.252.17"></span>ὑφιστάμενον εἴη λευκὸν καὶ λεῖον καὶ ὁμαλὲς, ἰσχυροτέραν ﻿
<span class="pb" data-page="6.253" id="p6.253"></span>
<span class="lb" data-page="6.253" data-line="1" id="l6.253.1"></span>ἐνδείκνυται μακρῷ τὴν φύσιν ὧν πέττει χυμῶν. εἰ δ’ ἀγαθὴ
<span class="lb" data-page="6.253" data-line="2" id="l6.253.2"></span>μὲν ἡ ὑπόστασις, ἐν χρόνῳ δὲ γίγνοιτο πλέονι, καὶ τὴν
<span class="lb" data-page="6.253" data-line="3" id="l6.253.3"></span>φύσιν ἐν χρόνῳ πλέονι κρατήσειν τῶν χυμῶν ἐπαγγέλλεται.
<span class="lb" data-page="6.253" data-line="4" id="l6.253.4"></span>εἰ δ’ ἤτοι μὴ διακρίνοιτο παντάπασιν, ἢ σὺν μοχθηραῖς
<span class="lb" data-page="6.253" data-line="5" id="l6.253.5"></span>ὑποστάσεσιν, ἀσθενὴς ἡ φύσις ἐστὶ καὶ δεῖται βοηθείας
<span class="lb" data-page="6.253" data-line="6" id="l6.253.6"></span>τινὸς εἰς τὸ πέψαι τοὺς χυμούς. <span class="milestone ed1page" data-n="4.258" data-unit="ed1page" id="ed1page.4.258"></span>ὥσπερ δὲ τὰ οὖρα
<span class="lb" data-page="6.253" data-line="7" id="l6.253.7"></span>τῶν ἐν τοῖς ἀγγείοις χυμῶν ἐνδείκνυται τὴν διάθεσιν, οὕτως
<span class="lb" data-page="6.253" data-line="8" id="l6.253.8"></span>οἱ ἱδρῶτες, καὶ τὰ ἄλλα τὰ περὶ τὴν σύμπασαν ἕξιν τοῦ
<span class="lb" data-page="6.253" data-line="9" id="l6.253.9"></span>ζώου φαινόμενα τῶν κατ’ ἐκείνην ἐστὶ δηλωτικά. θερμοτάτη
<span class="lb" data-page="6.253" data-line="10" id="l6.253.10"></span>μὲν γὰρ αἴσθησις ἀήθης ἐν αὐτῇ γένεται, τῶν θερμῶν
<span class="lb" data-page="6.253" data-line="11" id="l6.253.11"></span>ἐπικρατούντων χυμῶν, ψυχροτάτη δὲ, τῶν ψυχρῶν. καὶ λευκότεροι
<span class="lb" data-page="6.253" data-line="12" id="l6.253.12"></span>μὲν ἐπὶ ταῖς τοῦ φλέγματος, ὠχρότεροι δὲ ἐπὶ ταῖς
<span class="lb" data-page="6.253" data-line="13" id="l6.253.13"></span>τῆς χολῆς φαίνονται πλεονεξίαις, εἰ δὲ καὶ ἀκρατεστέρα
<span class="lb" data-page="6.253" data-line="14" id="l6.253.14"></span>ποτ’ εἴη, ξανθότεροι. τὸ γὰρ χρῶμα τῶν χυμῶν ἐστιν, οὐ
<span class="lb" data-page="6.253" data-line="15" id="l6.253.15"></span>τῶν στερεῶν τοῦ ζώου μορίων, ὅταν γε μὴ ὑποχωρήσωσιν
<span class="lb" data-page="6.253" data-line="16" id="l6.253.16"></span>εἰς βάθος οἱ χυμοί. συμβαίνει δ’ αὐτοῖς τοῦτο διὰ κρύος,
<span class="lb" data-page="6.253" data-line="17" id="l6.253.17"></span>ἢ ῥῖγος, ἢ πάθος ψυχικὸν, οἷον φόβον, ἢ λύπην ἰσχυρὰν,
<span class="pb" data-page="6.254" id="p6.254"></span>
<span class="lb" data-page="6.254" data-line="1" id="l6.254.1"></span>ἢ ἀρχομένην αἰδώ· μηδενὸς δὲ τούτων παρόντος, οὐκ ἄν
<span class="lb" data-page="6.254" data-line="2" id="l6.254.2"></span>ποθ’ ὑπονοστήσειαν εἰς τὸ βάθος οἱ χυμοὶ, ὥσπερ οὐδ’
<span class="lb" data-page="6.254" data-line="3" id="l6.254.3"></span>ἐπικαύσαιεν ἄν ποτε τὸ δέρμα βιαιότερον ὁρμήσαντες ἐπ’
<span class="lb" data-page="6.254" data-line="4" id="l6.254.4"></span>αὐτὸ χωρὶς τοῦ παθεῖν τι τὴν ψυχὴν, ἢ θάλπος ἄμετρον
<span class="lb" data-page="6.254" data-line="5" id="l6.254.5"></span>ἔξωθεν περιστῆναι τὸ ζῶον. ὀργισθέντων οὖν ποτ’ ἰσχυρῶς,
<span class="lb" data-page="6.254" data-line="6" id="l6.254.6"></span>ἢ θυμωθέντων, ἢ τὴν ἐκ τῆς αἰδοῦς οἷον ἄμπωτιν τῶν
<span class="lb" data-page="6.254" data-line="7" id="l6.254.7"></span>χυμῶν ἀναφερομένων, μὴ προσέχειν τὸν νοῦν τῇ χρόᾳ.
<span class="lb" data-page="6.254" data-line="8" id="l6.254.8"></span>χωρὶς δὲ τοῦ βιάζεσθαι τὸ περιϊστάμενον ἔξωθεν ἤτοι ψυχρὸν,
<span class="lb" data-page="6.254" data-line="9" id="l6.254.9"></span><span class="milestone ed2page" data-n="6.122" data-unit="ed2page" id="ed2page.6.122"></span>ἢ θερμὸν, ἤ τι πάθος ὧν ἀρτίως εἴρηται γεγενημένον,
<span class="lb" data-page="6.254" data-line="10" id="l6.254.10"></span>ἀψευδής ἐστιν ἡ ἐκ τῆς χροιᾶς τοῦ ζώου διάγνωσις
<span class="lb" data-page="6.254" data-line="11" id="l6.254.11"></span>τῶν χυμῶν. ὡς οὖν τὸ μὲν λευκότερον ἑαυτοῦ γεγονὸς
<span class="lb" data-page="6.254" data-line="12" id="l6.254.12"></span>σῶμα τὸν φλεγματικὸν ἐπικρατεῖν ἐνδείκνυται χυμὸν,
<span class="lb" data-page="6.254" data-line="13" id="l6.254.13"></span>τὸ δ’ ὠχρότερον ἢ ξανθότερον τὸν χολώδη, κατὰ τὸν αὐτὸν
<span class="lb" data-page="6.254" data-line="14" id="l6.254.14"></span>τρόπον καὶ ἡ ἐπὶ τὸ ἐρυθρότερον ἐκτροπὴ τοῦ κατὰ
<span class="lb" data-page="6.254" data-line="15" id="l6.254.15"></span>φύσιν αἷμα πλεονάζειν, ἡ δὲ ἐπὶ τὸ μελάντερον τὴν μέλαιναν
<span class="lb" data-page="6.254" data-line="16" id="l6.254.16"></span>χολὴν δηλοῖ. δόξειε δ’ ἄν σοί ποτε καὶ οἷον μολίβδου
<span class="lb" data-page="6.254" data-line="17" id="l6.254.17"></span>τὴν χρόαν ἔχειν, καὶ αὖθις οἷόν τις μίξις εἶναι
<span class="lb" data-page="6.254" data-line="18" id="l6.254.18"></span>λευκοῦ τε ἅμα καὶ πελιδνοῦ, καί ποτε τὸ πελιδνὸν αὐτὸ
<span class="pb" data-page="6.255" id="p6.255"></span>
<span class="lb" data-page="6.255" data-line="1" id="l6.255.1"></span>μόνον ἐπικρατεῖν ἄνευ τοῦ λευκοῦ. τὰ τοιαῦτα οὖν χρώματα
<span class="lb" data-page="6.255" data-line="2" id="l6.255.2"></span>τὸν ὠμὸν ἐπικρατεῖν ἐνδείκνυται χυμὸν, ἐν εἴδει μὲν
<span class="lb" data-page="6.255" data-line="3" id="l6.255.3"></span>ὑπάρχοντα φλέγματος, ἧττον δ’ ὑγρὸν ὄντα τοῦ συνήθους
<span class="lb" data-page="6.255" data-line="4" id="l6.255.4"></span>ὀνομαζομένου φλέγματος. ὡς τὰ πολλὰ δὲ οὐδὲ γλισχρότης
<span class="lb" data-page="6.255" data-line="5" id="l6.255.5"></span>αὐτῷ πρόσεστιν· ὡς, εἴ γε προσήκοι, τὸν τοιοῦτον χυμὸν ὁ
<span class="lb" data-page="6.255" data-line="6" id="l6.255.6"></span>Πραξαγόρας ὑαλώδη καλεῖ, ψυχρὸν μὲν ἱκανῶς ὑπάρχοντα,
<span class="lb" data-page="6.255" data-line="7" id="l6.255.7"></span>παχύτερον δ’ ἧττον ὄντα τοῦ κατ’ ἐξοχὴν ὠμοῦ προσαγορευομένου.
<span class="lb" data-page="6.255" data-line="8" id="l6.255.8"></span>κοινῇ μὲν γὰρ οἱ τοιοῦτοι χυμοὶ λευκοί τε καὶ
<span class="lb" data-page="6.255" data-line="9" id="l6.255.9"></span>ὠμοὶ πάντες εἰσὶ, προσαγορεύεται δ’ αὐτῶν ἄλλος ἄλλῃ
<span class="lb" data-page="6.255" data-line="10" id="l6.255.10"></span>προσηγορίᾳ. καὶ οὐ τοῦ νῦν ἐνεστῶτος καιροῦ διορίσασθαι
<span class="lb" data-page="6.255" data-line="11" id="l6.255.11"></span>πάντας αὐτούς· μόνου γὰρ εἰς τὰ παρόντα τοῦ κοινῇ πᾶσι
<span class="lb" data-page="6.255" data-line="12" id="l6.255.12"></span>συμβεβηκότος δεόμεθα, τοῦ μηδέπω κατειργάσθαι τελέως
<span class="lb" data-page="6.255" data-line="13" id="l6.255.13"></span>αὐτοὺς ὑπὸ τῆς φύσεως, ἀλλ’ ἔθ’ ὑπάρχειν ὠμούς. ἐν μεθορίῳ
<span class="lb" data-page="6.255" data-line="14" id="l6.255.14"></span>γάρ ἐστι τὸ αἷμα τῶν τε χολωδῶν χυμῶν καὶ τούτων,
<span class="lb" data-page="6.255" data-line="15" id="l6.255.15"></span>ὧν τὸ γένος ἑνὶ προσρήματι καλεῖν ἔξεστιν ἢ ὠμὸν
<span class="lb" data-page="6.255" data-line="16" id="l6.255.16"></span>χυμὸν, ἢ φλέγμα. ἐκεῖνοι μὲν γὰρ ὑπερκατεργασθέντος
<span class="lb" data-page="6.255" data-line="17" id="l6.255.17"></span>ἀποτελοῦνται τοῦ αἵματος, οὗτοι δ’ οὐδέπω γεγονότος. ἔστι
<span class="lb" data-page="6.255" data-line="18" id="l6.255.18"></span>δ’ ἑκατέρων ἄπειρος μὲν ἡ κατὰ μέρος διαφορὰ, διώρισται
<span class="pb" data-page="6.256" id="p6.256"></span>
<span class="lb" data-page="6.256" data-line="1" id="l6.256.1"></span>δέ πως ἤδη πρὸς τῶν περὶ τὰ τοιαῦτα δεινῶν εἴδεσιν εὐαριθμήτοις·
<span class="lb" data-page="6.256" data-line="2" id="l6.256.2"></span>ὧν οὐδ’ αὐτῶν ἀναγκαῖόν ἐστιν μεμνῆσθαι νῦν
<span class="lb" data-page="6.256" data-line="3" id="l6.256.3"></span>ἁπασῶν, ἀλλ’ ἀρκεῖ μόνον εἰς ἓν ἀγαγεῖν τὸ κεφάλαιον,
<span class="lb" data-page="6.256" data-line="4" id="l6.256.4"></span>ὅπερ οἷον σκοπόν τινα ποιήσασθαι προσῆκον τῶν πρακτέων.
<span class="lb" data-page="6.256" data-line="5" id="l6.256.5"></span>ἐπειδὴ γὰρ οἱ μέν τινές εἰσι, πρὶν ἀκριβῶς αἱματωθῆναι τὴν
<span class="lb" data-page="6.256" data-line="6" id="l6.256.6"></span>τροφὴν, οἷον ἡμίπεπτοί τινες, οἱ δ’ ἄπεπτοι παντάπασιν,
<span class="lb" data-page="6.256" data-line="7" id="l6.256.7"></span>οἱ δ’ ὀλίγον ἀποδέοντες αἵματος ἰδέας, ἕτεροι δ’ ἔσχατοι
<span class="lb" data-page="6.256" data-line="8" id="l6.256.8"></span>τῆς αἱματώσεως, ἀμετρίᾳ θερμότητος ἑπόμενοι, καὶ τούτων
<span class="lb" data-page="6.256" data-line="9" id="l6.256.9"></span>αὐτῶν οἱ μὲν ὀλίγον ἀποκεχωρηκότες αἵματος, οἱ δὲ πλέον,
<span class="lb" data-page="6.256" data-line="10" id="l6.256.10"></span>οἱ δὲ πλεῖστον, ἐπὶ μὲν τῶν ὀλίγον ἀπεχόντων ἐφ’ ἑκατέρῳ
<span class="lb" data-page="6.256" data-line="11" id="l6.256.11"></span>θαῤῥούντως χρῆσθαι φλεβοτομίᾳ, ἐπὶ δὲ τῶν πλέον
<span class="lb" data-page="6.256" data-line="12" id="l6.256.12"></span>εὐλαβέστερον, ἐπὶ δὲ τῶν πλεῖστον οὐδ’ ὅλως. συνεπισκοπεῖσθαι
<span class="lb" data-page="6.256" data-line="13" id="l6.256.13"></span>δὲ πειρᾶσθαι καὶ τὸ ποσὸν ἐν αὐτοῖς, οἷον,
<span class="lb" data-page="6.256" data-line="14" id="l6.256.14"></span>εἰ οὕτως ἔτυχεν, ἂν μὲν ὀλίγον ὑπάρχῃ τὸ χρηστὸν
<span class="lb" data-page="6.256" data-line="15" id="l6.256.15"></span>αἷμα, πλεῖστος δ’ ἄλλος τις χυμὸς, ἀφίστασθαι τῆς φλεβοτομίας·
<span class="lb" data-page="6.256" data-line="16" id="l6.256.16"></span>ἂν δ’ οὗτος μὲν ὀλίγος ᾖ, δαψιλὲς δ’
<span class="lb" data-page="6.256" data-line="17" id="l6.256.17"></span>ὑπάρχῃ τὸ αἷμα, θαῤῥούντως χρῆσθαι ταῖς φλεβοτομίαις.
<span class="pb" data-page="6.257" id="p6.257"></span>
<span class="lb" data-page="6.257" data-line="1" id="l6.257.1"></span>εἶθ’ οὕτως, ὡς εἴρηται πρόσθεν, ὑπάγειν γαστέρα πρός τε
<span class="lb" data-page="6.257" data-line="2" id="l6.257.2"></span>τὸ πλῆθος ἀφορῶντα καὶ τὴν ἰδέαν τοῦ πλεονάζοντος χυμοῦ.
<span class="lb" data-page="6.257" data-line="3" id="l6.257.3"></span>εἰ δέ τις ἤτοι δι’ ἡλικίαν ἢ διὰ δειλίαν οὐκ ἐθέλοι
<span class="lb" data-page="6.257" data-line="4" id="l6.257.4"></span>παρέχειν ἑαυτὸν τῷ ἰατρῷ πρὸς οὐδένα τρόπον αἵματος
<span class="lb" data-page="6.257" data-line="5" id="l6.257.5"></span>ἀφαιρέσεως, ἐπὶ κάθαρσιν ἰσχυροτέραν ἄγειν αὐτόν. εἰ δὲ
<span class="lb" data-page="6.257" data-line="6" id="l6.257.6"></span>καὶ ταῦτα ὑποπτεύοι, δι’ ἑτέρων ἐκκενοῦν τὸ περιττόν. ἐπὶ
<span class="lb" data-page="6.257" data-line="7" id="l6.257.7"></span>μὲν οὖν τῆς ὑποκειμένης ἐν τῷ λόγῳ φύσεως οὐδὲν χαλεπὸν
<span class="lb" data-page="6.257" data-line="8" id="l6.257.8"></span>ἐξευρεῖν ἑτέρας κενώσεις· ἐπ’ ἄλλων δὲ μετὰ διορισμῶν
<span class="lb" data-page="6.257" data-line="9" id="l6.257.9"></span>ἀκριβεστέρων ἐξευρίσκειν αὐτὰς προσήκει, οὓς αὖθις ἐροῦμεν,
<span class="lb" data-page="6.257" data-line="10" id="l6.257.10"></span>ἐπειδὰν πρότερον ὑπὲρ τῆς εὐχύμου φύσεως εἴπωμεν.
<span class="lb" data-page="6.257" data-line="11" id="l6.257.11"></span>ὑποκείσθω γὰρ ὁ τοιοῦτος ἄνθρωπος ἐπὶ μοχθηρᾷ διαίτῃ
<span class="lb" data-page="6.257" data-line="12" id="l6.257.12"></span>κοπώδης γεγενημένος, εἶτ’ ἐξ ὧν εἰρήκαμεν σημείων, ἐν
<span class="lb" data-page="6.257" data-line="13" id="l6.257.13"></span>μὲν τῷ φλεβώδει γένει τῶν ἀγγείων παρεμφαινέσθω τι
<span class="lb" data-page="6.257" data-line="14" id="l6.257.14"></span>πλῆθος αὐτῷ χυμῶν ἡμιπέπτων, <span class="milestone ed2page" data-n="6.123" data-unit="ed2page" id="ed2page.6.123"></span>ἐν δὲ τῷ ὅλῳ σώματι
<span class="lb" data-page="6.257" data-line="15" id="l6.257.15"></span>τούτων δὴ τῶν δακνωδῶν, οἷς ὁ κόπος εἵπετο, συνηυξήσθω
<span class="lb" data-page="6.257" data-line="16" id="l6.257.16"></span>δέ πως αὐτῷ καὶ τὸ αἷμα. μάλιστα μὲν οὖν, ὡς
<span class="lb" data-page="6.257" data-line="17" id="l6.257.17"></span>εἴρηται, ἐχρῆν τοῦ αἵματος ἀφελόντα καθῇραι τοὐντεῦθεν ﻿
<span class="pb" data-page="6.258" id="p6.258"></span>
<span class="lb" data-page="6.258" data-line="1" id="l6.258.1"></span>ἐκεῖνον τὸν χυμὸν, ὃς ἂν ἐπικρατεῖν φαίνηται. μὴ προσιεμένου
<span class="lb" data-page="6.258" data-line="2" id="l6.258.2"></span>δὲ τὴν τοῦ αἵματος ἀφαίρεσιν, αὐξῆσαι τὴν κάθαρσιν.
<span class="lb" data-page="6.258" data-line="3" id="l6.258.3"></span>εἰ δὲ μηδέτερον ὑπομένοι, σκοπεῖσθαι τὴν ἑτέραν ὁδὸν,
<span class="lb" data-page="6.258" data-line="4" id="l6.258.4"></span>ᾗ μάλιστα ἄν τις, εἰ καὶ μὴ διὰ ταχέων, ἀλλ’ ἐν χρόνῳ
<span class="lb" data-page="6.258" data-line="5" id="l6.258.5"></span>γε πλέονι πρὸς τὴν ἀρχαίαν τοῦ σώματος ἕξιν ἐπανάγοι τὸν
<span class="lb" data-page="6.258" data-line="6" id="l6.258.6"></span>ἄνθρωπον. ἐπεὶ οὖν οἱ πρῶτοι δύο σκοποὶ τῆς ἐπανορθώσεως
<span class="lb" data-page="6.258" data-line="7" id="l6.258.7"></span>ἐν ἁπάσαις ταῖς τοιαύταις διαθέσεσίν εἰσι, πέψις
<span class="lb" data-page="6.258" data-line="8" id="l6.258.8"></span>μὲν τῶν ἀπέπτων ἢ καὶ ἡμιπέπτων χυμῶν, ὁπόσοι πρὸς
<span class="lb" data-page="6.258" data-line="9" id="l6.258.9"></span>τοῦ αἵματος γεννῶνται, κένωσις δὲ τῶν δριμέων τε καὶ
<span class="lb" data-page="6.258" data-line="10" id="l6.258.10"></span>δακνωδῶν, ὁπόσοι δεύτεροί τ’ εἰσὶ καὶ ὕστεροι τοῦ αἵματος,
<span class="lb" data-page="6.258" data-line="11" id="l6.258.11"></span>ἀπέχειν μὲν αὐτοὺς χρὴ κινήσεως ἁπάσης ἰσχυρᾶς, ἀτρέμας
<span class="lb" data-page="6.258" data-line="12" id="l6.258.12"></span>δ’ ἀλείφοντας καὶ ἀνατρίβοντας ἐλαίῳ λούειν ὅτι μάλιστα
<span class="lb" data-page="6.258" data-line="13" id="l6.258.13"></span>προσηνεστάτοις λουτροῖς, εἶτ’ ἐφ’ ἡσυχίας τε καὶ ἀσιτίας
<span class="lb" data-page="6.258" data-line="14" id="l6.258.14"></span>διάγειν, εἰ δ’ οἷόν τ’ εἴη, καὶ ὕπνου, εὖ εἰδότας, ὡς οὐδὲν
<span class="lb" data-page="6.258" data-line="15" id="l6.258.15"></span>οὕτω πέττει μὲν τὰ πεφθῆναι δυνάμενα, διαφορεῖ δὲ τοὺς
<span class="lb" data-page="6.258" data-line="16" id="l6.258.16"></span>μοχθηροὺς χυμοὺς, ὡς ὁ ὕπνος μετὰ βαλανεῖον. ὅταν οὖν,
<span class="lb" data-page="6.258" data-line="17" id="l6.258.17"></span>ὡς ὀλίγον ἔμπροσθεν εἴρηται, τῇ πρώτῃ τῶν ἡμερῶν
<span class="lb" data-page="6.258" data-line="18" id="l6.258.18"></span>ἀποπειραθέντες, εἰ καθίσταται ὁ κόπος ῥᾳδίως, ὁμοίως
<span class="pb" data-page="6.259" id="p6.259"></span>
<span class="lb" data-page="6.259" data-line="1" id="l6.259.1"></span>ἐνοχλούμενον ὁρῶμεν τὸν ἄνθρωπον, ἐπί τε λουτρὸν ἄγειν
<span class="lb" data-page="6.259" data-line="2" id="l6.259.2"></span>αὐτὸν, καὶ τῇ δευτέρᾳ τῶν ἡμερῶν ἡσυχάζειν τε καὶ ἀσιτεῖν
<span class="lb" data-page="6.259" data-line="3" id="l6.259.3"></span>ἀναγκάζειν· ὡς εἰ καὶ τὸ δεύτερον ἔτι τε καὶ τρίτον
<span class="lb" data-page="6.259" data-line="4" id="l6.259.4"></span>γνόντες, λοῦσαι νῆστιν, ἡσυχίᾳ τε καὶ ὕπνῳ τὰ μεταξὺ τῶν
<span class="lb" data-page="6.259" data-line="5" id="l6.259.5"></span>βαλανείων διαλαμβάνοντα. συντελεῖ δ’ εἰς τὸν ὕπνον οὐχ
<span class="lb" data-page="6.259" data-line="6" id="l6.259.6"></span>ἥκιστα καὶ αὐτὸ τὸ βαλανεῖον αὐτοῖς. ὑπνωδέστεροι μὲν
<span class="lb" data-page="6.259" data-line="7" id="l6.259.7"></span>οἱ λουσάμενοι γίνονται πάντες, εἰ μηδὲν ἄλλο γε καὶ διακωλύσει
<span class="lb" data-page="6.259" data-line="8" id="l6.259.8"></span>μεῖζον. ὥστε σοι τὸν ὕπνον αἴτιόν τε καὶ σημεῖον
<span class="lb" data-page="6.259" data-line="9" id="l6.259.9"></span>ἀγαθὸν γίγνεσθαι τῆς ἐλπιζομένης ὠφελείας, ὥσπερ γε
<span class="lb" data-page="6.259" data-line="10" id="l6.259.10"></span>καὶ τὸ μὴ δυνηθῆναι καθεύδειν ἐπὶ τοῖς βαλανείοις οὐκ
<span class="lb" data-page="6.259" data-line="11" id="l6.259.11"></span>ἀγαθὸν αἴτιον ἅμα καὶ σημεῖον. ὡς τὰ πολλὰ μέντοι καὶ τῶν
<span class="lb" data-page="6.259" data-line="12" id="l6.259.12"></span>πλεοναζόντων χυμῶν ἐξ ὕπνου τε καὶ ἀγρυπνίας ἔνεστι λαβεῖν
<span class="lb" data-page="6.259" data-line="13" id="l6.259.13"></span>διάγνωσιν. ἐπὶ μὲν γὰρ τοῖς ψυχροῖς τά τε κώματα
<span class="lb" data-page="6.259" data-line="14" id="l6.259.14"></span>καὶ οἱ μακρότεροι τῶν ὕπνων, ἐπὶ δὲ τοῖς θερμοῖς καὶ
<span class="lb" data-page="6.259" data-line="15" id="l6.259.15"></span>δακνώδεσιν ἀγρυπνία, καὶ εἰ καθυπνώσειέ γέ ποτε, φαντασιώδεις
<span class="lb" data-page="6.259" data-line="16" id="l6.259.16"></span>τε καὶ θορυβώδεις ὕπνοι ὑποπίπτουσιν, ὡς ἐξανίστασθαι
<span class="lb" data-page="6.259" data-line="17" id="l6.259.17"></span>ταχέως αὐτούς. ὥσπερ δὲ κατὰ τὴν πρώτην ἡμέραν,
<span class="lb" data-page="6.259" data-line="18" id="l6.259.18"></span>οὕτω καὶ κατὰ τὴν δευτέραν ἐλάχιστά τε καὶ ἁπλᾶ ῥοφήματα
<span class="pb" data-page="6.260" id="p6.260"></span>
<span class="lb" data-page="6.260" data-line="1" id="l6.260.1"></span>προσοίσομεν αὐτοῖς· τὸ μὲν γὰρ πλείω διδόναι τοῖς κενώσεως
<span class="lb" data-page="6.260" data-line="2" id="l6.260.2"></span>δεομένοις ἄντικρυς ἐναντίον, τὸ δ’ αὖ μηδ’ ὅλως τρέφειν
<span class="lb" data-page="6.260" data-line="3" id="l6.260.3"></span>ἀσῶδές ἐστι, καὶ κακωτικὸν τοῦ στομάχου,<span class="milestone ed1page" data-n="4.259" data-unit="ed1page" id="ed1page.4.259"></span> καὶ τῆς δυνάμεως
<span class="lb" data-page="6.260" data-line="4" id="l6.260.4"></span>καταβλητικὸν, καὶ τῆς κακοχυμίας αὐξητικόν. ἐλάχιστον
<span class="lb" data-page="6.260" data-line="5" id="l6.260.5"></span>οὖν αὐτοῖς διδόναι, μάλιστα μὲν, εἰ οἷόν τε, χυλὸν
<span class="lb" data-page="6.260" data-line="6" id="l6.260.6"></span>πτισάνης ἁπλῶς ἠρτημένον, εἰ δὲ μὴ, ἀλλὰ τοῦ χόνδρου
<span class="lb" data-page="6.260" data-line="7" id="l6.260.7"></span>τὸν αὐτὸν τρόπον ἠρτημένου τῇ πτισάνῃ, ὀλίγον ὄξους
<span class="lb" data-page="6.260" data-line="8" id="l6.260.8"></span>ἔχοντος, καὶ μάλισθ’ ὅταν ὠμῶν πλῆθος ὑποπτεύωμεν ἢ
<span class="lb" data-page="6.260" data-line="9" id="l6.260.9"></span>ἐν ταῖς φλεψὶν ἢ καθ’ ὅλον ὑπάρχειν τὸν ὄγκον. εἰ γὰρ
<span class="lb" data-page="6.260" data-line="10" id="l6.260.10"></span>μηδὲν ὅλως ὄξους ὁ χόνδρος προσλάβοι, γλισχρότερός ἐστιν,
<span class="lb" data-page="6.260" data-line="11" id="l6.260.11"></span>ἢ πρέπει τοῖς παροῦσιν, ὥστ’ ἐμφράξει μᾶλλον, οὐ διαῤῥύψει
<span class="lb" data-page="6.260" data-line="12" id="l6.260.12"></span>τοὺς πόρους, οὗ μάλιστα χρῄζουσιν ἐπὶ τοῖς παχέσι
<span class="lb" data-page="6.260" data-line="13" id="l6.260.13"></span>καὶ γλίσχροις χυμοῖς, οἷοί πέρ εἰσι τοὐπίπαν οἱ φλεγματώδεις
<span class="lb" data-page="6.260" data-line="14" id="l6.260.14"></span>ἅπαντες. εὔχυμος μὲν οὖν ἐστι, καὶ διὰ τοῦτο κακοχυμίας
<span class="lb" data-page="6.260" data-line="15" id="l6.260.15"></span>ἐπικεραστικός. ἀλλ’ εἰ μὴ κολασθείη τὸ γλίσχρον ἐν
<span class="lb" data-page="6.260" data-line="16" id="l6.260.16"></span>αὐτῷ, προσλαβὼν ὄξους τε καὶ πράσου τὸ μέτριον, ἐμφράξει
<span class="lb" data-page="6.260" data-line="17" id="l6.260.17"></span>τε καὶ θρέψει μειζόνως, ἢ συμφέρει τοῖς ἐνεστῶσι.
<span class="lb" data-page="6.260" data-line="18" id="l6.260.18"></span>διὰ τοῦτ’ ἄρα καὶ ὁ τῆς πτισάνης χυλὸς ἀμείνων ἐστὶν εἰς
<span class="pb" data-page="6.261" id="p6.261"></span>
<span class="lb" data-page="6.261" data-line="1" id="l6.261.1"></span>τὰ τοιαῦτα, καὶ συμμέτρως τρέφων, καὶ μηδαμόσε κατὰ τὰς
<span class="lb" data-page="6.261" data-line="2" id="l6.261.2"></span>στενοτέρας ὁδοὺς ἰσχόμενος, ὥσπερ ὁ χόνδρος, ἀλλ’ αὐτός
<span class="lb" data-page="6.261" data-line="3" id="l6.261.3"></span>τε διερχόμενος, προσαποῤῥύπτων τε καὶ διαῤῥύπτων τοὺς
<span class="lb" data-page="6.261" data-line="4" id="l6.261.4"></span>πόρους ἅμα τῷ τέμνειν τε <span class="milestone ed2page" data-n="6.124" data-unit="ed2page" id="ed2page.6.124"></span>καὶ διαλύειν, ὁπόσον ἂν ἐν
<span class="lb" data-page="6.261" data-line="5" id="l6.261.5"></span>τοῖς ἡμιπέπτοις τε καὶ ἀπέπτοις χυμοῖς ὑπάρχῃ παχύ. διὰ
<span class="lb" data-page="6.261" data-line="6" id="l6.261.6"></span>ταῦτα δὲ καὶ τὸ μελίκρατον ἐπιτήδειόν ἐστιν αὐτοῖς, ὀξύμελί
<span class="lb" data-page="6.261" data-line="7" id="l6.261.7"></span>τε καὶ ἀπόμελι, καὶ πέπερι, καὶ ζιγγίβερι, καὶ πάνθ’
<span class="lb" data-page="6.261" data-line="8" id="l6.261.8"></span>ὅσα τέμνει τε καὶ διαλύει τὰ παχέα χωρὶς τοῦ κακοχυμίαν
<span class="lb" data-page="6.261" data-line="9" id="l6.261.9"></span>ἐργάζεσθαι. λεχθήσεται δὲ ὑπὲρ τῆς ὕλης αὐτῶν ἐπὶ πλέον
<span class="lb" data-page="6.261" data-line="10" id="l6.261.10"></span>ἐν τοῖς ἑξῆς· εἰς δὲ τὸν ἐνεστῶτα λόγον ὥσπερ τινὰ παραδείγματα
<span class="lb" data-page="6.261" data-line="11" id="l6.261.11"></span>τά τε προειρημένα λελέχθω μοι καὶ τὰ μέλλοντα
<span class="lb" data-page="6.261" data-line="12" id="l6.261.12"></span>λεχθήσεσθαι. ὀσπρίων μὲν γὰρ ἐπιτηδειοτάτη ἡ πτισάνη,
<span class="lb" data-page="6.261" data-line="13" id="l6.261.13"></span>λαχάνων δ’ ἡ θριδακίνη, τῶν δ’ ἰχθύων οἱ πετραῖοι,
<span class="lb" data-page="6.261" data-line="14" id="l6.261.14"></span>καὶ τῶν ἄρτων οἱ κλιβανῖται καὶ ζυμῖται καὶ
<span class="lb" data-page="6.261" data-line="15" id="l6.261.15"></span>καθαροὶ συμμέτρως, τῶν δ’ ὀρνίθων οἱ ὄρειοι, τῶν δὲ
<span class="lb" data-page="6.261" data-line="16" id="l6.261.16"></span>ποτῶν ὀξύμελι, μελίκρατον, οἶνος λεπτὸς καὶ λευκὸς,
<span class="lb" data-page="6.261" data-line="17" id="l6.261.17"></span>ἁπλῶς δ’ εἰπεῖν, ὅσα περ εὔχυμά τ’ ἐστὶ καὶ ῥυπτικὰ,
<span class="lb" data-page="6.261" data-line="18" id="l6.261.18"></span>καὶ μὴ γλίσχρα, μηδὲ παχύχυμα, μηδ’ ἱκανῶς πολύτροφα.
<span class="pb" data-page="6.262" id="p6.262"></span>
<span class="lb" data-page="6.262" data-line="1" id="l6.262.1"></span>τὰ δ’ οὐρητικὰ προσαγορευόμενα κατὰ τὸν ἐνεστῶτα καιρὸν
<span class="lb" data-page="6.262" data-line="2" id="l6.262.2"></span>οὐκ ἐπαινῶ, καὶ μάλιστα ὅσα σφοδρότερον ἐκθερμαίνει
<span class="lb" data-page="6.262" data-line="3" id="l6.262.3"></span>τε καὶ κατατήκει τὸ αἷμα· τῷ γὰρ μέλλοντι καλῶς πεφθήσεσθαι
<span class="lb" data-page="6.262" data-line="4" id="l6.262.4"></span>τοσαύτης ταραχῆς οὐδέπω χρεία. ταῦτά τε οὖν
<span class="lb" data-page="6.262" data-line="5" id="l6.262.5"></span>ἅπαντα πρακτέον οὕτως ἐστὶ κατὰ τὴν δευτέραν ἡμέραν, οὐχ
<span class="lb" data-page="6.262" data-line="6" id="l6.262.6"></span>ἥκιστα δὲ κατὰ τὴν τρίτην τε καὶ τὴν τετάρτην. ἔτι τε
<span class="lb" data-page="6.262" data-line="7" id="l6.262.7"></span>πρὸς τούτοις, εἰ πραΰνοιτο μὲν ἡ κοπώδης διάθεσις, εὔχρουν
<span class="lb" data-page="6.262" data-line="8" id="l6.262.8"></span>δὲ γίγνοιτο τὸ σῶμα, καὶ ὕπνοι χρηστοὶ, καὶ οὖρα
<span class="lb" data-page="6.262" data-line="9" id="l6.262.9"></span>πέπονα, τρῖψαι μὲν ἐπὶ πλέον αὐτὸν ἀποτολμήσαντα, γυμνάσαι
<span class="lb" data-page="6.262" data-line="10" id="l6.262.10"></span>δ’ ὀλίγον. πράξαντος γὰρ οὕτως, εἰ μὲν μηδεμία
<span class="lb" data-page="6.262" data-line="11" id="l6.262.11"></span>κοπώδης αἴσθησις ἐπιγίγνοιτο, πρὸς τὰ συνήθη γυμνάσια
<span class="lb" data-page="6.262" data-line="12" id="l6.262.12"></span>διὰ ταχέων ἐπανάγειν· εἰ δ’ ἐπιφανείη τι τῶν ἔμπροσθεν
<span class="lb" data-page="6.262" data-line="13" id="l6.262.13"></span>ἤτοι συμπτωμάτων ἢ σημείων, αὖθις οὖν καὶ σὺ πρὸς
<span class="lb" data-page="6.262" data-line="14" id="l6.262.14"></span>ἐκεῖνο βλέπων ἐξαλλάττειν πειρῶ τὰ κατὰ μέρος. εἰ μὲν
<span class="lb" data-page="6.262" data-line="15" id="l6.262.15"></span>οὖν τῆς κοπώδους αἰσθήσεως ἀνάμνησις γένοιτο μόνης ἐπὶ
<span class="lb" data-page="6.262" data-line="16" id="l6.262.16"></span>τοῖς ἄλλοις ἅπασι σημείοις ἀγαθοῖς διαμένουσιν, ἀποθεραπευτικοῖς
<span class="lb" data-page="6.262" data-line="17" id="l6.262.17"></span>ἐπανορθοῦμεν τὸν κόπον· εἰ δὲ ταραχθείη μὲν τὰ ﻿
<span class="pb" data-page="6.263" id="p6.263"></span>
<span class="lb" data-page="6.263" data-line="1" id="l6.263.1"></span>σημεῖα καὶ οἷον χυθείη, μὴ παρείη δ’ ὁ κόπος, ἐν ἡσυχίᾳ
<span class="lb" data-page="6.263" data-line="2" id="l6.263.2"></span>πλέονι διαφυλάττειν τὸν ἄνθρωπον· εἰ δ’ ἄμφω συνέλθοι,
<span class="lb" data-page="6.263" data-line="3" id="l6.263.3"></span>διὰ τῆς αὐτῆς ἐπιμελείας ἄγων, ᾗ χρώμενος ἔμπροσθεν
<span class="lb" data-page="6.263" data-line="4" id="l6.263.4"></span>εἰς τοσοῦτον προσήγαγεν ὠφελείας αὐτὸν, ὡς τολμῆσαί τι
<span class="lb" data-page="6.263" data-line="5" id="l6.263.5"></span>καὶ περὶ γυμνασίων. οὕτω μὲν ἐπανορθοῦσθαι προσήκει
<span class="lb" data-page="6.263" data-line="6" id="l6.263.6"></span>τὴν εἰρημένην διάθεσιν.
</p>
          </article>

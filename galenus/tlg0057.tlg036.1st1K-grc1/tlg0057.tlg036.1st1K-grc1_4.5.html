<article xmlns="http://www.w3.org/1999/xhtml" id="urn:cts:greekLit:tlg0057.tlg036.1st1K-grc1:4.5">
<span class="pb page1" data-page="6.263" id="p6.263"></span>
<span class="milestone ed1page page1" data-n="4.259" data-unit="ed1page" id="ed1page.4.259"></span>
<span class="milestone ed2page page1" data-n="6.124" data-unit="ed2page" id="ed2page.6.124"></span>
            <p>
<span class="lb" data-page="6.263" data-line="7" id="l6.263.7"></span>Εἰ δὲ τἄλλα μὲν ταῦτα εἴη κατὰ τὸν αὐτὸν
<span class="lb" data-page="6.263" data-line="8" id="l6.263.8"></span>ἄνθρωπον, ὑπάρχοι δ’ αὖ τῷ κοπώδει σώματι τὸ μὲν
<span class="lb" data-page="6.263" data-line="9" id="l6.263.9"></span>αἷμα τὸ χρηστὸν ὀλίγον, οἱ δ’ ὠμοὶ χυμοὶ πάμπολλοι, μήτε
<span class="lb" data-page="6.263" data-line="10" id="l6.263.10"></span>φλεβοτομεῖν, μήτε καθαίρειν, μήτε γυμνάζειν, ἀλλὰ μηδὲ
<span class="lb" data-page="6.263" data-line="11" id="l6.263.11"></span>κινεῖν ὅλως; μηδὲ λούειν. αἱ μὲν γὰρ φλεβοτομίαι τὸ μὲν
<span class="lb" data-page="6.263" data-line="12" id="l6.263.12"></span>χρηστὸν ἐκκενοῦσι, τὸ δὲ μοχθηρὸν, ὅπερ ἐν ταῖς πρώταις
<span class="lb" data-page="6.263" data-line="13" id="l6.263.13"></span>μάλιστα φλεψὶ ταῖς καθ’ ἧπάρ τε καὶ μεσάραιον ἀθροίζεται,
<span class="lb" data-page="6.263" data-line="14" id="l6.263.14"></span>πρὸς ὅλον ἐπισπῶνται τὸ σῶμα. κάθαρσις δὲ ἐπὶ τῶν τοιούτων
<span class="lb" data-page="6.263" data-line="15" id="l6.263.15"></span>στρόφους τε καὶ δήξεις ἐργάζεται καὶ λειποψυχίας
<span class="lb" data-page="6.263" data-line="16" id="l6.263.16"></span>σὺν τῷ μὴ κενοῦν ἀξιολόγως· οἱ γὰρ ὠμοὶ χυμοὶ πάντες
<span class="lb" data-page="6.263" data-line="17" id="l6.263.17"></span>ἀργοὶ καὶ δυσκίνητοι διὰ τὸ πάχος τε καὶ τὴν ψυχρότητα.
<span class="lb" data-page="6.263" data-line="18" id="l6.263.18"></span>προσεμφράττουσιν οὖν ἁπάσας τὰς στενὰς ὁδοὺς, δι’ ὧν
<span class="pb" data-page="6.264" id="p6.264"></span>
<span class="lb" data-page="6.264" data-line="1" id="l6.264.1"></span>χρὴ τὸ κενούμενον ἐν ταῖς καθάρσεσιν ἐπὶ τὴν γαστέρα παραγίνεσθαι,
<span class="lb" data-page="6.264" data-line="2" id="l6.264.2"></span>καὶ διὰ ταύτην τὴν αἰτίαν οὔτ’ αὐτοὶ κενοῦνται,
<span class="lb" data-page="6.264" data-line="3" id="l6.264.3"></span>καὶ τοὺς ἄλλους ἐμποδίζουσι. τοῦτο μὲν οὖν ὑφ’ Ἱπποκράτους
<span class="lb" data-page="6.264" data-line="4" id="l6.264.4"></span>διὰ βραχυτάτου παρῄνηται ῥήματος, εἰπόντος·
<span class="lb" data-page="6.264" data-line="5" id="l6.264.5"></span>πέπονα φαρμακεύειν, μὴ ὠμά. διὰ δὲ τὴν αὐτὴν αἰτίαν
<span class="lb" data-page="6.264" data-line="6" id="l6.264.6"></span>οὐδὲ γυμνάζειν,<span class="milestone ed2page" data-n="6.125" data-unit="ed2page" id="ed2page.6.125"></span> οὐδὲ κινεῖν ὅλως, ἀλλ’ οὐδὲ λούειν
<span class="lb" data-page="6.264" data-line="7" id="l6.264.7"></span>προσήκει τοὺς ἐν ταῖς πρώταις φλεψὶ τὸ πλῆθος τῶν
<span class="lb" data-page="6.264" data-line="8" id="l6.264.8"></span>ὠμῶν χυμῶν ἔχοντας. ἅπασαι γὰρ αἱ τοιαῦται κινήσεις εἰς
<span class="lb" data-page="6.264" data-line="9" id="l6.264.9"></span>ὅλον τὸ σῶμα ποδηγοῦσι τοὺς χυμούς. φυλακτέον οὖν αὐτοὺς
<span class="lb" data-page="6.264" data-line="10" id="l6.264.10"></span>ἐν ἡσυχίᾳ πάσῃ, καὶ δοτέον ἐδέσματά τε καὶ ποτὰ
<span class="lb" data-page="6.264" data-line="11" id="l6.264.11"></span>καὶ φάρμακα λεπτύνοντα, καὶ τέμνοντα, καὶ κατεργαζόμενα
<span class="lb" data-page="6.264" data-line="12" id="l6.264.12"></span>τὸ πάχος τῶν χυμῶν, ἄνευ τοῦ θερμαίνειν ἐπιφανῶς· οἱ
<span class="lb" data-page="6.264" data-line="13" id="l6.264.13"></span>γὰρ θερμανθέντες ἰσχυρότερον χυμοὶ πανταχόσε τοῦ σώματος
<span class="lb" data-page="6.264" data-line="14" id="l6.264.14"></span>ἴασιν. διαιτᾷν οὖν αὐτοὺς ἐπ’ ὀξυμέλιτι μάλιστα,
<span class="lb" data-page="6.264" data-line="15" id="l6.264.15"></span>βραχύ τι καὶ πτισάνης ἐνίοτε καὶ μελίκρατον διδόντα.
<span class="lb" data-page="6.264" data-line="16" id="l6.264.16"></span>καὶ γὰρ φέρουσι τὴν λεπτὴν δίαιταν, εἴ πέρ τινες ἄλλοι,
<span class="lb" data-page="6.264" data-line="17" id="l6.264.17"></span>καταχρώμενοι τῷ πλήθει τῶν ὠμῶν χυμῶν εἰς τροφὴν τοῦ
<span class="lb" data-page="6.264" data-line="18" id="l6.264.18"></span>σώματος, ἐν τῷ κατὰ βραχὺ πέττειν αὐτούς. ἐπεὶ δὲ καὶ τὸ
<span class="pb" data-page="6.265" id="p6.265"></span>
<span class="lb" data-page="6.265" data-line="1" id="l6.265.1"></span>ὑποχόνδριον ἅπασι τοῖς τοιούτοις ἐπῇρται καὶ διαπεφύσηται,
<span class="lb" data-page="6.265" data-line="2" id="l6.265.2"></span>καὶ ῥᾳδίως, ὅ τι ἂν προσάρωνται, πνευματοῦται, βέλτιον
<span class="lb" data-page="6.265" data-line="3" id="l6.265.3"></span>ἂν εἴη διδόναι σὺν τῇ τροφῇ πεπέρεως μακροῦ. καὶ
<span class="lb" data-page="6.265" data-line="4" id="l6.265.4"></span>γὰρ διαλύει τοῦτο παχύτητα φυσώδους πνεύματος, ἀπωθεῖται
<span class="lb" data-page="6.265" data-line="5" id="l6.265.5"></span>δὲ καὶ πρὸς τὴν κάτω γαστέρα τὰ καθ’ ὑποχόνδριον
<span class="lb" data-page="6.265" data-line="6" id="l6.265.6"></span>ἀργῶς συνεστῶτα, καὶ τῇ πέψει τῶν ληφθέντων συναίρεται
<span class="lb" data-page="6.265" data-line="7" id="l6.265.7"></span>κατὰ τὸν αὐτὸν κοινὸν λόγον ἁπάντων πεπέρεων. εἰ δὲ μὴ
<span class="lb" data-page="6.265" data-line="8" id="l6.265.8"></span>παρείη τοῦτο, τῷ λευκῷ χρηστέον· ἔστι γὰρ στομάχου τονικώτερον
<span class="lb" data-page="6.265" data-line="9" id="l6.265.9"></span>ἀμφοῖν τοῖν ἄλλοιν πεπερέοιν. εἰ δὲ μὴ τοῦτο παρείη,
<span class="lb" data-page="6.265" data-line="10" id="l6.265.10"></span>χρῆσθαι τῷ καλλίστῳ μέλανι· τοῦτο δὲ τὸ βαρύσταθμον.
<span class="lb" data-page="6.265" data-line="11" id="l6.265.11"></span>ἄμεινον δὲ καὶ τῷ Διοσπολιτικῷ προσαγορευομένῳ
<span class="lb" data-page="6.265" data-line="12" id="l6.265.12"></span>χρῆσθαι φαρμάκῳ. συντίθεται δὲ διττῶς, ἐνίοτε μὲν
<span class="lb" data-page="6.265" data-line="13" id="l6.265.13"></span>ἐξ ἁπάντων ἴσων, κυμίνου τε καὶ πεπέρεως, καὶ πηγάνου,
<span class="lb" data-page="6.265" data-line="14" id="l6.265.14"></span>καὶ νίτρου, καὶ ἔστιν οὕτω μᾶλλον ὑπακτικώτερον γαστρός·
<span class="lb" data-page="6.265" data-line="15" id="l6.265.15"></span>ἐνίοτε τῶν μὲν ἄλλων ἴσον ἑκάστου μίγνυται, τοῦ νίτρου δ’
<span class="lb" data-page="6.265" data-line="16" id="l6.265.16"></span>ἥμισυ. κάλλιον δὲ, κύμινον μὲν ἐμβάλλεσθαι τὸ καλούμενον
<span class="lb" data-page="6.265" data-line="17" id="l6.265.17"></span>Αἰθιοπικὸν, πεπέρεως δὲ ἤτοι τὸ μακρὸν, ἢ τὸ λευκόν.
<span class="lb" data-page="6.265" data-line="18" id="l6.265.18"></span>ἐμβρέχεσθαι δὲ τὸ κύμινον ὄξει δριμυτάτῳ· κᾄπειτ’ εὐθέως
<span class="pb" data-page="6.266" id="p6.266"></span>
<span class="lb" data-page="6.266" data-line="1" id="l6.266.1"></span>τριβέσθω, ἢ πρότερον φρυγέσθω μετρίως ἐν ἀγγείῳ κεραμέῳ,
<span class="lb" data-page="6.266" data-line="2" id="l6.266.2"></span>τελέως ὠπτημένῳ κατὰ τὴν κάμινον. ὅσα γὰρ ἐνδεῶς
<span class="lb" data-page="6.266" data-line="3" id="l6.266.3"></span>ἐξηράνθη, πηλώδη μᾶλλόν ἐστιν, ἢ κεράμεα, καὶ τοῖς
<span class="lb" data-page="6.266" data-line="4" id="l6.266.4"></span>φαρμάκοις τι προστρίβεται τῆς ἑαυτῶν ποιότητος. ἔστω
<span class="lb" data-page="6.266" data-line="5" id="l6.266.5"></span>δὲ τὰ τοῦ πηγάνου φύλλα προανεξηραμμένα συμμέτρως. εἰ
<span class="lb" data-page="6.266" data-line="6" id="l6.266.6"></span>μὲν γὰρ ἐπὶ πλέον ἀναξηρανθείη, δριμέα τε γίνεται καὶ
<span class="lb" data-page="6.266" data-line="7" id="l6.266.7"></span>πικρὰ, καὶ περαίτερον τοῦ προσήκοντος θερμὰ, μηδ’ ὅλως δὲ
<span class="lb" data-page="6.266" data-line="8" id="l6.266.8"></span>προξηρανθέντα περιέχει τινὰ περιττωματικὴν ὑγρότητα, μηδέπω
<span class="lb" data-page="6.266" data-line="9" id="l6.266.9"></span>κατειργασμένην ἀκριβῶς, δι’ ἣν οὐ γίνεται παντάπασιν
<span class="lb" data-page="6.266" data-line="10" id="l6.266.10"></span>ἄφυσα. τούτοις τέσσαρσιν ἐνίοτε μὲν ἀναμίγνυται μέλι
<span class="lb" data-page="6.266" data-line="11" id="l6.266.11"></span>προαπηφρισμένον, ἐνίοτε δ’ οὐδὲν, ἀλλὰ μόνα χωρὶς τοῦ
<span class="lb" data-page="6.266" data-line="12" id="l6.266.12"></span>μέλιτος ἀποτίθενται, καὶ πτισάνης ἐμβάλλεται χυλῷ, καὶ
<span class="lb" data-page="6.266" data-line="13" id="l6.266.13"></span>ὅτῳ περ ἂν ἄλλῳ τῶν ἐδεσμάτων μάλιστα πρέπειν δοκῇ.
<span class="lb" data-page="6.266" data-line="14" id="l6.266.14"></span>λαμβάνεται δὲ καὶ καθ’ ἑαυτὸ τὸ φάρμακον τοῦτο πρὸ
<span class="lb" data-page="6.266" data-line="15" id="l6.266.15"></span>τροφῆς τε καὶ μετὰ τροφήν. καὶ ἔστι κάλλιστον ἐν τῇ τοιαύτῃ
<span class="lb" data-page="6.266" data-line="16" id="l6.266.16"></span>χρήσει τὸ <span class="milestone ed1page" data-n="4.260" data-unit="ed1page" id="ed1page.4.260"></span>μέλι μεμιγμένον, ἀκριβῶς ἀπηφρισμένον,
<span class="lb" data-page="6.266" data-line="17" id="l6.266.17"></span>τοῦτο γὰρ ἀφυσώτατόν ἐστιν. ἔστω δὲ δηλονότι καὶ αὐτὸ
<span class="lb" data-page="6.266" data-line="18" id="l6.266.18"></span>τὸ μέλι κάλλιστον, εἴπερ ἀφυσώτατόν τε καὶ τμητικώτατον
<span class="pb" data-page="6.267" id="p6.267"></span>
<span class="lb" data-page="6.267" data-line="1" id="l6.267.1"></span>ἔσεσθαι μέλλοι τὸ φάρμακον. ἐπιτήδειον δὲ τοῖς οὕτω διακειμένοις
<span class="lb" data-page="6.267" data-line="2" id="l6.267.2"></span>ἐστὶ καὶ τὸ διὰ τριῶν πεπέρεων, ὅταν μὴ πάνυ
<span class="lb" data-page="6.267" data-line="3" id="l6.267.3"></span>φαρμακῶδές τε καὶ ποικίλως σκευασθῇ, καθάπερ οἱ πολλοὶ
<span class="lb" data-page="6.267" data-line="4" id="l6.267.4"></span>τῶν ἰατρῶν συντιθέασιν αὐτὸ, δίκην καρυκείας τινὸς, ἢ
<span class="lb" data-page="6.267" data-line="5" id="l6.267.5"></span>συὸς ἀγρίου, πρὸς δὴ τούτων τῶν θαυμασίων ὀψοποιῶν
<span class="lb" data-page="6.267" data-line="6" id="l6.267.6"></span>ἐσκευασμένου. ὥστ’ ἔργον οὐ σμικρὸν ὑπάρχειν τοῖς ἰατροῖς,
<span class="lb" data-page="6.267" data-line="7" id="l6.267.7"></span>ἢ τοῖς προσαιρομένοις αὐτὸ τὸ ἐπεμβεβλημένον φάρμακον
<span class="lb" data-page="6.267" data-line="8" id="l6.267.8"></span>καταπέψαι τὸ ἄμμι, καὶ τὸ σέσελι, καὶ τὸ λιβυστικὸν, ὅσα
<span class="lb" data-page="6.267" data-line="9" id="l6.267.9"></span>τ’ ἄλλα τοιαῦτα· διαγινώσκεται γοῦν λαμβανόντων ὠμὰ καὶ
<span class="lb" data-page="6.267" data-line="10" id="l6.267.10"></span>ἀμετάβλητα μέχρι πλείστου κατὰ τὴν γαστέρα μένοντα.
<span class="lb" data-page="6.267" data-line="11" id="l6.267.11"></span><span class="milestone ed2page" data-n="6.126" data-unit="ed2page" id="ed2page.6.126"></span>ταῦτά τε οὖν ἀφελεῖν χρὴ τοῦ φαρμάκου, καὶ προσέτι
<span class="lb" data-page="6.267" data-line="12" id="l6.267.12"></span>τὸ ἑλένιόν τε καὶ τὸν τῆς νάρδου στάχυν· ὡς δὲ ἔνιοι συντιθέασι,
<span class="lb" data-page="6.267" data-line="13" id="l6.267.13"></span>καὶ τὴν κασίαν. ἔχειν δ’ ἐσκευασμένον ἕτοιμον
<span class="lb" data-page="6.267" data-line="14" id="l6.267.14"></span>διττὸν, ὡς ἡμεῖς εἰώθαμεν· ἁπλοῦν μὲν τὸ ἕτερον, ὅπερ
<span class="lb" data-page="6.267" data-line="15" id="l6.267.15"></span>ἐπί τε τῶν ἠπεπτηκότων χρὴ διδόναι, καὶ τὴν πρόσφατον
<span class="lb" data-page="6.267" data-line="16" id="l6.267.16"></span>ψύξιν ἐχόντων κατὰ γαστέρα καὶ φλεγματώδη χυμόν· ἕτερον
<span class="lb" data-page="6.267" data-line="17" id="l6.267.17"></span>δὲ φαρμακῶδες, ᾧ μάλιστα ἐπὶ τῶν ἀπὸ τῆς κεφαλῆς ﻿
<span class="pb" data-page="6.268" id="p6.268"></span>
<span class="lb" data-page="6.268" data-line="1" id="l6.268.1"></span>εἰς τὸν θώρακα ῥευμάτων χρώμεθα. ἀλλὰ τοῦτο μὲν ὅπως
<span class="lb" data-page="6.268" data-line="2" id="l6.268.2"></span>χρὴ σκευάζειν, αὖθις εἰρήσεται. τὸ δ’ ἁπλοῦν, ᾧ καὶ πρὸς
<span class="lb" data-page="6.268" data-line="3" id="l6.268.3"></span>τὸ πλῆθος τῶν ὠμῶν τῶν κατὰ τὰς πρώτας φλέβας χρώμεθα,
<span class="lb" data-page="6.268" data-line="4" id="l6.268.4"></span>τοιόνδ’ ἐστίν. εἰς πεντήκοντα δραχμὰς ἑκάστου τῶν
<span class="lb" data-page="6.268" data-line="5" id="l6.268.5"></span>τριῶν πεπέρεων ἀρκεῖ μιγνύειν ἀνίσου τε καὶ θύμου καὶ
<span class="lb" data-page="6.268" data-line="6" id="l6.268.6"></span>ζιγγιβέρεως ἑκάστου δραχμὰς ὀκτὼ, τὸ μὲν ἁπλούσταστον
<span class="lb" data-page="6.268" data-line="7" id="l6.268.7"></span>τοῦτο, καὶ τούτου μᾶλλον ἔτι τὸ χωρὶς ζιγγιβέρεως. ἕτερον
<span class="lb" data-page="6.268" data-line="8" id="l6.268.8"></span>δὲ τὸ διὰ τῶν αὐτῶν συγκείμενον, ἀλλ’ εἰς τὰς πεντήκοντα
<span class="lb" data-page="6.268" data-line="9" id="l6.268.9"></span>δραχμὰς ἑκάστου τῶν τριῶν πεπέρεων ἑκκαίδεκα δραχμῶν ἐμβαλλομένων
<span class="lb" data-page="6.268" data-line="10" id="l6.268.10"></span>ἑκάστου τριῶν ἀνίσου τε καὶ θύμου καὶ ζιγγιβέρεως,
<span class="lb" data-page="6.268" data-line="11" id="l6.268.11"></span>ᾧ καὶ μάλιστα χρώμεθα πρὸς τὰ παρόντα. χρὴ
<span class="lb" data-page="6.268" data-line="12" id="l6.268.12"></span>δ’, εἴπερ οἷόν τ’ εἴη, τὸ μὲν ἄνισον εἶναι Κρητικὸν, Ἀττικὰ
<span class="lb" data-page="6.268" data-line="13" id="l6.268.13"></span>δὲ τὰ θύμα, ἢ πάντως γε ἐκ χωρίων ὑψηλῶν τε καὶ ξηρῶν.
<span class="lb" data-page="6.268" data-line="14" id="l6.268.14"></span>ἐμβάλλειν δ’ αὐτῶν τὴν κόμην ἅμα τοῖς ἄνθεσιν, ἀποκρίνοντα
<span class="lb" data-page="6.268" data-line="15" id="l6.268.15"></span>τὸ ξυλῶδες. ἔστω δὲ καὶ τὸ πέπερι τὸ μὲν μακρὸν
<span class="lb" data-page="6.268" data-line="16" id="l6.268.16"></span>ἄτρητόν τε καὶ ὑγιὲς, ὥσπερ οὖν καὶ τὸ ζιγγίβερι· τάχιστα
<span class="lb" data-page="6.268" data-line="17" id="l6.268.17"></span>γὰρ ἀμφότερα τιτρᾶται. καὶ πρὸς τῷ μὴ τετρῆσθαι δηλονότι
<span class="pb" data-page="6.269" id="p6.269"></span>
<span class="lb" data-page="6.269" data-line="1" id="l6.269.1"></span>τὸ ἀληθινὸν αὐτὸ πέπερι τὸ ἀπὸ τῆς βαρβάρου
<span class="lb" data-page="6.269" data-line="2" id="l6.269.2"></span>κομιζόμενον ἔστω. διττὸν γὰρ ἐνταῦθα πανουργεύεται,
<span class="lb" data-page="6.269" data-line="3" id="l6.269.3"></span>σκευαζόμενον μὲν τὸ ἕτερον ἐπὶ τῆς Ἀλεξανδρείας μάλιστα,
<span class="lb" data-page="6.269" data-line="4" id="l6.269.4"></span>βοτάνης δέ τινος ἐκβλάστημα θάτερον ὑπάρχει. ὡς δ’ ἄν
<span class="lb" data-page="6.269" data-line="5" id="l6.269.5"></span>τις μάλιστα γνωρίζοι τὸ πεπανουργημένον, ἐγὼ διηγήσομαι,
<span class="lb" data-page="6.269" data-line="6" id="l6.269.6"></span>τοσοῦτον πρότερον εἰπὼν ὑπὲρ τοῦ μὴ θαυμάζειν τινὰ,
<span class="lb" data-page="6.269" data-line="7" id="l6.269.7"></span>μηδὲ ζητεῖν τὴν αἰτίαν, δι’ ἣν ἤτοι συνθέσεις φαρμάκων, ἢ
<span class="lb" data-page="6.269" data-line="8" id="l6.269.8"></span>δοκιμασίας ἐπῆλθέ μοι γράφειν ἐνταῦθα, μὴ πάνυ τι τοῦτο
<span class="lb" data-page="6.269" data-line="9" id="l6.269.9"></span>πράττειν εἰθισμένῳ κατὰ τὴν θεραπευτικὴν πραγματείαν. ἐν
<span class="lb" data-page="6.269" data-line="10" id="l6.269.10"></span>ἐκείνῃ μὲν γὰρ αὐτοῖς μόνοις διαλέγομαι τοῖς ἰατροῖς, ἐνταυθοῖ
<span class="lb" data-page="6.269" data-line="11" id="l6.269.11"></span>δὲ καὶ τοῖς ἄλλοις ἅπασιν, οὓς ὀνόματι κοινῷ
<span class="lb" data-page="6.269" data-line="12" id="l6.269.12"></span>προσαγορεύουσιν ἔνιοι φιλιάτρους, ἐν τοῖς πρώτοις δηλονότι
<span class="lb" data-page="6.269" data-line="13" id="l6.269.13"></span>μαθήμασι γεγονότας, ὡς γεγυμνάσθαι τὴν διάνοιαν. οὔκουν
<span class="lb" data-page="6.269" data-line="14" id="l6.269.14"></span>ἀναγκαῖόν ἐστι τοῖς τοιούτοις οὔτ’ ἐν τῇ περὶ τῶν ἁπλῶν
<span class="lb" data-page="6.269" data-line="15" id="l6.269.15"></span>φαρμάκων, οὔτ’ ἐν τῇ περὶ συνθέσεων αὐτῶν γεγυμνάσθαι
<span class="lb" data-page="6.269" data-line="16" id="l6.269.16"></span>πραγματείᾳ, πολὺ δὲ δὴ μᾶλλον οὐδ’ ὡς χρὴ δοκιμάζειν
<span class="lb" data-page="6.269" data-line="17" id="l6.269.17"></span>ἕκαστον ἐπίστασθαι. τούτοις οὖν ἄμεινόν ἐστι γράφεσθαι
<span class="lb" data-page="6.269" data-line="18" id="l6.269.18"></span>τὰ τοιαῦτα πάντ’ ἀκριβῶς, ὥσπερ ἀρτίως τὰ περὶ τοῦ
<span class="pb" data-page="6.270" id="p6.270"></span>
<span class="lb" data-page="6.270" data-line="1" id="l6.270.1"></span>μακροῦ πεπέρεως ἐπεχείρησα διηγεῖσθαι. χρὴ γὰρ ἀπογεύεσθαι
<span class="lb" data-page="6.270" data-line="2" id="l6.270.2"></span>μὲν αὐτοῦ πρῶτον, ἀκριβῶς ἐπισκοπουμένους, εἰ πεπέρεως
<span class="lb" data-page="6.270" data-line="3" id="l6.270.3"></span>ἀποσώζει ποιότητα, μετὰ δὲ τοῦτ’ ἐμβαλεῖν ὕδατι.
<span class="lb" data-page="6.270" data-line="4" id="l6.270.4"></span>τὸ γὰρ ἐσκευασμένον, εἰ βραχείη δι’ ὅλης ἡμέρας, αὐτίκα
<span class="lb" data-page="6.270" data-line="5" id="l6.270.5"></span>διαλύεται τηκόμενον. εἴπερ οὖν ἥ τε ποιότης ἀκριβῶς αὐτῷ
<span class="lb" data-page="6.270" data-line="6" id="l6.270.6"></span>πεπέρεως ὑπάρχῃ, καὶ μὴ διαλύηται βρεχόμενον, ᾖ δ’, ὡς
<span class="lb" data-page="6.270" data-line="7" id="l6.270.7"></span>εἴρηται, καὶ ἄτρητον, ἐπιτήδειον εἶναι νόμιζε τὸ τοιοῦτον
<span class="lb" data-page="6.270" data-line="8" id="l6.270.8"></span>μακρὸν πέπερι. τὸ δέ γε μέλαν μήτε μικρὸν ἔστω, μήτε
<span class="lb" data-page="6.270" data-line="9" id="l6.270.9"></span>ῥυσσὸν, μήτε παχύφλοιον, ἀλλ’ ἐκ τοῦ βαρυστάθμου
<span class="lb" data-page="6.270" data-line="10" id="l6.270.10"></span>καλουμένου τὸ μέγιστόν τε καὶ εὐτραφέστατον ἐκλεγέσθω.
<span class="lb" data-page="6.270" data-line="11" id="l6.270.11"></span>καὶ τοῦ λευκοῦ δ’ ὁμοίως ἐκλεγέσθω τὸ μέγιστόν τε καὶ
<span class="lb" data-page="6.270" data-line="12" id="l6.270.12"></span>εὐτραφέστατον. εἶτα πάντων ἅμα κοπέντων, καὶ λεπτῷ κοσκίνῳ
<span class="lb" data-page="6.270" data-line="13" id="l6.270.13"></span>διαττηθέντων, ἀπηφρισμένον ἐπιμελῶς μιγνύσθω μέλι
<span class="lb" data-page="6.270" data-line="14" id="l6.270.14"></span>τὸ κάλλιστον, εὐῶδες δήπου τοῦτο καὶ ξανθὸν ὑπάρχον,
<span class="lb" data-page="6.270" data-line="15" id="l6.270.15"></span>γλυκύτατόν τε ἅμα καὶ δριμύτατον, καὶ τῇ συστάσει μήτε
<span class="lb" data-page="6.270" data-line="16" id="l6.270.16"></span>παχὺ, μήθ’ ὑγρὸν, ὡς ἀποσπᾶσθαι αὐτοῦ τὸ συνεχὲς, ἀλλ’
<span class="lb" data-page="6.270" data-line="17" id="l6.270.17"></span>ὥστε καταθέντα τὸν δάκτυλον εἰς αὐτὸ, <span class="milestone ed2page" data-n="6.127" data-unit="ed2page" id="ed2page.6.127"></span>κᾄπειτα
<span class="lb" data-page="6.270" data-line="18" id="l6.270.18"></span>καταστήσαντα μετέωρον, ἀποῤῥέον ὁρᾷν αὐτοῦ τὸ μέλι μέχρι
<span class="pb" data-page="6.271" id="p6.271"></span>
<span class="lb" data-page="6.271" data-line="1" id="l6.271.1"></span>πλείστου συνεχὲς ὂν ἑαυτῷ. ἄμεινον δ’ ἐπ’ ἀνθράκων ἑψεῖν,
<span class="lb" data-page="6.271" data-line="2" id="l6.271.2"></span>ἢ ξύλων ἀκριβῶς ξηρῶν, ἃ δὴ καὶ καλοῦσιν ἄκαπνα. τοῦτό
<span class="lb" data-page="6.271" data-line="3" id="l6.271.3"></span>τε οὖν διδόναι χρὴ τὸ φάρμακον, οὐχ ἅπαξ μόνον, ἢ καὶ
<span class="lb" data-page="6.271" data-line="4" id="l6.271.4"></span>δὶς, ἀλλὰ καὶ πλεονάκις ἑκάστης ἡμέρας· καὶ γὰρ ἕωθεν, καὶ
<span class="lb" data-page="6.271" data-line="5" id="l6.271.5"></span>πρὸ τροφῆς, καὶ μετὰ τροφὴν, καὶ καθυπνοῦν μελλόντων
<span class="lb" data-page="6.271" data-line="6" id="l6.271.6"></span>ἐπιτήδειον ὑπάρχει· τὸ δὲ πλῆθος ἑκάστης δόσεως ἔστω
<span class="lb" data-page="6.271" data-line="7" id="l6.271.7"></span>κοχλιαρίου μεστοῦ, μικροῦ μὲν ἐπὶ τῶν μικρῶν σωμάτων,
<span class="lb" data-page="6.271" data-line="8" id="l6.271.8"></span>μεγίστου δὲ ἐπὶ τῶν μεγίστων, ἀνάλογον δ’ ἐπὶ τῶν μεταξύ·
<span class="lb" data-page="6.271" data-line="9" id="l6.271.9"></span>καὶ μέντοι καὶ τὸ ζιγγίβερι, τὸ κομιζόμενον ἐκ τῆς
<span class="lb" data-page="6.271" data-line="10" id="l6.271.10"></span>βαρβάρου, διάβροχον ὄξει, συμφέρει λαμβάνειν. ἔστι δὲ
<span class="lb" data-page="6.271" data-line="11" id="l6.271.11"></span>τοῦτο ῥίζα χλωρᾶς τῆς πόας ἐμβαλλομένη τῷ ὄξει μετὰ
<span class="lb" data-page="6.271" data-line="12" id="l6.271.12"></span>τὴν ἀναίρεσιν εὐθέως. κατασβέννυται γὰρ ἡ τῶν τοιούτων
<span class="lb" data-page="6.271" data-line="13" id="l6.271.13"></span>φαρμάκων θερμότης αὐτόθι περὶ τὰς πρώτας φλέβας, οὐκέτ’
<span class="lb" data-page="6.271" data-line="14" id="l6.271.14"></span>ἀναφερομένη πρὸς ὅλον τὸ σῶμα, καθάπερ ἑτέρων τινῶν,
<span class="lb" data-page="6.271" data-line="15" id="l6.271.15"></span>οἷον καὶ τὸ διὰ τῆς καλαμίνθης, ὑπὲρ οὗ μετ’ ὀλίγον ἐπὶ
<span class="lb" data-page="6.271" data-line="16" id="l6.271.16"></span>πλέον εἰρήσεται.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg036.1st1K-grc1:4.6">
<span class="pb page1" data-page="6.271" id="p6.271"></span>
<span class="milestone ed1page page1" data-n="4.260" data-unit="ed1page" id="ed1page.4.260"></span>
<span class="milestone ed2page page1" data-n="6.127" data-unit="ed2page" id="ed2page.6.127"></span>
            <p>
<span class="lb" data-page="6.271" data-line="17" id="l6.271.17"></span>Ταῠτ’ ἄρα καὶ ὀξύμελι χρησιμώτατον αὐτοῖς
<span class="lb" data-page="6.271" data-line="18" id="l6.271.18"></span>ἐστιν, ὡς καὶ πρότερον εἴρηται. σκευάζειν δὲ καὶ τοῦτο
<span class="pb" data-page="6.272" id="p6.272"></span>
<span class="lb" data-page="6.272" data-line="1" id="l6.272.1"></span>προσήκει κατὰ τάδε. μέλι τὸ κάλλιστον ἐπ’ ἀνθράκων ἀπαφρίσαντες,
<span class="lb" data-page="6.272" data-line="2" id="l6.272.2"></span>ἐπεμβάλλειν αὐτῷ τοσοῦτον ὄξους, ὡς γευομένῳ
<span class="lb" data-page="6.272" data-line="3" id="l6.272.3"></span>μήτ’ ἄγαν ὀξὺ φαίνεσθαι, μήτε γλυκύ· καὶ τότ’ αὖθις ἑψεῖν
<span class="lb" data-page="6.272" data-line="4" id="l6.272.4"></span>ἐπ’ ἀνθράκων, ὡς ἑνωθῆναί τε τὰς ποιότητας αὐτῶν ἀκριβῶς,
<span class="lb" data-page="6.272" data-line="5" id="l6.272.5"></span>καὶ μὴ φαίνεσθαι γευομένοις ὠμὸν τὸ ὄξος· εἶτ’ ἀποθέμενον
<span class="lb" data-page="6.272" data-line="6" id="l6.272.6"></span>τούτῳ μιγνύειν ὕδωρ ἐπὶ τῆς χρήσεως, οὕτως κεραννύντας,
<span class="lb" data-page="6.272" data-line="7" id="l6.272.7"></span>ὡς οἶνον. εἰ μὲν οὖν ὁ πίνων αὐτὸ μήθ’ ὡς ὀξὺ
<span class="lb" data-page="6.272" data-line="8" id="l6.272.8"></span>μήθ’ ὡς γλυκὺ μέμφοιτο, χρηστέον ἄχρι παντός· εἰ δὲ μὴ, τότε
<span class="lb" data-page="6.272" data-line="9" id="l6.272.9"></span>τὸ λεῖπον ἐπεμβάλλοντας ἀφεψεῖν αὖθις. οὐ γὰρ ἐπαινῶ τοὺς
<span class="lb" data-page="6.272" data-line="10" id="l6.272.10"></span>κατὰ μίαν τινὰ συμμετρίαν σκευάζοντας αὐτό· παραπλήσια
<span class="lb" data-page="6.272" data-line="11" id="l6.272.11"></span>γὰρ μοι δοκοῦσιν οἱ τοιοῦτοι ποιεῖν τοῖς ἀξιοῦσιν ἅπαντας
<span class="lb" data-page="6.272" data-line="12" id="l6.272.12"></span>τοὺς πίνοντας ὡσαύτως κεραννύναι τὸν οἶνον τῷ ὕδατι, μὴ
<span class="lb" data-page="6.272" data-line="13" id="l6.272.13"></span>γινώσκοντες, ὡς ἔνιοι μὲν ὑδαρέστερον εἰθισμένοι πίνειν
<span class="lb" data-page="6.272" data-line="14" id="l6.272.14"></span>εὐθέως πλήττονται τὴν κεφαλὴν, εἰ καὶ βραχύ τις αὐτοῖς
<span class="lb" data-page="6.272" data-line="15" id="l6.272.15"></span>ἀκρατέστερον κεράσειεν, ἔνιοι δ’ ἀκρατεστέρῳ χαίροντες
<span class="lb" data-page="6.272" data-line="16" id="l6.272.16"></span>ἀνατρέπονται τὸν στόμαχον ὑδαρέστερον πιόντες. ὁπότ’ οὖν
<span class="lb" data-page="6.272" data-line="17" id="l6.272.17"></span>ἐπὶ οἴνου ταῦτα συμπίπτει, συνήθους οὕτω ποτοῦ, πολὺ
<span class="lb" data-page="6.272" data-line="18" id="l6.272.18"></span>δήπου μᾶλλον ἐπ’ ὀξυμέλιτος, ὅσῳ καὶ ἀηθέστερον οἴνου, ﻿
<span class="pb" data-page="6.273" id="p6.273"></span>
<span class="lb" data-page="6.273" data-line="1" id="l6.273.1"></span>καὶ ἰσχυρότερόν ἐστιν, εἰκὸς ἀκολουθήσειν αὐτά. βέλτιον
<span class="lb" data-page="6.273" data-line="2" id="l6.273.2"></span>οὖν ἐστιν ταῖς τῶν λαμβανόντων αἰσθήσεσι κρίνειν τὸ σύμμετρον
<span class="lb" data-page="6.273" data-line="3" id="l6.273.3"></span>αὐταῖς, ἢ ἡμετέραις, οἰκειότατον μὲν τῇ φύσει τοῦ
<span class="lb" data-page="6.273" data-line="4" id="l6.273.4"></span>λαμβάνοντος εἶναι νομίζοντας τὸ ἥδιστον ὀξύμελι, καὶ διὰ
<span class="lb" data-page="6.273" data-line="5" id="l6.273.5"></span>τοῦτο καὶ ὠφέλιμον, ἐναντιώτατον δὲ τὸ ἀηδέστερον.
<span class="lb" data-page="6.273" data-line="6" id="l6.273.6"></span>αὐτὴν δὲ τὴν πρώτην κρᾶσιν αὐτῶν, ὡς ἂν μάλιστα τοῖς
<span class="lb" data-page="6.273" data-line="7" id="l6.273.7"></span>πλείστοις ἁρμόσειε, κατὰ τόδε χρὴ ποιεῖσθαι. ὄξους ἑνὶ μέρει
<span class="lb" data-page="6.273" data-line="8" id="l6.273.8"></span>διπλάσιον μιγνύσθω τοῦ τὸν ἀφρὸν ἀφῃρημένου μέλιτος·
<span class="lb" data-page="6.273" data-line="9" id="l6.273.9"></span>εἶθ’ οὕτως ἐπὶ μαλακοῦ πυρὸς ἑψείσθω, <span class="milestone ed1page" data-n="4.261" data-unit="ed1page" id="ed1page.4.261"></span>μέχρις ἂν
<span class="lb" data-page="6.273" data-line="10" id="l6.273.10"></span>ἑνωθῶσι αὐτῶν αἱ ποιότητες· οὕτω γὰρ ἂν οὐδὲ τὸ ὄξος
<span class="lb" data-page="6.273" data-line="11" id="l6.273.11"></span>ὠμὸν ἔτι φαίνοιτο. δι’ ὕδατος δ’ εὐθέως οὕτω σκευάζειν
<span class="lb" data-page="6.273" data-line="12" id="l6.273.12"></span>ὀξύμελι. τῷ μέλιτι μίγνυσθαι τετραπλάσιον ὕδατος καλλίστου·
<span class="lb" data-page="6.273" data-line="13" id="l6.273.13"></span>κᾄπειθ’ ἑψείσθω μετρίως, μέχρις ἂν ὁ ἀφρὸς ἀφίστηται.
<span class="lb" data-page="6.273" data-line="14" id="l6.273.14"></span>τὸ μὲν οὖν φαῦλον μέλι πάμπολυν ἐξεργάζεται τὸν
<span class="lb" data-page="6.273" data-line="15" id="l6.273.15"></span>ἀφρὸν, ὥστε καὶ ἡ ἕψησις αὐτοῦ πολυχρονιωτέρα γίνεται·
<span class="lb" data-page="6.273" data-line="16" id="l6.273.16"></span>τὸ δὲ ἄριστον ἐν ἐλαχίστῳ τε χρόνῳ καὶ βραχύτατον ἀφίησιν,
<span class="lb" data-page="6.273" data-line="17" id="l6.273.17"></span>ὅθεν οὐδὲ ἴσον αὐτῷ δεῖται τῆς ἑψήσεως. ἡ δ’ οὖν
<span class="lb" data-page="6.273" data-line="18" id="l6.273.18"></span>πλείστη τὸ τέταρτον ἀπολείπει <span class="milestone ed2page" data-n="6.128" data-unit="ed2page" id="ed2page.6.128"></span>μέρος τοῦ κραθέντος
<span class="pb" data-page="6.274" id="p6.274"></span>
<span class="lb" data-page="6.274" data-line="1" id="l6.274.1"></span>ἐξ ἀρχῆς. μίξαντας δ’ ὄξους ἥμισυ, πάλιν ἑψητέον ἄχρι
<span class="lb" data-page="6.274" data-line="2" id="l6.274.2"></span>τοῦ τὰς ποιότητας αὐτῶν ἀκριβῶς ἑνωθῆναι, καὶ μηκέτ’
<span class="lb" data-page="6.274" data-line="3" id="l6.274.3"></span>ὠμὸν φαίνεσθαι τὸ ὄξος. σκευάζονται γὰρ καὶ κατ’ ἀρχὴν
<span class="lb" data-page="6.274" data-line="4" id="l6.274.4"></span>εὐθέως τῶν τριῶν μιχθέντων οὕτως. ἔστω δὲ ἓν μὲν ὄξους
<span class="lb" data-page="6.274" data-line="5" id="l6.274.5"></span>μέρος, δύο δὲ μέλιτος, ὕδατος δὲ δ΄· καὶ ταῦθ’ ἑψείσθω
<span class="lb" data-page="6.274" data-line="6" id="l6.274.6"></span>μέχρι τοῦ τρίτου μέρους ἢ τετάρτου, τὸν ἀφρὸν ἀφαιρούντων
<span class="lb" data-page="6.274" data-line="7" id="l6.274.7"></span>ἡμῶν. εἰ δὲ ἰσχυρότερον αὐτὸ ποιῆσαι βούλοιο, τοσοῦτον
<span class="lb" data-page="6.274" data-line="8" id="l6.274.8"></span>ἐμβαλεῖς ὄξους, ὅσον καὶ μέλιτος. ἀπόμελι δὲ κάλλιστον
<span class="lb" data-page="6.274" data-line="9" id="l6.274.9"></span>ἐν ὕδατι σκευάζεται, καὶ πίνουσιν αὐτὸ δι’ ὅλου τοῦ
<span class="lb" data-page="6.274" data-line="10" id="l6.274.10"></span>θέρους, ὡς ἐμψῦχον. ἔνεστι δὲ τῷ βουλομένῳ καὶ πρὸς
<span class="lb" data-page="6.274" data-line="11" id="l6.274.11"></span>τὴν ὑποκειμένην ἐν τῷ παρόντι λόγῳ διάθεσιν ὠφελίμως
<span class="lb" data-page="6.274" data-line="12" id="l6.274.12"></span>χρῆσθαι, καὶ μάλισθ’, ὅταν ὀξυνθῇ· πάσχει δὲ τοῦτο πλειστάκις,
<span class="lb" data-page="6.274" data-line="13" id="l6.274.13"></span>τὸ μὲν μᾶλλον, τὸ δὲ ἧττον, ὡς ἂν δι’ ὕδατος
<span class="lb" data-page="6.274" data-line="14" id="l6.274.14"></span>σκευαζόμενον, οὐ τοῦ ὀμβρίου, καθάπερ τὸ ὑδρόμελι, ἀλλὰ
<span class="lb" data-page="6.274" data-line="15" id="l6.274.15"></span>τοῦ ἐπιτυχόντος. ἔνεστι δ’, εἰ βούλοιτό τις, καὶ δι’ ὀμβρίου
<span class="lb" data-page="6.274" data-line="16" id="l6.274.16"></span>συντιθέναι. καὶ ἐγώ γ’ ἂν τοῦτο ποιεῖν συνεβούλευον,
<span class="lb" data-page="6.274" data-line="17" id="l6.274.17"></span>εἰ ἐπῄνουν τὸ ὄμβριον, ἀλλὰ γὰρ οὔτε τοῦτο ἐπαινῶ, καὶ
<span class="lb" data-page="6.274" data-line="18" id="l6.274.18"></span>οὐδὲν χεῖρον ὀξυνόμενον ἀποτελεῖται, καὶ μάλιστα εἰς τὰ
<span class="pb" data-page="6.275" id="p6.275"></span>
<span class="lb" data-page="6.275" data-line="1" id="l6.275.1"></span>παρόντα. καὶ γὰρ οὖν καὶ μετρίως ὀξύνεται τό γε μὴ παντάπασιν
<span class="lb" data-page="6.275" data-line="2" id="l6.275.2"></span>ἀμελῶς ἐσκευασμένον. ἡ δ’ ἐπιμέλεια τῆς σκευασίας
<span class="lb" data-page="6.275" data-line="3" id="l6.275.3"></span>ἐστὶν ἐν τῷ τὸ κηρίον μὴ εἶναι πάνυ φαῦλον, ἑψεῖσθαί
<span class="lb" data-page="6.275" data-line="4" id="l6.275.4"></span>τ’ ἐπὶ πλέον ἐν ὕδατι πηγαίῳ, καθαρῷ τε καὶ ἡδεῖ.
<span class="lb" data-page="6.275" data-line="5" id="l6.275.5"></span>χρὴ γὰρ ἐκπιέσαντα τῶν κηρίων τὸ μέλι μέχρι τοσούτου
<span class="lb" data-page="6.275" data-line="6" id="l6.275.6"></span>καθεψεῖν ἐν ὕδατι, μέχρις ἂν μηκέτι μηδεὶς ἀφρὸς ἐπανίστηται.
<span class="lb" data-page="6.275" data-line="7" id="l6.275.7"></span>τούτῳ τε οὖν χρῆσθαι ποτῷ καὶ τῶν οἴνων τοῖς
<span class="lb" data-page="6.275" data-line="8" id="l6.275.8"></span>ὀξυσμένοις ἀτρέμα, καὶ τῶν ἐδεσμάτων τοῖς λεπτύνουσιν
<span class="lb" data-page="6.275" data-line="9" id="l6.275.9"></span>ἄνευ τοῦ θερμαίνειν, οἷά πέρ ἐστι καὶ ἡ κάππαρις, εἰ δι’
<span class="lb" data-page="6.275" data-line="10" id="l6.275.10"></span>ὀξυμέλιτος ἢ δι’ ὀξελαίου λαμβάνοιτο. μέχρι δή που δυοῖν
<span class="lb" data-page="6.275" data-line="11" id="l6.275.11"></span>ἢ τριῶν ἡμερῶν, ὡς εἴρηται, διαιτᾷν· εἰ δ’ ἐλπίζοις, ἱκανῶς
<span class="lb" data-page="6.275" data-line="12" id="l6.275.12"></span>ἤδη λεπτύνεσθαι τοὺς ὠμοὺς χυμοὺς, οἶνον προσφέρειν, λεπτὸν
<span class="lb" data-page="6.275" data-line="13" id="l6.275.13"></span>μὲν τῇ συστάσει, κιῤῥὸν δὲ ἢ λευκὸν τῇ χροιᾷ· ὁ
<span class="lb" data-page="6.275" data-line="14" id="l6.275.14"></span>μὲν γὰρ εἰς εὐχυμίαν τε καὶ πέψιν, ὁ δ’ εἰς οὔρησιν ἀγαθός.
<span class="lb" data-page="6.275" data-line="15" id="l6.275.15"></span>εἰσὶ δ’ ἐπὶ μὲν τῆς Ἰταλίας ὅ τε Φαλερῖνος καὶ ὁ
<span class="lb" data-page="6.275" data-line="16" id="l6.275.16"></span>Σουῤῥεντῖνος ἐκ τοῦ προτέρου γένους, ὥσπερ οὖν ἐκ τοῦ
<span class="lb" data-page="6.275" data-line="17" id="l6.275.17"></span>δευτέρου ὁ Σαβῖνός τε καὶ ὁ Ἀλβανὸς καὶ Ἀδριανὸς, ἐπὶ δὲ
<span class="lb" data-page="6.275" data-line="18" id="l6.275.18"></span>τῆς Ἀσίας ἐκ μὲν τοῦ προτέρου Λέσβιός τε καὶ Ἀριούσιος,
<span class="pb" data-page="6.276" id="p6.276"></span>
<span class="lb" data-page="6.276" data-line="1" id="l6.276.1"></span>ἐκ δὲ τοῦ δευτέρου Τιτακαζηνός τε καὶ Ἀρσυῗνος. οὗτοι
<span class="lb" data-page="6.276" data-line="2" id="l6.276.2"></span>μὲν ὡς παραδείγματα εἴρηνται τῷ λόγῳ. πολλοὶ δὲ καὶ
<span class="lb" data-page="6.276" data-line="3" id="l6.276.3"></span>ἄλλοι κατὰ τὴν Ἰταλίαν εἰσὶ καὶ τὴν Ἀσίαν, οὐχ ἥκιστα
<span class="lb" data-page="6.276" data-line="4" id="l6.276.4"></span>δὲ κᾀν τοῖς ἄλλοις ἔθνεσιν, ὅμοιοι τοῖς εἰρημένοις, οὓς
<span class="lb" data-page="6.276" data-line="5" id="l6.276.5"></span>αὐτὸν ἐκλέγεσθαι χρὴ, πρὸς τοὺς εἰρημένους ἀποβλέποντα
<span class="lb" data-page="6.276" data-line="6" id="l6.276.6"></span>σκοποὺς τήν τε χρόαν καὶ τὴν σύστασιν, ἀποδοκιμάζειν
<span class="lb" data-page="6.276" data-line="7" id="l6.276.7"></span>τε τούς τε παχεῖς καὶ τοὺς μέλανας, ὡς κακοχύμους τε καὶ
<span class="lb" data-page="6.276" data-line="8" id="l6.276.8"></span>βραδυπόρους. εἰ δ’ ἐπὶ τοῖσδε βέλτιον ὁ ἄνθρωπος γίγνοιτο,
<span class="lb" data-page="6.276" data-line="9" id="l6.276.9"></span>καὶ λούειν ἤδη προσήκει, καὶ ἀλείφειν, καὶ ἀνατρίβειν
<span class="lb" data-page="6.276" data-line="10" id="l6.276.10"></span>μαλακῶς, κᾀπειδὰν πρῶτον ὑπόστασιν ἴσχῃ τὰ οὖρα, τάς
<span class="lb" data-page="6.276" data-line="11" id="l6.276.11"></span>τε τρίψεις αὐξῆσαι καὶ πρὸς τὰ συνήθη γυμνάσια κατ’
<span class="lb" data-page="6.276" data-line="12" id="l6.276.12"></span>ὀλίγον ἐπαναγαγεῖν. ἐν τούτῳ δὲ τῷ καιρῷ καὶ τοῖς διαφορητικοῖς
<span class="lb" data-page="6.276" data-line="13" id="l6.276.13"></span>ἀλείμμασι χρηστέον, ὧν καὶ πρόσθεν μὲν ἐμνημόνευσα,
<span class="lb" data-page="6.276" data-line="14" id="l6.276.14"></span>καὶ αὖθις δ’ ὑπὲρ αὐτῶν ἐρῶ. οὐ μὴν ἐμέτοις
<span class="lb" data-page="6.276" data-line="15" id="l6.276.15"></span>χρῆσθαι συμβουλεύω κατὰ τὰς τοιαύτας διαθέσεις, ὥσπερ
<span class="lb" data-page="6.276" data-line="16" id="l6.276.16"></span>ἐνίοις ἔδοξεν ἰατροῖς τε καὶ γυμνασταῖς, ἐξαπατηθεῖσιν, ὡς
<span class="lb" data-page="6.276" data-line="17" id="l6.276.17"></span>οἶμαι, πρὸς τῶν ὑπὸ Φιλοτίμου τε καὶ Πραξαγόρου γεγραμμένων
<span class="lb" data-page="6.276" data-line="18" id="l6.276.18"></span>ἐπὶ ταῖς τῶν τοιούτων χυμῶν θεραπείαις. οὐ γὰρ,
<span class="pb" data-page="6.277" id="p6.277"></span>
<span class="lb" data-page="6.277" data-line="1" id="l6.277.1"></span>ὅταν κοπώδεις διαθέσεις πλεονάζωσιν, ἀλλ’ ἐπειδὰν μόνοι
<span class="lb" data-page="6.277" data-line="2" id="l6.277.2"></span>λυπῶσιν, ἔμετοι αὐτοὺς ἐκκενοῦσιν· οὐδεὶς γὰρ κίνδυνος ἀντισπασθῆναι
<span class="lb" data-page="6.277" data-line="3" id="l6.277.3"></span>τηνικαῦτα βιαιότερον ἔσω τῶν κατὰ σάρκα
<span class="lb" data-page="6.277" data-line="4" id="l6.277.4"></span>περιττωμάτων, ὥσπερ ὅταν ἄμφω πλεονάζῃ, τὰ μὲν ὠμὰ
<span class="lb" data-page="6.277" data-line="5" id="l6.277.5"></span>κατὰ τὰς πρώτας φλέβας, ἐν δὲ τοῖς στερεοῖς τὰ δακνώδη.
<span class="lb" data-page="6.277" data-line="6" id="l6.277.6"></span>φυλάττεσθαι γὰρ τῶν τοιούτων ἄμεινόν ἐστιν <span class="milestone ed2page" data-n="6.129" data-unit="ed2page" id="ed2page.6.129"></span>ἑκατέρας
<span class="lb" data-page="6.277" data-line="7" id="l6.277.7"></span>τὰς ἀντισπάσεις, ἔξω μὲν τὴν τῶν ὠμῶν, ἔσωθεν δὲ
<span class="lb" data-page="6.277" data-line="8" id="l6.277.8"></span>τὴν τῶν δακνωδῶν. ὥσπερ οὖν ἐφυλαξάμεθα κατὰ τὸν
<span class="lb" data-page="6.277" data-line="9" id="l6.277.9"></span>ἔμπροσθεν λόγον ἔξω τοὺς ὠμοὺς ἐπισπᾶσθαι χυμοὺς, οὕτω
<span class="lb" data-page="6.277" data-line="10" id="l6.277.10"></span>χρὴ φυλάττεσθαι τοὺς δακνώδεις ἀντισπᾷν ἔσω. κεφάλαια
<span class="lb" data-page="6.277" data-line="11" id="l6.277.11"></span>δὲ τῆς μὲν ἔξω φορᾶς αὐτῶν εἰσι γυμνάσια, καὶ τρίψεις, καὶ
<span class="lb" data-page="6.277" data-line="12" id="l6.277.12"></span>λουτρὰ, καὶ θάλπος, ἀλείμματά τε θερμαίνοντα, καὶ τῶν
<span class="lb" data-page="6.277" data-line="13" id="l6.277.13"></span>ψυχικῶν παθῶν ἡ ὀξυθυμία, καὶ ἁπλῶς εἰπεῖν ἅπανθ’,
<span class="lb" data-page="6.277" data-line="14" id="l6.277.14"></span>ὅσα τοὺς ἐν τῷ βάθει τοῦ ζώου χυμοὺς εἰς τὴν πανταχόθεν
<span class="lb" data-page="6.277" data-line="15" id="l6.277.15"></span>κίνησιν ἐξορμᾷ, τῆς δ’ εἴσω τὰ ἀποτρέποντα τῆς
<span class="lb" data-page="6.277" data-line="16" id="l6.277.16"></span>ἔξωθεν φορᾶς. ἔστι δὲ δήπου ταῦτα τῶν ὁμιλούντων τῷ
<span class="lb" data-page="6.277" data-line="17" id="l6.277.17"></span>δέρματι τά τε ψυχρὰ καὶ στύφοντα, καὶ ὅσα πρὸς τούτοις
<span class="lb" data-page="6.277" data-line="18" id="l6.277.18"></span>ἐπισπᾶται τοὺς χυμοὺς, ἢ ἄλλως ὁπωσοῦν ἐπεγείρει τὴν ἔσω ﻿
<span class="pb" data-page="6.278" id="p6.278"></span>
<span class="lb" data-page="6.278" data-line="1" id="l6.278.1"></span>κίνησιν αὐτῶν, ἐξ ὧν ἐστι λύπη, καὶ φρίκη, καθ’ ἡντιναοῦν
<span class="lb" data-page="6.278" data-line="2" id="l6.278.2"></span>αἰτίαν γιγνομένη· καὶ γὰρ καὶ ψυχρὸν αἴτιον καὶ
<span class="lb" data-page="6.278" data-line="3" id="l6.278.3"></span>θερμὸν ἐδείχθη, φρίκη τε καὶ ῥῖγος γιγνόμενον, καὶ διὰ
<span class="lb" data-page="6.278" data-line="4" id="l6.278.4"></span>τῶν ἐμπληττόντων τε καὶ φοβούντων τὴν ψυχὴν ἤτοι ἀκουσμάτων,
<span class="lb" data-page="6.278" data-line="5" id="l6.278.5"></span>ἢ θεαμάτων. ἅπαντ’ οὖν τὰ τοιαῦτα φυλακτέον
<span class="lb" data-page="6.278" data-line="6" id="l6.278.6"></span>ἐστὶν, ἐπειδὰν ἅμα τε κοπώδης ὁ αὐτὸς ἄνθρωπος ᾖ καὶ
<span class="lb" data-page="6.278" data-line="7" id="l6.278.7"></span>τὰς φλέβας ἔχῃ μεστὰς ἀπέπτων χυμῶν. οὔτε γὰρ τοὺς ἔξω
<span class="lb" data-page="6.278" data-line="8" id="l6.278.8"></span>χυμοὺς ἀντισπᾷν ἔσω καλὸν, οὔτε τοὺς ἔνδον ἔξω, ἀλλὰ
<span class="lb" data-page="6.278" data-line="9" id="l6.278.9"></span>τοὺς μὲν ἔξω διαφορεῖν ἀτρέμα, (τὰ γὰρ ἰσχυρότερον τοῦτο
<span class="lb" data-page="6.278" data-line="10" id="l6.278.10"></span>δρῶντα καὶ τῶν ἔνδοθεν ἐπισπᾶταί τι,) τοὺς δ’ ἔνδον
<span class="lb" data-page="6.278" data-line="11" id="l6.278.11"></span>λεπτύνειν τε καὶ συμπέπτειν. εἰ δ’ ἤτοι δι’ ἐμέτων ἢ διὰ
<span class="lb" data-page="6.278" data-line="12" id="l6.278.12"></span>γαστρὸς ὑπαγωγῆς ἐπιχειρήσαις αὐτοὺς ἐκκενῶσαι σφοδρότερον,
<span class="lb" data-page="6.278" data-line="13" id="l6.278.13"></span>ἐπισπάσῃ τινὰς ἐκ τῶν ἔξωθεν ἔσω. τοὺς δὲ περὶ τὸν
<span class="lb" data-page="6.278" data-line="14" id="l6.278.14"></span>Φιλότιμον οὐ χρὴ μέμφεσθαι τῇ τοιαύτῃ κενώσει χρωμένους,
<span class="lb" data-page="6.278" data-line="15" id="l6.278.15"></span>ὅταν ἐν ταῖς πρώταις φλεψὶ πλῆθος ὠμῶν περικέηται
<span class="lb" data-page="6.278" data-line="16" id="l6.278.16"></span>χωρὶς ἑτέρας διαθέσεως, ἀλλὰ μᾶλλον ἡμᾶς αὐτοὺς
<span class="lb" data-page="6.278" data-line="17" id="l6.278.17"></span>ἐθιστέον ἀκριβέστερον ἕπεσθαι παλαιοῖς γράμμασιν. εἰς
<span class="pb" data-page="6.279" id="p6.279"></span>
<span class="lb" data-page="6.279" data-line="1" id="l6.279.1"></span>αὐτὸ μὲν οὖν τὸ μελίκρατον ὕσσωπον ἀφεψοῦντες, οὐκ εὐθέως
<span class="lb" data-page="6.279" data-line="2" id="l6.279.2"></span>μὲν, οὐδ’ ἐν τῇ πρώτῃ τῶν ἡμερῶν, ἐν δὲ ταῖς ἐχομέναις
<span class="lb" data-page="6.279" data-line="3" id="l6.279.3"></span>δώσομεν, ἐφ’ ὧν ἅμα τε τὸ πλῆθος τῶν ὠμῶν χυμῶν ἔνδον
<span class="lb" data-page="6.279" data-line="4" id="l6.279.4"></span>ἥ τε κοπώδης αἴσθησις ἔξω. τοὺς δ’ ἐμέτους παραιτήσομεν
<span class="lb" data-page="6.279" data-line="5" id="l6.279.5"></span>δεδιότες, ὡς εἴρηται, τῶν ἔξωθέν τι περιττωμάτων εἴσω παλινδρομῆσαι.
<span class="lb" data-page="6.279" data-line="6" id="l6.279.6"></span>Πραξαγόρας δὲ καὶ Φιλότιμος εὐλόγως ἔμετον
<span class="lb" data-page="6.279" data-line="7" id="l6.279.7"></span>ἐπὶ τοιούτῳ μελικράτῳ παραλαμβάνουσιν, ὠμοὺς χυμοὺς
<span class="lb" data-page="6.279" data-line="8" id="l6.279.8"></span>θεραπεύοντες ἄνευ κοπώδους διαθέσεως.
</p>
          </article>

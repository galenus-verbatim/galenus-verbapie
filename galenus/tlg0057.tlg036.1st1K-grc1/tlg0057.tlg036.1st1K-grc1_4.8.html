<article xmlns="http://www.w3.org/1999/xhtml" id="urn:cts:greekLit:tlg0057.tlg036.1st1K-grc1:4.8">
<span class="pb page1" data-page="6.286" id="p6.286"></span>
<span class="milestone ed1page page1" data-n="4.262" data-unit="ed1page" id="ed1page.4.262"></span>
<span class="milestone ed2page page1" data-n="6.131" data-unit="ed2page" id="ed2page.6.131"></span>
            <p>
<span class="lb" data-page="6.286" data-line="14" id="l6.286.14"></span><span class="milestone ed2page" data-n="6.132" data-unit="ed2page" id="ed2page.6.132"></span>Ἐπεὶ δὲ <span class="milestone ed1page" data-n="4.263" data-unit="ed1page" id="ed1page.4.263"></span>καὶ τῷ τῆς ἐλάτης
<span class="lb" data-page="6.286" data-line="15" id="l6.286.15"></span>ἀκόπῳ φαρμάκῳ χρῆσθαι συμφέρει τοῖς κατὰ τὴν σάρκα
<span class="lb" data-page="6.286" data-line="16" id="l6.286.16"></span>τε καὶ τὸν ὄγκον ἅπαντα τοῦ ζώου χυμοὺς ἠθροικόσιν, ἤτοι
<span class="lb" data-page="6.286" data-line="17" id="l6.286.17"></span>πεφθῆναι δεομένους, ἢ διαφορηθῆναι, οὐδὲν ἂν εἴη χεῖρον
<span class="lb" data-page="6.286" data-line="18" id="l6.286.18"></span>εἰπεῖν τι καὶ περὶ τῇς ἐκείνου συνθέσεως. ἔστι μὲν οὖν
<span class="pb" data-page="6.287" id="p6.287"></span>
<span class="lb" data-page="6.287" data-line="1" id="l6.287.1"></span>ὡραιότατον αὐτῆς τὸ σπέρμα περὶ τὴν ἐπιτολὴν τοῦ ἀρκτούρου,
<span class="lb" data-page="6.287" data-line="2" id="l6.287.2"></span>ὅστις καιρὸς ἐν Ῥώμῃ μὲν ὁ καλούμενος μήν ἐστι
<span class="lb" data-page="6.287" data-line="3" id="l6.287.3"></span>Σεπτέμβριος, ἐν Περγάμῳ δὲ παρ’ ἡμῖν Ὑπερβερεταῖος,
<span class="lb" data-page="6.287" data-line="4" id="l6.287.4"></span>Ἀθήνῃσι δὲ μυστήρια. ἐλαίῳ δ’ ἐμβάλλειν αὐτὸ χρὴ, καθ’
<span class="lb" data-page="6.287" data-line="5" id="l6.287.5"></span>ἣν ἂν θέλῃς ὥραν τοῦ ἔτους, οὐδεμία γὰρ ὅσον ἐπὶ τούτῳ
<span class="lb" data-page="6.287" data-line="6" id="l6.287.6"></span>διαφορά. βέλτιον δὲ, εἰ καὶ θλάσας ἐμβάλλοις αὐτό· θᾶττον
<span class="lb" data-page="6.287" data-line="7" id="l6.287.7"></span>γὰρ οὕτω τὸ ἔλαιον ἐμπλήσει τῆς ἰδίας ποιότητός τε καὶ
<span class="lb" data-page="6.287" data-line="8" id="l6.287.8"></span>δυνάμεως. εἴη δ’ ἂν ὁ χρόνος οὗτος ἐλάχιστος ἡμερῶν μ΄·
<span class="lb" data-page="6.287" data-line="9" id="l6.287.9"></span>πολλάκις δ’ ἡμεῖς καὶ τρεῖς καὶ τέτταρας καὶ πολὺ
<span class="lb" data-page="6.287" data-line="10" id="l6.287.10"></span>πλείους μῆνας ἐπετρέψαμεν ἐμβραχῆναι, κᾄπειθ’ οὕτως
<span class="lb" data-page="6.287" data-line="11" id="l6.287.11"></span>ἀπεῤῥίψαμεν τὸ σπέρμα, τὸ δ’ ὑγρὸν ὀθονίῳ διηθήσαμεν.
<span class="lb" data-page="6.287" data-line="12" id="l6.287.12"></span>ἔστω δὲ τὸ μὲν ἔλαιον ἕν τι τῶν χαλαστικῶν, οἷόν περ ἐν
<span class="lb" data-page="6.287" data-line="13" id="l6.287.13"></span>Ἰταλίᾳ τὸ Σαβῖνον, ἐμβαλλέσθω δ’ εἰς τὰς εἴκοσι καὶ
<span class="lb" data-page="6.287" data-line="14" id="l6.287.14"></span>πέντε κοτύλας αὐτοῦ μόδιος Ἰταλικὸς τοῦ σπέρματος τῆς
<span class="lb" data-page="6.287" data-line="15" id="l6.287.15"></span>ἐλάτης, οὐσῶν δὲ καὶ τῶν κοτυλῶν Ἰταλικῶν, ἃς δὴ καὶ
<span class="lb" data-page="6.287" data-line="16" id="l6.287.16"></span>λίτρας ὀνομάζουσι. βραχέντος δ’ ἐν αὐτῷ τοῦ σπέρματος,
<span class="lb" data-page="6.287" data-line="17" id="l6.287.17"></span>πολλῷ δηλονότι μεῖον γίνεται. σύμμετρον δ’ οὖν ἐστι τῷ
<span class="lb" data-page="6.287" data-line="18" id="l6.287.18"></span>καταλειφθέντι, κηροῦ μὲν λίτρας ἐμβαλεῖν τέσσαρας, ῥητίνης ﻿
<span class="pb" data-page="6.288" id="p6.288"></span>
<span class="lb" data-page="6.288" data-line="1" id="l6.288.1"></span>δὲ ἐλατίνης τὸ τρίτον τῆς λίτρας μέρος, αἵ πέρ εἰσιν ὁλκῆς
<span class="lb" data-page="6.288" data-line="2" id="l6.288.2"></span>β΄ καὶ λ΄. τὸ δ’ ἴσον ἐμβαλλέσθω μὲν τῆς στροβιλίου
<span class="lb" data-page="6.288" data-line="3" id="l6.288.3"></span>ῥητίνης. εἰ δ’ αὗται μὴ παρεῖεν, ἀντ’ αὐτῶν τῇ τερεβινθίνῃ
<span class="lb" data-page="6.288" data-line="4" id="l6.288.4"></span>χρῆσθαι. ἑψεῖν δ’ ἄμεινον ἐπ’ ἀγγείου διπλοῦ,
<span class="lb" data-page="6.288" data-line="5" id="l6.288.5"></span>ἢ πάντως γ’ ἐπὶ πυρὸς ἀσθενοῦς, οἷόν ἐστι τὸ τῶν ἀνθράκων·
<span class="lb" data-page="6.288" data-line="6" id="l6.288.6"></span>ἔστωσαν δ’ οὖν μηδ’ οὗτοι πολλοί. τοῦτο τὸ
<span class="lb" data-page="6.288" data-line="7" id="l6.288.7"></span>φάρμακον ἐπιτηδειότατόν ἐστιν εἰς ἅπαντας κόπους αὐτομάτους
<span class="lb" data-page="6.288" data-line="8" id="l6.288.8"></span>τε καὶ οὐκ αὐτομάτους. ἀγαθὸν δὲ καὶ τὸ διὰ τῆς
<span class="lb" data-page="6.288" data-line="9" id="l6.288.9"></span>αἰγείρου τῶν ἀνθῶν συντιθέμενον. ἔστι δὲ καὶ τοῦτο
<span class="lb" data-page="6.288" data-line="10" id="l6.288.10"></span>τοιόνδε. τῶν ἀνθῶν τῆς αἰγείρου μεμυκότων ἔτι μόδιος
<span class="lb" data-page="6.288" data-line="11" id="l6.288.11"></span>Ἰταλικὸς ἐμβάλλεται λίτραις ἐλαίου Σαβίνου πεντεκαίδεκα
<span class="lb" data-page="6.288" data-line="12" id="l6.288.12"></span>ἢ εἴκοσι. μὴ παρόντος δὲ τοῦ Σαβίνου, τῶν ὁμοίων τι
<span class="lb" data-page="6.288" data-line="13" id="l6.288.13"></span>παρασκευαστέον ἐλαίων. εἴρηται δ’ ἐν τοῖς ἔμπροσθεν, ὡς
<span class="lb" data-page="6.288" data-line="14" id="l6.288.14"></span>ὅμοια πάντ’ ἐστὶ τὰ λεπτομερῆ θ’ ἅμα καὶ μὴ στύφοντα.
<span class="lb" data-page="6.288" data-line="15" id="l6.288.15"></span>κάλλιον δ’, εἰ καὶ μετρίως θλασθὲν ἐμβληθείη τῷ ἐλαίῳ
<span class="lb" data-page="6.288" data-line="16" id="l6.288.16"></span>τὸ ἄνθος. εἰ δὲ καὶ καθ’ ἑκάστην διακινοῖτο, καὶ μάλισθ’
<span class="lb" data-page="6.288" data-line="17" id="l6.288.17"></span>ὅταν ἥλιος ᾖ θερμὸς, ἐν οἰκήματί τε θερμῷ τὴν ἀπόθεσιν
<span class="lb" data-page="6.288" data-line="18" id="l6.288.18"></span>ἴσχῃ, θᾶττόν τε ἂν οὕτω καὶ μᾶλλον ἡ τῆς αἰγείρου
<span class="pb" data-page="6.289" id="p6.289"></span>
<span class="lb" data-page="6.289" data-line="1" id="l6.289.1"></span>ποιότης τε καὶ δύναμις εἰς τοὔλαιον μετέλθοι, ὥστε σε
<span class="lb" data-page="6.289" data-line="2" id="l6.289.2"></span>μετὰ δύο που καὶ τρεῖς μῆνας δύνασθαι ἐκθλίψαντα τὸ
<span class="lb" data-page="6.289" data-line="3" id="l6.289.3"></span>ἄνθος αὐτὸ μὲν ἀποῤῥῖψαι, τὸ δ’ ἔλαιον ἔχειν ἀδήκτως διαφορητικὸν,
<span class="lb" data-page="6.289" data-line="4" id="l6.289.4"></span>οὐδέν τι μεῖον τοῦ ἐλατίνου. καὶ μέντοι καὶ
<span class="lb" data-page="6.289" data-line="5" id="l6.289.5"></span>κηρὸν καὶ ῥητίνην ἔξεστιν ἐμβάλλειν αὐτῷ τοσοῦτον, ὅσον
<span class="lb" data-page="6.289" data-line="6" id="l6.289.6"></span>ἀρτίως ἐν τῇ συνθέσει τοῦ διὰ τῆς ἐλάτης εἴρηται φαρμάκου.
<span class="lb" data-page="6.289" data-line="7" id="l6.289.7"></span>παχύ τι δ’ εἴποτε γένοιτο τὸ ἐκθλιβόμενον ὑγρὸν,
<span class="lb" data-page="6.289" data-line="8" id="l6.289.8"></span>ἱκανὸν οὐ μόνον τὸ τέταρτον μέρος, ἀλλὰ καὶ τὸ πέμπτον
<span class="lb" data-page="6.289" data-line="9" id="l6.289.9"></span>μίγνυσθαι κηροῦ. ἐγὼ δ’ οἶδά ποτε καὶ τὸ ἕκτον ἐμβαλὼν,
<span class="lb" data-page="6.289" data-line="10" id="l6.289.10"></span>παχυτέρου τε τοῦ ἐλαίου γινομένου, καὶ τοῦ μέλλοντος αὐτῷ
<span class="lb" data-page="6.289" data-line="11" id="l6.289.11"></span>χρῆσθαι χαίροντος ὑγροτέρῳ φαρμάκῳ. τινὲς δ’ οὐκ ἀναμένοντες
<span class="lb" data-page="6.289" data-line="12" id="l6.289.12"></span>ἐν χρόνῳ πλέονι διαβρέχεσθαι τά τε ἄνθη καὶ τὰ
<span class="lb" data-page="6.289" data-line="13" id="l6.289.13"></span>σπέρματα, τοῦτο μὲν ἑψεῖν αὐτὰ δέονται, τοῦτο δ’ ὕδωρ
<span class="lb" data-page="6.289" data-line="14" id="l6.289.14"></span>ἐμβάλλειν,<span class="milestone ed2page" data-n="6.133" data-unit="ed2page" id="ed2page.6.133"></span> ὅσοι γε προμηθέστεροι, χάριν τοῦ μήτε
<span class="lb" data-page="6.289" data-line="15" id="l6.289.15"></span>φρυχθῆναι τὰ ἐμβληθέντα, μήτε κνισῶδες γενέσθαι τοὔλαιον.
<span class="lb" data-page="6.289" data-line="16" id="l6.289.16"></span>ὅσοι δ’ ἔτι τούτων ἐπιμελέστεροι, τὴν ἕψησιν ἐν
<span class="lb" data-page="6.289" data-line="17" id="l6.289.17"></span>ἀγγείοις διπλοῖς ποιοῦνται· καλεῖται δ’ οὕτως, ἐπειδάν, προϋποκειμένου
<span class="pb" data-page="6.290" id="p6.290"></span>
<span class="lb" data-page="6.290" data-line="1" id="l6.290.1"></span>λέβητος ὕδωρ ἔχοντος ζέον, ἔνεστί τέ τι τούτῳ
<span class="lb" data-page="6.290" data-line="2" id="l6.290.2"></span>μικρὸν ἀγγεῖον, εἰς ὃ μέλλει τὸ ἔλαιον ἐγχεῖσθαι. τοῦτο
<span class="lb" data-page="6.290" data-line="3" id="l6.290.3"></span>μέν γε καὶ ἡμεῖς ποιοῦμεν, ἀλλ’ οὐκ εἰς τὴν τῶν σπερμάτων
<span class="lb" data-page="6.290" data-line="4" id="l6.290.4"></span>ἢ ἀνθῶν ἕψησιν, οὐδὲν γὰρ ταύτης δεόμεθα πολυχρονίως
<span class="lb" data-page="6.290" data-line="5" id="l6.290.5"></span>αὐτὰ ἀποβρέχοντες, ἀλλ’ ὁπόταν διατήκειν ἐν τῷ λέβητι
<span class="lb" data-page="6.290" data-line="6" id="l6.290.6"></span>τὰς ῥητίνας καὶ τὸν κηρὸν ἐπιχειρῶμεν ἐν τῇ τοῦ
<span class="lb" data-page="6.290" data-line="7" id="l6.290.7"></span>φαρμάκου σκευασίᾳ. καταναγκαζόμενος δέ τις ἐν τάχει σκευάζειν
<span class="lb" data-page="6.290" data-line="8" id="l6.290.8"></span>αὐτὰ, δεήσεταί τε προαφεψεῖν, ὡς εἴρηται, καὶ ὕδατος
<span class="lb" data-page="6.290" data-line="9" id="l6.290.9"></span>ἐγχεῖν ἢ οἴνου χάριν τοῦ μὴ φρύγεσθαι. τὸ μὲν οὖν ὕδωρ
<span class="lb" data-page="6.290" data-line="10" id="l6.290.10"></span>εἰς τὰ παρόντα χρησιμώτερον, ὁ δ’ οἶνος εἴς τε τὰς ποδαγρικὰς
<span class="lb" data-page="6.290" data-line="11" id="l6.290.11"></span>διαθέσεις καὶ ὅλως ἀρθρίτιδας. ἀρκεῖ δὲ μιγνύναι
<span class="lb" data-page="6.290" data-line="12" id="l6.290.12"></span>τοσοῦτον ὕδατος, ὡς ἑψόντων ἐκδαπανηθῆναι πᾶν. εἴη
<span class="lb" data-page="6.290" data-line="13" id="l6.290.13"></span>δ’ ἂν οὕτως ὀλίγον, ὡς τετραπλάσιον ἢ πενταπλάσιον αὐτοῦ
<span class="lb" data-page="6.290" data-line="14" id="l6.290.14"></span>τὸ ἔλαιον ὑπάρχειν. ταῦτά τε οὖν τὰ φάρμακα διαφορεῖ
<span class="lb" data-page="6.290" data-line="15" id="l6.290.15"></span>τοὺς κατὰ τὰς σάρκας τε καὶ τὸ δέρμα μὴ πάνυ παχεῖς
<span class="lb" data-page="6.290" data-line="16" id="l6.290.16"></span>μηδὲ γλίσχρους χυμοὺς, καὶ πρὸς τούτοις ἔτι τὸ ἐκ
<span class="lb" data-page="6.290" data-line="17" id="l6.290.17"></span>τοῦ χαμαιμήλου ἔλαιον, αὐτό τε καθ’ ἑαυτὸ μόνον, ἐμβληθέντων
<span class="lb" data-page="6.290" data-line="18" id="l6.290.18"></span>τε κηροῦ καὶ ῥητίνης αὐτῷ. ἱκανὸν δὲ κᾀνταῦθα
<span class="pb" data-page="6.291" id="p6.291"></span>
<span class="lb" data-page="6.291" data-line="1" id="l6.291.1"></span>τοῦ μὲν κηροῦ τὸ τέταρτον μέρος, |τῆς δὲ ῥητίνης τὸ ιβ΄.
<span class="lb" data-page="6.291" data-line="2" id="l6.291.2"></span>εἰ δὲ μηδενὸς τῶν εἰρημένων ἐλαίων εὐποροίης, ἀνήθινον
<span class="lb" data-page="6.291" data-line="3" id="l6.291.3"></span>ἔλαιον ποιήσασθαί σοι ῥᾷστον. ἔστι δὲ καὶ τοῦτο διαφορητικὸν
<span class="lb" data-page="6.291" data-line="4" id="l6.291.4"></span>φάρμακον, εἴτε καταμόνας τις, εἴτε σὺν κηρῷ τε καὶ
<span class="lb" data-page="6.291" data-line="5" id="l6.291.5"></span>ῥητίνῃ χρῷτο. πειρᾶσθαι δ’ ἐπ’ ἀγγείου διπλοῦ τὸ ἀνήθινον
<span class="lb" data-page="6.291" data-line="6" id="l6.291.6"></span>ἑψεῖν. ἄμεινον δὲ καὶ χλωρὸν εἶναι τὸ ἄνηθον. ὅταν δὲ ᾖ
<span class="lb" data-page="6.291" data-line="7" id="l6.291.7"></span>τοῦτο, καθ’ ὃν χρήσῃ καιρὸν, ὡραῖον ὑπαρχέτω. καὶ τὸ
<span class="lb" data-page="6.291" data-line="8" id="l6.291.8"></span>σαμψύχινον δ’ ἔλαιον ἐπιτήδειον ἐν ὥρᾳ χειμερινῇ, καὶ χωρίῳ
<span class="lb" data-page="6.291" data-line="9" id="l6.291.9"></span>ψυχρῷ, καὶ καταστάσει παραπλησίᾳ. λαμβανέτω δὲ καὶ τοῦτο
<span class="lb" data-page="6.291" data-line="10" id="l6.291.10"></span>κηροῦ τε καὶ ῥητίνης, εἰ παραμένειν ἔτι πλέον αὐτό γε βούλει
<span class="lb" data-page="6.291" data-line="11" id="l6.291.11"></span>τοῖς ἀλειφομένοις ὑπ’ αὐτοῦ σώμασιν. ὁμοίως δὲ καὶ
<span class="lb" data-page="6.291" data-line="12" id="l6.291.12"></span>τὴν λιβανωτίδα πόαν ἐναφεψεῖν ἐλαίῳ. καὶ εἰ μηδὲ ταύτην
<span class="lb" data-page="6.291" data-line="13" id="l6.291.13"></span>ἔχοις, ῥίζα τεύτλου λευκοῦ, καὶ ἡ τοῦ σικύου ἀγρίου ῥίζα,
<span class="lb" data-page="6.291" data-line="14" id="l6.291.14"></span>καὶ ἡ τῆς ἀλθαίας, καὶ ἡ τῆς βρυωνίας ἱκανῶς διαφοροῦσιν
<span class="lb" data-page="6.291" data-line="15" id="l6.291.15"></span>ἐναποτιθέμεναι καὶ αὗται τὴν ἑαυτῶν ποιότητά τε καὶ
<span class="lb" data-page="6.291" data-line="16" id="l6.291.16"></span>δύναμιν ἐλαίῳ τινὶ τῶν διαφορητικῶν. ἐς ὅ τι δ’ ἂν ἐθέλῃς
<span class="lb" data-page="6.291" data-line="17" id="l6.291.17"></span>ἔλαιον οὕτω παρασκευασθὲν ἐμβαλεῖν, ἤτοι κηρὸν μόνον, ἢ
<span class="pb" data-page="6.292" id="p6.292"></span>
<span class="lb" data-page="6.292" data-line="1" id="l6.292.1"></span>καὶ ῥητίνην τινὰ σὺν αὐτῷ, καλλίστην τε καὶ παραμόνιμον
<span class="lb" data-page="6.292" data-line="2" id="l6.292.2"></span>ἀλοιφὴν κατασκευάσεις. ἀρκεῖ δὲ τοὐπίπαν ἐμβάλλειν τοῦ
<span class="lb" data-page="6.292" data-line="3" id="l6.292.3"></span>μὲν κηροῦ τὸ τέταρτον μέρος, τῆς δὲ ῥητίνης τὸ δωδέκατον.
<span class="lb" data-page="6.292" data-line="4" id="l6.292.4"></span>εἰ δὲ καὶ δύο ῥητίνας ἐμβάλοις, ἐλατίνην τε ἅμα καὶ στροβιλίνην,
<span class="lb" data-page="6.292" data-line="5" id="l6.292.5"></span>ἢ καὶ τρίτην ἐπ’ αὐταῖς τὴν τερμινθίνην, ἢ καὶ, μὴ
<span class="lb" data-page="6.292" data-line="6" id="l6.292.6"></span>παρουσῶν τούτων, τὴν ὑγρὰν πιτυΐνην, ἔσται σοι καὶ οὕτω
<span class="lb" data-page="6.292" data-line="7" id="l6.292.7"></span>διαφορητικὸν τὸ φάρμακον. ἀπορῶν δὲ τούτων, ἤτοι τὴν ἐκ
<span class="lb" data-page="6.292" data-line="8" id="l6.292.8"></span>τῶν κεραμείων μιγνύναι πιτυΐνην, ἢ καὶ τὴν φρυκτὴν ὀνομαζομένην.
<span class="lb" data-page="6.292" data-line="9" id="l6.292.9"></span>οἶδα μὲν, ὡς ἀποδέουσιν αὗται τῶν προειρημένων,
<span class="lb" data-page="6.292" data-line="10" id="l6.292.10"></span>οὐ μὴν παντάπασίν εἰσιν ἀπόβλητοι.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg036.1st1K-grc1:4.9">
<span class="pb page1" data-page="6.292" id="p6.292"></span>
<span class="milestone ed1page page1" data-n="4.263" data-unit="ed1page" id="ed1page.4.263"></span>
<span class="milestone ed2page page1" data-n="6.133" data-unit="ed2page" id="ed2page.6.133"></span>
            <p>
<span class="lb" data-page="6.292" data-line="11" id="l6.292.11"></span>Λοιπῆς δ’ οὔσης κοπώδους διαθέσεως, ἐν
<span class="lb" data-page="6.292" data-line="12" id="l6.292.12"></span>ᾗ πρὸς τῷ τῆς ἑλκώδους αἰσθήσεως πλῆθος ὠμῶν ἐν ὅλῳ
<span class="lb" data-page="6.292" data-line="13" id="l6.292.13"></span>τῷ σώματι περιέχεται, λεκτέον ἂν εἴη καὶ περὶ τῆσδε. χαλεπὸν
<span class="lb" data-page="6.292" data-line="14" id="l6.292.14"></span>δ’ οὐδὲν ἐξευρεῖν αὐτῆς τὴν ἐπανόρθωσιν, ἀπὸ τῶν
<span class="lb" data-page="6.292" data-line="15" id="l6.292.15"></span>εἰρημένων <span class="milestone ed2page" data-n="6.134" data-unit="ed2page" id="ed2page.6.134"></span>ὁρμώμενον. εἰ γὰρ καὶ ποτὲ μὲν ἐν ταῖς
<span class="lb" data-page="6.292" data-line="16" id="l6.292.16"></span>πρώταις φλεψὶ τὸ πλῆθος τῶν ὠμῶν ἐστι, τέμνειν αὐτὰ καὶ
<span class="lb" data-page="6.292" data-line="17" id="l6.292.17"></span>πέττειν ἔφαμεν χρῆναι, φυλαττομένους τὴν εἰς τὸν ὄγκον ﻿
<span class="pb" data-page="6.293" id="p6.293"></span>
<span class="lb" data-page="6.293" data-line="1" id="l6.293.1"></span>ἀνάδοσιν· ὁπότ’ ἐν ταῖς ἐσχάταις φλεψὶ, καὶ κατὰ τὴν ἕξιν
<span class="lb" data-page="6.293" data-line="2" id="l6.293.2"></span>τοῦ ζώου, πέττειν τε ἅμα καὶ διαφορεῖν. ἄμφω μικτέον
<span class="lb" data-page="6.293" data-line="3" id="l6.293.3"></span>ἐστὶν, ἐφ’ ὧν ἄμφω συμβέβηκεν· εἰ μὲν ἰσοσθενῶς ἐνοχλεῖν
<span class="lb" data-page="6.293" data-line="4" id="l6.293.4"></span>σοι δόξειεν, ὁμοτίμως ἀμφοτέρων στοχαζόμενον· εἰ δὲ εἴη
<span class="lb" data-page="6.293" data-line="5" id="l6.293.5"></span>θάτερον ἐπικρατέστερον, εἰς ἐκεῖνο μὲν ἀναφέρων τῆς ὅλης
<span class="lb" data-page="6.293" data-line="6" id="l6.293.6"></span>θεραπείας τὸ κῆδος, ἀμελῶν δὲ μηδὲ θατέρου τοῦ μικροτέρου.
<span class="lb" data-page="6.293" data-line="7" id="l6.293.7"></span>μιχθήσεται μὲν οὖν ἡ πρὸς ἀμφότερα θεραπεία κατὰ
<span class="lb" data-page="6.293" data-line="8" id="l6.293.8"></span>τόνδε τὸν τρόπον· οὐδὲν γὰρ χεῖρον ἐπὶ παραδειγμάτων
<span class="lb" data-page="6.293" data-line="9" id="l6.293.9"></span>ὀλίγον εἰπεῖν τι καὶ περὶ τοῦδε. τῷ διὰ τριῶν πεπέρεων
<span class="lb" data-page="6.293" data-line="10" id="l6.293.10"></span><span class="milestone ed1page" data-n="4.264" data-unit="ed1page" id="ed1page.4.264"></span>ἁπλῷ φαρμάκῳ χρῆσθαι συνεβούλευον, ἐφ’ ὧν ὠμῶν
<span class="lb" data-page="6.293" data-line="11" id="l6.293.11"></span>χυμῶν πλῆθος ἐν ταῖς φλεψίν ἐστι, καὶ μάλιστα ταῖς πρώταις.
<span class="lb" data-page="6.293" data-line="12" id="l6.293.12"></span>εἰ τοίνυν μὴ μόνον ἐν αὐταῖς, ἀλλ’ ἐν πάσαις ταῖς
<span class="lb" data-page="6.293" data-line="13" id="l6.293.13"></span>φλεψὶν εἴη, καὶ ἤδη καὶ κατὰ τὰς σάρκας, ἐν ἀρχῇ μὲν τῆς
<span class="lb" data-page="6.293" data-line="14" id="l6.293.14"></span>ἐπιμελείας τῷ διὰ τριῶν πεπέρεων φαρμάκῳ χρηστέον, ἔχοντι
<span class="lb" data-page="6.293" data-line="15" id="l6.293.15"></span>καὶ πετροσελίνου τοσοῦτον, ὁπόσον ἂν ἔχῃ ἀνίσου τε καὶ
<span class="lb" data-page="6.293" data-line="16" id="l6.293.16"></span>θύμου καὶ ζιγγιβέρεως· μετὰ δὲ τὴν πρώτην ἡμέραν, καὶ
<span class="lb" data-page="6.293" data-line="17" id="l6.293.17"></span>μᾶλλον ἔτι τὴν δευτέραν ἐπιμιγνύναι αὐτῷ τοῦ διὰ τῆς
<span class="lb" data-page="6.293" data-line="18" id="l6.293.18"></span>καλαμίνθης· εἶθ’ ἑξῆς ἴσα μικτέον· εἶτ’ ἐπὶ προήκοντι
<span class="pb" data-page="6.294" id="p6.294"></span>
<span class="lb" data-page="6.294" data-line="1" id="l6.294.1"></span>τῷ χρόνῳ πλέον τοῦ διὰ τῆς καλαμίνθης· εἶτ’ ἐπὶ τελευτῇ
<span class="lb" data-page="6.294" data-line="2" id="l6.294.2"></span>καὶ μόνον. κατὰ δὲ τὸν αὐτὸν τρόπον ἐπὶ τῆς ἄλλης ἁπάσης
<span class="lb" data-page="6.294" data-line="3" id="l6.294.3"></span>διαίτης, ὅταν ἰσοκρατεῖς αἱ διαθέσεις ὑπάρχωσι, μιγνύναι
<span class="lb" data-page="6.294" data-line="4" id="l6.294.4"></span>καὶ αὐτῶν τῆς ἐπανορθώσεως τοὺς σκοπούς. ἀλλ’ ἐν
<span class="lb" data-page="6.294" data-line="5" id="l6.294.5"></span>ἀρχῇ μὲν ἐπικρατείτω τὰ τῶν ἐν ταῖς πρώταις φλεψὶν ἰάματα·
<span class="lb" data-page="6.294" data-line="6" id="l6.294.6"></span>κατὰ δὲ τὴν τελευτὴν τὰ τῶν ἐν σαρκί· μεσοῦντος
<span class="lb" data-page="6.294" data-line="7" id="l6.294.7"></span>δὲ τοῦ χρόνου, μιγνύσθω κατ’ ἴσον ἀμφότερον. ταῦτά τε
<span class="lb" data-page="6.294" data-line="8" id="l6.294.8"></span>οὖν εἴρηταί μοι, καὶ ἤδη δῆλον, ὅπως ἐπανορθοῦσθαι χρὴ
<span class="lb" data-page="6.294" data-line="9" id="l6.294.9"></span>τὰ κατὰ τοὺς χυμοὺς ἁμαρτήματα, πρὶν νοσῆσαι τὸν ἄνθρωπον.
<span class="lb" data-page="6.294" data-line="10" id="l6.294.10"></span>ἐξ ὧν γὰρ ἐπὶ τῆς ἑλκώδους διαθέσεως εἴπομεν,
<span class="lb" data-page="6.294" data-line="11" id="l6.294.11"></span>ὅταν ἐπιμίγνυταί τινι κακοχυμίᾳ, πάρεστι συλλογίζεσθαι καὶ
<span class="lb" data-page="6.294" data-line="12" id="l6.294.12"></span>περὶ τῶν ἄλλων ἑκάστης, ἐπειδὰν μόνη ποτὲ συνίστηται.
</p>
          </article>

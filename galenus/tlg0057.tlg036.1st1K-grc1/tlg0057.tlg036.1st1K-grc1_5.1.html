<article xmlns="http://www.w3.org/1999/xhtml" id="urn:cts:greekLit:tlg0057.tlg036.1st1K-grc1:5.1">
<span class="pb page1" data-page="6.305" id="p6.305"></span>
<span class="milestone ed1page page1" data-n="4.265" data-unit="ed1page" id="ed1page.4.265"></span>
<span class="milestone ed2page page1" data-n="6.137" data-unit="ed2page" id="ed2page.6.137"></span>
            <h2>ΓΑΛΗΝΟΥ ΥΓΙΕΙΝΩΝ ΛΟΓΟΣ Ε.
</h2>
            <p>
<span class="lb" data-page="6.305" data-line="1" id="l6.305.1"></span>Πέμπτον ἐνιστάμενος λόγον ὑπὲρ τῆς ὑγιεινῆς
<span class="lb" data-page="6.305" data-line="2" id="l6.305.2"></span>πραγματείας, παραμυθήσασθαι βούλομαι πρότερον, εἴ
<span class="lb" data-page="6.305" data-line="3" id="l6.305.3"></span>τινες ἄρα δυσχεραίνουσι τῷ μήκει τῆς διδασκαλίας. οὐ γὰρ
<span class="lb" data-page="6.305" data-line="4" id="l6.305.4"></span>ἡμέτερον ἔγκλημα τοῦτό ἐστιν, ἀλλὰ τῆς φύσεως αὐτοῦ τοῦ
<span class="lb" data-page="6.305" data-line="5" id="l6.305.5"></span>προκειμένου πράγματος ἴδιον. εἰ μὲν γὰρ οἷόν τ’ ἐστὶν, μακρὰν
<span class="lb" data-page="6.305" data-line="6" id="l6.305.6"></span>θεωρίαν ἐν βραχέσι διελθόντα μηδὲν τῶν χρησίμων
<span class="lb" data-page="6.305" data-line="7" id="l6.305.7"></span>παραλιπεῖν, ἡμεῖς ἁμαρτάνομεν, σὐκ ἀνάγκῃ μηκύνοντες· εἰ
<span class="lb" data-page="6.305" data-line="8" id="l6.305.8"></span>δ’ οὐκ ἐγχωρεῖ σαφέστερόν τε ἁμὰ καὶ θᾶττον. ὑπὲρ τῶν
<span class="lb" data-page="6.305" data-line="9" id="l6.305.9"></span>αὐτῶν εἰπεῖν, οὐχ ἡμῖν μέμφεσθαι προσῆκεν, ἀλλὰ τοῖς
<span class="pb" data-page="6.306" id="p6.306"></span>
<span class="lb" data-page="6.306" data-line="1" id="l6.306.1"></span>παραλιποῦσιν οὐκ ὀλίγα τῶν ἀναγκαίων. ἔστι δ’ ἐν τοῖς
<span class="lb" data-page="6.306" data-line="2" id="l6.306.2"></span>ἀναγκαιοτάτοις τε ἅμα καὶ οἷον στοιχεῖον ἁπάσης τῆς
<span class="lb" data-page="6.306" data-line="3" id="l6.306.3"></span>ὑγιεινῆς πραγματείας, ὡς πάμπολλαι φύσεις τῶν ἀνθρώπων
<span class="lb" data-page="6.306" data-line="4" id="l6.306.4"></span>εἰσὶν, ὥσπερ ὡμολόγηται μὲν ἅπασιν ἰατροῖς τε καὶ
<span class="lb" data-page="6.306" data-line="5" id="l6.306.5"></span>γυμνασταῖς. οὕτω δὲ γράφουσιν οἱ πλείους αὐτῶν ὑπὲρ τῆς
<span class="lb" data-page="6.306" data-line="6" id="l6.306.6"></span>ὑγιεινῆς ἀγωγῆς, ὡς ὑπὲρ ἑνὸς ἀνθρώπου διαλεγόμενοι, καὶ
<span class="lb" data-page="6.306" data-line="7" id="l6.306.7"></span>ταῦτα μηδὲν ἐπιδειξάμενοι κᾂν ἕνα τινὰ πρὸς αὐτῶν ὠφεληθέντα,
<span class="lb" data-page="6.306" data-line="8" id="l6.306.8"></span>καίτοι γ’ οὐδ’ ἕνα δίκαιον ἦν, ἀλλὰ παμπόλλους
<span class="lb" data-page="6.306" data-line="9" id="l6.306.9"></span>ἐπιδείξαντας, ἔμπροσθεν μὲν νοσοῦντας συνεχῶς,
<span class="lb" data-page="6.306" data-line="10" id="l6.306.10"></span>ὕστερον δ’ ἀνόσους ἔτεσι παμπόλλοις ὑφ’ ἑαυτῶν διαφυλαχθέντας,
<span class="lb" data-page="6.306" data-line="11" id="l6.306.11"></span>οὕτως ἐπιχειρεῖν γράφειν. ἀλλ’ ἡμεῖς γε τοῖς ἔργοις
<span class="lb" data-page="6.306" data-line="12" id="l6.306.12"></span>αὐτοῖς ἐπεδείξαμεν τοῦτο, καὶ τοὺς ἔμπροσθεν συνεχῶς νοσοῦντας
<span class="lb" data-page="6.306" data-line="13" id="l6.306.13"></span>ἀνόσους φυλάξαντες ἐκ τοῦ πεισθῆναι τοῖς ὑγιεινοῖς
<span class="lb" data-page="6.306" data-line="14" id="l6.306.14"></span>παραγγέλμασιν, οὕτως ἐπεχειρήσαμεν ὑπὲρ αὐτῶν γράφειν.
<span class="lb" data-page="6.306" data-line="15" id="l6.306.15"></span>ἐνίους μὲν γὰρ ὅλως ἐκωλύσαμεν γυμνάζεσθαι, ταῦτα
<span class="lb" data-page="6.306" data-line="16" id="l6.306.16"></span>δὴ τἀκ τῶν ἐπιτηδευμάτων γυμνάσια, μόναις ταῖς κατὰ τὸν
<span class="lb" data-page="6.306" data-line="17" id="l6.306.17"></span>βίον ἐνεργείαις ἀρκεῖσθαι βουλεύσαντες· ἐνίους δὲ τοῦ
<span class="lb" data-page="6.306" data-line="18" id="l6.306.18"></span>πλήθους ἀφελεῖν τῶν γυμνασίων ἐκελεύσαμεν, ὡς εἰς ἐλάχιστον
<span class="pb" data-page="6.307" id="p6.307"></span>
<span class="lb" data-page="6.307" data-line="1" id="l6.307.1"></span>συστεῖλαι τὸ πᾶν· ἐνίους δὲ τὰς ποιότητας ὑπαλλάξαι
<span class="lb" data-page="6.307" data-line="2" id="l6.307.2"></span>μόνας, ἢ <span class="milestone ed2page" data-n="6.139" data-unit="ed2page" id="ed2page.6.139"></span>τὴν τάξιν, ἢ τὸν καιρόν· ἐνίους δὲ τὴν
<span class="lb" data-page="6.307" data-line="3" id="l6.307.3"></span>σύμπασαν αὐτῶν ἰδέαν μεταβαλεῖν. ὡσαύτως δὲ καὶ περὶ
<span class="lb" data-page="6.307" data-line="4" id="l6.307.4"></span>λουτρῶν ὑποθήκας δόντες, ὡς ἤτοι μὴ λούεσθαι παντάπασιν,
<span class="lb" data-page="6.307" data-line="5" id="l6.307.5"></span>ἢ πλείω τῶν ἔμπροσθεν, ἢ ἐλάττω, καὶ πρὸ τροφῆς
<span class="lb" data-page="6.307" data-line="6" id="l6.307.6"></span>μόνον, ἢ καὶ μετὰ τροφὴν, ἢ θερμοτέροις τῶν πρόσθεν,
<span class="lb" data-page="6.307" data-line="7" id="l6.307.7"></span>ἢ χλιαρωτέροις ὕδασιν, ἢ ψυχροτέροις, παντάπασιν ἀνόσους
<span class="lb" data-page="6.307" data-line="8" id="l6.307.8"></span>ἐφυλάξαμεν ἔτεσι παμπόλλοις. ἀλλ’ οὐκ ἂν τούτων
<span class="lb" data-page="6.307" data-line="9" id="l6.307.9"></span>οὐδὲν ἐποιήσαμεν, εἰ μήτε<span class="milestone ed1page" data-n="4.266" data-unit="ed1page" id="ed1page.4.266"></span> δὴ τὰς φυσικὰς τῶν σωμάτων
<span class="lb" data-page="6.307" data-line="10" id="l6.307.10"></span>διαφορὰς ἠπιστάμεθα, μήτε τὴν ἑκάστῳ προσήκουσαν
<span class="lb" data-page="6.307" data-line="11" id="l6.307.11"></span>ὑγιεινὴν δίαιταν. ἔνιοι δὲ τῶν ὑγιεινὰ συγγράμματα γραφόντων
<span class="lb" data-page="6.307" data-line="12" id="l6.307.12"></span>ἢ καὶ χωρὶς γραμμάτων ὑποθήκας διδόντων οὐδὲ
<span class="lb" data-page="6.307" data-line="13" id="l6.307.13"></span>σφᾶς αὐτοὺς ἀνόσους ἠδυνήθησαν φυλάξαι, κᾄπειθ’, ὅταν
<span class="lb" data-page="6.307" data-line="14" id="l6.307.14"></span>ἐπισκώπτωνται πρός τινων, ἄλλα τέ τινα λεγόντων πρὸς
<span class="lb" data-page="6.307" data-line="15" id="l6.307.15"></span>αὐτοὺς, καὶ προσφερομένων ἐκεῖνο τὸ ἔπος,
</p>
            <div class="l"><span class="lb" data-page="6.307" data-line="16" id="l6.307.16"></span>Ἄλλων ἰατρὸς αὐτὸς ἕλκεσι βρύων,</div>
            <p>
<span class="lb" data-page="6.307" data-line="17" id="l6.307.17"></span>οἱ μὲν εἰς ἀσχολίας δή τινας ἀναφέρουσι τὴν αἰτίαν, οἱ δὲ
<span class="lb" data-page="6.307" data-line="18" id="l6.307.18"></span>καὶ δι’ ἀκολασίαν ὁμολογοῦσι νοσεῖν. ἀλλὰ τούτοις μὲν ἡ
<span class="pb" data-page="6.308" id="p6.308"></span>
<span class="lb" data-page="6.308" data-line="1" id="l6.308.1"></span>ἀπολογία πολὺ χείρων ἐστὶ τῆς κατηγορίας, ἐμοὶ γοῦν κριτῇ.
<span class="lb" data-page="6.308" data-line="2" id="l6.308.2"></span>τοῖς δ’ εἰς τὰ κατὰ τὸν βίον αὐτοῖς συμπίπτοντα τὴν
<span class="lb" data-page="6.308" data-line="3" id="l6.308.3"></span>αἰτίαν ἀναφέρουσιν, εἰ μὲν ἐφήμερόν τινα πυρετὸν πυρέξειαν
<span class="lb" data-page="6.308" data-line="4" id="l6.308.4"></span>ἐπ’ ἐγκαύσει, καὶ ψύξει, καὶ κόπῳ, καί τισιν ἑτέροις
<span class="lb" data-page="6.308" data-line="5" id="l6.308.5"></span>τοιούτοις αἰτίοις, ἀφίστασθαι χρὴ τῶν ἐγκλημάτων, εἰ δέ τινα
<span class="lb" data-page="6.308" data-line="6" id="l6.308.6"></span>τῶν ἄλλων, οὐκ ἀφίστασθαι. οὐδὲ γὰρ ἡμεῖς τὸ πάμπαν ἀπύρετοι
<span class="lb" data-page="6.308" data-line="7" id="l6.308.7"></span>διεμείναμεν, ἀλλὰ διὰ κόπους δή τινας ἐπυρέξαμεν,
<span class="lb" data-page="6.308" data-line="8" id="l6.308.8"></span>ἁπάντων τῶν ἄλλων νοσημάτων ἀπαθεῖς διατελοῦντες ἐτῶν
<span class="lb" data-page="6.308" data-line="9" id="l6.308.9"></span>ἤδη παμπόλλων, καὶ μέντοι καὶ πληγέντες τινὰ μέρη τοῦ
<span class="lb" data-page="6.308" data-line="10" id="l6.308.10"></span>σώματος, ἐφ’ οἷς ἕτεροι φλεγμοναῖς τε ἅμα καὶ βουβῶσιν
<span class="lb" data-page="6.308" data-line="11" id="l6.308.11"></span>ἁλόντες ἐπύρεξαν, οὔτε βουβῶνα ἔσχομεν, οὔτε ἐπυρέξαμεν,
<span class="lb" data-page="6.308" data-line="12" id="l6.308.12"></span>οὐκ ἄλλοθέν ποθεν, ἢ ἐκ τῆς ὑγιεινῆς θεωρίας, τῶν τηλικούτων
<span class="lb" data-page="6.308" data-line="13" id="l6.308.13"></span>ἐπιτυχόντες, καὶ ταῦτα μήτε κατασκευῆς σώματος
<span class="lb" data-page="6.308" data-line="14" id="l6.308.14"></span>ὑγιεινῆς εὐτυχήσαντες ἐξ ἀρχῆς, μήτε βίον ἀκριβῶς ἐλεύθερον
<span class="lb" data-page="6.308" data-line="15" id="l6.308.15"></span>ἔχοντες, ἀλλὰ καὶ ταῖς τῆς τέχνης ὑπηρεσίαις δουλεύοντες,
<span class="lb" data-page="6.308" data-line="16" id="l6.308.16"></span>καὶ φίλοις, καὶ συγγενέσι, καὶ πολίταις ὑπουργοῦντες
<span class="lb" data-page="6.308" data-line="17" id="l6.308.17"></span>εἰς πολλὰ, καὶ τῶν νυκτῶν τὸ πλεῖστον ἀγρυπνοῦντες;
<span class="lb" data-page="6.308" data-line="18" id="l6.308.18"></span>ἐνίοτε μὲν ἀῤῥώστων ἕνεκα, διαπαντὸς δὲ τῶν ἐν παιδείᾳ
<span class="pb" data-page="6.309" id="p6.309"></span>
<span class="lb" data-page="6.309" data-line="1" id="l6.309.1"></span>καλῶν. ἀλλ’ ὅμως οὐκ ἐνοσήσαμεν οὐδὲν νόσημα τῶν ἐκ τοῦ
<span class="lb" data-page="6.309" data-line="2" id="l6.309.2"></span>σώματος ὁρμωμένων ἐτῶν ἤδη παμπόλλων, ὅτι μὴ, καθάπερ
<span class="lb" data-page="6.309" data-line="3" id="l6.309.3"></span>ἔφην, ἐφήμερόν ποτε πυρετὸν ἐν τῷ σπανιωτάτῳ διὰ
<span class="lb" data-page="6.309" data-line="4" id="l6.309.4"></span>κόπον γενόμενον. καίτοι κατά γε τὴν τῶν παίδων ἡλικίαν
<span class="lb" data-page="6.309" data-line="5" id="l6.309.5"></span>καὶ προσέτι τῶν ἐφήβων τε καὶ μειρακίων οὐκ ὀλίγαις οὐδὲ
<span class="lb" data-page="6.309" data-line="6" id="l6.309.6"></span>μικραῖς ἑάλωμεν νόσοις. ἀλλὰ μετά γε τὸ εἰκοστὸν ὄγδοον
<span class="lb" data-page="6.309" data-line="7" id="l6.309.7"></span>ἔτος ἀπὸ γενετῆς, ἐμαυτὸν πείσας, ὡς ἔστι τις ὑγιεινὴ
<span class="lb" data-page="6.309" data-line="8" id="l6.309.8"></span>τέχνη, τοῖς προστάγμασιν αὐτῆς ἠκολούθησα παρ’ ὅλον τὸν
<span class="lb" data-page="6.309" data-line="9" id="l6.309.9"></span>ἑξῆς βίον, ὡς μηκέτι νοσῆσαι νόσημα μηδὲν, ὅτι μὴ σπάνιόν
<span class="lb" data-page="6.309" data-line="10" id="l6.309.10"></span>που πυρετὸν ἐφήμερον. ἔστι δὲ δήπου καὶ τοῦτον
<span class="lb" data-page="6.309" data-line="11" id="l6.309.11"></span>αὐτὸν φυλάξασθαι τελέως, ἐλεύθερον βίον ἑλόμενον, ὡς ἔν
<span class="lb" data-page="6.309" data-line="12" id="l6.309.12"></span>τε τοῖς ἔμπροσθεν ἤδη γέγονε δῆλον, ἔτι τε μᾶλλον ἔσται
<span class="lb" data-page="6.309" data-line="13" id="l6.309.13"></span>σαφὲς ἐν τοῖς ἐφεξῆς εἰρησομένοις, εἰ θέλει τις προσέχειν
<span class="lb" data-page="6.309" data-line="14" id="l6.309.14"></span>τὸν νοῦν. ἐγὼ γάρ φημι, μηδὲ βουβῶνα δύνασθαι γενέσθαι
<span class="lb" data-page="6.309" data-line="15" id="l6.309.15"></span>τοῖς ἀκριβῶς παρεσκευασμένοις εἰς ὑγίειαν, εἴγ’ ἀπέριττον
<span class="lb" data-page="6.309" data-line="16" id="l6.309.16"></span>αὐτοῖς ἐστι τὸ σῶμα τοῦ γένους τῶν περιττωμάτων ἑκατέρου,
<span class="lb" data-page="6.309" data-line="17" id="l6.309.17"></span>τοῦ τε κατὰ τὸ ποσὸν καὶ τοῦ κατὰ τὸ ποιόν.
<span class="pb" data-page="6.310" id="p6.310"></span>
<span class="lb" data-page="6.310" data-line="1" id="l6.310.1"></span>πρὸς μὲν δὴ τοὺς νῦν ἐπαγγελλομένους ἢ λέγειν ἢ γράφειν
<span class="lb" data-page="6.310" data-line="2" id="l6.310.2"></span>ὑγιεινὰ παραγγέλματα καὶ ταῦθ’ ἱκανά· πρὸς δὲ
<span class="lb" data-page="6.310" data-line="3" id="l6.310.3"></span>τοὺς ἔμπροσθεν, ὑπὲρ ὧν οὔτε ἐκ τῆς τῶν ἄλλων ἱστορίας
<span class="lb" data-page="6.310" data-line="4" id="l6.310.4"></span>ἠκούσαμεν, ὡς ἤτοι σφᾶς αὐτοὺς ἀνόσους διεφύλαξαν, ἢ
<span class="lb" data-page="6.310" data-line="5" id="l6.310.5"></span>τοὺς πεισθησομένους αὐτοῖς, οὔτ’ ἐτόλμησαν ἐν τοῖς
<span class="lb" data-page="6.310" data-line="6" id="l6.310.6"></span>συγγράμμασιν ἀλαζονεύεσθαί τι τοιοῦτον, οὐδ’ ἀντιλέγειν
<span class="lb" data-page="6.310" data-line="7" id="l6.310.7"></span>ἀνάγκη, ἀλλὰ θαυμάζειν μόνον, εἴ τινες αὐτῶν ἑνὶ βιβλίῳ
<span class="lb" data-page="6.310" data-line="8" id="l6.310.8"></span>τὴν ὑγιεινὴν ἅπασαν θεωρίαν ἐπηγγείλαντο περιλαβεῖν, οὐ
<span class="lb" data-page="6.310" data-line="9" id="l6.310.9"></span>μὰ Δί’ οὕτω γράφοντες ὑπὲρ αὐτῆς, ὡς Ἱπποκράτης,
<span class="lb" data-page="6.310" data-line="10" id="l6.310.10"></span><span class="milestone ed2page" data-n="6.140" data-unit="ed2page" id="ed2page.6.140"></span>ἐν τοῖς πρώτοις τε καὶ γενικωτάτοις κεφαλαίοις ἐνδεικνύμενος
<span class="lb" data-page="6.310" data-line="11" id="l6.310.11"></span>τὴν μέθοδον, ἀλλ’ ἐξεργαζόμενοι πᾶν ἀκριβῶς,
<span class="lb" data-page="6.310" data-line="12" id="l6.310.12"></span>ὥσπερ ἡμεῖς. ἡ μὲν δὴ τοῦ μήκους τῶν λόγων αἰτία καὶ
<span class="lb" data-page="6.310" data-line="13" id="l6.310.13"></span>δὴ λέλεκται. χρὴ δ’, ὅστις ἐστὶ φιλόκαλός τε ἅμα καὶ
<span class="lb" data-page="6.310" data-line="14" id="l6.310.14"></span>φιλόπονος ἐπὶ τοῖς ἀρίστοις, οὐ πρὸς τὸ μῆκος ἀπαγορεύειν
<span class="lb" data-page="6.310" data-line="15" id="l6.310.15"></span>τῆς ὑγιεινῆς τέχνης, ἀλλὰ τοῦ μεγέθους ἄγασθαι
<span class="lb" data-page="6.310" data-line="16" id="l6.310.16"></span>τῶν ἐπαγγελμάτων αὐτῆς. πῶς γὰρ οὐ μεγάλα καὶ θαυμαστὰ
<span class="lb" data-page="6.310" data-line="17" id="l6.310.17"></span>τῆς τέχνης ταῦτ’ ἔστιν ἔργα, γηράσαντα μέχρι πλείστου,
<span class="pb" data-page="6.311" id="p6.311"></span>
<span class="lb" data-page="6.311" data-line="1" id="l6.311.1"></span>ταῖς αἰσθήσεσιν ἀπαθῶς ὑγιαίνοντα διὰ πάντων φυλάξαι
<span class="lb" data-page="6.311" data-line="2" id="l6.311.2"></span>ἄνοσον, ἀνώδυνον, ὁλόκληρον, εἴ γε μὴ παντάπασιν
<span class="lb" data-page="6.311" data-line="3" id="l6.311.3"></span>ἐξ ἀρχῆς νοσώδης εἴη τετυχηκὼς, σῶμα; ἀλλ’ ἐγὼ
<span class="lb" data-page="6.311" data-line="4" id="l6.311.4"></span>καὶ πάνυ μοι δοκῶ τινας ὑγιεινοὺς φύσει τεθεᾶσθαι παμπόλλαις
<span class="lb" data-page="6.311" data-line="5" id="l6.311.5"></span>νόσοις ἁλισκομένους, καὶ τελευτῶντας δὲ κατά γε
<span class="lb" data-page="6.311" data-line="6" id="l6.311.6"></span>τὸ γῆρας ἀνιάτοις περιπεσεῖν πάθεσιν, οὓς ἐνῆν, ὅσον
<span class="lb" data-page="6.311" data-line="7" id="l6.311.7"></span>ἐπὶ τῇ φυσικῇ τοῦ σώματος ἕξει, ταῖς τ’ αἰσθήσεσιν ἁπάσαις
<span class="lb" data-page="6.311" data-line="8" id="l6.311.8"></span>ἀπηρώτους διατελέσαι μέχρι γήρως ἐσχάτου καὶ τοῖς
<span class="lb" data-page="6.311" data-line="9" id="l6.311.9"></span>ἄλλοις ἅπασι μορίοις τοῦ σώματος ὑγιαίνοντας. πῶς οὖν
<span class="lb" data-page="6.311" data-line="10" id="l6.311.10"></span>οὐκ αἰσχρόν ἐστιν, ἀρίστης φύσεως τυχόντα βαστάζεσθαι
<span class="lb" data-page="6.311" data-line="11" id="l6.311.11"></span>μὲν ὑπ’ ἄλλων διὰ ποδάγραν, κατατήκεσθαι δὲ ταῖς ὀδύναις
<span class="lb" data-page="6.311" data-line="12" id="l6.311.12"></span>λιθιῶντα, καὶ τὸ κῶλον ἀλγοῦντα, καὶ κατὰ κύστιν
<span class="lb" data-page="6.311" data-line="13" id="l6.311.13"></span>ἕλκος ἐκ κακοχυμίας ἔχοντα; πῶς δ’ οὐκ αἰσχρόν ἐστι, διὰ
<span class="lb" data-page="6.311" data-line="14" id="l6.311.14"></span>τὴν θαυμαστὴν ἀρθρῖτιν ἀδυνατοῦντα χρῆσθαι ταῖς ἑαυτοῦ
<span class="lb" data-page="6.311" data-line="15" id="l6.311.15"></span>χερσὶν, ἑτέρου δεῖσθαι τοῦ προσφέροντος τὴν τροφὴν
<span class="lb" data-page="6.311" data-line="16" id="l6.311.16"></span>τῷ στόματι, καὶ τοῦ τὴν ἕδραν ἀπονίζοντος ἐν τοῖς ἀποπάτοις;
<span class="lb" data-page="6.311" data-line="17" id="l6.311.17"></span>ἄμεινον γὰρ, ὅστις μὴ παντάπασιν εἴη μαλακὸς, ἑλέσθαι
<span class="lb" data-page="6.311" data-line="18" id="l6.311.18"></span>μυριάκις τεθνάναι, πρὶν τοιοῦτον ὑπομεῖναι βίον.
<span class="pb" data-page="6.312" id="p6.312"></span>
<span class="lb" data-page="6.312" data-line="1" id="l6.312.1"></span>εἰ δὲ δὴ καὶ τοῦ κατ’ αὐτὸν αἴσχους τις ὑπερορᾷ δι’ ἀναισχυντίαν
<span class="lb" data-page="6.312" data-line="2" id="l6.312.2"></span>τε καὶ μαλακίαν, ἀλλὰ τῶν γε πόνων οὐκ ἐχρῆν
<span class="lb" data-page="6.312" data-line="3" id="l6.312.3"></span>ὑπερορᾷν, οὓς νύκτωρ τε καὶ μεθ’ ἡμέραν ἔχουσιν, ὥσπερ
<span class="lb" data-page="6.312" data-line="4" id="l6.312.4"></span>ὑπὸ δημίων στρεβλούμενοι τῶν παθῶν. καίτοι τούτων
<span class="lb" data-page="6.312" data-line="5" id="l6.312.5"></span>ἁπάντων ἢ ἀκολασίαν, ἢ ἄγνοιαν, ἢ ἀμφοτέρας ἀναγκαῖον
<span class="lb" data-page="6.312" data-line="6" id="l6.312.6"></span>αἰτιᾶσθαι. ἀλλὰ τὴν μὲν ἀκολασίαν οὐκ ἦν καιρὸς ἐπανορθοῦσθαι·
<span class="lb" data-page="6.312" data-line="7" id="l6.312.7"></span>τὴν δ’ ἄγνοιαν ὧν χρὴ ποεῖσθαι ἐλπίζω διὰ
<span class="lb" data-page="6.312" data-line="8" id="l6.312.8"></span>τῆσδε τῆς πραγματείας ἰάσασθαι, καθ’ ἑκάστην φύσιν σώματος
<span class="lb" data-page="6.312" data-line="9" id="l6.312.9"></span>ἰδίαν ὑγιεινὴν ἀγωγὴν θέμενος.
</p>
          </article>

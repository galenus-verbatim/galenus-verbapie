<article xmlns="http://www.w3.org/1999/xhtml" id="urn:cts:greekLit:tlg0057.tlg036.1st1K-grc1:5.10">
<span class="pb page1" data-page="6.357" id="p6.357"></span>
<span class="milestone ed1page page1" data-n="4.273" data-unit="ed1page" id="ed1page.4.273"></span>
<span class="milestone ed2page page1" data-n="6.154" data-unit="ed2page" id="ed2page.6.154"></span>
            <p>
<span class="lb" data-page="6.357" data-line="15" id="l6.357.15"></span><span class="milestone ed2page" data-n="6.155" data-unit="ed2page" id="ed2page.6.155"></span>Σύγκειται γὰρ ἅπασα πρόνοια σωματικῆς
<span class="lb" data-page="6.357" data-line="16" id="l6.357.16"></span>διαθέσεως ἔκ τε τοῦ γινώσκειν αὐτῆς τὴν οἰκείαν
<span class="lb" data-page="6.357" data-line="17" id="l6.357.17"></span>οὐσίαν καὶ τῆς τῶν βοηθημάτων ὕλης τὰς δυνάμεις· οἷον
<span class="pb" data-page="6.358" id="p6.358"></span>
<span class="lb" data-page="6.358" data-line="1" id="l6.358.1"></span>εὐθέως ἐπὶ τοῦ προκειμένου νῦν ἡμῖν, τοῦ γήρως, ὁ γνοὺς
<span class="lb" data-page="6.358" data-line="2" id="l6.358.2"></span>τὴν διάθεσιν ἐπιστημονικῶς, ὅτι ξηρότης ἐστὶ μετὰ ψύξεως,
<span class="lb" data-page="6.358" data-line="3" id="l6.358.3"></span>ἐὰν ἐκμάθῃ τὰς ὑγραινούσας ὕλας καὶ θερμασίας τῶν βοηθημάτων,
<span class="lb" data-page="6.358" data-line="4" id="l6.358.4"></span>ἀγαθὸς ἂν ἰατρὸς εἴη γερόντων. οὐσῶν δὲ τεττάρων
<span class="lb" data-page="6.358" data-line="5" id="l6.358.5"></span>ὑλῶν κατὰ γένος, ἃς ὀνομάζουσι, προσφερομένων καὶ
<span class="lb" data-page="6.358" data-line="6" id="l6.358.6"></span>ποιουμένων καὶ κενουμένων καὶ προσπιπτόντων ἔξωθεν,
<span class="lb" data-page="6.358" data-line="7" id="l6.358.7"></span>ἐκλέγεσθαι προσήκει καθ’ ἑκάστην αὐτῶν τὰ θερμαίνειν τε
<span class="lb" data-page="6.358" data-line="8" id="l6.358.8"></span>καὶ ὑγραίνειν δυνάμενα. πρὸς δὲ τὴν οἰκείαν ἑκάστου χρῆσιν
<span class="lb" data-page="6.358" data-line="9" id="l6.358.9"></span>ἡ ἐπὶ τῶν παραδειγμάτων ἄσκησις ὠφελιμωτάτη. οἶδα
<span class="lb" data-page="6.358" data-line="10" id="l6.358.10"></span>δέ ποτε θώρακα παιδὸς ἀπολειπόμενον οὐκ ὀλίγῳ τῆς
<span class="lb" data-page="6.358" data-line="11" id="l6.358.11"></span>τῶν ἄλλων συμμετρίας μορίων αὐξήσας τὸ μέτρον ἐκ τοιαύτης
<span class="lb" data-page="6.358" data-line="12" id="l6.358.12"></span>ἰδέας βοηθημάτων. ἐζώννυον μὲν αὐτῷ τὰ κάτω τοῦ
<span class="lb" data-page="6.358" data-line="13" id="l6.358.13"></span>θώρακος ἅπαντα μέχρι τῶν ἰσχίων ζώνῃ συμμέτρως πλατείᾳ,
<span class="lb" data-page="6.358" data-line="14" id="l6.358.14"></span>οὕτω παραβάλλων, ὡς ἐρηρεῖσθαι μὲν ἀλύπως, μήτε δὲ
<span class="lb" data-page="6.358" data-line="15" id="l6.358.15"></span>χαλαρὸν ἀπολιπεῖν τι, μήτε πεπιέσθαι, γυμνάσια δὲ τά τε
<span class="lb" data-page="6.358" data-line="16" id="l6.358.16"></span>δι’ ὅλων τῶν χειρῶν ἐπιτηδευόμενα καὶ τὰς καλουμένας ὑπὸ
<span class="lb" data-page="6.358" data-line="17" id="l6.358.17"></span>τῶν φωνασκῶν ἀναφωνήσεις παρελάμβανον, ἐφ’ ἑκατέροις
<span class="lb" data-page="6.358" data-line="18" id="l6.358.18"></span>δὲ κατάληψιν πνεύματος ἐκέλευον ποιεῖσθαι. γίγνεται δ’
<span class="pb" data-page="6.359" id="p6.359"></span>
<span class="lb" data-page="6.359" data-line="1" id="l6.359.1"></span>αὕτη, σφοδρῶς μὲν θλιβόντων ἡμῶν ἐκ παντὸς μέρους τὸν
<span class="lb" data-page="6.359" data-line="2" id="l6.359.2"></span>θώρακα, τὴν δ’ ἐκπνοὴν κατεχόντων, ὡς ἐπέχεσθαι πᾶν ἔνδον
<span class="lb" data-page="6.359" data-line="3" id="l6.359.3"></span>τὸ πνεῦμα τὸ διὰ τῆς εἰσπνοῆς φθάνον εἱλκύσθαι.
<span class="lb" data-page="6.359" data-line="4" id="l6.359.4"></span>διὸ καὶ πλεῖον εἰσπνευστέον ἐστὶ τῷ μέλλοντι καλῶς τοῦτο
<span class="lb" data-page="6.359" data-line="5" id="l6.359.5"></span>δράσειν· ὅσῳ γὰρ ἂν ᾖ πλείων ὁ θλιβόμενος ἀὴρ, τοσούτῳ
<span class="lb" data-page="6.359" data-line="6" id="l6.359.6"></span>μᾶλλον ὁ θώραξ εὐρύνεται διατεινόμενος. ὅτι δὲ καὶ
<span class="lb" data-page="6.359" data-line="7" id="l6.359.7"></span>τὰς ἀναφωνήσεις ἐν μεγέθει τε καὶ τῇ κατ’ ὀξύτητα τάσει
<span class="lb" data-page="6.359" data-line="8" id="l6.359.8"></span>τῆς φωνῆς ποιητέον ἐστὶν ἐπὶ τούτων, οὐκ ἄδηλον, εἴγε
<span class="lb" data-page="6.359" data-line="9" id="l6.359.9"></span>δὴ πρόκειται γυμνάζειν ἰσχυρῶς πάντα τοῦ θώρακος τὰ μόρια.
<span class="lb" data-page="6.359" data-line="10" id="l6.359.10"></span>ταῦτα μὲν οὖν ἐπὶ τῶν αὐξανομένων σωμάτων εἰς
<span class="lb" data-page="6.359" data-line="11" id="l6.359.11"></span>συμμετρίαν ἄξει τὰ φύσει κακῶς διαπεπλασμένα· μέτρια δὲ
<span class="lb" data-page="6.359" data-line="12" id="l6.359.12"></span>καὶ τοὺς ἤδη τελείους ὠφελήσει. οὐ μὴν ἐπί γε πρεσβυτῶν
<span class="lb" data-page="6.359" data-line="13" id="l6.359.13"></span>ἐπιχειρήσεις ἔργῳ τοιούτῳ, βέλτιον γὰρ ἐπ’ ἐκείνων ἡσυχάζειν
<span class="lb" data-page="6.359" data-line="14" id="l6.359.14"></span>τοῖς ἀσθενέσι μορίοις εἴρηται, βέλτιον δὲ καὶ τὸ διὰ τῶν
<span class="lb" data-page="6.359" data-line="15" id="l6.359.15"></span>συνήθων ἐπιτηδευμάτων γυμνάζειν, εἰ καὶ βλαβερὰ μετρίως
<span class="lb" data-page="6.359" data-line="16" id="l6.359.16"></span>εἴη. τοῖς γε μὴν νέοις ὑπαλλάττειν πειρᾶσθαι τὰ βλάπτοντα,
<span class="lb" data-page="6.359" data-line="17" id="l6.359.17"></span>κᾂν ἐκ παιδὸς ᾖ συνηθέστατα· δύναται γὰρ ἡ δύναμις αὐτῶν
<span class="pb" data-page="6.360" id="p6.360"></span>
<span class="lb" data-page="6.360" data-line="1" id="l6.360.1"></span>ὑπομεῖναι τὴν μεταβολὴν ἐν μέτρῳ γινομένην, ἐλπίς τ’ ἐστὶ,
<span class="lb" data-page="6.360" data-line="2" id="l6.360.2"></span>τῷ λοιπῷ χρόνῳ τῆς ζωῆς ὀνήσεσθαί τι πρὸς τῶν ἀμεινόνων
<span class="lb" data-page="6.360" data-line="3" id="l6.360.3"></span>ἐπιτηδευμάτων. ὁ δὲ γέρων, εἰ δυνηθείη χρόνῳ συχνῷ κατὰ
<span class="lb" data-page="6.360" data-line="4" id="l6.360.4"></span>βραχὺ μεταστῆναι τῶν φαύλων ἐθῶν, οὐδ’ ἐν ᾧ χρόνῳ χρήσεται
<span class="lb" data-page="6.360" data-line="5" id="l6.360.5"></span>τοῖς βελτίοσιν ἕξει, συμβήσεται δ’ αὐτῷ πονῆσαι μάτην,
<span class="lb" data-page="6.360" data-line="6" id="l6.360.6"></span>ὥσπερ εἰ καὶ τέχνην ἄρχοιτο μανθάνειν ὀγδοηκοντούτης
<span class="lb" data-page="6.360" data-line="7" id="l6.360.7"></span>τις ὤν. ὥσπερ δὲ τῶν γερόντων αὐτῶν οὐ σμικρά τίς
<span class="lb" data-page="6.360" data-line="8" id="l6.360.8"></span>ἐστι διαφορὰ πρὸς ἀλλήλους, εἴτε κατὰ τὴν ἡλικίαν αὐτὴν,
<span class="lb" data-page="6.360" data-line="9" id="l6.360.9"></span>εἴτε κατὰ τὴν διάθεσιν τοῦ σώματος, οὕτω καὶ τῶν
<span class="lb" data-page="6.360" data-line="10" id="l6.360.10"></span>φύσει ξηροτέρων τε ἅμα καὶ ψυχροτέρων, ὡς πρὸς τὸν σύμμετρον
<span class="lb" data-page="6.360" data-line="11" id="l6.360.11"></span>παραβάλλειν, οὐκ ὀλίγον τοὐν μέσῳ τῆς δυσκρασίας
<span class="lb" data-page="6.360" data-line="12" id="l6.360.12"></span>ἐστὶ πρὸς ἀλλήλους τε καὶ τοὺς γέροντας. ὑγραίνειν μὲν
<span class="lb" data-page="6.360" data-line="13" id="l6.360.13"></span>οὖν αὐτοὺς δηλονότι καὶ θερμαίνειν προσήκει, θαῤῥαλεώτερον
<span class="lb" data-page="6.360" data-line="14" id="l6.360.14"></span>δὲ ταῦτα πράττειν, διὰ τὴν ἡλικίαν ἀνεχομένους
<span class="lb" data-page="6.360" data-line="15" id="l6.360.15"></span>ἰσχυρῶν γυμνασίων, ὡς ἂν ἐῤῥωμένης ἔτι τῆς δυνάμεως.
<span class="lb" data-page="6.360" data-line="16" id="l6.360.16"></span><span class="milestone ed2page" data-n="6.156" data-unit="ed2page" id="ed2page.6.156"></span>ὁ γάρ τοι πρῶτος σκοπὸς, ἀφ’ οὗ τὴν ἔνδειξιν τῶν
<span class="lb" data-page="6.360" data-line="17" id="l6.360.17"></span>ἰαμάτων λαμβάνομεν, ἡ τοιάδε δυσκρασία τοῦ σώματός ἐστιν,
<span class="lb" data-page="6.360" data-line="18" id="l6.360.18"></span>οὐ τὸ γῆρας, ἢ ὅλως ἡλικία τις. ἀλλ’ ἐπειδὴ στοχαστικῶς
<span class="pb" data-page="6.361" id="p6.361"></span>
<span class="lb" data-page="6.361" data-line="1" id="l6.361.1"></span>ἡμῖν τὸ τῶν διαθέσεων μέτρον λαμβάνεται, διὰ τοῦτο καὶ
<span class="lb" data-page="6.361" data-line="2" id="l6.361.2"></span>τὴν ἡλικίαν ἐπισκοποῦμεν. ἡ δ’ αὐτὴ χρεία καὶ τῆς τῶν
<span class="lb" data-page="6.361" data-line="3" id="l6.361.3"></span>ἐθῶν γνώσεώς ἐστι, καὶ τῆς τῶν προκαταρκτικῶν ὀνομαζομένων
<span class="lb" data-page="6.361" data-line="4" id="l6.361.4"></span>αἰτίων· εἰς γὰρ τὴν τῆς διαθέσεως<span class="milestone ed1page" data-n="4.274" data-unit="ed1page" id="ed1page.4.274"></span> ἀκριβεστέραν
<span class="lb" data-page="6.361" data-line="5" id="l6.361.5"></span>γνῶσιν ἐκ τῶν τοιούτων ἁπάντων ὠφελούμεθα, τῶν δ’ ἰαμάτων
<span class="lb" data-page="6.361" data-line="6" id="l6.361.6"></span>ἡ ἔνδειξις οὐκ ἐκ τούτων γίνεται. τῷ γε μὴν ἐμπειρικῷ
<span class="lb" data-page="6.361" data-line="7" id="l6.361.7"></span>μέρος τῆς ὅλης συνδρομῆς ἐστι καὶ τὰ τοιαῦτα,
<span class="lb" data-page="6.361" data-line="8" id="l6.361.8"></span>τετηρημένης ἐπ’ αὐτῆς τῆς θεραπείας, οὐκ ἐνδεικτικῶς εὑρισκομένης.
<span class="lb" data-page="6.361" data-line="9" id="l6.361.9"></span>εἰκότως τοιγαροῦν Ἱπποκράτης τὰ πλεῖστα περὶ
<span class="lb" data-page="6.361" data-line="10" id="l6.361.10"></span>διαγνώσεων καὶ προγνώσεων ἔγραψε, γυμνάζων ἡμᾶς ἐν τοῖς
<span class="lb" data-page="6.361" data-line="11" id="l6.361.11"></span>κατὰ μέρος, οἵ τ’ ἄριστοι μετ’ αὐτὸν ἰατροὶ ὡσαύτως ἔπραξαν,
<span class="lb" data-page="6.361" data-line="12" id="l6.361.12"></span>εὖ εἰδότες, ὡς τῷ γνόντι τὴν διάθεσιν ἀκριβῶς τοῦ
<span class="lb" data-page="6.361" data-line="13" id="l6.361.13"></span>σώματος, ὃ μεταχειριζόμεθα ὑγιαῖνον ἢ νοσοῦν, οὐ χαλεπῶς
<span class="lb" data-page="6.361" data-line="14" id="l6.361.14"></span>εὑρίσκεται τὰ βοηθήματα. χρὴ γὰρ, ὡς εἴρηται πολλάκις,
<span class="lb" data-page="6.361" data-line="15" id="l6.361.15"></span>ἄρχεσθαι μὲν ἀπὸ θεραπευτικοῦ παραγγέλματος τοῦ, τὰ
<span class="lb" data-page="6.361" data-line="16" id="l6.361.16"></span>ἐναντία τῶν ἐναντίων ἰάματα, τῆς δ’ ὕλης τῶν βοηθημάτων
<span class="lb" data-page="6.361" data-line="17" id="l6.361.17"></span>ἐπιστήμονα γενόμενον, ὡς ἐκμάθῃ αὐτῆς τὰς δυνάμεις,
<span class="lb" data-page="6.361" data-line="18" id="l6.361.18"></span>ἀεὶ προσφέρειν ἅπαντι σώματι, τῷ μὲν φαύλως διακειμένῳ
<span class="pb" data-page="6.362" id="p6.362"></span>
<span class="lb" data-page="6.362" data-line="1" id="l6.362.1"></span>τἀναντία, τῷ δ’ ἄριστα κατεσκευασμένῳ τὰ παραπλήσια ταῖς
<span class="lb" data-page="6.362" data-line="2" id="l6.362.2"></span>δυνάμεσι. καὶ τοίνυν καὶ τὰς δυσκρασίας αὐτὰς, ὅσαι κατὰ
<span class="lb" data-page="6.362" data-line="3" id="l6.362.3"></span>τὸ τῆς ὑγείας ἔτι πλάτος εἰσὶν, ἐπανορθοῦσθαι μὲν βουλόμενος
<span class="lb" data-page="6.362" data-line="4" id="l6.362.4"></span>ὑπεναντίως διαιτήσεις· ὅπερ ἐπὶ πολλῆς γίνεται σχολῆς.
<span class="lb" data-page="6.362" data-line="5" id="l6.362.5"></span>ἐν ἀσχολίᾳ γὰρ οὖσι διὰ τῶν ὁμοίων ὑπηρετήσεις,
<span class="lb" data-page="6.362" data-line="6" id="l6.362.6"></span>καὶ μάλισθ’ ὅταν οὕτως ὦσιν εἰθισμένοι. συμβαίνει δὲ ὡς
<span class="lb" data-page="6.362" data-line="7" id="l6.362.7"></span>τὰ πολλὰ θάτερον τούτων μᾶλλον, ὡς ἂν τῶν φύσεων ἀδιδάκτως
<span class="lb" data-page="6.362" data-line="8" id="l6.362.8"></span>αἱρουμένων τὰ οἰκεῖα. καὶ μέχρι γε τοσούτων προσφερόμεθα
<span class="lb" data-page="6.362" data-line="9" id="l6.362.9"></span>αὐτὰ, μέχρι περ ἂν εἰς τὴν ἀρχαίαν ἐπανέλθωσι
<span class="lb" data-page="6.362" data-line="10" id="l6.362.10"></span>κατάστασιν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg036.1st1K-grc1:5.12">
<span class="pb page1" data-page="6.373" id="p6.373"></span>
<span class="milestone ed1page page1" data-n="4.275" data-unit="ed1page" id="ed1page.4.275"></span>
<span class="milestone ed2page page1" data-n="6.160" data-unit="ed2page" id="ed2page.6.160"></span>
            <p>
<span class="lb" data-page="6.373" data-line="9" id="l6.373.9"></span>Πρόσχες οὖν μοι τὸν νοῦν ἄνωθεν ἐπερχομένῳ
<span class="lb" data-page="6.373" data-line="10" id="l6.373.10"></span>διὰ βραχέων, ὁποίους εἶναι χρὴ τοὺς διορισμούς.
<span class="lb" data-page="6.373" data-line="11" id="l6.373.11"></span>ὅσοις μὲν φύσει τὸ θερμὸν δακνῶδές ἐστιν, ὡς καπνώδη
<span class="lb" data-page="6.373" data-line="12" id="l6.373.12"></span>γεννᾷν περιττώματα, τούτοις λουτρὰ χρήσιμα, καὶ κινήσεις.
<span class="lb" data-page="6.373" data-line="13" id="l6.373.13"></span>βραχεῖαί τε καὶ νωθραὶ, πολλαὶ δὲ καὶ ὀξεῖαι βλαβερώτεραι.
<span class="lb" data-page="6.373" data-line="14" id="l6.373.14"></span>τούτοις οὖν οὐ μόνον ἅπαξ, ἀλλὰ καὶ δὶς λούεσθαι
<span class="lb" data-page="6.373" data-line="15" id="l6.373.15"></span>τῆς ἡμέρας συμφέρει, καὶ μάλιστα θέρους, ἐσθίειν τε τροφὰς
<span class="lb" data-page="6.373" data-line="16" id="l6.373.16"></span>εὐχύμους, μηδὲν ἐχούσας δριμύ· πολέμιον δ’ αὐτῶν
<span class="lb" data-page="6.373" data-line="17" id="l6.373.17"></span>ἐστι τὸ ἡλιοῦσθαι, καὶ τὸ θυμοῦσθαι, καὶ τὸ φροντίζειν
<span class="lb" data-page="6.373" data-line="18" id="l6.373.18"></span>πολλά. τοὺς δ’ ἐναντίας ἢ κατὰ τούσδε φύσεως (εἰσὶ δ’.
<span class="pb" data-page="6.374" id="p6.374"></span>
<span class="lb" data-page="6.374" data-line="1" id="l6.374.1"></span>οὗτοι ψυχροὶ καὶ ὑγροὶ τὴν κρᾶσιν) ἰσχυροτέρων τε κινήσεων
<span class="lb" data-page="6.374" data-line="2" id="l6.374.2"></span>χρεία ἔχεσθαι καὶ διαίτης πλέον ἐχούσης τὸ λεπτόν· εἴρηται
<span class="lb" data-page="6.374" data-line="3" id="l6.374.3"></span>δ’, ἥτις ἐστὶν ἡ τοιαύτη, δι’ ἑνὸς ὑπομνήματος· οὐ μὴν
<span class="lb" data-page="6.374" data-line="4" id="l6.374.4"></span>οὐδ’ ἐν ἡλίῳ γυμναζόμενοι βλάπτονται, καθάπερ οὐδ’ ἀλουτοῦντες.
<span class="lb" data-page="6.374" data-line="5" id="l6.374.5"></span>μεγίστη μὲν οὖν διαφορὰ ταῖς εἰρημέναις ἐστὶ φύσεσι
<span class="lb" data-page="6.374" data-line="6" id="l6.374.6"></span>πρὸς ἀλλήλας· ἐναντιωτάτη γὰρ ἡ ὑγρὰ καὶ ψυχρὰ
<span class="lb" data-page="6.374" data-line="7" id="l6.374.7"></span>κρᾶσις τῇ θερμῇ καὶ ξηρᾷ· μεγίστη δὲ ἡ ψυχρᾶς τῇ
<span class="lb" data-page="6.374" data-line="8" id="l6.374.8"></span>θερμῇ καὶ ὑγρᾶς πρὸς τὴν ξηράν. ἔστι δὲ ἡ μὲν ψυχρὰ καὶ
<span class="lb" data-page="6.374" data-line="9" id="l6.374.9"></span>ξηρὰ τῇ τῶν γερόντων ὁμοία· διὸ καὶ ταχέως γηρᾷ τὰ
<span class="lb" data-page="6.374" data-line="10" id="l6.374.10"></span>τοιαῦτα σώματα, καὶ λέλεκται περὶ αὐτῆς <span class="milestone ed1page" data-n="4.276" data-unit="ed1page" id="ed1page.4.276"></span>αὐτάρκως
<span class="lb" data-page="6.374" data-line="11" id="l6.374.11"></span>ἔμπροσθεν. ἡ δ’ ὑγρὰ καὶ θερμὴ τοῖς ῥευματικοῖς εὐάλωτος
<span class="lb" data-page="6.374" data-line="12" id="l6.374.12"></span>πάθεσι. τό γε μὴν κοινὸν ἐπὶ πασῶν τῶν δυσκράτων φύσεων
<span class="lb" data-page="6.374" data-line="13" id="l6.374.13"></span>ἄμεινόν ἐστι κᾀπὶ τῆσδε πράττειν. ἔστι δὲ τοῦτο, κολάζειν
<span class="lb" data-page="6.374" data-line="14" id="l6.374.14"></span>μὲν αὐτὰ διὰ τῶν ἐναντίων ἐπὶ πολλῇ σχολῇ, φυλάττειν
<span class="lb" data-page="6.374" data-line="15" id="l6.374.15"></span>δὲ διὰ τῶν ὁμοίων, ἐπειδὰν ὑπὸ πλειόνων ἀσχολιῶν
<span class="lb" data-page="6.374" data-line="16" id="l6.374.16"></span>εἴργηταί τις ἑαυτῷ σχολάζειν. περί γε μὴν τῶν ἐν τοῖς τοιούτοις
<span class="lb" data-page="6.374" data-line="17" id="l6.374.17"></span>σώμασιν γυμνασίων ᾧδ’ ἔχει. πλείω μὲν χρὴ πονεῖν διὰ τὴν
<span class="pb" data-page="6.375" id="p6.375"></span>
<span class="lb" data-page="6.375" data-line="1" id="l6.375.1"></span>ὑγρότητα τῶν σωμάτων, σύντονα δὲ οὐ χρὴ διὰ τὴν θερμότητα.
<span class="lb" data-page="6.375" data-line="2" id="l6.375.2"></span>προσέχειν δ’ ἀκριβῶς, ὅταν ἐξ ἀργοτέρας διαίτης
<span class="lb" data-page="6.375" data-line="3" id="l6.375.3"></span>εἰς τὰ γυμνάσια μεταβάλλωσι· παραχρῆμα γὰρ ἁλίσκονται
<span class="lb" data-page="6.375" data-line="4" id="l6.375.4"></span>ῥευματικοῖς νοσήμασιν, εἰ μὴ προκενωθέντες ἅπτονται τῶν
<span class="lb" data-page="6.375" data-line="5" id="l6.375.5"></span>γυμνασίων. ὅσον γὰρ ἂν ἐν τῷ σώματι συνεστὸς ᾖ καὶ
<span class="lb" data-page="6.375" data-line="6" id="l6.375.6"></span>παχὺ κατὰ τοὺς χυμοὺς, ἢ καὶ μετρίως ψυχρὸν, αὐτίκα
<span class="lb" data-page="6.375" data-line="7" id="l6.375.7"></span>τοῦτο πνευματοῦταί τε καὶ χεῖται. ταῦτ’ ἄρα καὶ
<span class="lb" data-page="6.375" data-line="8" id="l6.375.8"></span>κατὰ τὸ ἔαρ αἱ τοιαῦται φύσεις μάλιστα τοῖς ὑπὸ πλήθους
<span class="lb" data-page="6.375" data-line="9" id="l6.375.9"></span>γιγνομένοις ἁλίσκονται νοσήμασι, συνάγχαις, κυνάγχαις, κατάῤῥοις,
<span class="lb" data-page="6.375" data-line="10" id="l6.375.10"></span>αἱμοῤῥοΐσιν, αἱμοῤῥαγίαις, ἀρθρίτισιν, ὀφθαλμίαις,
<span class="lb" data-page="6.375" data-line="11" id="l6.375.11"></span>περιπνευμονίαις, πλευρίτισι, τοῖς τ’ ἄλλοις ἅπασιν,
<span class="lb" data-page="6.375" data-line="12" id="l6.375.12"></span>ὧν τὸ γένος ἐστὶ φλεγμονή. διὸ καὶ φθάνειν χρὴ κατὰ
<span class="lb" data-page="6.375" data-line="13" id="l6.375.13"></span>τὴν ἀρχὴν τοῦ ἦρος αἵματος ἀφαιρεῖν αὐτῶν, ἢ φλέβα
<span class="lb" data-page="6.375" data-line="14" id="l6.375.14"></span>τέμνοντα, ἢ ἀποσχάζοντα τὰ σφυρά. μὴ βουλομένων δ’
<span class="lb" data-page="6.375" data-line="15" id="l6.375.15"></span>οὕτως κενοῦσθαι, καθαρτέον ἐστὶ φαρμάκῳ ποικίλῳ,
<span class="lb" data-page="6.375" data-line="16" id="l6.375.16"></span><span class="milestone ed2page" data-n="6.161" data-unit="ed2page" id="ed2page.6.161"></span>δυναμένῳ καὶ ξανθῆς χολῆς ἕλκειν τι, καὶ φλέγματος,
<span class="lb" data-page="6.375" data-line="17" id="l6.375.17"></span>καὶ τῶν ὀῤῥωδῶν περιττωμάτων. ἃ δ’ ἐπὶ τῶν γυμνασίων
<span class="lb" data-page="6.375" data-line="18" id="l6.375.18"></span>εἴρηται, ταῦτα κᾀπὶ τῶν βαλανείων εἰρῆσθαι χρὴ δοκεῖν,
<span class="pb" data-page="6.376" id="p6.376"></span>
<span class="lb" data-page="6.376" data-line="1" id="l6.376.1"></span>καὶ γὰρ καὶ ταῦτα σφαλερὰ, πρὶν κενωθῆναι, κενωθέντα δὲ
<span class="lb" data-page="6.376" data-line="2" id="l6.376.2"></span>ὠφελήσει, καὶ μάλισθ’ ὅσων λουτρῶν οὐκ ἔστι πότιμον
<span class="lb" data-page="6.376" data-line="3" id="l6.376.3"></span>ὕδωρ, ἀλλ’ ἔχει τινὰ διαφορητικὴν δύναμιν. ὅ γε μὴν οἶνος
<span class="lb" data-page="6.376" data-line="4" id="l6.376.4"></span>ὅτι μὲν ὠφελιμώτατος ταῖς ψυχραῖς καὶ ξηραῖς φύσεσιν,
<span class="lb" data-page="6.376" data-line="5" id="l6.376.5"></span>εἴρηται πρόσθεν. εἰ δέ γε ταῖς θερμαῖς ἁπάσαις οὐκ οἰκεῖος,
<span class="lb" data-page="6.376" data-line="6" id="l6.376.6"></span>ἀλλ’ ἄμεινον ἐπ’ αὐτῶν ἐστιν ὕδωρ ποτὸν, ὡς ἐν ταῖς
<span class="lb" data-page="6.376" data-line="7" id="l6.376.7"></span>ἐπιδημίαις γέγραπται, σκεπτέον ἐφεξῆς. ἴσως γάρ τινι δόξει
<span class="lb" data-page="6.376" data-line="8" id="l6.376.8"></span>παντάπασιν ἄτοπον εἶναι, νεανίσκον, ἢ τὸν στρατιωτικὸν, ἢ
<span class="lb" data-page="6.376" data-line="9" id="l6.376.9"></span>ἀθλητικὸν, ἤ τινα τῶν σκαπτόντων, ἢ θεριζόντων, ἢ ἀροτριώντων,
<span class="lb" data-page="6.376" data-line="10" id="l6.376.10"></span>ἢ ὅλως ὁτιοῦν ἰσχυρὸν ἔργον ἐργαζόμενον, ἐφ’ ὕδατος μόνου
<span class="lb" data-page="6.376" data-line="11" id="l6.376.11"></span>διαιτᾶσθαι, καὶ ταῦτα σφάλλεσθαι τὸν Ἱπποκράτην περὶ
<span class="lb" data-page="6.376" data-line="12" id="l6.376.12"></span>τῶν θερμῶν κράσεων ἁπλῶς ἀποφηνάμενον, ὡς ὑδροποσίας
<span class="lb" data-page="6.376" data-line="13" id="l6.376.13"></span>δεομένων. ἐμοὶ δ’ οὐχ ἁπλῶς Ἱπποκράτῃ, ἀλλὰ περὶ τῆς
<span class="lb" data-page="6.376" data-line="14" id="l6.376.14"></span>ἄκρως θερμῆς φύσεως εἰρῆσθαι δοκεῖ τοῦτο, κατὰ δυσκρασίαν
<span class="lb" data-page="6.376" data-line="15" id="l6.376.15"></span>δηλονότι τοιαύτης οὔσης, οὐ τῷ πλεῖστον ἔχειν τὸ
<span class="lb" data-page="6.376" data-line="16" id="l6.376.16"></span>ἔμφυτον θερμὸν, ὅπερ αὐτὸς αὐξάνεσθαί φησιν ἐν τῷ τῶν
<span class="lb" data-page="6.376" data-line="17" id="l6.376.17"></span>ἀθλητῶν ἐπιτηδεύματι. ἀλλ’ ὅγε δύσκρατος θερμὸς οὔτ’
<span class="pb" data-page="6.377" id="p6.377"></span>
<span class="lb" data-page="6.377" data-line="1" id="l6.377.1"></span>ἀθλητὴς, οὔτε στρατιώτης, οὔτε τῶν κατὰ γεωργίαν ἢ
<span class="lb" data-page="6.377" data-line="2" id="l6.377.2"></span>πολιτείαν ἔργων ἀγαθὸς ἃν ποτε γένοιτο ἐργάτης· ἰσχυρῶν
<span class="lb" data-page="6.377" data-line="3" id="l6.377.3"></span>γάρ ἐστιν ἀνδρῶν τὰ τοιαῦτα ἐπιτηδεύματα. τοιοῦτοι
<span class="lb" data-page="6.377" data-line="4" id="l6.377.4"></span>δ’ οὐκ ἂν εἶεν ἄνευ τοῦ συμμέτρως κεκρᾶσθαι· συμμέτρως
<span class="lb" data-page="6.377" data-line="5" id="l6.377.5"></span>δ’ αὐτῶν κεκραμένων, πλεῖστον ἂν εἴη τὸ ἔμφυτον θερμόν.
<span class="lb" data-page="6.377" data-line="6" id="l6.377.6"></span>τῇ μὲν οὖν τοιαύτῃ φύσει σύμμετρον δηλονότι δοτέον
<span class="lb" data-page="6.377" data-line="7" id="l6.377.7"></span>ἐστὶ τὸν οἶνον, ὥσπερ καὶ αὐτὴ σύμμετρός ἐστι, καὶ μέχρι
<span class="lb" data-page="6.377" data-line="8" id="l6.377.8"></span>τοσούτου γε σύμμετρον, ἄχρι περ ἂν ᾖ σύμμετρος.
<span class="lb" data-page="6.377" data-line="9" id="l6.377.9"></span>ἀνάγκη γάρ ἐστι καὶ ταύτην οὐκ ἐν τῷ γήρᾳ μόνον, ἀλλὰ
<span class="lb" data-page="6.377" data-line="10" id="l6.377.10"></span>καὶ τῷ τῆς παρακμῆς χρόνῳ, τῆς συμμέτρου γενέσθαι ψυχροτέραν.
<span class="lb" data-page="6.377" data-line="11" id="l6.377.11"></span>εἴ τις δ’ ἄρα, ὡς ἐν ὑγιεινῇ δυσκρασίᾳ, θερμοτάτη
<span class="lb" data-page="6.377" data-line="12" id="l6.377.12"></span>κρᾶσις ᾖ, ταύτῃ συμφέρει μηδ’ ὅλως οἶνον διδόναι.
<span class="lb" data-page="6.377" data-line="13" id="l6.377.13"></span>τριῶν δ’ οὐσῶν κατὰ γένος διαφορῶν τῆς θερμῆς κράσεως,
<span class="lb" data-page="6.377" data-line="14" id="l6.377.14"></span>μιᾶς μὲν, καθ’ ἣν ἡ ἑτέρα τῶν ἀντιθέσεων, ἡ κατὰ τὸ ξηρὸν
<span class="lb" data-page="6.377" data-line="15" id="l6.377.15"></span>καὶ ὑγρὸν, εὔκρατός ἐστι, δευτέρας δὲ, ᾗ σύνεστιν
<span class="lb" data-page="6.377" data-line="16" id="l6.377.16"></span>ἀμετροτέρα τοῦ συμμέτρου ξηρότης, καὶ τρίτης, καθ’ ἣν
<span class="lb" data-page="6.377" data-line="17" id="l6.377.17"></span>ἅμα τῷ θερμῷ πλεονάζει τὸ ὑγρὸν, ἐν ᾗ μὲν ἡ ἑτέρα τῶν
<span class="lb" data-page="6.377" data-line="18" id="l6.377.18"></span>ἀντιθέσεων εὔκρατός ἐστιν, οὐκ ἂν γένοιτό ποτε ἄκρως
<span class="pb" data-page="6.378" id="p6.378"></span>
<span class="lb" data-page="6.378" data-line="1" id="l6.378.1"></span>ἄμετρον, ἐπειδὴ τῷ τοιούτῳ ξηρότης ἐπιγίνεται διὰ ταχέων,
<span class="lb" data-page="6.378" data-line="2" id="l6.378.2"></span>αὕτη δὲ οὐχ ὑπόκειται τῇ ξηρᾷ· ἐν ᾗ δὲ ἐστὶ καὶ
<span class="lb" data-page="6.378" data-line="3" id="l6.378.3"></span>ξηρότης ἅμα τῇ θερμότητι, δυνατὸν ἐν αὐτῇ γενέσθαι ποτὲ
<span class="lb" data-page="6.378" data-line="4" id="l6.378.4"></span>τὴν παρὰ φύσιν θερμότητα πλείστην, ὡς ἐν ὑγιεινῇ δυσκρασίᾳ,
<span class="lb" data-page="6.378" data-line="5" id="l6.378.5"></span>μέχρι πλείονος χρόνου, πλείστην δὲ ἐν ὀλίγῳ χρόνῳ,
<span class="lb" data-page="6.378" data-line="6" id="l6.378.6"></span>καὶ τὴν μεθ’ ὑγρότητος ἄκρως ἄμετρον θερμασίαν, ὡς
<span class="lb" data-page="6.378" data-line="7" id="l6.378.7"></span>ἐν ὑγιεινῇ δυσκρασίᾳ, δυνατὸν γενέσθαι. τῇ μὲν οὖν πρῶτον
<span class="lb" data-page="6.378" data-line="8" id="l6.378.8"></span>ῥηθείσῃ τοσοῦτον ἐπιτρέψομεν ὑδατώδους οἴνου προσφέρειν,
<span class="lb" data-page="6.378" data-line="9" id="l6.378.9"></span>ὅσον ἀποκεχώρηκε τῆς ἄκρας δυσκρασίας· τῶν δ’
<span class="lb" data-page="6.378" data-line="10" id="l6.378.10"></span>ἄλλων οὐδετέρᾳ συγχωρήσομεν, ἄκρᾳ γε οὔσῃ, καθότι δέδεικται.
<span class="lb" data-page="6.378" data-line="11" id="l6.378.11"></span>ταῖς γὰρ μὴ τοιαύταις δυσκρασίαις οἶνον δώσομεν
<span class="lb" data-page="6.378" data-line="12" id="l6.378.12"></span>ὀλίγον καὶ ὑδατώδη· τοιοῦτος δ’ ἐστὶν ὁ λευκὸς μὲν τῇ
<span class="lb" data-page="6.378" data-line="13" id="l6.378.13"></span>χροιᾷ, λεπτὸς δὲ τῇ συστάσει· καθάπερ γε καὶ ταῖς ψυχραῖς
<span class="lb" data-page="6.378" data-line="14" id="l6.378.14"></span>δυσκρασίαις τοὺς θερμοτέρους τῶν οἴνων προσοίσομεν.
<span class="lb" data-page="6.378" data-line="15" id="l6.378.15"></span>ὁ μὲν οὖν ἄκρως θερμὸς οἶνος ταῖς ἄκρως ψυχραῖς
<span class="lb" data-page="6.378" data-line="16" id="l6.378.16"></span>δυσκρασίαις σύμφορος, ἐπὶ δὲ τῶν ἄλλων ὁ ἀνάλογος.
<span class="lb" data-page="6.378" data-line="17" id="l6.378.17"></span><span class="milestone ed2page" data-n="6.162" data-unit="ed2page" id="ed2page.6.162"></span>οὐ γὰρ μόνον ἁπλῶς χρὴ μεμνῆσθαι τοῦ τἀναντία
<span class="pb" data-page="6.379" id="p6.379"></span>
<span class="lb" data-page="6.379" data-line="1" id="l6.379.1"></span>τῶν ἐναντίων ἰάματα ὑπάρχειν, ἀλλὰ καὶ τοῦ καθ’ ἑκάστην
<span class="lb" data-page="6.379" data-line="2" id="l6.379.2"></span>ἐναντίωσιν ποσοῦ. καθάπερ οὖν ἐπὶ τῶν φαρμάκων ἐδείξαμεν,
<span class="lb" data-page="6.379" data-line="3" id="l6.379.3"></span>ὡς οὐ μόνον χρὴ σκοπεῖν, εἰ θερμὸν ἢ ψυχρόν ἐστιν,
<span class="lb" data-page="6.379" data-line="4" id="l6.379.4"></span>ἀλλὰ καὶ τίνος δι’ αὐτῶν τάξεως, οὕτω κᾀπὶ τῶν οἴνων ἐστὶ
<span class="lb" data-page="6.379" data-line="5" id="l6.379.5"></span>ποιητέον, οὐ τὸν ὑδατώδη μόνον ἢ τὸν θερμὸν αἱρουμένους,
<span class="lb" data-page="6.379" data-line="6" id="l6.379.6"></span>ἀλλὰ καὶ τὸν τὴν ἀντιλογίαν ἔχοντα τῆς ἑαυτοῦ θερμότητος
<span class="lb" data-page="6.379" data-line="7" id="l6.379.7"></span>ἢ ψυχρότητος οἰκείαν ὡς πρὸς τὸ τῆς δυσκρασίας
<span class="lb" data-page="6.379" data-line="8" id="l6.379.8"></span>εἶδος. ταῦτα δὲ περὶ τῶν μέσην ἡλικίαν ἐχόντων τοῦ
<span class="lb" data-page="6.379" data-line="9" id="l6.379.9"></span>γήρως εἴρηται, γινωσκόντων ἡμῶν τὸ μὲν πρῶτον αὐτοῦ μέρος,
<span class="lb" data-page="6.379" data-line="10" id="l6.379.10"></span>ὃ τῶν ὠμογερόντων ὀνομάζουσι, δυναμένων ἔτι πράττειν
<span class="lb" data-page="6.379" data-line="11" id="l6.379.11"></span>τὰ πολιτικὰ, τὸ δὲ δεύτερον, ἐφ’ οὗ τὸ σύμφορον
<span class="lb" data-page="6.379" data-line="12" id="l6.379.12"></span>ὄνομα φέρουσιν, αὐτὸ τοῦτο εἶναι, καθ’ οὗ λέγουσιν,
</p>
            <div class="lg">
              <div class="l"><span class="lb" data-page="6.379" data-line="13" id="l6.379.13"></span>— — Ἐπὴν λούσαιτο φάγοι τε,</div>
              <div class="l"><span class="lb" data-page="6.379" data-line="14" id="l6.379.14"></span>Εὑδέμεναι μαλακῶς — —</div>
            </div>
            <p>
<span class="lb" data-page="6.379" data-line="15" id="l6.379.15"></span>οὐ μὴν ἐπί γε τῆς τρίτης, ἐν ᾗ τὸν γραμματικὸν ἔφην
<span class="lb" data-page="6.379" data-line="16" id="l6.379.16"></span>Τήλεφον ὄντα ἐν τῷ μηνὶ δὶς ἢ τρὶς λούεσθαι· διὰ γὰρ τὴν
<span class="lb" data-page="6.379" data-line="17" id="l6.379.17"></span>ἀῤῥωστίαν τῆς δυνάμεως οὐ φέρουσιν οὗτοι τὰ συνεχῆ λουτρά.
<span class="lb" data-page="6.379" data-line="18" id="l6.379.18"></span>πρόσεστι δ’ αὐτοῖς τὸ μηδ’ ἀθροίζειν δακνώδη περιττώματα
<span class="pb" data-page="6.380" id="p6.380"></span>
<span class="lb" data-page="6.380" data-line="1" id="l6.380.1"></span>διὰ τὴν ψύξιν τῆς ἕξεως. ὀνομάζουσι δὲ τὸν κατὰ τὴν
<span class="lb" data-page="6.380" data-line="2" id="l6.380.2"></span>ἡλικίαν ταύτην πέμπελον, ὡς οἱ ταῖς ἐτυμολογίαις χαίροντές
<span class="lb" data-page="6.380" data-line="3" id="l6.380.3"></span>φασι, παρὰ τὸ ἐκπέμπεσθαι τὴν εἰς ᾅδου δηλονότι
<span class="lb" data-page="6.380" data-line="4" id="l6.380.4"></span>πομπήν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg036.1st1K-grc1:5.4">
<span class="pb page1" data-page="6.330" id="p6.330"></span>
<span class="milestone ed1page page1" data-n="4.269" data-unit="ed1page" id="ed1page.4.269"></span>
<span class="milestone ed2page page1" data-n="6.146" data-unit="ed2page" id="ed2page.6.146"></span>
            <p>
<span class="lb" data-page="6.330" data-line="3" id="l6.330.3"></span>Εἰπεῖν μὲν οὖν καὶ ταῦτα καὶ τἄλλα ῥᾷστον,
<span class="lb" data-page="6.330" data-line="4" id="l6.330.4"></span>ἐπιστατῆσαι δὲ γέροντι, διαφυλάττοντα τὴν ὑγείαν αὐτοῦ, τῶν
<span class="lb" data-page="6.330" data-line="5" id="l6.330.5"></span>χαλεπωτάτων, ὥσπερ γε καὶ τῶν ἀνακομιζομένων ἐκ νόσου.
<span class="lb" data-page="6.330" data-line="6" id="l6.330.6"></span>καλεῖται δὲ ὑπὸ τῶν νεωτέρων ἰατρῶν τουτὶ μὲν τὸ μέρος τῆς
<span class="lb" data-page="6.330" data-line="7" id="l6.330.7"></span>τέχνης ἀναληπτικὸν, τὸ δὲ ἐπὶ τῶν γερόντων γηροκομικόν.
<span class="lb" data-page="6.330" data-line="8" id="l6.330.8"></span>καὶ δοκοῦσιν αἱ διαθέσεις ἀμφοῖν οὐ κατὰ τὴν ἀκριβεστάτην
<span class="lb" data-page="6.330" data-line="9" id="l6.330.9"></span>ὑπάρχειν ὑγείαν, ἀλλ’ ἤτοι μέσαι τινὲς εἶναι νόσου τε
<span class="lb" data-page="6.330" data-line="10" id="l6.330.10"></span>καὶ ὑγείας, ἢ πάντως γε μὴ τῆς καθ’ ἕξιν, ἀλλὰ τῆς κατὰ
<span class="lb" data-page="6.330" data-line="11" id="l6.330.11"></span>σχέσιν ὀνομαζομένης ὑπ’ αὐτῶν ὑγείας. εἴτ’ οὖν νόσον, εἴτε
<span class="lb" data-page="6.330" data-line="12" id="l6.330.12"></span>νοσώδη διάθεσιν, εἴτε μέσην ὑγείας τε καὶ νόσου διάθεσιν,
<span class="lb" data-page="6.330" data-line="13" id="l6.330.13"></span>εἴτε κατὰ σχέσιν ὑγείαν ὀνομάζειν χρὴ τὸ γῆρας,
<span class="lb" data-page="6.330" data-line="14" id="l6.330.14"></span>οὐ πάνυ τι τῶν τοιούτων ζητήσεων φροντίζοντας, βωμολόχων
<span class="lb" data-page="6.330" data-line="15" id="l6.330.15"></span>προσερχομένων, ἐπίστασθαι δὲ χρὴ τὴν κατάστασιν
<span class="lb" data-page="6.330" data-line="16" id="l6.330.16"></span>τοῦ τῶν γερόντων σώματος, ὅτι ἐπὶ μικροῖς αἰτίοις εἰς
<span class="lb" data-page="6.330" data-line="17" id="l6.330.17"></span>νόσον μεθισταμένην ὁμοίως τοῖς ἀναλαμβάνουσιν ἐκ νόσου
<span class="pb" data-page="6.331" id="p6.331"></span>
<span class="lb" data-page="6.331" data-line="1" id="l6.331.1"></span>τὴν ἀρχαίαν ὑγείαν διαιτᾷν χρή. διόπερ εἰπεῖν μὲν ῥᾴδιον,
<span class="lb" data-page="6.331" data-line="2" id="l6.331.2"></span>ἄμεινον εἶναι χρίεσθαι λίπει μετ’ ἀνατρίψεως ἕωθεν τὸν γέροντα,
<span class="lb" data-page="6.331" data-line="3" id="l6.331.3"></span>προσηκόντως δὲ ἐργάσασθαι τοὖργον ἁπάντων χαλεπώτατον.
<span class="lb" data-page="6.331" data-line="4" id="l6.331.4"></span>ἥ τε γὰρ σκληροτέρα βραχὺ τρίψις κοπώδης, ἥ τ’
<span class="lb" data-page="6.331" data-line="5" id="l6.331.5"></span>ἄγαν μαλακὴ πλέον οὐδὲν ἐργάζεται, καθάπερ οὐδ’ ἡ βραχεῖα
<span class="lb" data-page="6.331" data-line="6" id="l6.331.6"></span>παντάπασιν, ἡ δέ γε πολλὴ διαφορεῖ μᾶλλον ἢ ἀνατρέφει.
<span class="lb" data-page="6.331" data-line="7" id="l6.331.7"></span>καὶ μὴν καὶ τὸ χωρίον, ἐν ᾧ γυμνοῦται τὸ τοῦ γέροντος
<span class="lb" data-page="6.331" data-line="8" id="l6.331.8"></span>σῶμα, ψυχρότερον μὲν ὂν οὐ μόνον οὐδὲν ἐργάζεται
<span class="lb" data-page="6.331" data-line="9" id="l6.331.9"></span>χρηστὸν, ἀλλὰ καὶ πυκνώσει, καὶ καταψύξει, θερμότερον δ’
<span class="lb" data-page="6.331" data-line="10" id="l6.331.10"></span>εἴπερ εἴη τοῦ δέοντος, ἐν μὲν χειμῶνι πλέον, ἢ προσήκει,
<span class="lb" data-page="6.331" data-line="11" id="l6.331.11"></span>τὸ σῶμα τοῦ γέροντος ἀραιότερον ἀποτελέσαν εὔψυκτον ἐργάσεται,
<span class="lb" data-page="6.331" data-line="12" id="l6.331.12"></span>θέρους δὲ διαφορήσει τε καὶ καταλύσει τὴν δύναμιν
<span class="lb" data-page="6.331" data-line="13" id="l6.331.13"></span>αὐτοῦ. τοῖς μὲν γὰρ καθ’ ἕξιν ὑγιαίνουσιν οὐδὲ τῶν
<span class="lb" data-page="6.331" data-line="14" id="l6.331.14"></span>ἰσχυρῶν αἰτίων οὐδὲν ἀλλοιοῖ τὸ σῶμα, τοῖς γέρουσι δὲ καὶ
<span class="lb" data-page="6.331" data-line="15" id="l6.331.15"></span>τὰ σμικρότατα μεγίστην ἐργάζεται μεταβολήν. οὕτω τοίνυν
<span class="lb" data-page="6.331" data-line="16" id="l6.331.16"></span>ἔχει κᾀπὶ τῆς τῶν σιτίων ποσότητός τε καὶ ποιότητος. καὶ
<span class="lb" data-page="6.331" data-line="17" id="l6.331.17"></span>γὰρ κᾀν τούτοις ἂν βραχύ τι τοῦ προσήκοντος ὑπερβῶσιν οἱ
<span class="lb" data-page="6.331" data-line="18" id="l6.331.18"></span>γέροντες, οὐ σμικρὰ βλάπτονται, τῶν νεανίσκων ἐπὶ μεγίστοις
<span class="pb" data-page="6.332" id="p6.332"></span>
<span class="lb" data-page="6.332" data-line="1" id="l6.332.1"></span>ἁμαρτήμασι βραχέα βλαπτομένων. ἀσφαλέστερον οὖν ἐστι τοῖς
<span class="lb" data-page="6.332" data-line="2" id="l6.332.2"></span>ἀσθενέσι γέρουσιν ὀλίγα διδόναι τρὶς τῆς ἡμέρας, ὡς Ἀντίοχος
<span class="lb" data-page="6.332" data-line="3" id="l6.332.3"></span>ὁ ἰατρὸς ἑαυτὸν διῄτα, γεγονὼς γὰρ ἐτῶν πλείω τῶν ὀγδοήκοντα,
<span class="lb" data-page="6.332" data-line="4" id="l6.332.4"></span>προϊὼν δὲ καθ’ ἑκάστην ἡμέραν εἰς τὴν ἀγορὰν, ἐπὶ τὸ
<span class="lb" data-page="6.332" data-line="5" id="l6.332.5"></span>χωρίον, ἐν ᾧ τὸ συνέδριον ἦν αὐτὸ τῶν πολιτῶν, ἔστι δ’
<span class="lb" data-page="6.332" data-line="6" id="l6.332.6"></span>ὅτε μακρὰν ὁδὸν ἀπιὼν ἐπισκέψεως ἀῤῥώστων ἕνεκα. ἀλλ’
<span class="lb" data-page="6.332" data-line="7" id="l6.332.7"></span>εἰς μὲν τὴν ἀγορὰν ἀπὸ τῆς οἰκίας ἐβάδιζεν, ὁδὸν ὡς
<span class="lb" data-page="6.332" data-line="8" id="l6.332.8"></span>τριῶν σταδίων· οὕτως δὲ καὶ τοὺς πλησίον ἀῤῥώστους ἑώρα·
<span class="lb" data-page="6.332" data-line="9" id="l6.332.9"></span>ποῤῥώτερον δ’ ἄν ποτ’ ἀναγκασθῇ πορευθῆναι, τὸ μὲν ἐν
<span class="lb" data-page="6.332" data-line="10" id="l6.332.10"></span>δίφρῳ βασταζόμενος ἐκομίζετο, τὸ δ’ ἐπ’ ὀχήματι αἰωρούμενος.
<span class="lb" data-page="6.332" data-line="11" id="l6.332.11"></span>ἦν δ’ αὐτῷ κατὰ τὴν οἰκίαν οἴκημα ἐκ καμίνου
<span class="lb" data-page="6.332" data-line="12" id="l6.332.12"></span>θερμαινόμενον ἔν γε τῷ χειμῶνι, θέρους δὲ εὔκρατον
<span class="lb" data-page="6.332" data-line="13" id="l6.332.13"></span>ἔχον ἀέρα καὶ χωρὶς τοῦ πυρός. ἐν τούτῳ πάντως ἀνετρίβετο
<span class="lb" data-page="6.332" data-line="14" id="l6.332.14"></span>καὶ χειμῶνος καὶ θέρους ἕωθεν, ἀποπατήσας δηλονότι
<span class="lb" data-page="6.332" data-line="15" id="l6.332.15"></span>πρότερον. ἐν δὲ τῷ κατὰ τὴν ἀγορὰν χωρίῳ <span class="milestone ed2page" data-n="6.147" data-unit="ed2page" id="ed2page.6.147"></span>περὶ
<span class="lb" data-page="6.332" data-line="16" id="l6.332.16"></span>τρίτην ὥραν ἢ τὸ μακρότερον περὶ τετάρτην ἤσθιεν ἄρτον
<span class="lb" data-page="6.332" data-line="17" id="l6.332.17"></span>μετὰ μέλιτος Ἀττικοῦ, πλειστάκις μὲν ἑφθοῦ, σπανιώτερον δ’
<span class="lb" data-page="6.332" data-line="18" id="l6.332.18"></span>ὠμοῦ. καὶ μετὰ ταῦτα τὸ μέν τι συγγιγνόμενος ἑτέροις
<span class="pb" data-page="6.333" id="p6.333"></span>
<span class="lb" data-page="6.333" data-line="1" id="l6.333.1"></span>διὰ λόγων, τὸ δὲ καθ’ ἑαυτὸν ἀναγινώσκων ἑβδόμην ὥραν
<span class="lb" data-page="6.333" data-line="2" id="l6.333.2"></span>παρέτεινεν, μεθ’ ἣν ἐτρίβετό τε κατὰ τὸ δημόσιον βαλανεῖον,
<span class="lb" data-page="6.333" data-line="3" id="l6.333.3"></span>ἐγυμνάζετό τε τὰ πρέποντα γέροντι γυμνάσια, περὶ
<span class="lb" data-page="6.333" data-line="4" id="l6.333.4"></span>ὧν τῆς ἰδέας ὀλίγον ὕστερον εἰρήσεται. κᾄπειτα λουσάμενος
<span class="lb" data-page="6.333" data-line="5" id="l6.333.5"></span>ἠρίστα σύμμετρον, πρῶτα μὲν ὅσα λαπάττει τὴν γαστέρα
<span class="lb" data-page="6.333" data-line="6" id="l6.333.6"></span>προσφερόμενος, ἐφεξῆς δὲ ἰχθύων τὸ πλεῖστον, ὅσοι
<span class="lb" data-page="6.333" data-line="7" id="l6.333.7"></span>πετραῖοί τε καὶ πελάγιοι. κᾄπειτ’ αὖθις ἐπὶ τοῦ δείπνου
<span class="lb" data-page="6.333" data-line="8" id="l6.333.8"></span>τῆς μὲν τῶν ἰχθύων ἐδωδῆς ἀπείχετο, τῶν δ’ εὐχυμοτάτων
<span class="lb" data-page="6.333" data-line="9" id="l6.333.9"></span>καὶ δυσφθάρτων ἐλάμβανεν, ἤτοι χόνδρον μετ’ οἰνομέλιτος,
<span class="lb" data-page="6.333" data-line="10" id="l6.333.10"></span>ἢ ὄρνιν ἐξ ἁπλοῦ ζωμοῦ. τούτῳ μὲν οὖν τῷ τρόπῳ γηροκομῶν
<span class="lb" data-page="6.333" data-line="11" id="l6.333.11"></span>ἑαυτὸν Ἀντίοχος ἕως ἐσχάτου διετέλεσεν ἀπήρωτος
<span class="lb" data-page="6.333" data-line="12" id="l6.333.12"></span>ταῖς αἰσθήσεσι καὶ τοῖς μέλεσιν ἄρτιος ἅπασι. Τήλεφος δὲ
<span class="lb" data-page="6.333" data-line="13" id="l6.333.13"></span>ὁ γραμματικὸς ἐπὶ πλείονας μὲν ἐξίκετο χρόνους Ἀντιόχου,
<span class="lb" data-page="6.333" data-line="14" id="l6.333.14"></span>σχεδὸν ἑκατὸν ἔτη βιοὺς, ἐλούετο δὲ τοῦ μηνὸς δὶς μὲν
<span class="lb" data-page="6.333" data-line="15" id="l6.333.15"></span>ἐν τῷ χειμῶνι, τετράκις δὲ ἐν τῷ θέρει, τρὶς δὲ ἐν τοῖς
<span class="lb" data-page="6.333" data-line="16" id="l6.333.16"></span>μεταξὺ τούτων ὥραις. ἐν αἷς δ’ ἡμέραις οὐκ ἐλούετο, περὶ
<span class="lb" data-page="6.333" data-line="17" id="l6.333.17"></span>τρίτην ὥραν ἠλείφετο μετὰ βραχείας ἀνατρίψεως. εἶτα χόνδρον
<span class="lb" data-page="6.333" data-line="18" id="l6.333.18"></span>ἡψημένον ἐν ὕδατι, μέλι μιγνὺς ὠμὸν ὅτι κάλλιστον,
<span class="pb" data-page="6.334" id="p6.334"></span>
<span class="lb" data-page="6.334" data-line="1" id="l6.334.1"></span>ἤσθιε, καὶ τοῦτ’ ἤρκει μόνον αὐτῷ τήν γε πρώτην. ἠρίστα
<span class="lb" data-page="6.334" data-line="2" id="l6.334.2"></span>δὲ καὶ οὗτος ἑβδόμης ὥρας, ἢ βραχεῖ τινι θᾶττον, λάχανα
<span class="lb" data-page="6.334" data-line="3" id="l6.334.3"></span>μὲν πρῶτον προσφερόμενος, εἶθ’ ἑξῆς ἰχθύων ἢ ὀρνίθων
<span class="lb" data-page="6.334" data-line="4" id="l6.334.4"></span>γευόμενος. ἐς ἑσπέραν δὲ μόνον ἄρτον ἤσθιε, διαβρέχων
<span class="lb" data-page="6.334" data-line="5" id="l6.334.5"></span>ἐν οἴνῳ κεκραμένω.
</p>
          </article>

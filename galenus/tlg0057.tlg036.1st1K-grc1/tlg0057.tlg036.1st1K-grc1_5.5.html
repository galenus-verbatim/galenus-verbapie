<article xmlns="http://www.w3.org/1999/xhtml" id="urn:cts:greekLit:tlg0057.tlg036.1st1K-grc1:5.5">
<span class="pb page1" data-page="6.334" id="p6.334"></span>
<span class="milestone ed1page page1" data-n="4.269" data-unit="ed1page" id="ed1page.4.269"></span>
<span class="milestone ed2page page1" data-n="6.147" data-unit="ed2page" id="ed2page.6.147"></span>
            <p>
<span class="lb" data-page="6.334" data-line="6" id="l6.334.6"></span>Ὥσπερ δὲ τοῖς παισὶν ὁ οἶνος ἐναντιώτατός
<span class="lb" data-page="6.334" data-line="7" id="l6.334.7"></span>ἐστιν, οὕτω τοῖς γέρουσι χρησιμώτατος. ἔστω δὲ τῶν φύσει
<span class="lb" data-page="6.334" data-line="8" id="l6.334.8"></span>θερμοτέρων, ὁποῖοι τῶν Ἑλληνικῶν ὁ Ἀριούσιός ἐστι καὶ ὁ
<span class="lb" data-page="6.334" data-line="9" id="l6.334.9"></span>Λέσβιος, καὶ ὁ καλούμενος Μύσιος, οὐκ ἐκ τῆς περὶ Ἴστρον
<span class="lb" data-page="6.334" data-line="10" id="l6.334.10"></span>Μυσίας, ἀλλ’ ἐκ τῆς Ἑλλησποντίας ὀνομαζομένης,
<span class="lb" data-page="6.334" data-line="11" id="l6.334.11"></span><span class="milestone ed1page" data-n="4.270" data-unit="ed1page" id="ed1page.4.270"></span>ἥτις ἐστὶ κατὰ τὴν ἡμετέραν Ἀσίαν, ὁμοροῦσα Περγάμῳ,
<span class="lb" data-page="6.334" data-line="12" id="l6.334.12"></span>τῶν δ’ ἐκ τῆς Ἰταλίας ὅ τε Φαλερῖνος καὶ ὁ Σουῤῥεντῖνος.
<span class="lb" data-page="6.334" data-line="13" id="l6.334.13"></span>ἐφεξῆς δ’ αὐτῶν εἰσι, κατὰ μὲν τὴν Ἰταλίαν ὅ τε
<span class="lb" data-page="6.334" data-line="14" id="l6.334.14"></span>Τιβουρτῖνος καὶ ὁ Σιγνῖνος, ἀμφότεροι παλαιωθέντες, ὡς
<span class="lb" data-page="6.334" data-line="15" id="l6.334.15"></span>νέοι γε ὄντες οὔτ’ εἰς ἀνάδοσιν ὁρμῶσιν, οὔτ’ οὖρα κινοῦσιν,
<span class="lb" data-page="6.334" data-line="16" id="l6.334.16"></span>ἀλλ’ ἐπὶ πολὺ κατὰ τὴν γαστέρα μένουσι, κλύδωνας
<span class="lb" data-page="6.334" data-line="17" id="l6.334.17"></span>ἐργαζόμενοι· δεύτεροι δ’ ἐπ’ αὐτοῖς Ἀδριανός τε καὶ Σαβῖνος,
<span class="lb" data-page="6.334" data-line="18" id="l6.334.18"></span>καὶ Ἀλβανὸς, καὶ Γαβιανὸς, καὶ Τριφυλῖνος, ὅσοι
<span class="pb" data-page="6.335" id="p6.335"></span>
<span class="lb" data-page="6.335" data-line="1" id="l6.335.1"></span>τ’ Ἀμιναῖοι κατὰ τὴν Ἰταλίαν γεννῶνται, περί τε Νεάπολιν
<span class="lb" data-page="6.335" data-line="2" id="l6.335.2"></span>καὶ κατὰ τὴν Θούσκων γῆν. κατὰ μέν γε τὴν τοῦ Σουῤῥεντίνου
<span class="lb" data-page="6.335" data-line="3" id="l6.335.3"></span>δύναμιν ὁ Μύσιός ἐστι, κατὰ δὲ τὴν τοῦ Φαλερίνου
<span class="lb" data-page="6.335" data-line="4" id="l6.335.4"></span>τῶν Τμωλιτῶν οἱ κάλλιστοι, Σαβίνῳ δὲ καὶ
<span class="lb" data-page="6.335" data-line="5" id="l6.335.5"></span>Ἀδριανῷ Τιτακαζηνὸς τε καὶ Ἀρσυϊνὸς ἐοίκασι. τούτων οὖν
<span class="lb" data-page="6.335" data-line="6" id="l6.335.6"></span>μετρίως παλαιωθέντων, πίνειν χρὴ τοὺς πρεσβύτας, ὅσοι μὴ
<span class="lb" data-page="6.335" data-line="7" id="l6.335.7"></span>πάνυ γε κεφαλὴν ἰσχυρὰν ἔχουσιν· οἷς δ’ ἰσχυρὰ, τούτοις
<span class="lb" data-page="6.335" data-line="8" id="l6.335.8"></span>Φαλερῖνός τε καὶ Σουῤῥεντῖνος, Ἀριούσιός τε καὶ Λέσβιος
<span class="lb" data-page="6.335" data-line="9" id="l6.335.9"></span>καὶ Μύσιος καὶ Τμωλίτης ἐπιτήδειοι. δῆλον οὖν, ὡς καθ’
<span class="lb" data-page="6.335" data-line="10" id="l6.335.10"></span>ἕκαστον ἔθνος ἐκ τῶν εἰρημένων παραδειγμάτων αἱρεῖσθαι
<span class="lb" data-page="6.335" data-line="11" id="l6.335.11"></span>τὸν ἐπιτηδειότατον ἕκαστος δυνήσεται, σκοποὺς ἔχων ἐπὶ
<span class="lb" data-page="6.335" data-line="12" id="l6.335.12"></span>τῇ τῶν γερόντων ἡλικίᾳ ἐν τῇ τῶν οἴνων δοκιμασίᾳ κατὰ
<span class="lb" data-page="6.335" data-line="13" id="l6.335.13"></span>μὲν τὴν σύστασιν ἀεὶ τὸν λεπτότατον αἱρεῖσθαι, κατὰ δὲ
<span class="lb" data-page="6.335" data-line="14" id="l6.335.14"></span>τὴν χρόαν, ὃν ὁ Ἱπποκράτης εἴωθε κιῤῥὸν καλεῖν· δύναιτο
<span class="lb" data-page="6.335" data-line="15" id="l6.335.15"></span>δ’ ἂν καὶ ξανθὸν ὀνομάζειν αὐτόν. ἀγαθὸς δὲ καὶ ὁ ὠχρὸς,
<span class="lb" data-page="6.335" data-line="16" id="l6.335.16"></span>ἐν τῷ μέσῳ καθεστὼς ξανθοῦ τε καὶ λευκοῦ. <span class="milestone ed2page" data-n="6.148" data-unit="ed2page" id="ed2page.6.148"></span>καὶ γὰρ
<span class="lb" data-page="6.335" data-line="17" id="l6.335.17"></span>εἰ βουληθείης μίξαι τὸν ξανθὸν οἶνον τῷ λευκῷ, μικτὸν ἐξ
<span class="lb" data-page="6.335" data-line="18" id="l6.335.18"></span>ἀμφοῖν ὠχρὸν ἐργάσῃ, καὶ κραθεὶς μεθ’ ὕδατος ξανθὸς
<span class="pb" data-page="6.336" id="p6.336"></span>
<span class="lb" data-page="6.336" data-line="1" id="l6.336.1"></span>τοιοῦτος γίνεται. παρὰ δὲ τὸ πλέον ἢ ἔλαττον ὕδωρ ἐπεμβάλλειν
<span class="lb" data-page="6.336" data-line="2" id="l6.336.2"></span>ἐνίοτε μὲν ὠχρὸς, ἐνίοτε δὲ οἷον ὠχρόλευκος ἢ
<span class="lb" data-page="6.336" data-line="3" id="l6.336.3"></span>ὠχρόξανθος φαίνεται. θερμότατος μὲν, ὅσον ἐπὶ τῇ χρόᾳ,
<span class="lb" data-page="6.336" data-line="4" id="l6.336.4"></span>τῶν εἰρημένων οἴνων ὁ ξανθὸς, ἥκιστα δὲ θερμὸς ὁ λευκός·
<span class="lb" data-page="6.336" data-line="5" id="l6.336.5"></span>οἱ δ’ ἐν τῷ μεταξὺ, καθ’ ὅσον ἂν ἑκατέρῳ πλησιάσωσι,
<span class="lb" data-page="6.336" data-line="6" id="l6.336.6"></span>τῆς ἐκείνου μετέχουσι δυνάμεως. ἓν μὲν οὖν τοῦτο μέγιστον
<span class="lb" data-page="6.336" data-line="7" id="l6.336.7"></span>ἀγαθὸν ἐξ οἴνου τοῖς γέρουσι περιγίνεται, τὸ θερμαίνεσθαι
<span class="lb" data-page="6.336" data-line="8" id="l6.336.8"></span>πάντ’ αὐτῶν τὰ μόρια· δεύτερον δὲ, τὸ δι’ οὔρων καθαίρεσθαι
<span class="lb" data-page="6.336" data-line="9" id="l6.336.9"></span>τὸν ὀῤῥὸν τοῦ αἵματος. διὸ καὶ κάλλιστος ἐπὶ γερόντων
<span class="lb" data-page="6.336" data-line="10" id="l6.336.10"></span>οἶνος, ὃς ἂν ταῦτ’ ἐργάζηται μάλιστα. τοιοῦτος δ’
<span class="lb" data-page="6.336" data-line="11" id="l6.336.11"></span>ἐστὶν ὁ τῇ συστάσει μὲν λεπτὸς, οὖρα γὰρ οὗτοι κινοῦσι,
<span class="lb" data-page="6.336" data-line="12" id="l6.336.12"></span>τῇ χρόᾳ δὲ ξανθὸς, ἴδιον γὰρ τοῦτο τῶν θερμῶν ἱκανῶς οἴνων
<span class="lb" data-page="6.336" data-line="13" id="l6.336.13"></span>τὸ χρῶμα. διὸ κᾂν πάνυ λευκοὶ τὸ κατ’ ἀρχὰς ὦσι, παλαιούμενοι
<span class="lb" data-page="6.336" data-line="14" id="l6.336.14"></span>προσλαμβάνουσι τινὰ ξανθότητα, δι’ ἣν ὕπωχροι
<span class="lb" data-page="6.336" data-line="15" id="l6.336.15"></span>μὲν τὸ πρῶτον, ὕστερον δὲ τελέως ὠχροὶ γίνονται, κᾂν
<span class="lb" data-page="6.336" data-line="16" id="l6.336.16"></span>ἐπὶ πλεῖστον ἥκωσι χρόνου, τελευτῶντες ὠχρόξανθοι φαίνονται·
<span class="lb" data-page="6.336" data-line="17" id="l6.336.17"></span>τελέως γὰρ οὐχ οἷόν τε τοῖς λευκοῖς οἴνοις γενέσθαι
<span class="pb" data-page="6.337" id="p6.337"></span>
<span class="lb" data-page="6.337" data-line="1" id="l6.337.1"></span>ξανθοῖς. ὅσοι δὲ τῶν ὠχρῶν ἢ ξανθῶν οἴνων παχεῖς εἰσιν,
<span class="lb" data-page="6.337" data-line="2" id="l6.337.2"></span>αἷμά τε γεννῶσιν οὗτοι καὶ τρέφουσι τὸ σῶμα· διὸ γένοιντ’
<span class="lb" data-page="6.337" data-line="3" id="l6.337.3"></span>ἄν ποτε καὶ αὐτοὶ χρήσιμοι τοῖς γέρουσι, καθ’ ὃν δηλονότι
<span class="lb" data-page="6.337" data-line="4" id="l6.337.4"></span>χρόνον οὔτ’ ὀῤῥῶδες ὑγρὸν ἔχουσιν ἐν ταῖς φλεψὶ, καὶ δέονται
<span class="lb" data-page="6.337" data-line="5" id="l6.337.5"></span>θρέψεως περιττοτέρας. ὡς ἐπὶ τὸ πολὺ δὲ τῶν οὐρητικῶν
<span class="lb" data-page="6.337" data-line="6" id="l6.337.6"></span>οἴνων χρῄζουσιν οἱ τὴν ἡλικίαν ταύτην ἄγοντες, διὰ
<span class="lb" data-page="6.337" data-line="7" id="l6.337.7"></span>τὸ πλεονάζειν καὶ αὐτοῖς ὑδατῶδες περίττωμα. τῶν δ’
<span class="lb" data-page="6.337" data-line="8" id="l6.337.8"></span>ἐπὶ πλέον ἐν τῇ γαστρὶ μενόντων οἴνων οὐδέποτ’ οὐδεὶς
<span class="lb" data-page="6.337" data-line="9" id="l6.337.9"></span>οἰκεῖος γέροντι. τοιοῦτοι δ’ εἰσὶν οἱ ἀπὸ τῆς Βιθυνίας
<span class="lb" data-page="6.337" data-line="10" id="l6.337.10"></span>Ἀμιναῖοι, καὶ τῶν ἀπὸ τῆς Ἰταλίας ὁ Μάρσος, καὶ Σιγνῖνος,
<span class="lb" data-page="6.337" data-line="11" id="l6.337.11"></span>καὶ Τιβουρτῖνος, ἔστ’ ἂν ὦσι νέοι. ἀλλ’ οὗτοι μὲν
<span class="lb" data-page="6.337" data-line="12" id="l6.337.12"></span>πάντες λευκοὶ, μέλανες δὲ ἄλλοι, καὶ παχεῖς, ὅσοι στύφουσιν,
<span class="lb" data-page="6.337" data-line="13" id="l6.337.13"></span>ἐν τῇ γαστρὶ μένουσι χρόνῳ πολλῷ, καὶ κλύδωνας ἐργάζονται
<span class="lb" data-page="6.337" data-line="14" id="l6.337.14"></span>κατ’ αὐτὴν, ὥσπερ ὁ ἐν Κιλικίᾳ μὲν Συβάτης, ἐν Ἀσίᾳ δὲ
<span class="lb" data-page="6.337" data-line="15" id="l6.337.15"></span>Αἰγεάτης τε καὶ Περπερίνιος. ὅσοι δὲ χωρὶς τοῦ στύφειν
<span class="lb" data-page="6.337" data-line="16" id="l6.337.16"></span>μέλανές τε εἰσι καὶ παχεῖς, οἷος καὶ ὁ Σκυβελίτης καὶ ὁ
<span class="lb" data-page="6.337" data-line="17" id="l6.337.17"></span>Θηραῖος, ἧττον μὲν ἐν τῇ γαστρὶ μένουσιν, οὔρησιν δὲ οὐδ’
<span class="lb" data-page="6.337" data-line="18" id="l6.337.18"></span>αὐτοὶ κινοῦσιν, ἀλλ’ ὑπέρχονται κάτω· διὸ καὶ προπίνουσιν
<span class="pb" data-page="6.338" id="p6.338"></span>
<span class="lb" data-page="6.338" data-line="1" id="l6.338.1"></span>αὐτοὺς ἐδωδῆς σιτίων. ἀλλ’ οὐδ’ οὗτοι χρήσιμοι τοῖς
<span class="lb" data-page="6.338" data-line="2" id="l6.338.2"></span>γέρουσιν, οὔτε προπίνειν, οὔτε πολὺ μᾶλλον ἐν ἑτέρῳ καιρῷ
<span class="lb" data-page="6.338" data-line="3" id="l6.338.3"></span>προσφέρεσθαι, καθότι μηδ’ ἄλλο μηδὲν τῷ γέροντι παχύχυμον·
<span class="lb" data-page="6.338" data-line="4" id="l6.338.4"></span>ἐμφράττεται γὰρ ἐξ αὐτῶν ἧπάρ τε καὶ σπλὴν
<span class="lb" data-page="6.338" data-line="5" id="l6.338.5"></span>καὶ νεφροί· κᾀντεῦθεν οἱ μὲν ὑδεριῶσιν, οἱ δὲ λιθιῶσι
<span class="lb" data-page="6.338" data-line="6" id="l6.338.6"></span>τῶν ἐπὶ πλέον αὐτοῖς χρησαμένων γερόντων. εἴπερ οὖν
<span class="lb" data-page="6.338" data-line="7" id="l6.338.7"></span>ἐθέλοι μετὰ τὸ λουτρὸν οἴνῳ χρήσασθαι γλυκεῖ τῶν πρεσβυτέρων
<span class="lb" data-page="6.338" data-line="8" id="l6.338.8"></span>τις, ἐδηδοκότι μὲν ἕωθεν αὐτῷ, καθότι τὸν Ἀντίοχον
<span class="lb" data-page="6.338" data-line="9" id="l6.338.9"></span>ἔφην πράττειν, ἄριστος ὁ Φαυστιανὸς Φαλερῖνος, ἐκείνου
<span class="lb" data-page="6.338" data-line="10" id="l6.338.10"></span>δ’ ἀποροῦντι τῶν ὁμοίων τις. ὅμοιοι δ’ ἂν εἶεν οἱ γλυκεῖς
<span class="lb" data-page="6.338" data-line="11" id="l6.338.11"></span>τε ἅμα καὶ ὠχροὶ κατὰ χρόαν· ἐφεξῆς δὲ τούτοις ὅ
<span class="lb" data-page="6.338" data-line="12" id="l6.338.12"></span>τε Θηρῆνος καὶ ὁ Κυριῆνος. οὐ κωλύω δὲ οὐδὲ τοῖς ἐσκευασμένοις
<span class="lb" data-page="6.338" data-line="13" id="l6.338.13"></span>διὰ μέλιτος οἴνοις χρήσασθαι, καὶ μάλισθ’ ὅσοις
<span class="lb" data-page="6.338" data-line="14" id="l6.338.14"></span>τῶν γερόντων ὑποψία τίς ἐστιν ἐν νεφροῖς λίθων γενέσεως,
<span class="lb" data-page="6.338" data-line="15" id="l6.338.15"></span>ἢ καὶ ποδάγρα τις, ἢ ἀρθρῖτις ἐνοχλεῖ. τὸν δ’ οἶνον
<span class="lb" data-page="6.338" data-line="16" id="l6.338.16"></span>ἐπὶ τῆς τοιαύτης συνθέσεως ἄριστον εἶναι Σαβῖνον ἤ
<span class="lb" data-page="6.338" data-line="17" id="l6.338.17"></span>τινα τῶν ὁμοίων. ἐπεμβάλλεται δὲ αὐτῷ πετροσέλινον, καὶ
<span class="lb" data-page="6.338" data-line="18" id="l6.338.18"></span>μόνον ἀρκεῖ τοῦτο τοῖς ἀρθριτικοῖς. ἐπὶ δὲ τῶν λιθιώντων
<span class="pb" data-page="6.339" id="p6.339"></span>
<span class="lb" data-page="6.339" data-line="1" id="l6.339.1"></span>καὶ τῆς βετονίκης τι πόας μίγνυται, καὶ κέστρου τοῦ παρὰ
<span class="lb" data-page="6.339" data-line="2" id="l6.339.2"></span>τοῖς Κελτοῖς γεννωμένου· καλοῦσι δὲ τὴν βοτάνην ταύτην
<span class="lb" data-page="6.339" data-line="3" id="l6.339.3"></span>σαξίφραγον. ἔνιοι δὲ περιεργότερον σκευάζοντες τὸ φάρμακον
<span class="lb" data-page="6.339" data-line="4" id="l6.339.4"></span>ἐπεμβάλλουσι καὶ ναρδοστάχυος. εἰσὶ δὲ καὶ ἄλλα τινὰ
<span class="lb" data-page="6.339" data-line="5" id="l6.339.5"></span>οὔρησιν κινεῖν δυνάμενα. <span class="milestone ed2page" data-n="6.149" data-unit="ed2page" id="ed2page.6.149"></span>ἀλλὰ τό γ’ ἁπλοῦν πόμα
<span class="lb" data-page="6.339" data-line="6" id="l6.339.6"></span>δι’ οἴνου καὶ μέλιτος οἱ πολλοὶ συντιθέασι, πηγάνου τε καὶ
<span class="lb" data-page="6.339" data-line="7" id="l6.339.7"></span>πεπέρεως ἔχον ὀλίγον. εἰ δὲ καὶ προεδηδοκὼς εἴη, πρὶν
<span class="lb" data-page="6.339" data-line="8" id="l6.339.8"></span>λούσασθαι, καὶ ἡ γαστὴρ αὐτοῦ μηδεμιᾶς βοηθείας χρῄζοι,
<span class="lb" data-page="6.339" data-line="9" id="l6.339.9"></span>τῶν λευκῶν καὶ ὀλιγοφόρων οἴνων πίνειν καὶ μετὰ τὸ λουτρόν.
<span class="lb" data-page="6.339" data-line="10" id="l6.339.10"></span>ὅσοι δὲ παχεῖς, καὶ γλυκεῖς, καὶ μέλανες, ὡς ἐμφράττοντας
<span class="lb" data-page="6.339" data-line="11" id="l6.339.11"></span>τὰ σπλάγχνα τοὺς τοιούτους ἅπαντας φεύγειν
<span class="lb" data-page="6.339" data-line="12" id="l6.339.12"></span>προσήκει.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg036.1st1K-grc1:5.7">
<span class="pb page1" data-page="6.342" id="p6.342"></span>
<span class="milestone ed1page page1" data-n="4.271" data-unit="ed1page" id="ed1page.4.271"></span>
<span class="milestone ed2page page1" data-n="6.149" data-unit="ed2page" id="ed2page.6.149"></span>
            <p>
<span class="lb" data-page="6.342" data-line="1" id="l6.342.1"></span><span class="milestone ed2page" data-n="6.150" data-unit="ed2page" id="ed2page.6.150"></span>Πρόδηλον δ’, ὅτι καὶ τῶν ἄρτων
<span class="lb" data-page="6.342" data-line="2" id="l6.342.2"></span>τοὺς μήτ’ ἐνδεῶς ἔχοντας ἁλῶν, ἢ ζύμης, ἢ φυράσεως, ἢ
<span class="lb" data-page="6.342" data-line="3" id="l6.342.3"></span>ὀπτήσεως ἐσθίειν χρὴ, μήτε τὴν ἐπαινουμένην ὑπὸ πάντων
<span class="lb" data-page="6.342" data-line="4" id="l6.342.4"></span>σεμίδαλιν, ἢ τὰ δι’ αὐτῆς πέμματα, καὶ γὰρ δύσπεπτα
<span class="lb" data-page="6.342" data-line="5" id="l6.342.5"></span>πάντα, καὶ κακόχυμα, καὶ σπλάγχνων ἐμφρακτικά. καὶ εἴ
<span class="lb" data-page="6.342" data-line="6" id="l6.342.6"></span>γε μὴ τοῖς διὰ βουτύρου καὶ σεμιδάλεως σκευαζομένοις
<span class="lb" data-page="6.342" data-line="7" id="l6.342.7"></span>πλακοῦσιν ἐμίγνυτο μέλιτος δαψιλὲς, οὐδὲν ἂν ἦν ἔδεσμα
<span class="lb" data-page="6.342" data-line="8" id="l6.342.8"></span>πολεμιώτερον ἀνθρώποις πᾶσιν, οὐ μόνοις τοῖς πρεσβύταις.
<span class="lb" data-page="6.342" data-line="9" id="l6.342.9"></span>ἀλλὰ τί δεῖ τοῖς βλαβεροῖς τὸ χρήσιμον μιγνύειν, ἐνὸν αὐτῷ
<span class="lb" data-page="6.342" data-line="10" id="l6.342.10"></span>μόνῳ χρῆσθαι τῷ μέλιτι, τοῦτο μὲν ἀφεψοῦντα, τοῦτο δὲ
<span class="lb" data-page="6.342" data-line="11" id="l6.342.11"></span>σὺν ἄρτῳ λαμβάνοντα, πρὶν ἑψηθῆναι; προνοητέον δὲ τῆς
<span class="lb" data-page="6.342" data-line="12" id="l6.342.12"></span>κατὰ τὸν ἄρτον ἀρετῆς μᾶλλον ἢ τῆς κατὰ τὸ μέλι. βέλτιον
<span class="lb" data-page="6.342" data-line="13" id="l6.342.13"></span>μὲν γὰρ ἂν τὸ μέλι τοιοῦτον εἴη τὴν ἰδέαν καὶ τὴν
<span class="lb" data-page="6.342" data-line="14" id="l6.342.14"></span>δύναμιν, οἷον τὸ Ἀττικόν· εἰ δὲ μὴ τοιοῦτον ἔχοιμεν,
<span class="lb" data-page="6.342" data-line="15" id="l6.342.15"></span>ὀλλὰ παντὶ μέλιτι χρηστέον ἐστὶ πλὴν τῶν δυσωδῶν, ἢ
<span class="lb" data-page="6.342" data-line="16" id="l6.342.16"></span>ἐν ὅσοις αἰσθητῶς κηροῦ ποιότης ἐμφαίνεται, καὶ πολὺ δὴ
<span class="lb" data-page="6.342" data-line="17" id="l6.342.17"></span>μᾶλλον, εἴ τινος ἑτέρας ἀλλοκότου. τῶν δ’ ἄρτων ὁ μὲν
<span class="lb" data-page="6.342" data-line="18" id="l6.342.18"></span>τοιοῦτος, οἷον ἀρτίως εἶπον, οὐ μόνον οὐδὲν ἀγαθὸν ἐργάζεται
<span class="pb" data-page="6.343" id="p6.343"></span>
<span class="lb" data-page="6.343" data-line="1" id="l6.343.1"></span>κατὰ τὸ σῶμα τοῦ γέροντος, ἀλλὰ καὶ βλαβερώτατός
<span class="lb" data-page="6.343" data-line="2" id="l6.343.2"></span>ἐστι, καὶ μάλισθ’ ὅταν ᾖ καθαρώτερος. ὁρῶ δὲ τοῖς ἀθληταῖς
<span class="lb" data-page="6.343" data-line="3" id="l6.343.3"></span>αὐτὸν ἐπίτηδες σκευαζόμενον. ἀλλ’ ἐκείνοις μὲν εἰς
<span class="lb" data-page="6.343" data-line="4" id="l6.343.4"></span>ὅπερ ἐπιτηδεύουσιν ἁρμόττει, γέροντι δὲ, εἰ μὴ πολὺ μὲν
<span class="lb" data-page="6.343" data-line="5" id="l6.343.5"></span>ἁλῶν ἔχοι, πολὺ δὲ ζύμης, ὠπτημένος δ’ ἀκριβῶς εἴη, παχὺν
<span class="lb" data-page="6.343" data-line="6" id="l6.343.6"></span>ἐργάζεται καὶ γλίσχρον χυμὸν, ὃς οὐδ’ ἄλλῳ μὲν ἀγαθός ἐστιν,
<span class="lb" data-page="6.343" data-line="7" id="l6.343.7"></span>ἐπὶ πλέον αὐξανόμενος. ἀτὰρ οὖν οὗτος καθ’ ἧπάρ τε καὶ
<span class="lb" data-page="6.343" data-line="8" id="l6.343.8"></span>σπλῆνα καὶ νεφροὺς ἐμφράξεις ἐργάζεται, καὶ μάλισθ’ ὅτε
<span class="lb" data-page="6.343" data-line="9" id="l6.343.9"></span>φύσει στενότερα τῶν ἐπὶ τούτοις τοῖς σπλάγχνοις ἀγγείων
<span class="lb" data-page="6.343" data-line="10" id="l6.343.10"></span>ἐστὶ τὰ πέρατα. καθάπερ γὰρ ἐπὶ τῶν ἐκτὸς τούτων φλεβῶν,
<span class="lb" data-page="6.343" data-line="11" id="l6.343.11"></span>ἃς ἐναργῶς ὁρῶμεν, οὐ σμικρὰ διαφορὰ φαίνεται κατὰ
<span class="lb" data-page="6.343" data-line="12" id="l6.343.12"></span>τὸ εὖρος ἄλλου τε πρὸς ἄλλον ἄνθρωπον καὶ καθ’ ἕκαστον
<span class="lb" data-page="6.343" data-line="13" id="l6.343.13"></span>ἐν τοῖς μορίοις, οὕτως εἰκὸς ἔχειν κᾀπὶ τῶν ἔνδον.
<span class="lb" data-page="6.343" data-line="14" id="l6.343.14"></span>ἀλλ’ οὐχ οἷόν τε γνῶναι τὴν διαφορὰν πρὸ τῆς πείρας·
<span class="lb" data-page="6.343" data-line="15" id="l6.343.15"></span>λέγω δὲ πεῖραν, ἣν ἐφ’ ἑκάστῳ τῶν προσφερομένων ἔνεστι
<span class="lb" data-page="6.343" data-line="16" id="l6.343.16"></span>ποιεῖσθαι. γέροντα γοῦν τινα γεωργικὸν ἔγνωμεν, ἔτη πλείω
<span class="lb" data-page="6.343" data-line="17" id="l6.343.17"></span>τῶν ἑκατὸν βιώσαντα κατ’ ἀγρὸν, ᾧ τὸ πλεῖον τῆς τροφῆς αἴγειον
<span class="lb" data-page="6.343" data-line="18" id="l6.343.18"></span>ἦν γάλα, ποτὲ μὲν αὐτίκα λαμβανόμενον, ἄρτου θρυμμάτων
<span class="pb" data-page="6.344" id="p6.344"></span>
<span class="lb" data-page="6.344" data-line="1" id="l6.344.1"></span>ἐν αὐτῷ διαβρεχομένων, ἔστιν ὅτε δὲ καὶ μέλιτος
<span class="lb" data-page="6.344" data-line="2" id="l6.344.2"></span>ἐμίγνυε, καί ποτε ἥψει, ἐμβάλλων ἀκρέμονας θύμων ἅμα
<span class="lb" data-page="6.344" data-line="3" id="l6.344.3"></span>τοῖς ἄρτοις. ἀλλὰ τοῦτόν γέ τις μιμησάμενος, (ᾤετο γὰρ
<span class="lb" data-page="6.344" data-line="4" id="l6.344.4"></span>αἴτιον αὐτῷ τὸ γάλα τῆς πολυχρονίου ζωῆς γεγονέναι,) διὰ
<span class="lb" data-page="6.344" data-line="5" id="l6.344.5"></span>παντὸς ἐβλάβη καὶ κατὰ πάντα τρόπον προσφορᾶς. ἐβαρύνετο
<span class="lb" data-page="6.344" data-line="6" id="l6.344.6"></span>γὰρ αὐτῷ τὸ στόμα τῆς γαστρὸς, καὶ μετὰ ταῦτα
<span class="lb" data-page="6.344" data-line="7" id="l6.344.7"></span>τὸ δεξιὸν ὑποχόνδριον ἐτείνετο. καί τις ἕτερος, ὁμοίως ἐπιχειρήσας
<span class="lb" data-page="6.344" data-line="8" id="l6.344.8"></span>χρήσασθαι τῷ γάλακτι, τῶν μὲν ἄλλων οὐδὲν
<span class="lb" data-page="6.344" data-line="9" id="l6.344.9"></span>ἐμέμφετο, (καὶ γὰρ ἔπεττε καλῶς αὐτὸ, καὶ οὔτε ὀξυρεγμία
<span class="lb" data-page="6.344" data-line="10" id="l6.344.10"></span>τις, ἢ ἐρυγὴ κνισσώδης, ἢ πνευμάτωσις; ἢ βάρος ἐπεγίνετο
<span class="lb" data-page="6.344" data-line="11" id="l6.344.11"></span>καθ’ ὑποχόνδριον,) τῇ δ’ ἑβδόμῃ ἡμέρᾳ μετὰ τὴν ἀρχὴν
<span class="lb" data-page="6.344" data-line="12" id="l6.344.12"></span>ἐναργῶς ἔφη τοῦ ἥπατος αἰσθάνεσθαι βαρυνομένου, δοκεῖν
<span class="lb" data-page="6.344" data-line="13" id="l6.344.13"></span>γὰρ ἑαυτῷ κατὰ τὸ δεξιὸν ὑποχόνδριον ἐγκεῖσθαί τι, καθάπερ
<span class="lb" data-page="6.344" data-line="14" id="l6.344.14"></span>λίθον, ὡς κατασπᾶσθαί τε τὰ ἐπικείμενα καὶ μέχρι
<span class="lb" data-page="6.344" data-line="15" id="l6.344.15"></span>κλειδὸς ἀνήκειν τὴν τάσιν. εὔδηλον οὖν, ὅτι τούτῳ μὲν ἐνεφράττετο
<span class="lb" data-page="6.344" data-line="16" id="l6.344.16"></span>τὸ ἧπαρ, ἐπνευματοῦτο δὲ θατέρῳ. καὶ μὲν δὴ
<span class="lb" data-page="6.344" data-line="17" id="l6.344.17"></span>καὶ ἐπὶ γάλακτος χρήσει πολυχρονίῳ λίθον γεννήσαντα κατὰ
<span class="lb" data-page="6.344" data-line="18" id="l6.344.18"></span>τοὺς νεφροὺς οἶδα, καί τινα ἕτερον ἀπολέσαντα καὶ
<span class="pb" data-page="6.345" id="p6.345"></span>
<span class="lb" data-page="6.345" data-line="1" id="l6.345.1"></span>βλαβέντα ἅπαντας ὀδόντας. τοῦτο μὲν οὖν καὶ ἄλλοις ἐγένετο
<span class="lb" data-page="6.345" data-line="2" id="l6.345.2"></span>πολλοῖς τῶν ἐπὶ γάλακτι μακρῶς διαιτηθέντων. ἀλύπως
<span class="lb" data-page="6.345" data-line="3" id="l6.345.3"></span>δ’ ἕτεροι διαπαντὸς ἐχρήσαντο τῷ γάλακτι, καὶ μετ’
<span class="lb" data-page="6.345" data-line="4" id="l6.345.4"></span>ὠφελείας μεγίστης, παραπλησίως τῷ κατ’ ἀγρὸν βιώσαντι
<span class="lb" data-page="6.345" data-line="5" id="l6.345.5"></span>πλείω τῶν ἑκατὸν ἐτῶν, ὡς ἔφην. <span class="milestone ed2page" data-n="6.151" data-unit="ed2page" id="ed2page.6.151"></span>ὅταν γὰρ
<span class="lb" data-page="6.345" data-line="6" id="l6.345.6"></span>ἥ τε ποιότης αὐτοῦ τῇ τοῦ χρωμένου φύσει μηδὲν ὑπεναντίον
<span class="lb" data-page="6.345" data-line="7" id="l6.345.7"></span>ἔχῃ, τῶν τε σπλάγχνων εὐπετεῖς αἱ διέξοδοι διὰ τὴν
<span class="lb" data-page="6.345" data-line="8" id="l6.345.8"></span>τῶν ἀγγείων εὐρύτητα ὦσι, τῶν μὲν ὠφελίμων ἀπολαύουσιν
<span class="lb" data-page="6.345" data-line="9" id="l6.345.9"></span>οὗτοι, μοχθηροῦ δ’ οὐδενὸς πειρῶνται. τὰ δ’ ἐκ τοῦ γάλακτος
<span class="lb" data-page="6.345" data-line="10" id="l6.345.10"></span>ἀγαθὰ λέλεκται καὶ τοῖς ἔμπροσθεν ἰατροῖς· ὑπαγωγὴ
<span class="lb" data-page="6.345" data-line="11" id="l6.345.11"></span>μετρία γαστρὸς, εὐχυμία τε καὶ θρέψις, οὐ βραχέα
<span class="lb" data-page="6.345" data-line="12" id="l6.345.12"></span>συντελούσης εἰς ταῦτα καὶ τῆς νομῆς τῶν ζώων, ὧν μέλλεις
<span class="lb" data-page="6.345" data-line="13" id="l6.345.13"></span>χρήσασθαι τῷ γάλακτι. καίτοι γ’ ἀμελοῦσιν ἔνιοι παντάπασιν
<span class="lb" data-page="6.345" data-line="14" id="l6.345.14"></span>τῆς νομῆς, ὡς ἤτοι μηδὲν, ἢ βραχύτατον εἰς ἀρετὴν
<span class="lb" data-page="6.345" data-line="15" id="l6.345.15"></span>γάλακτος συντελούσης. ἀλλ’ ἐναργῶς γε θεώμεθα τὰ νεμηθέντα
<span class="lb" data-page="6.345" data-line="16" id="l6.345.16"></span>τῶν ζώων, ὧν μέλλομεν χρήσασθαι τῷ γάλακτι, ἢ
<span class="lb" data-page="6.345" data-line="17" id="l6.345.17"></span>σκαμμωνίαν, ἢ τῶν τιθυμάλλων τινὸς, καθαρτικὸν ἴσχοντα
<span class="lb" data-page="6.345" data-line="18" id="l6.345.18"></span>τὸ γάλα. δῆλον οὖν, ὡς καὶ δριμὺ, καὶ ὀξὺ, καὶ
<span class="pb" data-page="6.346" id="p6.346"></span>
<span class="lb" data-page="6.346" data-line="1" id="l6.346.1"></span>αὐστηρὸν ἐπὶ ταῖς μοχθηραῖς ἔσται νομαῖς, ἐξομοιούμενον
<span class="lb" data-page="6.346" data-line="2" id="l6.346.2"></span>ἀεὶ τῇ φύσει τῆς πόας. καὶ διὰ τοῦτο καὶ τοῖς πρὸ ἡμῶν
<span class="lb" data-page="6.346" data-line="3" id="l6.346.3"></span>ἰατροῖς ἐκ τῆς πείρας διδαχθεῖσιν εἴρηνταί τινες ἀγάλακτοι
<span class="lb" data-page="6.346" data-line="4" id="l6.346.4"></span>νομαὶ, προσαγορεύουσι γὰρ οὕτως αὐτὰς, ὑπὲρ ὧν καὶ ἡμεῖς
<span class="lb" data-page="6.346" data-line="5" id="l6.346.5"></span>ἑτέρωθι διερχόμεθα. νῦν δ’ ἀρκεῖ τό γε τοσοῦτον ἐπίστασθαι
<span class="lb" data-page="6.346" data-line="6" id="l6.346.6"></span>περὶ αὐτῶν, ὡς οὔτε δριμείας, οὔτ’ ὀξείας, οὔτ’ αὐστηρὰς
<span class="lb" data-page="6.346" data-line="7" id="l6.346.7"></span>πάνυ χρὴ τὰς τροφὰς εἶναι τῶν ζώων, ὧν τῷ γάλακτι
<span class="lb" data-page="6.346" data-line="8" id="l6.346.8"></span>μέλλομεν ὡς εὐχυμοτάτῳ χρῆσθαι. καὶ μὴν καὶ ὅτι
<span class="lb" data-page="6.346" data-line="9" id="l6.346.9"></span>κατὰ τὴν ἡλικίαν ἀκμάζον εἶναι χρὴ καὶ κατὰ τὴν ἕξιν τοῦ
<span class="lb" data-page="6.346" data-line="10" id="l6.346.10"></span>σώματος ἄμεμπτον τὸ ζῶον, εὔδηλον δήπου, κᾂν ἐγὼ μὴ
<span class="lb" data-page="6.346" data-line="11" id="l6.346.11"></span>λέγω. κάλλιόν γε, τὸ μὲν αἶγα, τὸ δ’ ὄνον εἶναι, χρῆσθαι
<span class="lb" data-page="6.346" data-line="12" id="l6.346.12"></span>δὲ τῷ γάλακτι παρὰ μέρος ἑκατέρου· λεπτότερον μὲν γάρ
<span class="lb" data-page="6.346" data-line="13" id="l6.346.13"></span>ἐστι καὶ ὀῤῥωδέστερον τὸ τῆς ὄνου, σύμμετρον δὲ τῷ πάχει
<span class="lb" data-page="6.346" data-line="14" id="l6.346.14"></span>τὸ τῆς αἰγός. ὥστε τοῦτο μὲν ἀνατρέφει μᾶλλον, εἰ
<span class="lb" data-page="6.346" data-line="15" id="l6.346.15"></span>τούτου χρεία, τὸ δ’ ὄνειον ἀσφαλέστερον πάντη. καὶ γὰρ
<span class="lb" data-page="6.346" data-line="16" id="l6.346.16"></span>εἰ μόνον ποτὲ λαμβάνοιτο χωρὶς ἄρτου, καὶ ὑπέρχεται θᾶττον,
<span class="lb" data-page="6.346" data-line="17" id="l6.346.17"></span>καὶ ἥκιστά ἐστι φυσῶδες, οὐ τυροῦταί τε κατὰ τὴν
<span class="lb" data-page="6.346" data-line="18" id="l6.346.18"></span>γαστέρα, καὶ μάλισθ’ ὅταν ἁλῶν καὶ μέλιτος προσλάβῃ.
<span class="pb" data-page="6.347" id="p6.347"></span>
<span class="lb" data-page="6.347" data-line="1" id="l6.347.1"></span>χρὴ δὲ καὶ τούτου καὶ τῆς ἄλλης ἁπάσης ὕλης τῶν βοηθημάτων
<span class="lb" data-page="6.347" data-line="2" id="l6.347.2"></span>τὰς δυνάμεις ἰδίᾳ προμεμαθηκέναι τὸν μέλλοντα
<span class="lb" data-page="6.347" data-line="3" id="l6.347.3"></span>χρήσασθαι καλῶς, ἵνα μὴ πολλάκις ἀναγκαζώμεθα περὶ αὐτῶν
<span class="lb" data-page="6.347" data-line="4" id="l6.347.4"></span>λέγειν τὰ αὐτά. καὶ νῦν γέ μοι δοκῶ μακρότερον, ἢ
<span class="lb" data-page="6.347" data-line="5" id="l6.347.5"></span>ὡς τοῖς ἐνεστῶσι προσήκει, διεληλυθέναι περί τε γάλακτος
<span class="lb" data-page="6.347" data-line="6" id="l6.347.6"></span>καὶ οἴνων. ἄμεινον γὰρ ἦν εἰπόντα τὴν ἐξ αὐτῶν ὠφέλειαν
<span class="lb" data-page="6.347" data-line="7" id="l6.347.7"></span>τοῖς γέρουσι γινομένην ἐπὶ τὴν τῆς ὕλης ἐκλογὴν ἀποπέμψαι
<span class="lb" data-page="6.347" data-line="8" id="l6.347.8"></span>τὸν ἤδη μεμαθηκότα τάς τε κοινὰς δυνάμεις καθ’
<span class="lb" data-page="6.347" data-line="9" id="l6.347.9"></span>ἑκάτερον αὐτῶν καὶ τὰς ἐν μέρει διαφορὰς, ἐπὶ μὲν τῶν
<span class="lb" data-page="6.347" data-line="10" id="l6.347.10"></span>οἴνων εἰπόντα τὰς διαφορὰς, τοὺς θερμοτέρους τε καὶ οὐρητικωτέρους
<span class="lb" data-page="6.347" data-line="11" id="l6.347.11"></span>ἀμείνους εἶναι τοῖς γέρουσι, ἐπὶ δὲ τοῦ γάλακτος,
<span class="lb" data-page="6.347" data-line="12" id="l6.347.12"></span>ὡς οὐδὲ πᾶσι δοτέον, ἀλλὰ μόνοις, ὅσοι γε πέττουσιν αὐτὸ
<span class="lb" data-page="6.347" data-line="13" id="l6.347.13"></span>καλῶς, καὶ συμπτώματος οὐδενὸς αἰσθάνονται κατὰ τὸ
<span class="lb" data-page="6.347" data-line="14" id="l6.347.14"></span>δεξιὸν ὑποχόνδριον. ἐπεὶ δ’ ἔστιν ὅτε διὰ τὴν πολλῶν ὀλιγωρίαν,
<span class="lb" data-page="6.347" data-line="15" id="l6.347.15"></span>οὐχ ὑπομενόντων ἀναγινώσκειν τὰ βιβλία, δι’ ὧν
<span class="lb" data-page="6.347" data-line="16" id="l6.347.16"></span>ἐπὶ πλέον ὑπὲρ τῆς τῶν βοηθημάτων ὕλης λέλεκται, μηκύνειν
<span class="lb" data-page="6.347" data-line="17" id="l6.347.17"></span>ἀναγκαζόμεθα πολλάκις, εἰκότως τις ἂν ἡμῶν καὶ νῦν
<span class="lb" data-page="6.347" data-line="18" id="l6.347.18"></span>συγγνοίη τῷ τρόπῳ τῆς διδασκαλίας, οὐ κατὰ τὴν ἀκριβῆ
<span class="pb" data-page="6.348" id="p6.348"></span>
<span class="lb" data-page="6.348" data-line="1" id="l6.348.1"></span>βραχυλογίαν ἐπὶ ταῖς καθόλου μεθόδοις προερχομένης.
<span class="lb" data-page="6.348" data-line="2" id="l6.348.2"></span><span class="milestone ed1page" data-n="4.272" data-unit="ed1page" id="ed1page.4.272"></span>ἰστέον γε μὴν, ὡς ἀδύνατόν ἐστιν ἀμέμπτως χρήσασθαι
<span class="lb" data-page="6.348" data-line="3" id="l6.348.3"></span>ταῖς γραφομέναις ὕλαις ἐκ μόνων τῶν τοιούτων λόγων,
<span class="lb" data-page="6.348" data-line="4" id="l6.348.4"></span>οἵους καὶ νῦν εἷπον ὑπὲρ οἴνου τε καὶ γάλακτος.
<span class="lb" data-page="6.348" data-line="5" id="l6.348.5"></span>ἀλλὰ χρὴ τὸν ἄριστα μεταχειριούμενον αὐτὰς ἰδίᾳ πρότερον
<span class="lb" data-page="6.348" data-line="6" id="l6.348.6"></span>ὑπὲρ ἑκάστης μεμαθηκέναι τὸν οἰκεῖον λόγον, ἐν ᾧ τήν τε
<span class="lb" data-page="6.348" data-line="7" id="l6.348.7"></span>κοινὴν τῆς ὕλης δύναμιν ἐπισκεπτόμεθα καὶ τὰς κατὰ
<span class="lb" data-page="6.348" data-line="8" id="l6.348.8"></span>μέρος ἐν αὐτῇ διαφορὰς ἄχρι τῶν ἐσχάτων εἰδῶν. οὐδὲ
<span class="lb" data-page="6.348" data-line="9" id="l6.348.9"></span>περὶ τῶν ἄλλων ἁπάντων, ὅσα χρὴ γινώσκεσθαι τῷ μέλλοντι
<span class="lb" data-page="6.348" data-line="10" id="l6.348.10"></span>προνοήσασθαι γέροντος, ἄμεινον ἐν τῇδε τῇ πραγματείᾳ
<span class="lb" data-page="6.348" data-line="11" id="l6.348.11"></span>διέρχεσθαι μακρῶς, ἀλλ’ ἀρκεῖ, περὶ μὲν ἐνίων, ὅσα
<span class="lb" data-page="6.348" data-line="12" id="l6.348.12"></span>μάλιστά ἐστι χρήσιμα τοῖς πρεσβύταις, οὕτως εἰπεῖν,
<span class="lb" data-page="6.348" data-line="13" id="l6.348.13"></span><span class="milestone ed2page" data-n="6.152" data-unit="ed2page" id="ed2page.6.152"></span>ὡς νῦν εἴρηται περὶ γάλακτος καὶ οἴνου, περὶ δὲ
<span class="lb" data-page="6.348" data-line="14" id="l6.348.14"></span>ἐνίων ἔτι βραχύτερον ἢ κατὰ ταῦτα διελθεῖν, ὥσπερ γε
<span class="lb" data-page="6.348" data-line="15" id="l6.348.15"></span>καὶ περὶ ἄλλων ὅλως μηδὲν εἰπεῖν· καίτοι τῷ γε μηκύνειν
<span class="lb" data-page="6.348" data-line="16" id="l6.348.16"></span>βουλομένῳ δυνατόν ἐστι ἁπάντων μνημονεῦσαι, ὅσα πλεονάζει
<span class="lb" data-page="6.348" data-line="17" id="l6.348.17"></span>τοῖς γέρουσιν, ᾧδέ πως λέγοντι.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg036.1st1K-grc1:5.9">
<span class="pb page1" data-page="6.353" id="p6.353"></span>
<span class="milestone ed1page page1" data-n="4.272" data-unit="ed1page" id="ed1page.4.272"></span>
<span class="milestone ed2page page1" data-n="6.153" data-unit="ed2page" id="ed2page.6.153"></span>
            <p>
<span class="lb" data-page="6.353" data-line="6" id="l6.353.6"></span>Ὅτι δὲ τά τε φλεγματώδη καὶ ὀῤῥώδη περιττώματα
<span class="lb" data-page="6.353" data-line="7" id="l6.353.7"></span>κατὰ τὸ τῶν πρεσβυτέρων ἀθροίζεται σῶμα,
<span class="lb" data-page="6.353" data-line="8" id="l6.353.8"></span>τήν τε οὔρησιν ἐφ’ ἡμέρᾳ προτρέπειν χρὴ, μὴ διὰ τῶν φαρμακωδῶν,
<span class="lb" data-page="6.353" data-line="9" id="l6.353.9"></span>ἀλλὰ σελίνῳ, καὶ μέλιτι, καὶ οἴνοις οὐρητικοῖς,
<span class="lb" data-page="6.353" data-line="10" id="l6.353.10"></span>ὑπάγειν τε τὴν γαστέρα, δι’ ἐλαίου μάλιστα, καταῤῥοφοῦντας
<span class="lb" data-page="6.353" data-line="11" id="l6.353.11"></span>αὐτὸ πρὸ τῶν σιτίων. εὔδηλον δὲ, ὅτι καὶ τὰ λαχανώδη
<span class="lb" data-page="6.353" data-line="12" id="l6.353.12"></span>πάντα πρὸ τῶν ἄλλων σιτίων ἐσθίειν χρὴ δι’ ἐλαίου
<span class="lb" data-page="6.353" data-line="13" id="l6.353.13"></span>τε καὶ γάρου. τὸ μὲν οὖν ἐφ’ ἡμέρᾳ διά τε τούτων ἱκανῶς
<span class="lb" data-page="6.353" data-line="14" id="l6.353.14"></span>ἐνίοις ἡ γαστὴρ λαπάττεται, καὶ σύκων, ὁπότ’ εἴη, καὶ
<span class="lb" data-page="6.353" data-line="15" id="l6.353.15"></span>κοκκυμήλων, ὅσα τ’ ἄλλα κατὰ θέρος καὶ φθινόπωρον ἀκμάζει,
<span class="lb" data-page="6.353" data-line="16" id="l6.353.16"></span>χειμῶνος δὲ διά τε τῶν ἰσχάδων καὶ τῶν Δαμασκηνῶν
<span class="lb" data-page="6.353" data-line="17" id="l6.353.17"></span>κοκκυμήλων, ἤτοι γ’ ἑψημένων, ἢ ἁπλῶς διαβεβρεγμένων ἐν
<span class="lb" data-page="6.353" data-line="18" id="l6.353.18"></span>μελικράτῳ, τὸ πλέον ἔχοντι μέλιτος. ἔσται δὲ τοῦτο κάλλιον,
<span class="lb" data-page="6.353" data-line="19" id="l6.353.19"></span>ἐὰν Ἀττικὸν ᾖ τὸ μέλι. πολύ γε τῶν Δαμασκηνῶν
<span class="pb" data-page="6.354" id="p6.354"></span>
<span class="lb" data-page="6.354" data-line="1" id="l6.354.1"></span>ὑπακτικώτερα τὰ ἀπὸ τῆς Ἱσπανίας ἐστί. καὶ τῶν ἐλαιῶν δὲ
<span class="lb" data-page="6.354" data-line="2" id="l6.354.2"></span>τῶν ἐκ τῆς ἅλμης ἐγχωρεῖ ποτε προλαμβάνειν. οὐ μὴν ἀλόην
<span class="lb" data-page="6.354" data-line="3" id="l6.354.3"></span>γε συμβουλεύω προσφέρεσθαι, καθάπερ ὁρῶ πολλοὺς τῶν γερόντων,
<span class="lb" data-page="6.354" data-line="4" id="l6.354.4"></span>ὅσοις ἡ γαστὴρ ξηρά. τινὲς μὲν ἀναπλάττοντες εἰς
<span class="lb" data-page="6.354" data-line="5" id="l6.354.5"></span>καταπότια καὶ χυμῷ κράμβης· ἔνιοι δὲ καὶ μόνης αὐτῆς λείας
<span class="lb" data-page="6.354" data-line="6" id="l6.354.6"></span>ἐπιπάττοντες ὑγρῷ τινι, καὶ γὰρ καὶ τοῦτο τισὶ μὲν ὕδωρ ἐστὶ,
<span class="lb" data-page="6.354" data-line="7" id="l6.354.7"></span>τισὶ δὲ μελίκρατον· ὅσοι δ’ ἐξ αὐτῶν πλούσιοι, τὴν μετὰ
<span class="lb" data-page="6.354" data-line="8" id="l6.354.8"></span>τοῦ κινναμώμου σκευαζομένην ἀλόην λαμβάνουσιν. ὀνομάζουσι
<span class="lb" data-page="6.354" data-line="9" id="l6.354.9"></span>δὲ τὸ φάρμακον ἔνιοι μὲν ἱερὰν τὴν δι’ ἀλόης, ἔνιοι
<span class="lb" data-page="6.354" data-line="10" id="l6.354.10"></span>δὲ πικράν. ἔχουσι δέ τινες ξηρὸν, ὡς ἐπιτάττειν τῷ ποτῷ·
<span class="lb" data-page="6.354" data-line="11" id="l6.354.11"></span>τινὲς δὲ μετὰ μέλιτος <span class="milestone ed1page" data-n="4.273" data-unit="ed1page" id="ed1page.4.273"></span>ἀνέφθου μετρίως ἀνειλημμένου.
<span class="lb" data-page="6.354" data-line="12" id="l6.354.12"></span><span class="milestone ed2page" data-n="6.154" data-unit="ed2page" id="ed2page.6.154"></span>ἀλλ’ οὐδενὸς τούτων ἐστὶ χρεία τοῖς γέρουσιν, ὅτι μὴ
<span class="lb" data-page="6.354" data-line="13" id="l6.354.13"></span>μεγάλης ἀνάγκης καταλαβούσης. ὑπακουούσης μὲν γὰρ τοῖς
<span class="lb" data-page="6.354" data-line="14" id="l6.354.14"></span>εἰρημένοις τῆς γαστρὸς, εἰ καὶ μὴ καθ’ ἑκάστην ἡμέραν, ἀλλὰ
<span class="lb" data-page="6.354" data-line="15" id="l6.354.15"></span>παρὰ μίαν, οὐδὲν ὅλως χρὴ φαρμακῶδες προσφέρειν· εἰ δὲ
<span class="lb" data-page="6.354" data-line="16" id="l6.354.16"></span>μὴ διὰ τρίτης ὑπέλθοι, δυοῖν ἡμερῶν ἐπισχεθεῖσα, τηνικαῦτα
<span class="lb" data-page="6.354" data-line="17" id="l6.354.17"></span>καὶ λινόζωστις αὐτάρκης ἐστὶ, καὶ ἡ καλουμένη θαλασσοκράμβη,
<span class="lb" data-page="6.354" data-line="18" id="l6.354.18"></span>καὶ κνίκος ἐπὶ πτισάνῃ διδόμενος, ὅσα τ’ ἄλλα μετρίως
<span class="lb" data-page="6.354" data-line="19" id="l6.354.19"></span>φαρμακώδη, καθάπερ οὖν καὶ ἡ τερμινθίνη ῥητίνη. λαμβάνουσι
<span class="pb" data-page="6.355" id="p6.355"></span>
<span class="lb" data-page="6.355" data-line="1" id="l6.355.1"></span>δὲ αὐτῆς ἐνίοτε μὲν καρύου Ποντικοῦ μέγεθος, ἐνίοτε
<span class="lb" data-page="6.355" data-line="2" id="l6.355.2"></span>δὲ καὶ δυοῖν, ἢ τριῶν, οὐ μόνον γὰρ ἀλύπως λαπάττειν
<span class="lb" data-page="6.355" data-line="3" id="l6.355.3"></span>πέφυκεν, ἀλλὰ καὶ τὰ σπλάγχνα πάντα διαῤῥύπτειν, ἧπαρ
<span class="lb" data-page="6.355" data-line="4" id="l6.355.4"></span>καὶ σπλῆνα καὶ νεφροὺς καὶ πνεύμονα. ποικίλως δὲ χρῆσθαι
<span class="lb" data-page="6.355" data-line="5" id="l6.355.5"></span>δεῖ τοῖς εἰρημένοις, οὐχ ἕν ἐπιλεξαμένους ἐκεῖνο μόνον
<span class="lb" data-page="6.355" data-line="6" id="l6.355.6"></span>προσφέρεσθαι· συνήθης γὰρ ἐν τῷ χρόνῳ τοῦ λαμβάνοντος
<span class="lb" data-page="6.355" data-line="7" id="l6.355.7"></span>ἡ φύσις αὐτῶν γινομένη καταφρονεῖ τῆς τοῦ φαρμάκου δυνάμεως.
<span class="lb" data-page="6.355" data-line="8" id="l6.355.8"></span>ὑπαλλάττειν οὖν χρὴ τοῖς εἰρημένοις, καὶ πρὸς
<span class="lb" data-page="6.355" data-line="9" id="l6.355.9"></span>αὐτοῖς τὸ διὰ τῶν ἰσχάδων σκευαζόμενον· ἔστωσαν δὲ λιπαραὶ,
<span class="lb" data-page="6.355" data-line="10" id="l6.355.10"></span>καὶ ἀφαιρείσθω τὸ περικείμενον αὐταῖς ἔξω δέρμα·
<span class="lb" data-page="6.355" data-line="11" id="l6.355.11"></span>κατὰ τὸν αὐτὸν δὲ τρόπον καὶ τοὺς κνίκους, εἶτ’ ἄμφω
<span class="lb" data-page="6.355" data-line="12" id="l6.355.12"></span>μιγνύμενα κοπτέσθω. τῷ σταθμῷ δ’ ἔστω παραπλησία τοῦ
<span class="lb" data-page="6.355" data-line="13" id="l6.355.13"></span>κνίκου ἡ ἰσχάς. ἔξεστι δὲ κᾀνταῦθα πειρωμένους τοῦ φαρμάκου,
<span class="lb" data-page="6.355" data-line="14" id="l6.355.14"></span>ὡς ἔχει πρὸς τὴν τοῦ λαμβάνοντος φύσιν, ἐνίοτε
<span class="lb" data-page="6.355" data-line="15" id="l6.355.15"></span>μὲν ἔλαττον, ἐνίοτε δὲ πλέον μιγνύναι τοῦ κνίκου. λαμβάνειν
<span class="lb" data-page="6.355" data-line="16" id="l6.355.16"></span>δὲ τὸ μέγεθος ἰσχάδων δυοῖν ἢ τριῶν. ἐξ αὐτῆς δὲ, ὡς
<span class="lb" data-page="6.355" data-line="17" id="l6.355.17"></span>εἶπον, τῆς πείρας ἑαυτῷ τις εὑρήσει τὸ μέτρον ἐπὶ τῶν
<span class="lb" data-page="6.355" data-line="18" id="l6.355.18"></span>τοιούτων ἁπάντων· ἐνίοις μὲν γὰρ μᾶλλον, ἐνίοις δ’ ἧττον
<span class="pb" data-page="6.356" id="p6.356"></span>
<span class="lb" data-page="6.356" data-line="1" id="l6.356.1"></span>ὑπακούσει τοῖς φαρμάκοις ἡ γαστήρ. ἀλλ’ ἱκανῶς γε δαψιλὲς
<span class="lb" data-page="6.356" data-line="2" id="l6.356.2"></span>οὐδέν ποτε χρὴ τῶν εἰρημένων φαρμάκων. ἐν μὲν γὰρ
<span class="lb" data-page="6.356" data-line="3" id="l6.356.3"></span>τῷ παραχρῆμα χαίρουσιν ἔνιοι σφοδρῶς κενωθέντες, ὅσῳ δ’
<span class="lb" data-page="6.356" data-line="4" id="l6.356.4"></span>ἂν μᾶλλον κενωθῶσι, τοσούτῳ μᾶλλον αὐτοῖς ἡ γαστὴρ ἴσχεται
<span class="lb" data-page="6.356" data-line="5" id="l6.356.5"></span>κατὰ τὰς ἐφεξῆς ἡμέρας. διὰ τοῦτο δ’ ἐγὼ καὶ τοὺς
<span class="lb" data-page="6.356" data-line="6" id="l6.356.6"></span>ἐν νόσοις χρονίαις τὴν κοιλίαν ἐπεχομένους, ὁποῖαι μάλιστα
<span class="lb" data-page="6.356" data-line="7" id="l6.356.7"></span>κατὰ χειμῶνα γίνονται πολλοῖς, καὶ μετὰ μακρὰν ἀῤῥωστίαν
<span class="lb" data-page="6.356" data-line="8" id="l6.356.8"></span>ἐν ταῖς ἀναλήψεσιν ὁμοίως ἐνοχλουμένους οὐ κλύζω δριμέσι
<span class="lb" data-page="6.356" data-line="9" id="l6.356.9"></span>κλύσμασιν, ἀλλ’ ἔλαιον ἐνίημι μόνον. ὅπερ οὐδὲν κωλύει καὶ
<span class="lb" data-page="6.356" data-line="10" id="l6.356.10"></span>τοῖς ὑγιαίνουσιν ἐγχεῖν ἐνίοτε, τῆς γαστρὸς ἐπισχεθείσης,
<span class="lb" data-page="6.356" data-line="11" id="l6.356.11"></span>καὶ γὰρ διαβρέχεται τὰ σκληρὰ τῶν περιττωμάτων, καί τις
<span class="lb" data-page="6.356" data-line="12" id="l6.356.12"></span>ὄλισθος ἐν τῇ διόδῳ γίγνεται, καὶ τὸ σῶμα τῶν γερόντων
<span class="lb" data-page="6.356" data-line="13" id="l6.356.13"></span>αὐτὸ μαλάττεται, ταῖς σκληραῖς ὁμοίως διφθέραις ἐσκληρυμμένον.
<span class="lb" data-page="6.356" data-line="14" id="l6.356.14"></span>ἀλλ’ οὐδὲ ταῦτα τοῦ γέροντος, ᾗ γέρων ἐστὶν,
<span class="lb" data-page="6.356" data-line="15" id="l6.356.15"></span>ἰδία, καὶ γὰρ καὶ τοῖς ἐκ νοσημάτων μακρῶν ἀνακομιζομένοις
<span class="lb" data-page="6.356" data-line="16" id="l6.356.16"></span>συμφέρει. τί τοίνυν ἴδιόν ἐστι τοῦ γέροντος, ᾗ γέρων
<span class="lb" data-page="6.356" data-line="17" id="l6.356.17"></span>ἐστί; τὸ τῇ κράσει συμφέρον. αὕτη γάρ ἐστι, δι’ ἣν καὶ
<span class="lb" data-page="6.356" data-line="18" id="l6.356.18"></span>γηρῶμεν, ἄλλος ἐν ἄλλῳ χρόνῳ, πρωϊαίτερον ἢ ὀψιαίτερον,
<span class="pb" data-page="6.357" id="p6.357"></span>
<span class="lb" data-page="6.357" data-line="1" id="l6.357.1"></span>ὡς ἂν καὶ τῆς φύσεως ἔχωμεν ἐξ ἀρχῆς, ἢ ἐπιτηδεύματος,
<span class="lb" data-page="6.357" data-line="2" id="l6.357.2"></span>ἢ διαίτης, ἢ νόσου, ἢ φροντίδος, ἤ τι τοιοῦτον ξηρανθέντες
<span class="lb" data-page="6.357" data-line="3" id="l6.357.3"></span>ἀμετρότερον τύχωμεν. ἔστι μὲν γὰρ, ὅ γε κυρίως ἅπαντες
<span class="lb" data-page="6.357" data-line="4" id="l6.357.4"></span>ἄνθρωποι γῆρας ὀνομάζουσιν, ἡ ξηρὰ καὶ ψυχρὰ κρᾶσις
<span class="lb" data-page="6.357" data-line="5" id="l6.357.5"></span>τοῦ σώματος, ἐκ πολυετείας γινομένη. συμβαίνει δέ
<span class="lb" data-page="6.357" data-line="6" id="l6.357.6"></span>ποτε καὶ διὰ πυρετῶδες νόσημα, καὶ καλοῦμεν αὐτὸ ἐκ νόσου
<span class="lb" data-page="6.357" data-line="7" id="l6.357.7"></span>γῆρας, ὡς ἐν τῷ περὶ μαρασμοῦ λέλεκται γράμματι·
<span class="lb" data-page="6.357" data-line="8" id="l6.357.8"></span>μαρασμὸς γάρ τοι καὶ ἡ τοιαύτη διάθεσίς ἐστιν, οὐκ ἐν
<span class="lb" data-page="6.357" data-line="9" id="l6.357.9"></span>ζώοις μόνον, ἀλλὰ καὶ φυτοῖς γιγνομένη. γέγραπται δὲ
<span class="lb" data-page="6.357" data-line="10" id="l6.357.10"></span>κατὰ τὸ πρῶτον βιβλίον τῆσδε τῆς πραγματείας ἡ ἀναγκαία
<span class="lb" data-page="6.357" data-line="11" id="l6.357.11"></span>τοῦ γήρως γένεσις. ἔκ τε οὖν ἐκείνων κᾀξ ὧν ἐν τοῖς
<span class="lb" data-page="6.357" data-line="12" id="l6.357.12"></span>περὶ κράσεων εἴρηται, καὶ προσέτι τοῦ περὶ μαρασμοῦ γράμματος
<span class="lb" data-page="6.357" data-line="13" id="l6.357.13"></span>εὐπορώτερος δή τις εἰς τὸ γηροκομικὸν μέρος τῆς
<span class="lb" data-page="6.357" data-line="14" id="l6.357.14"></span>τέχνης ἂν γενηθείη.
</p>
          </article>

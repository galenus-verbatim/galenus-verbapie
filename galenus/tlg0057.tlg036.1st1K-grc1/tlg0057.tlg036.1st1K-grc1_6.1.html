<article xmlns="http://www.w3.org/1999/xhtml" id="urn:cts:greekLit:tlg0057.tlg036.1st1K-grc1:6.1">
<span class="pb page1" data-page="6.381" id="p6.381"></span>
<span class="milestone ed1page page1" data-n="4.276" data-unit="ed1page" id="ed1page.4.276"></span>
<span class="milestone ed2page page1" data-n="6.162" data-unit="ed2page" id="ed2page.6.162"></span>
            <h2>ΓΑΛΗΝΟΥ ΥΓΙΕΙΝΩΝ ΛΟΓΟΣ Ζ.
</h2>
            <p>
<span class="lb" data-page="6.381" data-line="1" id="l6.381.1"></span>Ἑτέρας ὑποθέσεως ὑγιεινῶν θεωρημάτων
<span class="lb" data-page="6.381" data-line="2" id="l6.381.2"></span>ἀρχὴν ἐν τῷδε ποιούμενον ἀναμνῆσαι δεῖ με τὰ κεφάλαια
<span class="lb" data-page="6.381" data-line="3" id="l6.381.3"></span>τῶν ἔμπροσθεν εἰρημένων, ἀναγκαῖα τοῖς λεχθησομένοις
<span class="lb" data-page="6.381" data-line="4" id="l6.381.4"></span>ὄντα. πρῶτον μὲν οὖν ἐῤῥήθη, τί ποτ’ ἐστὶν ὑγίεια· δεύτερον
<span class="lb" data-page="6.381" data-line="5" id="l6.381.5"></span>δὲ ὑπ’ αὐτῇ, καθόλου τίς ὑπογραφή· τρίτον δὲ,
<span class="lb" data-page="6.381" data-line="6" id="l6.381.6"></span>πῶς ἂν φυλάττοιτο· καὶ πρὸς τούτῳ, ὅτι μεταβάλλει διαπαντὸς
<span class="lb" data-page="6.381" data-line="7" id="l6.381.7"></span>τὰ τῶν ζώων σώματα, καὶ κατὰ τοῦτο ἀναγκαῖον
<span class="lb" data-page="6.381" data-line="8" id="l6.381.8"></span>εἴη καὶ τὴν ὑγίειαν αὐτῶν κινδυνεύουσαν φθαρῆναι τῆς
<span class="lb" data-page="6.381" data-line="9" id="l6.381.9"></span>ἐξ ἡμῶν ἐπικουρίας δεῖσθαι πρὸ τοῦ μεγάλην γενέσθαι
<span class="pb" data-page="6.382" id="p6.382"></span>
<span class="lb" data-page="6.382" data-line="1" id="l6.382.1"></span>μεταβολὴν, ὡς νοσεῖν ἤδη σαφῶς. ἐπικουρία δ’ ἐστὶν ἐξ
<span class="lb" data-page="6.382" data-line="2" id="l6.382.2"></span>ἐδεσμάτων τε καὶ πομάτων ἀναπληρούντων ὅσον ἀποῤῥεῖ τῆς
<span class="lb" data-page="6.382" data-line="3" id="l6.382.3"></span>τοῦ σώματος οὐσίας. ἑτέρα δ’ ἀβοήθητος ἐδείχθη μεταβολὴ,
<span class="lb" data-page="6.382" data-line="4" id="l6.382.4"></span>κατὰ τὸν τῶν ἡλικιῶν λόγον γιγνομένη, ξηραινομένου
<span class="lb" data-page="6.382" data-line="5" id="l6.382.5"></span>τοῦ παντὸς ζώου μετὰ τὴν πρώτην γένεσιν ἄχρι τῆς
<span class="lb" data-page="6.382" data-line="6" id="l6.382.6"></span>τελευτῆς ἐν τῷ μεταξὺ χρόνῳ παντί. τοὺς δ’ ἀγνοοῦντας
<span class="lb" data-page="6.382" data-line="7" id="l6.382.7"></span>τὴν ὑγιεινὴν δίαιταν εἰκός ἐστι θᾶττον ἢ κατὰ τὸν τῆς
<span class="lb" data-page="6.382" data-line="8" id="l6.382.8"></span>φύσεως λόγον ἀποθνήσκειν. ἐπεὶ δ’, ὡς ἔφην, ἀναγκαῖον
<span class="lb" data-page="6.382" data-line="9" id="l6.382.9"></span>μὲν ἐστὶ τρέφεσθαι ζῶον ἅπαν γεννητὸν, ἡ δ’ οὐσία τῶν
<span class="lb" data-page="6.382" data-line="10" id="l6.382.10"></span>ἐδεσμάτων οὐκ ἔστιν ἅπασα τρόφιμος, καὶ διὰ τοῦτο τὸ
<span class="lb" data-page="6.382" data-line="11" id="l6.382.11"></span>περιττὸν αὐτῆς ὑπολείπεταί τι μοχθηρὸν, ὃ καλοῦσιν ἰδίως
<span class="lb" data-page="6.382" data-line="12" id="l6.382.12"></span>περίττωμα, παρεσκευάσθη τῇ φύσει μόρια τοῦ σώματος εἰς
<span class="lb" data-page="6.382" data-line="13" id="l6.382.13"></span>τὴν διάκρισίν τε καὶ κένωσιν αὐτοῦ. πολλῆς δὲ οὔσης ἐν
<span class="lb" data-page="6.382" data-line="14" id="l6.382.14"></span>τῇ τῶν σωμάτων φύσει διαφορᾶς, εὔλογόν ἐστι καὶ τὴν ἑκάστου
<span class="lb" data-page="6.382" data-line="15" id="l6.382.15"></span>πρόνοιαν ὑγιεινὴν ἰδίαν ὑπάρχειν ἑκάστῳ. <span class="milestone ed2page" data-n="6.164" data-unit="ed2page" id="ed2page.6.164"></span>πρῶτον
<span class="lb" data-page="6.382" data-line="16" id="l6.382.16"></span>οὖν ὑποθέμενοι τῷ λόγῳ τὸν ἄριστα κατεσκευασμένον
<span class="lb" data-page="6.382" data-line="17" id="l6.382.17"></span>ἄνθρωπον, ὅπως ἄν τις τοῦτον ὑγιαίνοντα διαφυλάττοι,
<span class="pb" data-page="6.383" id="p6.383"></span>
<span class="lb" data-page="6.383" data-line="1" id="l6.383.1"></span>διελθεῖν προὐθέμεθα. πολλῶν δ’ αἰτίων κατὰ πολλοὺς
<span class="lb" data-page="6.383" data-line="2" id="l6.383.2"></span>τρόπους διακοπτόντων τὴν ὑγιεινὴν ἀγωγὴν, ὑπεθέμεθα τὸν
<span class="lb" data-page="6.383" data-line="3" id="l6.383.3"></span>ἄριστα κατεσκευασμένον ἑαυτῷ φυλάττειν ἐλεύθερον ὄντα
<span class="lb" data-page="6.383" data-line="4" id="l6.383.4"></span>πολιτικῆς ἀσχολίας ἁπάσης. καὶ τοῦτον ὥσπερ ἄν τις ἀπὸ
<span class="lb" data-page="6.383" data-line="5" id="l6.383.5"></span>πρώτης ἡλικίας ἄχρι γήρως ἐσχάτου διαφυλάξειεν ὑγιαίνοντα,
<span class="lb" data-page="6.383" data-line="6" id="l6.383.6"></span>διελθόντες ἐν τοῖς πρώτοις ὑπομνήμασι πέντε, μεταβησόμεθα
<span class="lb" data-page="6.383" data-line="7" id="l6.383.7"></span>νῦν ἐπί τε τοὺς κατὰ περίστασιν πραγμάτων ἀδυνατοῦντας ἐν
<span class="lb" data-page="6.383" data-line="8" id="l6.383.8"></span>τοῖς προσήκουσι καιροῖς ἐσθίειν τε καὶ πίνειν καὶ γυμνάζεσθαι,
<span class="lb" data-page="6.383" data-line="9" id="l6.383.9"></span>καὶ τοὺς εὐθὺς ἐξ ἀρχῆς νοσώδη κατασκευὴν σώματος
<span class="lb" data-page="6.383" data-line="10" id="l6.383.10"></span>ἔχοντας. συντομώτερος δὲ τοῦ πρόσθεν ὁ περὶ τούτων ἐστὶ
<span class="lb" data-page="6.383" data-line="11" id="l6.383.11"></span>λόγος, καίτοι γε, ὅσον ἐφ’ ἑαυτῷ, μακρότερος ὢν, διὰ τὸ
<span class="lb" data-page="6.383" data-line="12" id="l6.383.12"></span>προειρῆσθαι τῶν πλείστων ὑλῶν τὰς δυνάμεις, αἷς εἰς τὴν
<span class="lb" data-page="6.383" data-line="13" id="l6.383.13"></span>ὑγιεινὴν πρόνοιαν χρώμεθα. διά τε γὰρ τρίψεων, καὶ λουτρῶν,
<span class="lb" data-page="6.383" data-line="14" id="l6.383.14"></span>καὶ γυμνασίων, ἐδεσμάτων τε καὶ ποτῶν, θάλψεών τε καὶ
<span class="lb" data-page="6.383" data-line="15" id="l6.383.15"></span>ψύξεων, ἀφροδισίων τε χρήσεως καὶ ἀποχῆς, εἴ τί τε τοιοῦτόν
<span class="lb" data-page="6.383" data-line="16" id="l6.383.16"></span>ἐστιν ἄλλο, τὰς μεταβολὰς τοῦ σώματος ὁρῶμεν γιγνομένας,
<span class="lb" data-page="6.383" data-line="17" id="l6.383.17"></span>ὧν, ὡς ἔφην, εἴρηνται πρόσθεν αἱ δυνάμεις.
</p>
          </article>

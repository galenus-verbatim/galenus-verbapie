<article xmlns="http://www.w3.org/1999/xhtml" id="urn:cts:greekLit:tlg0057.tlg036.1st1K-grc1:6.10">
<span class="pb page1" data-page="6.425" id="p6.425"></span>
<span class="milestone ed1page page1" data-n="4.283" data-unit="ed1page" id="ed1page.4.283"></span>
<span class="milestone ed2page page1" data-n="6.177" data-unit="ed2page" id="ed2page.6.177"></span>
            <p>
<span class="lb" data-page="6.425" data-line="4" id="l6.425.4"></span>Τὰς μὲν συνεχῶς ὀδυνωμένας διὰ τὴν τῶν
<span class="lb" data-page="6.425" data-line="5" id="l6.425.5"></span>νεύρων εὐαισθησίαν, ὅσα τῆς κεφαλῆς ἐκφυόμενα τῷ πλείστῳ
<span class="lb" data-page="6.425" data-line="6" id="l6.425.6"></span>μὲν ἑαυτῶν μέρει τὸ τῆς γαστρὸς στόμα διαπλέκει, φέρεται
<span class="lb" data-page="6.425" data-line="7" id="l6.425.7"></span>δέ τις αὐτῶν μοῖρα καὶ πρὸς τὴν λοιπὴν γαστέρα,
<span class="lb" data-page="6.425" data-line="8" id="l6.425.8"></span>τῆς ὑγιεινῆς τέχνης ἔργον ἰάσασθαι, μᾶλλον δ’, ὅπως μηδ’
<span class="lb" data-page="6.425" data-line="9" id="l6.425.9"></span>ὅλως γίγνηται ταῦτα, παρασκευάζειν, ἀρίστῃ προφυλακῇ
<span class="lb" data-page="6.425" data-line="10" id="l6.425.10"></span>προνοουμένων ἡμῶν τὸν χολώδη χυμὸν ἤτοι μηδ’ ὅλως
<span class="lb" data-page="6.425" data-line="11" id="l6.425.11"></span>συῤῥεῖν εἰς τὴν κοιλίαν, <span class="milestone ed2page" data-n="6.178" data-unit="ed2page" id="ed2page.6.178"></span>ἢ ὅτι τάχιστα κενοῦσθαι.
<span class="lb" data-page="6.425" data-line="12" id="l6.425.12"></span>τοῦ μὲν οὖν μηδ’ ὅλως συῤῥεῖν ἡ πρόνοια γίγνεται διὰ τοῦ
<span class="lb" data-page="6.425" data-line="13" id="l6.425.13"></span>θᾶττον ἐσθίειν. ὅταν μὲν γὰρ ἡ μὲν ὅλου τοῦ σώματος
<span class="lb" data-page="6.425" data-line="14" id="l6.425.14"></span>κρᾶσις ᾖ χολωδεστέρα, τὰ δὲ κατὰ κοιλίαν ἀτονώτερα,
<span class="lb" data-page="6.425" data-line="15" id="l6.425.15"></span>στηρίζεσθαι δεῖται διὰ τροφῆς εὐστομάχου. μὴ γενομένου
<span class="lb" data-page="6.425" data-line="16" id="l6.425.16"></span>δὲ τούτου, καταῤῥέουσιν ἰχῶρες εἰς αὐτὴν, οὓς ἀθροίζει τὸ
<span class="lb" data-page="6.425" data-line="17" id="l6.425.17"></span>σῶμα περιττούς. ἐκ δὲ τῆς τούτων ἀναθυμιάσεως οὐ μόνον
<span class="lb" data-page="6.425" data-line="18" id="l6.425.18"></span>αἱ κεφαλαλγίαι γίνονταί τισιν, ἀλλὰ καὶ τὰ τῶν ὑποχεομένων
<span class="pb" data-page="6.426" id="p6.426"></span>
<span class="lb" data-page="6.426" data-line="1" id="l6.426.1"></span>συμπτώματα, καί τισιν αὐτῶν ἐπιληπτικοὶ σπασμοί. τούτοις
<span class="lb" data-page="6.426" data-line="2" id="l6.426.2"></span>οὖν ἅπασιν ἡ μὲν ὅλη δίαιτα πρὸς τὸ ψυχρότερον μᾶλλον
<span class="lb" data-page="6.426" data-line="3" id="l6.426.3"></span>καὶ ὑγρότερον ὑπαλλαχθήτω, κενούσθω δὲ τὰ συῤῥέοντα
<span class="lb" data-page="6.426" data-line="4" id="l6.426.4"></span>δι’ ἐμέτων τε καὶ γαστρὸς ὑπαγωγῆς, ῥωννύσθω δ’ ὁ στόμαχος
<span class="lb" data-page="6.426" data-line="5" id="l6.426.5"></span>ἐδέσμασι μὲν ἑκάστης ἡμέρας, πρὶν ἐκχολωθῆναι,
<span class="lb" data-page="6.426" data-line="6" id="l6.426.6"></span>φαρμάκοις δ’ ἐκ διαλειμμάτων μακροτέρων, ἀψινθίου τε
<span class="lb" data-page="6.426" data-line="7" id="l6.426.7"></span>κόμης, καὶ διὰ τῆς ἀλόης, ἣν καλοῦσι πικράν. ἐκκαθαίρει
<span class="lb" data-page="6.426" data-line="8" id="l6.426.8"></span>γὰρ τοῦτο καὶ τὸ διὰ βάθους χολῶδες ἐν τοῖς χιτῶσι τῆς
<span class="lb" data-page="6.426" data-line="9" id="l6.426.9"></span>γαστρὸς, οὐ πάνυ τι τοῦ ἀψινθίου δυναμένου ποιεῖν τοῦτο·
<span class="lb" data-page="6.426" data-line="10" id="l6.426.10"></span>ῥυπτικαί τε γὰρ αὐτῷ καὶ στυπτικαὶ δυνάμεις εἰσὶ μόναι,
<span class="lb" data-page="6.426" data-line="11" id="l6.426.11"></span>ὥστε τὸ μὲν, ὡς ἂν εἴποι τις, ῥύπον τῶν χιτώνων τῆς γαστρὸς
<span class="lb" data-page="6.426" data-line="12" id="l6.426.12"></span>ἀποσπᾷν, οὐ μὴν, εἴ τι κατὰ βάθος αὐτοῦ ἐστιν,
<span class="lb" data-page="6.426" data-line="13" id="l6.426.13"></span>ἕλκειν ἔξω τοῦτο καὶ κενοῦν, ὥσπερ ἡ ἀλόη. τὰ δ’ ἔξωθεν
<span class="lb" data-page="6.426" data-line="14" id="l6.426.14"></span>τοῦ σώματος χρίσματα τῆς γαστρὸς ἐπὶ ταύτῃ ἔστω μετρίως
<span class="lb" data-page="6.426" data-line="15" id="l6.426.15"></span>στύφοντα. μήλινον δέ ἐστι, καὶ μαστίχινον, καὶ νάρδινον,
<span class="lb" data-page="6.426" data-line="16" id="l6.426.16"></span>καὶ τὰ τοιαῦτα· θέρους μὲν τὸ μήλινον μᾶλλον,
<span class="lb" data-page="6.426" data-line="17" id="l6.426.17"></span>ἐν χειμῶνι δὲ ἡ νάρδος, ἦρος δὲ τὸ μαστίχινον· ἐν τῷ
<span class="lb" data-page="6.426" data-line="18" id="l6.426.18"></span>μέσῳ γὰρ τοῦτό ἐστι μηλίνου τε καὶ ναρδίνου μύρου,
<span class="pb" data-page="6.427" id="p6.427"></span>
<span class="lb" data-page="6.427" data-line="1" id="l6.427.1"></span>θερμαίνοντος μὲν τοῦ ναρδίνου, καὶ μάλισθ’ ὅταν ἀμώμου
<span class="lb" data-page="6.427" data-line="2" id="l6.427.2"></span>πλέον ἔχῃ, ψύχοντος δὲ τοῦ μηλίνου. ταῖς δὲ πλουσίαις
<span class="lb" data-page="6.427" data-line="3" id="l6.427.3"></span>γυναιξὶν ὑπάρχει νάρδου κρεῖττον χρίσμα, φουλιάτον τε καὶ
<span class="lb" data-page="6.427" data-line="4" id="l6.427.4"></span>τὰ καλούμενα σπικάτα, θερμαίνοντα καὶ ῥωννύντα τὴν γαστέρα.
<span class="lb" data-page="6.427" data-line="5" id="l6.427.5"></span>ἐὰν δὲ μὴ μόνον ἡ κεφαλὴ θερμοὺς ἰχῶρας ἐπιπέμπῃ
<span class="lb" data-page="6.427" data-line="6" id="l6.427.6"></span>τοῖς κατὰ γαστέρα χωρίοις, ἀλλὰ καὶ αὐτὴν τύχῃ θερμὴν
<span class="lb" data-page="6.427" data-line="7" id="l6.427.7"></span>δυσκρασίαν ἔχειν, τοῖς ἐμψύχουσιν ἐδέσμασί τε καὶ πόμασιν
<span class="lb" data-page="6.427" data-line="8" id="l6.427.8"></span>ἀεὶ χρῆσθαι προσήκει, τὸ μᾶλλόν τε καὶ ἧττον ἐν αὐτοῖς
<span class="lb" data-page="6.427" data-line="9" id="l6.427.9"></span>ὑπαλλάττοντα κατὰ τὰς ὥρας τοῦ ἔτους, οὐ πρὸς
<span class="lb" data-page="6.427" data-line="10" id="l6.427.10"></span>τοὐναντίον ἀφικνουμένους, ὥσπερ ἐπὶ τῶν εὐκράτων ἐργαζόμεθα,
<span class="lb" data-page="6.427" data-line="11" id="l6.427.11"></span>χειμῶνος μὲν θερμαίνοντες, θέρους δὲ ψύχοντες.
<span class="lb" data-page="6.427" data-line="12" id="l6.427.12"></span>ὡσαύτως δὲ, εἰ καὶ ἀμφότερα τὰ μόρια τὴν ψυχρὰν ἔχει
<span class="lb" data-page="6.427" data-line="13" id="l6.427.13"></span>δυσκρασίαν, ἀεὶ μὲν χρῆσθαι τοῖς θερμοῖς ἐδέσμασί τε καὶ
<span class="lb" data-page="6.427" data-line="14" id="l6.427.14"></span>πόμασι καὶ χρίσμασιν, ὑπαλλάττειν δὲ αὐτὰ κατὰ τὴν
<span class="lb" data-page="6.427" data-line="15" id="l6.427.15"></span>ὥραν, ἐπιτείνοντας καὶ ἀνιέντας. χαλεπὴ δὲ γίνεται μίξις,
<span class="lb" data-page="6.427" data-line="16" id="l6.427.16"></span>ὅταν ἤτοι γε εἰς θερμὴν γαστέρα καταῤῥέωσιν ἐκ τῆς κεφαλῆς
<span class="lb" data-page="6.427" data-line="17" id="l6.427.17"></span>οἱ ψυχροὶ καὶ φλεγματώδεις ἰχῶρες, εἰς τὴν ψυχρὰν
<span class="pb" data-page="6.428" id="p6.428"></span>
<span class="lb" data-page="6.428" data-line="1" id="l6.428.1"></span>δὲ οἱ θερμοί· καὶ τούτων γ’ ἀμφοτέρων |ἐπειράθην ἀεὶ
<span class="lb" data-page="6.428" data-line="2" id="l6.428.2"></span>δυσμεταχειριστοτέρας οὔσης τῆς ἑτέρας, καθ’ ἣν εἰς θερμὴν
<span class="lb" data-page="6.428" data-line="3" id="l6.428.3"></span>κοιλίαν οἱ φλεγματώδεις τε καὶ ψυχροὶ καταφέρονται
<span class="lb" data-page="6.428" data-line="4" id="l6.428.4"></span>χυμοί. χειρίστη δὲ, ὅταν οὕτως ἔχῃ κατασκευῆς τε καὶ
<span class="lb" data-page="6.428" data-line="5" id="l6.428.5"></span>φύσεως ὁ ἄνθρωπος, ὡς μήτ’ εὔλυτον ἔχειν γαστέρα, μήτ’
<span class="lb" data-page="6.428" data-line="6" id="l6.428.6"></span>ἐμεῖν ἑτοίμως. διαφθείρονται γὰρ οἱ φλεγματώδεις χυμοὶ,
<span class="lb" data-page="6.428" data-line="7" id="l6.428.7"></span>κατὰ τὴν γαστέρα χρονίζοντες, ὡς δάκνειν ταύτην, ἀναπέμπειν
<span class="lb" data-page="6.428" data-line="8" id="l6.428.8"></span>τε πρὸς τὴν κεφαλὴν ἀτμοὺς ἔστιν ὅτε μοχθηρούς. ὡς
<span class="lb" data-page="6.428" data-line="9" id="l6.428.9"></span>ἐάν γε φλεγματώδεις χυμοὶ ἐκ τῆς κεφαλῆς εἰς ψυχρὰν φύσει
<span class="lb" data-page="6.428" data-line="10" id="l6.428.10"></span>γαστέρα καταῤῥέωσι, ῥᾷστα τοῖς τοιούτοις βοήθεια γίγνεται,
<span class="lb" data-page="6.428" data-line="11" id="l6.428.11"></span>λαμβάνουσιν ἕωθεν τοῦ διὰ τριῶν πεπέρεων ἁπλοῦ φαρμάκου.
<span class="lb" data-page="6.428" data-line="12" id="l6.428.12"></span>καὶ πέπερι δὲ μόνον ἀκριβῶς λεῖον ὕδατι μίξαντα πίνειν ἐγχωρεῖ·
<span class="lb" data-page="6.428" data-line="13" id="l6.428.13"></span>κάλλιον δ’ ἐστὶ καὶ εὐστομαχώτερον εἰς αὐτὰ τὸ λευκόν.
<span class="lb" data-page="6.428" data-line="14" id="l6.428.14"></span><span class="milestone ed2page" data-n="6.179" data-unit="ed2page" id="ed2page.6.179"></span>ἀψινθίου δὲ πόσις ἐναντιωτάτη τοῖς οὕτω διακειμένοις·
<span class="lb" data-page="6.428" data-line="15" id="l6.428.15"></span>ἐμπλάττει γὰρ αὐτῶν τῇ γαστρὶ τὸν φλεγματώδη χυμὸν, ὡς
<span class="lb" data-page="6.428" data-line="16" id="l6.428.16"></span>ἂν οὐκ ἔχον ἀξιόλογον ἐν ἑαυτῷ δύναμιν ῥυπτικήν. οὐ μὴν
<span class="lb" data-page="6.428" data-line="17" id="l6.428.17"></span>οὐδ’ ἀλόη τούτους ὀνίνησιν, ἑλκτικὴν δύναμιν ἔχουσα χολώδους
<span class="pb" data-page="6.429" id="p6.429"></span>
<span class="lb" data-page="6.429" data-line="1" id="l6.429.1"></span>χυμοῦ. καὶ διὰ τοῦτ’ ἐπενοήθη καλῶς ἡ καλουμένη
<span class="lb" data-page="6.429" data-line="2" id="l6.429.2"></span>πικρὰ, τῇ τῶν μιγνυμένων δριμύτητι καὶ θερμότητι τέμνουσα
<span class="lb" data-page="6.429" data-line="3" id="l6.429.3"></span>καὶ ῥύπτουσα τοὺς παχεῖς καὶ γλίσχρους χυμοὺς,
<span class="lb" data-page="6.429" data-line="4" id="l6.429.4"></span>ὁποῖόν ἐστι τὸ κιννάμωμον. ἀλλ’ οὐχ οἷόν τε τοιούτῳ φαρμάκῳ
<span class="lb" data-page="6.429" data-line="5" id="l6.429.5"></span>χρῆσθαι συνεχῶς, ὥσπερ τῷ διὰ τριῶν πεπέρεων, ἢ
<span class="lb" data-page="6.429" data-line="6" id="l6.429.6"></span>τῷ διὰ τῆς καλαμίνθης. εἰ γὰρ καὶ καθ’ ἑκάστην ἡμέραν
<span class="lb" data-page="6.429" data-line="7" id="l6.429.7"></span>χρῷτο τούτοις ὁ τὴν ψυχρὰν ἔχων γαστέρα, βλάβης οὐδεμιᾶς
<span class="lb" data-page="6.429" data-line="8" id="l6.429.8"></span>πειραθήσεται. τοὐπίπαν μὲν οὖν εἰς ρ΄ δραχμὰς τῆς ἀλόης
<span class="lb" data-page="6.429" data-line="9" id="l6.429.9"></span>ἓξ ἑκάστου τῶν ἄλλων μίγνυται, ὄντων καὶ αὐτῶν ἕξ. καὶ
<span class="lb" data-page="6.429" data-line="10" id="l6.429.10"></span>αὕτη γ’ ἐστὶν, ἣν <span class="milestone ed1page" data-n="4.284" data-unit="ed1page" id="ed1page.4.284"></span>ἅπαντες ἐν Ῥώμῃ σκευάζουσι πικράν.
<span class="lb" data-page="6.429" data-line="11" id="l6.429.11"></span>ἐγὼ δὲ καὶ δύο ἄλλας συντίθημι, κατὰ μὲν τὴν ἑτέραν
<span class="lb" data-page="6.429" data-line="12" id="l6.429.12"></span>αὐτῶν πλέονα μιγνὺς τὰ θερμαίνοντα, κατὰ δὲ τὴν ἑτέραν
<span class="lb" data-page="6.429" data-line="13" id="l6.429.13"></span>ἐλάττονα. πλέονα μὲν οὖν τἄλλα ἐμβληθήσεται, τῆς ἀλόης
<span class="lb" data-page="6.429" data-line="14" id="l6.429.14"></span>μόνης ἀφελόντων ἡμῶν τοῦ πλήθους, ὡς εἰς π΄ ἀλόης
<span class="lb" data-page="6.429" data-line="15" id="l6.429.15"></span>δραχμὰς ἐμβάλλεσθαι τῶν ἄλλων ἑκάστου τὰς ἕξ· ἐλάττονα
<span class="lb" data-page="6.429" data-line="16" id="l6.429.16"></span>δὲ, τῆς ἀλόης τὸ πλῆθος αὐξησάντων κ΄ δραχμαῖς, ὡς
<span class="lb" data-page="6.429" data-line="17" id="l6.429.17"></span>εἰς ρ΄ καὶ κ΄ τῆς ἀλόης ἑκάστου τῶν ἄλλων ἐμβάλλειν ἕξ.
<span class="lb" data-page="6.429" data-line="18" id="l6.429.18"></span>εὔδηλον δὲ, ὅτι κινναμώμου τις ἀπορῶν ἐμβάλλει κασίας τῆς
<span class="pb" data-page="6.430" id="p6.430"></span>
<span class="lb" data-page="6.430" data-line="1" id="l6.430.1"></span>ἀρίστης τὸ διπλάσιον, ἔνιοι γὰρ εἰς τοσοῦτον ἥκουσι τῆς
<span class="lb" data-page="6.430" data-line="2" id="l6.430.2"></span>κασίας τῆς ἀρετῆς, ὡς μηδὲν ἀποδεῖν ἀτόνου κινναμώμου,
<span class="lb" data-page="6.430" data-line="3" id="l6.430.3"></span>τοῦ γὰρ εὐτόνου καὶ ἡ τοιαύτη κασία πολλῷ λείπεται.
<span class="lb" data-page="6.430" data-line="4" id="l6.430.4"></span>ἀλλ’ ὥσπερ, ὅταν ἀπορῶμεν ἄρτου καλοῦ, τὸν φαυλότατον
<span class="lb" data-page="6.430" data-line="5" id="l6.430.5"></span>ἐσθίομεν, οὕτω καὶ κασίας τῇ καλλίστῃ χρησόμεθα κατὰ
<span class="lb" data-page="6.430" data-line="6" id="l6.430.6"></span>τὴν ἀπορίαν τοῦ κινναμώμου. ἐφ’ ὧν μὲν οὖν σωμάτων ἡ
<span class="lb" data-page="6.430" data-line="7" id="l6.430.7"></span>γαστήρ ἐστι ψυχρὰ, ἤτοι γ’ εὔκρατος μὲν, ἀλλ’ ἐπὶ τὸ
<span class="lb" data-page="6.430" data-line="8" id="l6.430.8"></span>ψυχρότερον ῥέπουσα, ἐπιτήδειόν ἐστι τὸ Διοσπολιτικὸν καλούμενον
<span class="lb" data-page="6.430" data-line="9" id="l6.430.9"></span>φάρμακον, ὃ καὶ αὐτὸ διττῶς εἴωθα συντιθέναι,
<span class="lb" data-page="6.430" data-line="10" id="l6.430.10"></span>τοῖς μὲν ἐπεχομένοις τὴν γαστέρα, νίτρου τοῦ Βερενικαρίου
<span class="lb" data-page="6.430" data-line="11" id="l6.430.11"></span>καλουμένου μιγνὺς ἴσον τῷ τε κυμίνῳ καὶ τῷ πηγάνῳ καὶ
<span class="lb" data-page="6.430" data-line="12" id="l6.430.12"></span>τῷ πεπέρει, τοῖς δ’ εὔλυτον ἔχουσιν ἥμισυ. συμπεφώνηται
<span class="lb" data-page="6.430" data-line="13" id="l6.430.13"></span>γὰρ, ὑπὸ τούτου τοῦ φαρμάκου λεπτύνεσθαι μὲν τὸ
<span class="lb" data-page="6.430" data-line="14" id="l6.430.14"></span>φλέγμα, καὶ φυσώδη πνεύματα ἐκκενοῦσθαι. χαλεπὴ δ’
<span class="lb" data-page="6.430" data-line="15" id="l6.430.15"></span>ἐστὶ καὶ δυσμεταχείριστος ἡ ἐπιπλοκὴ τῆς δυσκράτου κατὰ
<span class="lb" data-page="6.430" data-line="16" id="l6.430.16"></span>θερμότητα γαστρὸς τῇ ψυχρᾷ κεφαλῇ. τὸ μὲν γὰρ φλέγμα
<span class="lb" data-page="6.430" data-line="17" id="l6.430.17"></span>τὸ καταῤῥέον εἰς τὴν γαστέρα χρῄζει τοῦ διὰ τῶν τριῶν
<span class="lb" data-page="6.430" data-line="18" id="l6.430.18"></span>πεπέρεών τε καὶ καλαμίνθης, ὥσπερ γε καὶ τοῦ προειρημένου
<span class="pb" data-page="6.431" id="p6.431"></span>
<span class="lb" data-page="6.431" data-line="1" id="l6.431.1"></span>Διοσπολιτικοῦ, τὸ δὲ στόμα τῆς γαστρὸς ὑπὸ τῶν ἐκπυρούντων
<span class="lb" data-page="6.431" data-line="2" id="l6.431.2"></span>βλάπτεται. τέμνειν οὖν τῶν οὕτω διακειμένων
<span class="lb" data-page="6.431" data-line="3" id="l6.431.3"></span>καὶ ἀποῤῥύπτειν τὸ φλέγμα πειρᾶσθαι χρὴ διὰ τῶν μὴ
<span class="lb" data-page="6.431" data-line="4" id="l6.431.4"></span>θερμαινόντων, ὁποῖόν ἐστι καὶ ὀξύμελι. χαλεπὴ δὲ καὶ
<span class="lb" data-page="6.431" data-line="5" id="l6.431.5"></span>δυσδιάθετός ἐστιν ἐπιπλοκὴ καὶ ἡ τῶν τοιούτων κατασκευῶν
<span class="lb" data-page="6.431" data-line="6" id="l6.431.6"></span>τοῦ σώματος, ἐν αἷς ἄτονον μέν ἐστι καὶ ναυτιῶδες
<span class="lb" data-page="6.431" data-line="7" id="l6.431.7"></span>τὸ στόμα τῆς κοιλίας, ὃ δὴ καὶ στόμαχον ὀνομάζουσιν,
<span class="lb" data-page="6.431" data-line="8" id="l6.431.8"></span>ἴσχεται δὲ ἡ γαστήρ. ὅσα γὰρ αὐτὴν προτρέπει, πάντα
<span class="lb" data-page="6.431" data-line="9" id="l6.431.9"></span>εὐθέως ἀνατρέπει τὸν στόμαχον, ὡς ἐπιπολάζειν τε αὐτοῦ
<span class="lb" data-page="6.431" data-line="10" id="l6.431.10"></span>τὰ σιτία καὶ ναυτίαν ἐργάζεσθαι πολλάκις· οἷς ἐξ ἀνάγκης
<span class="lb" data-page="6.431" data-line="11" id="l6.431.11"></span>ἕπεται τὸ μὴ πέττεσθαι καλῶς τὴν τροφήν. ἐὰν δὲ πάλιν
<span class="lb" data-page="6.431" data-line="12" id="l6.431.12"></span>εὐστόμαχα διδῷς αὐτοῖς ἐδέσματα, καὶ τρίτης καὶ τετάρτης
<span class="lb" data-page="6.431" data-line="13" id="l6.431.13"></span>ἡμέρας ἡ γαστὴρ ἐπέχεται. τοῖς τοιούτοις οὖν ἓν εἶδος εὗρον
<span class="lb" data-page="6.431" data-line="14" id="l6.431.14"></span>διαίτης ἁρμόττειν, ἐν ἀρχῇ προσφερομένοις λάχανά τε δι’
<span class="lb" data-page="6.431" data-line="15" id="l6.431.15"></span>ἐλαίου καὶ γάρου, καὶ τἄλλα, ὅσα μαλάττειν εἴωθε τὴν
<span class="lb" data-page="6.431" data-line="16" id="l6.431.16"></span>γαστέρα, μετὰ δὲ τὴν αὐτάρκη τροφὴν ἐπιλαμβάνουσί τι
<span class="lb" data-page="6.431" data-line="17" id="l6.431.17"></span>τῶν τονούντων τὸν στόμαχον. ἔστι δὲ δὴ μῆλόν τε καὶ
<span class="pb" data-page="6.432" id="p6.432"></span>
<span class="lb" data-page="6.432" data-line="1" id="l6.432.1"></span>ἄπιον καὶ ῥοιά· ἔνια γάρ ἐστι τοιαῦτα γένη, χωρὶς ὀξύτητος
<span class="lb" data-page="6.432" data-line="2" id="l6.432.2"></span>στύφοντα. <span class="milestone ed2page" data-n="6.180" data-unit="ed2page" id="ed2page.6.180"></span>αὐτὸς δὲ ὁ ἄνθρωπος, ἁπάντων
<span class="lb" data-page="6.432" data-line="3" id="l6.432.3"></span>αὐτῷ ἐν μέρει πειραθέντων, ὅπερ ἂν ἀβλαβέστατόν τε καὶ
<span class="lb" data-page="6.432" data-line="4" id="l6.432.4"></span>ἥδιστον εὑρίσκῃ, τούτῳ χρήσθω. μὴ πάνυ δὲ τούτων
<span class="lb" data-page="6.432" data-line="5" id="l6.432.5"></span>ἑκάστου λαμβάνειν, ἀλλ’ ὅσον, ὡς ἔφην, ἰάσασθαι τὴν ἀτονίαν
<span class="lb" data-page="6.432" data-line="6" id="l6.432.6"></span>τοῦ στομάχου· τῆς γὰρ τοιαύτης αὐτῶν χρήσεως ἐπειράθην,
<span class="lb" data-page="6.432" data-line="7" id="l6.432.7"></span>εὔλυτον ἐργαζομένης τὴν κοιλίαν. καὶ μᾶλλόν γε
<span class="lb" data-page="6.432" data-line="8" id="l6.432.8"></span>τοὐπίπαν οἱ οὕτω διακείμενοι διαχωροῦσιν, ἐπιφαγόντες τι
<span class="lb" data-page="6.432" data-line="9" id="l6.432.9"></span>τῶν στυφόντων, ἢ εἰ μηδ’ ὅλως ἐχρήσαντο. τονωθὲν γὰρ
<span class="lb" data-page="6.432" data-line="10" id="l6.432.10"></span>αὐτῶν τὸ στόμα τῆς κοιλίας ὠθεῖ κάτω τά τ’ ἐπιπολάζοντα
<span class="lb" data-page="6.432" data-line="11" id="l6.432.11"></span>καὶ σὺν αὐτοῖς τὰ καθ’ ὅλην τὴν ἄνω γαστέρα, καὶ τήν γε
<span class="lb" data-page="6.432" data-line="12" id="l6.432.12"></span>φορὰν τῶν σιτίων ὑποδεχόμενα τὰ ἔντερα διαφυλάττει,
<span class="lb" data-page="6.432" data-line="13" id="l6.432.13"></span>προωθοῦντα καὶ αὐτὰ τὸ περιγινόμενον ἐκ τῶν ὑπερκειμένων
<span class="lb" data-page="6.432" data-line="14" id="l6.432.14"></span>εἰς αὐτά. φαίνεται γὰρ ἡ προωστική τε καὶ ἀποκριτικὴ
<span class="lb" data-page="6.432" data-line="15" id="l6.432.15"></span>δύναμις, κᾂν ἐκ τῶν κατὰ τὴν ἕδραν χωρίων ὁρμήσῃ τι
<span class="lb" data-page="6.432" data-line="16" id="l6.432.16"></span>πρὸς τὴν ἄνω φορὰν, ἄχρι πλείστου διαφυλάττουσα, καίτοι
<span class="lb" data-page="6.432" data-line="17" id="l6.432.17"></span>παρὰ φύσιν οὔσης ἐν ζώῳ τῆς τοιαύτης ὁδοῦ. ὅτι δὲ
<span class="pb" data-page="6.433" id="p6.433"></span>
<span class="lb" data-page="6.433" data-line="1" id="l6.433.1"></span>ἀληθές ἐστιν ὃ λέγω, πάρεστι μαθεῖν ἑκάστῳ, τῶν πολλάκις
<span class="lb" data-page="6.433" data-line="2" id="l6.433.2"></span>ἡμῖν συμβαινόντων ἀναμνησθέντι. δακνώδης γ’ οὖν
<span class="lb" data-page="6.433" data-line="3" id="l6.433.3"></span>ἐνίοτε χυμὸς, εἰς τὰ κατὰ τὴν ἕδραν χωρία παραγενόμενος,
<span class="lb" data-page="6.433" data-line="4" id="l6.433.4"></span>ἐρεθίζει μὲν ἡμᾶς ἐπὶ τὴν ἔκκρισιν αὐτοῦ· κατασχεῖν δὲ
<span class="lb" data-page="6.433" data-line="5" id="l6.433.5"></span>αὐτὸν ἀναγκασθέντες, ἐπειδὰν ἐν πολιτικαῖς ὦμεν πράξεσιν,
<span class="lb" data-page="6.433" data-line="6" id="l6.433.6"></span>ἀπαλλαγέντες αὐτῶν, οὐκέτ’ ἀποκρίνομεν, αἰσθανόμεθά τε
<span class="lb" data-page="6.433" data-line="7" id="l6.433.7"></span>πολλάκις ἐκ τούτου τῆς κεφαλῆς ὀδυνηρᾶς γινομένης, ἀνατροπῆς
<span class="lb" data-page="6.433" data-line="8" id="l6.433.8"></span>γινομένης. εὐλόγως οὖν, εἰ καὶ τοῖς ὑπακτικοῖς σιτίοις
<span class="lb" data-page="6.433" data-line="9" id="l6.433.9"></span>ἐπιπολευομένου στομάχου, τὰ στύφοντα ληφθέντα,
<span class="lb" data-page="6.433" data-line="10" id="l6.433.10"></span>τόνον ἐποιήσαντο τοῖς ἄνω μέρεσι τῆς γαστρὸς, ἀρχὴν τῆς
<span class="lb" data-page="6.433" data-line="11" id="l6.433.11"></span>κάτω φορᾶς ἐργάζεται τοῖς ἐν αὐτῷ περιεχομένοις, ἣν διαδεχόμενα
<span class="lb" data-page="6.433" data-line="12" id="l6.433.12"></span>τὰ ἔντερα μέχρι τοῦ κάτω πέρατος εἴωθε φυλάττειν.
</p>
          </article>

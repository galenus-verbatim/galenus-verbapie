<article xmlns="http://www.w3.org/1999/xhtml" id="urn:cts:greekLit:tlg0057.tlg036.1st1K-grc1:6.12">
<span class="pb page1" data-page="6.438" id="p6.438"></span>
<span class="milestone ed1page page1" data-n="4.285" data-unit="ed1page" id="ed1page.4.285"></span>
<span class="milestone ed2page page1" data-n="6.181" data-unit="ed2page" id="ed2page.6.181"></span>
            <p>
<span class="lb" data-page="6.438" data-line="3" id="l6.438.3"></span><span class="milestone ed2page" data-n="6.182" data-unit="ed2page" id="ed2page.6.182"></span>Τοῖς μέντοι ῥᾳδίως πάσχουσιν, ὡς καὶ
<span class="lb" data-page="6.438" data-line="4" id="l6.438.4"></span>τοῖς μεγάλοις νοσήμασιν ἐμπίπτειν συνεχῶς, οἷον τοῖς ἐπιληπτικοῖς
<span class="lb" data-page="6.438" data-line="5" id="l6.438.5"></span>τε καὶ σκοτωματικοῖς καὶ κεφαλαλγικοῖς, ἔτι τε τοῖς
<span class="lb" data-page="6.438" data-line="6" id="l6.438.6"></span>ἄλλοις, ἐφ’ ὧν ἡ κεφαλὴ τοῖς ὑποκειμένοις μορίοις αἰτία
<span class="lb" data-page="6.438" data-line="7" id="l6.438.7"></span>γίγνεται τῶν συμπτωμάτων, ἐν οἷς εἰσιν ὀδόντες, οὖλά τε
<span class="lb" data-page="6.438" data-line="8" id="l6.438.8"></span>καὶ κίων, καὶ συλλήβδην εἰπεῖν ἅπαντα τὰ κατὰ τὸ στόμα
<span class="lb" data-page="6.438" data-line="9" id="l6.438.9"></span>καὶ τὸν φάρυγγα μόρια, καὶ πρὸς αὐτοῖς ὦτα, καὶ ὀφθαλμοὶ,
<span class="lb" data-page="6.438" data-line="10" id="l6.438.10"></span>καὶ στόμαχος, καὶ κοιλία, καὶ τὰ πνευματικὰ μόρια,
<span class="lb" data-page="6.438" data-line="11" id="l6.438.11"></span>λάρυγξ, καὶ τραχεῖα ἀρτηρία, καὶ πνεύμων, καὶ θώραξ, ὁ
<span class="lb" data-page="6.438" data-line="12" id="l6.438.12"></span>σκοπὸς τῶν διαιτημάτων κοινὸς, αὐτὴν μὲν καὶ πρώτην
<span class="lb" data-page="6.438" data-line="13" id="l6.438.13"></span>καὶ μάλιστα τὴν κεφαλὴν ἐργάζεσθαι δυσπαθῆ, μετὰ
<span class="lb" data-page="6.438" data-line="14" id="l6.438.14"></span>ταῦτα δὲ καὶ τῶν βλαπτομένων μορίων προνοεῖσθαι, γινώσκοντας,
<span class="lb" data-page="6.438" data-line="15" id="l6.438.15"></span>ὡς καὶ τοῦτ’ αὐτὸ πάλιν ἑτέρου δεῖται διορισμοῦ,
<span class="lb" data-page="6.438" data-line="16" id="l6.438.16"></span>λέγω δὲ τοῦ μὴ πάντα ῥωννύναι τὰ βλαπτόμενα μόρια.
<span class="lb" data-page="6.438" data-line="17" id="l6.438.17"></span>ἄριστος δὲ διορισμὸς ὁ εἰς τὴν χρείαν αὐτῶν ἀναγόμενος.
<span class="lb" data-page="6.438" data-line="18" id="l6.438.18"></span>ὀφθαλμῶν μὲν γὰρ καὶ ὤτων ἡ χρεία μεγάλη, καὶ διὰ
<span class="pb" data-page="6.439" id="p6.439"></span>
<span class="lb" data-page="6.439" data-line="1" id="l6.439.1"></span>τοῦτο προσήκει τῶν ἐκ τῆς κεφαλῆς περιττωμάτων εἰς αὐτὰ
<span class="lb" data-page="6.439" data-line="2" id="l6.439.2"></span>φερομένων τὴν ὑφ’ Ἱπποκράτους ὀνομαζομένην παροχέτευσιν
<span class="lb" data-page="6.439" data-line="3" id="l6.439.3"></span>ἐργάζεσθαι, μάλιστα μὲν ἐπὶ ῥῖνα περισπῶντα τὸ φερόμενον
<span class="lb" data-page="6.439" data-line="4" id="l6.439.4"></span>ἐπ’ αὐτὰ ταύτης δ’ οὐχ ὑπακουούσης, εἰς τὸ στόμα
<span class="lb" data-page="6.439" data-line="5" id="l6.439.5"></span>διὰ τῶν ἀποφλεγματιζόντων φαρμάκων, ὥσπερ γε καὶ ἐπὶ
<span class="lb" data-page="6.439" data-line="6" id="l6.439.6"></span>τὴν ῥῖνα διὰ τῶν πταρμοὺς κινούντων, ὅσα τε πρὸς τὰς
<span class="lb" data-page="6.439" data-line="7" id="l6.439.7"></span>ἐμφράξεις αὐτῶν ἁρμόττει. ὀφθαλμοὺς δὲ τονώσεις τῷ διὰ
<span class="lb" data-page="6.439" data-line="8" id="l6.439.8"></span>τοῦ Φρυγίου λίθου χρώμενος ξηρῷ κολλυρίῳ, τοῖς βλεφάροις
<span class="lb" data-page="6.439" data-line="9" id="l6.439.9"></span>ἐπάγων τὴν μήλην χωρὶς τοῦ προσάπτεσθαι τοῦ κατὰ τὸν
<span class="lb" data-page="6.439" data-line="10" id="l6.439.10"></span>ὀφθαλμὸν ἔνδον ὑμένος. οὕτως γοῦν πράττουσιν ὁσημέραι
<span class="lb" data-page="6.439" data-line="11" id="l6.439.11"></span>καὶ αἱ στιμμιζόμεναι γυναῖκες. εἰς δὲ τὴν τῶν ὤτων ῥώμην
<span class="lb" data-page="6.439" data-line="12" id="l6.439.12"></span>ἀπόχρη μὲν καὶ τὸ γλαύκιον μόνον, ἀποτριβόμενον ἐπ’
<span class="lb" data-page="6.439" data-line="13" id="l6.439.13"></span>ἀκόνης σὺν ὄξει, κᾄπειτα διὰ μήλης ἐκχεόμενον ἀτρέμα
<span class="lb" data-page="6.439" data-line="14" id="l6.439.14"></span>χλιαρὸν, ἢ διὰ τούτου δὴ τοῦ συνήθους ὀργάνου, καλουμένου
<span class="lb" data-page="6.439" data-line="15" id="l6.439.15"></span>δὲ ὑπὸ πάντων ὠτεγχύτου· κᾀπειδὰν ἤδη σοι δοκῇ
<span class="lb" data-page="6.439" data-line="16" id="l6.439.16"></span>τονοῦσθαι καλῶς, ὡς μηδὲν ἐπιῤῥεῖν αὐτοῖς, συνεχῶς ἐνστάζειν
<span class="lb" data-page="6.439" data-line="17" id="l6.439.17"></span>τι ναρδίνου μύρου τοῦ ἀρίστου, πρότερον μὲν ἐν
<span class="lb" data-page="6.439" data-line="18" id="l6.439.18"></span>Λαοδικείᾳ μόνῃ τῆς Ἀσίας σκευαζομένου καλλίστου, νυνὶ δὲ
<span class="pb" data-page="6.440" id="p6.440"></span>
<span class="lb" data-page="6.440" data-line="1" id="l6.440.1"></span>καὶ κατ’ ἄλλας πόλεις. ἔτι δὲ μᾶλλον τὸ διὰ γλαυκίου
<span class="lb" data-page="6.440" data-line="2" id="l6.440.2"></span>καλούμενον κολλύριον ὀνήσει τε καὶ ῥώσει τὰ ὦτα, καὶ τὸ
<span class="lb" data-page="6.440" data-line="3" id="l6.440.3"></span>διὰ ῥόδων, καὶ τὸ κροκῶδες, καὶ τὸ νάρδινον, καὶ τὸ δι’
<span class="lb" data-page="6.440" data-line="4" id="l6.440.4"></span>οἴνου, καὶ τῶν μύρων τὰ ἐν ῾Ρώμῃ σκευαζόμενα ταῖς πλουσίαις
<span class="lb" data-page="6.440" data-line="5" id="l6.440.5"></span>γυναιξὶν, ἃ φουλίατά τε καὶ σπικάτα προσαγορεύουσιν.
<span class="lb" data-page="6.440" data-line="6" id="l6.440.6"></span>εἰ δὲ πολὺ συνεχῶς ἐπὶ τὰ ὦτα φέροιτο τὸ ἀπὸ τῆς κεφαλῆς
<span class="lb" data-page="6.440" data-line="7" id="l6.440.7"></span>ῥεῦμα, καὶ πύον καὶ ἕλκωσις ἤδη γεγονυῖα τύχοι,
<span class="lb" data-page="6.440" data-line="8" id="l6.440.8"></span>τὴν μὲν ἕλκωσιν διά τε τοῦ Ἀνδρωνίου φαρμάκου καὶ
<span class="lb" data-page="6.440" data-line="9" id="l6.440.9"></span>τῶν ὁμοίων ἐκθεραπευτέον, ἐν δὲ τῷ ταῦτα πράττειν
<span class="lb" data-page="6.440" data-line="10" id="l6.440.10"></span>ἀντισπαστέον ἐπὶ ῥῖνά τε καὶ στόμα, καὶ μετὰ ταῦτα τοῖς
<span class="lb" data-page="6.440" data-line="11" id="l6.440.11"></span>εἰρημένοις χρηστέον.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg036.1st1K-grc1:6.3">
<span class="pb page1" data-page="6.389" id="p6.389"></span>
<span class="milestone ed1page page1" data-n="4.278" data-unit="ed1page" id="ed1page.4.278"></span>
<span class="milestone ed2page page1" data-n="6.166" data-unit="ed2page" id="ed2page.6.166"></span>
            <p>
<span class="lb" data-page="6.389" data-line="12" id="l6.389.12"></span>Τὴν ἀρχὴν οὖν ἀπὸ τῶν ὁμαλὴν τὴν δυσκρασίαν
<span class="lb" data-page="6.389" data-line="13" id="l6.389.13"></span>ἐν ἅπασι τοῖς μέρεσι τοῦ σώματος ἐχόντων ποιησάμενοι
<span class="lb" data-page="6.389" data-line="14" id="l6.389.14"></span>λέγωμεν ἤδη περὶ τῆς θερμοτέρας κράσεως, οὐ μὴν
<span class="lb" data-page="6.389" data-line="15" id="l6.389.15"></span>ἐν τῇ καθ’ ὑγρότητα καὶ ξηρότητα συμμετρίᾳ μεμπτῆς.
<span class="lb" data-page="6.389" data-line="16" id="l6.389.16"></span>εὐθὺς μὲν οὖν ἀπ’ ἀρχῆς ἡ τοιαύτη φύσις τοῦ σώματος
<span class="lb" data-page="6.389" data-line="17" id="l6.389.17"></span>ὑγιεινοτέρα φαίνεται τῆς κατ’ ἀμφοτέρας τὰς ἀντιθέσεις
<span class="lb" data-page="6.389" data-line="18" id="l6.389.18"></span>δυσκράτου· λέγω δ’ ἀμφοτέρας, τῆς τε κατὰ θερμότητα
<span class="pb" data-page="6.390" id="p6.390"></span>
<span class="lb" data-page="6.390" data-line="1" id="l6.390.1"></span>καὶ ψυχρότητα, καὶ τῆς καθ’ ὑγρότητα καὶ ξηρότητα. καὶ
<span class="lb" data-page="6.390" data-line="2" id="l6.390.2"></span>τούς τε ὀδόντας φύσει θᾶττον, καὶ φθέγξεται διηρθρωμένην
<span class="lb" data-page="6.390" data-line="3" id="l6.390.3"></span>φωνὴν, καὶ βαδιεῖται θᾶττον, αὐξήσεταί τε κατὰ τὴν ἀναλογίαν
<span class="lb" data-page="6.390" data-line="4" id="l6.390.4"></span>ἑκάστοτε τῶν ἐτῶν. ἐπειδὰν δὲ τὴν τῶν μειρακίων
<span class="lb" data-page="6.390" data-line="5" id="l6.390.5"></span>ἡλικίαν διεξέλθῃ, τὸ μεταξὺ πᾶν ἄχρι τῆς παρακμῆς σαφῶς
<span class="lb" data-page="6.390" data-line="6" id="l6.390.6"></span>πλέον ἤδη φανεῖται θερμὸν, ὡς τοῖς ἀπὸ ξανθῆς χολῆς
<span class="lb" data-page="6.390" data-line="7" id="l6.390.7"></span>νοσήμασί τε καὶ συμπτώμασιν εὐάλωτον ὑπάρχειν. ἡ γὰρ
<span class="lb" data-page="6.390" data-line="8" id="l6.390.8"></span>τοι πολλὴ θερμότης ἐκδαπανῶσα τὴν ὑγρότητα ξηροτέραν
<span class="lb" data-page="6.390" data-line="9" id="l6.390.9"></span>ἐργάζεται τὴν κρᾶσιν. οὔσης δὲ καὶ τῆς τῶν ἀκμαζόντων
<span class="lb" data-page="6.390" data-line="10" id="l6.390.10"></span>ἡλικίας θερμῆς, ἡ συζυγία τῆς κράσεως αὐτῶν ἔσται θερμή
<span class="lb" data-page="6.390" data-line="11" id="l6.390.11"></span>τε ἅμα καὶ ξηρά· χολὴ δὲ ἐν ταῖς τοιαύταις κράσεσιν ἡ
<span class="lb" data-page="6.390" data-line="12" id="l6.390.12"></span>ὠχρά τε καὶ ξανθὴ καλουμένη πλεονάζει. τοὺς οὖν οὕτως
<span class="lb" data-page="6.390" data-line="13" id="l6.390.13"></span>πεφυκότας ἄχρι μὲν τῆς τῶν μειρακίων ἡλικίας ὁμοίως χρὴ
<span class="lb" data-page="6.390" data-line="14" id="l6.390.14"></span>τοῖς ἄριστα πεφυκόσι διαιτᾷν, ὑπὲρ ὧν εἴρηται κατὰ τὸν
<span class="lb" data-page="6.390" data-line="15" id="l6.390.15"></span>ἔμπροσθεν λόγον· ἐπειδὰν δὲ τέλειον αὐτῶν ᾖ τὸ σῶμα, διασκέψασθαι
<span class="lb" data-page="6.390" data-line="16" id="l6.390.16"></span>προσήκει, πότερον ὑπέρχεται τὸ περιττὸν τῆς χολῆς
<span class="lb" data-page="6.390" data-line="17" id="l6.390.17"></span>αὐτοῖς ἅμα τοῖς διαχωρήμασιν, ἢ πρὸς τὴν ἄνω κοιλίαν
<span class="lb" data-page="6.390" data-line="18" id="l6.390.18"></span>ὁρμᾷ. κάτω μὲν ὑπιόντος αὐτοῦ, πρόδηλον, ὡς χρὴ
<span class="pb" data-page="6.391" id="p6.391"></span>
<span class="lb" data-page="6.391" data-line="1" id="l6.391.1"></span>οὐδὲν περιεργάζεσθαι, πρὸς δὲ τὴν ἄνω γαστέρα φερομένου,
<span class="lb" data-page="6.391" data-line="2" id="l6.391.2"></span>δι’ ἐμέτων ἐκκενοῦν, μακρὰν χαίρειν εἰπόντας ἐκείνοις
<span class="lb" data-page="6.391" data-line="3" id="l6.391.3"></span>τῶν φιλοσόφων, ὅσοι κωλύουσι μετὰ τὰ γυμνάσια πρὸ τῆς
<span class="lb" data-page="6.391" data-line="4" id="l6.391.4"></span>τροφῆς ἀφ’ ὕδατος χλιαροῦ ἐμεῖν. οἴνῳ γὰρ οὐδ’ ἐγὼ
<span class="lb" data-page="6.391" data-line="5" id="l6.391.5"></span>συμβουλεύω τηνικαῦτα χρῆσθαι, πλὴν εἰ δυσχερῶς ἐμοῖεν
<span class="lb" data-page="6.391" data-line="6" id="l6.391.6"></span>ἀφ’ ὕδατος. εἰσὶ γάρ τινες καὶ τοιαῦται φύσεις σωμάτων,
<span class="lb" data-page="6.391" data-line="7" id="l6.391.7"></span>αἷς συγχωρητέον οἴνου γλυκέος προσφέρεσθαι, εἰ προπίονται
<span class="lb" data-page="6.391" data-line="8" id="l6.391.8"></span>αὐτοῦ τὸ ὕδωρ. ἔτι δὲ καὶ μᾶλλον, ὅταν ἡ κρᾶσις ἐξ
<span class="lb" data-page="6.391" data-line="9" id="l6.391.9"></span>ἀρχῆς ᾖ θερμοτέρα τε καὶ ξηροτέρα, πρὸς τοὺς ἐμέτους ἔρχεσθαι·
<span class="lb" data-page="6.391" data-line="10" id="l6.391.10"></span>καὶ γὰρ καὶ μᾶλλόν εἰσιν οὗτοι χολώδεις ἐπὶ τῆς
<span class="lb" data-page="6.391" data-line="11" id="l6.391.11"></span>ἀκμαστικῆς ἡλικίας. καὶ δὴ καὶ γυμνάζεσθαι βέλτιον αὐτοὺς,
<span class="lb" data-page="6.391" data-line="12" id="l6.391.12"></span>οὐκ ὀξὺ καὶ σύντονον γυμνάσιον, ἀλλὰ σχολαιότερόν
<span class="lb" data-page="6.391" data-line="13" id="l6.391.13"></span>τε καὶ μαλακώτερον· εἰσὶ γὰρ δὴ καὶ ἰσχνότεροι πάντες οἱ
<span class="lb" data-page="6.391" data-line="14" id="l6.391.14"></span>τοιοῦτοι. συμπεφώνηται δὲ τοῖς γυμνασταῖς ἅπασι, λεπτύνειν
<span class="lb" data-page="6.391" data-line="15" id="l6.391.15"></span>μὲν τὰ ὀξέα γυμνάσια, σαρκοῦν δὲ τὰ βραδέα. <span class="milestone ed2page" data-n="6.167" data-unit="ed2page" id="ed2page.6.167"></span>τινὲς
<span class="lb" data-page="6.391" data-line="16" id="l6.391.16"></span>δὲ καὶ τῶν σφόδρα θερμῶν τὴν κρᾶσιν οὐδ’ ὅλως χρῄζουσι
<span class="lb" data-page="6.391" data-line="17" id="l6.391.17"></span>γυμνασίων, ἀλλ’ ἀρκεῖ περίπατός τε καὶ λουτρὸν αὐτοῖς,
<span class="pb" data-page="6.392" id="p6.392"></span>
<span class="lb" data-page="6.392" data-line="1" id="l6.392.1"></span>ἀνατριψαμένοις ἐλαίῳ μαλακαῖς τρίψεσι. δριμὺ γὰρ καὶ
<span class="lb" data-page="6.392" data-line="2" id="l6.392.2"></span>θερμὸν καὶ δακνῶδες τὸ διαπνεόμενον ἀπ’ αὐτῶν ἐστιν, οὐκ
<span class="lb" data-page="6.392" data-line="3" id="l6.392.3"></span>ἀτμῶδες οὐδ’ ἡδὺ καὶ ἄδηκτον. οὗτοι δὲ καὶ τοῖς μετὰ
<span class="lb" data-page="6.392" data-line="4" id="l6.392.4"></span>τροφὴν χαίρουσι λουτροῖς. καὶ τινες αὐτῶν ἄπιστον ὅπως
<span class="lb" data-page="6.392" data-line="5" id="l6.392.5"></span>ἐπαχύνθησαν ἐπὶ τῇ τοιαύτῃ διαίτῃ. παλαιὸς δὲ οἶνος
<span class="lb" data-page="6.392" data-line="6" id="l6.392.6"></span>ἐναντίος αὐτοῖς ἐστι, οἰκεῖος δὲ ὁ λευκὸς καὶ λεπτός. ἐπιβλέπειν
<span class="lb" data-page="6.392" data-line="7" id="l6.392.7"></span>δὲ ἐπὶ πάντων τῶν μετὰ τροφὴν λουομένων, μή
<span class="lb" data-page="6.392" data-line="8" id="l6.392.8"></span>πως κατὰ τὸ δεξιὸν ὑποχόνδριον, ἔνθα κεῖται τὸ ἧπαρ,
<span class="lb" data-page="6.392" data-line="9" id="l6.392.9"></span>αἰσθάνονταί τινος ἀλγήματος, ἢ βάρους, ἢ τάσεως. αἱ γὰρ
<span class="lb" data-page="6.392" data-line="10" id="l6.392.10"></span>τοιαῦται κατασκευαὶ τῶν σωμάτων ἡπατικαῖς ἁλίσκονται
<span class="lb" data-page="6.392" data-line="11" id="l6.392.11"></span>νόσοις, ἐὰν ἐδηδοκότες λούωνται. κᾂν αἴσθωνται δέ ποτε
<span class="lb" data-page="6.392" data-line="12" id="l6.392.12"></span>τοιούτου τινὸς συμπτώματος, αὐτίκα διδόναι τι τῶν ἐκφραττόντων
<span class="lb" data-page="6.392" data-line="13" id="l6.392.13"></span>τὸ ἧπαρ, ἀπέχειν τε καὶ τῶν παχυχύμων ἐδεσμάτων,
<span class="lb" data-page="6.392" data-line="14" id="l6.392.14"></span>καὶ μάλιστα ὅσα γλίσχρα. λέγεται δὲ περὶ αὐτῶν ἐπὶ
<span class="lb" data-page="6.392" data-line="15" id="l6.392.15"></span>πλέον ἐν τοῖς τρισὶν ὑπομνήμασιν, ἃ περὶ τῶν ἐν ταῖς
<span class="lb" data-page="6.392" data-line="16" id="l6.392.16"></span>τροφαῖς δυνάμεων ἔγραψα, καὶ τῷ περὶ τῆς εὐχυμίας τε
<span class="lb" data-page="6.392" data-line="17" id="l6.392.17"></span>καὶ κακοχυμίας, ἔτι τε κᾀν τῷ τῆς λεπτυνούσης διαίτης.
<span class="pb" data-page="6.393" id="p6.393"></span>
<span class="lb" data-page="6.393" data-line="1" id="l6.393.1"></span>καὶ γὰρ οὖν καὶ χρῆσθαι ἐν τοῖς ἀλγήμασι τοῖς καθ’ ἧπαρ
<span class="lb" data-page="6.393" data-line="2" id="l6.393.2"></span>ἀναγκαῖόν ἐστι λεπτυνούσῃ διαίτῃ, μέχρι περ ἂν αὐτοῖς
<span class="lb" data-page="6.393" data-line="3" id="l6.393.3"></span>ἀνώδυνόν τε καὶ κοῦφον γένηταί πως τὸ δεξιὸν ὑποχόνδριον.
<span class="lb" data-page="6.393" data-line="4" id="l6.393.4"></span>ἀγαθὸν δὲ καὶ τῆς κόμης τοῦ ἀψινθίου τὸ ὑπόβρεγμα προσφέρεσθαι,
<span class="lb" data-page="6.393" data-line="5" id="l6.393.5"></span>καὶ τὸ διὰ ταύτης τε καὶ ἀνίσου καὶ πικρῶν
<span class="lb" data-page="6.393" data-line="6" id="l6.393.6"></span>ἀμυγδάλων συντιθέμενον, ὃ δι’ ὀξυμέλιτος ἄμεινον πίνειν
<span class="lb" data-page="6.393" data-line="7" id="l6.393.7"></span>ἐν τῷ μέσῳ χρόνῳ τῆς τε ἐκ τῶν ὕπνων ἀναστάσεως καὶ
<span class="lb" data-page="6.393" data-line="8" id="l6.393.8"></span>τοῦ λουτροῦ. προκατειργασμένων τε γὰρ τῶν ἀναδεδομένων
<span class="lb" data-page="6.393" data-line="9" id="l6.393.9"></span>εἰς ἧπαρ ἐκ τῆς γαστρὸς ἄμεινον προσφέρεσθαι τὰ τοιαῦτα,
<span class="lb" data-page="6.393" data-line="10" id="l6.393.10"></span>τῇ τε ἐξ αὐτῶν ἐνεργείᾳ χρόνον τινὰ δίδοσθαι πρὸ τῆς
<span class="lb" data-page="6.393" data-line="11" id="l6.393.11"></span>τῶν σιτίων προσφορᾶς. ἀγαθὸν δὲ καὶ τὸ διὰ τῆς καλαμίνθου
<span class="lb" data-page="6.393" data-line="12" id="l6.393.12"></span>φάρμακον, οὗ τὴν σύνθεσιν ἐν τῷ δ΄ τῶν ὑπομνημάτων
<span class="lb" data-page="6.393" data-line="13" id="l6.393.13"></span>ἔγραψα. ἀλλ’ ἐπί γε τῶν χολωδῶν κράσεων φυλάττεσθαι
<span class="lb" data-page="6.393" data-line="14" id="l6.393.14"></span>προσήκει τὴν συνεχῆ τοῦδε χρῆσιν. καὶ μέντοι καὶ
<span class="lb" data-page="6.393" data-line="15" id="l6.393.15"></span>ὁπότε τις αὐτῶν χρῆται αὐτῷ τῆς καθ’ ἧπαρ ἐμφράξεως
<span class="lb" data-page="6.393" data-line="16" id="l6.393.16"></span>ἕνεκεν, ἄμεινον δι’ ὀξυμέλιτος πίνεσθαι. τὸ δὲ τῶν τροφῶν
<span class="lb" data-page="6.393" data-line="17" id="l6.393.17"></span>εἶδος, εἰ μὲν ὑπαλλάττειν ἐπὶ τὸ βέλτιον ἐθέλεις τὴν
<span class="lb" data-page="6.393" data-line="18" id="l6.393.18"></span>κρᾶσιν τῶν οὕτως ἐχόντων, ἐναντίον ἔστω τῇ δυσκρασίᾳ.
<span class="pb" data-page="6.394" id="p6.394"></span>
<span class="lb" data-page="6.394" data-line="1" id="l6.394.1"></span>κατὰ βραχὺ δὲ γίνεται τοῦτο χωρὶς βλάβης, ἐπιστατοῦντος
<span class="lb" data-page="6.394" data-line="2" id="l6.394.2"></span>μὲν ἰατροῦ, σχολὴν δ’ ἄγοντος αὐτῷ τοῦ βοηθουμένου τοσαύτην,
<span class="lb" data-page="6.394" data-line="3" id="l6.394.3"></span>ὡς ἅπαντα ποιεῖν ἐν τῷ προσήκοντι καιρῷ. πράττοντι
<span class="lb" data-page="6.394" data-line="4" id="l6.394.4"></span>δὲ ἀνθρώπῳ τὰ πολιτικὰ καὶ πολλαῖς ἀσχολίαις δουλεύοντι
<span class="lb" data-page="6.394" data-line="5" id="l6.394.5"></span>κάλλιόν ἐστι μηδ’ ἐπιχειρεῖν ὑπαλλάττειν τὴν κρᾶσιν,
<span class="lb" data-page="6.394" data-line="6" id="l6.394.6"></span>ἀλλὰ τὰς οἰκείας τροφὰς αὐτῷ δοτέον. οἰκεῖαι δ’ εἰσὶν
<span class="lb" data-page="6.394" data-line="7" id="l6.394.7"></span>αἱ μὲν ὑγραὶ ταῖς ὑγραῖς, αἱ δὲ ξηραὶ ταῖς ξηραῖς.
<span class="lb" data-page="6.394" data-line="8" id="l6.394.8"></span>ἡ γάρ τοι θρέψις ὁμοιουμένου γίνεται τοῦ θρέψοντος ἐδέσματος
<span class="lb" data-page="6.394" data-line="9" id="l6.394.9"></span>τῷ τρεφομένῳ σώματι· θᾶττον δὲ ὁμοιοῦται τὰ
<span class="lb" data-page="6.394" data-line="10" id="l6.394.10"></span>μὲν ξηρὰ ταῖς ξηραῖς, τὰ δ’ ὑγρὰ ταῖς ὑγραῖς. ἐπὶ δὲ τῶν
<span class="lb" data-page="6.394" data-line="11" id="l6.394.11"></span>ὁμαλὴν τὴν κρᾶσιν ἐχόντων, ὅσον περ ἂν ἥδιον ᾖ τὸ βρῶμα,
<span class="lb" data-page="6.394" data-line="12" id="l6.394.12"></span>τοσοῦτον τροφιμώτερον γίγνεται· τῶν δ’ ἀνώμαλον ἐχόντων
<span class="lb" data-page="6.394" data-line="13" id="l6.394.13"></span>τὴν κρᾶσιν σωμάτων, ὡς ἄλλην μὲν εἶναι τὴν τοῦ ἥπατος,
<span class="lb" data-page="6.394" data-line="14" id="l6.394.14"></span>ἄλλην δὲ τὴν τῆς γαστρὸς, ἤ τινος τῶν καθ’ ἧπαρ, ἕτερον
<span class="lb" data-page="6.394" data-line="15" id="l6.394.15"></span>μὲν ἐστι τὸ κατὰ τὴν προσφορὰν ἡδὺ, ἕτερον δὲ τὸ καθ’ ἕκαστον
<span class="lb" data-page="6.394" data-line="16" id="l6.394.16"></span>μόριον οἰκεῖον. ἐπεὶ δὲ καὶ τὸ καθ’ ἕκαστον μόριον οἰκεῖον
<span class="lb" data-page="6.394" data-line="17" id="l6.394.17"></span>ἐδείχθη διττὸν, ἕτερον μὲν τὸ κατὰ τὰς ἁπλᾶς ποιότητας,
<span class="pb" data-page="6.395" id="p6.395"></span>
<span class="lb" data-page="6.395" data-line="1" id="l6.395.1"></span>ἕτερον δὲ τὸ κατὰ τὴν ὅλην οὐσίαν, ἡ μὲν οὖν κατὰ τὰς
<span class="lb" data-page="6.395" data-line="2" id="l6.395.2"></span>ἁπλᾶς ποιότητας οἰκειοτάτη ὁποία τίς ἐστιν, ὀλίγῳ πρόσθεν
<span class="lb" data-page="6.395" data-line="3" id="l6.395.3"></span>εἴρηται, μεταβάλλειν τε αὐτὴν βουλομένοις ἐπὶ σχολῆς,
<span class="lb" data-page="6.395" data-line="4" id="l6.395.4"></span>ὑπηρετεῖν τε ἀναγκαζομένοις ἐν ἀσχολίᾳ, <span class="milestone ed2page" data-n="6.168" data-unit="ed2page" id="ed2page.6.168"></span>ἡ δὲ κατὰ
<span class="lb" data-page="6.395" data-line="5" id="l6.395.5"></span>τὴν ὅλην οὐσίαν τῇ πείρᾳ μόνῃ· γινώσκεται. μεγίστην οὖν
<span class="lb" data-page="6.395" data-line="6" id="l6.395.6"></span>δύναμιν εἰς τὴν τῶν ἐσθιομένων τε καὶ πινομένων κατεργασίαν,
<span class="lb" data-page="6.395" data-line="7" id="l6.395.7"></span>οὐ κατὰ τὴν γαστέρα<span class="milestone ed1page" data-n="4.279" data-unit="ed1page" id="ed1page.4.279"></span> μόνον, ἀλλὰ καὶ κατὰ
<span class="lb" data-page="6.395" data-line="8" id="l6.395.8"></span>σύμπαν τὸ σῶμα, ἡ κατὰ τὴν ὅλην οὐσίαν οἰκειότης ἔχει,
<span class="lb" data-page="6.395" data-line="9" id="l6.395.9"></span>δι’ ἥν αἱ τροφαὶ τοῖς ζώοις ὑπηλλαγμέναι τε καὶ πολὺ διαφέρουσαι
<span class="lb" data-page="6.395" data-line="10" id="l6.395.10"></span>ταῖς ἰδέαις εἰσὶν, οὐδὲν ὅμοιον ἐχούσης τῆς ἐκ
<span class="lb" data-page="6.395" data-line="11" id="l6.395.11"></span>τῶν ἀχύρων τε καὶ πόας τῇ ἐξ ὀστῶν τε καὶ σαρκῶν, ἢ
<span class="lb" data-page="6.395" data-line="12" id="l6.395.12"></span>τῆς ἐξ ἄρτων τῇ ἐκ κωνίου τε καὶ ἑλλεβόρου· καὶ γὰρ
<span class="lb" data-page="6.395" data-line="13" id="l6.395.13"></span>ταῦτα ζώοις τισίν εἰσι τροφαί. γίνονται δὲ καὶ κατὰ τὴν
<span class="lb" data-page="6.395" data-line="14" id="l6.395.14"></span>ποιότητα οἰκειότητες, εἰ μὲν φυλάττειν ἐθέλοις τὰς κράσεις,
<span class="lb" data-page="6.395" data-line="15" id="l6.395.15"></span>ταῖς μὲν ὑγραῖς τῶν ὑγραινόντων ἐδεσμάτων ἁρμοττόντων,
<span class="lb" data-page="6.395" data-line="16" id="l6.395.16"></span>ταῖς δὲ ξηραῖς τῶν ξηραινόντων, εἰ δὲ ὑπαλλάττειν,
<span class="lb" data-page="6.395" data-line="17" id="l6.395.17"></span>τῶν ἐναντίων. ἐπὶ δὲ τῆς κατὰ τὸ θερμὸν καὶ ψυχρὸν
<span class="pb" data-page="6.396" id="p6.396"></span>
<span class="lb" data-page="6.396" data-line="1" id="l6.396.1"></span>εἰς δυσκρασίαν ἐκτροπῆς ἡ τῶν ἐναντίων προσφορὰ διαπαντὸς
<span class="lb" data-page="6.396" data-line="2" id="l6.396.2"></span>ἁρμόττει. δραστικώταται γάρ εἰσι καὶ, ὡς ἂν εἴποι
<span class="lb" data-page="6.396" data-line="3" id="l6.396.3"></span>τις, δυναστικώτεραι τῶν καθ’ ὑγρότητα καὶ ξηρότητα δυσκρασιῶν
<span class="lb" data-page="6.396" data-line="4" id="l6.396.4"></span>αἱ τοιαῦται· ῥᾳδίως γοῦν ὑπὸ τῶν ὁμοίων τροφῶν
<span class="lb" data-page="6.396" data-line="5" id="l6.396.5"></span>εἰς νοσώδη δυσκρασίαν ἀφικνοῦνται. ξηρότερον δ’ ἐργασάμενος
<span class="lb" data-page="6.396" data-line="6" id="l6.396.6"></span>ὁτιοῦν τῶν μορίων οὐδέν τι βλάψεις σαφὲς, ὥσπερ
<span class="lb" data-page="6.396" data-line="7" id="l6.396.7"></span>οὐδ’ εἰ φυλάττοις ὑγρότερον. ἐναργέστερον δέ σοι τεκμήριον
<span class="lb" data-page="6.396" data-line="8" id="l6.396.8"></span>καὶ αἱ ἡλικίαι γινέσθωσαν, αἱ μὲν ἀπὸ τῆς πρώτης γενέσεως
<span class="lb" data-page="6.396" data-line="9" id="l6.396.9"></span>ἄχρι τῶν μειρακίων ὑγροτάτην ἔχουσαι τὴν σάρκα,
<span class="lb" data-page="6.396" data-line="10" id="l6.396.10"></span>ξηρὰν δὲ ἱκανῶς αἱ πρεσβυτικαί. μεμνῆσθαι δ’ ἐν τοῖς
<span class="lb" data-page="6.396" data-line="11" id="l6.396.11"></span>τοιούτοις λόγοις χρὴ τῶν εἰρημένων ἐν τοῖς περὶ κράσεων,
<span class="lb" data-page="6.396" data-line="12" id="l6.396.12"></span>ὅπως μή τις ὑπολάβῃ, τοὺς ὑπὸ περιττῶν ὑγρῶν βαρυνομένους
<span class="lb" data-page="6.396" data-line="13" id="l6.396.13"></span>ὑγροὺς γίνεσθαι τὴν κρᾶσιν, ὃ καὶ τοὺς οἰηθέντας,
<span class="lb" data-page="6.396" data-line="14" id="l6.396.14"></span>ὑγρὸν καὶ ψυχρὸν εἶναι τὸ γῆρας, ἐξηπάτησεν. οὐ γὰρ αὐτὰ
<span class="lb" data-page="6.396" data-line="15" id="l6.396.15"></span>τὰ μόρια τοῖς γέρουσιν ὑγρότερα ταῖς κράσεσίν ἐστιν, ἀλλὰ
<span class="lb" data-page="6.396" data-line="16" id="l6.396.16"></span>αἱ μεταξὺ τῶν σωμάτων χῶραι τῆς περιττῆς ὑγρότητος
<span class="lb" data-page="6.396" data-line="17" id="l6.396.17"></span>ἐμπίπλανται γερόντων τε καὶ νοσούντων νόσους ὑγράς.
<span class="pb" data-page="6.397" id="p6.397"></span>
<span class="lb" data-page="6.397" data-line="1" id="l6.397.1"></span>ὁποῖον δέ τι τὸ ξηρὸν νόσημά ἐστιν, ἐπιστημονικὴν ἕξει
<span class="lb" data-page="6.397" data-line="2" id="l6.397.2"></span>γνῶσιν τὸ γεγραμμένον μοι περὶ μαρασμοῦ βιβλίον ἐπιμελῶς
<span class="lb" data-page="6.397" data-line="3" id="l6.397.3"></span>ἀναγνοὺς, οὐχ ἅπαξ ἢ δὶς, οὐδὲ παρατρέχων, ἀλλ’
<span class="lb" data-page="6.397" data-line="4" id="l6.397.4"></span>ἐφιστὰς καὶ προσέχων τὸν νοῦν ἑκάστῳ τῶν λεγομένων.
<span class="lb" data-page="6.397" data-line="5" id="l6.397.5"></span>προγεγυμνάσθαι δὲ χρὴ τὸν μέλλοντα καλῶς ἀναλέξασθαι
<span class="lb" data-page="6.397" data-line="6" id="l6.397.6"></span>ταῦτα τῷ δευτέρῳ περὶ κράσεων ὑπομνήματι, καθ’ ὃ δέδεικται
<span class="lb" data-page="6.397" data-line="7" id="l6.397.7"></span>τοῦ γέροντος ἡ κρᾶσις ξηρά. τὸ δὲ προκείμενον ἐν
<span class="lb" data-page="6.397" data-line="8" id="l6.397.8"></span>τῷ νῦν λόγῳ σῶμα θερμότερον τοῦ δέοντος, ἐὰν μὲν ἐν
<span class="lb" data-page="6.397" data-line="9" id="l6.397.9"></span>τῇ πρώτῃ συστάσει μέσον ὑγρότητός τε καὶ ξηρότητος ᾖ,
<span class="lb" data-page="6.397" data-line="10" id="l6.397.10"></span>πάντως τοῦτο κατὰ τὴν ἀκμαστικὴν ἡλικίαν γίνεται ξηρὸν,
<span class="lb" data-page="6.397" data-line="11" id="l6.397.11"></span>ἔτι δὲ μᾶλλόν τε καὶ θᾶττον, εἰ καὶ φύσει ξηρότερον εἴη.
<span class="lb" data-page="6.397" data-line="12" id="l6.397.12"></span>καὶ δὴ καὶ γηράσει τοῦτο θᾶττον, ὅσῳ καὶ θᾶττον εἰς
<span class="lb" data-page="6.397" data-line="13" id="l6.397.13"></span>ἀκμὴν ἀφίκοιτο. πάντων γὰρ ἐν τῇ παρακμῇ ξηραινομένων,
<span class="lb" data-page="6.397" data-line="14" id="l6.397.14"></span>εὔλογόν ἐστι τὸ φύσει ξηρότερον εἰς τὴν τῆς γεροντικῆς
<span class="lb" data-page="6.397" data-line="15" id="l6.397.15"></span>ἀμετρίας ξηρότητα ἀφικνεῖσθαι θᾶττον. δέονται τοίνυν
<span class="lb" data-page="6.397" data-line="16" id="l6.397.16"></span>οὗτοι μάλιστα κατὰ τὴν ἀκμαστικὴν ἡλικίαν ὑγρᾶς
<span class="lb" data-page="6.397" data-line="17" id="l6.397.17"></span>διαίτης, ἧς τὸν τύπον ἄρτι ὑπέγραψα, διά τε τῶν ὑγραινόντων
<span class="pb" data-page="6.398" id="p6.398"></span>
<span class="lb" data-page="6.398" data-line="1" id="l6.398.1"></span>ἐδεσμάτων καὶ λουτρῶν, ἀποχῆς τε καὶ γυμνασίων
<span class="lb" data-page="6.398" data-line="2" id="l6.398.2"></span>συντόνων καὶ πολλῶν γινομένης, ὥστε θέρους ὥρᾳ καὶ
<span class="lb" data-page="6.398" data-line="3" id="l6.398.3"></span>θᾶττον λούεσθαι, καὶ μετὰ τροφὴν αὖθις τὸ δεύτερον.
<span class="lb" data-page="6.398" data-line="4" id="l6.398.4"></span>ὀνίνησι τούτους καὶ ἡ τοῦ ψυχροῦ πόσις. ἐναντιώτατα δὲ
<span class="lb" data-page="6.398" data-line="5" id="l6.398.5"></span>ταῖς ξηραῖς κράσεσίν εἰσιν ἀφροδίσια. φείδεσθαι δὲ χρὴ καὶ
<span class="lb" data-page="6.398" data-line="6" id="l6.398.6"></span>μάλιστα αὐτοὺς ἐγκαύσεων, καὶ κόπων, καὶ φροντίδων,
<span class="lb" data-page="6.398" data-line="7" id="l6.398.7"></span>καὶ ἀγρυπνιῶν, καὶ κινήσεων ἁπασῶν ὀξειῶν. καὶ οἱ θυμοὶ
<span class="lb" data-page="6.398" data-line="8" id="l6.398.8"></span>δὲ μάλιστα τὰς χολώδεις φύσεις ἐκπυροῦντες ὀξεῖς γεννῶσι
<span class="lb" data-page="6.398" data-line="9" id="l6.398.9"></span>πυρετούς. <span class="milestone ed2page" data-n="6.169" data-unit="ed2page" id="ed2page.6.169"></span>ἅπερ οὖν ἐπῄνηται διαιτήματα τοῖς θερμοῖς
<span class="lb" data-page="6.398" data-line="10" id="l6.398.10"></span>τὴν κρᾶσιν ἐπὶ τῆς ἀκμῆς καὶ σύμμετρον ἐξ ἀρχῆς
<span class="lb" data-page="6.398" data-line="11" id="l6.398.11"></span>ἔχουσιν ὑγρότητα, ταῦτα μᾶλλον ἁρμόττει τοῖς φύσει θερμοῖς
<span class="lb" data-page="6.398" data-line="12" id="l6.398.12"></span>καὶ ξηροῖς. εὔδηλον δ’, ὅτι τὴν ποσότητα τῆς ὑπεροχῆς
<span class="lb" data-page="6.398" data-line="13" id="l6.398.13"></span>τοῦ κρατοῦντος στοιχείου σκεπτέον ἐστὶν ἐν τοῖς μάλιστα.
<span class="lb" data-page="6.398" data-line="14" id="l6.398.14"></span>τοσοῦτον γὰρ ἐπιτείνειν τε καὶ ἐκλύειν ἢ αὐξάνειν
<span class="lb" data-page="6.398" data-line="15" id="l6.398.15"></span>χρὴ τὸ τῆς διαίτης εἶδος, ὅσον ὑπὲρ τὸ κατὰ φύσιν ηὔξηταί
<span class="lb" data-page="6.398" data-line="16" id="l6.398.16"></span>τε καὶ μεμείωται τὰ τῆς κράσεως στοιχεῖα. διὸ καὶ τοὺς
<span class="lb" data-page="6.398" data-line="17" id="l6.398.17"></span>ὑγροτέρους τε καὶ τοὺς φύσει θερμοτέρους, εἰ μὲν ὑπαλλάττειν
<span class="lb" data-page="6.398" data-line="18" id="l6.398.18"></span>αὐτῶν ἐθέλοις τὴν κρᾶσιν ἐπὶ τὸ ξηρότερόν τε καὶ
<span class="pb" data-page="6.399" id="p6.399"></span>
<span class="lb" data-page="6.399" data-line="1" id="l6.399.1"></span>ψυχρότερον εἶδος, χρὴ διὰ τῆς ἐναντίας διαίτης ἄγειν, εἰ
<span class="lb" data-page="6.399" data-line="2" id="l6.399.2"></span>δὲ φυλάττειν, διὰ τῶν ὁμοίων. αἱ δὲ τοιαῦται φύσεις ἐν
<span class="lb" data-page="6.399" data-line="3" id="l6.399.3"></span>τῇ τῶν παίδων ἡλικίᾳ ῥευματικοῖς τε καὶ πληθωρικοῖς ἁλίσκονται
<span class="lb" data-page="6.399" data-line="4" id="l6.399.4"></span>νοσήμασι, καὶ πρὸς τούτοις γε σηπεδονώδεσι.
<span class="lb" data-page="6.399" data-line="5" id="l6.399.5"></span>δέονται τοίνυν γυμνασίων πλεόνων, ἀκριβοῦς τε τῆς ἐν τῇ
<span class="lb" data-page="6.399" data-line="6" id="l6.399.6"></span>γαστρὶ πέψεως· ὅσα γὰρ ἐν ταύτῃ διαφθείρεται, νοσημάτων
<span class="lb" data-page="6.399" data-line="7" id="l6.399.7"></span>σηπεδονωδῶν ὑπόθεσις γίνεται παντὶ τῷ σώματι. διὸ
<span class="lb" data-page="6.399" data-line="8" id="l6.399.8"></span>καὶ πρὸ τροφῆς δὶς καὶ τρὶς οὗτοι λουόμενοι, καὶ τοῖς
<span class="lb" data-page="6.399" data-line="9" id="l6.399.9"></span>αὐτοφυέσι θερμοῖς ὕδασιν οὗτοι χρώμενοί, μάλιστα ὠφελοῦνται.
<span class="lb" data-page="6.399" data-line="10" id="l6.399.10"></span>σκοπὸς γὰρ ἐπ’ αὐτῶν ἐστιν αὐτὰ μὲν τὰ μόρια τοῦ
<span class="lb" data-page="6.399" data-line="11" id="l6.399.11"></span>ζώου φυλάττειν ὑγρὰ, κοινὸν ὂν τοῦτο πάσης κράσεως, εἴ
<span class="lb" data-page="6.399" data-line="12" id="l6.399.12"></span>γε καὶ τοὐναντίον αὐτῆς θᾶττον ἐπὶ τὸ γῆρας ἄγει τὰ σώματα
<span class="lb" data-page="6.399" data-line="13" id="l6.399.13"></span>τῶν ζώων ἁπάντων, αὐτό τε τὸ θνητὸν εἶναι τὸ γεννητὸν
<span class="lb" data-page="6.399" data-line="14" id="l6.399.14"></span>σῶμα τὴν αἰτίαν ἔχει· ὡς, εἴγε δυνατὸν ἦν ἀεὶ
<span class="lb" data-page="6.399" data-line="15" id="l6.399.15"></span>διαφυλάττειν ὑγρὰν τὴν κρᾶσιν τοῦ σώματος, ὁ τοῦ σοφιστοῦ
<span class="lb" data-page="6.399" data-line="16" id="l6.399.16"></span>λόγος, ὃν ἐν ἀρχῇ διῆλθον, ἀθάνατον ἐπαγγελλόμενος
<span class="lb" data-page="6.399" data-line="17" id="l6.399.17"></span>ποιήσειν τὸν αὐτῷ πειθόμενον, ἀληθὴς ἦν. ἀλλ’ ἐπεὶ
<span class="lb" data-page="6.399" data-line="18" id="l6.399.18"></span>τὴν φυσικὴν ὁδὸν τὴν ἐπὶ τὸ ξηραίνεσθαι τὸ σῶμα φυγεῖν
<span class="pb" data-page="6.400" id="p6.400"></span>
<span class="lb" data-page="6.400" data-line="1" id="l6.400.1"></span>οὐκ ἔστιν, ὡς ἐδείχθη, διὰ τοῦτο γηρᾷν ἀναγκαῖον ἡμῖν
<span class="lb" data-page="6.400" data-line="2" id="l6.400.2"></span>ἐστι καὶ φθείρεσθαι, πολυχρονιώτατος δ’ ἂν ὁ ἥκιστα ξηραινόμενος
<span class="lb" data-page="6.400" data-line="3" id="l6.400.3"></span>γένοιτο. τῆς δ’ ὑγρᾶς διαίτης περιττώματά τε
<span class="lb" data-page="6.400" data-line="4" id="l6.400.4"></span>καὶ πλῆθος χυμῶν γεννώσης, χαλεπὸν γίνεται κρατῆσαι τῆς
<span class="lb" data-page="6.400" data-line="5" id="l6.400.5"></span>συμμετρίας, ὡς μήτε νόσοις ἁλίσκεσθαι, μήτε ταχέως γηρᾷν.
<span class="lb" data-page="6.400" data-line="6" id="l6.400.6"></span>ὅσον δ’ αὖ ἐπὶ τῇ κράσει, πολυχρονιώτατοι πάντων εἰσὶν οἱ
<span class="lb" data-page="6.400" data-line="7" id="l6.400.7"></span>ὑγρότατοι, καὶ μέντοι καὶ ὑγιαίνουσιν, ἐπειδὰν κρατυνθῇ
<span class="lb" data-page="6.400" data-line="8" id="l6.400.8"></span>τὸ σῶμα, τῶν ἄλλων μᾶλλον, ὥσπερ καὶ ἰσχυρότεροι μέχρι
<span class="lb" data-page="6.400" data-line="9" id="l6.400.9"></span>γήρως ἐσχάτου τῶν τὴν αὐτὴν ἡλικίαν ἐχόντων εἰσί. καὶ
<span class="lb" data-page="6.400" data-line="10" id="l6.400.10"></span>κατὰ τοῦτο ἐπῄνηται σχεδὸν ὑπὸ πάντων ἰατρῶν τε καὶ
<span class="lb" data-page="6.400" data-line="11" id="l6.400.11"></span>φιλοσόφων, ὅσοι τὰ στοιχεῖα τοῦ σώματος ἀκριβῶς ἔγνωσαν,
<span class="lb" data-page="6.400" data-line="12" id="l6.400.12"></span>ἡ κρᾶσις αὕτη· καὶ μέντοι καὶ διὰ τοῦτο μόνη τισὶν ἔδοξε
<span class="lb" data-page="6.400" data-line="13" id="l6.400.13"></span>κατὰ φύσιν εἶναι. κρείττων γὰρ ἐν τῷ χρόνῳ τῶν ἄλλων
<span class="lb" data-page="6.400" data-line="14" id="l6.400.14"></span>γίγνεται, τό γε κατ’ ἀρχὰς οὖσα χείρων. ὥστε καὶ τὸν ἐπιστατοῦντα
<span class="lb" data-page="6.400" data-line="15" id="l6.400.15"></span>τῷ τοιούτῳ σώματι τῶν ἀποῤῥοιῶν αὐτοῦ προνοεῖσθαι
<span class="lb" data-page="6.400" data-line="16" id="l6.400.16"></span>χρὴ διά τε γυμνασίων, ὡς ἔφην, καὶ λουτρῶν
<span class="pb" data-page="6.401" id="p6.401"></span>
<span class="lb" data-page="6.401" data-line="1" id="l6.401.1"></span>πρὸ τροφῆς πλεόνων, ἐκκρίσεώς τε τῶν δι’ οὔρων καὶ γαστρὸς
<span class="lb" data-page="6.401" data-line="2" id="l6.401.2"></span>γιγνομένων. οὐδὲν δὲ κωλύει καὶ ἀποφλεγματισμοῖς ποτε
<span class="lb" data-page="6.401" data-line="3" id="l6.401.3"></span>χρῆσθαι καὶ καθάρσεσιν, εὐχύμοις τε πρὸ πάντων ἐδέσμασιν,
<span class="lb" data-page="6.401" data-line="4" id="l6.401.4"></span>οἴνων τε πόσει τῶν οὔρησιν κινούντων.
</p>
          </article>

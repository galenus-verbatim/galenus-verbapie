<article xmlns="http://www.w3.org/1999/xhtml" id="urn:cts:greekLit:tlg0057.tlg036.1st1K-grc1:6.6">
<span class="pb page1" data-page="6.407" id="p6.407"></span>
<span class="milestone ed1page page1" data-n="4.280" data-unit="ed1page" id="ed1page.4.280"></span>
<span class="milestone ed2page page1" data-n="6.171" data-unit="ed2page" id="ed2page.6.171"></span>
            <p>
<span class="lb" data-page="6.407" data-line="11" id="l6.407.11"></span><span class="milestone ed2page" data-n="6.172" data-unit="ed2page" id="ed2page.6.172"></span>Εἰ δὲ συνεχῶς τις νοσοίη, σκεπτέον
<span class="lb" data-page="6.407" data-line="12" id="l6.407.12"></span>ἐπ’ αὐτοῦ τὴν αἰτίαν. εὑρεθήσεται δὲ, τὴν ἀρχὴν τῆς ζητήσεως
<span class="lb" data-page="6.407" data-line="13" id="l6.407.13"></span>ἡμῶν ἀπὸ τοῦ τῶν νόσων εἴδους ποιησαμένων. ὅσα
<span class="lb" data-page="6.407" data-line="14" id="l6.407.14"></span>γὰρ ἐκ τῆς ἐντὸς κακίας νοσεῖ τὸ σῶμα, διττὴν ἔχει τὴν
<span class="lb" data-page="6.407" data-line="15" id="l6.407.15"></span>πρόφασιν, ἤτοι πλῆθος, ἢ κακοχυμίαν. εἰ μὲν δὴ πληθωρικὰς
<span class="lb" data-page="6.407" data-line="16" id="l6.407.16"></span>νόσους νοσεῖν φαίνοιτο, σκοπὸς ἔστω καθόλου εἰς
<span class="lb" data-page="6.407" data-line="17" id="l6.407.17"></span>τὴν ὑγιεινὴν δίαιταν αὐτῷ, ὅπως συμμέτρους ἕξει τοὺς
<span class="pb" data-page="6.408" id="p6.408"></span>
<span class="lb" data-page="6.408" data-line="1" id="l6.408.1"></span>χυμούς· εἰ δὲ διὰ κακοχυμίαν, ὅπως ἀρίστους. ἡ δὲ κατὰ
<span class="lb" data-page="6.408" data-line="2" id="l6.408.2"></span>μέρος πρόνοια τῆς μὲν ἐν ποσότητι συμμετρίας εἰρήσεται
<span class="lb" data-page="6.408" data-line="3" id="l6.408.3"></span>πρότερον, τῆς δ’ ἐν ποιότητι δεύτερον. λέγωμεν οὖν ἤδη
<span class="lb" data-page="6.408" data-line="4" id="l6.408.4"></span>περὶ τῆς προτέρας, ἐπ’ ἀρχὴν ἀναγαγόντες τὸν λόγον. ὅταν
<span class="lb" data-page="6.408" data-line="5" id="l6.408.5"></span>ἐλάττω τὰ διαπνεόμενα τοῦ σώματος ᾖ τῶν λαμβανομένων,
<span class="lb" data-page="6.408" data-line="6" id="l6.408.6"></span>αἱ πληθωρικαὶ νόσοι γίγνονται. φυλακτέον οὖν ἐστι τὴν
<span class="lb" data-page="6.408" data-line="7" id="l6.408.7"></span>συμμετρίαν τῶν ἐσθιομένων τε καὶ πινομένων πρὸς τὰ κενούμενα·
<span class="lb" data-page="6.408" data-line="8" id="l6.408.8"></span>σύμμετρα δὲ ἔσται, σκεψαμένων ἡμῶν ἐν ἑκατέροις
<span class="lb" data-page="6.408" data-line="9" id="l6.408.9"></span>τὴν ποσότητα. τοὺς μὲν γὰρ ἄντικρυς εἰς τὸ βαλανεῖον
<span class="lb" data-page="6.408" data-line="10" id="l6.408.10"></span>εἰσιόντας, ἔπειτα τρίψει τε χρῆσθαι, καὶ τι καὶ βραχὺ
<span class="lb" data-page="6.408" data-line="11" id="l6.408.11"></span>κινεῖσθαι πρότερον, ὅσοι δ’ ἔφθανον ταῦτα ποιεῖν, ἐπ’
<span class="lb" data-page="6.408" data-line="12" id="l6.408.12"></span>ὀλίγον μὲν αὐξῆσαι καὶ αὐτὰ ταῦτα συμβουλεύσομεν.
<span class="lb" data-page="6.408" data-line="13" id="l6.408.13"></span>ἀφαιρεῖν δὲ χρὴ καὶ τῶν τροφῶν ἤτοι τῆς ποιότητος ἢ
<span class="lb" data-page="6.408" data-line="14" id="l6.408.14"></span>τῆς ποσότητος, ἢ καὶ συναμφοτέρων. τοὺς μὲν γὰρ ταχέως
<span class="lb" data-page="6.408" data-line="15" id="l6.408.15"></span>ἀθροίζοντας ἀξιόλογον πλῆθος ἑκατέρων· ὅσοι δ’ οὐ ταχέως
<span class="lb" data-page="6.408" data-line="16" id="l6.408.16"></span>ἢ οὐκ ἀξιόλογον, ἀρκέσει θάτερον, ὃ ἂν αὐτὸς ὁ
<span class="lb" data-page="6.408" data-line="17" id="l6.408.17"></span>ἄνθρωπος αἱρῆται. τὸ μὲν οὖν τῆς ποσότητος ἀφελεῖν
<span class="pb" data-page="6.409" id="p6.409"></span>
<span class="lb" data-page="6.409" data-line="1" id="l6.409.1"></span>γνώριμον, τὸ δὲ τῆς ποιότητος ἐν τῇ τῶν ὀλιγοτρόφων
<span class="lb" data-page="6.409" data-line="2" id="l6.409.2"></span>προσφορᾷ ἐδεσμάτων γίγνεται. πολλοὶ γὰρ ἐπὶ χοιρείοις
<span class="lb" data-page="6.409" data-line="3" id="l6.409.3"></span>κρέασι διαιτώμενοι πλῆθος ἀθροίζουσι τάχιστα, δεομένης
<span class="lb" data-page="6.409" data-line="4" id="l6.409.4"></span>τῆς τοιαύτης τροφῆς τρίψεών τε καὶ γυμνασίων ἰσχυρῶν.
<span class="lb" data-page="6.409" data-line="5" id="l6.409.5"></span>ἐπὶ λάχανα τοίνυν αὐτοὺς ἀκτέον ἐστὶ καὶ χέδροπα τὰ μὴ
<span class="lb" data-page="6.409" data-line="6" id="l6.409.6"></span>πολύτροφα, καὶ ἰχθῦς ὁμοίως καὶ ὄρνιθας, ὅσοι μὴ πολύτροφοι.
<span class="lb" data-page="6.409" data-line="7" id="l6.409.7"></span><span class="milestone ed1page" data-n="4.281" data-unit="ed1page" id="ed1page.4.281"></span>τῶν δὲ κακοχυμίαν ἀθροιζόντων, οὐχ ὡσαύτως
<span class="lb" data-page="6.409" data-line="8" id="l6.409.8"></span>τοῖς τὸ πλῆθος ἀθροίζουσιν, οὐχ εἷς ἐστιν ὁ σκοπὸς,
<span class="lb" data-page="6.409" data-line="9" id="l6.409.9"></span>ὅτι μηδὲ τῆς κακοχυμίας ἰδέα μία. τινὲς μὲν γὰρ ψυχροτέραν
<span class="lb" data-page="6.409" data-line="10" id="l6.409.10"></span>τε καὶ φλεγματικωτέραν ἀθροίζουσι κακοχυμίαν, τινὲς
<span class="lb" data-page="6.409" data-line="11" id="l6.409.11"></span>δὲ θερμοτέραν τε καὶ χολωδεστέραν, ἔνιοι δὲ ὑδατωδεστέραν,
<span class="lb" data-page="6.409" data-line="12" id="l6.409.12"></span>ὥσπερ ἄλλοι μελαγχολικωτέραν. ἀφεκτέον οὖν ἐστιν
<span class="lb" data-page="6.409" data-line="13" id="l6.409.13"></span>ἑκάστῳ σιτίων τε καὶ ποτῶν, ὅσα πέφυκε γεννᾷν ἑτοίμως
<span class="lb" data-page="6.409" data-line="14" id="l6.409.14"></span>τὸν ἀθροιζόμενον αὐτῷ χυμόν. εἴρηται δὲ περὶ αὐτῶν ἱκανῶς
<span class="lb" data-page="6.409" data-line="15" id="l6.409.15"></span>ἐν τρισὶ μὲν ὑπομνήμασιν, ἃ περὶ τῶν ἐν ταῖς
<span class="lb" data-page="6.409" data-line="16" id="l6.409.16"></span>τροφαῖς δυνάμεων ἐπιγέγραπται, καθ’ ἕτερον δὲ, ἐν ᾧ
<span class="lb" data-page="6.409" data-line="17" id="l6.409.17"></span>περὶ εὐχυμίας καὶ κακοχυμίας ἡ διαίρεσις γίγνεται. καὶ
<span class="lb" data-page="6.409" data-line="18" id="l6.409.18"></span>τούτων δ’ ἔξωθέν ἐστι τὸ περὶ τῆς λεπτυνούσης διαίτης,
<span class="pb" data-page="6.410" id="p6.410"></span>
<span class="lb" data-page="6.410" data-line="1" id="l6.410.1"></span>ἥτις ἐπιτήδειος τοῖς τὸν καλούμενον ὠμὸν χυμὸν ἀθροίζουσι
<span class="lb" data-page="6.410" data-line="2" id="l6.410.2"></span>γίγνεται, παχὺν μὲν ὑπάρχοντα πάντως, οὐκ ἀεὶ δὲ καὶ γλίσχρον.
<span class="lb" data-page="6.410" data-line="3" id="l6.410.3"></span>ἐπὶ πάντων δὲ τούτων κοινὸν βοήθημα γαστρὸς
<span class="lb" data-page="6.410" data-line="4" id="l6.410.4"></span>ὑπαγωγὴ, καὶ μάλισθ’ ὅσοις ἐστὶ φύσει σκληροτέρα, κοινὸν
<span class="lb" data-page="6.410" data-line="5" id="l6.410.5"></span>δὲ καὶ τὸ τῶν ἀφροδισίων σύμμετρον.
</p>
          </article>

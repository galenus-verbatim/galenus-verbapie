<article xmlns="http://www.w3.org/1999/xhtml" id="urn:cts:greekLit:tlg0057.tlg036.1st1K-grc1:6.7">
<span class="pb page1" data-page="6.410" id="p6.410"></span>
<span class="milestone ed1page page1" data-n="4.281" data-unit="ed1page" id="ed1page.4.281"></span>
<span class="milestone ed2page page1" data-n="6.172" data-unit="ed2page" id="ed2page.6.172"></span>
            <p>
<span class="lb" data-page="6.410" data-line="6" id="l6.410.6"></span><span class="milestone ed2page" data-n="6.173" data-unit="ed2page" id="ed2page.6.173"></span>Ἐπὶ μὲν γὰρ τῶν ἀμέμπτων κατασκευῶν
<span class="lb" data-page="6.410" data-line="7" id="l6.410.7"></span>τοῦ σώματος οὐ χρὴ παντάπασιν ἀφροδισίων ἀπέχεσθαι,
<span class="lb" data-page="6.410" data-line="8" id="l6.410.8"></span>καθάπερ ἐπὶ τῶν ξηρῶν ἔμπροσθεν εἴρηται. σκεπτέον δ’
<span class="lb" data-page="6.410" data-line="9" id="l6.410.9"></span>ἐν τοῖς μάλιστα, πότερον ἅπαξ ἢ δὶς ἐσθίειν τοὺς ἐν τῷ
<span class="lb" data-page="6.410" data-line="10" id="l6.410.10"></span>τοιούτῳ βίῳ συμφέρει. τῆς σκέψεως δ’ ἔστι κεφάλαιον ἥ τε
<span class="lb" data-page="6.410" data-line="11" id="l6.410.11"></span>τοῦ σώματος αὐτῶν φύσις, ἥ τ’ ἐπὶ ταὐτὸν συνήθεια τῆς
<span class="lb" data-page="6.410" data-line="12" id="l6.410.12"></span>διαίτης, καὶ τρίτον ἐπ’ αὐτοῖς, ἐάν σοι φανῇ μετακινητέον
<span class="lb" data-page="6.410" data-line="13" id="l6.410.13"></span>εἶναι τὸ ἔθος, ὅπως αὐτοῦ φέρει τὴν ὑπαλλαγὴν ὁ ἄνθρωπος.
<span class="lb" data-page="6.410" data-line="14" id="l6.410.14"></span>ἀπὸ μὲν οὖν τῆς φύσεως ἡ τοῦ συμφέροντος ἔνδειξις
<span class="lb" data-page="6.410" data-line="15" id="l6.410.15"></span>γίνεται. τῶν μὲν ἐκχολουμένης τῆς γαστρὸς, εἴρηται μὲν ἤδη
<span class="lb" data-page="6.410" data-line="16" id="l6.410.16"></span>καὶ διὰ τοῦ δ΄ γράμματος, εἰρήσεται δὲ καὶ νῦν· ἔστω μὲν
<span class="lb" data-page="6.410" data-line="17" id="l6.410.17"></span>ἀεὶ τὰ πρῶτα τῶν ἐσθιομένων τε καὶ πινομένων, ὅσα λαπάττει
<span class="lb" data-page="6.410" data-line="18" id="l6.410.18"></span>τὴν γαστέρα, τῶν μὲν οἴνων οἱ γλυκεῖς καὶ ὑπακτικοὶ,
<span class="pb" data-page="6.411" id="p6.411"></span>
<span class="lb" data-page="6.411" data-line="1" id="l6.411.1"></span>(οὐ γὰρ ἅπαντές εἰσι τοιοῦτοι,) ἐδεσμάτων δὲ τὰ λάχανα δι’
<span class="lb" data-page="6.411" data-line="2" id="l6.411.2"></span>ἐλαίου τε καὶ γάρον. φυλακτέον δὲ τῶν οἴνων τοὺς αὐστηροὺς,
<span class="lb" data-page="6.411" data-line="3" id="l6.411.3"></span>ὥσπερ γε καὶ τῶν ἐδεσμάτων τὰ στύφοντα, πλὴν εἰ
<span class="lb" data-page="6.411" data-line="4" id="l6.411.4"></span>μετὰ τὴν ἐδωδὴν ἅπασαν ἕνεκα τοῦ τονῶσαι τὸ στόμα τῆς
<span class="lb" data-page="6.411" data-line="5" id="l6.411.5"></span>γαστρὸς ἡ προσφορὰ γίγνοιτο. κριτέον δὲ καὶ τοῦτο τῇ
<span class="lb" data-page="6.411" data-line="6" id="l6.411.6"></span>πείρᾳ· τισὶ γὰρ οὐ μόνον ἄλυπός ἐστιν ἡ τοιαύτη χρῆσις
<span class="lb" data-page="6.411" data-line="7" id="l6.411.7"></span>τῶν στυφόντων, ἀλλὰ καὶ συντελεῖ τι πρὸς ὑπαγωγὴν γαστρὸς
<span class="lb" data-page="6.411" data-line="8" id="l6.411.8"></span>ἐκ τοῦ τονωθῆναι κατὰ τὸ στόμα τὴν κοιλίαν. ἐναργέστατον
<span class="lb" data-page="6.411" data-line="9" id="l6.411.9"></span>δὲ ἐπὶ τῶν ἀτονώτερον ἐχόντων αὐτὴν φαίνεται τοῦτο
<span class="lb" data-page="6.411" data-line="10" id="l6.411.10"></span>γιγνόμενον. ὅσοι δὲ τοῖς κατὰ παλαίστραν γυμνασίοις ἐχρῶντο
<span class="lb" data-page="6.411" data-line="11" id="l6.411.11"></span>πρὸ τοῦ λουτροῦ, πρὶν ἐμπεσεῖν ἀσχόλῳ βίῳ, τούτοις
<span class="lb" data-page="6.411" data-line="12" id="l6.411.12"></span>ἀποστῆναι μὲν αὐτῶν βλαβερώτατον, ὁμοίως δὲ χρῆσθαι
<span class="lb" data-page="6.411" data-line="13" id="l6.411.13"></span>πρὸς τῷ βλαβερῷ καὶ ἀδύνατον. ὅπερ οὖν ἔφην ὀνομάζεσθαι
<span class="lb" data-page="6.411" data-line="14" id="l6.411.14"></span>γυμνασίων εἶδος ἀποθεραπευτικὸν, τούτῳ χρηστέον
<span class="lb" data-page="6.411" data-line="15" id="l6.411.15"></span>αὐτοῖς ἅμα καὶ τοῦ πλήθους τῶν χοιρείων κρεῶν ἀφαιρετέον.
<span class="lb" data-page="6.411" data-line="16" id="l6.411.16"></span>ἐπεὶ δὲ, ὡς ἔφην, ἐνίοις ἐσθίειν ἄμεινόν τι πρὸ τοῦ
<span class="lb" data-page="6.411" data-line="17" id="l6.411.17"></span>λουτροῦ, περί τε τῆς ὥρας, ἐν ᾗ τοῦτο πρακτέον αὐτοῖς ἐστι,
<span class="pb" data-page="6.412" id="p6.412"></span>
<span class="lb" data-page="6.412" data-line="1" id="l6.412.1"></span>καὶ περὶ τῆς ποιότητός τε καὶ ποσότητος ὧν χρὴ προσφέρεσθαι
<span class="lb" data-page="6.412" data-line="2" id="l6.412.2"></span>λεκτέον ἐφεξῆς. ὅπερ οὖν εἴωθα ποιεῖν αὐτὸς ἐγὼ
<span class="lb" data-page="6.412" data-line="3" id="l6.412.3"></span>καθ’ ἣν ἂν ἡμέραν ὀψιαίτερον ἡγῶμαι λούσασθαι δι’ ἀῤῥώστων
<span class="lb" data-page="6.412" data-line="4" id="l6.412.4"></span>ἐπισκέψεις ἤ τινα πολιτικὴν πρᾶξιν, εἰπεῖν οὐκ
<span class="lb" data-page="6.412" data-line="5" id="l6.412.5"></span>ὀκνήσω. ὑποκείσθω μὲν ἡμέρα, καθ’ ἣν τοῦτο γίγνεται, ιγ΄
<span class="lb" data-page="6.412" data-line="6" id="l6.412.6"></span>τῶν ἰσημερινῶν ὡρῶν, ἐλπίζεσθαι δὲ περὶ δεκάτην ὥραν ἡ
<span class="lb" data-page="6.412" data-line="7" id="l6.412.7"></span>τοῦ σώματος ἐπιμέλεια γενήσεσθαι. κατὰ ταύτην τὴν ὑπόθεσιν
<span class="lb" data-page="6.412" data-line="8" id="l6.412.8"></span>ἔδοξέ μοι περὶ τετάρτην ὥραν προσφέρεσθαι τροφὴν
<span class="lb" data-page="6.412" data-line="9" id="l6.412.9"></span>ἁπλουστάτην, ἥτις ἐστὶν ἄρτος μόνος. ἐγὼ μὲν οὕτως αὐτὸς
<span class="lb" data-page="6.412" data-line="10" id="l6.412.10"></span>ἔπραξα, τινὲς δὲ οὐχ ὑπομένουσιν ἄρτον ἐσθίειν μόνον,
<span class="lb" data-page="6.412" data-line="11" id="l6.412.11"></span>ὄψων χωρὶς, ἀλλ’ ἤτοι μετὰ βαλάνων φοινίκων, ἢ ἐλαιῶν,
<span class="lb" data-page="6.412" data-line="12" id="l6.412.12"></span>ἢ μέλιτος, ἢ ἁλῶν ἐσθίουσιν, εἶτα καὶ πίνουσιν ἔνιοί τινες
<span class="lb" data-page="6.412" data-line="13" id="l6.412.13"></span>αὐτῶν, ἐγὼ δὲ οὐκ ἔπιόν ποτε ἐπὶ τοιαύτῃ τροφῇ, καὶ
<span class="lb" data-page="6.412" data-line="14" id="l6.412.14"></span>μόνον ἔφαγον τὸν ἄρτον. ἔστω δ’ αὐτῶν πλῆθος ἑκάστου
<span class="lb" data-page="6.412" data-line="15" id="l6.412.15"></span>τοσοῦτον, ὅσον ἄχρι τῆς δεκάτης ὥρας ἐν τῇ γαστρὶ πεφθῆναι
<span class="lb" data-page="6.412" data-line="16" id="l6.412.16"></span>δύναται· καὶ γὰρ, εἰ γυμνάζεσθαι βούλοιντο, μάλιστα
<span class="lb" data-page="6.412" data-line="17" id="l6.412.17"></span>ἂν οὕτως ἀβλαβῶς γυμνάσαιντο. βλάβη γὰρ ἐνίοις οὐ σμικρὰ
<span class="lb" data-page="6.412" data-line="18" id="l6.412.18"></span>γίγνεται γυμναζομένοις ἐν τῷ πλήθει σιτίων, ἐνίοις δὲ
<span class="pb" data-page="6.413" id="p6.413"></span>
<span class="lb" data-page="6.413" data-line="1" id="l6.413.1"></span>καὶ ἡ κεφαλὴ πληροῦται, καὶ κατὰ τὸ ἧπαρ αἴσθησις γίγνεται
<span class="lb" data-page="6.413" data-line="2" id="l6.413.2"></span>τάσεως, ἢ βάρους, ἢ ἀμφοῖν. ὅταν οὖν τι τοιοῦτον
<span class="lb" data-page="6.413" data-line="3" id="l6.413.3"></span>συμβαίνῃ, θεραπευτέον αὐτὸ παραχρῆμα, τὰς μὲν κατὰ τὸ
<span class="lb" data-page="6.413" data-line="4" id="l6.413.4"></span>ἧπαρ ἐμφράξεις διὰ τῶν ἐκφραττόντων, τὰς δὲ τῆς κεφαλῆς
<span class="lb" data-page="6.413" data-line="5" id="l6.413.5"></span>πληρώσεις διὰ περιπάτων, μάλιστα μὲν πρὸ τροφῆς, οὐδὲν
<span class="lb" data-page="6.413" data-line="6" id="l6.413.6"></span>μὴν κωλύει καὶ μετὰ τὴν τροφήν. <span class="milestone ed2page" data-n="6.174" data-unit="ed2page" id="ed2page.6.174"></span>ἀλλὰ τούτους μὲν
<span class="lb" data-page="6.413" data-line="7" id="l6.413.7"></span>ἐσχάτως βραδεῖς ποιεῖν προσήκει, τοὺς δὲ πρὸ τῆς τροφῆς
<span class="lb" data-page="6.413" data-line="8" id="l6.413.8"></span>συντονωτέρους μὲν τούτων, οὐ μὴν τοιούτους, ὁποίους ἐπειγόμενοι
<span class="lb" data-page="6.413" data-line="9" id="l6.413.9"></span>πρός τινα πρᾶξιν ἐνεργοῦμεν. ὅσα δ’ ἐκφράττει τὸ
<span class="lb" data-page="6.413" data-line="10" id="l6.413.10"></span>ἧπαρ, ἁρμόζει ταῦτα ταῖς βραδυπεψίαις, ἄριστα δ’ αὐτῶν
<span class="lb" data-page="6.413" data-line="11" id="l6.413.11"></span>ἐστιν ὀξύμελί τε καὶ τὸ διὰ τριῶν πεπέρεων, ἐν ᾧ μηδὲν
<span class="lb" data-page="6.413" data-line="12" id="l6.413.12"></span>μέμικται τῶν ἀήθων φαρμάκων, καὶ ἡ λεπτύνουσα δίαιτα·
<span class="lb" data-page="6.413" data-line="13" id="l6.413.13"></span>ταῦτα γὰρ βραδυπεψίας ἐπανορθοῦται, καὶ τὰς κατὰ τὸ ἧπαρ
<span class="lb" data-page="6.413" data-line="14" id="l6.413.14"></span>ἐμφράξεις ἰᾶται. διαφθορᾶς δὲ τῶν ἐν τῇ γαστρὶ σιτίων
<span class="lb" data-page="6.413" data-line="15" id="l6.413.15"></span>γιγνομένης, οἷς μὲν ὑπέρχεται τὰ διεφθαρμένα, μέγιστον
<span class="lb" data-page="6.413" data-line="16" id="l6.413.16"></span>ἐφόδιον εἰς ὑγίειαν ἔχουσιν, οἷς δὲ οὐχ ὑπέρχεται, διὰ τῶν
<span class="lb" data-page="6.413" data-line="17" id="l6.413.17"></span>ἀλύπως ὑπαγόντων ἐρεθιστέον. ἔστι δὲ ταῦτα τό τε Διοσπολιτικὸν
<span class="pb" data-page="6.414" id="p6.414"></span>
<span class="lb" data-page="6.414" data-line="1" id="l6.414.1"></span>ὀνομαζόμενον φάρμακον, ὅταν ἴσον τοῖς ἄλλοις
<span class="lb" data-page="6.414" data-line="2" id="l6.414.2"></span>λάβῃ τὸ νίτρον, τό τε διὰ τῶν ἰσχάδων τε καὶ τοῦ κνίκου,
<span class="lb" data-page="6.414" data-line="3" id="l6.414.3"></span>ὅσα τ’ ἄλλα διὰ κνίκου ἢ ἐπιθύμου συντίθεται. τοῖς δ’
<span class="lb" data-page="6.414" data-line="4" id="l6.414.4"></span>οὕτω διακειμένοις ἀνθρώποις συμφέρουσι καὶ οἱ πρὸ τροφῆς
<span class="lb" data-page="6.414" data-line="5" id="l6.414.5"></span>ἔμετοι· ἔμετος δὲ δι’ οἴνου πόσεως γλυκέος γινόμενος.
<span class="lb" data-page="6.414" data-line="6" id="l6.414.6"></span>συμβουλεύειν δὲ αὐτοῖς χρὴ μηδὲν κνισσῶδες, ἢ βρομῶδες,
<span class="lb" data-page="6.414" data-line="7" id="l6.414.7"></span>ἢ ὅλως εὔφθαρτον ἔδεσμα προσφέρεσθαι, τὰ καλούμενα δὲ
<span class="lb" data-page="6.414" data-line="8" id="l6.414.8"></span>ὑπὸ τῶν ἰατρῶν εὔχυμα, ταῦτα ἐκλέγεσθαι. γέγραπται δὲ
<span class="lb" data-page="6.414" data-line="9" id="l6.414.9"></span>περὶ αὐτῶν ἑτέρωθι κατὰ τὸ περὶ τῆς εὐχυμίας τε καὶ κακοχυμίας
<span class="lb" data-page="6.414" data-line="10" id="l6.414.10"></span>ὑπόμνημα· γέγραπται δὲ, ὡς ἔφην ἤδη, κᾀν τοῖς
<span class="lb" data-page="6.414" data-line="11" id="l6.414.11"></span>τρισὶν, ἐν οἷς περὶ τῆς ἐν ταῖς τροφαῖς δυνάμεως ὁ λόγος
<span class="lb" data-page="6.414" data-line="12" id="l6.414.12"></span>ἐστίν. ἐπιτήδειον δὲ τοῖς οὕτως ἔχουσιν ἀνθρώποις ἐκ διαλειμμάτων
<span class="lb" data-page="6.414" data-line="13" id="l6.414.13"></span>χρόνου συμμέτρου τῆς γαστρὸς ὑπαγωγὴ διὰ τῶν
<span class="lb" data-page="6.414" data-line="14" id="l6.414.14"></span>μετρίως καθαιρόντων, ὁποῖόν ἐστι τὸ δι’ ἀλόης πικρὸν, οὕτως
<span class="lb" data-page="6.414" data-line="15" id="l6.414.15"></span>γὰρ αὐτὸ καλοῦσι πολλοὶ τῶν ἰατρῶν, ὥσπερ ἔνιοι πικρὰν
<span class="lb" data-page="6.414" data-line="16" id="l6.414.16"></span>θηλυκῶς. ἐὰν δ’ ἐπιτρέψῃς πολλῷ χρόνῳ τὴν κακοχυμίαν
<span class="lb" data-page="6.414" data-line="17" id="l6.414.17"></span>ἀθροίζεσθαι, νόσημά τι χαλεπὸν αὐτοῖς συμβήσεται. καὶ
<span class="pb" data-page="6.415" id="p6.415"></span>
<span class="lb" data-page="6.415" data-line="1" id="l6.415.1"></span>δύνανταί γε τὴν τοιαύτην ἑαυτῶν πρόνοιαν ποιεῖσθαι κατὰ
<span class="lb" data-page="6.415" data-line="2" id="l6.415.2"></span>τὰς ἡμέρας ἐκείνας, ἐν αἷς ἑορτή τίς ἐστι δημοτελὴς, ἐλευθεροῦσα
<span class="lb" data-page="6.415" data-line="3" id="l6.415.3"></span>τῆς δουλικῆς ὑπηρεσίας αὐτούς. ἀλλὰ δι’ ἀκρασίαν
<span class="lb" data-page="6.415" data-line="4" id="l6.415.4"></span>οὐ μόνον οὐδὲν ποιοῦσιν εἰς ἐπανόρθωσιν τῶν κατὰ τὸ
<span class="lb" data-page="6.415" data-line="5" id="l6.415.5"></span>σῶμα μοχθηρῶς ἠθροισμένων, ἀλλὰ καὶ προσεπιπληροῦσιν
<span class="lb" data-page="6.415" data-line="6" id="l6.415.6"></span>αὐτὰ κακῶς διαιτώμενοι κατὰ τὰς ἑορτάς. ἁλίσκονται τοιγαροῦν
<span class="lb" data-page="6.415" data-line="7" id="l6.415.7"></span>νοσήμασιν, ἔνιοι μὲν αὐτῶν οὕτως χρονίοις, ὧς
<span class="lb" data-page="6.415" data-line="8" id="l6.415.8"></span>ἐν ἁπάσῃ τῇ ζωῇ περιμένειν, ὁποῖόν ἐστι κακὸν ἥ τε ποδάγρα
<span class="lb" data-page="6.415" data-line="9" id="l6.415.9"></span>καὶ ἡ ἀρθρῖτις καὶ ἡ νεφρῖτις, ἔνιοι δὲ ὀξέσι
<span class="lb" data-page="6.415" data-line="10" id="l6.415.10"></span>μὲν, ἀλλ’ ἐνοχλοῦσιν αὐτοῖς ἤτοι καθ’ ἕκαστον ἔτος, ἢ
<span class="lb" data-page="6.415" data-line="11" id="l6.415.11"></span>πάντως γε διὰ δυοῖν, τινὲς δὲ καὶ δὶς οὕτω νοσοῦσιν καθ’
<span class="lb" data-page="6.415" data-line="12" id="l6.415.12"></span>ἓν ἔτος.
</p>
          </article>

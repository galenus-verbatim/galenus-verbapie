<article xmlns="http://www.w3.org/1999/xhtml" id="urn:cts:greekLit:tlg0057.tlg036.1st1K-grc1:6.8">
<span class="pb page1" data-page="6.415" id="p6.415"></span>
<span class="milestone ed1page page1" data-n="4.281" data-unit="ed1page" id="ed1page.4.281"></span>
<span class="milestone ed2page page1" data-n="6.174" data-unit="ed2page" id="ed2page.6.174"></span>
            <p>
<span class="lb" data-page="6.415" data-line="13" id="l6.415.13"></span>Ἡ δ’ ὑγιεινὴ τέχνη τοὺς πειθομένους αὐτῇ
<span class="lb" data-page="6.415" data-line="14" id="l6.415.14"></span>διαφυλάττειν ὑγιαίνοντας ἐπαγγέλλεται, τοῖς δ’ ἀπειθοῦσιν
<span class="lb" data-page="6.415" data-line="15" id="l6.415.15"></span>ἐν ἴσῳ καθέστηκεν ὡς εἰ καὶ μηδόλως ἦν. ἀπειθοῦσι δ’
<span class="lb" data-page="6.415" data-line="16" id="l6.415.16"></span>ἔνιοι μὲν ὑπὸ τῆς ἐν τῷ παραχρῆμα νικηθέντες ἡδονῆς, οὓς
<span class="lb" data-page="6.415" data-line="17" id="l6.415.17"></span>ἀκρατεῖς τε καὶ ἀκολάστους ὀνομάζομεν, ἔνιοι δὲ ὑπὸ φιλοτιμίας,
<span class="lb" data-page="6.415" data-line="18" id="l6.415.18"></span>ἣν ὀνομάζουσιν οἱ Ἕλληνες κενοδοξίαν, ὁποῖος ἦν
<span class="pb" data-page="6.416" id="p6.416"></span>
<span class="lb" data-page="6.416" data-line="1" id="l6.416.1"></span>καὶ ὁ πάντα μᾶλλον ὑπομείνας παθεῖν, ἢ πιττοῦσθαι συνεχῶς
<span class="lb" data-page="6.416" data-line="2" id="l6.416.2"></span>ὅλον τὸ σῶμα, συμβουλευόντων αὐτῷ τῶν ἰατρῶν τὸ
<span class="lb" data-page="6.416" data-line="3" id="l6.416.3"></span>βοήθημα τοῦτο διὰ τὴν ἰσχνότητα. γίγνεται δ’ αὕτη
<span class="lb" data-page="6.416" data-line="4" id="l6.416.4"></span>τισὶ <span class="milestone ed1page" data-n="4.282" data-unit="ed1page" id="ed1page.4.282"></span>μὲν ἐπὶ τῇ καθ’ ὅλον τὸ σῶμα δυσκρασίᾳ
<span class="lb" data-page="6.416" data-line="5" id="l6.416.5"></span>κατὰ τὴν ἐπὶ τὸ ξηρόν τε καὶ ψυχρὸν ὑπερβολὴν, ἐνίοις δὲ
<span class="lb" data-page="6.416" data-line="6" id="l6.416.6"></span>διὰ τὴν ἀναδοτικὴν δύναμιν ἢ θρεπτικὴν ἢ ἀμφοτέρας
<span class="lb" data-page="6.416" data-line="7" id="l6.416.7"></span>ἀῤῥωστοτέρας οὔσας φύσει. <span class="milestone ed2page" data-n="6.175" data-unit="ed2page" id="ed2page.6.175"></span>πάντας δὲ τοὺς οὕτως
<span class="lb" data-page="6.416" data-line="8" id="l6.416.8"></span>ἔχοντας ὀνίνησιν ὁ καλούμενος ὑπὸ τῶν νῦν Ἑλλήνων
<span class="lb" data-page="6.416" data-line="9" id="l6.416.9"></span>δρῶπαξ· καὶ γὰρ ἀναδόσει συντελεῖ καὶ θρέψει, καὶ πολλούς
<span class="lb" data-page="6.416" data-line="10" id="l6.416.10"></span>γε τῶν ἰσχνῶν ἔμπροσθεν ἔστιν ἰδεῖν παχυνθέντας
<span class="lb" data-page="6.416" data-line="11" id="l6.416.11"></span>ἐπὶ τῷ βοηθήματι, καὶ μάλισθ’ ὅσοις ἡ μὲν ἀναδοτικὴ δύναμις
<span class="lb" data-page="6.416" data-line="12" id="l6.416.12"></span>ἄῤῥωστός ἐστιν, ἡ θρεπτικὴ δὲ οὐκ ἄῤῥωστος μὲν,
<span class="lb" data-page="6.416" data-line="13" id="l6.416.13"></span>ἀλλὰ δι’ ἀπορίαν ὕλης ἐπιτηδείου τρέφειν αὐτάρκως οὐκ
<span class="lb" data-page="6.416" data-line="14" id="l6.416.14"></span>ἐδύνατο, τούτου συμβαίνοντος αὐτῇ δι’ ἔνδειαν τῆς ἀναδιδομένης
<span class="lb" data-page="6.416" data-line="15" id="l6.416.15"></span>τροφῆς. ἀλλ’ ἔνιοι, ὡς ἔφην, ὑπὸ φιλοτιμίας, ἵνα
<span class="lb" data-page="6.416" data-line="16" id="l6.416.16"></span>μὴ δόξωσιν ὁμοίως τοῖς τρυφῶσιν ἢ καλλωπιζομένοις πιττοῦσθαι,
<span class="lb" data-page="6.416" data-line="17" id="l6.416.17"></span>φεύγουσι τὴν ἐξ αὐτοῦ βοήθειαν, ἄλλο τι κελεύοντες
<span class="lb" data-page="6.416" data-line="18" id="l6.416.18"></span>ἡμᾶς ἐφευρεῖν αὐτοῖς βοήθημα τῆς ἰσχνότητος. ἔστι δὲ
<span class="pb" data-page="6.417" id="p6.417"></span>
<span class="lb" data-page="6.417" data-line="1" id="l6.417.1"></span>οὐδὲν μὲν τῷδε δύναμιν ἔχον ἴσην· ὠφελεῖν μέντοι δύναται
<span class="lb" data-page="6.417" data-line="2" id="l6.417.2"></span>καὶ τὰ τοιαῦτα, πρὸ τοῦ λουτροῦ χερσὶ μὴ πάνυ μαλακαῖς,
<span class="lb" data-page="6.417" data-line="3" id="l6.417.3"></span>ὥσπερ αὖ μηδὲ τραχείαις, ἀνατρίβειν τὸ σῶμα, μέχρι
<span class="lb" data-page="6.417" data-line="4" id="l6.417.4"></span>περ ἂν ἔρευθος σχῇ, κᾄπειτα τρίψει σκληρᾷ, μὴ πολλῇ,
<span class="lb" data-page="6.417" data-line="5" id="l6.417.5"></span>πιλοῦντας τὸ δέρμα πυκνὸν καὶ σκληρὸν ἐργάζεσθαι, καὶ
<span class="lb" data-page="6.417" data-line="6" id="l6.417.6"></span>μετὰ ταῦτα γυμνασίοις συμμέτροις χρησάμενον, εἶτα λουσάμενον,
<span class="lb" data-page="6.417" data-line="7" id="l6.417.7"></span>ἄνευ τοῦ χρονίσαι κατὰ τὸ βαλανεῖον, ἐκμάττεσθαι
<span class="lb" data-page="6.417" data-line="8" id="l6.417.8"></span>παραπλησίως τῇ προειρημένῃ ξηροτριβίᾳ, καὶ μετὰ
<span class="lb" data-page="6.417" data-line="9" id="l6.417.9"></span>ταῦτα ἐπαλείφεσθαι ἐλαίῳ βραχεῖ, καὶ προσφέρεσθαι τὰ
<span class="lb" data-page="6.417" data-line="10" id="l6.417.10"></span>σιτία. σκοπὸς γὰρ τῶν τοιούτων ἐστὶ, εἰς τὸ σαρκῶδες γένος
<span class="lb" data-page="6.417" data-line="11" id="l6.417.11"></span>ἑλκύσαντας αἷμα χρηστὸν, ἐπιῤῥῶσαι τὴν ἐν αὐτοῖς
<span class="lb" data-page="6.417" data-line="12" id="l6.417.12"></span>θρεπτικὴν δύναμιν, ὅπως μὴ διαφορηθείη τὸ ἑλχθέν. ῥώννυται
<span class="lb" data-page="6.417" data-line="13" id="l6.417.13"></span>μὲν οὖν ἡ θρεπτικὴ δύναμις ἐκ τοῦ θερμανθῆναι
<span class="lb" data-page="6.417" data-line="14" id="l6.417.14"></span>τὰς σάρκας, οὐ διαφορεῖται δὲ τὸ παραγόμενον εἰς αὐτὰς
<span class="lb" data-page="6.417" data-line="15" id="l6.417.15"></span>αἷμα, χρισαμένων ἐλαίῳ, δύναμιν ἐμπλαστικὴν ἔχοντι φαρμάκῳ.
<span class="lb" data-page="6.417" data-line="16" id="l6.417.16"></span>εἰ δὲ τὰ τῆς ἡλικίας ἐπιτρέποι, καὶ ψυχρολουσίαις
<span class="lb" data-page="6.417" data-line="17" id="l6.417.17"></span>ὁ αὐτὸς ἄνθρωπος χρώμενος ἅμα τοῖς εἰρημένοις ὀνήσεται
<span class="lb" data-page="6.417" data-line="18" id="l6.417.18"></span>μεγάλως. ἔμπαλιν δ’ ἐπὶ τῶν ἀμέτρως παχυνθέντων ἐκλύειν
<span class="pb" data-page="6.418" id="p6.418"></span>
<span class="lb" data-page="6.418" data-line="1" id="l6.418.1"></span>μὲν χρὴ τὴν ἀνάδοσιν, αὐξάνειν δὲ χρὴ τὰς ἀποῤῥοίας τοῦ
<span class="lb" data-page="6.418" data-line="2" id="l6.418.2"></span>σώματος. ἡ μὲν οὖν ἀνάδοσις ἐκλύεται συνεχέσιν ὑπαγωγαῖς
<span class="lb" data-page="6.418" data-line="3" id="l6.418.3"></span>γαστρὸς, ἐθισάντων ἡμῶν τὰ τῆς τροφῆς ὄργανα
<span class="lb" data-page="6.418" data-line="4" id="l6.418.4"></span>κάτω ταχέως ὠθεῖν, ὅσα περιέχεται κατὰ ταῦτα. τὰς δὲ
<span class="lb" data-page="6.418" data-line="5" id="l6.418.5"></span>ἀποῤῥοίας τοῦ σώματος αὐξήσομεν ὀξέσι γυμνασίοις, ὧν
<span class="lb" data-page="6.418" data-line="6" id="l6.418.6"></span>ἐστι καὶ δρόμος, ἀλείμμασί τε διαφορητικοῖς τρίβοντες ἐπὶ
<span class="lb" data-page="6.418" data-line="7" id="l6.418.7"></span>πλεῖστον. εἶναι δὲ χρὴ τὴν τρίψιν δηλονότι μαλακήν τε καὶ
<span class="lb" data-page="6.418" data-line="8" id="l6.418.8"></span>ἀραιωτικήν. ἐγὼ γοῦν τινα παχὺν ἱκανῶς ὀλίγῳ χρόνῳ συμμέτρως
<span class="lb" data-page="6.418" data-line="9" id="l6.418.9"></span>εὔσαρκον εἰργασάμην, ὀξεῖ δρόμῳ χρῆσθαι καταναγκάζων,
<span class="lb" data-page="6.418" data-line="10" id="l6.418.10"></span>εἶτ’ ἀπομάττων μὲν τὸν ἱδρῶτα σινδόσιν, ἤτοι λίαν μαλακαῖς,
<span class="lb" data-page="6.418" data-line="11" id="l6.418.11"></span>ἢ λίαν τραχείαις, ἐφεξῆς δὲ τρίβων ἐπὶ πλεῖστον
<span class="lb" data-page="6.418" data-line="12" id="l6.418.12"></span>ἀλείμμασι διαφορητικοῖς, ἃ καλοῦσιν ἤδη συνήθως οἱ νεώτεροι
<span class="lb" data-page="6.418" data-line="13" id="l6.418.13"></span>τῶν ἰατρῶν ἄκοπα, καὶ μετὰ τὴν τοιαύτην τρίψιν
<span class="lb" data-page="6.418" data-line="14" id="l6.418.14"></span>ἐπὶ τὸ λουτρὸν ἄγων, ἐφ’ ᾧ λουτρῷ τροφὴν μὲν εὐθέως
<span class="lb" data-page="6.418" data-line="15" id="l6.418.15"></span>οὐ προσέφερον, ἡσυχάζειν δὲ μεταξὺ κελεύων, ἢ καί τι τῶν
<span class="lb" data-page="6.418" data-line="16" id="l6.418.16"></span>συνήθων αὐτῷ πράττειν, αὖθις ἐπὶ τὸ δεύτερον ἦγον λουτρὸν,
<span class="lb" data-page="6.418" data-line="17" id="l6.418.17"></span>εἶτ’ ὄγκους ἐδεσμάτων ὀλιγοτρόφους ἐδίδουν, ὡς ἐμπίπλασθαι
<span class="pb" data-page="6.419" id="p6.419"></span>
<span class="lb" data-page="6.419" data-line="1" id="l6.419.1"></span>μὲν, ὀλίγον δ’ ἐξ αὐτῶν εἰς ὅλον ἀναδίδοσθαι
<span class="lb" data-page="6.419" data-line="2" id="l6.419.2"></span>τὸ σῶμα. καὶ τὰς ἄλλας δὲ δυσκρασίας, ἐν ὅλῳ τῷ σώματι
<span class="lb" data-page="6.419" data-line="3" id="l6.419.3"></span>γιγνομένας, ὁμοίως ἐπανορθοῦσθαι χρὴ, πρῶτον μὲν ὧν προσήκει
<span class="lb" data-page="6.419" data-line="4" id="l6.419.4"></span>πράττειν εὑρίσκοντα τὸν σκοπὸν, εἶτα τὰς δυναμένας αὐτὰ
<span class="lb" data-page="6.419" data-line="5" id="l6.419.5"></span>δρᾷν ὕλας. διὸ καὶ σύντομος ὁ νῦν λόγος ἅπαξ γίγνεται πρὸς
<span class="lb" data-page="6.419" data-line="6" id="l6.419.6"></span>τοὺς μεμνημένους τῶν τε τρίψεων καὶ τῶν γυμνασίων καὶ τῶν
<span class="lb" data-page="6.419" data-line="7" id="l6.419.7"></span>λουτρῶν τὰς διαγωγὰς, ἔτι τε πρὸς τούτοις ἐδεσμάτων τε
<span class="lb" data-page="6.419" data-line="8" id="l6.419.8"></span>καὶ φαρμάκων. περὶ μὲν οὖν τρίψεων τε καὶ γυμνασίων ἐν
<span class="lb" data-page="6.419" data-line="9" id="l6.419.9"></span>τῇδε τῇ πραγματείᾳ πρόσθεν εἴρηται, περὶ δὲ τῶν τροφῶν
<span class="lb" data-page="6.419" data-line="10" id="l6.419.10"></span>ἑτέρωθι, καθάπερ γε καὶ περὶ τῶν φαρμάκων. ἡ γάρ τοι
<span class="lb" data-page="6.419" data-line="11" id="l6.419.11"></span>κατὰ μέθοδον διδασκαλία, τὰ κοινὰ καὶ καθόλου περιλαμβάνουσα,
<span class="lb" data-page="6.419" data-line="12" id="l6.419.12"></span>εἰς πολλὰ τῶν κατὰ μέρος εὐμνημόνευτός τε
<span class="lb" data-page="6.419" data-line="13" id="l6.419.13"></span>καὶ σύντομος γίγνεται. <span class="milestone ed2page" data-n="6.176" data-unit="ed2page" id="ed2page.6.176"></span>ἐγὼ δὲ οὐ μόνα τὰ καθόλου
<span class="lb" data-page="6.419" data-line="14" id="l6.419.14"></span>λέγω, ἀλλὰ καὶ τὰ παραδείγματα τῶν κατὰ μέρος αὐτοῖς
<span class="lb" data-page="6.419" data-line="15" id="l6.419.15"></span>προστιθεὶς τελειοτάτην ἡγοῦμαι ποιεῖσθαι τὴν
<span class="lb" data-page="6.419" data-line="16" id="l6.419.16"></span>διδασκαλίαν.
</p>
          </article>

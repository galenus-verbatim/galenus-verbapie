<article xmlns="http://www.w3.org/1999/xhtml" id="urn:cts:greekLit:tlg0057.tlg038.1st1K-grc1:1">
<span class="pb page1" data-page="6.749" id="p6.749"></span>
<span class="milestone ed1page page1" data-n="3.352" data-unit="ed1page" id="ed1page.4.352"></span>
<span class="milestone ed2page page1" data-n="5.418" data-unit="ed2page" id="ed2page.6.418"></span>
          <h1>ΓΑΛΗΝΟΥ ΠΕΡΙ ΕΤΧΥΜΙΑΣ ΚΑΙ
<br></br>ΚΑΚΟΧΥΜΙΑΣ ΤΡΟΦΩΝ.
</h1>
          <p>
<span class="lb" data-page="6.749" data-line="1" id="l6.749.1"></span>Οἱ συνεχῶς ἐτῶν οὐκ ὀλίγων ἐφεξῆς γενόμενοι
<span class="lb" data-page="6.749" data-line="2" id="l6.749.2"></span>λιμοὶ κατὰ πολλὰ τῶν Ῥωμαίοις ὑπακουόντων ἐθνῶν
<span class="lb" data-page="6.749" data-line="3" id="l6.749.3"></span>ἐναργῶς ἐπεδείξαντο τοῖς γε μὴ παντάπασιν ἀνοήτοις, ἡλίκην
<span class="lb" data-page="6.749" data-line="4" id="l6.749.4"></span>ἔχει κακοχυμία δύναμιν εἰς νόσων γένεσιν. οἱ μὲν γὰρ τὰς
<span class="lb" data-page="6.749" data-line="5" id="l6.749.5"></span>πόλεις οἰκοῦντες, ὥσπερ ἦν ἔθος αὐτοῖς παρασκευάζεσθαι
<span class="lb" data-page="6.749" data-line="6" id="l6.749.6"></span>κατὰ τὸ θέρος εὐθέως σῖτον αὐτάρκη πρὸς ὅλον τὸν ἐφεξῆς
<span class="lb" data-page="6.749" data-line="7" id="l6.749.7"></span>ἐνιαυτὸν, ἐκ τῶν ἀγρῶν πάντα τὸν πυρὸν αἴροντες ἅμα ταῖς
<span class="lb" data-page="6.749" data-line="8" id="l6.749.8"></span>κριθαῖς τε καὶ τοῖς κυάμοις καὶ φακοῖς, ἀπέλιπον τοῖς ἀγροίκοις
<span class="pb" data-page="6.750" id="p6.750"></span>
<span class="lb" data-page="6.750" data-line="1" id="l6.750.1"></span>τοὺς ἄλλους Δημητρίους καρποὺς, οὕς ὀνομάζουσιν ὄσπριά
<span class="lb" data-page="6.750" data-line="2" id="l6.750.2"></span>τε καὶ χέδροπα, μετὰ τοῦ καὶ τούτων αὐτῶν οὐκ ὀλίγα
<span class="lb" data-page="6.750" data-line="3" id="l6.750.3"></span>κομίζειν εἰς ἄστυ. τὰ γοῦν ὑπολειφθέντα διὰ τοῦ χειμῶνος
<span class="lb" data-page="6.750" data-line="4" id="l6.750.4"></span>ἐκδαπανῶντες οἱ κατὰ τὴν χώραν ἄνθρωποι τροφαῖς κακοχύμοις
<span class="lb" data-page="6.750" data-line="5" id="l6.750.5"></span>ἠναγκάζοντο χρῆσθαι δι’ ὅλου τοῦ ἦρος, ἐσθίοντες
<span class="lb" data-page="6.750" data-line="6" id="l6.750.6"></span>ἀκρέμονάς τε καὶ βλάστας δένδρων καὶ θάμνων, καὶ βολβοὺς,
<span class="lb" data-page="6.750" data-line="7" id="l6.750.7"></span>καὶ ῥίζας κακοχύμων φυτῶν, ἐμφορούμενοι δὲ καὶ τῶν ἀγρίων
<span class="lb" data-page="6.750" data-line="8" id="l6.750.8"></span>ὀνομαζομένων λαχάνων, ὅτου τις ἔτυχεν εὐπορήσας, ἀφειδῶς
<span class="lb" data-page="6.750" data-line="9" id="l6.750.9"></span>ἄχρι κόρου, καθάπερ καὶ πόας χλωρὰς ὅλας ἕψοντες ἤσθιον,
<span class="lb" data-page="6.750" data-line="10" id="l6.750.10"></span>ὧν πρότερον οὐδ’ ἄχρι πείρας ἐγεύσαντο πώποτε. παρῆν οὖν
<span class="lb" data-page="6.750" data-line="11" id="l6.750.11"></span>ὁρᾷν ἐνίους μὲν αὐτῶν ἐν τοῖς ἐσχάτοις τοῦ ἦρος, ἅπαντας δ’
<span class="lb" data-page="6.750" data-line="12" id="l6.750.12"></span>ὀλίγου δεῖν ἐν ἀρχῇ τοῦ θέρους ἁλισκομένους ἕλκεσι παμπόλλοις
<span class="lb" data-page="6.750" data-line="13" id="l6.750.13"></span>κατὰ τὸ δέρμα συνισταμένοις, οὐ τὴν αὐτὴν ἰδέαν ἅπασιν
<span class="lb" data-page="6.750" data-line="14" id="l6.750.14"></span>ἴσχουσι· τὰ μὲν γὰρ αὐτῶν ἦν ἐρυσιπελατώδη, τὰ δὲ φλεγμονώδη,
<span class="lb" data-page="6.750" data-line="15" id="l6.750.15"></span><span class="milestone ed2page" data-n="6.418" data-unit="ed2page" id="ed2page.6.418"></span>τὰ δ’ ἑρπυστικὰ, τὰ δὲ λειχηνώδη, καὶ ψωρώδη,
<span class="lb" data-page="6.750" data-line="16" id="l6.750.16"></span>καὶ λεπρώδη. τούτων μὲν ὅσα πρᾳότατα, διὰ τοῦ δέρματος
<span class="lb" data-page="6.750" data-line="17" id="l6.750.17"></span>ἐξανθήσαντα τὴν κακοχυμίαν ἐκ τῶν σπλάγχνων τε καὶ τοῦ
<span class="lb" data-page="6.750" data-line="18" id="l6.750.18"></span>βάθους ἐκένωσεν· ἐνίοις δέ τισιν ἀνθρακώδη τε καὶ φαγεδαινικὰ
<span class="pb" data-page="6.751" id="p6.751"></span>
<span class="lb" data-page="6.751" data-line="1" id="l6.751.1"></span>γενόμενα μετὰ τῶν πυρετῶν, ἀπέκτεινε πολλοὺς ἐν χρόνῳ
<span class="lb" data-page="6.751" data-line="2" id="l6.751.2"></span>μακρῷ μόγις ὀλιγίστων σωθέντων. ἄνευ δὲ τῶν κατὰ
<span class="lb" data-page="6.751" data-line="3" id="l6.751.3"></span>τὸ δέρμα παθημάτων πυρετοὶ πάμπολλοι ἐγένοντο, διαχωρήσεις
<span class="lb" data-page="6.751" data-line="4" id="l6.751.4"></span>γαστρὸς ἐπιφέροντες δυσώδεις καὶ δακνώδεις, εἰς τεινεσμοὺς
<span class="lb" data-page="6.751" data-line="5" id="l6.751.5"></span>καὶ δυσεντερίας τελευτώσας, οὖρά τε δριμέα, καὶ αὐτὰ
<span class="lb" data-page="6.751" data-line="6" id="l6.751.6"></span>δυσώδη, τὴν κύστιν ἐνίων ἑλκώσαντα. τινὲς δ’ αὐτῶν ἐκρίθησαν
<span class="lb" data-page="6.751" data-line="7" id="l6.751.7"></span>ἱδρῶσι, καὶ τούτοις δυσώδεσιν, ἢ ἀποστήμασι σηπεδονώδεσιν.
<span class="lb" data-page="6.751" data-line="8" id="l6.751.8"></span>οἷς δ’ οὐδὲν τούτων ἐγένετο, πάντες ἀπέθανον
<span class="lb" data-page="6.751" data-line="9" id="l6.751.9"></span>ἢ μετὰ φανερᾶς φλεγμονῆς ἑνός γέ τινος τῶν σπλάγχνων, ἢ
<span class="lb" data-page="6.751" data-line="10" id="l6.751.10"></span>διὰ τὸ μέγεθός τε καὶ τὴν κακοήθειαν τῶν πυρετῶν. ὀλιγίστων
<span class="lb" data-page="6.751" data-line="11" id="l6.751.11"></span>δὲ φλέβα τεμεῖν ἐν ἀρχῇ τῆς νόσου τολμησάντων ἐνίων
<span class="lb" data-page="6.751" data-line="12" id="l6.751.12"></span>ἰατρῶν, (ἐδεδίεσαν γὰρ εἰκότως χρῆσθαι τῷ βοηθήματι διὰ
<span class="lb" data-page="6.751" data-line="13" id="l6.751.13"></span>τὸ προκαταλελῦσθαι τὴν δύναμιν,) οὐδενὸς εἶδον αἷμα χρηστὸν
<span class="lb" data-page="6.751" data-line="14" id="l6.751.14"></span>ἐκκριθὲν, ὁποῖον ἐκ τῶν ὑγιεινῶν σωμάτων ὁρᾶται κενούμενον,
<span class="lb" data-page="6.751" data-line="15" id="l6.751.15"></span>ἀλλ’ ἤτοι πυῤῥότερον, ἢ μελάντερον, ἢ ὀῤῥωδέστερον,
<span class="lb" data-page="6.751" data-line="16" id="l6.751.16"></span>ἢ δριμὺ καὶ δάκνον αὐτὴν τὴν διαιρεθεῖσαν φλέβα
<span class="lb" data-page="6.751" data-line="17" id="l6.751.17"></span>κατὰ τὴν ἐκροὴν, ὡς δυσεπούλωτον γενέσθαι τὸ ἕλκος. ἐνίοις
<span class="pb" data-page="6.752" id="p6.752"></span>
<span class="lb" data-page="6.752" data-line="1" id="l6.752.1"></span>δὲ καὶ συμπτώματα μετὰ τῶν πυρετῶν, καὶ μάλιστα τοῖς
<span class="lb" data-page="6.752" data-line="2" id="l6.752.2"></span>ἀποθανοῦσιν, ἐγένοντο βλάβην τῆς διανοίας ἐπιφέροντα σὺν
<span class="lb" data-page="6.752" data-line="3" id="l6.752.3"></span>ἀγρυπνίαις καὶ καταφοραῖς. οὐδὲν δὲ θαυμαστὸν, ἐναντίοις
<span class="lb" data-page="6.752" data-line="4" id="l6.752.4"></span>ἁλῶναι νοσήμασί τε καὶ συμπτώμασι τοὺς τότε νοσήσαντας,
<span class="lb" data-page="6.752" data-line="5" id="l6.752.5"></span>αὐτούς τε διαφέροντας ἀλλήλοις οὐ ταῖς φύσεσι μόνον ἢ ταῖς
<span class="lb" data-page="6.752" data-line="6" id="l6.752.6"></span>ἡλικίαις, ἀλλὰ καὶ ταῖς ἔμπροσθεν διαίταις, ἐναντίαν τε δύναμιν
<span class="lb" data-page="6.752" data-line="7" id="l6.752.7"></span>ἐχούσας ἐδηδοκότας ἐν τῷ λιμῷ τροφάς. ἤσθιον μὲν
<span class="lb" data-page="6.752" data-line="8" id="l6.752.8"></span>γὰρ ἅπαντες ὧν ηὐπόρουν· ἀνομοίου δὲ τῆς εὐπορίας
<span class="lb" data-page="6.752" data-line="9" id="l6.752.9"></span>οὔσης, ἔνιοι μὲν ὀξεῖς, ἢ δριμεῖς, ἢ ἁλυκοὺς, ἢ πικροὺς ἔχοντα
<span class="lb" data-page="6.752" data-line="10" id="l6.752.10"></span>χυμοὺς ἐδέσματα προσηνέγκαντο, τινὲς δ’ αὐστηροὺς,
<span class="lb" data-page="6.752" data-line="11" id="l6.752.11"></span>ἢ στρυφνοὺς, ἢ ψύχοντας σαφῶς, ἢ ὑγροὺς ἱκανῶς, ἢ γλίσχρους,
<span class="lb" data-page="6.752" data-line="12" id="l6.752.12"></span>ἢ φαρμακώδεις. οἶδα γοῦν ἐνίους μὲν αὐτίκα διὰ
<span class="lb" data-page="6.752" data-line="13" id="l6.752.13"></span>μυκήτων ἐδωδὴν ἀποθανόντας, ἐνίους δὲ διὰ κωνείων, ἢ
<span class="lb" data-page="6.752" data-line="14" id="l6.752.14"></span>ναρθήκων, οὐκ ὀλίγους δ’ ἐξ αὐτῶν μόλις διασωθέντας.
<span class="lb" data-page="6.752" data-line="15" id="l6.752.15"></span>ἅπασι μὲν οὖν τοῖς ἄλλοις ἀνθρώποις ἐναργῶς ἐφαίνετο τῷ
<span class="lb" data-page="6.752" data-line="16" id="l6.752.16"></span>λογισμῷ σκοπουμένοις, ὥσπερ ἐκτὸς πολυειδεῖς μὲν ἑλκώσεις
<span class="lb" data-page="6.752" data-line="17" id="l6.752.17"></span>ἐγένοντο, ποικίλα δὲ ὄγκων εἴδη φλεγμονωδῶν τε καὶ οἰδηματωδῶν,
<span class="pb" data-page="6.753" id="p6.753"></span>
<span class="lb" data-page="6.753" data-line="1" id="l6.753.1"></span>ἐρυσιπελατωδῶν τε καὶ σκιῤῥωδῶν, οὕτω καὶ
<span class="lb" data-page="6.753" data-line="2" id="l6.753.2"></span>κατά τινα τῶν ἐν βάθει μορίων, ὅσα κυριώτερα, τοσαύτας
<span class="lb" data-page="6.753" data-line="3" id="l6.753.3"></span>διαθέσεις ἐγχωρεῖν γεγονέναι. μόνοις δὲ τοῖς ἀποστᾶσι τῆς
<span class="lb" data-page="6.753" data-line="4" id="l6.753.4"></span>κατὰ τοὺς χυμοὺς Ἱπποκράτους διδασκαλίας ὁ λογισμὸς ἐπεπήρωτο,
<span class="lb" data-page="6.753" data-line="5" id="l6.753.5"></span>πάντα μᾶλλον ἢ τοὺς χυμοὺς αἰτιᾶσθαι τολμῶσιν.
<span class="lb" data-page="6.753" data-line="6" id="l6.753.6"></span>ἔνιοι δ’ αὐτῶν ὡμολόγησάν μοι λαθραίως, ὁρᾷν μὲν ἐναργῶς
<span class="lb" data-page="6.753" data-line="7" id="l6.753.7"></span>τὴν πρὸς Ἱπποκράτην φιλονεικίαν τῶν οὐδὲν οὐδ’ εἰς
<span class="lb" data-page="6.753" data-line="8" id="l6.753.8"></span>νόσον ἡγουμένων ἀγαθὸν ἢ κακὸν ἐκ χυμῶν γίνεσθαι, μεταστῆναι
<span class="lb" data-page="6.753" data-line="9" id="l6.753.9"></span>δ’ αἰδεῖσθαι πρὸς Ἱπποκράτην μετὰ πεντήκοντα
<span class="lb" data-page="6.753" data-line="10" id="l6.753.10"></span>τῆς ἡλικίας ἔτη· δόξειν μὲν γὰρ οὕτως ἔφασαν οὐ τοὺς
<span class="lb" data-page="6.753" data-line="11" id="l6.753.11"></span>μαθητὰς μόνους, ἀλλὰ καὶ τοὺς χρωμένους ἡμῖν ἐν ἅπαντι
<span class="lb" data-page="6.753" data-line="12" id="l6.753.12"></span>τῷ πρόσθεν χρόνῳ βεβλαφέναι. καὶ μέντοι καὶ τιμᾶσθαι μὲν
<span class="lb" data-page="6.753" data-line="13" id="l6.753.13"></span>ἔλεγον ἤδη πρὸς πολλῶν ἀνθρώπων, ὡς ἐπ’ ἀληθέσιν οἶς
<span class="lb" data-page="6.753" data-line="14" id="l6.753.14"></span>ἐπρέσβευον δόγμασιν· ἐὰν δὲ καὶ ταῦθ’ ὁμολογήσωσιν εἶναι
<span class="lb" data-page="6.753" data-line="15" id="l6.753.15"></span>μοχθηρὰ, καὶ τῶν ἄλλων ἀμαθέστεροι φανεῖσθαι, καὶ μηδένα
<span class="lb" data-page="6.753" data-line="16" id="l6.753.16"></span>τῶν ἔμπροσθεν αὐτοῖς χρωμένων αὖθις ἔτι χρήσεσθαι.
<span class="lb" data-page="6.753" data-line="17" id="l6.753.17"></span><span class="milestone ed2page" data-n="6.419" data-unit="ed2page" id="ed2page.6.419"></span>τούτοις μὲν οὖν πολλὴν συγγνώμην νέμειν εὔλογον ἡμᾶς, οὐ ﻿
<span class="pb" data-page="6.754" id="p6.754"></span>
<span class="lb" data-page="6.754" data-line="1" id="l6.754.1"></span>τὴν προαίρεσιν μεμφομένους, ἀλλὰ τῇ δυστυχίᾳ συναλγοῦντας
<span class="lb" data-page="6.754" data-line="2" id="l6.754.2"></span>αὐτοῖς, οἳ πρὸ τοῦ κρῖναι δύνασθαι τὰ διδασκόμενα
<span class="lb" data-page="6.754" data-line="3" id="l6.754.3"></span>περιέπεσον οὐκ ἀγαθοῖς διδασκάλοις. ἄξιοι δὲ μίσους εἰσὶν
<span class="lb" data-page="6.754" data-line="4" id="l6.754.4"></span>οἱ πρῶτοι διὰ φιλοτιμίαν αἱρέσεις δογμάτων συστησάμενοι·
<span class="lb" data-page="6.754" data-line="5" id="l6.754.5"></span>φαίνονται γὰρ ἑκόντες ἐξαπατᾷν ἐπιχειρῆσαι τοὺς πέλας, οὐκ
<span class="lb" data-page="6.754" data-line="6" id="l6.754.6"></span>ἄκοντες σφαλῆναι, μηδενὸς ἀνθρώπου εἰς τοσαύτην ἄνοιαν
<span class="lb" data-page="6.754" data-line="7" id="l6.754.7"></span>ἥκοντος, ὡς ἀγνοῆσαι, πηλίκον ἐστὶ κακὸν ἐκτραπῆναι τοὺς
<span class="lb" data-page="6.754" data-line="8" id="l6.754.8"></span>ἐν τῷ σώματι χυμοὺς εἰς φαρμακώδεις ποιότητας. αὐτοὶ
<span class="lb" data-page="6.754" data-line="9" id="l6.754.9"></span>γοῦν οὗτοι, πρὸς οὓς ὁ λόγος ἐστὶ, δύσκολον ἢ καὶ τελέως
<span class="lb" data-page="6.754" data-line="10" id="l6.754.10"></span>ἀδύνατον εἶναί φασι διακρῖναι τοὺς ἐκ φαρμάκων ὀλεθρίων
<span class="lb" data-page="6.754" data-line="11" id="l6.754.11"></span>προσφορᾶς ἀπολλυμένους τῶν ἐξ αὐτοῦ τοῦ σώματος τῆς
<span class="lb" data-page="6.754" data-line="12" id="l6.754.12"></span>νοσώδους διαθέσεως. οὐ μὴν οὔθ’, ὅτι τοὺς τῶν ἰοβόλων ὀνομαζομένων
<span class="lb" data-page="6.754" data-line="13" id="l6.754.13"></span>θηρίων χυμοὺς, οὓς ἐνιᾶσι διὰ τοῦ δήγματος,
<span class="lb" data-page="6.754" data-line="14" id="l6.754.14"></span>ἐνίους μὲν νεκροῦντας ἐν τάχει τὸ δηχθὲν μόριον, ἐνίους δὲ
<span class="lb" data-page="6.754" data-line="15" id="l6.754.15"></span>καὶ σήποντας, ἢ φλεγμονὰς ἢ ὀδύνας μεγίστας ἐπιφέροντας
<span class="lb" data-page="6.754" data-line="16" id="l6.754.16"></span>ἐναργῶς ὁρῶμεν, ἔνεστιν ἀρνήσασθαι οὐδενὶ, καθάπερ οὐδ’
<span class="lb" data-page="6.754" data-line="17" id="l6.754.17"></span>ὅτι σκορπίῳ τις ἐπιπτύσας δὶς ἢ τρὶς νήστης εὐθέως ἀναιρεῖ
<span class="pb" data-page="6.755" id="p6.755"></span>
<span class="lb" data-page="6.755" data-line="1" id="l6.755.1"></span>τὸ ζῶον. ὥσπερ γὰρ οἰκεῖαι φύσεις φύσεσίν εἰσιν, οὕτως
<span class="lb" data-page="6.755" data-line="2" id="l6.755.2"></span>ἕτεραι πολέμιαί τε ἑτέραις καὶ φθαρτικαί. τρέφεσθαι μὲν
<span class="lb" data-page="6.755" data-line="3" id="l6.755.3"></span>οὖν ἡμῖν ὑπὸ τῶν οἰκείων, ἀπόλλυσθαι δὲ ὑπὸ τῶν ἐναντίων
<span class="lb" data-page="6.755" data-line="4" id="l6.755.4"></span>συμβαίνει. καὶ λέλεκται περὶ τούτων ἐπὶ πλεῖστον ἔν τε τοῖς
<span class="lb" data-page="6.755" data-line="5" id="l6.755.5"></span>περὶ τῶν φυσικῶν δυνάμεων ὑπομνήμασι, καὶ τοῖς περὶ τῶν
<span class="lb" data-page="6.755" data-line="6" id="l6.755.6"></span>ἁπλῶν φαρμάκων· εἰς δὲ τὸν ἐνεστῶτα λόγον ἱκανὴ καὶ
<span class="lb" data-page="6.755" data-line="7" id="l6.755.7"></span>τῶν ἐν τοῖς λιμοῖς ὀφθέντων ἡ διήγησις. εἰ δέ μοι πιστεύειν
<span class="lb" data-page="6.755" data-line="8" id="l6.755.8"></span>ἐθέλοις, οὐδεμίαν μὲν αἰτίαν <span class="milestone ed1page" data-n="4.352" data-unit="ed1page" id="ed1page.4.352"></span>ἔχοντι ψεύδεσθαι, δυσχεραίνοντι
<span class="lb" data-page="6.755" data-line="9" id="l6.755.9"></span>δὲ ἐπὶ τῷ πολλοὺς ἐν βιβλίοις ἄνδρας ἐψεῦσθαι
<span class="lb" data-page="6.755" data-line="10" id="l6.755.10"></span>μεγάλως, διηγήσομαί σοι τὰ διὰ μακρᾶς πείρας ἐν ὅλῳ μου
<span class="lb" data-page="6.755" data-line="11" id="l6.755.11"></span>τῷ βίῳ γνωσθέντα μετὰ τοῦ καὶ τοὺς θεοὺς ἐπικαλέσασθαι
<span class="lb" data-page="6.755" data-line="12" id="l6.755.12"></span>μάρτυρας. ἐμοὶ γὰρ πατὴρ ἐγένετο, γεωμετρίας μὲν καὶ ἀρχιτεκτονίας
<span class="lb" data-page="6.755" data-line="13" id="l6.755.13"></span>καὶ λογιστικῆς ἀριθμητικῆς τε καὶ ἀστρονομίας
<span class="lb" data-page="6.755" data-line="14" id="l6.755.14"></span>εἰς ἄκρον ἥκων, ὑπὸ πάντων δὲ τῶν γνόντων αὐτὸν ἐπὶ
<span class="lb" data-page="6.755" data-line="15" id="l6.755.15"></span>δικαιοσύνῃ καὶ χρηστότητι καὶ σωφροσύνῃ θαυμασθεὶς, ὡς
<span class="lb" data-page="6.755" data-line="16" id="l6.755.16"></span>οὐδεὶς τῶν φιλοσόφων. οὗτος οὖν παῖδα μὲν ὄντα με διαιτῶν
<span class="lb" data-page="6.755" data-line="17" id="l6.755.17"></span>αὐτὸς ἄνοσον ἐφύλαξεν. ἐπεὶ δὲ μειράκιον ἐγενόμην, ὅ
<span class="lb" data-page="6.755" data-line="18" id="l6.755.18"></span>τε πατὴρ ὑπεχώρησεν εἰς ἀγρὸν, ὢν φιλογέωργος, εἰχόμην
<span class="pb" data-page="6.756" id="p6.756"></span>
<span class="lb" data-page="6.756" data-line="1" id="l6.756.1"></span>μὲν ὧν ἐμάνθανον ὑπὲρ ἅπαντας τοὺς συμφοιτῶντας, οὐ
<span class="lb" data-page="6.756" data-line="2" id="l6.756.2"></span>δι’ ἡμέρας μόνον, ἀλλὰ καὶ νύκτωρ· ἐμπλησθεὶς δὲ μετὰ
<span class="lb" data-page="6.756" data-line="3" id="l6.756.3"></span>τῶν ἡλικιωτῶν ἐν παντὶ τῷ χρόνῳ τῆς ὀπώρας ἁπάντων
<span class="lb" data-page="6.756" data-line="4" id="l6.756.4"></span>τῶν ὡραίων, ἐνόσησα τοῦ φθινοπώρου νόσον ὀξεῖαν, ὡς
<span class="lb" data-page="6.756" data-line="5" id="l6.756.5"></span>φλεβοτομίας δεηθῆναι. παραγενόμενος οὖν εἰς τὴν πόλιν ὁ
<span class="lb" data-page="6.756" data-line="6" id="l6.756.6"></span>πατὴρ ἐπετίμησέ τέ μοι καὶ τῆς ἔμπροσθεν διαίτης ἀνέμνησεν,
<span class="lb" data-page="6.756" data-line="7" id="l6.756.7"></span>ἣν ὑπ’ αὐτῷ διῃτώμην, ἐκέλευσέ τε τὸ λοιπὸν φυλάττειν
<span class="lb" data-page="6.756" data-line="8" id="l6.756.8"></span>αὐτὴν, ἀποστάντα τῆς τῶν ἡλικιωτῶν ἀκρασίας. καὶ μέντοι
<span class="lb" data-page="6.756" data-line="9" id="l6.756.9"></span>καὶ κατὰ τὸν ἑξῆς ἐνιαυτὸν ἔργον ἐποιήσατο παραφυλάξαι
<span class="lb" data-page="6.756" data-line="10" id="l6.756.10"></span>μου τὴν δίαιταν, ὡς μετρίως ἅψασθαι τῶν ὡραίων· ἦγον
<span class="lb" data-page="6.756" data-line="11" id="l6.756.11"></span>δὲ τηνικαῦτα τῆς ἡλικίας ἔτη ιθ΄. ἄνοσος οὖν ἐν αὐτῷ μείνας,
<span class="lb" data-page="6.756" data-line="12" id="l6.756.12"></span>εἶτ’ ἐν τῷ μετ’ αὐτὸν ἐνιαυτῷ τοῦ πατρὸς ἀποθανόντος,
<span class="lb" data-page="6.756" data-line="13" id="l6.756.13"></span>ἅμα τοῖς ἡλικιώταις διαιτηθεὶς ἐπὶ δαψιλέσι τοῖς κατὰ
<span class="lb" data-page="6.756" data-line="14" id="l6.756.14"></span>τὴν ὀπώραν, ἐνόσησα νόσον παραπλησίαν τῇ πρόσθεν, ὡς
<span class="lb" data-page="6.756" data-line="15" id="l6.756.15"></span>καὶ τότε φλεβοτομίας δεηθῆναι. τοὐντεῦθεν ποτὲ μὲν ἐφεξῆς
<span class="lb" data-page="6.756" data-line="16" id="l6.756.16"></span>καθ’ ἕκαστον ἐνιαυτὸν, ἐνίοτε δὲ διαλιπὼν ἓν ἔτος, ἐνόσουν
<span class="lb" data-page="6.756" data-line="17" id="l6.756.17"></span>μέχρι τῶν ὀκτὼ καὶ εἴκοσιν ἐτῶν. <span class="milestone ed2page" data-n="6.420" data-unit="ed2page" id="ed2page.6.420"></span>ἐν τούτῳ δὲ
<span class="pb" data-page="6.757" id="p6.757"></span>
<span class="lb" data-page="6.757" data-line="1" id="l6.757.1"></span>κινδυνεύσας ἀπόστημα σχεῖν, καθ’ ὃ μέρος συνάπτει τὸ ἧπαρ
<span class="lb" data-page="6.757" data-line="2" id="l6.757.2"></span>τῷ διαφράγματι, τῶν ὡραίων ἁπάντων ἀπέχεσθαι ἐμαυτὸν
<span class="lb" data-page="6.757" data-line="3" id="l6.757.3"></span>ὥρισα πλὴν τῶν πεπείρων ἀκριβῶς σύκων τε καὶ σταφυλῶν,
<span class="lb" data-page="6.757" data-line="4" id="l6.757.4"></span>οὐδὲ τούτων ἀμέτρως, ὡς ἔμπροσθεν, ἀλλὰ συμμέτρως
<span class="lb" data-page="6.757" data-line="5" id="l6.757.5"></span>προσφερόμενος. ἔσχον δὲ καὶ ἄλλον τινὰ τῶν ἐμαυτοῦ
<span class="lb" data-page="6.757" data-line="6" id="l6.757.6"></span>πρεσβύτερον ἔτεσι δυοῖν, τὴν αὐτὴν γνώμην ἔχοντα ἐμοί.
<span class="lb" data-page="6.757" data-line="7" id="l6.757.7"></span>φροντίζοντες οὖν τῶν γυμνασίων καὶ τοῦ μηδέποτ’ ἀπεπτῆσαι
<span class="lb" data-page="6.757" data-line="8" id="l6.757.8"></span>ἄνοσοι διεμείναμεν ἄχρι δεῦρο πολλῶν ἐτῶν· καὶ τῶν
<span class="lb" data-page="6.757" data-line="9" id="l6.757.9"></span>ἄλλων δὲ φίλων ὅσους ἔπεισα γυμνάζεσθαί τε καὶ τεταγμένως
<span class="lb" data-page="6.757" data-line="10" id="l6.757.10"></span>διαιτᾶσθαι, τέως πάντας ὁρῶ διαπαντὸς ὑγιαίνοντας,
<span class="lb" data-page="6.757" data-line="11" id="l6.757.11"></span>ἐνίους μὲν ἐξ ἐτῶν πέντε καὶ εἴκοσι, τοὺς δ’ ἐξ ἐλαττόνων
<span class="lb" data-page="6.757" data-line="12" id="l6.757.12"></span>μὲν, ἤδη δ’ ἱκανῶν, ὡς ἕκαστοι πεισθέντες ἔτυχον ἀπέχεσθαί
<span class="lb" data-page="6.757" data-line="13" id="l6.757.13"></span>τε τῶν ὡραίων καὶ τῶν ἄλλων κακοχύμων ἐδεσμάτων,
<span class="lb" data-page="6.757" data-line="14" id="l6.757.14"></span>ἃ πρόκειται διελθεῖν ἐν τῷδε τῷ γράμματι.
</p>
        </article>

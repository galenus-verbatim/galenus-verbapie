<article xmlns="http://www.w3.org/1999/xhtml" id="urn:cts:greekLit:tlg0057.tlg038.1st1K-grc1:10">
<span class="pb page1" data-page="6.798" id="p6.798"></span>
<span class="milestone ed1page page1" data-n="4.358" data-unit="ed1page" id="ed1page.4.358"></span>
<span class="milestone ed2page page1" data-n="6.433" data-unit="ed2page" id="ed2page.6.433"></span>
          <p>
<span class="lb" data-page="6.798" data-line="1" id="l6.798.1"></span>Μεμνῆσθαι δέ σε πρὸ πάντων βούλομαι
<span class="lb" data-page="6.798" data-line="2" id="l6.798.2"></span>κατὰ τὰς τοιαύτας πραγματείας, ὡς οὔτε βοηθήματος, οὔθ’
<span class="lb" data-page="6.798" data-line="3" id="l6.798.3"></span><span class="milestone ed2page" data-n="6.434" data-unit="ed2page" id="ed2page.6.434"></span>ὑγιεινῶν διαιτημάτων ἐπιστήμων ἐστὶ τελέως ὁ τὰς
<span class="lb" data-page="6.798" data-line="4" id="l6.798.4"></span>τῶν ὑλῶν δυνάμεις ἀκριβῶς ἐκμαθὼν, ἐὰν μὴ γινώσκῃ τὰς
<span class="lb" data-page="6.798" data-line="5" id="l6.798.5"></span>τῶν σωμάτων φύσεις, οἶς ταῦτα προσάγεται. τινὰ μὲν γὰρ
<span class="lb" data-page="6.798" data-line="6" id="l6.798.6"></span>αὐτῶν ἐστι πυκνὰ καὶ ἀδιάπνευστα, τινὰ δ’ ἀραιὰ καὶ ῥᾳδίως
<span class="lb" data-page="6.798" data-line="7" id="l6.798.7"></span>ἐκκενούμενα. καὶ δεῖται δηλονότι τροφῆς ὑγροτέρας τὰ
<span class="lb" data-page="6.798" data-line="8" id="l6.798.8"></span>πρότερα, ξηροτέρας δὲ τὰ δεύτερα, καὶ τὰ μὲν κολλωδεστέρας,
<span class="lb" data-page="6.798" data-line="9" id="l6.798.9"></span>τὰ δὲ λεπτοτέρας, καὶ τὰ μὲν ἐλάττονος, τὰ δὲ πλείονος.
<span class="lb" data-page="6.798" data-line="10" id="l6.798.10"></span>οὕτως δὲ καὶ ὅσοι μελαγχολικώτερον ἔχουσι τὸ αἷμα,
<span class="lb" data-page="6.798" data-line="11" id="l6.798.11"></span>τῶν ὑγρῶν καὶ θερμῶν τῇ κράσει δέονται τροφῶν, ὥσπερ γε
<span class="lb" data-page="6.798" data-line="12" id="l6.798.12"></span>καὶ ὅσοι χολωδέστερον, ὑγρῶν καὶ ψυχρῶν, ὡσαύτως δ’ οἳ
<span class="lb" data-page="6.798" data-line="13" id="l6.798.13"></span>φλεγματῶδες, θερμαινουσῶν τε καὶ ξηραινουσῶν. ὅσοι δ’
<span class="lb" data-page="6.798" data-line="14" id="l6.798.14"></span>αἷμα χρηστὸν ἀθροίζουσι πλέον, ὀλιγωτέρων μὲν ἐδεσμάτων
<span class="lb" data-page="6.798" data-line="15" id="l6.798.15"></span>χρῄζουσιν, ἐπιφανῆ δ’ οὐδεμίαν ἐχόντων δύναμιν, ἀλλ’ ἐν
<span class="lb" data-page="6.798" data-line="16" id="l6.798.16"></span>τῷ μέσῳ καθεστηκότων, ὡς μήτε θερμαίνειν ἀξιολόγως, μήτε
<span class="lb" data-page="6.798" data-line="17" id="l6.798.17"></span>ψύχειν, ὥσπερ γε καὶ μηδ’ ὑγραίνειν ἢ ξηραίνειν, οὕτω
<span class="lb" data-page="6.798" data-line="18" id="l6.798.18"></span>δὲ καὶ πάχους καὶ λεπτότητος ἐν τῷ μέσῳ καθεστηκότων, ﻿
<span class="pb" data-page="6.799" id="p6.799"></span>
<span class="lb" data-page="6.799" data-line="1" id="l6.799.1"></span>ὡσαύτως δὲ γλισχρότητός τε καὶ τῶν ἐναντίων αὐτῇ· κραυρότητα
<span class="lb" data-page="6.799" data-line="2" id="l6.799.2"></span>δὲ λέγω καὶ ψαθυρότητα. ὑπάρχει δὲ κραυρότης
<span class="lb" data-page="6.799" data-line="3" id="l6.799.3"></span>μὲν τοῖς σκληροῖς τε καὶ ξηροῖς ἱκανῶς, ψαθυρότης δὲ
<span class="lb" data-page="6.799" data-line="4" id="l6.799.4"></span>τοῖς μαλακοῖς τε καὶ μέσοις καθ’ ὑγρότητά τε καὶ ξηρότητα·
<span class="lb" data-page="6.799" data-line="5" id="l6.799.5"></span>κοινὸν δ’ ἀμφοῖν τὸ μηδὲν ἔχειν γλίσχρον. διαγνωστικὸν
<span class="lb" data-page="6.799" data-line="6" id="l6.799.6"></span>οὖν εἶναι προσήκει τὸν ὀρθῶς χρησόμενον ταῖς τροφαῖς,
<span class="lb" data-page="6.799" data-line="7" id="l6.799.7"></span>πρῶτον μὲν τῆς κατ’ ἀραιότητά τε καὶ πυκνότητα τοῦ δέρματος
<span class="lb" data-page="6.799" data-line="8" id="l6.799.8"></span>ἐν τοῖς ἀνθρώποις διαφορᾶς, ἐφεξῆς δ’ αὐτῇ τῆς ὅλης
<span class="lb" data-page="6.799" data-line="9" id="l6.799.9"></span>τοῦ σώματος κράσεως, εἶθ’ ἑξῆς εἰ σώζει πάντα τὰ μόρια
<span class="lb" data-page="6.799" data-line="10" id="l6.799.10"></span>τοῦ σώματος τὴν οἰκείαν κρᾶσιν. ἐνίοτε μὲν γὰρ ἡ κεφαλή
<span class="lb" data-page="6.799" data-line="11" id="l6.799.11"></span>ἐστι θερμοτέρα τοῦ προσήκοντος, ἡ γαστὴρ δὲ ψυχροτέρα,
<span class="lb" data-page="6.799" data-line="12" id="l6.799.12"></span>πολλάκις δὲ τοὐναντίον ἡ γαστὴρ μὲν θερμοτέρα, ψυχροτέρα
<span class="lb" data-page="6.799" data-line="13" id="l6.799.13"></span>δ’ ἡ κεφαλή· καὶ τἄλλα μόρια πάνθ’ ὡσαύτως. ἡ μὲν
<span class="lb" data-page="6.799" data-line="14" id="l6.799.14"></span>οὖν ἄλλη πᾶσα θεραπευτική τε καὶ ὑγιεινὴ μέθοδος ἁπάντων
<span class="lb" data-page="6.799" data-line="15" id="l6.799.15"></span>ὁμοτίμως ἐστόχασται, τὰ δὲ κατὰ τὰς τροφὰς ἐξαίρετον μὲν
<span class="lb" data-page="6.799" data-line="16" id="l6.799.16"></span>ἔχει καὶ πρῶτον σκοπὸν, ὅπως ἄριστα πεφθήσεται, δεύτερον
<span class="lb" data-page="6.799" data-line="17" id="l6.799.17"></span>δὲ ἐπὶ τῷδε, τὸν ἀναδοθησόμενον ἐκ τῆς πεφθείσης τροφῆς
<span class="lb" data-page="6.799" data-line="18" id="l6.799.18"></span>χυμὸν ἐπιτήδειον εἷναι τῇ κράσει τῶν ἄλλων μορίων. ἀναγκαία
<span class="pb" data-page="6.800" id="p6.800"></span>
<span class="lb" data-page="6.800" data-line="1" id="l6.800.1"></span>τοιγαροῦν ἐκ τῶνδε φαίνεται τοῖς ὀρθῶς μέλλουσι χρῆσθαι
<span class="lb" data-page="6.800" data-line="2" id="l6.800.2"></span>τροφαῖς ἡ περὶ κράσεως πραγματεία. καὶ τοίνυν ὡς
<span class="lb" data-page="6.800" data-line="3" id="l6.800.3"></span>γεγυμνασμένῳ σοι κατ’ αὐτὴν, ὅσον ἔθ’ ὑπόλοιπόν ἐστιν εἰς
<span class="lb" data-page="6.800" data-line="4" id="l6.800.4"></span>εὐχυμίαν τε καὶ κακοχυμίαν ἀναγκαῖον ἐγνῶσθαι, προσθήσω,
<span class="lb" data-page="6.800" data-line="5" id="l6.800.5"></span>τὴν ἀρχὴν ἀπὸ τῶν οἴνων ποιησόμενος.
</p>
        </article>

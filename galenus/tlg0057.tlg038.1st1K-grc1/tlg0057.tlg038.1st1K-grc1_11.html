<article xmlns="http://www.w3.org/1999/xhtml" id="urn:cts:greekLit:tlg0057.tlg038.1st1K-grc1:11">
<span class="pb page1" data-page="6.800" id="p6.800"></span>
<span class="milestone ed1page page1" data-n="4.358" data-unit="ed1page" id="ed1page.4.358"></span>
<span class="milestone ed2page page1" data-n="6.434" data-unit="ed2page" id="ed2page.6.434"></span>
          <p>
<span class="lb" data-page="6.800" data-line="6" id="l6.800.6"></span>Ὅσοι μὲν οὖν αὐτῶν ὑδατώδεις εἰσὶ καὶ
<span class="lb" data-page="6.800" data-line="7" id="l6.800.7"></span>λεπτοὶ κατὰ σύστασιν, οὔρησίν τε κινοῦντες, ὀλιγίστην παρέχουσι
<span class="lb" data-page="6.800" data-line="8" id="l6.800.8"></span>τῷ σώματι τροφήν· ὅσοι δὲ παχεῖς, ὥσπερ ὁ Θηραῖός
<span class="lb" data-page="6.800" data-line="9" id="l6.800.9"></span>τε καὶ ὁ Σκυβελίτης, ἀξιολόγως τρέφουσι. διαφέρουσι
<span class="lb" data-page="6.800" data-line="10" id="l6.800.10"></span>δ’ ἀλλήλων τῷ μᾶλλόν τε καὶ ἧττον ἀνάλογον τῷ πάχει.
<span class="lb" data-page="6.800" data-line="11" id="l6.800.11"></span>τοιοῦτος δέ ἐστιν οἶνος παρ’ ἡμῖν ἐν Αἰγαῖς καὶ Περπερίνῃ,
<span class="lb" data-page="6.800" data-line="12" id="l6.800.12"></span>τῇ μὲν ὁμόρῳ Μυρίνῃ, τῇ δὲ Περγάμῳ. τελέως μὲν οὖν
<span class="lb" data-page="6.800" data-line="13" id="l6.800.13"></span>εἰσι γλυκεῖς ὅ τε Σκυβελίτης καὶ ὁ Θηραῖος, αὐστηρὸς δὲ
<span class="lb" data-page="6.800" data-line="14" id="l6.800.14"></span>ἅμα καὶ γλυκὺς ὁ Κιλίκιος ὁ Ἀβάτης, ἀπὸ χωρίου τὴν προσηγορίαν
<span class="lb" data-page="6.800" data-line="15" id="l6.800.15"></span>ἔχων, ὁ δ’ ἐν Αἰγαῖς καὶ Περπερίνῃ μέσοι τούτων
<span class="lb" data-page="6.800" data-line="16" id="l6.800.16"></span>εἰσὶν, οὔτε γλυκεῖς ἀκριβῶς ὄντες, οὔτε στύψιν ἔχοντες ἀξιόλογον
<span class="lb" data-page="6.800" data-line="17" id="l6.800.17"></span>ὁμοίως τῷ Κιλικίῳ. <span class="milestone ed2page" data-n="6.435" data-unit="ed2page" id="ed2page.6.435"></span>μέλανες δὲ πάντες οὗτοι
<span class="lb" data-page="6.800" data-line="18" id="l6.800.18"></span>τυγχάνουσιν ὄντες· οὐδὲ γὰρ ἂν εὕροις οὐδένα παχὺν ἅμα
<span class="pb" data-page="6.801" id="p6.801"></span>
<span class="lb" data-page="6.801" data-line="1" id="l6.801.1"></span>καὶ γλυκὺν οἶνον, ὃς οὐκ ἔστι μέλας. ἐὰν οὖν τῶν λευκοτάτων
<span class="lb" data-page="6.801" data-line="2" id="l6.801.2"></span>οἴνων ἑψήσῃς τὸ γλεῦκος, ὡς τὸ καλούμενον ἐργάσασθαι
<span class="lb" data-page="6.801" data-line="3" id="l6.801.3"></span>σίραιον, ὅπερ ἕψημα παρ’ ἡμῖν ὀνομάζεται, μέλαν
<span class="lb" data-page="6.801" data-line="4" id="l6.801.4"></span>ἴσχει τὸ χρῶμα παραπλησίως<span class="milestone ed1page" data-n="4.359" data-unit="ed1page" id="ed1page.4.359"></span> τῷ Θηραίῳ. μέλαν δὲ
<span class="lb" data-page="6.801" data-line="5" id="l6.801.5"></span>καὶ τὸ τοῦ Καρυΐνου χρῶμ’ ἐστὶ, γλυκέος ὄντος αὐτοῦ. τὸ δὲ
<span class="lb" data-page="6.801" data-line="6" id="l6.801.6"></span>τοῦ Θηρίνου μέλαν μὲν, ἀλλ’ οὐκ ἴσον τῷ Καρυΐνῳ· ἀπολείπεται
<span class="lb" data-page="6.801" data-line="7" id="l6.801.7"></span>γάρ τι καὶ τῇ γλυκύτητι τοῦ Καρυΐνου. λευκὸς δὲ
<span class="lb" data-page="6.801" data-line="8" id="l6.801.8"></span>οἶνος οὐδεὶς γλυκύς ἐστιν, ἀλλὰ τινὲς μὲν αὐστηροί τε καὶ
<span class="lb" data-page="6.801" data-line="9" id="l6.801.9"></span>παχεῖς, τινὲς δ’ ὑδατώδεις τε καὶ λεπτοί. ξανθοὶ δὲ καὶ
<span class="lb" data-page="6.801" data-line="10" id="l6.801.10"></span>κιῤῥοὶ, τινὲς μὲν γλυκεῖς εἰσι μετρίως, ὥσπερ Ἱπποδαμάντειός
<span class="lb" data-page="6.801" data-line="11" id="l6.801.11"></span>τε καὶ Φαυστιανὸς Φαλερῖνος, ἔνιοι δ’ ὅλως γλυκεῖς.
<span class="lb" data-page="6.801" data-line="12" id="l6.801.12"></span>οἱ δ’ ἐρυθροὶ παχύτεροι τούτων, ὥσπερ γε τούτων ἕτεροι,
<span class="lb" data-page="6.801" data-line="13" id="l6.801.13"></span>πλησιάζοντες ἤδη κατὰ τὸ χρῶμα τοῖς μέλασιν. ἡ τροφὴ δ’
<span class="lb" data-page="6.801" data-line="14" id="l6.801.14"></span>ἐξ ἁπάντων ἐστὶν αὐτῶν ἀνάλογος τῷ πάχει. καὶ διὰ τοῦτο
<span class="lb" data-page="6.801" data-line="15" id="l6.801.15"></span>τοῖς μὲν ἀναθρέψεως δεομένοις ἐπιτρεπτέον πίνειν τοὺς
<span class="lb" data-page="6.801" data-line="16" id="l6.801.16"></span>γλυκεῖς, καὶ μάλισθ’ ὅταν ἀμέμπτως ἔχωσι τὰ καθ’ ἧπάρ τε
<span class="lb" data-page="6.801" data-line="17" id="l6.801.17"></span>καὶ σπλῆνα καὶ νεφρούς· τοῖς δ’ ἤδη παχὺν ἠθροικόσι χυμὸν
<span class="lb" data-page="6.801" data-line="18" id="l6.801.18"></span>ἐν ταῖς φλεψὶν οἱ λεπτοὶ κατὰ τὴν σύστασιν χρήσιμοι,
<span class="lb" data-page="6.801" data-line="19" id="l6.801.19"></span>ψυχρῶν μὲν ἠθροισμένων ἐν ταῖς φλεψὶ χυμῶν, οἱ δριμεῖς καὶ
<span class="pb" data-page="6.802" id="p6.802"></span>
<span class="lb" data-page="6.802" data-line="1" id="l6.802.1"></span>παλαιοὶ, μὴ ψυχρῶν δὲ, ὅσοις τούτων οὐδέτερον ὑπάρχει.
<span class="lb" data-page="6.802" data-line="2" id="l6.802.2"></span>βελτίους μὲν οὖν εἰς εὐχυμίαν οἱ εὐώδεις, ἀλλὰ καὶ κεφαλὴν
<span class="lb" data-page="6.802" data-line="3" id="l6.802.3"></span>πλήττουσι· κρείττους δ’ εἰς οὔρησιν οἱ λεπτοὶ, κεφαλῆς δ’
<span class="lb" data-page="6.802" data-line="4" id="l6.802.4"></span>οὐδ’ ὅλως ἅπτονται. φεύγειν δὲ τοὺς παχεῖς ἅμα καὶ δυσώδεις
<span class="lb" data-page="6.802" data-line="5" id="l6.802.5"></span>καὶ ἀηδεῖς καὶ αὐστηροὺς, οἷός ἐστιν ὁ φαῦλος Βικυὸς
<span class="lb" data-page="6.802" data-line="6" id="l6.802.6"></span>ἐν τοῖς μεγάλοις κεραμίοις, ὁ δ’ ἐν τοῖς μικροῖς οὔτ’ ἀηδὴς,
<span class="lb" data-page="6.802" data-line="7" id="l6.802.7"></span>οὔτε δυσώδης, οὔτε παχὺς ἄγαν ἐστὶν, ἀλλ’ οὐδὲ τὴν στύψιν
<span class="lb" data-page="6.802" data-line="8" id="l6.802.8"></span>ἔχει στρυφνήν· εὔχυμος δ’ οὐδ’ οὗτος, ὥσπερ οὐδὲ κακόχυμος,
<span class="lb" data-page="6.802" data-line="9" id="l6.802.9"></span>ἀλλ’ ἐν τῷ μεταξὺ τῶν εὐχύμων τε καὶ κακοχύμων
<span class="lb" data-page="6.802" data-line="10" id="l6.802.10"></span>ἐστί. τῶν γε μὴν εὐχυμοτάτων οἴνων καὶ ὁ Φαλερῖνός ἐστι,
<span class="lb" data-page="6.802" data-line="11" id="l6.802.11"></span>καὶ μᾶλλον ὁ γλυκύτερος. ἐκ ταὐτοῦ δὲ γένους τῷδε καὶ ὁ
<span class="lb" data-page="6.802" data-line="12" id="l6.802.12"></span>κιῤῥὸς Τιμωλίτης ὁ γλυκύς. ἔστι γὰρ καὶ τούτου τὸ ἕτερον
<span class="lb" data-page="6.802" data-line="13" id="l6.802.13"></span>εἶδος αὐστηρὸν, οὐχ ὁμοίως εὔχυμον, ὥσπερ οὐδ’ ἄλλος οὐδεὶς
<span class="lb" data-page="6.802" data-line="14" id="l6.802.14"></span>αὐστηρὸς ἱκανῶς, εἰ καὶ ῥώμην ἐντίθησιν ἐκλύτῳ στομάχῳ
<span class="lb" data-page="6.802" data-line="15" id="l6.802.15"></span>καὶ γαστρὶ, καὶ μάλιστα κατὰ δυσκρασίαν θερμὴν πεπονθόσιν.
<span class="lb" data-page="6.802" data-line="16" id="l6.802.16"></span>ἕνεκα γὰρ τούτου καὶ τοῦ συστῆσαι ῥεομένην γαστέρα
<span class="lb" data-page="6.802" data-line="17" id="l6.802.17"></span>χρώμεθα τοῖς αὐστηροῖς, οἴνοις, ἄλλως οὐκ ἂν χρησάμενοι
<span class="pb" data-page="6.803" id="p6.803"></span>
<span class="lb" data-page="6.803" data-line="1" id="l6.803.1"></span>διὰ τὸ μήτ’ ἀναδόσει τροφῆς, μήθ’ αἱματώσει, μήτ’
<span class="lb" data-page="6.803" data-line="2" id="l6.803.2"></span>εὐχυμίᾳ, μήτ’ οὔρων εὐροίᾳ, μήθ’ ἱδρώτων ἐκκρίσει, μήτε
<span class="lb" data-page="6.803" data-line="3" id="l6.803.3"></span>γαστρὸς ὑπαγωγῇ συντελεῖν αὐτούς. ἀλλ’ οὐ πρόκειται νῦν
<span class="lb" data-page="6.803" data-line="4" id="l6.803.4"></span>οὔτ’ ἀρετὰς οὔτε κακίας οἴνων πάσας διέρχεσθαι, καὶ μάλισθ’
<span class="lb" data-page="6.803" data-line="5" id="l6.803.5"></span>ὅσοι διαφέρουσι νόσοις. ὅπερ οὖν πρόκειται, πάλιν ἀναληφθὲν
<span class="lb" data-page="6.803" data-line="6" id="l6.803.6"></span>ἐν κεφαλαίοις βραχέσιν εἰρήσεται. τοῖς χολωδεστέροις
<span class="lb" data-page="6.803" data-line="7" id="l6.803.7"></span>σώμασιν, εἴτε διὰ φυσικὴν δυσκρασίαν, εἴτε δι’ ἐπίκτητον
<span class="lb" data-page="6.803" data-line="8" id="l6.803.8"></span>ὁπωσοῦν γεγονυῖαν, οὔτε Φαλερῖνος, οὔτε Τμωλίτης
<span class="lb" data-page="6.803" data-line="9" id="l6.803.9"></span>κιῤῥὸς γλυκὺς, οὔτ’ Ἀριούσιος, οὔθ’ ὁ Λέσβιος ὁ εὐώδης τε
<span class="lb" data-page="6.803" data-line="10" id="l6.803.10"></span>καὶ κιῤῥὸς, ὅμοιος τοῖς προειρημένοις ὢν, ἐπιτήδειος πίνεσθαι·
<span class="lb" data-page="6.803" data-line="11" id="l6.803.11"></span>θερμοὶ γὰρ ἅπαντες οἱ τοιοῦτοι. μήτ’ οὖν χολώδεσι,
<span class="lb" data-page="6.803" data-line="12" id="l6.803.12"></span>μήτε τοῖς ἐξ ἐγκαύσεως, ἢ καμάτων πολλῶν, ἢ ἐνδείας,
<span class="lb" data-page="6.803" data-line="13" id="l6.803.13"></span>ἢ λύπης, ἢ ὥρᾳ, ἢ χώρᾳ καὶ καταστάσει θερμῇ, διδόναι τοιοῦτον
<span class="lb" data-page="6.803" data-line="14" id="l6.803.14"></span>οἶνον. ἐξ ὑπεναντίου μὲν οὖν ἀγαθὸς ἅπασι τοῖς θερμαίνεσθαι
<span class="lb" data-page="6.803" data-line="15" id="l6.803.15"></span>δεομένοις, φλεγματώδεσί τε καὶ ψυχραῖς κράσεσι,
<span class="lb" data-page="6.803" data-line="16" id="l6.803.16"></span>καὶ χυμῶν πλῆθος ὠμῶν ἠθροικόσιν, ἀργῶς βιοῦσιν ἐν χωρίῳ
<span class="lb" data-page="6.803" data-line="17" id="l6.803.17"></span>ψυχρῷ καὶ χειμῶνι καὶ καταστάσει ψυχρᾷ καὶ ὑγρᾷ. ﻿
<span class="pb" data-page="6.804" id="p6.804"></span>
<span class="lb" data-page="6.804" data-line="1" id="l6.804.1"></span>τούτοις μὲν ἅπασιν ἀγαθὸς ὁ κιῤῥὸς οἶνος καὶ γλυκύς· ἐναντίος
<span class="lb" data-page="6.804" data-line="2" id="l6.804.2"></span>δὲ τοῖς ἐναντίως ἔχουσιν, οὐχ ὡς κακοχυμίαν ἐργαζόμενος,
<span class="lb" data-page="6.804" data-line="3" id="l6.804.3"></span><span class="milestone ed2page" data-n="6.436" data-unit="ed2page" id="ed2page.6.436"></span>ἀλλ’ ὡς θερμαίνων τοὺς ψύχεσθαι δεομένους. ἕτοιμον
<span class="lb" data-page="6.804" data-line="4" id="l6.804.4"></span>γὰρ αὐτοῖς ἐστι τοῦτον πίνουσιν καὶ κεφαλὴν ἀλγῆσαι καὶ
<span class="lb" data-page="6.804" data-line="5" id="l6.804.5"></span>πυρέξαι καί τι τοῖς νεύροις παθεῖν. οἱ δὲ τῶν κιῤῥῶν τε
<span class="lb" data-page="6.804" data-line="6" id="l6.804.6"></span>καὶ μετρίως γλυκέων, (οὐδεὶς γὰρ κιῤῥὸς ἄκρως ἐστὶ γλυκὺς,)
<span class="lb" data-page="6.804" data-line="7" id="l6.804.7"></span>ἐπὶ τὸ μελάντερον δὲ καὶ γλυκύτερον ῥέποντες, οὐχ ὁμοίως
<span class="lb" data-page="6.804" data-line="8" id="l6.804.8"></span>θερμοὶ τοῖς κιῤῥοῖς εἰσιν. εἰκότερον οὖν οὔτε κεφαλὴν, οὔτε
<span class="lb" data-page="6.804" data-line="9" id="l6.804.9"></span>νεῦρα βλάπτουσιν, οὔτε πυρετοὺς ἐξάπτουσιν ὡσαύτως ἐκείνοις.
<span class="lb" data-page="6.804" data-line="10" id="l6.804.10"></span>ὅτι δὲ γαστρὸς οἱ γλυκεῖς οἶνοι καὶ παχεῖς εἰσιν ὑπακτικοὶ,
<span class="lb" data-page="6.804" data-line="11" id="l6.804.11"></span>σχεδὸν οὐδεὶς ἀγνοεῖ, καθάπερ γε καὶ περὶ γλεύκους,
<span class="lb" data-page="6.804" data-line="12" id="l6.804.12"></span>ὅπως ἐστὶ φυσῶδες καὶ δύσπεπτον καὶ παχύχυμον καὶ μόνον
<span class="lb" data-page="6.804" data-line="13" id="l6.804.13"></span>ἀγαθὸν ἔχον ὑπάγειν γαστέρα, κᾂν ἀτυχήσῃ ποτὲ τούτου,
<span class="lb" data-page="6.804" data-line="14" id="l6.804.14"></span>βλαβερώτερον γίνεται. πάντων δ’ οἴνων κοινόν ἐστιν, ὅσοι
<span class="lb" data-page="6.804" data-line="15" id="l6.804.15"></span>γε μὴ πάνυ παχεῖς εἰσι καὶ λίαν γλυκεῖς, ὥσπερ ὁ Θηραῖός τε
<span class="lb" data-page="6.804" data-line="16" id="l6.804.16"></span>καὶ ὁ Σκυβελίτης, ἐπειδὰν εἰς χρόνου μῆκος ἐκταθῶσι, ξανθὴν
<span class="lb" data-page="6.804" data-line="17" id="l6.804.17"></span>τὴν χρόαν γίνεσθαι καί τι καὶ στίλβον ἔχειν ὁμοίως
<span class="lb" data-page="6.804" data-line="18" id="l6.804.18"></span>πυρί. καὶ γὰρ οἱ μέλανες, οἷός πέρ ἐστιν ὁ παρ’ ἡμῖν ἐν Περπερίνῃ
<span class="pb" data-page="6.805" id="p6.805"></span>
<span class="lb" data-page="6.805" data-line="1" id="l6.805.1"></span>γιγνόμενος, εἰ χρονίσαιεν, εἰς ἐρυθρὰν μὲν ἢ κιῤῥὰν
<span class="lb" data-page="6.805" data-line="2" id="l6.805.2"></span>πρότερον ἀφικνοῦνται ποιότητα, μετὰ ταῦτα δ’ εἰς ξανθότητα,
<span class="lb" data-page="6.805" data-line="3" id="l6.805.3"></span>καὶ ὁ λευκὸς, ὁποῖος ὁ Βιθυνὸς Ἀμιναῖος. ὀνομάζουσι
<span class="lb" data-page="6.805" data-line="4" id="l6.805.4"></span>δὲ Ῥωμαῖοι τὸν οὕτως παλαιωθέντα κέκουβον, ὃν οὐκ
<span class="lb" data-page="6.805" data-line="5" id="l6.805.5"></span>ἂν ἔτι γνωρίσαις ἐξ ὁποίου γένους ἦν. ἤδη δ’ ὁ τοιοῦτός
<span class="lb" data-page="6.805" data-line="6" id="l6.805.6"></span>ἐστι καὶ πικρὸς καὶ διὰ τοῦτ’ αὖ μὴ ἐπιτήδειος εἰς πόσιν. ἀλλ’
<span class="lb" data-page="6.805" data-line="7" id="l6.805.7"></span>οἵ γε καπηλεύοντες τοὺς οἴνους μιγνύντες τοῖς νέοις τοὺς τοιούτους,
<span class="lb" data-page="6.805" data-line="8" id="l6.805.8"></span>ὡς παλαιοὺς πιπράσκουσιν, ἐξαπατῶντες τῇ πικρότητι
<span class="lb" data-page="6.805" data-line="9" id="l6.805.9"></span>τοὺς ἀγνοοῦντας ἀκριβῶς οἴνων γεύεσθαι. φεύγειν οὖν
<span class="lb" data-page="6.805" data-line="10" id="l6.805.10"></span>χρὴ τῶν οὕτω παλαιῶν τὴν πόσιν, ὥσπερ καὶ τῶν πάνυ νέων.
<span class="lb" data-page="6.805" data-line="11" id="l6.805.11"></span>οἱ μὲν γὰρ ὑπερθερμαίνουσιν, οἱ δ’ οὐδ’ ὅλως θερμαίνουσιν,
<span class="lb" data-page="6.805" data-line="12" id="l6.805.12"></span>ἔστ’ ἂν ὦσιν νέοι. τοσοῦτον γὰρ δέουσιν συντελεῖν τι ταῖς
<span class="lb" data-page="6.805" data-line="13" id="l6.805.13"></span>τῶν σιτίων πέψεσιν, ὥστ’ αὐτοὶ μόλις πέπτονται. πρὸς
<span class="lb" data-page="6.805" data-line="14" id="l6.805.14"></span>τούτοις δ’ οὐδ’ ὑπέρχονται κατὰ τὴν κοιλίαν, οὔτ’ ἀναδίδονται
<span class="lb" data-page="6.805" data-line="15" id="l6.805.15"></span>ῥᾳδίως, οὔτ’ οὖρα προτρέπουσιν, οὔθ’ αἱματώσει συντελοῦσιν,
<span class="lb" data-page="6.805" data-line="16" id="l6.805.16"></span>οὐδὲ θρέψει, διαμένουσι δ’ ἐπὶ πλεῖστον ἐν τῇ
<span class="lb" data-page="6.805" data-line="17" id="l6.805.17"></span>γαστρὶ μετέωροι παραπλησίως ὕδατι, κᾂν βραχύ τις αὐτῶν
<span class="pb" data-page="6.806" id="p6.806"></span>
<span class="lb" data-page="6.806" data-line="1" id="l6.806.1"></span>πίῃ, ῥᾳδίως ὀξύνονται. μόνους δ’ ἄν τις τοὺς νέους ἐπ’
<span class="lb" data-page="6.806" data-line="2" id="l6.806.2"></span>ἀγαθῷ πίνοι τοὺς λεπτοὺς τῇ συστάσει, καθάπερ ἐν
<span class="lb" data-page="6.806" data-line="3" id="l6.806.3"></span>Ἰταλίᾳ ὅ τε Γαυρίας ὀνομαζόμενός ἐστι, καὶ ὁ Ἀλβανὸς,
<span class="lb" data-page="6.806" data-line="4" id="l6.806.4"></span>ἔνιοί τε τῶν ἐν τοῖς Σαβίνοις τε καὶ Θούσκοις γεννωμένων·
<span class="lb" data-page="6.806" data-line="5" id="l6.806.5"></span>οὐ γὰρ δὴ πάντες εἰσὶ τοιοῦτοι. καὶ περὶ Νέαν δὲ πόλιν
<span class="lb" data-page="6.806" data-line="6" id="l6.806.6"></span>ὁ κατὰ τὸν ὑπερκείμενον αὐτῇ λόφον Ἀμιναῖος ἐν τάχει
<span class="lb" data-page="6.806" data-line="7" id="l6.806.7"></span>πότιμος γίνεται. κατὰ δὲ τὴν Ἀσίαν παρ’ ἡμῖν ὅ τε Τιβηνός
<span class="lb" data-page="6.806" data-line="8" id="l6.806.8"></span>ἐστι τοιοῦτος, καὶ ὁ Ἀρσύϊνος, καὶ μετ’ αὐτοὺς ὁ
<span class="lb" data-page="6.806" data-line="9" id="l6.806.9"></span>Τιτακαζηνός. ἀλλὰ τούτους μὲν ὡς ἐπὶ παραδείγματος προὐχειρισάμην,
<span class="lb" data-page="6.806" data-line="10" id="l6.806.10"></span>ἐθεασάμην δὲ τοιούτους οἴνους ἐν ἅπασι σχεδὸν
<span class="lb" data-page="6.806" data-line="11" id="l6.806.11"></span>τοῖς ἔθνεσιν· ἀλλ’ ἀγνοοῦσιν αὐτοὺς οἱ ξένοι κατὰ διττὴν
<span class="lb" data-page="6.806" data-line="12" id="l6.806.12"></span>αἰτίαν, ὅτι τε παντάπασιν ὀλίγοι γεννῶνται, καὶ
<span class="lb" data-page="6.806" data-line="13" id="l6.806.13"></span>διότι μακρὸν πλοῦν οὐ φέρουσιν, ὡς ὑπὸ τῶν ἐμπόρων μὴ
<span class="lb" data-page="6.806" data-line="14" id="l6.806.14"></span>δύνασθαι εἰς ἄλλην χώραν μετακομίζεσθαι. διορίσαις δ’ ἂν
<span class="lb" data-page="6.806" data-line="15" id="l6.806.15"></span>ῥᾳδίως τοὺς τοιούτους οἴνους, πρῶτον μὲν καὶ μάλιστα
<span class="lb" data-page="6.806" data-line="16" id="l6.806.16"></span>τῇ λεπτότητι, πλησίον ἥκοντας ὕδατος, εἶτα καὶ λευκότητι,
<span class="lb" data-page="6.806" data-line="17" id="l6.806.17"></span>καὶ γευομένῳ δ’ ἄν σοι φανεῖεν ὑδατώδεις, οὐδεμίαν ἔχοντες
<span class="lb" data-page="6.806" data-line="18" id="l6.806.18"></span>ἰσχυρὰν στύψιν, ἔν τε τῷ κεράννυσθαι μὴ φέροντες ὕδατος
<span class="pb" data-page="6.807" id="p6.807"></span>
<span class="lb" data-page="6.807" data-line="1" id="l6.807.1"></span>μίξιν πολλήν· διὸ καὶ πρὸς τῶν παλαιῶν ἰατρῶν ὀλιγοφόροι
<span class="lb" data-page="6.807" data-line="2" id="l6.807.2"></span>κέκληνται. καὶ μέντοι καὶ καθάπερ οἱ κιῤῥοὶ θερμοὶ
<span class="lb" data-page="6.807" data-line="3" id="l6.807.3"></span>τὴν δύναμιν ὄντες αὐτίκα πληροῦσι τὴν κεφαλὴν, οὕτως
<span class="lb" data-page="6.807" data-line="4" id="l6.807.4"></span>οἱ τοιοῦτοι πρὸς τῷ μηδέποτε βλάπτειν αὐτὴν ὠφελοῦσιν,
<span class="lb" data-page="6.807" data-line="5" id="l6.807.5"></span>ἐνίοτε παύοντες ὀδύνας μικράς τινας, ὅσαι διὰ τοὺς ἐν τῇ
<span class="lb" data-page="6.807" data-line="6" id="l6.807.6"></span>κοιλίᾳ χυμοὺς εἰώθασι γίγνεσθαι. τῆς γάρ τοι κεφαλῆς
<span class="lb" data-page="6.807" data-line="7" id="l6.807.7"></span>οὐ μόνον ὅταν αὕτη πάσχῃ τι πάθος ἴδιον ὀδυνωμένη,
<span class="lb" data-page="6.807" data-line="8" id="l6.807.8"></span><span class="milestone ed2page" data-n="6.437" data-unit="ed2page" id="ed2page.6.437"></span>ἀλλὰ καὶ διὰ τὴν κοιλίαν ἀναπέμπουσαν ἀτμοὺς χυμῶν
<span class="lb" data-page="6.807" data-line="9" id="l6.807.9"></span>μοχθηρῶν, ἡ τοιαύτη κεφαλαλγία δι’ οἴνου πόσεως ὀλιγοφόρου
<span class="lb" data-page="6.807" data-line="10" id="l6.807.10"></span>ἰᾶται βραχεῖαν ἔχοντος στύψιν. ὅσοι γὰρ ἔκλυτοι
<span class="lb" data-page="6.807" data-line="11" id="l6.807.11"></span>παντάπασίν εἰσιν, ὥσπερ ὁ παρ’ ἡμῖν Τιβηνὸς, ἐν Ἰταλίᾳ
<span class="lb" data-page="6.807" data-line="12" id="l6.807.12"></span>δὲ τῶν Σαβίνων ἔνιοι, τοσούτῳ χείρους ὑπάρχουσι τῶν
<span class="lb" data-page="6.807" data-line="13" id="l6.807.13"></span>ἀτρέμα στυφόντων, ὅσῳ βελτίους εἰσὶν ὕδατος. εὕροις γὰρ
<span class="lb" data-page="6.807" data-line="14" id="l6.807.14"></span>ἄν ποτε καὶ δι’ ὕδατος πόσιν ἀλγοῦντας ἐνίους τὴν
<span class="lb" data-page="6.807" data-line="15" id="l6.807.15"></span><span class="milestone ed1page" data-n="4.360" data-unit="ed1page" id="ed1page.4.360"></span>κεφαλὴν, καὶ μάλισθ’ ὅταν ᾖ μοχθηρὸν, ὡς αὐτοῦ τε
<span class="lb" data-page="6.807" data-line="16" id="l6.807.16"></span>διαφθειρομένου καὶ τὸν φυσικὸν τόνον ἐκλύοντος. τῆς δὲ
<span class="lb" data-page="6.807" data-line="17" id="l6.807.17"></span>γαστρὸς ἀτονησάσης ἰχῶρες χολώδεις εἰώθασιν συῤῥεῖν ἐκ τοῦ
<span class="lb" data-page="6.807" data-line="18" id="l6.807.18"></span>σώματος εἰς τὸ κύτος αὐτῆς, ὥσπερ τοῖς νηστεύσασιν, ὧν τῆς
<span class="pb" data-page="6.808" id="p6.808"></span>
<span class="lb" data-page="6.808" data-line="1" id="l6.808.1"></span>κακίας τε καὶ βλάβης ὁ προειρημένος οἶνος ἐλευθεροῖ τὸν
<span class="lb" data-page="6.808" data-line="2" id="l6.808.2"></span>ἄνθρωπον, ἐκ μὲν τοῦ παραχρῆμα τῷ τῆς ἐπικράσεως λόγῳ,
<span class="lb" data-page="6.808" data-line="3" id="l6.808.3"></span>μετὰ βραχὺ δὲ καὶ τῷ ῥωσθεῖσαν τὴν κοιλίαν ὠθεῖν ἀφ’
<span class="lb" data-page="6.808" data-line="4" id="l6.808.4"></span>ἑαυτῆς κάτω τὰ λυποῦντα. ταῖς μέντοι θερμαῖς πάνυ κράσεσι
<span class="lb" data-page="6.808" data-line="5" id="l6.808.5"></span>τῶν ἀνθρώπων, ἢ διὰ φύσιν, ἢ διὰ ἡλικίαν, ὠφελιμώτερον
<span class="lb" data-page="6.808" data-line="6" id="l6.808.6"></span>οἴνου ποτὸν ὕδωρ ἐστίν· εἰ δέ ποτε καὶ δεήσειεν
<span class="lb" data-page="6.808" data-line="7" id="l6.808.7"></span>οἴνου, τό τε λεπτὸν καὶ μετρίως αὐστηρὸν αὐτοῖς διδόναι.
<span class="lb" data-page="6.808" data-line="8" id="l6.808.8"></span>κατὰ δὲ τὸν αὐτὸν τρόπον ἐπὶ πάντων ἐδεσμάτων τε καὶ
<span class="lb" data-page="6.808" data-line="9" id="l6.808.9"></span>πομάτων οὐχ ἁπλῶς ἑκάστῳ χρῆσθαι βέλτιον, ἀλλὰ μετὰ
<span class="lb" data-page="6.808" data-line="10" id="l6.808.10"></span>τοῦ διορίσασθαι τὰς φύσεις τῶν χρησομένων. ἔστι δὲ μεγίστη
<span class="lb" data-page="6.808" data-line="11" id="l6.808.11"></span>μὲν ἐν τοῖς οἴνοις διαφορὰ, κατ’ εἴδη σκοπουμένων
<span class="lb" data-page="6.808" data-line="12" id="l6.808.12"></span>ἡμῶν, ὡς διῄρηται, βραχεῖα δ’ ἐν τοῖς ἄλλοις· οὐ γὰρ ἂν
<span class="lb" data-page="6.808" data-line="13" id="l6.808.13"></span>εὕροις ποτε φακῆν ἢ κράμβην ὑγραίνουσαν, ἀλλ’ ἧττον μὲν
<span class="lb" data-page="6.808" data-line="14" id="l6.808.14"></span>ἑτέραν ξηραίνουσαν, ὑγραίνουσαν δ’ οὐδεμίαν. ἔτι δὲ μᾶλλον
<span class="lb" data-page="6.808" data-line="15" id="l6.808.15"></span>οὐκ ἂν εὕροις τι γένος κρομμύων, ἢ πράσων, ἢ σκορόδων
<span class="lb" data-page="6.808" data-line="16" id="l6.808.16"></span>ψῦχον, ἀλλ’ ἧττόν τε καὶ μᾶλλον θερμαῖνον· οὐκ οὖν
<span class="lb" data-page="6.808" data-line="17" id="l6.808.17"></span>οὐδὲ θριδακίνην θερμαίνουσαν, οὐδ’ ἀτράφαξυν, ἢ βλίτον,
<span class="lb" data-page="6.808" data-line="18" id="l6.808.18"></span>ἢ ἀνδράχνην. οὐ μὴν οὐδὲ τὸ μᾶλλον καὶ ἧττον ἐν αὐτοῖς
<span class="pb" data-page="6.809" id="p6.809"></span>
<span class="lb" data-page="6.809" data-line="1" id="l6.809.1"></span>μεγάλην ἔχει διαφοράν, ἐπὶ δὲ τῶν οἴνων ὁ παλαιότατος,
<span class="lb" data-page="6.809" data-line="2" id="l6.809.2"></span>ὃν ἔφην ὑπὸ Ῥωμαίων ὀνομάζεσθαι κέκουβον, εἰς τοσοῦτον
<span class="lb" data-page="6.809" data-line="3" id="l6.809.3"></span>τοῦ λευκοῦ τε ἅμα καὶ αὐστηροῦ καὶ νέου διενήνοχε καὶ
<span class="lb" data-page="6.809" data-line="4" id="l6.809.4"></span>παχέος οἴνου, ὡς τὸν μὲν ἱκανώτατα θερμαίνειν, τὸν δὲ
<span class="lb" data-page="6.809" data-line="5" id="l6.809.5"></span>ψύχειν αἰσθητῶς.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg038.1st1K-grc1:12">
<span class="pb page1" data-page="6.809" id="p6.809"></span>
<span class="milestone ed1page page1" data-n="4.360" data-unit="ed1page" id="ed1page.4.360"></span>
<span class="milestone ed2page page1" data-n="6.437" data-unit="ed2page" id="ed2page.6.437"></span>
          <p>
<span class="lb" data-page="6.809" data-line="6" id="l6.809.6"></span>Οὐκ ὀλίγη δ’ ἐστὶ καὶ κατὰ τὸ μέλι διαφορά.
<span class="lb" data-page="6.809" data-line="7" id="l6.809.7"></span>τό γε μὴν μοχθηρὸν, ὡς ἤτοι δυσῶδες ὑπάρχειν,
<span class="lb" data-page="6.809" data-line="8" id="l6.809.8"></span>ἢ γευόμενον ἄλλην τινὰ ἐμφαίνειν ποιότητα μεμιγμένην, οὐδὲ
<span class="lb" data-page="6.809" data-line="9" id="l6.809.9"></span>μέλι τὸ τοιοῦτο. τοῦ δ’ ἀμέμπτου μέλιτος αἱ διαφοραὶ
<span class="lb" data-page="6.809" data-line="10" id="l6.809.10"></span>κατὰ τὸ μᾶλλόν τε καὶ ἧττον ἐν γλυκύτητι καὶ δριμύτητι
<span class="lb" data-page="6.809" data-line="11" id="l6.809.11"></span>τυγχάνουσιν οὖσαι, τοῦ γλυκυτάτου τε καὶ δριμυτάτου εἰς
<span class="lb" data-page="6.809" data-line="12" id="l6.809.12"></span>ἄκρον ἥκοντος ἀρετῆς. ἀλλὰ τῷ γε θερμὸν εἶναι τῇ δυνάμει
<span class="lb" data-page="6.809" data-line="13" id="l6.809.13"></span>πᾶν, εἰς χολὴν μεταβάλλειν ἑτοίμως ἐν τοῖς θερμοῖς σώμασι
<span class="lb" data-page="6.809" data-line="14" id="l6.809.14"></span>κοινὸν αὐτῷ ἐστι· καὶ διὰ τοῦτο χρήσιμον ἔδεσμα
<span class="lb" data-page="6.809" data-line="15" id="l6.809.15"></span>φύσεσι μὲν φλεγματικωτέραις, ἡλικίαις δὲ πρεσβυτικαῖς,
<span class="lb" data-page="6.809" data-line="16" id="l6.809.16"></span>ὥσπερ γε καὶ νοσήμασι ψυχροῖς. ὀξύμελί γε μὴν χρησιμώτατον
<span class="lb" data-page="6.809" data-line="17" id="l6.809.17"></span>ἁπάσαις ταῖς ἡλικίαις τε καὶ φύσεσιν εἰς ὑγιεινὴν ἀσφάλειαν,
<span class="lb" data-page="6.809" data-line="18" id="l6.809.18"></span>ἐκφράττον ἁπάσας τὰς στενὰς διεξόδους, ὡς μηδαμόθι ﻿
<span class="pb" data-page="6.810" id="p6.810"></span>
<span class="lb" data-page="6.810" data-line="1" id="l6.810.1"></span>παχὺν ἢ κολλώδη χυμὸν ἴσχεσθαι. διὰ τοῦτό γ’ ἔτι
<span class="lb" data-page="6.810" data-line="2" id="l6.810.2"></span>καὶ τὰ καλούμενα πρὸς τῶν ἰατρῶν ὑγιεινὰ φάρμακα τῆς
<span class="lb" data-page="6.810" data-line="3" id="l6.810.3"></span>λεπτυνούσης ἅπαντά ἐστι δυνάμεως· καὶ ἀσφαλέστερα μὲν εἰς
<span class="lb" data-page="6.810" data-line="4" id="l6.810.4"></span>ὑγείας φυλακὴν ἡ τοιαύτη τῆς παχυνούσης, εὐεξίαν δὲ καὶ
<span class="lb" data-page="6.810" data-line="5" id="l6.810.5"></span>ῥώμην ἀδύνατος ἐργάζεσθαι. βούλονται δ’ ἔνιοι σφαλερῶς
<span class="lb" data-page="6.810" data-line="6" id="l6.810.6"></span>ὑγιαίνειν μᾶλλον εὐεκτοῦντες, ἢ βεβαίαν ὑγείαν κεκτῆσθαι
<span class="lb" data-page="6.810" data-line="7" id="l6.810.7"></span>διαπαντὸς ἰσχνοὶ καὶ ἀσθενεῖς ὄντες. <span class="milestone ed2page" data-n="6.438" data-unit="ed2page" id="ed2page.6.438"></span>ἀλλὰ τούτων
<span class="lb" data-page="6.810" data-line="8" id="l6.810.8"></span>αὐτῶν ὅσοι σὺν εὐεξίᾳ καὶ ῥώμῃ τὴν ὑγίειαν ἔχειν ἐθέλουσιν,
<span class="lb" data-page="6.810" data-line="9" id="l6.810.9"></span>ἔνιοι μὲν ἑαυτοῖς σχολάζουσιν, ἔνιοι δὲ στρατιωτικὸν ἐπανῄρηνται
<span class="lb" data-page="6.810" data-line="10" id="l6.810.10"></span>βίον, ἀναγκαζόμενοι καὶ νυκτὸς ἀναστῆναι, καὶ δι’
<span class="lb" data-page="6.810" data-line="11" id="l6.810.11"></span>ὅλης ἡμέρας ἀναγκαίαις πράξεσι κάμνειν δουλεύοντες· ὧν τὸ
<span class="lb" data-page="6.810" data-line="12" id="l6.810.12"></span>πρὸ τοῦ βαλανείου γυμνάσιον, οἷς γε δὴ δυνατὸν, ἴσχειν, κᾀν
<span class="lb" data-page="6.810" data-line="13" id="l6.810.13"></span>τούτῳ τὸ καλούμενον ὑπὸ τῶν γυμναστικῶν ἀποθεραπευτικὸν,
<span class="lb" data-page="6.810" data-line="14" id="l6.810.14"></span>οἱ πολλοὶ δὲ δι’ ἀσχολίαν οὐδὲ τούτῳ χρῆσθαι δύνανται.
<span class="lb" data-page="6.810" data-line="15" id="l6.810.15"></span>τούτοις οὖν ὑγιαίνειν ἀδύνατον διαπαντὸς, κᾂν σωφρόνως
<span class="lb" data-page="6.810" data-line="16" id="l6.810.16"></span>διαιτῶνται. οἱ δὲ, ἐφ’ ὅσον ἐγχωρεῖ, τὰ δέοντα
<span class="lb" data-page="6.810" data-line="17" id="l6.810.17"></span>πράττοντες ὀλιγάκις νοσήσουσιν. ἅπτεσθαι μὲν οὖν αὐτοῖς
<span class="pb" data-page="6.811" id="p6.811"></span>
<span class="lb" data-page="6.811" data-line="1" id="l6.811.1"></span>ἀναγκαῖόν ἐστι τῶν πολυτρόφων ἐδεσμάτων, ἃ παχεῖς γεννᾷ
<span class="lb" data-page="6.811" data-line="2" id="l6.811.2"></span>χυμούς. ἀλλὰ μετρίως τε τοῦτο πρακτέον, ἐν ἐκείνοις τε
<span class="lb" data-page="6.811" data-line="3" id="l6.811.3"></span>τοῖς καιροῖς, ὁπότε σαφῶς ἐνδείας αἰσθάνονται· τὸν δὲ ἄλλον
<span class="lb" data-page="6.811" data-line="4" id="l6.811.4"></span>χρόνον ἅπαντα τοῖς μέσοις ἐδέσμασι τῶν ὀλιγοτρόφων
<span class="lb" data-page="6.811" data-line="5" id="l6.811.5"></span>καὶ πολυτρόφων χρηστέον.
</p>
        </article>

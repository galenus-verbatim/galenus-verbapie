<article xmlns="http://www.w3.org/1999/xhtml" id="urn:cts:greekLit:tlg0057.tlg038.1st1K-grc1:13">
<span class="pb page1" data-page="6.811" id="p6.811"></span>
<span class="milestone ed1page page1" data-n="4.360" data-unit="ed1page" id="ed1page.4.360"></span>
<span class="milestone ed2page page1" data-n="6.438" data-unit="ed2page" id="ed2page.6.438"></span>
          <p>
<span class="lb" data-page="6.811" data-line="6" id="l6.811.6"></span>Ἀφεκτέον μὲν ἀεὶ τῶν κακοχύμων, πλὴν
<span class="lb" data-page="6.811" data-line="7" id="l6.811.7"></span>εἴποτε δέοι κάμνοντας ὥρᾳ θέρους θεραπεύεσθαι τήν τε ξηρότητα
<span class="lb" data-page="6.811" data-line="8" id="l6.811.8"></span>καὶ τὴν θερμασίαν ὅλου τοῦ σώματος. ἐπιτήδεια
<span class="lb" data-page="6.811" data-line="9" id="l6.811.9"></span>γὰρ ἐν ἐκείνῳ τῷ καιρῷ καὶ μῆλα, καὶ κοκκύμηλα, καὶ
<span class="lb" data-page="6.811" data-line="10" id="l6.811.10"></span>μόρα, καὶ κεράσια προσληφθέντα. καὶ σικύου δὲ καὶ πέπονος
<span class="lb" data-page="6.811" data-line="11" id="l6.811.11"></span>οὐ πολὺ προσενέγκασθαι τηνικαῦτα, καὶ μηλοπέπονος,
<span class="lb" data-page="6.811" data-line="12" id="l6.811.12"></span>ἔτι τε τῶν πραικοκίων ὀνομαζομένων ἢ Περσικῶν
<span class="lb" data-page="6.811" data-line="13" id="l6.811.13"></span>ἐγχωρεῖ, καθάπερ γε καὶ τῆς καλουμένης παρὰ Ῥωμαίοις
<span class="lb" data-page="6.811" data-line="14" id="l6.811.14"></span>μέλκης ἐψυχρισμένης, ἀφρογάλακτός τε καὶ τῶν διὰ γάλακτος
<span class="lb" data-page="6.811" data-line="15" id="l6.811.15"></span>ἐδεσμάτων, ὁποῖόν ἐστι καὶ τὸ καλούμενον ἀργιτρόφημα·
<span class="lb" data-page="6.811" data-line="16" id="l6.811.16"></span>καὶ σῦκα δὲ ὁμοίως ψυχρὰ καὶ κολόκυνθαι τοῖς οὕτω
<span class="lb" data-page="6.811" data-line="17" id="l6.811.17"></span>διακειμένοις ἐπιτήδειοι. σωφροσύνην δ’ ἀσκῶν ἄνθρωπος
<span class="lb" data-page="6.811" data-line="18" id="l6.811.18"></span>ἑτέρῳ τρόπῳ τὸν ἐπὶ τοῖς εἰρημένοις καμάτοις αὐχμὸν τοῦ
<span class="pb" data-page="6.812" id="p6.812"></span>
<span class="lb" data-page="6.812" data-line="1" id="l6.812.1"></span>σώματος ὑγραίνειν τε καὶ ψύχειν δύναται. παραγενόμενος
<span class="lb" data-page="6.812" data-line="2" id="l6.812.2"></span>γὰρ ἀπὸ τοῦ βαλανείου, καὶ προπιὼν ὕδατος μὲν πρῶτον,
<span class="lb" data-page="6.812" data-line="3" id="l6.812.3"></span>εἶτ’ οἴνου μετρίως ὑδαροῦς, ἐμέσας τε πᾶν ὃ ἔπιε, θριδακίνης
<span class="lb" data-page="6.812" data-line="4" id="l6.812.4"></span>μὲν πρῶτον, ἀβλαβοῦς τε ἅμα καὶ ψύχοντος λαχάνου,
<span class="lb" data-page="6.812" data-line="5" id="l6.812.5"></span>προσενέγκασθαι δύναται, μετὰ ταῦτα δὲ δι’ ὄξους τε καὶ
<span class="lb" data-page="6.812" data-line="6" id="l6.812.6"></span>γάρου ποδὸς ὑείου καλῶς ἑψημένου, καὶ πτερῶν ἀλεκτορίδος,
<span class="lb" data-page="6.812" data-line="7" id="l6.812.7"></span>ἢ χηνὸς, ἢ καὶ τῆς γαστρὸς αὐτοῦ, καί τινος ἰχθύος
<span class="lb" data-page="6.812" data-line="8" id="l6.812.8"></span>τηγανιστοῦ τῶν ἁπαλοσάρκων, εἰ δὲ βούλοιτο, καὶ λαχανώδους
<span class="lb" data-page="6.812" data-line="9" id="l6.812.9"></span>τινὸς ἅψασθαι τῶν μὴ κακοχύμων, ὁποῖόν ἐστι μαλάχη
<span class="lb" data-page="6.812" data-line="10" id="l6.812.10"></span>τε καὶ κολόκυνθα, μετὰ ταῦτα δὲ πιεῖν οἶνον ὕδατι
<span class="lb" data-page="6.812" data-line="11" id="l6.812.11"></span>ψυχρῷ πάνυ κεκραμένον. ἅπτεσθαι δὲ καὶ ταρίχου πρὸ τούτου,
<span class="lb" data-page="6.812" data-line="12" id="l6.812.12"></span>καὶ τῶν ὀνομαζομένων τρομητῶν ὠῶν, ἰχθύων δὲ δι’
<span class="lb" data-page="6.812" data-line="13" id="l6.812.13"></span>ἐλαίου καὶ γάρου λαμβανομένων ἐγχωρεῖ. βέλτιον γὰρ, ὡς
<span class="lb" data-page="6.812" data-line="14" id="l6.812.14"></span>ἔφην, ὕδατι ψυχρῷ τὴν ξηρὰν θερμότητα τοῦ σώματος ἰάσασθαι,
<span class="lb" data-page="6.812" data-line="15" id="l6.812.15"></span>φεύγοντας ἀεὶ τὰ κακόχυμα τῶν ἐδεσμάτων. καὶ χόνδρος
<span class="lb" data-page="6.812" data-line="16" id="l6.812.16"></span>δὲ ψυχρὸς ἐξ οἰνομέλιτος καὶ οἴνου ψυχροῦ τὴν αὐτὴν
<span class="lb" data-page="6.812" data-line="17" id="l6.812.17"></span>τοῦ σώματος ἰᾶται διάθεσιν ἄνευ κακοχυμίας. ἐμοὶ δ’
<span class="lb" data-page="6.812" data-line="18" id="l6.812.18"></span>ἤρκεσε πολλάκις ἐν τοιαύτῃ διαθέσει γενομένῳ πτισάνης
<span class="lb" data-page="6.812" data-line="19" id="l6.812.19"></span>χυλῷ χρήσασθαι καλῶς ἐψυχρισμένῳ κατ’ ἐκεῖνον τὸν
<span class="pb" data-page="6.813" id="p6.813"></span>
<span class="lb" data-page="6.813" data-line="1" id="l6.813.1"></span>καιρὸν, ἐν ᾧ μικρὸν ἔμπροσθεν ἔφην ἐπιτηδείως ἄν τινα
<span class="lb" data-page="6.813" data-line="2" id="l6.813.2"></span>πιεῖν ψυχρόν. ἄλλο δ’ ἄλλῳ τὸ μέτρον ἔστω τοῦ ψύχοντος
<span class="lb" data-page="6.813" data-line="3" id="l6.813.3"></span>ἐδέσματός τε καὶ πόματος, οἷς μὲν χρῆσθαι χιόνι σύνηθες,
<span class="lb" data-page="6.813" data-line="4" id="l6.813.4"></span>ἐκείνῃ προψύχουσιν, οἷς δ’ ἀπὸ πηγῆς ὕδατι προσφάτῳ,
<span class="lb" data-page="6.813" data-line="5" id="l6.813.5"></span>μηδὲν χιόνος δεομένοις. ἔστω δὲ ὁ κεραννύμενος οἶνος
<span class="lb" data-page="6.813" data-line="6" id="l6.813.6"></span>ὡσαύτως <span class="milestone ed2page" data-n="6.439" data-unit="ed2page" id="ed2page.6.439"></span>προεψυχρισμένος· οὕτως γὰρ ὀνομάζειν ἔθος
<span class="lb" data-page="6.813" data-line="7" id="l6.813.7"></span>ἐστὶ τοῖς ἰατροῖς τοὺς ἐν ὕδατι ψυχροτάτῳ προεψυγμένους,
<span class="lb" data-page="6.813" data-line="8" id="l6.813.8"></span>ἀγγείου δηλονότι τὸν οἶνον ἔχοντος ἐνισταμένου τῷ ὕδατι.
<span class="lb" data-page="6.813" data-line="9" id="l6.813.9"></span>ταῦτα μὲν οὖν ὑποτίθεμαι τοῖς ᾑρημένοις βίον ἐν ἀσχολίᾳ,
<span class="lb" data-page="6.813" data-line="10" id="l6.813.10"></span>καθάπερ οἱ διοικοῦντες ἔθνη καὶ πόλεις, ἔτι τε μᾶλλον οἱ
<span class="lb" data-page="6.813" data-line="11" id="l6.813.11"></span>τούτων ὑπηρέται, καὶ τούτων οὐδὲν ἧττον ὅσοι κατὰ πόλεμον
<span class="lb" data-page="6.813" data-line="12" id="l6.813.12"></span>ἢ ἐν ὁδοιπορίαις μακραῖς διατρίβουσιν. ὅσοι δὲ ἐλεύθεροι
<span class="lb" data-page="6.813" data-line="13" id="l6.813.13"></span>τῆς τοιαύτης ἀσχολίας, εἰ μὲν ἔθος ἔχοιεν γυμνάζεσθαι,
<span class="lb" data-page="6.813" data-line="14" id="l6.813.14"></span>σπανιώτατα δεήσονται πόσεως ψυχροῦ· μὴ γυμναζόμενοι δὲ,
<span class="lb" data-page="6.813" data-line="15" id="l6.813.15"></span>θέρους ὥρᾳ ἀκμαίου, θερμότητος αἰσθανόμενοι πολλῆς,
<span class="lb" data-page="6.813" data-line="16" id="l6.813.16"></span>ἀβλαβῶς ἂν ἀπὸ πηγῆς πίνοιεν ἀπεχόμενοι χιόνος. εἰ γὰρ
<span class="lb" data-page="6.813" data-line="17" id="l6.813.17"></span>καὶ παραχρῆμα τὰ νέα τῶν σωμάτων οὐδὲν αἰσθητὸν ἡ χιὼν
<span class="pb" data-page="6.814" id="p6.814"></span>
<span class="lb" data-page="6.814" data-line="1" id="l6.814.1"></span>φαίνοιτο βλάπτουσα, λεληθότως γοῦν κατὰ βραχὺ τῆς βλάβης
<span class="lb" data-page="6.814" data-line="2" id="l6.814.2"></span>αὐξανομένης ἐπὶ προήκοντι τῷ χρόνῳ, παρακμαζούσης
<span class="lb" data-page="6.814" data-line="3" id="l6.814.3"></span>τε τῆς ἡλικίας, ἀνίατά τε καὶ δυσίατα αὐτοῖς νοσήματα γίνεται
<span class="lb" data-page="6.814" data-line="4" id="l6.814.4"></span>κατ’ ἄρθρα καὶ νεῦρα καὶ σπλάγχνα. πάσχειν δὲ
<span class="lb" data-page="6.814" data-line="5" id="l6.814.5"></span>εἰκὸς ἑκάστῳ τῶν βλαπτόντων ἐκεῖνο τὸ μέρος τοῦ σώματος,
<span class="lb" data-page="6.814" data-line="6" id="l6.814.6"></span>ὅπερ ἀσθενέστατον ἦν φύσει.
</p>
        </article>

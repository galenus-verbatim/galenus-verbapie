<article xmlns="http://www.w3.org/1999/xhtml" id="urn:cts:greekLit:tlg0057.tlg038.1st1K-grc1:14">
<span class="pb page1" data-page="6.814" id="p6.814"></span>
<span class="milestone ed1page page1" data-n="4.360" data-unit="ed1page" id="ed1page.4.360"></span>
<span class="milestone ed2page page1" data-n="6.439" data-unit="ed2page" id="ed2page.6.439"></span>
          <p>
<span class="lb" data-page="6.814" data-line="7" id="l6.814.7"></span>Μέγιστον δ’ εἴς τε κακοχυμίαν καὶ νόσον
<span class="lb" data-page="6.814" data-line="8" id="l6.814.8"></span>ἐστὶν ἀπεψία συνεχὴς, ἐάν τ’ ἐπ’ εὐχύμοις, ἐάν τ’ ἐπὶ κακοχύμοις
<span class="lb" data-page="6.814" data-line="9" id="l6.814.9"></span>ἐδέσμασι γίγνηται· πρόδηλον δ’, ὅτι πολὺ χείρων
<span class="lb" data-page="6.814" data-line="10" id="l6.814.10"></span>ἡ ἐπὶ τοῖς κακοχύμοις. διττῶν δ’ ὄντων αὐτῶν, ἐπὶ μὲν
<span class="lb" data-page="6.814" data-line="11" id="l6.814.11"></span>τοῖς τὸν λεπτὸν γεννῶσι χυμὸν ὀξέα νοσήματα γίνεται μετὰ
<span class="lb" data-page="6.814" data-line="12" id="l6.814.12"></span><span class="milestone ed1page" data-n="4.361" data-unit="ed1page" id="ed1page.4.361"></span>κακοήθων πυρετῶν, εἰ δ’ εἰς ἓν μόριον ἀποσκήψειεν
<span class="lb" data-page="6.814" data-line="13" id="l6.814.13"></span>ἡ κακοχυμία, τά τ’ ἐρυσιπέλατα καὶ οἱ ἕρπητες, εἴ τέ τι θερμὸν
<span class="lb" data-page="6.814" data-line="14" id="l6.814.14"></span>οὕτω πάθος ἄλλο· ἐπὶ δὲ τοῖς τὸν παχὺν ἀρθρίτιδες,
<span class="lb" data-page="6.814" data-line="15" id="l6.814.15"></span>καὶ ποδάγραι, καὶ νεφρίτιδες, ἄσθματά τε καὶ σπληνὸς καὶ
<span class="lb" data-page="6.814" data-line="16" id="l6.814.16"></span>ἥπατος σκιῤῥώδεις διαθέσεις. οἷς δ’ ἡ κακοχυμία μελαγχολικὴ,
<span class="lb" data-page="6.814" data-line="17" id="l6.814.17"></span>καρκῖνοι, καὶ λέπραι, καὶ ψῶραι, καὶ πυρετοὶ τεταρταῖοι,
<span class="lb" data-page="6.814" data-line="18" id="l6.814.18"></span>καὶ μελαγχολίαι, κακόχροιαί τε μέλαιναι μετὰ σπληνὸς
<span class="pb" data-page="6.815" id="p6.815"></span>
<span class="lb" data-page="6.815" data-line="1" id="l6.815.1"></span>ὄγκου παραπλησίου συμπίπτουσι, καὶ κιρσοὶ μέλανες
<span class="lb" data-page="6.815" data-line="2" id="l6.815.2"></span>αἱμοῤῥοΐδες τε πολλοῖς ἐγένοντο διὰ τοιοῦτον χυμόν. αἱ
<span class="lb" data-page="6.815" data-line="3" id="l6.815.3"></span>δ’ ἐπίμικτοι διὰ πλεόνων χυμῶν διαθέσεις ἕρπητάς τε καὶ
<span class="lb" data-page="6.815" data-line="4" id="l6.815.4"></span>τὰ καλούμενα φαγεδαινικὰ τῶν ἑλκῶν, εἴτε τὰ κακοήθη
<span class="lb" data-page="6.815" data-line="5" id="l6.815.5"></span>πάντα, καὶ πυρετοὺς ὀξεῖς ὑποστροφὰς ἐπιφέροντας, ὡς
<span class="lb" data-page="6.815" data-line="6" id="l6.815.6"></span>εἰς χρόνον αὖθις ἐμπίπτειν, ἀπεργάζονται.
</p>
        </article>

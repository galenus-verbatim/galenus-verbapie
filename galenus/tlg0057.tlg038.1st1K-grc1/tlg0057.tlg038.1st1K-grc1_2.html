<article xmlns="http://www.w3.org/1999/xhtml" id="urn:cts:greekLit:tlg0057.tlg038.1st1K-grc1:2">
<span class="pb page1" data-page="6.757" id="p6.757"></span>
<span class="milestone ed1page page1" data-n="4.352" data-unit="ed1page" id="ed1page.4.352"></span>
<span class="milestone ed2page page1" data-n="6.420" data-unit="ed2page" id="ed2page.6.420"></span>
          <p>
<span class="lb" data-page="6.757" data-line="15" id="l6.757.15"></span>Τοῖς μὲν οὖν δυναμένοις γυμνάζεσθαι πρὸ
<span class="lb" data-page="6.757" data-line="16" id="l6.757.16"></span>τῶν σιτίων οὐδὲ τῆς ἀκριβοῦς πάνυ διαίτης ἐδέησε· τοῖς δὲ
<span class="pb" data-page="6.758" id="p6.758"></span>
<span class="lb" data-page="6.758" data-line="1" id="l6.758.1"></span>διὰ περιστάσεις πραγμάτων κωλυομένοις οὐ μόνον ἀβλαβεστέρας
<span class="lb" data-page="6.758" data-line="2" id="l6.758.2"></span>διαίτης, ἀλλὰ καὶ φαρμάκων ὑγιεινῶν ἐστι χρεία.
<span class="lb" data-page="6.758" data-line="3" id="l6.758.3"></span>πολλοὶ μέντοι τῶν ἀνθρώπων ἐν τοιαύτῃ καταστάσει διατρίβουσιν,
<span class="lb" data-page="6.758" data-line="4" id="l6.758.4"></span>ὥστε μὴ δυνατὸν αὐτοῖς εἶναι, μήτε γυμνάζεσθαι καλῶς
<span class="lb" data-page="6.758" data-line="5" id="l6.758.5"></span>πρὸ τῶν σιτίων, μήτ’ ἐσθίειν ἱκανῶς ἐν καιρῷ, μήτε
<span class="lb" data-page="6.758" data-line="6" id="l6.758.6"></span>πέττειν καλῶς τὰς τροφάς. τοὺς μὲν δὴ τοιούτους ἀδύνατον
<span class="lb" data-page="6.758" data-line="7" id="l6.758.7"></span>ἀνόσους διαμένειν ἄνευ τοῦ προνοεῖσθαι τῆς γαστρὸς ὑπαγωγῆς
<span class="lb" data-page="6.758" data-line="8" id="l6.758.8"></span>ἐκ διαλειμμάτων, ἐνίοτε δὲ καὶ καθάρσεως ἰσχυροτέρας,
<span class="lb" data-page="6.758" data-line="9" id="l6.758.9"></span>ὡραίας τε κενώσεως αἵματος, ὑγιεινῶν τέ τινων φαρμάκων,
<span class="lb" data-page="6.758" data-line="10" id="l6.758.10"></span>ἐν τοῖς προσήκουσι καιροῖς πινομένων. ὅσοι δὲ βίον ἡσύχιον
<span class="lb" data-page="6.758" data-line="11" id="l6.758.11"></span>εἵλοντο, μήτε πρὸ ἡμέρας ἀνάγκην ἔχοντες ἐπὶ τὰς τῶν
<span class="lb" data-page="6.758" data-line="12" id="l6.758.12"></span>πολὺ δυναμένων ἐπιέναι θύρας, μήτε πολλάκις ἱδροῦντες ἐν
<span class="lb" data-page="6.758" data-line="13" id="l6.758.13"></span>ἀναγκαίαις πράξεσι καταψύχεσθαι, μήτε λουομένοις τισὶ
<span class="lb" data-page="6.758" data-line="14" id="l6.758.14"></span>παρεστάναι, μήτ’ εἰς οἶκον ἐπανερχομένους αὐτοὺς παραπέμπειν,
<span class="lb" data-page="6.758" data-line="15" id="l6.758.15"></span>εἶτα μετὰ πολλῆς σπουδῆς αὐτοὶ λουσάμενοι πρὸς τὸ
<span class="lb" data-page="6.758" data-line="16" id="l6.758.16"></span>δεῖπνον ἐπείγεσθαι, τούτοις πρώτοις ὑποθήσομεν δίαιταν,
<span class="lb" data-page="6.758" data-line="17" id="l6.758.17"></span>ἐξ ἧς ἂν μάλιστα χρηστότατον ἔχωσιν αἷμα· μετὰ δὲ τούτους
<span class="lb" data-page="6.758" data-line="18" id="l6.758.18"></span>πειράσομαί τινας ὑποθήκας δοῦναι καὶ τοῖς ἐν ἀσχολίᾳ ζῶσι. ﻿
<span class="pb" data-page="6.759" id="p6.759"></span>
<span class="lb" data-page="6.759" data-line="1" id="l6.759.1"></span>δεήσεται δ’ ὁ λόγος ἀναμνῆσαι τῶν γεγραμμένων ἐν τοῖς
<span class="lb" data-page="6.759" data-line="2" id="l6.759.2"></span>τρισὶν ὑπομνήμασιν, ἐν οἷς ὁ λόγος μοι γέγονε περὶ τῶν ἐν
<span class="lb" data-page="6.759" data-line="3" id="l6.759.3"></span>ταῖς τροφαῖς δυνάμεων. εὔχυμα τοίνυν ἐδέσματα τῶν μὲν
<span class="lb" data-page="6.759" data-line="4" id="l6.759.4"></span>σιτηρῶν ἄρτοι τ’ εἰσὶν οἱ καθαροὶ, κατειργασμένοι καλῶς
<span class="lb" data-page="6.759" data-line="5" id="l6.759.5"></span>ὀπτήσει τε τῇ διὰ κλιβάνου καὶ τῇ πρὸ αὐτοῦ φυράσει καὶ
<span class="lb" data-page="6.759" data-line="6" id="l6.759.6"></span>ζύμῃ συμμέτρῳ καὶ ἁλῶν μίξει, πρὸς τούτοις δὲ δεύτεροι
<span class="lb" data-page="6.759" data-line="7" id="l6.759.7"></span>κατ’ ἀρετὴν οἱ ἰπνῖται. καὶ χόνδρος δὲ τῶν εὐχυμοτάτων
<span class="lb" data-page="6.759" data-line="8" id="l6.759.8"></span>ἐστὶν, ὥσπερ καὶ τὸ χοίρειον κρέας, ἐὰν ἀκριβῶς ἥ τε
<span class="lb" data-page="6.759" data-line="9" id="l6.759.9"></span>γαστὴρ αὐτὰ πέψῃ καὶ τὸ ἧπαρ αἱματώσῃ. γλίσχρον δ’
<span class="lb" data-page="6.759" data-line="10" id="l6.759.10"></span>ἔχει τι καὶ διὰ τοῦτ’ ἐμφρακτικὸν ἥπατός τε καὶ νεφρῶν, οἷς
<span class="lb" data-page="6.759" data-line="11" id="l6.759.11"></span>στενόπορα φύσει ταῦτα. πλεοναζόντων γοῦν ταῖς ἐδωδαῖς
<span class="lb" data-page="6.759" data-line="12" id="l6.759.12"></span>αὐτῶν, βάρους τέ τις αἴσθησις ἐν τοῖς εἰρημένοις μορίοις γίνεται
<span class="lb" data-page="6.759" data-line="13" id="l6.759.13"></span>καί ποτε καὶ πόνος. ἕπεται δὲ ταῖς καθ’ ἧπαρ ἐμφράξεσι,
<span class="lb" data-page="6.759" data-line="14" id="l6.759.14"></span>κωλύεσθαι μὲν τὴν ἀνάδοσιν, ἀθροίζεσθαι δὲ πλῆθος
<span class="lb" data-page="6.759" data-line="15" id="l6.759.15"></span>ἐν ταῖς κατὰ τὸ μεσάραιόν τε <span class="milestone ed2page" data-n="6.421" data-unit="ed2page" id="ed2page.6.421"></span>καὶ τὰ σιμὰ τοῦ σπλάγχνου
<span class="lb" data-page="6.759" data-line="16" id="l6.759.16"></span>φλεψὶν, ᾧ πάλιν φλεγμονὰς ἀκολουθῆσαι τῶν μορίων,
<span class="lb" data-page="6.759" data-line="17" id="l6.759.17"></span>ἐν οἷς ἤθροισται, κίνδυνος, ἢ αὐτῶν τῶν πλεοναζόντων χυμῶν
<span class="pb" data-page="6.760" id="p6.760"></span>
<span class="lb" data-page="6.760" data-line="1" id="l6.760.1"></span>σηπεδόνα. δυοῖν γάρ τοι θάτερον ἀναγκαῖόν ἐστι τοῖς
<span class="lb" data-page="6.760" data-line="2" id="l6.760.2"></span>ὠμοῖς καὶ παχέσι χυμοῖς ἀκολουθεῖν, ἢ μεταβάλλεσθαι εἰς
<span class="lb" data-page="6.760" data-line="3" id="l6.760.3"></span>αἷμα πεττομένοις, ἢ σήπεσθαι, καθάπερ καὶ τἄλλα πάντα
<span class="lb" data-page="6.760" data-line="4" id="l6.760.4"></span>τὰ ἐν τοῖς θερμοῖς χωρίοις χρόνῳ πλείονι μένοντα. καὶ διὰ
<span class="lb" data-page="6.760" data-line="5" id="l6.760.5"></span>τοῦτο τοῖς ἰατροῖς εὑρέθη τὰ κληθέντα πρὸς αὐτῶν ὑγιεινὰ
<span class="lb" data-page="6.760" data-line="6" id="l6.760.6"></span>φάρμακα, τῆς λεπτυνούσης ἅπαντα δυνάμεως ὄντα. τούτοις
<span class="lb" data-page="6.760" data-line="7" id="l6.760.7"></span>γὰρ ἔργον ἐστὶν, ἐκφράττειν μὲν τὰς στενὰς διεξόδους, ἀποῤῥύπτειν
<span class="lb" data-page="6.760" data-line="8" id="l6.760.8"></span>δὲ τὸ προσπλαττόμενον γλίσχρον ἐκ τῶν χυμῶν τοῖς
<span class="lb" data-page="6.760" data-line="9" id="l6.760.9"></span>ἀγγείοις, τέμνειν δὲ καὶ λεπτύνειν τὰ παχέα τῶν ὑγρῶν. ἀλλ’
<span class="lb" data-page="6.760" data-line="10" id="l6.760.10"></span>ἐὰν πλεονάσῃ τις ἐν αὐτοῖς, ὀῤῥῶδες ἢ πικρόχολον ἐν τῷ
<span class="lb" data-page="6.760" data-line="11" id="l6.760.11"></span>χρόνῳ ἢ μελαγχολικὸν ἐργάζεται τὸ αἷμα. πέφυκε γὰρ ὀλίγον
<span class="lb" data-page="6.760" data-line="12" id="l6.760.12"></span>δεῖν ἅπαντα τὰ τοιαῦτα φάρμακα σὺν τῷ λεπτύνειν τε
<span class="lb" data-page="6.760" data-line="13" id="l6.760.13"></span>καὶ τέμνειν ἔτι καὶ θερμαίνειν ἀμετρότερον. ὑπὸ δὲ τῶν οὕτως
<span class="lb" data-page="6.760" data-line="14" id="l6.760.14"></span>θερμαινόντων ξηραίνεται μὲν τὰ στερεὰ, παχύνονται δὲ
<span class="lb" data-page="6.760" data-line="15" id="l6.760.15"></span>οἱ χυμοὶ, καὶ διὰ τοῦτο κατὰ τοὺς νεφροὺς οἱ πωρώδεις λίθοι
<span class="lb" data-page="6.760" data-line="16" id="l6.760.16"></span>συνίστανται. καλλίστης οὖν κατασκευῆς σώματος ὑπαρχούσης,
<span class="lb" data-page="6.760" data-line="17" id="l6.760.17"></span>ἥτις ἂν εὐκρατοτάτη μὲν ᾖ, τὰς δὲ τῶν χυμῶν διεξόδους
<span class="lb" data-page="6.760" data-line="18" id="l6.760.18"></span>εὐρείας ἔχῃ, δυνατόν ἐστιν ὑγιαίνειν ἀεὶ τὸν οὕτω πεφυκότα,
<span class="pb" data-page="6.761" id="p6.761"></span>
<span class="lb" data-page="6.761" data-line="1" id="l6.761.1"></span>γυμναζόμενον αὐτάρκη πρὸ τῶν σιτίων, ἐὰν καὶ πλεονάζῃ
<span class="lb" data-page="6.761" data-line="2" id="l6.761.2"></span>ποτὲ κατὰ τὰ παχύχυμα τῶν ἐδεσμάτων, ὁποῖόν ἐστιν,
<span class="lb" data-page="6.761" data-line="3" id="l6.761.3"></span>ὡς ἔφην, ὅ τε χόνδρος καὶ τὸ χοίρειον κρέας, οἵ τ’ ἰπνῖται
<span class="lb" data-page="6.761" data-line="4" id="l6.761.4"></span>τῶν ἄρτων, ἢ κριβανῖται, οὐ πάνυ δ’ ἀκριβῶς οὔτε προπαρεσκευασμένοι
<span class="lb" data-page="6.761" data-line="5" id="l6.761.5"></span>τῇ λελεγμένῃ μικρὸν ἔμπροσθεν κατασκευῇ,
<span class="lb" data-page="6.761" data-line="6" id="l6.761.6"></span>κατά τε τὸν κλίβανον ἐνδεῶς ὠπτημένοι. τὴν δ’ αὐτὴν ἔχει
<span class="lb" data-page="6.761" data-line="7" id="l6.761.7"></span>τῷ χόνδρῳ φύσιν ὁ καλούμενος τράγος, ἐκ τῶν σιτηρῶν
<span class="lb" data-page="6.761" data-line="8" id="l6.761.8"></span>τροφῶν καὶ αὐτὸς ὑπάρχων, δυσκατεργαστότερός γε μὴν ἐν
<span class="lb" data-page="6.761" data-line="9" id="l6.761.9"></span>τῇ κατὰ τὴν γαστέρα πέψει ἐστὶ τοῦ χόνδρου. παραπλησίαν
<span class="lb" data-page="6.761" data-line="10" id="l6.761.10"></span>δὲ τούτοις δύναμιν ἔχει καὶ ἡ τῶν ὠῶν φύσις, ἀλλὰ διορισμῶν
<span class="lb" data-page="6.761" data-line="11" id="l6.761.11"></span>πολλῶν δεομένη, καθάπερ καὶ τὸ γάλα. προϊόντος δὲ τοῦ
<span class="lb" data-page="6.761" data-line="12" id="l6.761.12"></span>λόγου διδαχθήσεται μετ’ ὀλίγον ἀκριβῶς πᾶσα. πρότερον
<span class="lb" data-page="6.761" data-line="13" id="l6.761.13"></span>γὰρ, ὥσπερ τούτων ἐμνημόνευσα, τὸν οἷον τύπον ὑπογράφων
<span class="lb" data-page="6.761" data-line="14" id="l6.761.14"></span>τῶν εὐχύμων τε καὶ κακοχύμων ἅμα γλισχρότητι τροφῶν,
<span class="lb" data-page="6.761" data-line="15" id="l6.761.15"></span>οὕτως καὶ τῶν συμμέτρως ἐχουσῶν βούλομαι μνημονεῦσαι,
<span class="lb" data-page="6.761" data-line="16" id="l6.761.16"></span>μέσον οὐσῶν τῇ φύσει τῶν παχυνόντων ἐδεσμάτων καὶ τῶν
<span class="lb" data-page="6.761" data-line="17" id="l6.761.17"></span><span class="milestone ed1page" data-n="4.353" data-unit="ed1page" id="ed1page.4.353"></span>λεπτυνόντων, ὑπὲρ ὧν ἑτέρωθι διῆλθον ἐν ἑνὶ γράμματι
<span class="pb" data-page="6.762" id="p6.762"></span>
<span class="lb" data-page="6.762" data-line="1" id="l6.762.1"></span>τῷ περὶ τῆς λεπτυνούσης διαίτης. ἀλλὰ τῶν μὲν τοιούτων
<span class="lb" data-page="6.762" data-line="2" id="l6.762.2"></span>τὰ πλεῖστα φάρμακα μᾶλλον ἄν τις ἢ τροφὴν εἴποι.
<span class="lb" data-page="6.762" data-line="3" id="l6.762.3"></span>τὰ δὲ τοὺς παχεῖς καὶ γλίσχρους γεννῶντα χυμοὺς ἐδέσματα
<span class="lb" data-page="6.762" data-line="4" id="l6.762.4"></span>τροφιμώτατά τε πάντ’ ἐστὶ, κᾂν πεφθῇ καλῶς ἔν τε τῇ γαστρὶ
<span class="lb" data-page="6.762" data-line="5" id="l6.762.5"></span>καὶ τῷ ἥπατι, χρηστὸν αἷμα γεννᾷν πέφυκεν.
</p>
        </article>

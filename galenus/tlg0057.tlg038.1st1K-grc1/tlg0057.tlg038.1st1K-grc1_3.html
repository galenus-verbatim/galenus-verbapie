<article xmlns="http://www.w3.org/1999/xhtml" id="urn:cts:greekLit:tlg0057.tlg038.1st1K-grc1:3">
<span class="pb page1" data-page="6.762" id="p6.762"></span>
<span class="milestone ed1page page1" data-n="4.353" data-unit="ed1page" id="ed1page.4.353"></span>
<span class="milestone ed2page page1" data-n="6.421" data-unit="ed2page" id="ed2page.6.421"></span>
          <p>
<span class="lb" data-page="6.762" data-line="6" id="l6.762.6"></span>Ἀμεμπτότατα δὲ τῶν ἐδεσμάτων ὑπάρχει
<span class="lb" data-page="6.762" data-line="7" id="l6.762.7"></span>τὰ μεταξὺ τῶν λεπτυνόντων τε καὶ παχυνόντων, ὡς ἂν ἐν
<span class="lb" data-page="6.762" data-line="8" id="l6.762.8"></span>συμμετρίᾳ καὶ μεσότητι τῶν ὑπερβολῶν καθεστῶτα. τοιαῦτα
<span class="lb" data-page="6.762" data-line="9" id="l6.762.9"></span>δ’ εἰσὶν οἵ τε κάλλιστοι τῶν ἄρτων, ὑπὲρ ὧν τῆς κατασκευῆς
<span class="lb" data-page="6.762" data-line="10" id="l6.762.10"></span>ἐπὶ πλέον ἐν τῷ πρώτῳ περὶ τῶν ἐν ταῖς τροφαῖς δυνάμεων
<span class="lb" data-page="6.762" data-line="11" id="l6.762.11"></span>εἴρηται, καὶ πρὸς τούτοις αἱ σάρκες ἀλεκτορίδων τε καὶ
<span class="lb" data-page="6.762" data-line="12" id="l6.762.12"></span>ἀλεκτρυόνων, ὀρνίθων τε καὶ φασιανῶν καὶ περδίκων καὶ
<span class="lb" data-page="6.762" data-line="13" id="l6.762.13"></span>περιστερῶν, ἀτταγήνων τε καὶ τρυγόνων<span class="milestone ed2page" data-n="6.422" data-unit="ed2page" id="ed2page.6.422"></span> καὶ κιχλῶν
<span class="lb" data-page="6.762" data-line="14" id="l6.762.14"></span>καὶ κοσσύφων καὶ τῶν μικρῶν στρουθῶν ἁπάντων, ἔτι τε πετραίων
<span class="lb" data-page="6.762" data-line="15" id="l6.762.15"></span>ἰχθύων, αἰγιαλείων τε καὶ πελαγίων, κωβιῶν τε καὶ
<span class="lb" data-page="6.762" data-line="16" id="l6.762.16"></span>σμυραινῶν καὶ βουγλώσσων, ὀνίσκων τε καὶ πάντων ἁπλῶς
<span class="lb" data-page="6.762" data-line="17" id="l6.762.17"></span>ἰχθύων, ὅσοι μήτε γλισχρότητά τινα, μήτε δυσωδίαν ἢ ἀηδίαν
<span class="pb" data-page="6.763" id="p6.763"></span>
<span class="lb" data-page="6.763" data-line="1" id="l6.763.1"></span>ἔχουσι κατὰ τὴν ἐδωδήν. οὐκ ὀλίγων δὲ χρεία διορισμῶν
<span class="lb" data-page="6.763" data-line="2" id="l6.763.2"></span>ἐστι καὶ περὶ τῆς τούτων ἁπάντων φύσεως, ἣν ἐφεξῆς ἐρῶ
<span class="lb" data-page="6.763" data-line="3" id="l6.763.3"></span>ἐν τῷ περὶ τῶν κακοχύμων ἐδεσμάτων λόγῳ, προσθεὶς δὲ τὰ
<span class="lb" data-page="6.763" data-line="4" id="l6.763.4"></span>λείποντα πρότερον. ὅσοις μὲν γὰρ ἀνθρώποις οἷόν τ’ ἐστὶ
<span class="lb" data-page="6.763" data-line="5" id="l6.763.5"></span>γυμνασίοις τε πλείοσι χρῆσθαι καὶ κοιμᾶσθαι, μέχρις περ ἂν
<span class="lb" data-page="6.763" data-line="6" id="l6.763.6"></span>ἐθέλωσι, καὶ βίον ἔξω τῶν πολιτικῶν ἀσχολιῶν ᾕρηνται, τούτοις
<span class="lb" data-page="6.763" data-line="7" id="l6.763.7"></span>ἐγχωρεῖ καὶ τὰ παχύχυμα καὶ γλίσχρα τῶν ἐδεσμάτων
<span class="lb" data-page="6.763" data-line="8" id="l6.763.8"></span>ἐσθίειν, καὶ μάλισθ’ ὅταν ἐπὶ τῷ πλήθει τῆς ἐδωδῆς αὐτῶν
<span class="lb" data-page="6.763" data-line="9" id="l6.763.9"></span>μηδέποτε μηδεμίαν αἴσθησιν ἐν ὑποχονδρίῳ δεξιῷ ἴσχωσιν ἢ
<span class="lb" data-page="6.763" data-line="10" id="l6.763.10"></span>βάρους, ἢ τάσεως. ὅσοις δ’ ἤτοι διὰ τὴν ἡλικίαν, ἢ διά
<span class="lb" data-page="6.763" data-line="11" id="l6.763.11"></span>τινα συνήθειαν οὐχ οἷόν τε γυμνάζεσθαι πρὸ τῶν σιτίων,
<span class="lb" data-page="6.763" data-line="12" id="l6.763.12"></span>οὗτοι πάντων ἀπεχέσθωσαν ἐδεσμάτων, ὅσα τοιαῦτα. τελέως
<span class="lb" data-page="6.763" data-line="13" id="l6.763.13"></span>δ’ ἀργοὶ μηδ’ αὐτοὶ παραγενέσθωσαν ἐπὶ τὰς τοιαύτας
<span class="lb" data-page="6.763" data-line="14" id="l6.763.14"></span>τροφὰς, ἀλλ’ αἰωρήσεσιν ἢ περιπάτοις ἀντὶ τῶν ἰσχυροτέρων
<span class="lb" data-page="6.763" data-line="15" id="l6.763.15"></span>γυμνασίων χρήσθωσαν. μέγιστον γὰρ κακὸν εἰς ὑγείας
<span class="lb" data-page="6.763" data-line="16" id="l6.763.16"></span>φυλακήν ἐστιν ἡσυχία παντελὴς τοῦ σώματος, ὥσπερ καὶ μέγιστον
<span class="lb" data-page="6.763" data-line="17" id="l6.763.17"></span>ἀγαθὸν ἡ σύμμετρος κίνησις. οὐδὲ γὰρ οὐδὲ νοσήσει ﻿
<span class="pb" data-page="6.764" id="p6.764"></span>
<span class="lb" data-page="6.764" data-line="1" id="l6.764.1"></span>τις ὅλως, ἢν ἐπίτηδες προνοῆται τοῦ μηδέποτ’ ἀπεπτῆσαι
<span class="lb" data-page="6.764" data-line="2" id="l6.764.2"></span>μετὰ τοῦ μηδὲ κινεῖσθαί τινα ἰσχυρὰν ἐπὶ σιτίοις κίνησιν.
<span class="lb" data-page="6.764" data-line="3" id="l6.764.3"></span>ὥσπερ γὰρ ἀγαθὸν μέγιστόν ἐστιν εἰς ὑγείαν τὸ πρὸ τῶν σιτίων
<span class="lb" data-page="6.764" data-line="4" id="l6.764.4"></span>προγυμνάσιον, οὕτω βλαβερώτατον ἅπασα κίνησις ἐπὶ
<span class="lb" data-page="6.764" data-line="5" id="l6.764.5"></span>σιτίοις. ἀναδίδοται γὰρ ἐκ τῆς κοιλίας ἡ τροφὴ, πρὶν πεφθῆναι,
<span class="lb" data-page="6.764" data-line="6" id="l6.764.6"></span>κᾀκ τοῦδε πλῆθος ὠμῶν χυμῶν ἀθροίζεται κατὰ τὰς
<span class="lb" data-page="6.764" data-line="7" id="l6.764.7"></span>φλέβας, ἐξ ὧν εἴωθε νοσήματα παντοῖα γίγνεσθαι, μὴ φθασάντων
<span class="lb" data-page="6.764" data-line="8" id="l6.764.8"></span>αὐτῶν ἤτοι διαφορηθῆναι πόνοις πλείοσιν, ἢ πεφθῆναι
<span class="lb" data-page="6.764" data-line="9" id="l6.764.9"></span>καὶ μεταβαλεῖν εἰς αἷμα ὑπὸ τῆς καθ’ ἧπάρ τε καὶ
<span class="lb" data-page="6.764" data-line="10" id="l6.764.10"></span>φλέβας δυνάμεως. ἀσφαλέστατον οὖν φείδεσθαι τῶν κακοχύμων
<span class="lb" data-page="6.764" data-line="11" id="l6.764.11"></span>τε καὶ γλίσχρων ἐδεσμάτων, ὅσοις γε μόνης ὑγείας
<span class="lb" data-page="6.764" data-line="12" id="l6.764.12"></span>ἐστὶν ἡ φροντὶς, οὐκ εὐεξίας σώματος, ὁποίαν οἱ γυμναστικοὶ
<span class="lb" data-page="6.764" data-line="13" id="l6.764.13"></span>σπουδάζουσιν.
</p>
        </article>

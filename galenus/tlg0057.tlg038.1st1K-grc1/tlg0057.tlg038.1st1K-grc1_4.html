<article xmlns="http://www.w3.org/1999/xhtml" id="urn:cts:greekLit:tlg0057.tlg038.1st1K-grc1:4">
<span class="pb page1" data-page="6.764" id="p6.764"></span>
<span class="milestone ed1page page1" data-n="4.353" data-unit="ed1page" id="ed1page.4.353"></span>
<span class="milestone ed2page page1" data-n="6.422" data-unit="ed2page" id="ed2page.6.422"></span>
          <p>
<span class="lb" data-page="6.764" data-line="14" id="l6.764.14"></span>Ἐφεξῆς γοῦν ἐγὼ καταλέξω καὶ τὰ μὴ λελεγμένα
<span class="lb" data-page="6.764" data-line="15" id="l6.764.15"></span>κατὰ τὸν ἄχρι δεῦρο λόγον ἐδέσματα παχύχυμα, πάλιν
<span class="lb" data-page="6.764" data-line="16" id="l6.764.16"></span>ἀπὸ τῶν ἄρτων ἀρξόμενος. ὅσοι τοίνυν τούτων οὔτε ζύμης,
<span class="lb" data-page="6.764" data-line="17" id="l6.764.17"></span>οὔθ’ ἁλῶν ἱκανῶς ἔσχον, οὔτε πλεῖστον ἐφυράθησαν, οὔτ’
<span class="lb" data-page="6.764" data-line="18" id="l6.764.18"></span>ἐν κλιβάνῳ καλῶς ὠπτήθησυν, οὗτοι παχυχυμότεροι πάντων
<span class="pb" data-page="6.765" id="p6.765"></span>
<span class="lb" data-page="6.765" data-line="1" id="l6.765.1"></span>εἰσὶ μετὰ τοῦ καὶ γλισχρότητος ὀλίγον μετέχειν, ὅντινα χυμὸν
<span class="lb" data-page="6.765" data-line="2" id="l6.765.2"></span>οἱ περὶ Πραξαγόραν τε καὶ Φιλότιμον ὀνομάζειν εἰώθασι
<span class="lb" data-page="6.765" data-line="3" id="l6.765.3"></span>κολλώδη. παχύχυμοι δὲ οἱ τυροὶ πάντες, ἀλλ’ οἱ μὲν
<span class="lb" data-page="6.765" data-line="4" id="l6.765.4"></span>νέοι χωρὶς κακοχυμίας, οἱ παλαιοὶ δὲ καὶ σὺν ταύτῃ. γλισχρότης
<span class="lb" data-page="6.765" data-line="5" id="l6.765.5"></span>δὲ πρὸς πάχει τισὶν αὐτῶν, οὐχ ἅπασιν, ὑπάρχει διὰ
<span class="lb" data-page="6.765" data-line="6" id="l6.765.6"></span>τὴν τοῦ γάλακτος φύσιν, ἐξ οὗ γεγόνασιν, οὐ σμικρὰς ἔχοντος
<span class="lb" data-page="6.765" data-line="7" id="l6.765.7"></span>διαφορὰς ἔν τε τοῖς γένεσι τῶν ζώων καὶ ταῖς τροφαῖς,
<span class="lb" data-page="6.765" data-line="8" id="l6.765.8"></span>ἃς ἐσθίουσιν ἄλλας ἐν ἄλλοις τόποις. αἰγείῳ μὲν οὖν γάλακτι
<span class="lb" data-page="6.765" data-line="9" id="l6.765.9"></span>πλείστῳ χρῶνται παρ’ ἡμῖν, ὥσπερ ἐν ἄλλοις ἔθνεσι
<span class="lb" data-page="6.765" data-line="10" id="l6.765.10"></span>βοείῳ· χρῶνται δὲ καὶ τῷ προβατείῳ πολλάκις. <span class="milestone ed2page" data-n="6.423" data-unit="ed2page" id="ed2page.6.423"></span>ἀλλὰ
<span class="lb" data-page="6.765" data-line="11" id="l6.765.11"></span>τοῦτο μέν ἐστι παχὺ, τῷ τῶν ὄνων ὑπεναντίως ἔχον ἐν τῷδε·
<span class="lb" data-page="6.765" data-line="12" id="l6.765.12"></span>λιπαρὸν δὲ τὸ τῶν βοῶν. ἁπάντων δ’ ἔχει συμμέτρως τὸ
<span class="lb" data-page="6.765" data-line="13" id="l6.765.13"></span>τῶν αἰγῶν. οὔτε γὰρ ἱκανῶς ἐστιν οὔτε λιπαρὸν, οὔτε παχὺ,
<span class="lb" data-page="6.765" data-line="14" id="l6.765.14"></span>καὶ διὰ τοῦτο μέσον τι τῶν ἄλλων ὑπάρχει κατὰ τὰς ἐνεργείας,
<span class="lb" data-page="6.765" data-line="15" id="l6.765.15"></span>ἃς ἐνεργεῖ κατὰ τὸ τῶν ἀνθρώπων σῶμα, τοῦ μὲν
<span class="lb" data-page="6.765" data-line="16" id="l6.765.16"></span>ὀῤῥώδους καὶ λεπτοῦ γάλακτος ὑπάγοντος μὲν τὴν γαστέρα
<span class="lb" data-page="6.765" data-line="17" id="l6.765.17"></span>μᾶλλον, ἧττον δὲ τρέφοντος τὸ σῶμα, τοῦ δὲ παχέος ἔμπαλιν
<span class="lb" data-page="6.765" data-line="18" id="l6.765.18"></span>ἧττον μὲν ὑπάγοντος, τρέφοντος δὲ μᾶλλον. σύγκειται
<span class="pb" data-page="6.766" id="p6.766"></span>
<span class="lb" data-page="6.766" data-line="1" id="l6.766.1"></span>γὰρ ἐκ τριῶν οὐσιῶν ἀνομοιομερῶν ἅπαν γάλα, μιᾶς μὲν τῆς
<span class="lb" data-page="6.766" data-line="2" id="l6.766.2"></span>ὀῤῥώδους τε καὶ λεπτῆς, ἑτέρας δὲ τῆς παχείας τε καὶ τυρώδους,
<span class="lb" data-page="6.766" data-line="3" id="l6.766.3"></span>καὶ τρίτης τῆς ἐλαιώδους τε καὶ λιπαρᾶς. οὐ μὴν
<span class="lb" data-page="6.766" data-line="4" id="l6.766.4"></span>ἐν ἅπασί γε τοῖς ζώοις τὸ μέτρον αὐτῶν ἴσον, ἀλλ’ ἐν μὲν
<span class="lb" data-page="6.766" data-line="5" id="l6.766.5"></span>τῷ καμήλων τε καὶ ὄνων γάλακτι ἡ ὀῤῥώδης ὑγρότης πλείστη,
<span class="lb" data-page="6.766" data-line="6" id="l6.766.6"></span>τὸ τυρῶδες δ’ ἐν τοῖς προβάτοις, ὥσπερ τὸ λιπαρὸν
<span class="lb" data-page="6.766" data-line="7" id="l6.766.7"></span>ἐν τῷ τῶν βοῶν γάλακτι. μεσότητα δ’ ἔχει τῶν ὑπερβολῶν ἡ
<span class="lb" data-page="6.766" data-line="8" id="l6.766.8"></span>αἲξ πρὸς τἄλλα γένη τῶν ζώων· ἐπείτοι πάλιν αὗται πρὸς
<span class="lb" data-page="6.766" data-line="9" id="l6.766.9"></span>ἀλλήλας παραβαλλόμεναι ταῖς εἰρημέναις ὑποπεπτώκασι διαφοραῖς,
<span class="lb" data-page="6.766" data-line="10" id="l6.766.10"></span>οὔσης οὐ σμικρᾶς οὐδὲ τῆς κατὰ τὴν ἡλικίαν, ὥσπερ
<span class="lb" data-page="6.766" data-line="11" id="l6.766.11"></span>γε καὶ τῆς κατὰ τὰς νομὰς καὶ τὰς ὥρας τοῦ ἔτους, ἔτι τε τὸν
<span class="lb" data-page="6.766" data-line="12" id="l6.766.12"></span>χρόνον, ὃν ἀφεστήκασι τῆς ἀποκυήσεως· ὑπὲρ ὧν καὶ αὐτῶν ἐπὶ
<span class="lb" data-page="6.766" data-line="13" id="l6.766.13"></span>πλέον ἐν τῷ τρίτῳ περὶ τῶν ἐν ταῖς τροφαῖς δυνάμεων εἴρηται.
<span class="lb" data-page="6.766" data-line="14" id="l6.766.14"></span>νυνὶ δ’ ἀρκεῖ τό γε τοσοῦτον εἰπεῖν, ὡς οὐκ ἀσφαλὲς
<span class="lb" data-page="6.766" data-line="15" id="l6.766.15"></span>ἄνευ μέλιτος προσφέρεσθαι τὸ τῶν αἰγῶν γάλα. πολλοῖς γὰρ
<span class="lb" data-page="6.766" data-line="16" id="l6.766.16"></span>τῶν μόνον αὐτὸ πιόντων ἐτυρώθη κατὰ τὴν γαστέρα, καὶ
<span class="lb" data-page="6.766" data-line="17" id="l6.766.17"></span>θαυμαστὸν ὅπως βαρύνει τε καὶ πνίγει τὸν ἄνθρωπον, ἐπειδὰν
<span class="lb" data-page="6.766" data-line="18" id="l6.766.18"></span>τοῦτο συμβῇ. θαυμαστότερον δ’ ἔτι τὸ περὶ τοῦ θρομβωθέντος
<span class="pb" data-page="6.767" id="p6.767"></span>
<span class="lb" data-page="6.767" data-line="1" id="l6.767.1"></span>ἐστὶν αἵματος, ἐάν τ’ εἰς τραῦμά τι, ἐάν τ’ εἰς κοιλίαν
<span class="lb" data-page="6.767" data-line="2" id="l6.767.2"></span>ἤ τι τῶν ἐντέρων συῤῥυῇ. καὶ γὰρ ἐκλύονται καὶ καταψύχονται
<span class="lb" data-page="6.767" data-line="3" id="l6.767.3"></span>καὶ μικρόσφυκτοι καὶ κακόσφυκτοι γίνονται. καὶ
<span class="lb" data-page="6.767" data-line="4" id="l6.767.4"></span>μέντοι καὶ σηπεδόνος ἐπιγενομένης ἐν τάχει κατὰ τὰ πλησιάζοντα
<span class="lb" data-page="6.767" data-line="5" id="l6.767.5"></span>τῶν ὑγιεινῶν μορίων αἴτιον γίνεται τὸ θρομβωθὲν ἐν
<span class="lb" data-page="6.767" data-line="6" id="l6.767.6"></span>τραύμασιν αἷμα. διὰ τίνα μὲν οὖν αἰτίαν ὁ πάντων ἡμῖν
<span class="lb" data-page="6.767" data-line="7" id="l6.767.7"></span>τῶν χυμῶν οἰκειότατος, ὅταν ψυχθῇ, τηλικούτων ἡμῖν παθημάτων
<span class="lb" data-page="6.767" data-line="8" id="l6.767.8"></span>αἴτιον γίνεται, ζητήσεως οὐ σμικρᾶς ἄξιον· ἐναργῶς
<span class="lb" data-page="6.767" data-line="9" id="l6.767.9"></span>γε μὴν ἔστι κᾀκ τούτου γνῶναι, πηλίκην ἔχουσι δύναμιν αἱ τῶν
<span class="lb" data-page="6.767" data-line="10" id="l6.767.10"></span>μοχθηρῶν χυμῶν ποιότητες, ὧν ὥσπερ τινὸς μικροῦ καταφρονοῦσιν
<span class="lb" data-page="6.767" data-line="11" id="l6.767.11"></span>ἔνιοι τῶν νῦν ἰατρῶν, ἑπόμενοι τοῖς πρώτοις πλασαμένοις
<span class="lb" data-page="6.767" data-line="12" id="l6.767.12"></span>οὕτω γινώσκειν. τὸ γοῦν γάλα πίνουσί τινες ἐπεμβάλλοντες,
<span class="lb" data-page="6.767" data-line="13" id="l6.767.13"></span>ἕνεκα τοῦ μὴ τυρωθῆναι κατὰ τὴν γαστέρα, μέλιτός
<span class="lb" data-page="6.767" data-line="14" id="l6.767.14"></span>τε καὶ ὕδατος καὶ τρίτου τῶν ἁλῶν. ἄριστον δ’ εἰς
<span class="lb" data-page="6.767" data-line="15" id="l6.767.15"></span>εὐχυμίαν γάλα τὸ τῶν εὐεκτικῶν ζώων ἐστὶν, ὅταν ἀμελχθῇ,
<span class="lb" data-page="6.767" data-line="16" id="l6.767.16"></span>πινόμενον εὐθέως. τὸ δὲ ἑψηθὲν ἐπὶ πλέον παχύχυμον
<span class="lb" data-page="6.767" data-line="17" id="l6.767.17"></span>ἱκανῶς γίγνεται, καὶ μᾶλλον ὅταν ἄλευρον πύρινον ἢ
<span class="lb" data-page="6.767" data-line="18" id="l6.767.18"></span>κέγχρον ἢ ἄμυλον ἑψήσῃς μετ’ αὐτοῦ. τυροὶ δὲ παχύχυμοι
<span class="pb" data-page="6.768" id="p6.768"></span>
<span class="lb" data-page="6.768" data-line="1" id="l6.768.1"></span>ἅπαντές εἰσιν, οἱ παλαιοὶ δὲ καὶ κακόχυμοι. τοὺς νεοπαγεῖς
<span class="lb" data-page="6.768" data-line="2" id="l6.768.2"></span>δ’ ἐγχωρεῖ μετὰ μέλιτος ἐσθίειν πρὸ τῶν σιτίων ὑπαγωγῆς
<span class="lb" data-page="6.768" data-line="3" id="l6.768.3"></span>ἕνεκα γαστρὸς, ἧττόν τε γάρ εἰσι παχύχυμοι τῶν παλαιῶν,
<span class="lb" data-page="6.768" data-line="4" id="l6.768.4"></span>οὐδ’ ὅλως δὲ κακόχυμοι. ὁ δ’ ἐξ αὐτῶν πηγνυμένων ἀποῤῥέων
<span class="lb" data-page="6.768" data-line="5" id="l6.768.5"></span>ὀῤῥὸς ἱκανῶς ὑπάγει γαστέρα. παχύχυμον δ’ ἐστὶν
<span class="lb" data-page="6.768" data-line="6" id="l6.768.6"></span>ἔδεσμα καὶ διὰ τοῦτο καὶ τὰς καθ’ ἧπαρ παρεμφράττει διεξόδους
<span class="lb" data-page="6.768" data-line="7" id="l6.768.7"></span>ὁ διὰ γάλακτος ἢ τυροῦ σκευαζόμενος πλακοῦς,
<span class="lb" data-page="6.768" data-line="8" id="l6.768.8"></span>ὁμοίως δ’ αὐτῷ καὶ ὁ διὰ σεμιδάλεως καὶ γάλακτος, ἢ καὶ λαγάνων
<span class="lb" data-page="6.768" data-line="9" id="l6.768.9"></span>τι καὶ <span class="milestone ed1page" data-n="4.354" data-unit="ed1page" id="ed1page.4.354"></span>ῥυημάτων προσλαμβάνων. οὐδὲν δ’ ἧττον,
<span class="lb" data-page="6.768" data-line="10" id="l6.768.10"></span>ὅσα σκευάζουσι διὰ γλεύκους καὶ σεμιδάλεως ἢ ὅλως ἀλεύρου
<span class="lb" data-page="6.768" data-line="11" id="l6.768.11"></span>πυρίνου, κακόχυμα πάντ’ ἐστί. καὶ αὐτὰ δὲ καθ’ αὑτὰ λάγανά
<span class="lb" data-page="6.768" data-line="12" id="l6.768.12"></span>τε καὶ ῥυήματα, καὶ πᾶν ἄζυμον ἐκ πυροῦ πέμμα, καὶ
<span class="lb" data-page="6.768" data-line="13" id="l6.768.13"></span>μᾶλλον ὅταν καὶ τοῦ τυροῦ τι προσλάβῃ, παχύχυμον ἱκανῶς
<span class="lb" data-page="6.768" data-line="14" id="l6.768.14"></span>ἐστιν· ὀνομάζειν δέ μοι δοκοῦσι <span class="milestone ed2page" data-n="6.424" data-unit="ed2page" id="ed2page.6.424"></span>ταυτὶ τὰ νῦν ὑφ’ ἡμῶν
<span class="lb" data-page="6.768" data-line="15" id="l6.768.15"></span>καλούμενα λάγανά τε καὶ ῥυήματα κοινῇ προσηγορίᾳ τῇ
<span class="lb" data-page="6.768" data-line="16" id="l6.768.16"></span>τῶν ἰτρίων οἱ παλαιοί. παχύχυμοι δέ εἰσι καὶ οἱ κοχλίαι καὶ
<span class="lb" data-page="6.768" data-line="17" id="l6.768.17"></span>τῶν ὠῶν ὅσα μέχρι τελείας πήξεως ἕψουσί τε καὶ ὀπτῶσι. τὰ
<span class="lb" data-page="6.768" data-line="18" id="l6.768.18"></span>μὲν γὰρ ταγηνιζόμενα καὶ κακόχυμα γίνεται, καὶ τὴν ἐν τῇ
<span class="lb" data-page="6.768" data-line="19" id="l6.768.19"></span>γαστρὶ πέψιν ἔχει κνισσώδη, συνδιαφθείρουσαν ἑαυτῇ καὶ ﻿
<span class="pb" data-page="6.769" id="p6.769"></span>
<span class="lb" data-page="6.769" data-line="1" id="l6.769.1"></span>τἄλλα σιτία, καὶ διὰ τοῦτο τῶν ἀπεπτουμένων ἐν τοῖς χείριστα
<span class="lb" data-page="6.769" data-line="2" id="l6.769.2"></span>πέφυκεν εἶναι. τὰ δὲ μετρίως ἑψημένα καὶ διὰ τοῦτο
<span class="lb" data-page="6.769" data-line="3" id="l6.769.3"></span>καλούμενα τρομητὰ βελτίω καὶ πρὸς πέψιν εἰσὶ καὶ πρὸς
<span class="lb" data-page="6.769" data-line="4" id="l6.769.4"></span>ἀνάδοσιν καὶ πρὸς θρέψιν καὶ πρὸς εὐχυμίαν, ὥσπερ γε καὶ
<span class="lb" data-page="6.769" data-line="5" id="l6.769.5"></span>τὸ ῥοφητὰ καλούμενα, μετρίως ἑψημένα καὶ διὰ τοῦτο καὶ
<span class="lb" data-page="6.769" data-line="6" id="l6.769.6"></span>τὰς τῆς φάρυγγος ἐκλεαίνοντα τραχύτητας, ὅτε μήπω πεπάχυνταί
<span class="lb" data-page="6.769" data-line="7" id="l6.769.7"></span>τε καὶ συνῆκται τὸ ἐν αὐτοῖς ὑγρόν. ἀλλὰ καὶ τῶν
<span class="lb" data-page="6.769" data-line="8" id="l6.769.8"></span>ἐνύδρων ζώων τά τε μαλάκια καλούμενα, τευθίδες καὶ σηπίαι
<span class="lb" data-page="6.769" data-line="9" id="l6.769.9"></span>καὶ πολύποδες, ὅσα τ’ ἄλλα τὰ τοιαῦτα, παχὺν καὶ γλίσχρον
<span class="lb" data-page="6.769" data-line="10" id="l6.769.10"></span>ἔχουσι τὸν χυμὸν, ὥσπερ καὶ οἱ κητώδεις τῶν ἰχθύων,
<span class="lb" data-page="6.769" data-line="11" id="l6.769.11"></span>ἐξ ὧν εἰσιν καὶ οἱ θύννοι. μετριώτεραι δ’ αὐτῶν αἱ πηλαμίδες.
<span class="lb" data-page="6.769" data-line="12" id="l6.769.12"></span>ἱκανῶς δὲ παχύχυμα τὰ ὄστρεα, ὧν οἱ κήρυκες, αἵ τε
<span class="lb" data-page="6.769" data-line="13" id="l6.769.13"></span>πορφύραι καὶ πάνθ’ ἁπλῶς τὰ καλούμενα πρὸς Ἀριστοτέλους
<span class="lb" data-page="6.769" data-line="14" id="l6.769.14"></span>ὀστρακόδερμα, χῆμαι, λοπάδες, κτένες, πίνναι καὶ τὰ παραπλήσια.
<span class="lb" data-page="6.769" data-line="15" id="l6.769.15"></span>πορφύραι μὲν οὖν καὶ κήρυκες σκληροτέραν ἔχουσι
<span class="lb" data-page="6.769" data-line="16" id="l6.769.16"></span>τῶν ἄλλων τὴν σάρκα καὶ παχυχυμοτέραν, ὑγροτέραν δὲ
<span class="lb" data-page="6.769" data-line="17" id="l6.769.17"></span>καὶ γλισχροτέραν τἄλλα, καὶ μάλιστα πάντων τὰ ὄστρεα.
<span class="pb" data-page="6.770" id="p6.770"></span>
<span class="lb" data-page="6.770" data-line="1" id="l6.770.1"></span>χρὴ δὲ γινώσκειν ἁπάντων αὐτῶν τὸν μὲν χυλὸν ὑπακτικὸν
<span class="lb" data-page="6.770" data-line="2" id="l6.770.2"></span>τῆς γαστρὸς, ὥσπερ ἐν τῷ γάλακτι τὸν ὀῤῥὸν, αὐτὸ δὲ τὸ
<span class="lb" data-page="6.770" data-line="3" id="l6.770.3"></span>στερεὸν σῶμα βραδυπεπτότερόν τε καὶ παχύχυμον, ὠμοῦ χυμοῦ
<span class="lb" data-page="6.770" data-line="4" id="l6.770.4"></span>καὶ παχέος καὶ ψυχροῦ γεννητικόν. ὑπάρχει δὲ τοῦτο καὶ
<span class="lb" data-page="6.770" data-line="5" id="l6.770.5"></span>τῇ κράμβῃ καὶ τοῖς φακοῖς ἐναργῶς, ὥσπερ ἑτέροις πολλοῖς
<span class="lb" data-page="6.770" data-line="6" id="l6.770.6"></span>ἀμυδρῶς, ὑπὲρ ὧν ἐπὶ πλέον ἐν τοῖς τρισὶν ὑπομνήμασι διῆλθον,
<span class="lb" data-page="6.770" data-line="7" id="l6.770.7"></span>ἃ περὶ τῶν ἐν ταῖς τροφαῖς δυνάμεων ἐπιγέγραπται.
<span class="lb" data-page="6.770" data-line="8" id="l6.770.8"></span>τὰ μὲν οὖν ἄλλα τῶν εἰρημένων παχυχύμων πάντων ἐστὶ
<span class="lb" data-page="6.770" data-line="9" id="l6.770.9"></span>κολλώδη τε καὶ γλίσχρα πλὴν ὧν εἶπον ὀστρακοδέρμων. ἡ
<span class="lb" data-page="6.770" data-line="10" id="l6.770.10"></span>κράμβη δὲ καὶ ἡ φακῆ τῆς αὐτῆς τοῦ χυμοῦ φύσεως οὐ μετειλήφασιν,
<span class="lb" data-page="6.770" data-line="11" id="l6.770.11"></span>ἀλλὰ τὸν νιτρώδη τε καὶ ὑπακτικὸν ἔχουσι, καθάπερ
<span class="lb" data-page="6.770" data-line="12" id="l6.770.12"></span>τὸ δρακόντιον μὲν τὸν δριμύν τε καὶ πικρὸν ἰσχυρῶς, ἄρον
<span class="lb" data-page="6.770" data-line="13" id="l6.770.13"></span>δ’ ἀμφότερον μὲν, ἀλλ’ ἀμυδρῶς, οἱ βολβοὶ δὲ τὸν αὐστηρόν
<span class="lb" data-page="6.770" data-line="14" id="l6.770.14"></span>τε καὶ πικρὸν, οὓς ἐὰν ἐκνίψῃς ἑψήσεσι πλείοσι, τὸ στερεὸν
<span class="lb" data-page="6.770" data-line="15" id="l6.770.15"></span>αὐτῶν ἀπολειφθήσεται παχύχυμον ὑπάρχον. ἁπάντων
<span class="lb" data-page="6.770" data-line="16" id="l6.770.16"></span>δὲ τῶν τοιούτων ἐδεσμάτων οἱ μύκητες ἔχουσι ψυχρότατόν τε
<span class="lb" data-page="6.770" data-line="17" id="l6.770.17"></span>καὶ γλισχρότατον ἅμα καὶ παχὺν χυμὸν, ἐν οἷς ὑπὸ τῶν
<span class="lb" data-page="6.770" data-line="18" id="l6.770.18"></span>βωλιτῶν μόνων οὐδεὶς ἱστόρηται τεθνεώς· χολέραν μέντοι
<span class="pb" data-page="6.771" id="p6.771"></span>
<span class="lb" data-page="6.771" data-line="1" id="l6.771.1"></span>καὶ οὗτοί τισιν ἤνεγκαν ἀπεπτηθέντες. ὑπὸ δὲ τῆς τῶν ἄλλων
<span class="lb" data-page="6.771" data-line="2" id="l6.771.2"></span>μυκήτων ἐδωδῆς ἔνιοι μὲν ἀπέθανον, ἔνιοι δὲ ἐγγὺς
<span class="lb" data-page="6.771" data-line="3" id="l6.771.3"></span>ἧκον θανάτου, διαῤῥοίαις ἢ χολέραις ἁλόντες, ἢ πνιγῆναι
<span class="lb" data-page="6.771" data-line="4" id="l6.771.4"></span>κινδυνεύσαντες. ἠρέμα δὲ παχύχυμόν ἐστι τὸ καλούμενον
<span class="lb" data-page="6.771" data-line="5" id="l6.771.5"></span>ὕδνον, οὐ μὴν κακόχυμόν γε. τῆς δ’ αὐτῆς ἰδέας ἐστὶ καὶ τὸ
<span class="lb" data-page="6.771" data-line="6" id="l6.771.6"></span>ἄμυλον. ἐπὶ πλέον δ’ αὐτῶν ἐστι παχύχυμον, οὐδ’ αὐτὸ
<span class="lb" data-page="6.771" data-line="7" id="l6.771.7"></span>κακόχυμον, ὁ κῶνος καλούμενος· ὀνομάζουσι δ’ οἱ παλαιοὶ
<span class="lb" data-page="6.771" data-line="8" id="l6.771.8"></span>καὶ στροβίλους αὐτόν. ἐκ δὲ τῶν παχυχύμων ἐστὶ καὶ ἧπαρ
<span class="lb" data-page="6.771" data-line="9" id="l6.771.9"></span>καὶ νεφροὶ καὶ ὄρχεις. ἀλλὰ τὸ μὲν ἧπαρ οὐκ ἔστι κακόχυμον,
<span class="lb" data-page="6.771" data-line="10" id="l6.771.10"></span>οἱ νεφροὶ δὲ καὶ ὄρχεις οὐκ εὔχυμοι πλὴν τῶν ἐν τοῖς ἀλεκτρυόσι,
<span class="lb" data-page="6.771" data-line="11" id="l6.771.11"></span>καὶ μᾶλλον ὅταν σιτισθῶσιν, ὥσπερ γε καὶ τὸ ἧπαρ
<span class="lb" data-page="6.771" data-line="12" id="l6.771.12"></span>τῶν ὑῶν, ὅταν ἰσχάδα ἐσθίωσιν, ὃ καλοῦσι συκωτόν. ὁ δὲ
<span class="lb" data-page="6.771" data-line="13" id="l6.771.13"></span>σπλὴν ἐπὶ μὲν τῶν ἄλλων ζώων ἱκανῶς κακόχυμός τε καὶ μελαγχολικὸς,
<span class="lb" data-page="6.771" data-line="14" id="l6.771.14"></span>ἐπὶ δὲ τῶν ὑῶν ἧττόν ἐστι τοιοῦτος. ἥ γε μὴν
<span class="lb" data-page="6.771" data-line="15" id="l6.771.15"></span>καρδία σκληροτέραν τε καὶ ἰνωδεστέραν ἔχει τὴν οὐσίαν τῶν
<span class="lb" data-page="6.771" data-line="16" id="l6.771.16"></span>ἄλλων σπλάγχνων. φαίνεται γὰρ ἐπ’ ἐκείνων μὲν ἐν τῷ μεταξὺ
<span class="lb" data-page="6.771" data-line="17" id="l6.771.17"></span>τῶν ἀγγείων οὐσία τις αἵματος πεπηγότος, ἐπὶ δὲ τῆς καρδίας
<span class="lb" data-page="6.771" data-line="18" id="l6.771.18"></span>ἶνες φαίνονται στερεαὶ πολλαὶ μακραὶ, <span class="milestone ed2page" data-n="6.425" data-unit="ed2page" id="ed2page.6.425"></span>καθάπερ
<span class="pb" data-page="6.772" id="p6.772"></span>
<span class="lb" data-page="6.772" data-line="1" id="l6.772.1"></span>ἐν τοῖς μυσὶν, αἷς περιπέπηγεν ἡ σαρκώδης οὐσία. διό
<span class="lb" data-page="6.772" data-line="2" id="l6.772.2"></span>τινες αὐτὴν ἐν τῷ γένει τῶν μυῶν τάττουσιν, ὧν ἡ οὐσία τὸν
<span class="lb" data-page="6.772" data-line="3" id="l6.772.3"></span>ὄγκον ἐργάζεται τοῦ σώματος ἡμῶν ἅπαντα καὶ τὴν ὀνομαζομένην
<span class="lb" data-page="6.772" data-line="4" id="l6.772.4"></span>κυρίως σάρκα, τὴν ἐπὶ τῶν ἱερείων ἐσθιομένην. ἀλλ’
<span class="lb" data-page="6.772" data-line="5" id="l6.772.5"></span>αἱ μὲν ἀρχαὶ τῶν μυῶν, ἃς δὴ καὶ κεφαλὰς αὐτῶν ὀνομάζουσι,
<span class="lb" data-page="6.772" data-line="6" id="l6.772.6"></span>νευρωδέστεραί πώς εἰσιν, ἐκ τῶν ὀστῶν, ὅθεν ἄρχονται,
<span class="lb" data-page="6.772" data-line="7" id="l6.772.7"></span>συνδέσμους ἐκπεφυκότας ἐνδιασπειρομένους αὐταῖς ἔχουσαι·
<span class="lb" data-page="6.772" data-line="8" id="l6.772.8"></span>κατὰ δὲ τὰς τελευτὰς οἱ καλούμενοι τένοντες ἀποφύονται.
<span class="lb" data-page="6.772" data-line="9" id="l6.772.9"></span>καὶ κατὰ τοῦτο νευρωδέστερα τὰ πέρατα τῶν μυῶν εἰσιν
<span class="lb" data-page="6.772" data-line="10" id="l6.772.10"></span>ἑκάτερα, καθάπερ τὸ μέσον ἅπαν σαρκῶδες, ὃ δὴ καὶ τροφιμώτατόν
<span class="lb" data-page="6.772" data-line="11" id="l6.772.11"></span>ἐστι καὶ καλεῖται σὰρξ ὑπὸ τῶν ἀνθρώπων, οὐχ
<span class="lb" data-page="6.772" data-line="12" id="l6.772.12"></span>ὁρώντων αὐτῶν τὰς ἶνας ὑπὸ λεπτότητος, αἳ ἐκ τῶν συνδέσμων
<span class="lb" data-page="6.772" data-line="13" id="l6.772.13"></span>καὶ τῶν νεύρων εἰς αὐτὴν διασπειρομένων ἐγένοντο.
<span class="lb" data-page="6.772" data-line="14" id="l6.772.14"></span>κᾀπειδὴ τοῦτο σάρκα καλεῖν ἔφθασαν, εἰκότως ὀνομάζουσι
<span class="lb" data-page="6.772" data-line="15" id="l6.772.15"></span>μῦν τήν τ’ ἀρχὴν καὶ τὴν τελευτὴν αὐτοῦ μόνας. ἔχει δὲ
<span class="lb" data-page="6.772" data-line="16" id="l6.772.16"></span>οὐχ οὕτως, ἀλλ’ ὅλως μὲν ὁ μῦς κατὰ μίαν ἰδίαν περιγραφὴν
<span class="lb" data-page="6.772" data-line="17" id="l6.772.17"></span>ὁρᾶται χωριζόμενος ἀπὸ τῶν ἄλλων, ἐνεργεῖ δέ τινα μίαν
<span class="lb" data-page="6.772" data-line="18" id="l6.772.18"></span>ἐνέργειαν ἐκ τῶν προαιρετικῶν κινήσεων· οὕτως γὰρ ὀνομάζουσιν
<span class="pb" data-page="6.773" id="p6.773"></span>
<span class="lb" data-page="6.773" data-line="1" id="l6.773.1"></span>αὐτὰς, ἀπὸ τῶν ἀπροαιρέτων τε καὶ φυσικῶν διοριζόμενοι·
<span class="lb" data-page="6.773" data-line="2" id="l6.773.2"></span>τὰ μέρη δ’ αὐτοῦ τὰς εἰρημένας ἔχει διαφοράς.
<span class="lb" data-page="6.773" data-line="3" id="l6.773.3"></span>ἐν δὲ τοῖς ἄκροις τῶν ζώων ὀλιγίστη μέν ἐστι σὰρξ, τὸ πλεῖστον
<span class="lb" data-page="6.773" data-line="4" id="l6.773.4"></span>δ’ ὀστῶδές τε καὶ νευρῶδες, οὐχ ἕνεκα τοῦ προαιρετικοῦ
<span class="lb" data-page="6.773" data-line="5" id="l6.773.5"></span>καλουμένου νεύρου, (μικρὸν γὰρ τοῦτ’ αὐτοῦ,) ἀλλὰ τοῦ
<span class="lb" data-page="6.773" data-line="6" id="l6.773.6"></span>συνδετικοῦ, καὶ μετ’ αὐτὸ τοῦ τένοντος μὲν ὑπὸ τῶν παλαιῶν
<span class="lb" data-page="6.773" data-line="7" id="l6.773.7"></span>Ἑλλήνων, ἀπονευρώσεως δὲ ὑπὸ τῶν νεωτέρων ἰατρῶν ὀνομαζομένου.
<span class="lb" data-page="6.773" data-line="8" id="l6.773.8"></span>γλίσχρα καὶ ἱκανῶς εἰσι καὶ κολλώδη ταῦθ’ ἑψηθέντα,
<span class="lb" data-page="6.773" data-line="9" id="l6.773.9"></span>καὶ διὰ τοῦτο καὶ ἡ ἐξ αὐτῶν τροφή. τῆς δὲ αὐτῆς
<span class="lb" data-page="6.773" data-line="10" id="l6.773.10"></span>φύσεως καὶ τὰ περὶ τὰ χείλη μόρια τῶν πεζῶν ζώων· γλίσχρον
<span class="lb" data-page="6.773" data-line="11" id="l6.773.11"></span>μὲν γὰρ, οὐ μὴν παχύν γε τὸν χυμὸν ἐργάζεται. δηλοῖ δὲ
<span class="lb" data-page="6.773" data-line="12" id="l6.773.12"></span>καὶ ἡ ἕψησις, ἐπὶ πλεῖστον ἐξοιδίσκουσά τε καὶ διαλύουσα τὰ
<span class="lb" data-page="6.773" data-line="13" id="l6.773.13"></span>τοιαῦτα σώματα. πεφθῆναί γε μὴν ἐπιτήδεια καὶ ταῦτα, καὶ
<span class="lb" data-page="6.773" data-line="14" id="l6.773.14"></span>τὰ πτερὰ τῶν πτηνῶν ζώων τῷ κοινῷ λόγῳ τῶν γυμναζομένων
<span class="lb" data-page="6.773" data-line="15" id="l6.773.15"></span>σωμάτων· ἀπέριττα γὰρ πάντα ταῦτα, καθάπερ τῶν
<span class="lb" data-page="6.773" data-line="16" id="l6.773.16"></span>ἀργούντων περιττωματικά. τό γε μὴν δέρμα τῶν λιπαρῶν
<span class="lb" data-page="6.773" data-line="17" id="l6.773.17"></span>ὑῶν, ὅταν ἑψηθῇ καλῶς, κολλώδη μὲν ἔχει καὶ λιπαρὸν χυμὸν,
<span class="lb" data-page="6.773" data-line="18" id="l6.773.18"></span>οὐ μὴν ἱκανῶς γε παχὺν, οὐδὲ πεττόμενον ὡσαύτως ﻿
<span class="pb" data-page="6.774" id="p6.774"></span>
<span class="lb" data-page="6.774" data-line="1" id="l6.774.1"></span>τοῖς ἄκροις, ὥσπερ οὐδ’ εὔχυμον ὁμοίως ἐκείνοις, ἀλλὰ περιττωματικώτερον.
<span class="lb" data-page="6.774" data-line="2" id="l6.774.2"></span>παχύχυμον δὲ μόριόν ἐστι τοῦ ζώου καὶ
<span class="lb" data-page="6.774" data-line="3" id="l6.774.3"></span>ὁ ἐγκέφαλός τε καὶ ὁ νωτιαῖος μυελός· οἱ δ’ ἀδένες μετρίως
<span class="lb" data-page="6.774" data-line="4" id="l6.774.4"></span>τοιοῦτοι, καὶ διὰ τοῦτο καὶ οἱ τῶν νέων ἱερείων ὄρχεις. κοινὸν
<span class="lb" data-page="6.774" data-line="5" id="l6.774.5"></span>γὰρ δὴ καὶ τοῦτο περὶ πάντων τῶν ἐν τοῖς ζώοις μορίων
<span class="lb" data-page="6.774" data-line="6" id="l6.774.6"></span>μεμνῆσθαί σε χρὴ, σκληρὰ μὲν καὶ ξηρὰ καὶ δύσπεπτα γίνεσθαι
<span class="lb" data-page="6.774" data-line="7" id="l6.774.7"></span>τὰ τῶν πρεσβυτέρων, ὑγρὰ δὲ καὶ μαλακὰ καὶ διὰ
<span class="lb" data-page="6.774" data-line="8" id="l6.774.8"></span>τοῦτ’ εὐπεπτότερα τὰ τῶν νεωτέρων, πλὴν εἰ μὴ μετὰ
<span class="lb" data-page="6.774" data-line="9" id="l6.774.9"></span>τὴν ἀποκύησιν εὐθὺς ἐσθίοιτο· βλεννώδη γὰρ ἅπαντα ταῦτα,
<span class="lb" data-page="6.774" data-line="10" id="l6.774.10"></span>καὶ μάλιστα τῶν ὑγροτέραν ἐχόντων φύσει τὴν σάρκα, καθάπερ
<span class="lb" data-page="6.774" data-line="11" id="l6.774.11"></span>ἀρνῶν τε καὶ χοίρων. τὰ δὲ τῶν ἐρίφων τε καὶ μόσχων,
<span class="lb" data-page="6.774" data-line="12" id="l6.774.12"></span>ἐπειδὴ ξηρότερα φύσει τὰ ζῶα, πολὺ βελτίω καὶ πρὸς
<span class="lb" data-page="6.774" data-line="13" id="l6.774.13"></span>πέψιν ἐστὶ καὶ πρὸς τροφήν. οὕτως οὖν ἔχει καὶ κατὰ τοὺς
<span class="lb" data-page="6.774" data-line="14" id="l6.774.14"></span>ὄρχεις τε καὶ τοὺς ἀδένας, οὐχ ἥκιστα δὲ καὶ τὴν γλῶτταν·
<span class="lb" data-page="6.774" data-line="15" id="l6.774.15"></span>ἔστι γάρ πως καὶ ἡ ταύτης φύσις <span class="milestone ed1page" data-n="4.355" data-unit="ed1page" id="ed1page.4.355"></span>ἀδενώδης. οἱ δ’ ἐν
<span class="lb" data-page="6.774" data-line="16" id="l6.774.16"></span>τοῖς τιτθοῖς ἀδένες, ὅταν ἐν αὑτοῖς ἔχωσι τὸ γάλα, καλοῦνται
<span class="lb" data-page="6.774" data-line="17" id="l6.774.17"></span>μὲν οὔθατα, παχύχυμον δ’ εἰσὶν ἔδεσμα· καὶ εἰ τὸ ζῶον
<span class="pb" data-page="6.775" id="p6.775"></span>
<span class="lb" data-page="6.775" data-line="1" id="l6.775.1"></span>εὐεκτοῦν εἴη, καὶ ἡ ἐξ αὐτῶν τροφὴ πολλή τε ἅμα καὶ εὔχυμος
<span class="lb" data-page="6.775" data-line="2" id="l6.775.2"></span>γίνεται. <span class="milestone ed2page" data-n="6.426" data-unit="ed2page" id="ed2page.6.426"></span>καὶ γάρ τοι καὶ τοῦτο τῶν κοινῶν ὂν
<span class="lb" data-page="6.775" data-line="3" id="l6.775.3"></span>ἄμεινον ἅπαξ ἀκούσαντά σε πρόχειρον ἔχειν τῇ μνήμῃ. γέγραπται
<span class="lb" data-page="6.775" data-line="4" id="l6.775.4"></span>γοῦν ὑπὸ πάντων ἰατρῶν περὶ γάλακτος, ὡς εὐχυμότατον
<span class="lb" data-page="6.775" data-line="5" id="l6.775.5"></span>εἴη. καὶ διὰ τοῦτό τινες ἡγοῦνται τοὺς ἐν πνεύμονι
<span class="lb" data-page="6.775" data-line="6" id="l6.775.6"></span>ἴσχοντας ἕλκος ὑπὸ μόνου τούτου θεραπεύεσθαι, πρὸ τοῦ
<span class="lb" data-page="6.775" data-line="7" id="l6.775.7"></span>μέγα δηλονότι καὶ τυλῶδες αὐτὸ γενέσθαι. τὸ δὲ τῆς γυναικὸς,
<span class="lb" data-page="6.775" data-line="8" id="l6.775.8"></span>ὡς ἂν οἰκεῖόν τε καὶ ἐκ τῆς αὐτῆς φύσεως ἡμῖν ὑπάρχον,
<span class="lb" data-page="6.775" data-line="9" id="l6.775.9"></span>ἐπαινοῦσι πρὸ τῶν ἄλλων εἰς τὰ φθινώδη πάθη. καὶ ἄλλοι
<span class="lb" data-page="6.775" data-line="10" id="l6.775.10"></span>μέν τινες ἰατροὶ, καὶ μάλιστα Εὐρυφῶν τε καὶ Ἡρόδοτος,
<span class="lb" data-page="6.775" data-line="11" id="l6.775.11"></span>ἀξιοῦσί γε θηλάζειν, ὥσπερ τὰ παιδία τὴν γυναῖκα, τοὺς
<span class="lb" data-page="6.775" data-line="12" id="l6.775.12"></span>οὕτως ἔχοντας· ἐκπεσὸν γὰρ τῶν τιτθῶν εὐθέως ἀποβάλλει
<span class="lb" data-page="6.775" data-line="13" id="l6.775.13"></span>τι τῆς οἰκείας ἀρετῆς. εὔδηλον οὖν, ὅτι πάντων ἐδεσμάτων
<span class="lb" data-page="6.775" data-line="14" id="l6.775.14"></span>ὡς εὐχυμότατον προκέκριται, μάλιστα μὲν ὑπὸ τούτων, οὐχ
<span class="lb" data-page="6.775" data-line="15" id="l6.775.15"></span>ἥκιστα δὲ καὶ τῶν ἄλλων ἰατρῶν. ὃ δὲ κοινὸν ἔφην, οὐκ
<span class="lb" data-page="6.775" data-line="16" id="l6.775.16"></span>ἐπὶ τῷδε μόνον, ἀλλὰ καὶ πολλοῖς ἄλλοις ἐδέσμασι γινώσκειν
<span class="lb" data-page="6.775" data-line="17" id="l6.775.17"></span>χρῆναι, τοῦτο δὴ καὶ λέξω. τῶν μὲν εὐεκτικῶν ζώων
<span class="pb" data-page="6.776" id="p6.776"></span>
<span class="lb" data-page="6.776" data-line="1" id="l6.776.1"></span>εὔχυμόν ἐστι τὸ γάλα, τὸ δὲ τῶν καχεκτικῶν ὡσαύτως τῷ
<span class="lb" data-page="6.776" data-line="2" id="l6.776.2"></span>κατὰ τὸ ζῶον αἵματι κακόχυμον· οὐ γὰρ ἐνδέχεται, κακοχύμου
<span class="lb" data-page="6.776" data-line="3" id="l6.776.3"></span>τοῦ παντὸς σώματος ὄντος, εὔχυμον εἶναι τὸ γάλα. διὰ
<span class="lb" data-page="6.776" data-line="4" id="l6.776.4"></span>τοῦτ’ ἔφην, ἐπὶ τῶν εὐεκτούντων ζώων ἄριστον μὲν εἶναι
<span class="lb" data-page="6.776" data-line="5" id="l6.776.5"></span>τὸ γάλα πρὸς εὐχυμίαν· οὕτως δὲ καὶ τοὺς ἀδένας, αὐτούς
<span class="lb" data-page="6.776" data-line="6" id="l6.776.6"></span>τε τούτους, ἐν οἷς τὸ γάλα περιέχεται, καὶ τοὺς ἄλλους ἐν τοῖς
<span class="lb" data-page="6.776" data-line="7" id="l6.776.7"></span>ὑγιεινοῖς ζώοις εὐχύμους εἶναι· κατὰ δὲ τὸν αὐτὸν λόγον
<span class="lb" data-page="6.776" data-line="8" id="l6.776.8"></span>ἧπάρ τε καὶ ὄρχεις. οὐδὲ γὰρ ταῦτα τοῖς κακοχύμοις ἐστὶ
<span class="lb" data-page="6.776" data-line="9" id="l6.776.9"></span>ζώοις εὔχυμα· διὰ τοῦτο δὲ οὐδὲ τοῖς γεγηρακόσιν· οὐδὲν
<span class="lb" data-page="6.776" data-line="10" id="l6.776.10"></span>γὰρ τούτων εὔχυμον. ὅσα δ’ ἔτι θηλάζει ζῶα, τῆς μητρὸς
<span class="lb" data-page="6.776" data-line="11" id="l6.776.11"></span>αὐτῶν ἐχούσης εὔχυμον γάλα, ταῦτα καὶ τοῖς ἄλλοις μὲν
<span class="lb" data-page="6.776" data-line="12" id="l6.776.12"></span>ἅπασι μορίοις ἄριστα διάκειται σφῶν αὐτῶν, εὔχυμον δ’ ἔχει
<span class="lb" data-page="6.776" data-line="13" id="l6.776.13"></span>καὶ τὸ ἧπαρ. ὁποῖον δέ τινα χυμὸν γεννᾷ τἄλλα μόρια τῶν
<span class="lb" data-page="6.776" data-line="14" id="l6.776.14"></span>ζώων, ὀλίγον ὕστερον εἰρήσεται· νυνὶ γὰρ, ἐπειδὴ περὶ τῶν
<span class="lb" data-page="6.776" data-line="15" id="l6.776.15"></span>παχυχύμων ἠρξάμην διέρχεσθαι, πρότερον εὔλογόν ἐστιν, ἐπὶ
<span class="lb" data-page="6.776" data-line="16" id="l6.776.16"></span>τὴν τελευτὴν αὐτῶν ἀγαγόντα τὸν λόγον, οὕτως ἐπὶ τἄλλα
<span class="lb" data-page="6.776" data-line="17" id="l6.776.17"></span>μεταβαίνειν. ὀλίγων οὖν ἔτ’ ὄντων τοιούτων, ἐπ’ αὐτὰ βαδιοῦμαι,
<span class="lb" data-page="6.776" data-line="18" id="l6.776.18"></span>διορίζων ἐν αὐτοῖς τὰ κακόχυμα τῶν εὐχύμων· αὕτη
<span class="pb" data-page="6.777" id="p6.777"></span>
<span class="lb" data-page="6.777" data-line="1" id="l6.777.1"></span>γὰρ ἡ χρεία τοῦ νῦν ἡμῖν ἀνυομένου λόγου, σκοπὸν ἔχοντος,
<span class="lb" data-page="6.777" data-line="2" id="l6.777.2"></span>εὐχυμίαν μὲν ἐργάζεσθαι, φεύγειν δὲ κακοχυμίαν. ἐπεὶ δὲ,
<span class="lb" data-page="6.777" data-line="3" id="l6.777.3"></span>ὡς κατ’ ἀρχὰς εἶπον, ἡ τῶν παχυχύμων ἐδεσμάτων οὐσία δυσδιάπνευστόν
<span class="lb" data-page="6.777" data-line="4" id="l6.777.4"></span>τε τὸ σῶμα κατασκευάζει καί τινας ἐμφράξεις
<span class="lb" data-page="6.777" data-line="5" id="l6.777.5"></span>ἐργάζεται, καὶ μάλιστα καθ’ ἧπάρ τε καὶ νεφροὺς, διὰ τοῦτο
<span class="lb" data-page="6.777" data-line="6" id="l6.777.6"></span>συνεβούλευον ἀφίστασθαι τῆς διηνεκοῦς χρήσεως αὐτῶν, εἰ καὶ
<span class="lb" data-page="6.777" data-line="7" id="l6.777.7"></span>τῶν εὐχύμων εἴη. τὰ μὲν γὰρ κακόχυμα παντὶ τρόπῳ φευκτέον,
<span class="lb" data-page="6.777" data-line="8" id="l6.777.8"></span>ἐάν τε παχεῖς, ἐάν τε λεπτοὺς ἐργάζηται τοὺς ἐν ἡμῖν
<span class="lb" data-page="6.777" data-line="9" id="l6.777.9"></span>χυμούς. εἴρηται δὲ καὶ ὅτι μόνοις τοῖς σφοδρῶς γυμναζομένοις,
<span class="lb" data-page="6.777" data-line="10" id="l6.777.10"></span>ἐὰν καὶ τὰ σπλάγχνα μὴ κακῶς ᾖ φύσει κατεσκευασμένα,
<span class="lb" data-page="6.777" data-line="11" id="l6.777.11"></span>δυνατόν ἐστιν ἐν τοῖς παχυχύμοις τε καὶ γλίσχροις ἐδέσμασι
<span class="lb" data-page="6.777" data-line="12" id="l6.777.12"></span>διατρίβουσι μὴ βλάπτεσθαι, τῶν δ’ ἄλλων οὐδενί. τῶν
<span class="lb" data-page="6.777" data-line="13" id="l6.777.13"></span>τοίνυν παχυχύμων ἐδεσμάτων ἐστὶ καὶ τὸ τῶν βαλάνων γένος
<span class="lb" data-page="6.777" data-line="14" id="l6.777.14"></span>ἑκατέρων, ὅσαι τ’ ἐπὶ ταῖς δρυσὶ γίνονται καὶ ὅσαι τῶν φοινίκων
<span class="lb" data-page="6.777" data-line="15" id="l6.777.15"></span>εἰσὶν ὁ καρπός. ὀνομάζουσιν δ’ οἱ ἄνθρωποι τὰ μὲν
<span class="lb" data-page="6.777" data-line="16" id="l6.777.16"></span>τῶν φοινίκων ὁμωνύμως αὐτῷ τῷ φυτῷ φοίνικας, ὅσαι
<span class="lb" data-page="6.777" data-line="17" id="l6.777.17"></span>δ’ ἐπὶ ταῖς δρυσὶ, τὰς μὲν καὶ τοῖς ἀνθρώποις ἡδέως ἐσθιομένας
<span class="lb" data-page="6.777" data-line="18" id="l6.777.18"></span>καστανέας, ἔνιοι δὲ καστάνια κατὰ τὸ καλούμενον οὐδέτερον
<span class="pb" data-page="6.778" id="p6.778"></span>
<span class="lb" data-page="6.778" data-line="1" id="l6.778.1"></span>γένος· οἵ γε μὴν ἐμοὶ πολῖται, καθάπερ οὖν καὶ ἄλλοι
<span class="lb" data-page="6.778" data-line="2" id="l6.778.2"></span>τῶν ἐν Ἀσίᾳ, Σαρδιανάς τε καὶ Λευκήνας ὀνομάζουσιν αὐτὰς
<span class="lb" data-page="6.778" data-line="3" id="l6.778.3"></span>ἀπὸ τῶν χωρίων, ἐν οἷς πλεῖσται γεννῶνται. τὸ μὲν οὖν
<span class="lb" data-page="6.778" data-line="4" id="l6.778.4"></span>ἕτερον τῶν ὀνομάτων τούτων εὔδηλόν ἐστιν ἀπὸ τίνος γέγονε·
<span class="lb" data-page="6.778" data-line="5" id="l6.778.5"></span><span class="milestone ed2page" data-n="6.427" data-unit="ed2page" id="ed2page.6.427"></span>Λευκῆναι δὲ ἀπὸ χωρίου τινὸς ἐν τῷ ὄρει τῇ
<span class="lb" data-page="6.778" data-line="6" id="l6.778.6"></span>Ἴδῃ τὴν προσωνυμίαν ἐσχήκασιν, ὃ πληθυντικῶς ὀνομάζουσιν
<span class="lb" data-page="6.778" data-line="7" id="l6.778.7"></span>παραπλησίως τῷ Θῆβαι. ταύτας μὲν οὖν τὰς βαλάνους, ὡς
<span class="lb" data-page="6.778" data-line="8" id="l6.778.8"></span>ἔφην, ἐσθίουσιν οἱ ἄνθρωποι ποτὲ ὠμὰς, ἐνίοτε δὲ ὀπτῶντες
<span class="lb" data-page="6.778" data-line="9" id="l6.778.9"></span>ἢ ἕψοντες. αἱ δ’ ἄλλαι προμήκεις μέν εἰσι κατὰ τὸ σχῆμα
<span class="lb" data-page="6.778" data-line="10" id="l6.778.10"></span>παραπλησίως ταῖς τῶν φοινίκων, ἔδεσμα δ’ ὑσὶ μᾶλλον ἢ
<span class="lb" data-page="6.778" data-line="11" id="l6.778.11"></span>ἀνθρώποις οἰκεῖον, ἄχρις ἂν μή τις ἀνάγκη μεγάλη καταλάβῃ
<span class="lb" data-page="6.778" data-line="12" id="l6.778.12"></span>τῆς ἐδωδῆς αὐτῶν· ἐν γὰρ τοῖς μεγάλοις λιμοῖς καὶ τοῦτο
<span class="lb" data-page="6.778" data-line="13" id="l6.778.13"></span>συμβαίνει, τὰς δὲ τῶν πρίνων βαλάνους, ἃς ἀκύλους ὀνομάζουσιν
<span class="lb" data-page="6.778" data-line="14" id="l6.778.14"></span>Ἕλληνες, εἰσὶ δὲ στρυφναὶ καὶ σκληραὶ καὶ διὰ
<span class="lb" data-page="6.778" data-line="15" id="l6.778.15"></span>τοῦτ’ ἀηδεῖς, κᾂν ἑφθάς τις προσφέρηται, δυσπέπτους καὶ
<span class="lb" data-page="6.778" data-line="16" id="l6.778.16"></span>παχυχύμους οὔσας φυλάττεσθαι χρή. πρόδηλον δ’, ὅτι τοῦ
<span class="lb" data-page="6.778" data-line="17" id="l6.778.17"></span>στύφοντος χυμοῦ διαφοραί τινές εἰσι κατὰ τὸ μᾶλλόν τε καὶ
<span class="lb" data-page="6.778" data-line="18" id="l6.778.18"></span>ἧττον ὁ αὐστηρός τε καὶ στρυφνὸς, ἐκλελυμένης μὲν ἐν τοῖς
<span class="lb" data-page="6.778" data-line="19" id="l6.778.19"></span>αὐστηροῖς, ἐπιτεταμένης δ’ ἐν τοῖς στρυφνοῖς τῆς στυφούσης ﻿
<span class="pb" data-page="6.779" id="p6.779"></span>
<span class="lb" data-page="6.779" data-line="1" id="l6.779.1"></span>ποιότητος. ἀλλ’ ὅσον γε τῶν βαλάνων αἱ ἄκυλοι στρυφνότεραι,
<span class="lb" data-page="6.779" data-line="2" id="l6.779.2"></span>τοσοῦτον τῶν καστανίων αἱ βάλανοι. πάνυ γὰρ ἀσθενῆ
<span class="lb" data-page="6.779" data-line="3" id="l6.779.3"></span>ταῦτα τὴν στύφουσαν ἔχει ποιότητα, τῶν παχυχύμων ἐδεσμάτων
<span class="lb" data-page="6.779" data-line="4" id="l6.779.4"></span>ὄντα ταῖς ἄλλαις βαλάνοις ὡσαύτως, ἀλλ’ ἧττόν τε
<span class="lb" data-page="6.779" data-line="5" id="l6.779.5"></span>στεγνοῖ τὴν γαστέρα καὶ μᾶλλον ἐκείνων πέττεται καὶ οὐδ’
<span class="lb" data-page="6.779" data-line="6" id="l6.779.6"></span>ὅλως ἐστὶ κακόχυμα. φυλάττεσθαι δὲ δηλονότι χρὴ καὶ τούτων
<span class="lb" data-page="6.779" data-line="7" id="l6.779.7"></span>τὸ πλῆθος, οὐ μόνον ὅτι παχύχυμόν ἐστι πολλοῖς τῶν
<span class="lb" data-page="6.779" data-line="8" id="l6.779.8"></span>εἰρημένων ὡσαύτως, ἀλλ’ ὅτι καὶ στεγνωτικὰ τῆς κοιλίας καὶ
<span class="lb" data-page="6.779" data-line="9" id="l6.779.9"></span>δύσπεπτα καὶ φυσώδη. τῶν δὲ φοινίκων ὁ καρπὸς, ὃν ἔφην
<span class="lb" data-page="6.779" data-line="10" id="l6.779.10"></span>ἅπαντας Ἕλληνας ὀνομάζειν φοίνικας ὁμωνύμως τῷ δένδρῳ,
<span class="lb" data-page="6.779" data-line="11" id="l6.779.11"></span>στύφοντός τε ἅμα καὶ γλυκέος χυμοῦ μετέχει. τινὲς δὲ τῶν
<span class="lb" data-page="6.779" data-line="12" id="l6.779.12"></span>νεωτέρων ἰατρῶν ἐν συνθέτῳ προσηγορίᾳ φοινικοβαλάνους
<span class="lb" data-page="6.779" data-line="13" id="l6.779.13"></span>ὀνομάζουσιν αὐτοὺς, οὐ μὴν παρά γε τοῖς παλαιοῖς Ἕλλησιν
<span class="lb" data-page="6.779" data-line="14" id="l6.779.14"></span>εὗρον τοὔνομα· φοινίκων γὰρ ἐκεῖνοι βαλάνους τὸν καρπὸν
<span class="lb" data-page="6.779" data-line="15" id="l6.779.15"></span>τοῦτον, οὐ φοίνικας, οὐδὲ φοινικοβαλάνους ὀνομάζουσιν.
<span class="lb" data-page="6.779" data-line="16" id="l6.779.16"></span>ἀλλ’ οὐ πρόκειται νῦν ἡμῖν ὀνόματα διαστέλλεσθαι, σχολὴν
<span class="lb" data-page="6.779" data-line="17" id="l6.779.17"></span>ἀγόντων ἀνθρώπων σπούδασμα, καὶ τούτων οὐ πάντων, ἀλλ’
<span class="pb" data-page="6.780" id="p6.780"></span>
<span class="lb" data-page="6.780" data-line="1" id="l6.780.1"></span>ὅσοι τῇ παλαιᾷ τῶν Ἀττικῶν ἐγνώκασι χρῆσθαι φωνῇ. τοῦ
<span class="lb" data-page="6.780" data-line="2" id="l6.780.2"></span>δ’ ὑγιαίνειν ἅπαντες μὲν ἄνθρωποι δέονται, δύνανται δ’ οὐ
<span class="lb" data-page="6.780" data-line="3" id="l6.780.3"></span>πάντες, ὡς χρὴ, διαιτᾶσθαι δι’ ἀκρασίαν, ἢ ἀσχολίαν, ἢ
<span class="lb" data-page="6.780" data-line="4" id="l6.780.4"></span>ἄγνοιαν ὧν χρὴ ποιεῖν. ἀλλ’ ὅσοι καὶ γνῶναι δύνανται δίαιταν
<span class="lb" data-page="6.780" data-line="5" id="l6.780.5"></span>ὑγιεινὴν, καὶ ζῇν κατ’ αὐτὴν προῄρηνται, τούτοις τόδε τὸ
<span class="lb" data-page="6.780" data-line="6" id="l6.780.6"></span>γράμμα σύγκειται. κατὰ μὲν τὰς ἀκύλους τε καὶ τὰς τῶν
<span class="lb" data-page="6.780" data-line="7" id="l6.780.7"></span>δρυῶν βαλάνους καὶ τὰ καστάνια τοῖς κατὰ μέρος δένδροις
<span class="lb" data-page="6.780" data-line="8" id="l6.780.8"></span>οὐ μεγάλη τις διαφορὰ τοῦ καρποῦ, κατὰ δὲ τοὺς φοίνικας
<span class="lb" data-page="6.780" data-line="9" id="l6.780.9"></span>ἀξιόλογος. εἰ γὰρ παραβάλλοις τὸν Αἰγύπτιον φοίνικα, σκληρὸν
<span class="lb" data-page="6.780" data-line="10" id="l6.780.10"></span>καὶ αὐστηρὸν καὶ ξηρὸν ὄντα, τῷ καλουμένῳ πατητῷ,
<span class="lb" data-page="6.780" data-line="11" id="l6.780.11"></span>γλυκεῖ μὲν ἱκανῶς ὄντι, βραχείας δὲ μετέχοντι στύψεως, ἐναντίαν
<span class="lb" data-page="6.780" data-line="12" id="l6.780.12"></span>ἔχειν σοι δόξουσι τὴν φύσιν. οἱ δ’ ἄλλοι μεταξὺ τούτων
<span class="lb" data-page="6.780" data-line="13" id="l6.780.13"></span>εἰσὶν, οἱ μὲν μᾶλλον, οἱ δ’ ἧττον αὐστηρότητός τε καὶ
<span class="lb" data-page="6.780" data-line="14" id="l6.780.14"></span>γλυκύτητος μετέχοντες. ὁ δ’ ἐξ αὐτῶν χυμὸς παχύς τέ ἐστι
<span class="lb" data-page="6.780" data-line="15" id="l6.780.15"></span>καὶ ῥᾳδίως ἐμφραττόμενος ἥπατι. καὶ γάρ τοι καὶ τοῦτο περὶ
<span class="lb" data-page="6.780" data-line="16" id="l6.780.16"></span>τῶν παχυχύμων τε καὶ γλυκέων ἐδεσμάτων ἐπίστασθαί τε καὶ
<span class="lb" data-page="6.780" data-line="17" id="l6.780.17"></span>μεμνῆσθαι καλὸν, ὡς ἥπατός τε καὶ σπληνὸς ἐμφρακτικὸς ὁ
<span class="pb" data-page="6.781" id="p6.781"></span>
<span class="lb" data-page="6.781" data-line="1" id="l6.781.1"></span>ἐξ αὐτῶν ἐστι χυμός. εἰ δὲ καὶ βραχεῖά τις ἀρχὴ φλεγμονῆς
<span class="lb" data-page="6.781" data-line="2" id="l6.781.2"></span>εἴη κατὰ τὰ σπλάγχνα, ταύτην αὐξάνουσιν ἱκανῶς, ὥσπερ γε
<span class="lb" data-page="6.781" data-line="3" id="l6.781.3"></span>καὶ τὰς πνευματώσεις καὶ τὰς σκιῤῥώδεις διαθέσεις παροξύνουσι
<span class="lb" data-page="6.781" data-line="4" id="l6.781.4"></span>καὶ δηλονότι καὶ τὰς τῶν ἀποστημάτων γενέσεις. ἀλλ’ ἴσως
<span class="lb" data-page="6.781" data-line="5" id="l6.781.5"></span>ταῦτα ποῤῥώτερον καὶ τῆς ὑγιεινῆς διαίτης ἐστὶν, ἧς μόριον
<span class="lb" data-page="6.781" data-line="6" id="l6.781.6"></span>ὁ προκείμενος ἐκδιδάσκει λόγος. ἐπ’ αὐτὰ οὖν αὖθις ἴωμεν,
<span class="lb" data-page="6.781" data-line="7" id="l6.781.7"></span>ὅσα τῶν παχυχύμων ἐστὶ καὶ γλυκέων ἐδεσμάτων προστιθέντες·
<span class="lb" data-page="6.781" data-line="8" id="l6.781.8"></span><span class="milestone ed2page" data-n="6.428" data-unit="ed2page" id="ed2page.6.428"></span>ἔνια μὲν γὰρ αὐτῶν <span class="milestone ed1page" data-n="4.356" data-unit="ed1page" id="ed1page.4.356"></span>παχύχυμα μόνον ἐστὶν,
<span class="lb" data-page="6.781" data-line="9" id="l6.781.9"></span>ὥσπερ ἡ φακῆ, γλίσχρα δ’ ἄλλα, καθάπερ ἡ μαλάχη, τινὰ
<span class="lb" data-page="6.781" data-line="10" id="l6.781.10"></span>δ’ ἄμφω πέπονθεν, ὥσπερ τά θ’ ὑπ’ Ἀριστοτέλους ὀστρακόδερμα
<span class="lb" data-page="6.781" data-line="11" id="l6.781.11"></span>καλούμενα καὶ τὰ μαλάκια.
</p>
        </article>

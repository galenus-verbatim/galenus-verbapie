<article xmlns="http://www.w3.org/1999/xhtml" id="urn:cts:greekLit:tlg0057.tlg038.1st1K-grc1:5">
<span class="pb page1" data-page="6.781" id="p6.781"></span>
<span class="milestone ed1page page1" data-n="4.356" data-unit="ed1page" id="ed1page.4.356"></span>
<span class="milestone ed2page page1" data-n="6.428" data-unit="ed2page" id="ed2page.6.428"></span>
          <p>
<span class="lb" data-page="6.781" data-line="12" id="l6.781.12"></span>Καλλίστη δὲ τροφὴ τοῖς σώμασιν ἡμῶν
<span class="lb" data-page="6.781" data-line="13" id="l6.781.13"></span>ἀπὸ τῶν μήτε παχυχύμων, μήτε γλίσχρων, ἐξ ὧν αἷμα σύμμετρον
<span class="lb" data-page="6.781" data-line="14" id="l6.781.14"></span>τῇ συστάσει γεννᾶται. μοχθηρὸν γοῦν ἐστι καὶ τὸ
<span class="lb" data-page="6.781" data-line="15" id="l6.781.15"></span>λίαν λεπτόν· βραχείας γὰρ οὔσης τῆς ἐξ αὐτοῦ τροφῆς,
<span class="lb" data-page="6.781" data-line="16" id="l6.781.16"></span>ἀσθενῆ καὶ ἰσχνὰ γίνεται τὰ οὕτω διαιτώμενα σώματα. κάλλιστα
<span class="lb" data-page="6.781" data-line="17" id="l6.781.17"></span>τοίνυν εἰς ὑγείαν ἐστὶν ἐδέσματα τὰ μέσην ἔχοντα τῶν
<span class="lb" data-page="6.781" data-line="18" id="l6.781.18"></span>εἰρημένων τὴν φύσιν, ὡς μηδὲν ἐπικρατεῖν ἐν αὐτοῖς ἰσχυρῶς
<span class="pb" data-page="6.782" id="p6.782"></span>
<span class="lb" data-page="6.782" data-line="1" id="l6.782.1"></span>γλίσχρον, μήτ’ αὖ τὸ κολλῶδες. ἀλλὰ καὶ τὸ τελέως ψαθυρὸν,
<span class="lb" data-page="6.782" data-line="2" id="l6.782.2"></span>ὡς μηδὲ τοὐλάχιστον ἔχειν χυμοῦ κολλώδους, μοχθηρόν.
<span class="lb" data-page="6.782" data-line="3" id="l6.782.3"></span>οἱ γοῦν ἐξ ἐλύμου τε καὶ κέγχρου σκευαζόμενοι τῶν ἄρτων
<span class="lb" data-page="6.782" data-line="4" id="l6.782.4"></span>ἐγγὺς ἥκουσι τοῦ δόξαι τινὰ ψάμμον ἢ τέφραν ἐσθίειν. διὸ
<span class="lb" data-page="6.782" data-line="5" id="l6.782.5"></span>καὶ δεῖται τὸ γιγνόμενον ἐξ αὐτῶν ἔτνος, ὥσπερ γε καὶ
<span class="lb" data-page="6.782" data-line="6" id="l6.782.6"></span>ἡ λέκιθος, ἅπασι τοῖς λιπαροῖς τε καὶ γλίσχροις μεμίχθαι.
<span class="lb" data-page="6.782" data-line="7" id="l6.782.7"></span>λίπος τε οὖν συῶν καὶ στέαρ αἰγῶν, ἔλαιον καὶ γάλα προβάτων
<span class="lb" data-page="6.782" data-line="8" id="l6.782.8"></span>ἢ βοῶν ἐπιβάλλοντες αὐτοῖς οἱ κατὰ τοὺς ἀγροὺς
<span class="lb" data-page="6.782" data-line="9" id="l6.782.9"></span>ἐσθίουσιν. ἔτνος οὖν ὀνομάζω τὸ ἐκ τῶν ἐρειχθέντων
<span class="lb" data-page="6.782" data-line="10" id="l6.782.10"></span>ὀσπρίων τε καὶ χεδρόπων σκευαζόμενον, λέκιθον δὲ τὸ ἐκ
<span class="lb" data-page="6.782" data-line="11" id="l6.782.11"></span>τῶν ἀλεσθέντων ἄλευρον ἑψόμενον ἐν ὕδατι, προσεμβαλλομένου
<span class="lb" data-page="6.782" data-line="12" id="l6.782.12"></span>τινὸς λίπους. ἔνια δὲ τῶν ἐδεσμάτων αὐτὰ μὲν
<span class="lb" data-page="6.782" data-line="13" id="l6.782.13"></span>ἐφ’ ἑαυτῶν ὁρώμενα πρὸ τοῦ τῆς οἰκείας τυχεῖν παρασκευῆς,
<span class="lb" data-page="6.782" data-line="14" id="l6.782.14"></span>εἴτ’ οὖν δι’ ἑψήσεως εἴτε καὶ δι’ ὀπτήσεως ἢ τηγανίσεως,
<span class="lb" data-page="6.782" data-line="15" id="l6.782.15"></span>ἢ καὶ διὰ μόνης βρέξεως, σκληρὰ καὶ γεώδη φαίνεται,
<span class="lb" data-page="6.782" data-line="16" id="l6.782.16"></span>βρεχόμενα δὲ ἢ ἑψόμενα μαλακὰ, καθάπερ ἐν μὲν
<span class="lb" data-page="6.782" data-line="17" id="l6.782.17"></span>τοῖς σιτηροῖς σπέρμασι κριθαὶ καὶ πυροὶ, τῶν δ’ ἐπὶ
<span class="lb" data-page="6.782" data-line="18" id="l6.782.18"></span>δένδροις γεννωμένων καρπῶν οἱ κῶνοι. προσέχειν οὖν σε
<span class="lb" data-page="6.782" data-line="19" id="l6.782.19"></span>χρὴ κᾀν τούτῳ τὸν νοῦν, οὐ μόνον ὅταν εἰς ξένην ἀφικόμενος
<span class="pb" data-page="6.783" id="p6.783"></span>
<span class="lb" data-page="6.783" data-line="1" id="l6.783.1"></span>χώραν ἐσθίειν τι μέλλῃς ἄηθες, ἀλλὰ καὶ παρ’ ἡμῖν
<span class="lb" data-page="6.783" data-line="2" id="l6.783.2"></span>αὐτοῖς, προπειρώμενον ἑκάστου τῆς φύσεως ἐν τῷ διαβρέχειν
<span class="lb" data-page="6.783" data-line="3" id="l6.783.3"></span>ὕδατι μόνῳ χωρὶς ἑψήσεως, ἢ σὺν ἑψήσει τε καὶ ὀπτήσει.
<span class="lb" data-page="6.783" data-line="4" id="l6.783.4"></span>τὰ μὲν γὰρ εἰς ὄγκον ἐξαιρόμενα τῶν σπερμάτων ἢ ὅλως
<span class="lb" data-page="6.783" data-line="5" id="l6.783.5"></span>τῶν καρπῶν, ἀποβάλλοντα ταχέως τὴν ἀρχαίαν σκληρότητα
<span class="lb" data-page="6.783" data-line="6" id="l6.783.6"></span>καὶ ξηρότητα, μεθιστάμενά τε πρὸς τὸ μαλακώτερον καὶ ὑγρότερον
<span class="lb" data-page="6.783" data-line="7" id="l6.783.7"></span>ἀμείνω πάντ’ ἐστὶ, τὰ δὲ φυλάττοντα τὸν ἔμπροσθεν
<span class="lb" data-page="6.783" data-line="8" id="l6.783.8"></span>ὄγκον ἅμα τῇ σκληρότητι χείρω. καὶ γὰρ δύσπεπτα τὰ
<span class="lb" data-page="6.783" data-line="9" id="l6.783.9"></span>τοιαῦτα καὶ γεώδη ταῖς οὐσίαις ἐστὶν, ὡς μόγις αἱματοῦσθαι,
<span class="lb" data-page="6.783" data-line="10" id="l6.783.10"></span>δεόμενα ῥωμαλέας δυνάμεως εἰς τὴν ἐν τῷ σώματι κατεργασίαν
<span class="lb" data-page="6.783" data-line="11" id="l6.783.11"></span>ἐν τῷ πέττεσθαι κατὰ γαστέρα καὶ καθ’ ἧπάρ τε καὶ
<span class="lb" data-page="6.783" data-line="12" id="l6.783.12"></span>φλέβας αἱματοῦσθαι. ἀποτυγχάνει μὲν οὖν ἑκατέρων τῶν
<span class="lb" data-page="6.783" data-line="13" id="l6.783.13"></span>ἐνεργειῶν ἐν τοῖς ἀσθενέσι σώμασι· καὶ γὰρ χυμὸς ἐκ τῶν τοιούτων
<span class="lb" data-page="6.783" data-line="14" id="l6.783.14"></span>ἐδεσμάτων ὁ καλούμενος ὠμὸς γίγνεται, ἐφ’ ᾧ νόσοι
<span class="lb" data-page="6.783" data-line="15" id="l6.783.15"></span>παντοῖαι συνίστανται. ἐπεὶ δὲ καθ’ ἕκαστον εἶδος καρποῦ
<span class="lb" data-page="6.783" data-line="16" id="l6.783.16"></span>πολλή τίς ἐστιν ἡ. διαφορὰ, προβρέχειν ἀξιῶ σε καὶ προέψειν
<span class="lb" data-page="6.783" data-line="17" id="l6.783.17"></span>ἐνίοτε τῶν μελλόντων ἐσθίεσθαί τινα, πεῖραν ἀσφαλῆ λαμβάνοντα
<span class="lb" data-page="6.783" data-line="18" id="l6.783.18"></span>τῆς φύσεως αὐτῶν. ὁ γοῦν ἐμὸς πατὴρ, ἐπιμελὴς ὢν ﻿
<span class="pb" data-page="6.784" id="p6.784"></span>
<span class="lb" data-page="6.784" data-line="1" id="l6.784.1"></span>περὶ τὰ τοιαῦτα, καὶ ἀμύγδαλα οὕτως ἐδοκίμασε καὶ κάρυα τὰ
<span class="lb" data-page="6.784" data-line="2" id="l6.784.2"></span>μεγάλα καὶ τὰ σμικρὰ Ποντικά τε καὶ λεπτοκάρυα. τὴν αὐτὴν
<span class="lb" data-page="6.784" data-line="3" id="l6.784.3"></span>δὲ <span class="milestone ed2page" data-n="6.429" data-unit="ed2page" id="ed2page.6.429"></span>βάσανον ἐποιεῖτο καὶ τῶν λαχάνων, ὡσαύτως δὲ
<span class="lb" data-page="6.784" data-line="4" id="l6.784.4"></span>καὶ τῶν κυάμων καὶ πισσῶν καὶ λαθύρων καὶ θέρμων, ὠχρῶν
<span class="lb" data-page="6.784" data-line="5" id="l6.784.5"></span>τε καὶ δολίχων, ἁπάντων τε τῶν τοιούτων, ἢ βρέχων, ἢ προέψων,
<span class="lb" data-page="6.784" data-line="6" id="l6.784.6"></span>εἶθ’ ὁρῶν, εἰς ὅσον ἐξοιδίσκετο. περὶ δὲ τῆς πτισάνης
<span class="lb" data-page="6.784" data-line="7" id="l6.784.7"></span>τί δεῖ καὶ λέγειν; ἤδη γὰρ τοῦτο καὶ οἱ παῖδες ἴσασιν,
<span class="lb" data-page="6.784" data-line="8" id="l6.784.8"></span>ὡς ἡ μὲν ὀγκουμένη ταχέως ἀρίστη, μοχθηρὰ δ’ ἡ χρόνῳ πολλῷ
<span class="lb" data-page="6.784" data-line="9" id="l6.784.9"></span>βραχὺν ὄγκον ἴσχουσα. τήκεται γὰρ ἡ προτέρα ῥηθεῖσα
<span class="lb" data-page="6.784" data-line="10" id="l6.784.10"></span>καὶ γίνεται χυλὸς, ἡ δ’ ἑτέρα δύστηκτός τ’ ἐστὶ καὶ σκληρὰ
<span class="lb" data-page="6.784" data-line="11" id="l6.784.11"></span>διαμένει, βραχύτατον ἀνιεῖσα χυλόν. ἔνια δὲ τῶν Δημητρίων
<span class="lb" data-page="6.784" data-line="12" id="l6.784.12"></span>σπερμάτων οὐδ’ ὅλως ὀγκοῦσθαι πέφυκεν ἑψόμενα· κεκλήκασι
<span class="lb" data-page="6.784" data-line="13" id="l6.784.13"></span>δ’ ἀτέραμνα τὰ τοιαῦτα τῶν παλαιῶν Ἑλλήνων ἔνιοι.
<span class="lb" data-page="6.784" data-line="14" id="l6.784.14"></span>οὕτως οὖν καὶ τοὺς πυροὺς ὁ ἐμὸς πατὴρ ἐδοκίμαζε καὶ προσέτι
<span class="lb" data-page="6.784" data-line="15" id="l6.784.15"></span>τῷ πλήθει τῶν ἀλεύρων· οἱ μὲν γὰρ ἀγαθοὶ πλεῖστον
<span class="lb" data-page="6.784" data-line="16" id="l6.784.16"></span>ἄλευρον ἐργάζονται, οἱ μοχθηροὶ δ’ ὀλίγον. μὴ τοίνυν μηδὲ
<span class="lb" data-page="6.784" data-line="17" id="l6.784.17"></span>σὺ κατὰ τὸ πάρεργον ἀκούσῃς ὧν λέγω. κοινός τε γὰρ ὁ
<span class="pb" data-page="6.785" id="p6.785"></span>
<span class="lb" data-page="6.785" data-line="1" id="l6.785.1"></span>λόγος ἐστὶν ἁπάντων μὲν σπερμάτων, ἁπάντων δὲ καρπῶν,
<span class="lb" data-page="6.785" data-line="2" id="l6.785.2"></span>ὅσους ἀποθέσθαι δυνατόν ἐστιν, ἐξητασμένος τε καὶ κεκριμένος
<span class="lb" data-page="6.785" data-line="3" id="l6.785.3"></span>ὑπ’ ἐμοῦ τε καὶ τοῦ πατρὸς ἐν χρόνῳ πολλῷ καὶ πείρᾳ
<span class="lb" data-page="6.785" data-line="4" id="l6.785.4"></span>μακρᾷ. δῆλον δ’, ὅτι καὶ τοὺς καρποὺς εἰς ἀπόθεσιν ἐπιτηδείους
<span class="lb" data-page="6.785" data-line="5" id="l6.785.5"></span>λέγω τοὺς πρὶν σαπῆναι ξηραινομένους. ἔνιοι μὲν
<span class="lb" data-page="6.785" data-line="6" id="l6.785.6"></span>γὰρ οὐχ ὑπομένουσι τοῦτο, καθάπερ τὰ μόρα καὶ οἱ καλούμενοι
<span class="lb" data-page="6.785" data-line="7" id="l6.785.7"></span>πέπονές τε καὶ μηλοπέπονες, ἔτι τε Περσικὰ, καὶ
<span class="lb" data-page="6.785" data-line="8" id="l6.785.8"></span>ὅσα τούτοις ἐστὶ παραπλήσια· φθάνει γὰρ σήπεσθαι, πρὶν
<span class="lb" data-page="6.785" data-line="9" id="l6.785.9"></span>ξηρανθῆναι. κολοκύνθας μὴν εἰς λεπτὰ μόρια τέμνοντες ξηραίνουσιν
<span class="lb" data-page="6.785" data-line="10" id="l6.785.10"></span>ἔνιοι, καθάπερ γε καὶ τὰς κοιλίας ἄλλοι. καὶ γνώρισμα
<span class="lb" data-page="6.785" data-line="11" id="l6.785.11"></span>δὲ τοῦ μοχθηρὸν εἶναι τὸν μυκήτην μέγιστον νομίζουσι
<span class="lb" data-page="6.785" data-line="12" id="l6.785.12"></span>τὸ ξηρανθῆναι μὴ δύνασθαι. περὶ δὲ τῶν κοκκυμήλων τί
<span class="lb" data-page="6.785" data-line="13" id="l6.785.13"></span>δεῖ καὶ λέγειν; οὐδεὶς γὰρ ἀγνοεῖ τὴν ἀπόθεσιν αὐτῶν οὐκ
<span class="lb" data-page="6.785" data-line="14" id="l6.785.14"></span>ἐν Δαμασκῷ μόνον, ἢ κατὰ τὴν Ἱσπανίαν, ἀλλὰ καὶ παρ’
<span class="lb" data-page="6.785" data-line="15" id="l6.785.15"></span>ἡμῖν γιγνομένην. ὥστ’ ὀλίγιστοι τῶν καρπῶν εἶσιν οἱ μὴ
<span class="lb" data-page="6.785" data-line="16" id="l6.785.16"></span>δυνάμενοι ξηρανθῆναι, πλὴν πέπονες, ὡς ἔφην, καὶ μηλοπέπονες,
<span class="lb" data-page="6.785" data-line="17" id="l6.785.17"></span>τά τ’ Ἀρμενιακὰ καὶ τὰ Περσικὰ, καὶ πρεκόκια παρὰ
<span class="lb" data-page="6.785" data-line="18" id="l6.785.18"></span>Ῥωμαίοις ὀνομαζόμενα. καὶ γὰρ τὰ σῦκα ξηρανθέντα διαμένει,
<span class="pb" data-page="6.786" id="p6.786"></span>
<span class="lb" data-page="6.786" data-line="1" id="l6.786.1"></span>καὶ οἱ σικυοὶ ταῖς κολοκύνθαις ὡσαύτως. ἀλλὰ καὶ
<span class="lb" data-page="6.786" data-line="2" id="l6.786.2"></span>ταῦτα τοῦ χειμῶνος εἰς χρείαν ἀγόμενα τὴν αὐτὴν ἐξέτασιν
<span class="lb" data-page="6.786" data-line="3" id="l6.786.3"></span>δέχεται. τὰ μὲν γὰρ ταχέως ἐν ὕδατι τεγγόμενα, καὶ χωρὶς
<span class="lb" data-page="6.786" data-line="4" id="l6.786.4"></span>ἑψήσεως καὶ σὺν ἐκείνῃ, κάλλιστα τῶν ὁμοειδῶν ἐστι, τὰ δ’
<span class="lb" data-page="6.786" data-line="5" id="l6.786.5"></span>ἐν πολλῷ χρόνῳ τοῦτο πάσχοντα καὶ μικρὸν ἐπιδιδόντα τοῖς
<span class="lb" data-page="6.786" data-line="6" id="l6.786.6"></span>ὄγκοις μοχθηρά. γίγνωσκε τοίνυν οὐ μόνον εἰς πέψιν ἀμείνω
<span class="lb" data-page="6.786" data-line="7" id="l6.786.7"></span>τὰ ταχέως οἰδισκόμενα τῶν ἐδεσμάτων, ἀλλὰ καὶ πρὸς εὐχυμίαν,
<span class="lb" data-page="6.786" data-line="8" id="l6.786.8"></span>ἧς ἕνεκα τὰ κατὰ τουτὶ τὸ γράμμα λέγεται πάντα, καὶ
<span class="lb" data-page="6.786" data-line="9" id="l6.786.9"></span>τὰ βελτίω φύσει τὰ ταχέως ἐξογκούμενα, διότι πέττεται μᾶλλον
<span class="lb" data-page="6.786" data-line="10" id="l6.786.10"></span>καὶ ἀμείνους γεννᾷ χυμούς. οὐδὲν γὰρ οὕτως εἰς εὐχυμίαν
<span class="lb" data-page="6.786" data-line="11" id="l6.786.11"></span>συντελεῖ πᾶσιν ἐδέσμασιν, ὡς τὸ πεφθῆναι καλῶς ἐν τῇ γαστρί.
<span class="lb" data-page="6.786" data-line="12" id="l6.786.12"></span>καὶ γὰρ τὴν δευτέραν καὶ τρίτην πέψιν ἐπιδέχεται μᾶλλον
<span class="lb" data-page="6.786" data-line="13" id="l6.786.13"></span>ταῦτα. ἔμαθες δὲ, ὅτι δευτέρα μὲν πέψις ἐν ἥπατί τε
<span class="lb" data-page="6.786" data-line="14" id="l6.786.14"></span>καὶ φλεψὶ γίνεται, τρίτη δὲ καθ’ ἕκαστον τῶν τρεφομένων
<span class="lb" data-page="6.786" data-line="15" id="l6.786.15"></span>μορίων, ἧς ἕνεκα τῶν προτέρων δυοῖν δεόμεθα. τρέφεται
<span class="lb" data-page="6.786" data-line="16" id="l6.786.16"></span>μὲν γὰρ, ὅσα τρέφεται, τῶν τρεφόντων αὐτὰ μεταβαλλομένων
<span class="lb" data-page="6.786" data-line="17" id="l6.786.17"></span>κατὰ ποιότητα, κᾀξομοιουμένων τοῖς τρεφομένοις· μεταβάλλεται
<span class="pb" data-page="6.787" id="p6.787"></span>
<span class="lb" data-page="6.787" data-line="1" id="l6.787.1"></span>δὲ τὰ παρασκευασθέντα καὶ προπεφθέντα τῶν ἀπέπτων
<span class="lb" data-page="6.787" data-line="2" id="l6.787.2"></span>μᾶλλον. ἀλλήλας γὰρ αἱ πέψεις διαδέχονται, τὴν μὲν τῆς
<span class="lb" data-page="6.787" data-line="3" id="l6.787.3"></span>γαστρὸς τὸ ἧπαρ, τὴν δὲ τούτου τὰ τρεφόμενα μόρια.
<span class="lb" data-page="6.787" data-line="4" id="l6.787.4"></span>καὶ τοίνυν καὶ προπαρασκευάζει τοῖς μὲν ἐν τῷ σώματι μορίοις
<span class="lb" data-page="6.787" data-line="5" id="l6.787.5"></span>ἅπασι τὴν τροφὴν τὸ ἧπαρ, <span class="milestone ed2page" data-n="6.430" data-unit="ed2page" id="ed2page.6.430"></span>ἐκείνῳ δ’ ἡ γαστὴρ, ἐκείνῃ
<span class="lb" data-page="6.787" data-line="6" id="l6.787.6"></span>δὲ τὸ στόμα, καὶ τούτῳ τινὰ μὲν ὄπτησις, τινὰ δὲ ἕψησις,
<span class="lb" data-page="6.787" data-line="7" id="l6.787.7"></span>ἢ ταγήνισις, ἤ τις ἁπλῆ βρέξις. ἅπασι δὲ τούτοις ἡ
<span class="lb" data-page="6.787" data-line="8" id="l6.787.8"></span>διοικοῦσα φύσις τὰ τοὺς καρποὺς φέροντα φυτὰ παρασκευάζει,
<span class="lb" data-page="6.787" data-line="9" id="l6.787.9"></span>καί τινά γε τῶν ἐξ αὐτῆς γεγονότων οὔθ’ ἑψήσεως, οὔτ’
<span class="lb" data-page="6.787" data-line="10" id="l6.787.10"></span>ὀπτήσεως, οὔτε βρέξεως, οὔτ’ ἄλλης δεῖται παρασκευῆς.
<span class="lb" data-page="6.787" data-line="11" id="l6.787.11"></span>ταῦτα μὲν ἐν τῷ καθόλου χρὴ μεμνῆσθαι, κοινὰ γὰρ ἁπάντων
<span class="lb" data-page="6.787" data-line="12" id="l6.787.12"></span>ἐστὶ τῶν ἐσθιομένων.
</p>
        </article>

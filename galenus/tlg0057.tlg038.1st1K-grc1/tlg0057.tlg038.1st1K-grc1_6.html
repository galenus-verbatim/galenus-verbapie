<article xmlns="http://www.w3.org/1999/xhtml" id="urn:cts:greekLit:tlg0057.tlg038.1st1K-grc1:6">
<span class="pb page1" data-page="6.787" id="p6.787"></span>
<span class="milestone ed1page page1" data-n="4.356" data-unit="ed1page" id="ed1page.4.356"></span>
<span class="milestone ed2page page1" data-n="6.430" data-unit="ed2page" id="ed2page.6.430"></span>
          <p>
<span class="lb" data-page="6.787" data-line="13" id="l6.787.13"></span>Ἐπὶ δὲ τὰ κατὰ μέρος ἴωμεν, ὅσα λέγοντες
<span class="lb" data-page="6.787" data-line="14" id="l6.787.14"></span>ἀπελίπομεν, ἐν μὲν τοῖς τῶν ζώων μορίοις ἔντερά τε καὶ
<span class="lb" data-page="6.787" data-line="15" id="l6.787.15"></span>γαστέρα καὶ μήτραν καὶ ὦτα καὶ ὀφθαλμοὺς καὶ οὐρὰς,
<span class="lb" data-page="6.787" data-line="16" id="l6.787.16"></span><span class="milestone ed1page" data-n="4.357" data-unit="ed1page" id="ed1page.4.357"></span>ἐν δὲ τοῖς Δημητρίοις σπέρμασι τὰ πλεῖστα, καθάπερ γε καὶ
<span class="lb" data-page="6.787" data-line="17" id="l6.787.17"></span>λαχάνων καὶ φυτῶν τῶν καλουμένων ὡραίων. ἔντερα μὲν
<span class="lb" data-page="6.787" data-line="18" id="l6.787.18"></span>οὖν καὶ γαστὴρ καὶ μήτρα σκληροτέραν τῶν σαρκῶν ἔχει τὴν
<span class="pb" data-page="6.788" id="p6.788"></span>
<span class="lb" data-page="6.788" data-line="1" id="l6.788.1"></span>οὐσίαν, ἀπεπτοτέραν τε τοσοῦτον, ὅσον καὶ σκληροτέραν,
<span class="lb" data-page="6.788" data-line="2" id="l6.788.2"></span>ἧττόν τε τῶν σαρκῶν τρέφει καὶ ἧττον εὔχυμά εἰσιν. αἱ δ’
<span class="lb" data-page="6.788" data-line="3" id="l6.788.3"></span>οὐραὶ καὶ τούτων ἔτι σκληρότεραι, καὶ τἄλλα ἀνάλογον τῇ
<span class="lb" data-page="6.788" data-line="4" id="l6.788.4"></span>σκληρότητι κατ’ αὐτάς ἐστι περί τε πέψιν καὶ θρέψιν, πλὴν
<span class="lb" data-page="6.788" data-line="5" id="l6.788.5"></span>οὐ περιττωματικαὶ διὰ τὴν κίνησιν. ὅμοιοι δ’ αὐταῖς εἰσιν
<span class="lb" data-page="6.788" data-line="6" id="l6.788.6"></span>ἐπὶ τῶν πτηνῶν ζώων οἱ τράχηλοι. κοιλίαι δ’ οὐδὲν ὅμοιαι
<span class="lb" data-page="6.788" data-line="7" id="l6.788.7"></span>τοῖς πτηνοῖς τε καὶ πεζοῖς ζώοις εἰσί. καὶ γὰρ παχεῖαι καὶ
<span class="lb" data-page="6.788" data-line="8" id="l6.788.8"></span>σκληραὶ, καὶ διὰ τοῦτο δύσπεπτοι καὶ πολύτροφοι πεφθεῖσαι
<span class="lb" data-page="6.788" data-line="9" id="l6.788.9"></span>τοῖς πτηνοῖς εἰσιν αἱ κοιλίαι. κάλλισται δ’ ἀλεκτορίδων καὶ
<span class="lb" data-page="6.788" data-line="10" id="l6.788.10"></span>χηνῶν, καίτοι τἄλλα τοῦ χηνὸς μόρια σκληρά τ’ ἐστὶ καὶ
<span class="lb" data-page="6.788" data-line="11" id="l6.788.11"></span>δύσπεπτα καὶ περιττωματικὰ, πλὴν τῶν πτερῶν. ἐν δὲ τοῖς
<span class="lb" data-page="6.788" data-line="12" id="l6.788.12"></span>μεγάλοις στρουθοῖς, ἃς νῦν ὀνομάζουσι στρουθοκαμήλους,
<span class="lb" data-page="6.788" data-line="13" id="l6.788.13"></span>ἅπαντα τὰ μέρη σκληρὰ καὶ δύσπεπτα καὶ περιττωματικά.
<span class="lb" data-page="6.788" data-line="14" id="l6.788.14"></span>τῶν δ’ ὤτων ὁ μὲν χόνδρος ἄτροφόν τ’ ἐστὶ καὶ ξηρὸν σῶμα,
<span class="lb" data-page="6.788" data-line="15" id="l6.788.15"></span>τὸ δὲ ἔξωθεν δέρμα λεπτὸν καὶ ξηρὸν, ὀλιγότροφόν
<span class="lb" data-page="6.788" data-line="16" id="l6.788.16"></span>τε καὶ δύσπεπτον. ὀφθαλμοὺς δ’ ὀλίγοι μὲν ἐσθίουσι, σύγκεινται
<span class="lb" data-page="6.788" data-line="17" id="l6.788.17"></span>δ’ ἐξ ἀνομοίων οὐσιῶν· ἑτέρας μὲν γὰρ φύσεως οἱ ﻿
<span class="pb" data-page="6.789" id="p6.789"></span>
<span class="lb" data-page="6.789" data-line="1" id="l6.789.1"></span>χιτῶνες αὐτῶν, ἑτέρας δὲ οἱ μύες, ἄλλης δὲ τὸ κρυσταλλοειδὲς
<span class="lb" data-page="6.789" data-line="2" id="l6.789.2"></span>καὶ τὸ ὑαλοειδές. ἐξ αὐτῶν δὲ οἱ μύες εὐπεπτότατοι
<span class="lb" data-page="6.789" data-line="3" id="l6.789.3"></span>μόνοι τῶν ἐπιτήδειον εἰς εὐχυμίαν τὴν φύσιν ἐχόντων
<span class="lb" data-page="6.789" data-line="4" id="l6.789.4"></span>ζώων, οἷοί περ οἱ σύμμετροι κατὰ τὴν ἡλικίαν ὕες. εἶεν δ’
<span class="lb" data-page="6.789" data-line="5" id="l6.789.5"></span>ἂν οὗτοι τοῖς μὲν ἀκμάζουσιν ἀνθρώποις καὶ γυμναζομένοις
<span class="lb" data-page="6.789" data-line="6" id="l6.789.6"></span>οἱ τέλειοι, τοῖς δὲ παρακμάζουσιν οἱ ἔτ’ αὐξανόμενοι τῶν
<span class="lb" data-page="6.789" data-line="7" id="l6.789.7"></span>δὲ πάνυ σμικρῶν χοίρων ἡ σὰρξ περιττωματική. ἀρίστης
<span class="lb" data-page="6.789" data-line="8" id="l6.789.8"></span>δὲ τῆς τῶν ὑῶν οὔσης ἐδωδῆς ἐν τοῖς πεζοῖς ζώοις, ἐφεξῆς
<span class="lb" data-page="6.789" data-line="9" id="l6.789.9"></span>ἐστιν ἡ τῶν ἐρίφων, καὶ μετὰ ταύτην ἡ τῶν μόσχων. ἡ δὲ
<span class="lb" data-page="6.789" data-line="10" id="l6.789.10"></span>τῶν ἀρνῶν σὰρξ ὑγρὰ καὶ γλίσχρα καὶ βλεννώδης ἐστί. τῶν
<span class="lb" data-page="6.789" data-line="11" id="l6.789.11"></span>δ’ ἄλλων πεζῶν ζώων τῆς ἐδωδῆς ἀπέχεσθαι κελεύω τὸν εὐχυμίας
<span class="lb" data-page="6.789" data-line="12" id="l6.789.12"></span>προνοούμενον. ἡ δὲ κατ’ εἶδος ἐν αὐτοῖς διαφορὰ κατὰ
<span class="lb" data-page="6.789" data-line="13" id="l6.789.13"></span>τὸ τρίτον εἴρηται περὶ τῶν ἐν ταῖς τροφαῖς δυνάμεων.
</p>
        </article>

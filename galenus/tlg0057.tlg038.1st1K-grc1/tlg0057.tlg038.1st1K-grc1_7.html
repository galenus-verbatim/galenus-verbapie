<article xmlns="http://www.w3.org/1999/xhtml" id="urn:cts:greekLit:tlg0057.tlg038.1st1K-grc1:7">
<span class="pb page1" data-page="6.789" id="p6.789"></span>
<span class="milestone ed1page page1" data-n="4.357" data-unit="ed1page" id="ed1page.4.357"></span>
<span class="milestone ed2page page1" data-n="6.430" data-unit="ed2page" id="ed2page.6.430"></span>
          <p>
<span class="lb" data-page="6.789" data-line="14" id="l6.789.14"></span><span class="milestone ed2page" data-n="6.431" data-unit="ed2page" id="ed2page.6.431"></span>Ἐν δὲ τοῖς Δημητρίοις σπέρμασιν
<span class="lb" data-page="6.789" data-line="15" id="l6.789.15"></span>ἄριστον εἰς εὐχυμίαν ἔδεσμα καλῶς ἑψημένη πτισάνη. συνενδείκνυται
<span class="lb" data-page="6.789" data-line="16" id="l6.789.16"></span>δ’ ὁ λόγος οὗτος, ὅτι ἀρίστην εἶναι χρὴ καὶ τὴν
<span class="lb" data-page="6.789" data-line="17" id="l6.789.17"></span>κριθήν. οὐ γὰρ ἕψεται καλῶς ἡ πτισάνη, μὴ τοιαύτης οὔσης
<span class="pb" data-page="6.790" id="p6.790"></span>
<span class="lb" data-page="6.790" data-line="1" id="l6.790.1"></span>αὐτῆς, διὰ τὸ μήτε πλεῖον ἐξοιδίσκεσθαι διαβρεχομένην,
<span class="lb" data-page="6.790" data-line="2" id="l6.790.2"></span>μήτε χυλοῦσθαι τηκομένην. ἀλλὰ περὶ πτισάνης ἔν τε τῷ
<span class="lb" data-page="6.790" data-line="3" id="l6.790.3"></span>περὶ τῶν ἐν τροφαῖς δυνάμεων καὶ τοῖς τῆς θεραπευτικῆς μεθόδου
<span class="lb" data-page="6.790" data-line="4" id="l6.790.4"></span>καὶ τοῖς εἰς τὸ περὶ διαίτης ὀξέων Ἱπποκράτους ὑπομνήμασιν
<span class="lb" data-page="6.790" data-line="5" id="l6.790.5"></span>ἐπὶ πλέον εἴρηται. νυνὶ δ’ ἀρκεῖ δεδηλῶσθαι τὸ
<span class="lb" data-page="6.790" data-line="6" id="l6.790.6"></span>κεφάλαιον, οὗ χρῄζομεν εἰς τὸν ἐνεστῶτα λόγον, ὡς ἀμεμπτότατον
<span class="lb" data-page="6.790" data-line="7" id="l6.790.7"></span>εἴη ἂν πάντων ἐδεσμάτων εἰς εὐχυμίαν τε καὶ φυλακὴν
<span class="lb" data-page="6.790" data-line="8" id="l6.790.8"></span>ὑγείας πτισάνη καλῶς ἐσκευασμένη. τρέφει γε μὴν ἄρτου
<span class="lb" data-page="6.790" data-line="9" id="l6.790.9"></span>ἧττον ἡ καλλίστη· περὶ οὗ καὶ αὐτοῦ λέλεκται κατὰ τὸ β΄
<span class="lb" data-page="6.790" data-line="10" id="l6.790.10"></span>γράμμα περὶ τῶν ἐν ταῖς τροφαῖς δυνάμεων. τῆλις μὲν οὐκ
<span class="lb" data-page="6.790" data-line="11" id="l6.790.11"></span>εὔχυμος, ἂν πλεονάζῃ τις ἐν αὐτῇ, πτισάνην δὲ κᾂν καθ’
<span class="lb" data-page="6.790" data-line="12" id="l6.790.12"></span>ἑκάστην ἡμέραν εἰς κόρον ἐσθίῃς, οὐδὲν εἰς εὐχυμίαν βλαβήσῃ.
<span class="lb" data-page="6.790" data-line="13" id="l6.790.13"></span>περὶ κυάμου δ’ ἂν ἔλεγον ταὐτὸν, εἰ μὴ φυσώδης ἦν· οὔτε
<span class="lb" data-page="6.790" data-line="14" id="l6.790.14"></span>γὰρ κακόχυμος, οὔτε ἐμφρακτικὸς, ἅπερ ἐστὶ κεφάλαια τῶν
<span class="lb" data-page="6.790" data-line="15" id="l6.790.15"></span>ὑγιεινῶν ἐδεσμάτων· ὑπάρχει δ’ αὐτῷ ταῦτα διὰ τὸ ῥυπτικὴν
<span class="lb" data-page="6.790" data-line="16" id="l6.790.16"></span>ἔχειν ποιότητα καὶ δύναμιν ἐν αὑτῷ, καθάπερ ἡ κριθή.
<span class="lb" data-page="6.790" data-line="17" id="l6.790.17"></span>τῷ πισῷ δὲ τὸ μὲν ἄφυσον ὑπάρχει, τὸ ῥυπτικὸν δ’ οὐκ
<span class="lb" data-page="6.790" data-line="18" id="l6.790.18"></span>ἴσον τῷ κυάμῳ. περὶ δὲ τῆς φακῆς, ὅτι κακόχυμός ἐστι καὶ
<span class="pb" data-page="6.791" id="p6.791"></span>
<span class="lb" data-page="6.791" data-line="1" id="l6.791.1"></span>μελαγχολικὴ, σχεδὸν οὐδεὶς ἀγνοεῖ· ὡς φαρμάκῳ δ’ αὐτῇ
<span class="lb" data-page="6.791" data-line="2" id="l6.791.2"></span>χρώμεθα πολλάκις ἐπὶ πολλῶν παθημάτων, ἀλλ’ οὐ νῶν ἐκείνων
<span class="lb" data-page="6.791" data-line="3" id="l6.791.3"></span>ὁ καιρός. ὦχροι δὲ καὶ δόλιχοι τῶν μὲν εἰρημένων χείρους,
<span class="lb" data-page="6.791" data-line="4" id="l6.791.4"></span>ἀμείνους δὲ λαθύρων. ὀλύραν δὲ μετὰ τὴν κριθὴν τίθει,
<span class="lb" data-page="6.791" data-line="5" id="l6.791.5"></span>καὶ μετ’ ἐκείνην τίφην. ἔλυμος δέ σοι φευκτέος ἀεί· καλοῦσι
<span class="lb" data-page="6.791" data-line="6" id="l6.791.6"></span>δ’ αὐτὸν ἔνιοι μελίνην τῶν παλαιῶν. ἡ δὲ κέγχρος
<span class="lb" data-page="6.791" data-line="7" id="l6.791.7"></span>ὁμογενὴς μέν ἐστι τῷ σπέρματι τούτῳ, μοχθηρὰ δ’ ἧττον.
<span class="lb" data-page="6.791" data-line="8" id="l6.791.8"></span>ὅ γε μὴν ἐρέβινθος, εἰ καὶ τρόφιμος, ἀλλ’ οὐκ εὔχυμος, φυσώδης
<span class="lb" data-page="6.791" data-line="9" id="l6.791.9"></span>δὲ οὐδὲν ἧττόν ἐστι κυάμου, παροξύνει δὲ καὶ πρὸς
<span class="lb" data-page="6.791" data-line="10" id="l6.791.10"></span>συνουσίαν ἅμα τῷ πολὺ σπέρμα γεννᾷν. ὁ δὲ θέρμος ἱκανῶν
<span class="lb" data-page="6.791" data-line="11" id="l6.791.11"></span>παχύχυμος· εὔδηλον δ’, ὅτι καὶ τρόφιμος, εἴπερ παχύχυμος,
<span class="lb" data-page="6.791" data-line="12" id="l6.791.12"></span>οὐ μὴν κακόχυμος. τῶν δ’ ἄλλων ὀσπρίων οὐδὲ μεμνῆσθαι
<span class="lb" data-page="6.791" data-line="13" id="l6.791.13"></span>καλὸν εἰς εὐχυμίας λόγον, ὧν γε μηδ’ ἐσθίουσιν ἄνθρωποι,
<span class="lb" data-page="6.791" data-line="14" id="l6.791.14"></span>πρὶν ὑπὸ λιμοῦ βιασθῆναι. περὶ μὲν οὖν ὀσπρίων
<span class="lb" data-page="6.791" data-line="15" id="l6.791.15"></span>αὐτάρκως εἴρηται, περὶ δὲ καρπῶν ἐφεξῆς ἂν εἴη
<span class="lb" data-page="6.791" data-line="16" id="l6.791.16"></span>ῥητέον.
</p>
        </article>

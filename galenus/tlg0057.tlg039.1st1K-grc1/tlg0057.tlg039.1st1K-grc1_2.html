<article xmlns="http://www.w3.org/1999/xhtml" id="urn:cts:greekLit:tlg0057.tlg039.1st1K-grc1:2">
<span class="pb page1" data-page="6.817" id="p6.817"></span>
<span class="milestone ed1page page1" data-n="1.49" data-unit="ed1page" id="ed1page.2.490"></span>
<span class="milestone ed2page page1" data-n="5.5" data-unit="ed2page" id="ed2page.6.500"></span>
          <p>
<span class="lb" data-page="6.817" data-line="15" id="l6.817.15"></span><span class="milestone ed2page" data-n="6.500" data-unit="ed2page" id="ed2page.6.500"></span>Ὅτι μὲν οὖν τὸ ἄριστον ὕδωρ ἐκλέγεσθαι
<span class="lb" data-page="6.817" data-line="16" id="l6.817.16"></span>χρὴ εἰς τὴν κατασκευὴν τῆς πτισάνης, οὐδεὶς, οἶμαι,
<span class="lb" data-page="6.817" data-line="17" id="l6.817.17"></span>ἀμφισβητεῖ. ἄριστον δὲ ὕδωρ συστάσει, καὶ γεύσει, καὶ
<span class="pb" data-page="6.818" id="p6.818"></span>
<span class="lb" data-page="6.818" data-line="1" id="l6.818.1"></span>ὀσμῇ, καὶ χροιᾷ κρίνεται· τῇ μὲν γεύσει καὶ τῇ ὀσμῇ, ἵνα
<span class="lb" data-page="6.818" data-line="2" id="l6.818.2"></span>μηδεμίαν ἀλλόκοτον ὑπεμφαίνῃ ποιότητα, τουτέστιν ἵνα μὴ
<span class="lb" data-page="6.818" data-line="3" id="l6.818.3"></span>γλυκὺ ὑπάρχῃ, μήθ’ ἁλυκὸν, μήτ’ ὀξῶδες, ἢ δριμὺ, ἢ
<span class="lb" data-page="6.818" data-line="4" id="l6.818.4"></span>δυσῶδες, ἢ σηπεδονῶδες, ἢ ὅλως ἄλλην τινὰ ἐπίκτητον ποιότητα
<span class="lb" data-page="6.818" data-line="5" id="l6.818.5"></span>κεκτημένον, ἀλλ’ ἄποιον παντελῶς, καὶ χωρὶς πάσης
<span class="lb" data-page="6.818" data-line="6" id="l6.818.6"></span>ἐπικτήτου ποιότητος, καὶ χωρὶς πάσης ἐπιμιξίας γευστικῆς
<span class="lb" data-page="6.818" data-line="7" id="l6.818.7"></span>τε καὶ ὀσφραντικῆς. δεῖ μέντοι καὶ διαυγὲς εἶναι καὶ καθαρὸν
<span class="lb" data-page="6.818" data-line="8" id="l6.818.8"></span>καὶ μηδὲν ἰλυῶδες ἔχον, ἀλλ’ ὥσπερ ἀκριβῶς διηθημένον,
<span class="lb" data-page="6.818" data-line="9" id="l6.818.9"></span>καὶ τῶν ἐν αὐτῷ ἐμφερομένων ψηγμάτων ἀπηλλαγμένον.
<span class="lb" data-page="6.818" data-line="10" id="l6.818.10"></span>τὸ γάρ τοι τοιοῦτον ὕδωρ πρὸς τὴν μὲν χρῆσίν
<span class="lb" data-page="6.818" data-line="11" id="l6.818.11"></span>ἐστι λυσιτελὲς, πρὸς δὲ τὴν φύσιν οὐδ’ οὕτως ἐστὶ καθαρὸν,
<span class="lb" data-page="6.818" data-line="12" id="l6.818.12"></span>ὥσπερ οὐδ’ ἄλλο τι τῶν αἰσθητῶν στοιχείων. εἰ δὲ
<span class="lb" data-page="6.818" data-line="13" id="l6.818.13"></span>τοιοῦτόν ἐστιν, οἷον εἶπον, τὸ ὕδωρ, εὐθύς ἐστι λεπτομερέστερον
<span class="lb" data-page="6.818" data-line="14" id="l6.818.14"></span>αὐτὸ, ῥᾳδίως τε πεττόμενον καὶ ἀναδιδόμενον,
<span class="lb" data-page="6.818" data-line="15" id="l6.818.15"></span>καὶ τὰ ὑποχόνδρια ταχέως διεξερχόμενον, καὶ οὐ μόνον τῇ
<span class="lb" data-page="6.818" data-line="16" id="l6.818.16"></span>φυσικῇ θερμότητι πλησιάζον εὐαλλοίωτόν ἐστιν, ἀλλὰ καὶ
<span class="lb" data-page="6.818" data-line="17" id="l6.818.17"></span>τῷ ἔξωθεν πυρὶ προσομιλῆσαν θερμαίνεται συντόμως. καὶ
<span class="lb" data-page="6.818" data-line="18" id="l6.818.18"></span>μάρτυς Ἱπποκράτης τοῦ λόγου ὕδωρ γὰρ τὸ ταχέως θερμαινόμενον
<span class="pb" data-page="6.819" id="p6.819"></span>
<span class="lb" data-page="6.819" data-line="1" id="l6.819.1"></span>καὶ αὖθις ταχέως ψυχόμενον κουφότατον εἶναι
<span class="lb" data-page="6.819" data-line="2" id="l6.819.2"></span>βούλεται, οὐ τὸ ἐλαφρὸν καὶ σταθμῷ διακρινόμενον, ἀλλὰ
<span class="lb" data-page="6.819" data-line="3" id="l6.819.3"></span>τὸ λεπτομερὲς καὶ ῥᾳδίως εἰς ἑαυτὸ τὰς ἐναντίας ποιότητας
<span class="lb" data-page="6.819" data-line="4" id="l6.819.4"></span>δεχόμενον. τὸ δὲ τοιοῦτον ὕδωρ καὶ ψυχρόν ἐστι καὶ
<span class="lb" data-page="6.819" data-line="5" id="l6.819.5"></span>ὑγρὸν, καὶ ὕδωρ κυρίως. τὰ δ’ ὑπό τινος οὐσίας ἢ ποιότητος
<span class="lb" data-page="6.819" data-line="6" id="l6.819.6"></span>νοθευθέντα, ὁποῖά εἰσι τὰ ἀσφαλτώδη, καὶ θειώδη,
<span class="lb" data-page="6.819" data-line="7" id="l6.819.7"></span>καὶ στυπτηριώδη, τοσοῦτον τῆς τοῦ ὕδατος φύσεως ἀφεστήκασιν,
<span class="lb" data-page="6.819" data-line="8" id="l6.819.8"></span>ὅσον καὶ ἐνοθεύθησαν. εἰ δὲ καὶ ἀπόδειξιν ζητεῖς
<span class="lb" data-page="6.819" data-line="9" id="l6.819.9"></span>τοῦ ψύχειν τε καὶ ὑγραίνειν τὸ ὕδωρ, οὐ τοῦ νῦν ἐστι λόγου,
<span class="lb" data-page="6.819" data-line="10" id="l6.819.10"></span>περὶ πτισάνης προθεμένου διεξελθεῖν· πλὴν ὅτι ψυχρόν ἐστι
<span class="lb" data-page="6.819" data-line="11" id="l6.819.11"></span>καὶ ὑγρὸν, ἅπαντες οἱ παλαιοὶ <span class="milestone ed1page" data-n="2.490" data-unit="ed1page" id="ed1page.2.490"></span>ἀπέδειξαν, καὶ ἡ πεῖρα
<span class="lb" data-page="6.819" data-line="12" id="l6.819.12"></span>μαρτυρεῖ, καὶ πάντων δὲ λόγῳ ὁμολογούμενον τοῦτο λαβὼν
<span class="lb" data-page="6.819" data-line="13" id="l6.819.13"></span>εἰς τὸν περὶ κριθῆς λόγον ἔρχομαι.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg039.1st1K-grc1:3">
<span class="pb page1" data-page="6.819" id="p6.819"></span>
<span class="milestone ed1page page1" data-n="2.490" data-unit="ed1page" id="ed1page.2.490"></span>
<span class="milestone ed2page page1" data-n="6.500" data-unit="ed2page" id="ed2page.6.500"></span>
          <p>
<span class="lb" data-page="6.819" data-line="14" id="l6.819.14"></span>Κριθὴ τοίνυν, ὡς μὲν καθόλου λαμβανομένη,
<span class="lb" data-page="6.819" data-line="15" id="l6.819.15"></span>ψύχει καὶ ξηραίνει, ἔχει δέ τι καὶ ῥυπτικὸν καὶ φυσῶδες.
<span class="lb" data-page="6.819" data-line="16" id="l6.819.16"></span>κατὰ μέρος δὲ τὸ μὲν ἐκτὸς αὐτῆς λέπυρον, τὸ
<span class="lb" data-page="6.819" data-line="17" id="l6.819.17"></span>πιτυρῶδες, ξηρότερον ὑπάρχει καὶ ῥυπτικώτερον· τὸ δ’
<span class="lb" data-page="6.819" data-line="18" id="l6.819.18"></span>ἐντὸς αὐτῆς, οἷον σαρκῶδες καὶ τρόφιμον, ῥύπτει μὲν καὶ
<span class="pb" data-page="6.820" id="p6.820"></span>
<span class="lb" data-page="6.820" data-line="1" id="l6.820.1"></span>αὐτὸ, ἀλλ’ ἔλαττον τοῦ πιτύρου, ἔχει δὲ καὶ φυσῶδες ἐν
<span class="lb" data-page="6.820" data-line="2" id="l6.820.2"></span>ἑαυτῷ. ὁ δ’ ἕτερος ὑμὴν ὁ λεπτὸς, ὁ ἔσωθεν τοῦ πιτύρου
<span class="lb" data-page="6.820" data-line="3" id="l6.820.3"></span>κείμενος, περιέχων δὲ τὴν κριθὴν, μεταξὺ τούτων ἐστὶ κατὰ
<span class="lb" data-page="6.820" data-line="4" id="l6.820.4"></span>τὴν δύναμιν· διὸ ῥύπτει μὲν τοῦ πιτύρου ἔλαττον, μᾶλλον δὲ
<span class="lb" data-page="6.820" data-line="5" id="l6.820.5"></span>τῆς κριθῆς. δεῖ δὲ προσυπακούειν τῷ λόγῳ τὰς ἀρίστας κριθὰς
<span class="lb" data-page="6.820" data-line="6" id="l6.820.6"></span>καὶ μηδὲν ἐχούσας ἀπὸ σηπεδόνος ἐπίκτητον, ἢ περιττωματικὴν
<span class="lb" data-page="6.820" data-line="7" id="l6.820.7"></span>ὑγρότητα, καὶ μήτ’ ἄγαν νέας, μήτε πάντῃ παλαιάς.
<span class="lb" data-page="6.820" data-line="8" id="l6.820.8"></span>αἱ μὲν γὰρ νέαι πλήρεις εἰσὶν ὑγρότητος περιττωματικῆς,
<span class="lb" data-page="6.820" data-line="9" id="l6.820.9"></span>ἣν ἀπὸ τῆς χώρας ἔλαβον, [καὶ πλήρεις ὑγρότητος,] καὶ
<span class="lb" data-page="6.820" data-line="10" id="l6.820.10"></span>πνεύματος ἀνάμεστοι· <span class="milestone ed2page" data-n="6.501" data-unit="ed2page" id="ed2page.6.501"></span>αἱ δὲ παλαιαὶ τῷ χρόνῳ ἐξίτηλοι
<span class="lb" data-page="6.820" data-line="11" id="l6.820.11"></span>καὶ ἀσθενεῖς ἐγένοντο, ἀποβαλλόμεναι τὴν ἑαυτῶν
<span class="lb" data-page="6.820" data-line="12" id="l6.820.12"></span>δύναμιν· καὶ σημεῖον ἡ ῥυτίδωσις ἡ ἐν αὐταῖς γενομένη,
<span class="lb" data-page="6.820" data-line="13" id="l6.820.13"></span>καὶ τοῦ μεγέθους ἡ μείωσις, καὶ τὸ κοπτομένων αὐτῶν
<span class="lb" data-page="6.820" data-line="14" id="l6.820.14"></span>ὥσπερ κόνιν τινὰ ἀποπίπτειν λεπτήν. πλήρεις οὖν εἶναι
<span class="lb" data-page="6.820" data-line="15" id="l6.820.15"></span>ἁρμόζει τὰς κριθὰς τὰς εἰς τὴν ποίησιν τῆς πτισάνης
<span class="lb" data-page="6.820" data-line="16" id="l6.820.16"></span>ἐκλεγομένας, μήτε νέας μήτε παλαιὰς πάνυ, καὶ πάσης
<span class="lb" data-page="6.820" data-line="17" id="l6.820.17"></span>ἀπηλλαγμένας ἐπικτήτου ποιότητος. ἀλλ’ οὐκ ἀρκεῖ τοῦτο
<span class="lb" data-page="6.820" data-line="18" id="l6.820.18"></span>μόνον, ἀλλὰ καὶ τὴν ἀπὸ τῆς πείρας βάσανον αὐταῖς ﻿
<span class="pb" data-page="6.821" id="p6.821"></span>
<span class="lb" data-page="6.821" data-line="1" id="l6.821.1"></span>προσακτέον. εἰ γὰρ πρὸς τοῖς εἰρημένοις καὶ τῇ ἑψήσει
<span class="lb" data-page="6.821" data-line="2" id="l6.821.2"></span>εἰς ὄγκον ἐπαίρονται πλείονα, καὶ ταύτας λαμβάνειν χρὴ
<span class="lb" data-page="6.821" data-line="3" id="l6.821.3"></span>εἰς τὴν ἕψησιν, εἰ μέλλοι τις κατὰ λόγον αὐτὴν καὶ ὡς
<span class="lb" data-page="6.821" data-line="4" id="l6.821.4"></span>ἐνδέχεται ποιεῖν. τί μὲν οὖν ἐστι τὸ ἄριστον ὕδωρ,
<span class="lb" data-page="6.821" data-line="5" id="l6.821.5"></span>καὶ πῶς διακρίνεται, καὶ τίς ἡ καλλίστη κριθὴ, καὶ ποίοις
<span class="lb" data-page="6.821" data-line="6" id="l6.821.6"></span>γνωρίσμασιν αὐτὴν γνωριοῦμεν, εἴρηται μὲν ἡμῖν διὰ
<span class="lb" data-page="6.821" data-line="7" id="l6.821.7"></span>κεφαλαίων.
</p>
        </article>

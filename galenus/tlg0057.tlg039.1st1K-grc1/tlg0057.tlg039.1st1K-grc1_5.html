<article xmlns="http://www.w3.org/1999/xhtml" id="urn:cts:greekLit:tlg0057.tlg039.1st1K-grc1:5">
<span class="pb page1" data-page="6.822" id="p6.822"></span>
<span class="milestone ed1page page1" data-n="2.490" data-unit="ed1page" id="ed1page.2.490"></span>
<span class="milestone ed2page page1" data-n="6.501" data-unit="ed2page" id="ed2page.6.501"></span>
          <p>
<span class="lb" data-page="6.822" data-line="5" id="l6.822.5"></span>Οὕτω γὰρ ἑψημένη τὸ μὲν φυσῶδες ἀποτίθεται
<span class="lb" data-page="6.822" data-line="6" id="l6.822.6"></span>πᾶν, ἐπικτᾶται δ’, ὅσα περ αὐτῇ ἀγαθὰ ὁ Ἱπποκράτης
<span class="lb" data-page="6.822" data-line="7" id="l6.822.7"></span>προσμαρτυρεῖ. τὸ γὰρ γλίσχρασμα αὐτῆς, φησὶ, λεῖον
<span class="lb" data-page="6.822" data-line="8" id="l6.822.8"></span>καὶ συνεχὲς καὶ προσηνές ἐστι, καὶ ὀλισθηρὸν, καὶ πλαδαρὸν
<span class="lb" data-page="6.822" data-line="9" id="l6.822.9"></span>μετρίως, καὶ ἄδιψον, καὶ εὐέκπλυτον καὶ εὐέκκριτον, εἴ τι
<span class="lb" data-page="6.822" data-line="10" id="l6.822.10"></span>καὶ τούτου προσδέοι, καὶ οὔτε στύψιν ἔχει, οὔτε ἄραδον
<span class="lb" data-page="6.822" data-line="11" id="l6.822.11"></span>κακὸν, οὔτε ἀνοιδίσκεται ἐν τῇ κοιλίᾳ. ἀνῴδηκε γὰρ ἐν τῇ
<span class="lb" data-page="6.822" data-line="12" id="l6.822.12"></span>ἑψήσει, ὁκόσον πλεῖστον ἐπεφύκει διογκοῦσθαι. ὅτι μὲν
<span class="lb" data-page="6.822" data-line="13" id="l6.822.13"></span>οὖν οὐδὲν ἔχει κολλῶδες καὶ ἐμπλαστικὸν ἡ πτισάνη, καθάπερ
<span class="lb" data-page="6.822" data-line="14" id="l6.822.14"></span>πάντα τὰ γλίσχρα, πρόδηλον. ῥύπτει γὰρ οὐ τὸν
<span class="lb" data-page="6.822" data-line="15" id="l6.822.15"></span>ῥύπον μόνον τοῦ σώματος, ἀλλὰ καὶ τὸν ἐν τῇ γαστρὶ
<span class="lb" data-page="6.822" data-line="16" id="l6.822.16"></span>φλεγματικὸν χυμὸν ἀποκαθαίρει πως διδομένη. ἡ δὲ πολλὴ
<span class="lb" data-page="6.822" data-line="17" id="l6.822.17"></span>ἕψησις καὶ ἀκριβὴς ἕνωσις τῶν μιχθέντων τὴν φαινομένην
<span class="lb" data-page="6.822" data-line="18" id="l6.822.18"></span>ταύτην ἐργάζεται γλισχρότητα. τοῦτο τοίνυν τὸ φαινόμενον
<span class="pb" data-page="6.823" id="p6.823"></span>
<span class="lb" data-page="6.823" data-line="1" id="l6.823.1"></span>αὐτῆς γλίσχρασμα οὐδεμίαν ἔχει τραχύτητα, ἀλλὰ
<span class="lb" data-page="6.823" data-line="2" id="l6.823.2"></span>λεῖόν ἐστι πάντῃ, καὶ ὁμαλὸν, καὶ μένον, καὶ συνεχές.
<span class="lb" data-page="6.823" data-line="3" id="l6.823.3"></span>οὐδεμιᾶς γὰρ στύψεως μετέχον ἢ δριμύτητος, ἐξ ὧν ἡ τραχύτης
<span class="lb" data-page="6.823" data-line="4" id="l6.823.4"></span>γίνεται, τὸ λεῖον ἐξ ἀνάγκης ἔχει, οὐ κατὰ τὴν ἁφὴν
<span class="lb" data-page="6.823" data-line="5" id="l6.823.5"></span>μόνον, ἀλλ’ ἤδη καὶ τὴν δύναμιν. <span class="milestone ed2page" data-n="6.502" data-unit="ed2page" id="ed2page.6.502"></span>τὰ μὲν γὰρ ἄλλα
<span class="lb" data-page="6.823" data-line="6" id="l6.823.6"></span>γλίσχρα, ὥσπερ τὸ ἔλαιον, καὶ τὸ μέλι, καὶ τὰ λοιπὰ,
<span class="lb" data-page="6.823" data-line="7" id="l6.823.7"></span>ἁπτομένῳ σοι φανεῖται λεῖα καὶ ὁμαλῆ, μηδὲν ἔχοντα ἐν
<span class="lb" data-page="6.823" data-line="8" id="l6.823.8"></span>ἑαυτοῖς ἀνώμαλον, ὡς τὸ μὲν εἶναι λεπτὸν, τὸ δὲ παχὺ,
<span class="lb" data-page="6.823" data-line="9" id="l6.823.9"></span>ἢ διεσπασμένον τε καὶ διηρημένον, ὡς διὰ τοῦτο τὸ κατὰ
<span class="lb" data-page="6.823" data-line="10" id="l6.823.10"></span>τὴν ἁφὴν λεῖον κεκτῆσθαι, κατὰ δὲ τὴν πρὸς ἄλλα τινὰ
<span class="lb" data-page="6.823" data-line="11" id="l6.823.11"></span>ἐνέργειάν τε καὶ δύναμιν οὐδαμῶς. οὐ γὰρ διαβρέχει
<span class="lb" data-page="6.823" data-line="12" id="l6.823.12"></span>πάντα τὰ μόρια τοῦ σώματος ὁμαλῶς τε καὶ συνεχῶς, ὧν
<span class="lb" data-page="6.823" data-line="13" id="l6.823.13"></span>ἂν προσεγγίζῃ, ἀλλὰ διίστανται κατὰ τοῦτ’ ἀπ’ ἀλλήλων
<span class="lb" data-page="6.823" data-line="14" id="l6.823.14"></span>τὰ τῶν γλίσχρων ἁπάντων μόρια χωρὶς τῆς πτισάνης.
<span class="lb" data-page="6.823" data-line="15" id="l6.823.15"></span>αὕτη γὰρ, λεία τυγχάνουσα κατὰ τὴν ἁφὴν καὶ συνεχὴς
<span class="lb" data-page="6.823" data-line="16" id="l6.823.16"></span>καὶ ἀδιάσπαστος, καὶ κατὰ τὴν δύναμιν τοιαύτη καθέστηκε.
<span class="lb" data-page="6.823" data-line="17" id="l6.823.17"></span>κᾀκεῖνα μὲν οὐδεμίαν ἔχουσιν ἡδονὴν κατὰ τὴν
<span class="lb" data-page="6.823" data-line="18" id="l6.823.18"></span>γεῦσιν, αὕτη δὲ πρὸς τοῖς ἄλλοις καὶ τὸ κατὰ τὴν γεῦσιν
<span class="pb" data-page="6.824" id="p6.824"></span>
<span class="lb" data-page="6.824" data-line="1" id="l6.824.1"></span>ἡδὺ καὶ προσηνὲς κέκτηται, καὶ μάλιστ’ ἐπὶ τῶν νοσούντων.
<span class="lb" data-page="6.824" data-line="2" id="l6.824.2"></span>ἄρτος δ’, εἰ καὶ τῶν ἄλλων ὑπερέχει κατ’ ἀρετὴν,
<span class="lb" data-page="6.824" data-line="3" id="l6.824.3"></span>ἀλλὰ καὶ οὗτος ἀηδίαν ἔχει πολλὴν, κᾂν ὕδατι διάβροχος
<span class="lb" data-page="6.824" data-line="4" id="l6.824.4"></span>ᾖ, ὡς δεόμενος μασσήσεως. δεύτερον δὲ ἡ πτισάνη
<span class="lb" data-page="6.824" data-line="5" id="l6.824.5"></span>καὶ τοῦτο πλεονεκτεῖ, τὸ μηδεμίαν ἐκ τῆς μασσήσεως ἀηδίαν
<span class="lb" data-page="6.824" data-line="6" id="l6.824.6"></span>ἐμποιεῖν. ἔχει μέντοι καὶ τὸ ὀλισθηρὸν, καὶ μάλισθ’ ὁ χυλὸς,
<span class="lb" data-page="6.824" data-line="7" id="l6.824.7"></span>μηδὲν ἐμπεπλασμένον καταλιπὼν κατὰ τὴν δίοδον,
<span class="lb" data-page="6.824" data-line="8" id="l6.824.8"></span>καθάπερ πάντα τὰ γλίσχρα χωρὶς τῆς πτισάνης· αὕτη γὰρ
<span class="lb" data-page="6.824" data-line="9" id="l6.824.9"></span>ῥᾳδίως διέρχεται εἰς τὰ κατὰ τὸν θώρακα μόρια διὰ τὸ
<span class="lb" data-page="6.824" data-line="10" id="l6.824.10"></span>ἐν αὐτῇ ῥυπτικὸν, ὥσπερ καὶ πρὸς τὴν ὑποχώρησίν ἐστιν
<span class="lb" data-page="6.824" data-line="11" id="l6.824.11"></span>ἐπιτηδεία, καὶ πρὸς τὴν ἀνάδοσιν, καὶ μάλιστα ἐφ’ ὧν
<span class="lb" data-page="6.824" data-line="12" id="l6.824.12"></span>εἰς τὰ κυρτὰ τοῦ ἥπατος οὐ διέρχεται εὐκόλως τὰ λαμβανόμενα.
<span class="lb" data-page="6.824" data-line="13" id="l6.824.13"></span>πλαδαρὸν δ’ ἐστὶ μετρίως, ὅπερ ἐστὶν ὑγρὸν,
<span class="lb" data-page="6.824" data-line="14" id="l6.824.14"></span>καὶ ἄδιψον. καὶ τὸ μὲν ὑγρὸν ἔχει ἀπὸ τοῦ ὕδατος,
<span class="lb" data-page="6.824" data-line="15" id="l6.824.15"></span>πλὴν κεκλασμένον διὰ τὴν φύσιν τῆς κριθῆς μετρίως ξηραίνουσαν·
<span class="lb" data-page="6.824" data-line="16" id="l6.824.16"></span>τὸ γὰρ ἐξ ἐναντίων συγκείμενον δυνάμεων,
<span class="lb" data-page="6.824" data-line="17" id="l6.824.17"></span>ἄλλην τινὰ φύσιν ἐπίκτητον κτησάμενον, τὰ ἄκρα ἐξέφυγε.
<span class="lb" data-page="6.824" data-line="18" id="l6.824.18"></span>ἄδιψον δ’, ὡς ὑγρόν· πλέον δὲ τοῦ ὕδατος ἔχει τὸ ἄδιψον,
<span class="pb" data-page="6.825" id="p6.825"></span>
<span class="lb" data-page="6.825" data-line="1" id="l6.825.1"></span>εἰ καὶ κατὰ τὴν ὑγρότητα ἐλαττοῦται, ὅτι καὶ τάχιον ἀναδίδοται,
<span class="lb" data-page="6.825" data-line="2" id="l6.825.2"></span>καὶ ὅτι παραμένουσαν αὑτῇ ἔχει τὴν ὑγρότητα
<span class="lb" data-page="6.825" data-line="3" id="l6.825.3"></span>διὰ τὴν γλισχρότητα, καὶ πρὸς τούτοις ὅτι καὶ ψυχρόν
<span class="lb" data-page="6.825" data-line="4" id="l6.825.4"></span>ἐστι. διὰ ταῦτα καὶ διακαέσι πυρετοῖς ἁρμοδιώτατον, ὡς
<span class="lb" data-page="6.825" data-line="5" id="l6.825.5"></span>κατὰ πάντα αὐτοῖς ἐναντιουμένη, ψύχουσά τε καὶ ὑγραίνουσα,
<span class="lb" data-page="6.825" data-line="6" id="l6.825.6"></span>καὶ ῥύπτουσα τοὺς σηπεδονώδεις χυμοὺς, καὶ τροφὴν
<span class="lb" data-page="6.825" data-line="7" id="l6.825.7"></span>οὐκ ὀλίγην παρέχουσα τῷ σώματι, τοὺς δ’ ἡμισαπεῖς
<span class="lb" data-page="6.825" data-line="8" id="l6.825.8"></span>συμπέττουσά τε καὶ εἰς χρηστὸν χυμὸν μεταβάλλουσα.
<span class="lb" data-page="6.825" data-line="9" id="l6.825.9"></span>ταῦτα δ’ ἔχει πάντα μετὰ τοῦ μηδεμίαν ἔχειν
<span class="lb" data-page="6.825" data-line="10" id="l6.825.10"></span>στύψιν ἢ τοῦ στομάχου ἀνατροπήν. ἡ μὲν γὰρ στύψις,
<span class="lb" data-page="6.825" data-line="11" id="l6.825.11"></span>ὅσον εἰς ῥῶσιν τῆς γαστρὸς ἱκανὴ, τοσοῦτον εἰς τὸ παχῦναι
<span class="lb" data-page="6.825" data-line="12" id="l6.825.12"></span>τοὺς χυμοὺς ἐπιτήδειος· ἡ δ’ ὑγρότης, τὸ παχύνειν
<span class="lb" data-page="6.825" data-line="13" id="l6.825.13"></span>οὐκ ἔχουσα, τὸ ἀμετάτρεπτον ἔχει. ἅπαν μέντοι πέφευγεν
<span class="lb" data-page="6.825" data-line="14" id="l6.825.14"></span>ἡ πτισάνη διὰ τὸ μηδὲν ἄμετρον ἔχειν κακόν. ἀλλ’ οὐδὲ
<span class="lb" data-page="6.825" data-line="15" id="l6.825.15"></span>ταραχὴν, οὐδὲ θόρυβόν τινα ἐν κοιλίᾳ ποιεῖ διὰ τὸ μηδεμίαν
<span class="lb" data-page="6.825" data-line="16" id="l6.825.16"></span>δύναμιν ἔχειν ἀπὸ δριμύτητος ἢ πνεύματος φυσώδους·
<span class="lb" data-page="6.825" data-line="17" id="l6.825.17"></span>καὶ τοῦτο γὰρ ἐν τῇ ἑψήσει ἀποβάλλεται. τὰ μὲν οὖν
<span class="lb" data-page="6.825" data-line="18" id="l6.825.18"></span>ἀγαθὰ τῆς πτισάνης, ἃ ἐκ τῆς χρηστῆς ἑψήσεως ἐκτήσατο, ﻿
<span class="pb" data-page="6.826" id="p6.826"></span>
<span class="lb" data-page="6.826" data-line="1" id="l6.826.1"></span>ταῦτ’ ἐστί. καὶ κατὰ μακρὸν μὲν ὁ λόγος ἐδίδαξε, καὶ αὖθις
<span class="lb" data-page="6.826" data-line="2" id="l6.826.2"></span>δὲ διὰ κεφαλαίων ἐρεῖ. λεῖα μέν ἐστιν αὐτῆς τὰ μόρια, καὶ
<span class="lb" data-page="6.826" data-line="3" id="l6.826.3"></span>ὁμαλὰ, καὶ συνεχῆ, καὶ ἡνωμένα, ὡς μὴ τὸ μὲν αὐτῆς φαίνεσθαι
<span class="lb" data-page="6.826" data-line="4" id="l6.826.4"></span>λεπτὸν, τὸ δὲ παχὺ ἢ ὅλως ἀνώμαλον. καὶ τοῦτο
<span class="lb" data-page="6.826" data-line="5" id="l6.826.5"></span>οὐ κατὰ τὴν ἁφὴν ἔχει μόνον, ἀλλ’ ἤδη καὶ κατὰ τὴν ἑαυτῆς
<span class="lb" data-page="6.826" data-line="6" id="l6.826.6"></span>ἐνέργειάν τε καὶ δύναμιν. ἔστι δὲ καὶ κατὰ τὴν <span class="milestone ed1page" data-n="2.491" data-unit="ed1page" id="ed1page.2.491"></span>γεῦσιν
<span class="lb" data-page="6.826" data-line="7" id="l6.826.7"></span>προσηνὴς, τουτέστιν μηδεμίαν ἔχουσα ἀηδίαν, καὶ ὑγρὰ,
<span class="lb" data-page="6.826" data-line="8" id="l6.826.8"></span>καὶ ἄδιψος, διὰ τὴν παροῦσαν αὐτῇ γλισχρότητα. τὸ δὲ
<span class="lb" data-page="6.826" data-line="9" id="l6.826.9"></span>λεῖον καὶ ὑγρὸν καὶ προσηνὲς καὶ στύψεως ἀπήλλακται
<span class="lb" data-page="6.826" data-line="10" id="l6.826.10"></span><span class="milestone ed2page" data-n="6.503" data-unit="ed2page" id="ed2page.6.503"></span>καὶ ἄλλης ἰσχυρᾶς ποιότητος. ἐπὶ πᾶσι δὲ τούτοις καὶ
<span class="lb" data-page="6.826" data-line="11" id="l6.826.11"></span>ἄφυσον διὰ τὴν χρηστὴν ἕψησιν. οὕτως δ’ ἔχουσα τοῖς
<span class="lb" data-page="6.826" data-line="12" id="l6.826.12"></span>ὀξέσι πυρετοῖς ὑπάρχει ἁρμόδιον, οὐ μόνον ὅτι κατὰ πάντα
<span class="lb" data-page="6.826" data-line="13" id="l6.826.13"></span>αὐτοῖς ἀντίκειται, ἀλλ’ ὅτι καὶ εὐπεπτότατόν ἐστι, καὶ ἀσθενέστατον
<span class="lb" data-page="6.826" data-line="14" id="l6.826.14"></span>κατὰ πᾶσαν ποιότητα, καὶ εὐανάδοτον, καὶ τοὺς
<span class="lb" data-page="6.826" data-line="15" id="l6.826.15"></span>μὲν σεσηπότας χυμοὺς καθαίρουσα διὰ τὸ ῥυπτικὸν, τοὺς δὲ
<span class="lb" data-page="6.826" data-line="16" id="l6.826.16"></span>ἡμισαπεῖς ἔτι συμπέττουσα.
</p>
        </article>

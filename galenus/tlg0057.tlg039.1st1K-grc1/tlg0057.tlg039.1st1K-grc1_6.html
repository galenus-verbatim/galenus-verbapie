<article xmlns="http://www.w3.org/1999/xhtml" id="urn:cts:greekLit:tlg0057.tlg039.1st1K-grc1:6">
<span class="pb page1" data-page="6.826" id="p6.826"></span>
<span class="milestone ed1page page1" data-n="2.491" data-unit="ed1page" id="ed1page.2.491"></span>
<span class="milestone ed2page page1" data-n="6.503" data-unit="ed2page" id="ed2page.6.503"></span>
          <p>
<span class="lb" data-page="6.826" data-line="17" id="l6.826.17"></span>Πλὴν οὐχ ἁπλῶς δοτέον αὐτὴν ἐπὶ τῶν
<span class="lb" data-page="6.826" data-line="18" id="l6.826.18"></span>νοσημάτων, ἀλλὰ προσδιορισμῶν δεῖται πολλῶν. οὔτε γὰρ
<span class="pb" data-page="6.827" id="p6.827"></span>
<span class="lb" data-page="6.827" data-line="1" id="l6.827.1"></span>ἐν τοῖς ἐπικινδύνως ἔχουσι διδόναι αὐτὴν προσήκει, οὔτε τοῖς
<span class="lb" data-page="6.827" data-line="2" id="l6.827.2"></span>φλεβοτομίας ἢ καθάρσεως δεομένοις ἢ κλυστῆρός τινος, ἢ
<span class="lb" data-page="6.827" data-line="3" id="l6.827.3"></span>τοῖς πεπληρωμένοις τῶν κατὰ γαστέρα περιττωμάτων, ἢ τοῖς
<span class="lb" data-page="6.827" data-line="4" id="l6.827.4"></span>ὑπὸ ὀδύνης ἐνοχλουμένοις μεγάλης, καὶ μηδαμῶς δεομένοις
<span class="lb" data-page="6.827" data-line="5" id="l6.827.5"></span>ταῖς ἰατρικαῖς πυρίαις, ἢ φλεβοτομίαις, ἢ καθάρσεσιν, ἀλλ’
<span class="lb" data-page="6.827" data-line="6" id="l6.827.6"></span>οὐδὲ τοῖς ξηροτάτοις νοσήμασι προσφέρειν αὐτὴν ἁρμόζει. κ
<span class="lb" data-page="6.827" data-line="7" id="l6.827.7"></span>συνεπισκέπτεσθαι δὲ χρὴ καὶ τὸν καιρὸν, καὶ τὸ ποσὸν τῆς
<span class="lb" data-page="6.827" data-line="8" id="l6.827.8"></span>δόσεως, καὶ τὸ ἦθος τοῦ κάμνοντος, καὶ τὸ πότε τὸν χυλὸν
<span class="lb" data-page="6.827" data-line="9" id="l6.827.9"></span>μόνον προσήκει, ἢ καὶ τὴν πτισάνην αὐτὴν, ἢ καὶ ἀμφότερα,
<span class="lb" data-page="6.827" data-line="10" id="l6.827.10"></span>ἢ καὶ οὐδέτερα. ὁ μὲν οὖν καιρός ἐστι τοῦ διδόναι ῥοφήματος,
<span class="lb" data-page="6.827" data-line="11" id="l6.827.11"></span>ὁπηνίκα διορισάμενος μέλλεις αὐτὴν παρασχεῖν, ὁπότε
<span class="lb" data-page="6.827" data-line="12" id="l6.827.12"></span>τὸ σῶμα γέγονε διακείμενον ὁμαλῶς, καὶ μὴ τὸ μὲν
<span class="lb" data-page="6.827" data-line="13" id="l6.827.13"></span>αὐτοῦ ἐστι θερμότερον, τὸ δὲ ψυχρότερον. τοιοῦτον δ’ ἐστὶ,
<span class="lb" data-page="6.827" data-line="14" id="l6.827.14"></span>καθ’ ὃν καιρὸν ἡ τοῦ νοσήματος παρακμή· μετὰ ταῦτα γὰρ
<span class="lb" data-page="6.827" data-line="15" id="l6.827.15"></span>ἡ τοῦ σώματος σύμπασα θερμότης ὁμαλῶς ἐπὶ πάντα τὰ
<span class="lb" data-page="6.827" data-line="16" id="l6.827.16"></span>μόρια διακέχυται. τὸ δὲ πλῆθος μὴ πολὺ ὑπάρχῃ μηδὲ ὑπέρπαχυ.
<span class="lb" data-page="6.827" data-line="17" id="l6.827.17"></span>σφαλερὸν γάρ ἐστι καὶ αὐτῷ τῷ Ἱπποκράτει τὸ κατὰ
<span class="pb" data-page="6.828" id="p6.828"></span>
<span class="lb" data-page="6.828" data-line="1" id="l6.828.1"></span>πολὺ καὶ ἀθρόως πληροῦν, κατὰ βραχὺ δὲ ἀσφαλές. τιθέσθω
<span class="lb" data-page="6.828" data-line="2" id="l6.828.2"></span>καὶ πρὸς τὸ ἔθος παραμετρείσθω. εἰ μὲν γὰρ ἅπαξ ἦν
<span class="lb" data-page="6.828" data-line="3" id="l6.828.3"></span>εἰθισμένος διαιτᾶσθαι, παρέχε καὶ αὐτὸς καθάπαξ τὸ πόμα·
<span class="lb" data-page="6.828" data-line="4" id="l6.828.4"></span>εἰ δὲ δὶς τῆς ἡμέρας ἐτρέφετο, διπλασίαζε καὶ αὐτὸς τὴν δόσιν.
<span class="lb" data-page="6.828" data-line="5" id="l6.828.5"></span>ἡ δὲ παραύξησις καὶ ἡ προσθήκη τοῦ ῥοφήματος ἐπὶ
<span class="lb" data-page="6.828" data-line="6" id="l6.828.6"></span>μὲν τῶν ξηροτέρων νοσημάτων οὐ χρὴ γίνεσθαι· δεῖται γὰρ
<span class="lb" data-page="6.828" data-line="7" id="l6.828.7"></span>τὸ τοιοῦτον προπομάτων ἰσχυροτέρων, ἢ κατὰ πτισάνην,
<span class="lb" data-page="6.828" data-line="8" id="l6.828.8"></span>ἵνα πλέον ὑγρανθῇ. ξηρὰ δὲ νοσήματά εἰσι πλευρῖτις καὶ
<span class="lb" data-page="6.828" data-line="9" id="l6.828.9"></span>περιπνευμονία, καὶ ὅλως τὰ κατὰ θώρακα, ὅταν μηδὲν
<span class="lb" data-page="6.828" data-line="10" id="l6.828.10"></span>ἐξ αὐτῶν ἀναπτύηται, τὰ δὲ καθ’ ἧπαρ καὶ γαστέρα
<span class="lb" data-page="6.828" data-line="11" id="l6.828.11"></span>καὶ ἔντερα, ὅταν μηδὲν ἐκκρίνηται, καὶ σκληρὰ, καὶ
<span class="lb" data-page="6.828" data-line="12" id="l6.828.12"></span>μὴ πρὸς ἀνάγκην, καὶ μὴ ἄξια λόγου. αἱ δὲ κατὰ τὰς
<span class="lb" data-page="6.828" data-line="13" id="l6.828.13"></span>ἀρτηρίας τε καὶ φλέβας ξηρότητες διὰ τῆς γλώττης καὶ
<span class="lb" data-page="6.828" data-line="14" id="l6.828.14"></span>τοῦ ἔξω δέρματος διαγινώσκονται· οὕτως δὲ καὶ τὰ ἐν τῇ
<span class="lb" data-page="6.828" data-line="15" id="l6.828.15"></span>κεφαλῇ πάθη, μηδενὸς δι’ ὑπερώας ἢ ῥινὸς ἐκκαθαιρομένου.
<span class="lb" data-page="6.828" data-line="16" id="l6.828.16"></span>κατὰ τὸν αὐτὸν δὲ τρόπον καὶ φλεγμοναὶ καὶ ἕλκη
<span class="lb" data-page="6.828" data-line="17" id="l6.828.17"></span>ξηρὰ τυγχάνουσιν, ἀφ’ ὧν μηδὲν εἰς ἰχῶρας ἀποκρίνεται.
<span class="pb" data-page="6.829" id="p6.829"></span>
<span class="lb" data-page="6.829" data-line="1" id="l6.829.1"></span>ἐπὶ δὲ τῶν τοιούτων νοσημάτων οὐ προσήκει ποιεῖσθαι τὴν
<span class="lb" data-page="6.829" data-line="2" id="l6.829.2"></span>πτισάνην, οὔτε γὰρ ὑγραίνειν αὐτὰ δύναται, ἅτε μὴ ἄγαν
<span class="lb" data-page="6.829" data-line="3" id="l6.829.3"></span>ὑγραίνουσα τὰ πολλῆς καὶ ἰσχυρᾶς δυνάμεως ὑγραινούσης
<span class="lb" data-page="6.829" data-line="4" id="l6.829.4"></span>δεόμενα, καὶ ἔτι τὴν ἀπὸ πληρώσεως βλάβην τοῖς σώμασι
<span class="lb" data-page="6.829" data-line="5" id="l6.829.5"></span>παρέχουσα. ἂν δὲ καὶ τὸ σῶμα ὑγρότερον ᾖ, καὶ εἴ τι ἀπὸ
<span class="lb" data-page="6.829" data-line="6" id="l6.829.6"></span>τοῦ πνεύμονος ἐκπτύεται, τότε χρὴ ἐπαύξειν ἀεὶ καὶ προστιθέναι
<span class="lb" data-page="6.829" data-line="7" id="l6.829.7"></span>τὴν πόσιν αὐτῆς· ὑγραίνουσα γὰρ καὶ τέμνουσα
<span class="lb" data-page="6.829" data-line="8" id="l6.829.8"></span>ὁμοίως τὰ προσόντα ἐν τῷ σώματι ὑγρὰ, <span class="milestone ed2page" data-n="6.504" data-unit="ed2page" id="ed2page.6.504"></span>καὶ ῥῶσιν
<span class="lb" data-page="6.829" data-line="9" id="l6.829.9"></span>τοῖς μορίοις παρέχουσα διὰ τὴν τροφὴν, καθαρὸν ἀποτελεῖ
<span class="lb" data-page="6.829" data-line="10" id="l6.829.10"></span>συντόμως τὸ ζῶον τῆς ἐνοχλούσης κακοχυμίας. συνελθόντων
<span class="lb" data-page="6.829" data-line="11" id="l6.829.11"></span>γὰρ ἀμφοτέρων ῥᾳδίως ἐκκαθαίρεται τὰ μοχθηρὰ περιττώματα,
<span class="lb" data-page="6.829" data-line="12" id="l6.829.12"></span>οὐδενὸς δὲ τῶν ἄλλων, ὅσα ὡς φάρμακον ἢ
<span class="lb" data-page="6.829" data-line="13" id="l6.829.13"></span>τροφὴ προσφέρεται, ἀμφότερα ταῦτα κεκτημένου, ἀλλ’ ἢ
<span class="lb" data-page="6.829" data-line="14" id="l6.829.14"></span>κατὰ τὸ λεπτύνειν ἐνδεόντως καὶ ὑγραίνειν τὸ τρόφιμον
<span class="lb" data-page="6.829" data-line="15" id="l6.829.15"></span>ἔχοντος, καθάπερ ἄρτος καὶ χόνδρος καὶ ὠὰ καὶ ἰχθῦς,
<span class="lb" data-page="6.829" data-line="16" id="l6.829.16"></span>ἢ τὸ μὲν τέμνειν ἔχοντος, τὸ δ’ ὑγραίνειν τε καὶ τρέφειν οὐ
<span class="lb" data-page="6.829" data-line="17" id="l6.829.17"></span>περιφέροντος, καθάπερ ὀξύμελι, καὶ εἴ τι τοιοῦτον ἕτερον.
<span class="lb" data-page="6.829" data-line="18" id="l6.829.18"></span>ταῦτα δὲ πάντα τὰ ἀγαθὰ ἥκουσι τῇ πτισάνῃ. ἀλλ’ ὅμως
<span class="pb" data-page="6.830" id="p6.830"></span>
<span class="lb" data-page="6.830" data-line="1" id="l6.830.1"></span>οὐδεμίαν ὠφέλειαν προξενεῖ χωρὶς τῶν προδιορισμῶν προσαγομένη,
<span class="lb" data-page="6.830" data-line="2" id="l6.830.2"></span>ὅπου γε καὶ θανάτου μᾶλλον καθεστήκασιν αἴτια
<span class="lb" data-page="6.830" data-line="3" id="l6.830.3"></span>διδόμενα. τοῦ γὰρ κάμνοντος κλυστῆρος δεομένου διὰ τὴν
<span class="lb" data-page="6.830" data-line="4" id="l6.830.4"></span>τῶν περιττωμάτων κάθαρσιν, ἢ φλεβοτομίας διὰ περιουσίαν
<span class="lb" data-page="6.830" data-line="5" id="l6.830.5"></span>αἵματος καὶ τῆς ὀδύνης, μὴ ἐνδεούσης χρείαν ἔχοντος
<span class="lb" data-page="6.830" data-line="6" id="l6.830.6"></span>ὀδύνης αἴτιον πλῆθος, αἰτία θανάτου γέγονεν ἡ πτισάνη
<span class="lb" data-page="6.830" data-line="7" id="l6.830.7"></span>προσφερομένη, τάχα καὶ αὐτὴ καὶ διπλασιάζουσα τὸ πλῆθος.
<span class="lb" data-page="6.830" data-line="8" id="l6.830.8"></span>διὰ τοῦτο οὐ χρὴ παρέχειν αὐτὴν πυρετῷ ἐνδεχομένῳ,
<span class="lb" data-page="6.830" data-line="9" id="l6.830.9"></span>εἴτε σὺν ὀδύνῃ ἐστὶν εἴτε χωρὶς ὀδύνης ὁ πυρετὸς,
<span class="lb" data-page="6.830" data-line="10" id="l6.830.10"></span>ἢ μετ’ ὀλίγον τῆς τροφῆς ὁ ἄνθρωπος πυρέττειν ἤρξατο, καὶ
<span class="lb" data-page="6.830" data-line="11" id="l6.830.11"></span>μήπω ὑπεχώρησεν. οἱ αὐτοὶ δὲ διορισμοὶ οὐκ ἐπὶ τοῦ χυλοῦ
<span class="lb" data-page="6.830" data-line="12" id="l6.830.12"></span>μόνον, ἀλλὰ καὶ ἐπ’ αὐτῆς τῆς πτισάνης. οἷς δὲ χρήσιμος
<span class="lb" data-page="6.830" data-line="13" id="l6.830.13"></span>ἦν, καὶ αὐτοῖς οὐκ εὐθὺς διδόναι προσήκει, ἀλλὰ πρῶτον
<span class="lb" data-page="6.830" data-line="14" id="l6.830.14"></span>μὲν τὸν χυλὸν μόνον, ᾔ τὰ πλείονα μὲν τὸν χυλὸν,
<span class="lb" data-page="6.830" data-line="15" id="l6.830.15"></span>ὀλίγον δὲ τὴν πτισάνην, εἶτα ἐπίσης ἀμφότερα, εἶτα καὶ
<span class="lb" data-page="6.830" data-line="16" id="l6.830.16"></span>μόνην αὐτὴν, ἐπιστάμενον, εἰς μὲν ῥῶσιν καὶ θρέψιν τοῦ σώματος
<span class="pb" data-page="6.831" id="p6.831"></span>
<span class="lb" data-page="6.831" data-line="1" id="l6.831.1"></span>μέγιστα συντελεῖν τὴν πτισάνην, εἰς δὲ τὸ εὐκατέργαστον
<span class="lb" data-page="6.831" data-line="2" id="l6.831.2"></span>καὶ εὔπεπτον καὶ εὐανάδοτον τὸν χυλόν. ταῦτα
<span class="lb" data-page="6.831" data-line="3" id="l6.831.3"></span>δ’ ὡς ἐν κεφαλαίῳ περὶ τῆς πτισάνης εἰρήσθω, ἵν’ ἔχῃς εἰδέναι
<span class="lb" data-page="6.831" data-line="4" id="l6.831.4"></span>τήν τ’ εὔκρατον αὐτῆς χρῆσιν καὶ τοὺς ἀναγκαίους
<span class="lb" data-page="6.831" data-line="5" id="l6.831.5"></span>διορισμούς.
</p>
        </article>

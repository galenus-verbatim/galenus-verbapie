<article xmlns="http://www.w3.org/1999/xhtml" id="urn:cts:greekLit:tlg0057.tlg041.1st1K-grc1:11">
<span class="pb page1" data-page="6.871" id="p6.871"></span>
<span class="milestone ed1page page1" data-n="3.204" data-unit="ed1page" id="ed1page.3.204"></span>
<span class="milestone ed2page page1" data-n="7.12" data-unit="ed2page" id="ed2page.7.12"></span>
          <p>
<span class="lb" data-page="6.871" data-line="4" id="l6.871.4"></span>Λοιπὸν δέ ἐστι καὶ πέμπτον γένος νοσήματος,
<span class="lb" data-page="6.871" data-line="5" id="l6.871.5"></span>ἡ τῆς ἑνώσεως λύσις, εἴτ’ οὖν ἐν ἑνί τινι τῶν
<span class="lb" data-page="6.871" data-line="6" id="l6.871.6"></span>ἁπλῶν γένοιτο μορίων τῶν ὁμοιομερῶν ὀνομαζομένων, εἴτε
<span class="lb" data-page="6.871" data-line="7" id="l6.871.7"></span>κᾀν τοῖς συνθέτοις, ὅθεν καὶ μικρῷ πρόσθεν ἐν τοῖς κοινοῖς
<span class="lb" data-page="6.871" data-line="8" id="l6.871.8"></span>ἑκατέρων τῶν μορίων νοσήμασι ἐμνημονεύσαμεν αὐτῆς.
<span class="lb" data-page="6.871" data-line="9" id="l6.871.9"></span>ὅπου γὰρ <span class="milestone ed2page" data-n="7.13" data-unit="ed2page" id="ed2page.7.13"></span>διασπᾶται σύνδεσμος ἢ ἀρτηρία, κοινὸν τὸ
<span class="lb" data-page="6.871" data-line="10" id="l6.871.10"></span>πάθημά ἐστι καὶ τοῦ παντὸς ὀργάνου καὶ αὐτοῦ τοῦ διασπασθέντος
<span class="lb" data-page="6.871" data-line="11" id="l6.871.11"></span>μορίου. λέλυται γὰρ ἑκάτερον τῆς συνεχείας,
<span class="lb" data-page="6.871" data-line="12" id="l6.871.12"></span>τὸ μὲν ὅλον, μηκέτι συναπτομένων αὐτοῦ μηδ’ ἑνουμένων
<span class="lb" data-page="6.871" data-line="13" id="l6.871.13"></span>τῶν μορίων, αὐτὸ δὲ τὸ διασπασθὲν οὐκ ἔτι μένον ἓν,
<span class="lb" data-page="6.871" data-line="14" id="l6.871.14"></span>ἀλλὰ δύο γενόμενον. εἰ μέντοι μὴ διασπασθείη τελέως,
<span class="lb" data-page="6.871" data-line="15" id="l6.871.15"></span>ἀλλ’ ἐκ μέρους τινὸς, οὐκ ἔτι τοῦτο τοῦ παντὸς ὀργάνου
<span class="lb" data-page="6.871" data-line="16" id="l6.871.16"></span>τὸ νόσημά ἐστι, πλὴν εἰ μὴ κατὰ συμβεβηκὸς, ὅτι μόριον
<span class="lb" data-page="6.871" data-line="17" id="l6.871.17"></span>αὐτοῦ πέπονθεν, ἀλλ’ αὐτοῦ μόνον τοῦ πεπονθότος ἴδιον
<span class="pb" data-page="6.872" id="p6.872"></span>
<span class="lb" data-page="6.872" data-line="1" id="l6.872.1"></span>ἐξαίρετον. ὀνομάζεται δὲ κατὰ μὲν ὀστοῦν ἡ τῆς συνεχείας
<span class="lb" data-page="6.872" data-line="2" id="l6.872.2"></span>λύσις κάταγμα, κατὰ δὲ τὰ σαρκώδη πάντα κοινῶς ἕλκος.
<span class="lb" data-page="6.872" data-line="3" id="l6.872.3"></span>τὸ δὲ ῥῆγμα καὶ τὸ σπάσμα τοῦ μὲν αὐτοῦ γένους
<span class="lb" data-page="6.872" data-line="4" id="l6.872.4"></span>ἐστί· συνίσταται δὲ τὸ μὲν ἐν σαρκώδει, τὸ δὲ ἐν νευρώδει
<span class="lb" data-page="6.872" data-line="5" id="l6.872.5"></span>μορίῳ, τῶν ἐν αὐτοῖς ἰνῶν διασπασθεισῶν ὑπὸ βιαίας
<span class="lb" data-page="6.872" data-line="6" id="l6.872.6"></span>τινὸς θλάσεως, ἢ ἐξαιφνιδίου τε καὶ ἀθρόας τάσεως. τὰ
<span class="lb" data-page="6.872" data-line="7" id="l6.872.7"></span>δὲ ἀποσπάσματα καλούμενα μόνων τῶν ὀργανικῶν ἐστι
<span class="lb" data-page="6.872" data-line="8" id="l6.872.8"></span>μορίων ἴδια παθήματα. αὗται μὲν αἱ σύμπασαι διαφοραὶ
<span class="lb" data-page="6.872" data-line="9" id="l6.872.9"></span>τῶν ἁπλῶν νοσημάτων.
</p>
        </article>

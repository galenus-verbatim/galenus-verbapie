<article xmlns="http://www.w3.org/1999/xhtml" id="urn:cts:greekLit:tlg0057.tlg041.1st1K-grc1:12">
<span class="pb page1" data-page="6.872" id="p6.872"></span>
<span class="milestone ed1page page1" data-n="3.204" data-unit="ed1page" id="ed1page.3.204"></span>
<span class="milestone ed2page page1" data-n="7.13" data-unit="ed2page" id="ed2page.7.13"></span>
          <p>
<span class="lb" data-page="6.872" data-line="10" id="l6.872.10"></span>Ἐπὶ δὲ τὰς συνθέτους ἤδη μετιέναι καιρὸς
<span class="lb" data-page="6.872" data-line="11" id="l6.872.11"></span>ἀπὸ τῶν ὁμοιομερῶν αὖθις ἀρξαμένους σωμάτων.
<span class="lb" data-page="6.872" data-line="12" id="l6.872.12"></span>ἔσται δὴ κατὰ μὲν τὴν προτέραν ὑπόθεσιν ἐξ εὐρύτητός
<span class="lb" data-page="6.872" data-line="13" id="l6.872.13"></span>τε καὶ στεγνώσεως πόρων νόσημά τι σύνθετον, οὐχ ἑκάστου
<span class="lb" data-page="6.872" data-line="14" id="l6.872.14"></span>τῶν κατὰ μέρος πόρων ἀμφότερα πάσχοντος, ἀλλὰ ἐναλλὰξ,
<span class="lb" data-page="6.872" data-line="15" id="l6.872.15"></span>τῶν μὲν στεγνουμένων, τῶν δ’ εὐρυνομένων σωμάτων,
<span class="lb" data-page="6.872" data-line="16" id="l6.872.16"></span>ὡς μηδὲν μᾶλλον εὐρύτητα πόρων ἢ στέγνωσιν
<span class="pb" data-page="6.873" id="p6.873"></span>
<span class="lb" data-page="6.873" data-line="1" id="l6.873.1"></span>ἔχειν αἰτιᾶσθαι κατὰ τὸ σύμπαν ὁμοιομερὲς σῶμα, μηδ’.
<span class="lb" data-page="6.873" data-line="2" id="l6.873.2"></span>εἶναί τι λαβεῖν αἰσθητὸν αὐτοῦ μέρος, ᾧ θάτερον ὑπάρχει
<span class="lb" data-page="6.873" data-line="3" id="l6.873.3"></span>μόνον, ἀλλ’ αἰεὶ τὸ λαμβανόμενον ἅπαν ὑπ’ ἀμφοτέρων
<span class="lb" data-page="6.873" data-line="4" id="l6.873.4"></span>συνέχεσθαι. κατὰ δὲ τὴν δευτέραν ὑπόθεσιν ἐπὶ μὲν
<span class="lb" data-page="6.873" data-line="5" id="l6.873.5"></span>ταῖς ποιότησι μόναις ἐξισταμέναις τοῦ κατὰ φύσιν ἐν
<span class="lb" data-page="6.873" data-line="6" id="l6.873.6"></span>ἑκάστῳ τῶν ὁμοιομερῶν σωμάτων ἔσται σύνθετα νοσήματα
<span class="lb" data-page="6.873" data-line="7" id="l6.873.7"></span>τέτταρα, θερμὸν ἅμα καὶ ξηρὸν, καὶ θερμὸν ἅμα καὶ
<span class="lb" data-page="6.873" data-line="8" id="l6.873.8"></span>ὑγρὸν, καὶ ψυχρὸν ἅμα καὶ ξηρὸν, καὶ ψυχρὸν ἅμα καὶ
<span class="lb" data-page="6.873" data-line="9" id="l6.873.9"></span>ὑγρόν· οὐσίας δέ τινος ἐπιῤῥυείσης αὐτοῖς, ὁμοίως ἕτερα
<span class="lb" data-page="6.873" data-line="10" id="l6.873.10"></span>τέτταρα, τὰς αὐτὰς τῶν ποιοτήτων ἔχοντα συζυγίας.
<span class="lb" data-page="6.873" data-line="11" id="l6.873.11"></span>ἐπεὶ δὲ καὶ ἡ τῆς συνεχείας διαίρεσις οὐκ ἐν τοῖς συνθέτοις
<span class="lb" data-page="6.873" data-line="12" id="l6.873.12"></span>μόνον ὀργάνοις, ἀλλὰ καὶ ἐν τοῖς ἁπλοῖς ἐγγίνεται
<span class="lb" data-page="6.873" data-line="13" id="l6.873.13"></span>σώμασιν, ἐπιπλακήσεταί ποτε καὶ ἥδε τοῖς τε νῦν εἰρημένοις
<span class="lb" data-page="6.873" data-line="14" id="l6.873.14"></span>συνθέτοις νοσήμασι κατ’ ἀμφοτέρας τὰς ὑποθέσεις
<span class="lb" data-page="6.873" data-line="15" id="l6.873.15"></span>καὶ τοῖς εὐθὺς ἐν ἀρχῇ τοῦ παντὸς λόγου γεγραμμένοις
<span class="lb" data-page="6.873" data-line="16" id="l6.873.16"></span>τοῖς ἁπλοῖς. οὐ γὰρ ἀδύνατον ἡλκῶσθαί τε ἅμα καὶ
<span class="lb" data-page="6.873" data-line="17" id="l6.873.17"></span>ξηρότερον εἶναι τοῦ κατὰ φύσιν ἢ ὑγρότερον ἢ ψυχρότερον
<span class="lb" data-page="6.873" data-line="18" id="l6.873.18"></span>ἢ θερμότερον τὸ μόριον, οὐδ’ ἡλκῶσθαι μὲν ἅμα
<span class="pb" data-page="6.874" id="p6.874"></span>
<span class="lb" data-page="6.874" data-line="1" id="l6.874.1"></span>καὶ ὑγρότερον ὑπάρχειν, οὐχὶ δὲ καὶ θερμότερον εἶναι.
<span class="lb" data-page="6.874" data-line="2" id="l6.874.2"></span>τά γ’ οὖν ἡλκωμένα τε ἅμα καὶ φλεγμαίνοντα μόρια τριχῇ
<span class="lb" data-page="6.874" data-line="3" id="l6.874.3"></span>τοῦ. κατὰ φύσιν ἐξίσταται, διὰ μὲν τὴν ἕλκωσιν ἀπολλύντα
<span class="lb" data-page="6.874" data-line="4" id="l6.874.4"></span>τὴν ἕνωσιν τῶν οἰκείων μορίων, ὅτι δὲ φλεγμαίνει,
<span class="lb" data-page="6.874" data-line="5" id="l6.874.5"></span>θερμότερά τε καὶ ὑγρότερα τοῦ κατὰ φύσιν ἀποτελούμενα.
<span class="lb" data-page="6.874" data-line="6" id="l6.874.6"></span>τὸν γὰρ δὴ ὄγκον τὸν ἐν αὐτοῖς, ὅταν μὲν ἐπὶ τοσοῦτον
<span class="lb" data-page="6.874" data-line="7" id="l6.874.7"></span>αἴρηται μέγεθος, ὡς βλάπτειν τι δι’ αὐτὸ τοῦτο τὴν
<span class="lb" data-page="6.874" data-line="8" id="l6.874.8"></span>ἐνέργειαν, ἤδη νόσημα νομιστέον, ἄλλως δὲ σύμπτωμά
<span class="lb" data-page="6.874" data-line="9" id="l6.874.9"></span>τε καὶ <span class="milestone ed2page" data-n="7.14" data-unit="ed2page" id="ed2page.7.14"></span>πάθημα μόνον, ὥσπερ καὶ τὴν ὀδύνην.
<span class="lb" data-page="6.874" data-line="10" id="l6.874.10"></span>ἅπαντ’ οὖν τὰ φλεγμαίνοντά τε ἅμα καὶ ἡλκωμένα σώματα
<span class="lb" data-page="6.874" data-line="11" id="l6.874.11"></span>τριχῇ μὲν ἐξ ἀνάγκης, τετραχῇ δ’ ἔστιν ὅτε νοσεῖ,
<span class="lb" data-page="6.874" data-line="12" id="l6.874.12"></span>φλεγμονὴν ὀνομαζόντων ἡμῶν δηλονότι νῦν οὐ τὴν οἷον
<span class="lb" data-page="6.874" data-line="13" id="l6.874.13"></span>φλόγωσιν τῶν μορίων, ὥσπερ ἦν ἔθος τοῖς παλαιοῖς,
<span class="lb" data-page="6.874" data-line="14" id="l6.874.14"></span>ἀλλὰ τὸν ἐρυθρόν τε καὶ ἀντίτυπον καὶ ὀδυνηρὸν ὄγκον.
<span class="lb" data-page="6.874" data-line="15" id="l6.874.15"></span>οὕτω δὲ καὶ τοῖς ἐρυσιπέλασι συμπίπτει πόθ’ ἕλκη. τοῖς
<span class="lb" data-page="6.874" data-line="16" id="l6.874.16"></span>μὲν γὰρ ἄνθραξιν ἀδύνατον ἄλλως συστῆναι, μέσα δὲ
<span class="lb" data-page="6.874" data-line="17" id="l6.874.17"></span>τούτων ἐστὶ τὴν φύσιν ἕρπητές τε καὶ καρκῖνοι, τὰ πολλὰ
<span class="pb" data-page="6.875" id="p6.875"></span>
<span class="lb" data-page="6.875" data-line="1" id="l6.875.1"></span>μὲν ἅμα τοῖς ἕλκεσιν, ἔστιν ὅτε δὲ καὶ χωρὶς ἐκείνων
<span class="lb" data-page="6.875" data-line="2" id="l6.875.2"></span>συνιστάμενα. σύνθετα γοῦν ἐστι τὰ τοιαῦτα πάντα νοσήματα,
<span class="lb" data-page="6.875" data-line="3" id="l6.875.3"></span>κᾂν χωρὶς ἕλκους γίγνηται· καθ’ ἕνα μὲν τρόπον,
<span class="lb" data-page="6.875" data-line="4" id="l6.875.4"></span>ὅτι πάντα περιττῆς ὑγρότητος ἤτοι θερμῆς ἢ ψυχρᾶς
<span class="lb" data-page="6.875" data-line="5" id="l6.875.5"></span>ἐστιν ἔγγονα, χολῆς μὲν ξανθῆς ἐρυσίπελας, μελαίνης δὲ
<span class="lb" data-page="6.875" data-line="6" id="l6.875.6"></span>καρκῖνος αἵματος δὲ φλεγμονὴ, καὶ φλέγματος οἴδημα·
<span class="lb" data-page="6.875" data-line="7" id="l6.875.7"></span>καθ’ ἕτερον δὲ, διότι τῶν εἰρημένων χυμῶν, εἰ καὶ κατὰ
<span class="lb" data-page="6.875" data-line="8" id="l6.875.8"></span>τὴν ἰδέαν ὑγροὶ σύμπαντες εἰσὶν, ἀλλὰ τήν γε δύναμιν οὐχ
<span class="lb" data-page="6.875" data-line="9" id="l6.875.9"></span>ὑγροί· ὁ μὲν γὰρ τῆς μελαίνης χολῆς ξηρὸς καὶ ψυχρός·
<span class="lb" data-page="6.875" data-line="10" id="l6.875.10"></span>ὁ δὲ τῆς ξανθῆς ξηρὸς καὶ θερμός· ὁ δὲ τοῦ φλέγματος
<span class="lb" data-page="6.875" data-line="11" id="l6.875.11"></span>ὑγρὸς καὶ ψυχρός· ὑγρὸν δὲ καὶ θερμὸν τὸ αἷμα· κατὰ
<span class="lb" data-page="6.875" data-line="12" id="l6.875.12"></span>δ’ αὖ τρίτον τρόπον, ὅτι πάντα ἀλλήλοις ἐπιπλέκεται,
<span class="lb" data-page="6.875" data-line="13" id="l6.875.13"></span>καὶ σπάνιόν ἐστιν εὑρεῖν ἕκαστον αὐτῶν εἰλικρινές.
<span class="lb" data-page="6.875" data-line="14" id="l6.875.14"></span>ἀναμέμικται γὰρ ὡς τὰ πολλὰ ταῖς μὲν φλεγμοναῖς
<span class="lb" data-page="6.875" data-line="15" id="l6.875.15"></span>ἢ ἐρυσιπελατῶδες, ἢ οἰδηματῶδες, ἢ σκιῤῥῶδές τι, τοῖς
<span class="lb" data-page="6.875" data-line="16" id="l6.875.16"></span>δ’ ἐρυσιπέλασιν ἢ φλεγμονῶδες, ἢ οἰδηματῶδες, ἢ σκιῤῥῶδες,
<span class="lb" data-page="6.875" data-line="17" id="l6.875.17"></span>καὶ τῶν ἄλλων ὁμοίως ἑκάστῳ. σύνθετα τοίνυν
<span class="lb" data-page="6.875" data-line="18" id="l6.875.18"></span>γίγνεται πολυειδῶς ἅπαντα τοιαῦτα νοσήματα· καὶ ῥηθήσεται ﻿
<span class="pb" data-page="6.876" id="p6.876"></span>
<span class="lb" data-page="6.876" data-line="1" id="l6.876.1"></span>περὶ αὐτῶν ἐπὶ πλέον ἔν τε τῷ περὶ τῶν νοσερῶν
<span class="lb" data-page="6.876" data-line="2" id="l6.876.2"></span>αἰτίων γράμματι, καὶ ἐν τῷ μετ’ αὐτὸ, τῷ τῶν νοσωδῶν
<span class="lb" data-page="6.876" data-line="3" id="l6.876.3"></span>συμπτωμάτων, καὶ πρὸς τούτοις ἔτι διὰ τῆς θεραπευτικῆς
<span class="lb" data-page="6.876" data-line="4" id="l6.876.4"></span>πραγματείας, ἧσπερ ἕνεκα σύμπαντα ταῦτα γράφεται.
</p>
        </article>

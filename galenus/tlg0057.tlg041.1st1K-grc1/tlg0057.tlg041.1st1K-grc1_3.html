<article xmlns="http://www.w3.org/1999/xhtml" id="urn:cts:greekLit:tlg0057.tlg041.1st1K-grc1:3">
<span class="pb page1" data-page="6.841" id="p6.841"></span>
<span class="milestone ed1page page1" data-n="2.2" data-unit="ed1page" id="ed1page.3.200"></span>
<span class="milestone ed2page page1" data-n="7.3" data-unit="ed2page" id="ed2page.7.3"></span>
          <p>
<span class="lb" data-page="6.841" data-line="1" id="l6.841.1"></span>Σύνθεσις δὲ καὶ διάπλασις ἐν τοῖς τῶν ζώων
<span class="lb" data-page="6.841" data-line="2" id="l6.841.2"></span>σώμασιν ὑπάρχει τριττή· πρώτη μὲν ἡ τῶν ὁμοιομερῶν ὀνομαζομένων,
<span class="lb" data-page="6.841" data-line="3" id="l6.841.3"></span>ἀρτηριῶν, καὶ φλεβῶν, καὶ νεύρων, καὶ ὀστῶν,
<span class="lb" data-page="6.841" data-line="4" id="l6.841.4"></span>καὶ χόνδρων, καὶ συνδέσμων, ὑμένων τε καὶ σαρκῶν· δευτέρα
<span class="lb" data-page="6.841" data-line="5" id="l6.841.5"></span>δὲ ἡ τῶν ὀργανικῶν, ἐγκεφάλου τε καὶ καρδίας, καὶ
<span class="lb" data-page="6.841" data-line="6" id="l6.841.6"></span>πνεύμονος, καὶ ἥπατος, καὶ κοιλίας, καὶ σπληνὸς, καὶ
<span class="lb" data-page="6.841" data-line="7" id="l6.841.7"></span>ὀφθαλμῶν, καὶ νεφρῶν· τρίτη δὲ ἡ τοῦ σύμπαντος σώματος.
<span class="lb" data-page="6.841" data-line="8" id="l6.841.8"></span>ἕκαστον γὰρ τῶν ὀργανικῶν τούτων μορίων ἔκ τινων
<span class="lb" data-page="6.841" data-line="9" id="l6.841.9"></span>ἑτέρων ἁπλῶν ὡς πρὸς τὴν αἴσθησιν σύγκειται, κᾀκείνων
<span class="lb" data-page="6.841" data-line="10" id="l6.841.10"></span>ἕκαστον ἐκ τῶν πρώτων στοιχείων. σαρκὸς οὖν αὐτῆς,
<span class="lb" data-page="6.841" data-line="11" id="l6.841.11"></span>ᾗ σὰρξ, ἐν τῇ συνθέσει μόνῃ τῶν πρώτων στοιχείων ἡ διαφορὰ,
<span class="lb" data-page="6.841" data-line="12" id="l6.841.12"></span>ᾗ μέντοι μόριον ὀργάνου, παρά τε τὴν διάπλασιν καὶ
<span class="lb" data-page="6.841" data-line="13" id="l6.841.13"></span>τὸ μέγεθος· καὶ γὰρ οὖν καὶ αὐτῶν τῶν ὀργάνων ἐν τούτοις
<span class="lb" data-page="6.841" data-line="14" id="l6.841.14"></span>αἱ διαφοραί. πόσα τοίνυν ἐστὶ καὶ τίνα κατὰ τὴν
<span class="lb" data-page="6.841" data-line="15" id="l6.841.15"></span>πρώτην ὑπόθεσιν τὰ σύμπαντα νοσήματα τῶν ὁμοιομερῶν
<span class="lb" data-page="6.841" data-line="16" id="l6.841.16"></span>σωμάτων, διελθόντες, ἑξῆς ἐπὶ τὴν ἑτέραν μεταβησόμεθα,
<span class="lb" data-page="6.841" data-line="17" id="l6.841.17"></span>τὴν ἀλλοιοῦσθαί τε καὶ τρέπεσθαι τὴν οὐσίαν ὅλην δι’ ὅλης
<span class="lb" data-page="6.841" data-line="18" id="l6.841.18"></span>ἑαυτῆς ὑποτιθεμένην.
</p>
        </article>

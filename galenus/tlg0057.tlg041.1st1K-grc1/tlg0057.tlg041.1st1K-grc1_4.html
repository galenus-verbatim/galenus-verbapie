<article xmlns="http://www.w3.org/1999/xhtml" id="urn:cts:greekLit:tlg0057.tlg041.1st1K-grc1:4">
<span class="pb page1" data-page="6.842" id="p6.842"></span>
<span class="milestone ed1page page1" data-n="2.2" data-unit="ed1page" id="ed1page.3.200"></span>
<span class="milestone ed2page page1" data-n="7.3" data-unit="ed2page" id="ed2page.7.3"></span>
          <p>
<span class="lb" data-page="6.842" data-line="1" id="l6.842.1"></span>Ἔστι δὲ δύο τὰ πρῶτα πάθη, τὸ μὲν εὐρύτης
<span class="lb" data-page="6.842" data-line="2" id="l6.842.2"></span>τις πόρων, τὸ δὲ στέγνωσις.<span class="milestone ed1page" data-n="3.200" data-unit="ed1page" id="ed1page.3.200"></span> ἀπαθῶν γὰρ ὑποκειμένων
<span class="lb" data-page="6.842" data-line="3" id="l6.842.3"></span>τῶν πρώτων στοιχείων, ἐν τῇ συνθέσει μόνῃ τὰ
<span class="lb" data-page="6.842" data-line="4" id="l6.842.4"></span>παθήματα· συνθέσεως δὲ πάσης αἱ προειρημέναι διαφοραί.
<span class="lb" data-page="6.842" data-line="5" id="l6.842.5"></span>ὥστ’ ἀναγκαῖον ἐῤῥῶσθαι μὲν ἕκαστον τῶν ὁμοιομερῶν,
<span class="lb" data-page="6.842" data-line="6" id="l6.842.6"></span>ὁπόταν ἡ συμμετρία τῶν πόρων αὐτοῦ φυλάττηται, διαφθειρομένης
<span class="lb" data-page="6.842" data-line="7" id="l6.842.7"></span>δὲ ταύτης ἐξίστασθαι τοῦ κατὰ φύσιν. ἀλλ’
<span class="lb" data-page="6.842" data-line="8" id="l6.842.8"></span>ἐπειδὴ συμμετρίας ἁπάσης ἡ διαφορὰ διττὴ, (τὸ μὲν γὰρ
<span class="lb" data-page="6.842" data-line="9" id="l6.842.9"></span>ὑπερβολὴ, τὸ δὲ ἔλλειψις,) δῆλον, ὡς καὶ τὰ πρῶτα νοσήματα
<span class="lb" data-page="6.842" data-line="10" id="l6.842.10"></span>τῶν ἁπλῶν σωμάτων ἔσται διττὰ, τὸ μὲν εὐρύτης τις
<span class="lb" data-page="6.842" data-line="11" id="l6.842.11"></span>πόρων, τὸ δὲ στέγνωσις. καὶ ὀστοῦν δὴ καὶ σὰρξ καὶ τῶν
<span class="lb" data-page="6.842" data-line="12" id="l6.842.12"></span>ἄλλων ἕκαστον τῶν ἁπλῶν σωμάτων πρὸς τὴν αἴσθησιν,
<span class="lb" data-page="6.842" data-line="13" id="l6.842.13"></span>εἰ μὲν στεγνότερον ἢ μανότερον εἴη τοῦ συμμέτρου, κακῶς
<span class="lb" data-page="6.842" data-line="14" id="l6.842.14"></span>διακεῖσθαι φήσομεν, εἰ δ’ ἐν τῷ μέσῳ τῆς ὑπερβολῆς ἑκατέρας,
<span class="lb" data-page="6.842" data-line="15" id="l6.842.15"></span>ὡς ἂν μάλιστα συμφέρῃ ταῖς χρείαις αὐτῶν, ἄκρως
<span class="lb" data-page="6.842" data-line="16" id="l6.842.16"></span>ὑγιαίνειν ἐροῦμεν τηνικαῦτα· τὰ δὲ ἐφ’ ἑκάτερα τῆς ἀκριβοῦς
<span class="lb" data-page="6.842" data-line="17" id="l6.842.17"></span>συμμετρίας βραχείας ἐκτροπὰς οὐδέπω μὲν εἶναι νόσους,
<span class="pb" data-page="6.843" id="p6.843"></span>
<span class="lb" data-page="6.843" data-line="1" id="l6.843.1"></span>ἔστ’ ἂν μηδέπω βλάβην αἰσθητὴν ἐνεργείας τινὸς ἀπεργάζωνται·
<span class="lb" data-page="6.843" data-line="2" id="l6.843.2"></span>πολὺ δ’ ἐν ταύταις ὑπάρχειν τὸ μᾶλλόν τε καὶ ἧττον,
<span class="lb" data-page="6.843" data-line="3" id="l6.843.3"></span>ὡς ἂν ἱκανὸν ἐχούσης διάστημα τῆς νοσώδους ἀμετρίας
<span class="lb" data-page="6.843" data-line="4" id="l6.843.4"></span>παρὰ τὴν ἀκριβῶς ὑγιεινὴν συμμετρίαν· ἐν τούτῳ δὴ παντὶ
<span class="lb" data-page="6.843" data-line="5" id="l6.843.5"></span>τῷ πλάτει τὰς τῶν ὑγιαινόντων συνίστασθαι διαφοράς·
<span class="lb" data-page="6.843" data-line="6" id="l6.843.6"></span>ἐν δὲ τῷ μετὰ τοῦτο, τῷ τῆς αἰσθητῆς ἀμετρίας, τὰς νόσους,
<span class="lb" data-page="6.843" data-line="7" id="l6.843.7"></span>ἄχρις ἂν ἐπ’ ἐκείνην ἀφίκωνται τὴν ἀμετρίαν,<span class="milestone ed2page" data-n="7.4" data-unit="ed2page" id="ed2page.7.4"></span> ἥτις
<span class="lb" data-page="6.843" data-line="8" id="l6.843.8"></span>ἤδη φθορὰν ἐργάζεται τοῦ μορίου. οὐ γὰρ δὴ μέχρι γε παντὸς
<span class="lb" data-page="6.843" data-line="9" id="l6.843.9"></span>στεγνοῦσθαί τε καὶ μανοῦσθαι τὰ τῶν ζώων σώματα
<span class="lb" data-page="6.843" data-line="10" id="l6.843.10"></span>πέφυκεν, ἀλλ’ ἔστι τις κᾀνταῦθα ὅρος, οὗ περαιτέρω προελθεῖν
<span class="lb" data-page="6.843" data-line="11" id="l6.843.11"></span>αὐτοῖς ἄνευ διαλύσεώς τε καὶ φθορᾶς ἀδύνατον.
<span class="lb" data-page="6.843" data-line="12" id="l6.843.12"></span>ἡ μὲν δὴ τῶν ἀπαθῶν στοιχείων ὑπόθεσις ὧδε ἔχει.
</p>
          <p>
<span class="lb" data-page="6.843" data-line="13" id="l6.843.13"></span>Τῶν δὲ πάσχειν ὑποτιθεμένων αὐτὰ, καὶ μέντοι καὶ
<span class="lb" data-page="6.843" data-line="14" id="l6.843.14"></span>δρᾷν εἰς ἄλληλα, καὶ κεράννυσθαι δι’ ὅλων, ὅσαπερ ἂν
<span class="lb" data-page="6.843" data-line="15" id="l6.843.15"></span>ὑπόθηταί τις εἶναι τὰ πρῶτα στοιχεῖα, τοσαῦτα ἐξ ἀνάγκης
<span class="lb" data-page="6.843" data-line="16" id="l6.843.16"></span>ἐρεῖ καὶ τὰ πρῶτα νοσήματα. φέρε γὰρ εἶναι τὰ πρῶτα
<span class="lb" data-page="6.843" data-line="17" id="l6.843.17"></span>στοιχεῖα τέτταρα, τὸ θερμὸν, καὶ τὸ ψυχρὸν, καὶ τὸ ξηρὸν,
<span class="pb" data-page="6.844" id="p6.844"></span>
<span class="lb" data-page="6.844" data-line="1" id="l6.844.1"></span>καὶ τὸ ὑγρὸν, ἐκ τούτων δὲ κεραννυμένων ἀλλήλοις συμμέτρως
<span class="lb" data-page="6.844" data-line="2" id="l6.844.2"></span>μὲν ὑγιαίνειν τὸ ζῶον, ἀμέτρως δὲ νοσεῖν. ἔσται
<span class="lb" data-page="6.844" data-line="3" id="l6.844.3"></span>δὴ καὶ τὰ πρῶτα νοσήματα τέτταρα, τό θ’ ὑπὲρ τὴν κατὰ
<span class="lb" data-page="6.844" data-line="4" id="l6.844.4"></span>φύσιν συμμετρίαν πρῶτον θερμὸν, καὶ δεύτερον τὸ ψυχρὸν,
<span class="lb" data-page="6.844" data-line="5" id="l6.844.5"></span>καὶ τρίτον τὸ ὑγρὸν, καὶ τέταρτον τὸ ξηρόν. αὗται μὲν
<span class="lb" data-page="6.844" data-line="6" id="l6.844.6"></span>καὶ αἱ κατὰ τὴν δευτέραν ὑπόθεσιν νόσοι τῶν ὁμοιομερῶν
<span class="lb" data-page="6.844" data-line="7" id="l6.844.7"></span>ὀνομαζομένων σωμάτων, ἃ δὴ καὶ τελέως ἁπλᾶ φαίνεται.
</p>
          <p>
<span class="lb" data-page="6.844" data-line="8" id="l6.844.8"></span>Τὰ δὲ τῶν συνθέτων ἐν ἡμῖν ὀργάνων νοσήματα κοινὰ
<span class="lb" data-page="6.844" data-line="9" id="l6.844.9"></span>τῶν ὑποθέσεων ἑκατέρων ἐστίν. ἐπέλθωμεν οὖν καὶ ταῦτα
<span class="lb" data-page="6.844" data-line="10" id="l6.844.10"></span>διὰ βραχέων, αὐτὸ τοῦτο πρῶτον ἐπιδεικνύντες, ὅπως ἐστὶ
<span class="lb" data-page="6.844" data-line="11" id="l6.844.11"></span>κοινά. δεομένου δὴ παντὸς τοῦ πρὸς αἴσθησιν συνθέτου
<span class="lb" data-page="6.844" data-line="12" id="l6.844.12"></span>σώματος, ὃ δὴ καὶ ἀνομοιομερὲς ὀνομάζουσιν, εἰ μέλλοι καλῶς
<span class="lb" data-page="6.844" data-line="13" id="l6.844.13"></span>ἐνεργήσειν, οὔτ’ ἐξ οἵων ἔτυχε συγκεῖσθαι μορίων τῶν
<span class="lb" data-page="6.844" data-line="14" id="l6.844.14"></span>ἁπλῶν, οὔτ’ ἐξ ἀριθμοῦ τινος ἢ μεγέθους οὐ προσήκοντος,
<span class="lb" data-page="6.844" data-line="15" id="l6.844.15"></span>οὔθ’ ὃν ἔτυχε τρόπον συνθέσεως ὑπάρχειν, ἐν τέσσαρσι
<span class="lb" data-page="6.844" data-line="16" id="l6.844.16"></span>τούτοις γένεσι τὰ τῶν ὀργάνων ἁπάντων ἔσται νοσήματα.
<span class="lb" data-page="6.844" data-line="17" id="l6.844.17"></span>διαφοραὶ δὲ καθ’ ἕκαστον γένος αἵδε. κατὰ μὲν τὸ πρῶτον
<span class="pb" data-page="6.845" id="p6.845"></span>
<span class="lb" data-page="6.845" data-line="1" id="l6.845.1"></span>ῥηθὲν, ὅταν ἡ προσήκουσα μορφὴ τοῦ μορίου διαφθείρηται,
<span class="lb" data-page="6.845" data-line="2" id="l6.845.2"></span>ἢ σχῆμα μὴ δέον, ἢ κοιλότητα λαβόντος, ἢ πόρον, ἤ
<span class="lb" data-page="6.845" data-line="3" id="l6.845.3"></span>τι τούτων ἀπολέσαντος, ὧν εἶναι δέον. ἐκ τούτου τοῦ γένους
<span class="lb" data-page="6.845" data-line="4" id="l6.845.4"></span>ἐστὶ καὶ ἡ τραχύτης αὐτοῦ καὶ ἡ λειότης οὐ προσηκόντως
<span class="lb" data-page="6.845" data-line="5" id="l6.845.5"></span>ὑπαλλαττόμεναι. ἐν δὲ τῷ δευτέρῳ γένει, τῷ κατὰ
<span class="lb" data-page="6.845" data-line="6" id="l6.845.6"></span>τὸν ἀριθμὸν τῶν ἁπλῶν καὶ πρώτων μορίων, διττὴ νοσημάτων
<span class="lb" data-page="6.845" data-line="7" id="l6.845.7"></span>ἔσται διαφορὰ, ἢ ἐλλείποντός τινος ὧν εἶναι δέον,
<span class="lb" data-page="6.845" data-line="8" id="l6.845.8"></span>ἢ πλεονάζοντος ὧν οὐκ εἶναι δέον. καὶ μὲν δὴ κᾀν τῷ
<span class="lb" data-page="6.845" data-line="9" id="l6.845.9"></span>τρίτῳ γένει, τῷ κατὰ τὸ μέγεθος, ὁμοίως διττὴ νοσημάτων
<span class="lb" data-page="6.845" data-line="10" id="l6.845.10"></span>ἔσται διαφορά. μεῖζον γὰρ εἴτι γένοιτο, δεόμενον ἔλαττον
<span class="lb" data-page="6.845" data-line="11" id="l6.845.11"></span>ὑπάρχειν, ἢ αὖθις ἔλαττον ἀποτελεσθείη, μεῖζον εἶναι δεόμενον,
<span class="lb" data-page="6.845" data-line="12" id="l6.845.12"></span>οὐκ ὀρθῶς ἂν ἔχοι τὸ σύμπαν ὄργανον. ἐν δὲ δὴ
<span class="lb" data-page="6.845" data-line="13" id="l6.845.13"></span>τῷ λοιπῷ γένει τῶν νοσημάτων, τῷ κατὰ τὴν σύνθεσιν,
<span class="lb" data-page="6.845" data-line="14" id="l6.845.14"></span>ἤτοι τῆς κατὰ φύσιν ἐξαλλαττομένης θέσεως, ἢ τῆς πρὸς
<span class="lb" data-page="6.845" data-line="15" id="l6.845.15"></span>ἄλληλα τῶν μορίων κοινωνίας, αἱ διαφοραὶ συστήσονται.
<span class="lb" data-page="6.845" data-line="16" id="l6.845.16"></span>ὥσπερ δ’ ἐκ τῶν ἁπλῶν σωμάτων ἕκαστον τῶν πρώτων
<span class="lb" data-page="6.845" data-line="17" id="l6.845.17"></span>ὀργάνων ἢ κατορθοῦται συντιθέμενον ἢ διαμαρτάνεται,
<span class="lb" data-page="6.845" data-line="18" id="l6.845.18"></span>καὶ ἐκ τούτων αὐτῶν τό θ’ ὑγιαίνειν ὑπάρχει καὶ τὸ νοσεῖν, ﻿
<span class="pb" data-page="6.846" id="p6.846"></span>
<span class="lb" data-page="6.846" data-line="1" id="l6.846.1"></span>οὕτω πάλιν ἐξ αὐτῶν τούτων τῶν ὀργάνων τῶν
<span class="lb" data-page="6.846" data-line="2" id="l6.846.2"></span>πρώτων τὰ δεύτερα συνίσταται. μῦς μὲν γὰρ καὶ φλὲψ
<span class="lb" data-page="6.846" data-line="3" id="l6.846.3"></span>καὶ ἀρτηρία τῶν πρώτων ὀργάνων, δάκτυλος δὲ τῶν δευτέρων,
<span class="lb" data-page="6.846" data-line="4" id="l6.846.4"></span>καὶ τούτου μᾶλλον ἔτι ποὺς καὶ ποδὸς τὸ σκέλος.
<span class="lb" data-page="6.846" data-line="5" id="l6.846.5"></span>καθόλου γὰρ, ὅσα μὲν ἐκ τῶν ὁμοιομερῶν συνελθόντων
<span class="lb" data-page="6.846" data-line="6" id="l6.846.6"></span>ἐγένετο μιᾶς ἐνεργείας ἕνεκεν, ἐν τοῖς πρώτοις ὀργάνοις
<span class="lb" data-page="6.846" data-line="7" id="l6.846.7"></span>ἀριθμηθήσεται, τὰ δ’ ἐκ τούτων πάλιν συντιθέμενα, κᾂν
<span class="lb" data-page="6.846" data-line="8" id="l6.846.8"></span>ὅτι μάλιστα μίαν ἐργάζηται τοῦ παντὸς ὀργάνου τὴν ἐνέργειαν,
<span class="lb" data-page="6.846" data-line="9" id="l6.846.9"></span>ἐν τοῖς δευτέροις τετάξεται. τὰ δὲ αὐτὰ ταῦτα
<span class="lb" data-page="6.846" data-line="10" id="l6.846.10"></span>καὶ τούτων τῶν ὀργάνων ἔσται νοσήματα τοῖς ἐπὶ τῶν
<span class="lb" data-page="6.846" data-line="11" id="l6.846.11"></span>πρώτων εἰρημένοις. <span class="milestone ed2page" data-n="7.5" data-unit="ed2page" id="ed2page.7.5"></span>ἀλλὰ περὶ μὲν τῶν ὀργάνων τῆς
<span class="lb" data-page="6.846" data-line="12" id="l6.846.12"></span>διαφορᾶς ἐν ἑτέρῳ διῄρηται λόγῳ, τίνα μὲν ἀκριβῶς ἐστι
<span class="lb" data-page="6.846" data-line="13" id="l6.846.13"></span>τὰ πρῶτα, τίνα δ’ ἐπ’ αὐτοῖς δεύτερά τε καὶ τρίτα καὶ
<span class="lb" data-page="6.846" data-line="14" id="l6.846.14"></span>τέταρτα τίθεσθαι προσῆκεν. ἔνια γὰρ ἐπαμφοτερίζει τοῖς
<span class="lb" data-page="6.846" data-line="15" id="l6.846.15"></span>γνωρίσμασιν, ὡς καὶ πρῶτα δοκεῖν εἶναι καὶ δεύτερα.
<span class="lb" data-page="6.846" data-line="16" id="l6.846.16"></span>δεῖται δὲ οὐδὲ ὅ γε παρὼν λόγος τῆς τοιαύτης ἀκριβολογίας·
<span class="lb" data-page="6.846" data-line="17" id="l6.846.17"></span>εἰς ἓν δὲ τοῦτ’ ἀποβλέπειν ἀξιῶ, εἴθ’ ἁπλοῦν ἐστιν
<span class="lb" data-page="6.846" data-line="18" id="l6.846.18"></span>ὡς πρὸς τὴν αἴσθησιν, εἴτε σύνθετον τὸ μόριον. τοῦ μὲν
<span class="pb" data-page="6.847" id="p6.847"></span>
<span class="lb" data-page="6.847" data-line="1" id="l6.847.1"></span>γὰρ ἁπλοῦ τὰ πρῶτα ῥηθέντα νοσήματα τῇ διαφορᾷ τῶν
<span class="lb" data-page="6.847" data-line="2" id="l6.847.2"></span>φυσικῶν στοιχείων εἰσὶ διωρισμένα, τοῦ συνθέτου δὲ τὰ
<span class="lb" data-page="6.847" data-line="3" id="l6.847.3"></span>δεύτερα, κοινὰ τῶν ὑποθέσεων ὑπάρχοντα. γένος δ’ οὐδέν
<span class="lb" data-page="6.847" data-line="4" id="l6.847.4"></span>ἐστι νοσήματος οὔτε ἐν τοῖς ἁπλοῖς σώμασιν οὔτ’ ἐν
<span class="lb" data-page="6.847" data-line="5" id="l6.847.5"></span>τοῖς συνθέτοις ἴδιον ἑκατέρων· ἡ γὰρ τῆς διαιρέσεως μέθοδος
<span class="lb" data-page="6.847" data-line="6" id="l6.847.6"></span>ἐνδείκνυται τὸ ἀδύνατον· ἀλλ’ ἓν ἔτι ἐστὶ κοινὸν
<span class="lb" data-page="6.847" data-line="7" id="l6.847.7"></span>ἁπάντων τῶν σωμάτων καὶ τῶν συνθέτων, εἴτ’ οὖν τῶν
<span class="lb" data-page="6.847" data-line="8" id="l6.847.8"></span>πρώτων ὀργάνων, εἴτε καὶ τῶν δευτέρων, εἴτε καὶ τῶν
<span class="lb" data-page="6.847" data-line="9" id="l6.847.9"></span>τρίτων ὑπάρχει τὸ νῦν λεχθησόμενον. μέθοδος δὲ καὶ
<span class="lb" data-page="6.847" data-line="10" id="l6.847.10"></span>τούτου τῆς εὑρέσεως τὸ κοινῇ πᾶσι τοῖς εἰρημένοις ὑπάρχον
<span class="lb" data-page="6.847" data-line="11" id="l6.847.11"></span>μορίοις. εἰ γὰρ ὑπάρχει τι κοινὸν αὐτοῖς ἐν τῷ κατὰ
<span class="lb" data-page="6.847" data-line="12" id="l6.847.12"></span>φύσιν ἔχειν, ὡς ἐνέργειαν ἢ χρείαν τινὰ τῷ ζώῳ παρεχόμενον,
<span class="lb" data-page="6.847" data-line="13" id="l6.847.13"></span>πάντως δήπου καὶ διαφθειρομένου τούτου κοινὸν
<span class="lb" data-page="6.847" data-line="14" id="l6.847.14"></span>αὐτοῖς τι καὶ νόσημα συστήσεται. τί δὲ τοῦτ’ ἔστι τὸ
<span class="lb" data-page="6.847" data-line="15" id="l6.847.15"></span>πᾶσιν ὑπάρχον κοινόν; ἕνωσις τῶν ἰδίων μορίων, ἧς ἕκαστον
<span class="lb" data-page="6.847" data-line="16" id="l6.847.16"></span>μεταλαβὸν ἓν εἶναι λέγεται καὶ μίαν ἐνέργειαν ἢ
<span class="lb" data-page="6.847" data-line="17" id="l6.847.17"></span>χρείαν ἀποτελεῖν. εἰ δὲ καὶ ἥδε λύοιτο κατά τι, νόσος
<span class="lb" data-page="6.847" data-line="18" id="l6.847.18"></span>καὶ τοῦτ’ ἔστι τοῦ μέρους. οἷον δέ τι καθ’ ἕκαστον τῶν
<span class="pb" data-page="6.848" id="p6.848"></span>
<span class="lb" data-page="6.848" data-line="1" id="l6.848.1"></span>μορίων ἡ νόσος ἥδε κέκτηται τοὔνομα, μικρὸν ὕστερον
<span class="lb" data-page="6.848" data-line="2" id="l6.848.2"></span>ἐροῦμεν, ὅταν καὶ τὰς τῶν εἰρημένων γενῶν διαφορὰς εἰς
<span class="lb" data-page="6.848" data-line="3" id="l6.848.3"></span>τὰ κατὰ μέρος εἴδη διελώμεθα.
</p>
        </article>

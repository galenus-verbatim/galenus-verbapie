<article xmlns="http://www.w3.org/1999/xhtml" id="urn:cts:greekLit:tlg0057.tlg041.1st1K-grc1:5">
<span class="pb page1" data-page="6.848" id="p6.848"></span>
<span class="milestone ed1page page1" data-n="3.200" data-unit="ed1page" id="ed1page.3.200"></span>
<span class="milestone ed2page page1" data-n="7.5" data-unit="ed2page" id="ed2page.7.5"></span>
          <p>
<span class="lb" data-page="6.848" data-line="4" id="l6.848.4"></span>Καὶ δὴ ποιῶμεν ἤδη τοῦτο πάλιν ἀπὸ
<span class="lb" data-page="6.848" data-line="5" id="l6.848.5"></span>τῆς προτέρας ὑποθέσεως ἀρξάμενοι. δύο οὖν ἐν ταύτῃ
<span class="lb" data-page="6.848" data-line="6" id="l6.848.6"></span>τῶν ὁμοιομερῶν σωμάτων ὑπῆρχε νοσήματα ἐν πόρων ἀμετρίᾳ
<span class="lb" data-page="6.848" data-line="7" id="l6.848.7"></span>συνιστάμενα, τὸ μὲν εὐρύτης τις αὐτῶν οὖσα, τὸ
<span class="lb" data-page="6.848" data-line="8" id="l6.848.8"></span>δὲ στέγνωσις. ἑκατέρου δὲ τούτων ἡ διαφορὰ διττή.
<span class="lb" data-page="6.848" data-line="9" id="l6.848.9"></span>στεγνώσεως μὲν οὖν συνίζησίς τε τοῦ σώματος εἰς ἑαυτὸ
<span class="lb" data-page="6.848" data-line="10" id="l6.848.10"></span>πανταχόθεν, καὶ αὐτῶν τῶν πόρων ἔμφραξις· εὐρύτητος
<span class="lb" data-page="6.848" data-line="11" id="l6.848.11"></span>δὲ τοῦ μὲν σώματος εἰς πᾶν μέρος ἔκτασις, αὐτῶν δὲ
<span class="lb" data-page="6.848" data-line="12" id="l6.848.12"></span>τῶν πόρων οἷον ἀναπέτειά τις οὖσα ἐκπτώσει τῶν στοιχείων,
<span class="lb" data-page="6.848" data-line="13" id="l6.848.13"></span>ἃ δὴ καὶ κυρίως σώματα προσαγορεύεσθαι φασὶν
<span class="lb" data-page="6.848" data-line="14" id="l6.848.14"></span>ἁπλᾶ τε καὶ πρῶτα ὑπάρχοντα· τὰ γὰρ ἐκ τούτων συντιθέμενα
<span class="lb" data-page="6.848" data-line="15" id="l6.848.15"></span>συγκρίματα καλοῦσιν. ἐπὶ δὲ τῆς δευτέρας ὑποθέσεως
<span class="lb" data-page="6.848" data-line="16" id="l6.848.16"></span>ἡ διαφορὰ τῶν νοσημάτων διττὴ τυγχάνει, ποτὲ
<span class="lb" data-page="6.848" data-line="17" id="l6.848.17"></span>μὲν δὴ ταῖς ποιότησι μόναις ἀλλοιουμένων τῶν ὁμοιομερῶν
<span class="lb" data-page="6.848" data-line="18" id="l6.848.18"></span>σωμάτων, ἔστιν ὅτε δὲ ῥυείσης εἰς αὐτά τινος οὐσίας τὰς
<span class="pb" data-page="6.849" id="p6.849"></span>
<span class="lb" data-page="6.849" data-line="1" id="l6.849.1"></span>εἰρημένας ἐχούσης ποιότητας. ὁ μὲν δὴ δεύτερος τρόπος,
<span class="lb" data-page="6.849" data-line="2" id="l6.849.2"></span>ὄγκον περὶ τοῖς σώμασιν ἐργαζόμενος, ὑπ’ οὐδενὸς ἀγνοεῖται
<span class="lb" data-page="6.849" data-line="3" id="l6.849.3"></span>τῶν ἰατρῶν. ἐρυσιπέλατα γὰρ, καὶ φλεγμοναὶ, καὶ
<span class="lb" data-page="6.849" data-line="4" id="l6.849.4"></span>οἰδήματα, καὶ φύματα, καὶ φύγεθλα, καὶ χοιράδες, ἐλεφαντιάσεις
<span class="lb" data-page="6.849" data-line="5" id="l6.849.5"></span>τε καὶ ψῶραι, καὶ λέπραι, καὶ ἀλφοὶ, καὶ
<span class="lb" data-page="6.849" data-line="6" id="l6.849.6"></span>σκίῤῥοι τούτου τοῦ γένους εἰσὶν, οὐδένα λαθεῖν δυνάμενα.
<span class="lb" data-page="6.849" data-line="7" id="l6.849.7"></span>τὰ δ’ ἐν τῇ τῶν ποιοτήτων αὐτῶν μόνῃ δυσκρασίᾳ
<span class="lb" data-page="6.849" data-line="8" id="l6.849.8"></span><span class="milestone ed1page" data-n="3.201" data-unit="ed1page" id="ed1page.3.201"></span>συνιστάμενα νοσήματα δυσφωρατότερα, πλὴν εἰ μὴ
<span class="lb" data-page="6.849" data-line="9" id="l6.849.9"></span>μεγάλη ποθ’ ἡ τοῦ μέρους εἰς τὸ παρὰ φύσιν ἐκτροπὴ
<span class="lb" data-page="6.849" data-line="10" id="l6.849.10"></span>γένοιτο. τηνικαῦτα γὰρ ἅπασιν ἤδη γνωρίζεται ῥᾳδίως, ἐπὶ
<span class="lb" data-page="6.849" data-line="11" id="l6.849.11"></span>μὲν ὅλου τοῦ σώματος ὀνομαζομένη πυρετὸς, <span class="milestone ed2page" data-n="7.6" data-unit="ed2page" id="ed2page.7.6"></span>ἐπειδὰν
<span class="lb" data-page="6.849" data-line="12" id="l6.849.12"></span>τὸ θερμὸν κρατῇ, καὶ κατὰ τὰ μόρια δ’ ἐναργῶς ἐνίοτε φαινομένη.
<span class="lb" data-page="6.849" data-line="13" id="l6.849.13"></span>καὶ γὰρ καὶ σκέλη τοῖς πλείω περιπατήσασιν ἀήθως,
<span class="lb" data-page="6.849" data-line="14" id="l6.849.14"></span>καὶ χεῖρες, εἴ τις ταύταις πονήσειεν ἐπιπλέον, ἢ ἐρέσσων,
<span class="lb" data-page="6.849" data-line="15" id="l6.849.15"></span>ἢ σκάπτων, ἤ τι τοιοῦτον διαπραττόμενος, ἐναργῶς φαίνονται
<span class="lb" data-page="6.849" data-line="16" id="l6.849.16"></span>θερμότεραι καὶ αὐτοῖς τοῖς κάμνουσι, καὶ τοῖς
<span class="lb" data-page="6.849" data-line="17" id="l6.849.17"></span>ἔξωθεν ἁπτομένοις αὐτῶν. ἐὰν μέντοι τις ὄγκος μέγας
<span class="lb" data-page="6.849" data-line="18" id="l6.849.18"></span>προσγένηται τοῖς μορίοις, ἐπιῤῥυείσης τινὸς οὐσίας αὐτοῖς
<span class="pb" data-page="6.850" id="p6.850"></span>
<span class="lb" data-page="6.850" data-line="1" id="l6.850.1"></span>θερμῆς, ἐκ τῆς δευτέρας ἔσται διαφορᾶς τῶν νοσημάτων.
<span class="lb" data-page="6.850" data-line="2" id="l6.850.2"></span>ἐκ δὲ τῆς πρώτης ταῦτά τε πάντα τὰ νῦν εἰρημένα καὶ
<span class="lb" data-page="6.850" data-line="3" id="l6.850.3"></span>ἢ καθ’ ἓν ὁτιοῦν μέρος, ἢ τὸ σῶμα τοῦ ζώου σύμπαν,
<span class="lb" data-page="6.850" data-line="4" id="l6.850.4"></span>ἢ ἐξ ἐγκαύσεως ἡλίου, ἢ παρὰ πυρὶ θάλψεως ὑπολειπομένη
<span class="lb" data-page="6.850" data-line="5" id="l6.850.5"></span>συνίσταται διάθεσις, οἷαι καὶ αἱ τυφώδεις καὶ πυρετώδεις
<span class="lb" data-page="6.850" data-line="6" id="l6.850.6"></span>ὀνομαζόμεναι. τοῦ δὲ ἐναντίου τῷ θερμῷ νοσήματος
<span class="lb" data-page="6.850" data-line="7" id="l6.850.7"></span>τοῦ ψυχροῦ περὶ μὲν τοῖς ἄκροις ἐναργῶς ἡ διάθεσις
<span class="lb" data-page="6.850" data-line="8" id="l6.850.8"></span>συνίσταται πολλάκις οὕτως, ὥστε καὶ ἀποπεσεῖν αὐτὰ
<span class="lb" data-page="6.850" data-line="9" id="l6.850.9"></span>νεκρωθέντα, περὶ δὲ τῷ σύμπαντι σώματι, οἵα τοῖς ὁδοιπορήσασιν
<span class="lb" data-page="6.850" data-line="10" id="l6.850.10"></span>ἐν κρύει καρτερῷ γίνεται. πολλοὶ γὰρ τούτων,
<span class="lb" data-page="6.850" data-line="11" id="l6.850.11"></span>οἱ μὲν ἐν αὐταῖς ταῖς ὁδοῖς ἀπέθανον, οἱ δὲ εἰς πανδοχεῖον,
<span class="lb" data-page="6.850" data-line="12" id="l6.850.12"></span>πρὶν ἢ οἴκαδε παραγενέσθαι φθάσαντες, ἡμιθνῆτές
<span class="lb" data-page="6.850" data-line="13" id="l6.850.13"></span>τε καὶ κατεψυγμένοι φαίνονται. γίγνεται δὲ καὶ τοῖς ἀποπληκτικοῖς,
<span class="lb" data-page="6.850" data-line="14" id="l6.850.14"></span>καὶ τοῖς ἐπιληπτικοῖς, καὶ τοῖς τρομώδεσι,
<span class="lb" data-page="6.850" data-line="15" id="l6.850.15"></span>καὶ τοῖς σπασμώδεσιν ἡ τοιαύτη πολλάκις διάθεσις. καὶ
<span class="lb" data-page="6.850" data-line="16" id="l6.850.16"></span>τῶν ὑπὸ κρύους ἐν ὁδοῖς ἀποθανόντων οἱ μὲν ἐμπροσθοτόνοις,
<span class="lb" data-page="6.850" data-line="17" id="l6.850.17"></span>οἱ δὲ ὀπισθοτόνοις, οἱ δὲ τετάνοις, οἱ δὲ ταῖς
<span class="lb" data-page="6.850" data-line="18" id="l6.850.18"></span>καλουμέναις πήξεσιν ἑάλωσαν, οἱ δὲ ἀποπληξίᾳ τι παραπλήσιον
<span class="lb" data-page="6.850" data-line="19" id="l6.850.19"></span>ἔπαθον. ἐν δὴ τοῖς τοιούτοις ἅπασιν, ἐν οἷς ﻿
<span class="pb" data-page="6.851" id="p6.851"></span>
<span class="lb" data-page="6.851" data-line="1" id="l6.851.1"></span>ἐπιγίγνεταί τι σύμπτωμα, περιέλκει τὴν διάνοιαν τῶν πολλῶν
<span class="lb" data-page="6.851" data-line="2" id="l6.851.2"></span>ἐφ’ αὑτὸ, ὡς τὸ μὲν σύμπτωμα νόσημα νομίζεσθαι,
<span class="lb" data-page="6.851" data-line="3" id="l6.851.3"></span>τὸ νόσημα δ’ αὐτὸ τὴν αἰτίαν τοῦ συμπτώματος. ὅσοις
<span class="lb" data-page="6.851" data-line="4" id="l6.851.4"></span>μέντοι τῶν ἐνεργειῶν αἱ βλάβαι νοσήματα νομίζονται, κατὰ
<span class="lb" data-page="6.851" data-line="5" id="l6.851.5"></span>λόγον οὗτοι καὶ τοὺς σπασμοὺς, καὶ τὰς ἀναισθησίας,
<span class="lb" data-page="6.851" data-line="6" id="l6.851.6"></span>καὶ τὰς νάρκας, καὶ τὰ ἄλλα τὰ τοιαῦτα νοσήματα καλοῦσιν.
<span class="lb" data-page="6.851" data-line="7" id="l6.851.7"></span>ἀλλ’ ἡμῖν ἐν ἀρχῇ διῄρηται περὶ τῶν ὀνομάτων,
<span class="lb" data-page="6.851" data-line="8" id="l6.851.8"></span>ὥστε γνωρίζειν ἐπὶ τῶν τοιούτων ἁπάντων, οὐκ ἐν τοῖς
<span class="lb" data-page="6.851" data-line="9" id="l6.851.9"></span>πράγμασιν αὐτοῖς εἶναι τὴν διαφωνίαν, ἀλλὰ ἐν τοῖς ὀνόμασιν.
<span class="lb" data-page="6.851" data-line="10" id="l6.851.10"></span>ἐκείνους μέντοι μέμψαιτ’ ἄν τις μόνους, ὅσοι μὴ
<span class="lb" data-page="6.851" data-line="11" id="l6.851.11"></span>διαφυλάττουσιν ἐν ἅπασι τὴν σφετέραν ὑπόθεσιν, ἀλλ’
<span class="lb" data-page="6.851" data-line="12" id="l6.851.12"></span>οἴονται σοφόν τι πράττειν, καίτοι γε πλημμελοῦντες.
<span class="lb" data-page="6.851" data-line="13" id="l6.851.13"></span>ἔστι γὰρ αὐτῶν ἀκοῦσαι διοριζομένων ἐνίοτε καὶ φασκόντων,
<span class="lb" data-page="6.851" data-line="14" id="l6.851.14"></span>εἰ μὲν ἐπὶ φλεγμονῇ γίγνοιτο σπασμὸς, ἐπιγέννημά τε
<span class="lb" data-page="6.851" data-line="15" id="l6.851.15"></span>καὶ σύμπτωμα εἶναι τῆς φλεγμονῆς αὐτὸν, εἰ δ’ ἐπὶ
<span class="lb" data-page="6.851" data-line="16" id="l6.851.16"></span>δυσκασίᾳ μόνῃ, νόσημα. ταὐτὸ δὴ τοῦτο καὶ ἐπὶ πυρετοῦ
<span class="lb" data-page="6.851" data-line="17" id="l6.851.17"></span>ποιοῦσιν, ἐπειδὰν. μὲν ἐπιγίγνηταί τινος μέρους αἰσθητὴ
<span class="lb" data-page="6.851" data-line="18" id="l6.851.18"></span>διάθεσις, σύμπτωμα νομίζοντες, εἰ δ’ ἄλλως, νόσημά
<span class="lb" data-page="6.851" data-line="19" id="l6.851.19"></span>τε καὶ πάθος προσαγορεύοντες. τούτους μὲν οὖν μεμπτέον,
<span class="pb" data-page="6.852" id="p6.852"></span>
<span class="lb" data-page="6.852" data-line="1" id="l6.852.1"></span>οὐκ ἀναμένοντας τὸν ἔξωθεν ἔλεγχον, ἀλλ’ αὐτοὺς ἑαυτοῖς
<span class="lb" data-page="6.852" data-line="2" id="l6.852.2"></span>περιπίπτοντας. ὅσοι δ’ ἤτοι τὰς βλάβας τῶν ἐνεργειῶν
<span class="lb" data-page="6.852" data-line="3" id="l6.852.3"></span>ὑποθέμενοι προσαγορεύειν νοσήματα διὰ παντὸς οὕτω
<span class="lb" data-page="6.852" data-line="4" id="l6.852.4"></span>ποιοῦσιν, ἢ καί τι τοιοῦτον ἄλλο παρορῶσιν, ἐν ὀνόμασιν
<span class="lb" data-page="6.852" data-line="5" id="l6.852.5"></span>ἐσφάλθαι χρὴ νομίζειν αὐτοὺς, οὐδὲν δὲ εἰς τὰ πράγματα
<span class="lb" data-page="6.852" data-line="6" id="l6.852.6"></span>πλημμελεῖν. εἴρηται δ’ ἐπὶ πλέον ὑπὲρ ἁπάντων
<span class="lb" data-page="6.852" data-line="7" id="l6.852.7"></span>τῶν ἰατρικῶν ὀνομάτων ἑτέρωθι, καὶ ὅστις ὀρθῶς αὐτοῖς
<span class="lb" data-page="6.852" data-line="8" id="l6.852.8"></span>βούλεται χρῆσθαι, τὴν πραγματείαν ἐκείνην ἀναλεγέσθω.
<span class="lb" data-page="6.852" data-line="9" id="l6.852.9"></span>νῦν δὲ (περὶ γὰρ αὐτῶν τῶν πραγμάτων πρόκειται σκοπεῖσθαι)
<span class="lb" data-page="6.852" data-line="10" id="l6.852.10"></span>τῇ προειρημένῃ συνθήκῃ τῶν ὀνομάτων ἑπόμενοι
<span class="lb" data-page="6.852" data-line="11" id="l6.852.11"></span>τῶν ἐφεξῆς ἐχώμεθα. περὶ μὲν δὴ τῶν χωρὶς ὕλης ἐπιῤῥύτου
<span class="lb" data-page="6.852" data-line="12" id="l6.852.12"></span>θερμῶν καὶ ψυχρῶν διαθέσεων εἴρηται. κατὰ
<span class="lb" data-page="6.852" data-line="13" id="l6.852.13"></span>δὲ τὸν αὐτὸν τρόπον τά θ’ ὑγρὰ καὶ ξηρὰ νοσήματα
<span class="lb" data-page="6.852" data-line="14" id="l6.852.14"></span>γενήσεται, τῆς ὅλης φύσεως ἀλλοιουμένης τῶν σωμάτων,
<span class="lb" data-page="6.852" data-line="15" id="l6.852.15"></span>οὐκ ἔξωθεν οὐσίαν τινὰ εἰς ἑαυτὰ δεχομένων. αἱ μὲν οὖν
<span class="lb" data-page="6.852" data-line="16" id="l6.852.16"></span>μικραὶ παραλλαγαὶ δυσφώρατοι, τὰς μεγάλας δ’ ἔστιν
<span class="lb" data-page="6.852" data-line="17" id="l6.852.17"></span>ἐναργῶς ἰδεῖν ἐπὶ τῶν νεκρουμένων <span class="milestone ed2page" data-n="7.7" data-unit="ed2page" id="ed2page.7.7"></span>μάλιστα μορίων.
<span class="lb" data-page="6.852" data-line="18" id="l6.852.18"></span>ἔνια μὲν γὰρ αὐτῶν οἷον τεταριχευμένα φαίνεται καὶ
<span class="pb" data-page="6.853" id="p6.853"></span>
<span class="lb" data-page="6.853" data-line="1" id="l6.853.1"></span>πάνυ ξηρὰ, καὶ τοῦτο μὲν σπανιώτερον· ἔνια δὲ οὕτω
<span class="lb" data-page="6.853" data-line="2" id="l6.853.2"></span>βρυώδη τε καὶ πλαδαρὰ καὶ θεωμένοις φαίνεται καὶ
<span class="lb" data-page="6.853" data-line="3" id="l6.853.3"></span>ἁπτομένοις, ὥστ’, εἰ καὶ μόρια αὐτῶν ἐθέλοις μεταχειρίσασθαι,
<span class="lb" data-page="6.853" data-line="4" id="l6.853.4"></span>διαῤῥεῖ παραχρῆμα, καὶ τῶν δακτύλων ἐκπίπτει
<span class="lb" data-page="6.853" data-line="5" id="l6.853.5"></span>καθάπερ ὕδωρ. οὕτω καὶ τῶν ὀστῶν τῶν σαπρῶν τὰ
<span class="lb" data-page="6.853" data-line="6" id="l6.853.6"></span>μὲν οἷον ψάμμος φαίνεται, τοῖς ὑπὸ χρόνου διεφθαρμένοις
<span class="lb" data-page="6.853" data-line="7" id="l6.853.7"></span>ξύλοις ἐοικότα, τὰ δὲ οἷον βρυώδη, ὧν ἡ τῆς
<span class="lb" data-page="6.853" data-line="8" id="l6.853.8"></span>δυσκρασίας ἀμετρία, δι’ ὑγρότητα ἢ ξηρότητα γενομένη,
<span class="lb" data-page="6.853" data-line="9" id="l6.853.9"></span>τὸ σύμπαν ὀστοῦν ἐνέκρωσεν. αἱ δ’ ἄλλαι πᾶσαι δυσκρασίαι
<span class="lb" data-page="6.853" data-line="10" id="l6.853.10"></span>τῶν μορίων αἱ βραχεῖαι, λανθάνουσαι τοὺς πολλοὺς,
<span class="lb" data-page="6.853" data-line="11" id="l6.853.11"></span>ἀτονίαι πρὸς αὐτῶν ὀνομάζονται. φλεγμονῆς μὲν γὰρ
<span class="lb" data-page="6.853" data-line="12" id="l6.853.12"></span>ἢ ἕλκους ἤ τινος ἄλλου τοιούτου κατὰ τὴν κοιλίαν
<span class="lb" data-page="6.853" data-line="13" id="l6.853.13"></span>ὑπάρχοντος, οὐδεμίαν ἑτέραν ἐπιζητοῦσι τοῦ μὴ πέττειν
<span class="lb" data-page="6.853" data-line="14" id="l6.853.14"></span>αἰτίαν. εἰ δὲ μηδὲν εἴη τῶν τοιούτων, ἀτονίαν
<span class="lb" data-page="6.853" data-line="15" id="l6.853.15"></span>εἶναι φασὶ τῆς κοιλίας, ὥσπερ ἕτερόν τι λέγοντες αὐτοῦ
<span class="lb" data-page="6.853" data-line="16" id="l6.853.16"></span>τοῦ φανερῶς γιγνομένου, τοῦ μὴ πέττεσθαι καλῶς τὰ
<span class="lb" data-page="6.853" data-line="17" id="l6.853.17"></span>σιτία. τί γὰρ ἄλλο τὴν ἀτονίαν αὐτοὺς λέγειν ἄν τις
<span class="lb" data-page="6.853" data-line="18" id="l6.853.18"></span>ὑπολάβοι πλὴν τῆς κατὰ τὴν ἐνέργειαν ἀῤῥωστίας;
<span class="pb" data-page="6.854" id="p6.854"></span>
<span class="lb" data-page="6.854" data-line="1" id="l6.854.1"></span>ἀλλ’ οὐ τοῦτ’ ἔστι τὸ ζητούμενον, ἀλλὰ τίς ἡ ταύτης
<span class="lb" data-page="6.854" data-line="2" id="l6.854.2"></span>τῆς ἀτονίας αἰτία. διὰ τί γὰρ ἀῤῥωστεῖ περὶ τὸ ἴδιον
<span class="lb" data-page="6.854" data-line="3" id="l6.854.3"></span>ἔργον ἡ γαστὴρ, μήτε φλεγμαίνουσα, μήτε σκιῤῥουμένη,
<span class="lb" data-page="6.854" data-line="4" id="l6.854.4"></span>μήθ’ ἡλκωμένη, μήτ’ ἄλλο μηδὲν ἔχουσα τοιοῦτον; οὐ
<span class="lb" data-page="6.854" data-line="5" id="l6.854.5"></span>γὰρ δή γε χωρὶς αἰτίας τινὸς ἐστέρηται τοῦ πέττειν καλῶς.
<span class="lb" data-page="6.854" data-line="6" id="l6.854.6"></span>πάντως οὖν ἢ πόρων ἀμετρίαν ἢ δυσκρασίαν αἰτιατέον·
<span class="lb" data-page="6.854" data-line="7" id="l6.854.7"></span>ᾧ καὶ δῆλον, ὡς οὐδὲν τῶν πράτων νοσημάτων,
<span class="lb" data-page="6.854" data-line="8" id="l6.854.8"></span>ὅσα τῶν ὁμοιομερῶν ἐστιν αὐτῶν ἴδια, λογικῶς θεραπεῦσαι
<span class="lb" data-page="6.854" data-line="9" id="l6.854.9"></span>δυνήσονται χωρὶς τοῦ περὶ τῶν πρώτων τι ἐπεσκέφθαι
<span class="lb" data-page="6.854" data-line="10" id="l6.854.10"></span>στοιχείων. ἀλλὰ πρὸς μὲν τούτους ἐν ἑτέροις εἴρηται
<span class="lb" data-page="6.854" data-line="11" id="l6.854.11"></span>τὰ εἰκότα· τὸ δέ γε νῦν εἶναι χρὴ γινώσκειν, ὡς
<span class="lb" data-page="6.854" data-line="12" id="l6.854.12"></span>καὶ γαστρὸς ἀτονίαν, καὶ φλεβὸς, καὶ ἀρτηρίας, καὶ μυὸς,
<span class="lb" data-page="6.854" data-line="13" id="l6.854.13"></span>καὶ παντὸς ἁπλῶς ὀργάνου ζωτικοῦ τε καὶ ψυχικοῦ ἢ διά
<span class="lb" data-page="6.854" data-line="14" id="l6.854.14"></span>τινα πόρων ἀμετρίαν ἢ δυσκρασίαν ἀναγκαῖον ὁμολογεῖν
<span class="lb" data-page="6.854" data-line="15" id="l6.854.15"></span>γίγνεσθαι. πῶς δὲ χρὴ τὰς τοιαύτας αὐτῶν διαθέσεις γνωρίζειν,
<span class="lb" data-page="6.854" data-line="16" id="l6.854.16"></span>οὐ τοῦ νῦν ἐνεστῶτός ἐστι λόγου· πρόκειται γὰρ
<span class="lb" data-page="6.854" data-line="17" id="l6.854.17"></span>οὐ διαγνώσεις εἰπεῖν, ἀλλ’ αὐτὰ τὰ πρῶτα καταριθμήσασθαι
<span class="pb" data-page="6.855" id="p6.855"></span>
<span class="lb" data-page="6.855" data-line="1" id="l6.855.1"></span>νοσήματα. καὶ μοι δοκεῖ τὸ μὲν τῶν ὁμοιομερῶν εἰρῆσθαι
<span class="lb" data-page="6.855" data-line="2" id="l6.855.2"></span>πάντα.
</p>
        </article>

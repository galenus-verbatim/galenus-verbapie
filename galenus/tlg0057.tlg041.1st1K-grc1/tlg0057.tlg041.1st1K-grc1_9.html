<article xmlns="http://www.w3.org/1999/xhtml" id="urn:cts:greekLit:tlg0057.tlg041.1st1K-grc1:9">
<span class="pb page1" data-page="6.868" id="p6.868"></span>
<span class="milestone ed1page page1" data-n="3.203" data-unit="ed1page" id="ed1page.3.203"></span>
<span class="milestone ed2page page1" data-n="7.11" data-unit="ed2page" id="ed2page.7.11"></span>
          <p>
<span class="lb" data-page="6.868" data-line="6" id="l6.868.6"></span>Ἀλλ’ ἐπειδὴ καὶ τὰ κατὰ τοῦτο τὸ γένος
<span class="lb" data-page="6.868" data-line="7" id="l6.868.7"></span>εἴρηται νοσήματα, περὶ τῶν κατὰ τὸ μέγεθος ἢ τὸ πηλίκον
<span class="lb" data-page="6.868" data-line="8" id="l6.868.8"></span>τῶν μορίων, ἢ ὅπως ἄν τις ὀνομάζειν ἐθέλοι, διέλθωμεν.
<span class="lb" data-page="6.868" data-line="9" id="l6.868.9"></span>ἔστι δὲ οὐ ταὐτὸν τοῦτο τῷ προειρημένῳ. μένοντος
<span class="lb" data-page="6.868" data-line="10" id="l6.868.10"></span>γὰρ τοῦ κατὰ φύσιν σχήματος τῷ μορίῳ, διαφθειρομένου
<span class="lb" data-page="6.868" data-line="11" id="l6.868.11"></span><span class="milestone ed2page" data-n="7.12" data-unit="ed2page" id="ed2page.7.12"></span>δὲ τοῦ μεγέθους, ὅταν ἐνέργειά τις βλάπτηται,
<span class="lb" data-page="6.868" data-line="12" id="l6.868.12"></span>διὰ τοῦτο νόσημα ἔσται τοῦ μορίου τὸ συμβεβηκὸς, οἷον
<span class="lb" data-page="6.868" data-line="13" id="l6.868.13"></span>εἴ τῳ τηλικαύτη γένοιτο ἧ γλῶττα κατὰ τὴν πρώτην εὐθὺς
<span class="lb" data-page="6.868" data-line="14" id="l6.868.14"></span>διάπλασιν, ὡς ἤτοι μηδεμίαν ἔχειν ἀναστροφὴν ἐν τῷ
<span class="lb" data-page="6.868" data-line="15" id="l6.868.15"></span>στόματι διὰ τὸ μέγεθος, ἢ διὰ σμικρότητα μὴ ψαύειν
<span class="lb" data-page="6.868" data-line="16" id="l6.868.16"></span>ἁπάντων αὐτοῦ τῶν μερῶν. ἐπὶ δὲ τῶν ἤδη τετελειωμένων
<span class="lb" data-page="6.868" data-line="17" id="l6.868.17"></span>αἱ μὲν παρὰ φύσιν ἐπαυξήσεις τῶν μορίων οὐ πάνυ
<span class="pb" data-page="6.869" id="p6.869"></span>
<span class="lb" data-page="6.869" data-line="1" id="l6.869.1"></span>τι φαίνονται συνεχῶς γιγνόμεναι, μειοῦνται μέντοι πολλάκις,
<span class="lb" data-page="6.869" data-line="2" id="l6.869.2"></span>καὶ καλεῖται τὸ νόσημα πρὸς μὲν ἐνίων ἀτροφία,
<span class="lb" data-page="6.869" data-line="3" id="l6.869.3"></span>πρὸς ἄλλων δὲ φθίσις τοῦ μέρους. αἱ <span class="milestone ed1page" data-n="3.204" data-unit="ed1page" id="ed1page.3.204"></span>δὲ ἐπαυξήσεις
<span class="lb" data-page="6.869" data-line="4" id="l6.869.4"></span>τῶν μορίων ἔν τε τοῖς ὑπερσαρκοῦσιν ἕλκεσι γίγνονται
<span class="lb" data-page="6.869" data-line="5" id="l6.869.5"></span>κᾀν τῷ καλουμένῳ πριαπισμῷ. Νικομάχῳ δὲ τῷ Σμυρναίῳ
<span class="lb" data-page="6.869" data-line="6" id="l6.869.6"></span>πᾶν ἀμέτρως ηὐξήθη τὸ σῶμα, καὶ οὐδὲ κινεῖν ἔτι
<span class="lb" data-page="6.869" data-line="7" id="l6.869.7"></span>δυνατὸς ἦν ἑαυτόν· ἀλλὰ τοῦτον μὲν ὁ Ἀσκληπιὸς ἰάσατο.
<span class="lb" data-page="6.869" data-line="8" id="l6.869.8"></span>γλῶσσαν δέ τινος ἐπιπλεῖστον αὐξηθεῖσαν ἐθεασάμεθα χωρὶς
<span class="lb" data-page="6.869" data-line="9" id="l6.869.9"></span>ἀπάσης ὀδύνης, ὥστε μήτ’ οἴδημα δοκεῖν εἶναι, μήτε
<span class="lb" data-page="6.869" data-line="10" id="l6.869.10"></span>σκίῤῥον, μήτε φλεγμονήν· οὔτε γὰρ ἐκοιλαίνετο ὑπὸ πιεζόντων,
<span class="lb" data-page="6.869" data-line="11" id="l6.869.11"></span>οὔτ’ ἀναίσθητος ἦν, οὔτ’ ὠδυνᾶτο, ἀλλ’ αὐτὸ
<span class="lb" data-page="6.869" data-line="12" id="l6.869.12"></span>τοῦτο μόνον αὔξησίς τις ἄμετρος ὑπῆρχεν, οὐδὲν τῆς οὐσίας
<span class="lb" data-page="6.869" data-line="13" id="l6.869.13"></span>αὐτῆς τοῦ μορίου βεβλαμμένης. οὕτω δὲ καὶ ὄρχεις καὶ
<span class="lb" data-page="6.869" data-line="14" id="l6.869.14"></span>μαστοὶ τοῖς μὲν ἀμφότεροι, τοῖς δὲ ἀμέτρως ὁ ἕτερος
<span class="lb" data-page="6.869" data-line="15" id="l6.869.15"></span>ηὐξήθη. καὶ ἡ καλουμένη δὲ χοιρὰς τούτου τοῦ γένους
<span class="lb" data-page="6.869" data-line="16" id="l6.869.16"></span>ἐστὶ, δυσχρηστίαν οὐ μικρὰν ἐν ταῖς ἐνεργείαις, ὅταν ἀμέτρως
<span class="lb" data-page="6.869" data-line="17" id="l6.869.17"></span>αὐξηθῇ, παρεχομένη. καὶ μὲν δὴ καὶ αἱ τῶν κανθῶν
<span class="lb" data-page="6.869" data-line="18" id="l6.869.18"></span>ἀμετρίαι τούτου τοῦ γένους εἰσίν ὀνομάζεται δὲ
<span class="pb" data-page="6.870" id="p6.870"></span>
<span class="lb" data-page="6.870" data-line="1" id="l6.870.1"></span>ἡ μὲν ἐπὶ πλέον αὔξησις ἐγκανθὶς, ἡ μείωσις δὲ ῥυάς.
<span class="lb" data-page="6.870" data-line="2" id="l6.870.2"></span>τοιαῦται μὲν δή τινες καὶ τούτου τοῦ γένους τῶν νοσημάτων
<span class="lb" data-page="6.870" data-line="3" id="l6.870.3"></span>αἱ διαφοραί.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg042.1st1K-grc1:2">
<span class="pb page1" data-page="7.2" id="p7.2"></span>
<span class="milestone ed1page page1" data-n="2.206" data-unit="ed1page" id="ed1page.3.206"></span>
<span class="milestone ed2page page1" data-n="6.17" data-unit="ed2page" id="ed2page.7.17"></span>
          <p>
<span class="lb" data-page="7.2" data-line="15" id="l7.2.15"></span>Τίνες οὖν ἑκάστου τῶν εἰρημένων νοσημάτων
<span class="lb" data-page="7.2" data-line="16" id="l7.2.16"></span>αἰτίαι τῆς γενέσεως, ἤδη σκοπώμεθα, ἀρχὴν ἀπὸ τοῦ
<span class="lb" data-page="7.2" data-line="17" id="l7.2.17"></span>κατὰ θερμασίαν ἄμετρον δυσκράτου νοσήματος ποιησάμενοι.
<span class="pb" data-page="7.3" id="p7.3"></span>
<span class="lb" data-page="7.3" data-line="1" id="l7.3.1"></span>φαίνεται δὴ <span class="milestone ed1page" data-n="3.206" data-unit="ed1page" id="ed1page.3.206"></span>κᾀπὶ τῶν ἄλλων ἁπάντων σωμάτων, ὁπόσα
<span class="lb" data-page="7.3" data-line="2" id="l7.3.2"></span>θερμότερα γίγνεται σφῶν αὐτῶν, ἢ ἐκ κινήσεώς τινος αὐξανομένου
<span class="lb" data-page="7.3" data-line="3" id="l7.3.3"></span>τοῦ θερμοῦ, ἢ ἐκ σηπεδόνος, ἢ ἐξ ὁμιλίας ἑτέρου
<span class="lb" data-page="7.3" data-line="4" id="l7.3.4"></span>θερμοτέρου σώματος, ἢ ἐκ στεγνώσεως, ἢ ἐξ ἐπιτηδείου τροφῆς.
<span class="lb" data-page="7.3" data-line="5" id="l7.3.5"></span>ἐκ μὲν κινήσεως ἐπί τε τῶν γυμναζομένων ὁπωσοῦν
<span class="lb" data-page="7.3" data-line="6" id="l7.3.6"></span>καὶ τῶν παρατριβομένων ἀλλήλοις λίθων, ἢ ξύλων, καὶ τῆς
<span class="lb" data-page="7.3" data-line="7" id="l7.3.7"></span>ῥιπιζομένης φλογός. ἐκ σήψεως δὲ τῶν τε ἄλλων ἁπάντων
<span class="lb" data-page="7.3" data-line="8" id="l7.3.8"></span>καὶ μάλιστα σπερμάτων, ἢ κόπρου· ἐγὼ γοῦν οἶδα καὶ
<span class="lb" data-page="7.3" data-line="9" id="l7.3.9"></span>ἀναφθέντα ποτὲ περιστερῶν ἀποπατήματα διασαπέντα. καὶ
<span class="lb" data-page="7.3" data-line="10" id="l7.3.10"></span>μὲν δὴ καὶ ὡς ἐκ τῆς τῶν θερμοτέρων ὁμιλίας θερμαίνεται
<span class="lb" data-page="7.3" data-line="11" id="l7.3.11"></span>τὰ πλησιάζοντα, <span class="milestone ed2page" data-n="7.17" data-unit="ed2page" id="ed2page.7.17"></span>πρόδηλον παντὶ βαλανείων ἀναμνησθέντι
<span class="lb" data-page="7.3" data-line="12" id="l7.3.12"></span>καὶ ἡλίου θερινοῦ καὶ φλογὸς ἁπάσης. οὕτω δὲ
<span class="lb" data-page="7.3" data-line="13" id="l7.3.13"></span>καὶ εἰ πῦρ ἀνάψαις χειμῶνος ἐν οἴκῳ μεγάλῳ, στεγνώσας
<span class="lb" data-page="7.3" data-line="14" id="l7.3.14"></span>μὲν αὐτοῦ τὰς διαπνοὰς, ἀθροίσαις ἂν ἔνδον τὸ θερμὸν,
<span class="lb" data-page="7.3" data-line="15" id="l7.3.15"></span>ἐάσας δὲ ἀνεῷχθαι πανταχόθεν, οὐδὲν ἕξεις πλέον. ἀτὰρ
<span class="lb" data-page="7.3" data-line="16" id="l7.3.16"></span>οὖν καὶ τὰ βαλανεῖα καὶ αἱ κάμινοι τὸν αὐτὸν τοῦτον τρόπον
<span class="lb" data-page="7.3" data-line="17" id="l7.3.17"></span>ἀθροίζουσι τὸ θερμὸν ἑαυτῶν ἔνδον. ᾧ δῆλον ὡς καὶ
<span class="lb" data-page="7.3" data-line="18" id="l7.3.18"></span>στέγνωσις ποτὲ θερμασίας πλείονος αἰτία. δῆλον δὲ καὶ τὸ
<span class="pb" data-page="7.4" id="p7.4"></span>
<span class="lb" data-page="7.4" data-line="1" id="l7.4.1"></span>ἀπὸ τῆς ὕλης, ὡς κάλαμοι μὲν οἱ ξηροὶ ῥᾳδίως ἐξαίρουσιν
<span class="lb" data-page="7.4" data-line="2" id="l7.4.2"></span>ἐπὶ μέγιστον τὴν φλόγα, ξύλα δέ γε χλωρὰ, καὶ μάλιστα ἢν
<span class="lb" data-page="7.4" data-line="3" id="l7.4.3"></span>πλείω σωρεύσῃς ἐπ’ αὐτὴν, ἄχρι μὲν πολλοῦ βαρύνει τε καὶ
<span class="lb" data-page="7.4" data-line="4" id="l7.4.4"></span>οἷον καταπνίγει τὴν φλόγα, τελευτῶντα δὲ αὐξάνει. πῶς
<span class="lb" data-page="7.4" data-line="5" id="l7.4.5"></span>οὖν ἐν τῷ τοῦ ζώου σώματι τούτων ἕκαστον ἀποτελεῖται;
<span class="lb" data-page="7.4" data-line="6" id="l7.4.6"></span>γυμνασθεὶς μέν τις ἀμετρότερον ἐκοπώθη. τοῦτο δ’ ἐστὶ
<span class="lb" data-page="7.4" data-line="7" id="l7.4.7"></span>θερμασίαν ἔχειν ἄμετρον ἐν τοῖς ἄρθροις τε καὶ τοῖς μυσὶ
<span class="lb" data-page="7.4" data-line="8" id="l7.4.8"></span>πλείονα τοῦ κατὰ φύσιν. ταῦτα γὰρ ἦν καὶ τὰ πρώτως κινούμενα.
<span class="lb" data-page="7.4" data-line="9" id="l7.4.9"></span>καὶ εἰ μὲν ἐνταῦθα καταμείνειεν ἡ θέρμη καὶ φθάσειεν
<span class="lb" data-page="7.4" data-line="10" id="l7.4.10"></span>λυθῆναι, πρὶν ἐπινείμασθαι σύμπαν τοῦ ζώου τὸ σῶμα,
<span class="lb" data-page="7.4" data-line="11" id="l7.4.11"></span>κόπος ἂν οὕτω γε μόνον εἴη τὸ γεγονός· εἰ δὲ εἰς ἅπαν ἐκταθείη
<span class="lb" data-page="7.4" data-line="12" id="l7.4.12"></span>τὸ σῶμα, πυρετὸς ὀνομάζεται τὸ νόσημα, τοῦ παντὸς
<span class="lb" data-page="7.4" data-line="13" id="l7.4.13"></span>ζώου θερμότης τις ἄμετρος οὖσα. οὕτω δὲ καὶ ὁ θυμὸς,
<span class="lb" data-page="7.4" data-line="14" id="l7.4.14"></span>ζέσις τις ὢν τοῦ περὶ τὴν καρδίαν θερμοῦ, διὰ κίνησιν ἄμετρον
<span class="lb" data-page="7.4" data-line="15" id="l7.4.15"></span>ὅλον ἐπινειμάμενος ἐνίοτε τὸ σῶμα πυρετὸν ἀνῆψε.
<span class="lb" data-page="7.4" data-line="16" id="l7.4.16"></span>καὶ μὲν δὴ καὶ ὅσα σήπεται κατὰ τοῦ ζώου σῶμα, τινὰ μὲν
<span class="lb" data-page="7.4" data-line="17" id="l7.4.17"></span>ἐν αὐτοῖς τοῖς μέρεσιν, ἐν οἷς σήπεται, θερμασίαν ἄμετρον
<span class="pb" data-page="7.5" id="p7.5"></span>
<span class="lb" data-page="7.5" data-line="1" id="l7.5.1"></span>ἐργάζεται, καθάπερ ἐρυσιπέλατά τε καὶ ἕρπητες καὶ ἄνθρακες
<span class="lb" data-page="7.5" data-line="2" id="l7.5.2"></span>καὶ φλεγμοναὶ καὶ φύγεθλα, τὰ δ’ ὅλον τὸ σῶμα
<span class="lb" data-page="7.5" data-line="3" id="l7.5.3"></span>συνεκθερμήναντα πυρετὸν ἤγειρε. καὶ γὰρ οὖν καὶ τὸ τρίτον
<span class="lb" data-page="7.5" data-line="4" id="l7.5.4"></span>αἴτιον ἀμέτρου θερμότητος ἔκ τε τούτων ἤδη πρόδηλον,
<span class="lb" data-page="7.5" data-line="5" id="l7.5.5"></span>ὅπως ἐπιγίγνεται τοῖς ζώοις, κᾀκ τῶν καλουμένων ἐγκαύσεων.
<span class="lb" data-page="7.5" data-line="6" id="l7.5.6"></span>ἐπί τε γὰρ τοῖς βουβῶσι καὶ ταῖς φλεγμοναῖς καὶ
<span class="lb" data-page="7.5" data-line="7" id="l7.5.7"></span>τοῖς ἐρυσιπέλασι καὶ πᾶσι τοῖς οὕτω θερμοῖς νοσήμασιν ἀεὶ
<span class="lb" data-page="7.5" data-line="8" id="l7.5.8"></span>τὸ ψαῦόν τε καὶ συνεχὲς μόριον αὐτὸ μὲν πρῶτον ἀπολαύει
<span class="lb" data-page="7.5" data-line="9" id="l7.5.9"></span>τῆς θερμασίας, ἔπειτα δὲ καὶ τῷ πλησιάζοντι μεταδίδωσι,
<span class="lb" data-page="7.5" data-line="10" id="l7.5.10"></span>κᾀκεῖνο αὖθις τῷ μεθ’ ἑαυτὸ, καὶ οὕτως ἐπὶ τὴν ἀρχὴν τῆς
<span class="lb" data-page="7.5" data-line="11" id="l7.5.11"></span>ἐμφύτου θερμασίας ἀφικομένης τῆς δυσκρασίας ὅλον ἐν τάχει
<span class="lb" data-page="7.5" data-line="12" id="l7.5.12"></span>τὸ σῶμα μεταλαμβάνει τοῦ τῆς ἀρχῆς παθήματος. αἱ δ’
<span class="lb" data-page="7.5" data-line="13" id="l7.5.13"></span>ἐν τοῖς ἡλιουμένοις χωρίοις διατριβαὶ πολυχρόνιοι τῶν μὲν
<span class="lb" data-page="7.5" data-line="14" id="l7.5.14"></span>γυμνῶν ὅλον ἐκθερμαίνουσιν ἀμέτρως ἐνίοτε τὸ δέρμα, τῶν
<span class="lb" data-page="7.5" data-line="15" id="l7.5.15"></span>δ’ ἠμφιεσμένων μόνην τὴν κεφαλήν. καὶ τοῦτ’ ἔστιν ἡ ἔγκαυσις.
<span class="lb" data-page="7.5" data-line="16" id="l7.5.16"></span>εἰ δ’ ἅπαν ἐπινεμηθείη τὸ σῶμα, πυρετὸς ἂν οὕτω γένοιτο.
<span class="lb" data-page="7.5" data-line="17" id="l7.5.17"></span>τὸ δὲ τέταρτον γίνος τῆς αἰτίας τῆς ἀναπτούσης ἀμέτρως
<span class="lb" data-page="7.5" data-line="18" id="l7.5.18"></span>τὴν ἔμφυτον θερμασίαν ἐπί τε ταῖς ψύξεσι καὶ στύψεσιν ﻿
<span class="pb" data-page="7.6" id="p7.6"></span>
<span class="lb" data-page="7.6" data-line="1" id="l7.6.1"></span>ὁρᾶται γιγνόμενον. ῥιγώσας γὰρ τις ἀμέτρως καὶ νηξάμενος
<span class="lb" data-page="7.6" data-line="2" id="l7.6.2"></span>ἐν ὕδατι στυπτηριώδει, ἤ τινος τοιαύτης ἑτέρας μετέχοντι δυνάμεως,
<span class="lb" data-page="7.6" data-line="3" id="l7.6.3"></span>ἐστέγνωσέ τε καὶ ἐπύκνωσε τὸ δέρμα καὶ τὰς διαπνοὰς
<span class="lb" data-page="7.6" data-line="4" id="l7.6.4"></span>ἔνδον καθεῖρξεν. αἱ δ’ εἰ τύχοιεν οὖσαι καπνώδεις
<span class="lb" data-page="7.6" data-line="5" id="l7.6.5"></span>ἀθροισθεῖσαι, πυρετὸν ἐγέννησαν. τὸ δὲ δὴ πέμπτον εἶδος
<span class="lb" data-page="7.6" data-line="6" id="l7.6.6"></span>τῆς ἀναπτομένης ἀμέτρως θερμότητος ἐδεσμάτων εἰσὶ ποιότητες
<span class="lb" data-page="7.6" data-line="7" id="l7.6.7"></span>δριμεῖαι καὶ θερμαὶ, σκορόδων τε καὶ πράσων καὶ κρομμύων
<span class="lb" data-page="7.6" data-line="8" id="l7.6.8"></span>καὶ ὅσα ἄλλα τοιαῦτα. καὶ γὰρ οὖν καὶ ἡ τούτων
<span class="lb" data-page="7.6" data-line="9" id="l7.6.9"></span>χρῆσις ἀμετροτέρα γιγνομένη πυρετὸν ἤγειρεν ἐνίοτε. καὶ μὲν
<span class="lb" data-page="7.6" data-line="10" id="l7.6.10"></span>δὴ καὶ πομάτων θερμῶν, οἷον οἴνου τε παλαιοῦ καὶ δριμέος
<span class="lb" data-page="7.6" data-line="11" id="l7.6.11"></span>προσενεχθέντος πλείονος ἀσθενεῖ σώματι καὶ φαρμάκων
<span class="lb" data-page="7.6" data-line="12" id="l7.6.12"></span>δριμέων ἀλεξητηρίων τε καὶ δηλητηρίων, ἐπύρεξαν <span class="milestone ed2page" data-n="7.18" data-unit="ed2page" id="ed2page.7.18"></span>ἄνθρωποι,
<span class="lb" data-page="7.6" data-line="13" id="l7.6.13"></span>τί οὖν δή, φασιν, οὐ διὰ παντὸς ἐφ’ ἑκάστῳ τῶν
<span class="lb" data-page="7.6" data-line="14" id="l7.6.14"></span>εἰρημένων αἰτίων ἀνάπτεται πυρετός; ὅτι καὶ τὸ ποσὸν τῆς
<span class="lb" data-page="7.6" data-line="15" id="l7.6.15"></span>δρώσης αἰτίας ἄνισόν ἐστι, καὶ ἡ συστᾶσα διάθεσις ἀπ’ αὐτῆς
<span class="lb" data-page="7.6" data-line="16" id="l7.6.16"></span>ἐν τῷ σώματι παμπόλλην ἐν τῷ μᾶλλόν τε καὶ ἧττον ἔχει
<span class="lb" data-page="7.6" data-line="17" id="l7.6.17"></span>τὴν διαφορὰν, αὐτό τε τὸ σύμπαν τοῦ ζώου σῶμα πάμπολυ
<span class="lb" data-page="7.6" data-line="18" id="l7.6.18"></span>διενήνοχεν ἕτερον ἑτέρου πρὸς τὸ ῥᾳδίως ἢ μόγις ἐξίστασθαι
<span class="pb" data-page="7.7" id="p7.7"></span>
<span class="lb" data-page="7.7" data-line="1" id="l7.7.1"></span>τοῦ κατὰ φύσιν. ὡς οὖν οὐκ ἀπορεῖς δια τί πᾶσα κίνησις
<span class="lb" data-page="7.7" data-line="2" id="l7.7.2"></span>οὐκ ἐργάζεται κόπον, ἀλλ’ ἐναργές ἐστί σοι τό γε τοσοῦτον,
<span class="lb" data-page="7.7" data-line="3" id="l7.7.3"></span>ὡς εἰ μὴ πλείων εἴη καὶ ἰσχυροτέρα τῆς τῶν ἄρθρων τε καὶ
<span class="lb" data-page="7.7" data-line="4" id="l7.7.4"></span>μυῶν φύσεως, οὐκ ἄν ποτε κοπώσειεν αὐτὰ, κατὰ τὸν αὐτὸν
<span class="lb" data-page="7.7" data-line="5" id="l7.7.5"></span>ἐχρῆν σε τρόπον ἐννοεῖν, ὡς οὐδ’ ἡ κοπώδης αὕτη διάθεσις,
<span class="lb" data-page="7.7" data-line="6" id="l7.7.6"></span>εἰ μὴ μέγεθός τε καὶ χρόνον ἀξιόλογον σχοίη, οὐκ ἂν τὸ πᾶν
<span class="lb" data-page="7.7" data-line="7" id="l7.7.7"></span>ἑαυτῇ σῶμα συγκακῶσαι δυνήσεται. ἢ κίνησις μὲν ὀλίγη· κόπον
<span class="lb" data-page="7.7" data-line="8" id="l7.7.8"></span>οὐχ οἵα τέ ἐστιν ἐργάζεσθαι, μικρὸς δὲ κόπος ἀνάψει
<span class="lb" data-page="7.7" data-line="9" id="l7.7.9"></span>πάντως πυρετόν; ἢ κίνησις μὲν ἐν τῷ πρός τι τὸ δρᾷν ἕξει,
<span class="lb" data-page="7.7" data-line="10" id="l7.7.10"></span>κόπος δ’ οὐχ ἕξει; καὶ μὲν ὅτι γε τὰ μὲν τῶν ἀθλητῶν σώματα
<span class="lb" data-page="7.7" data-line="11" id="l7.7.11"></span>πολυχρονίων τε ἅμα καὶ σφοδροτάτων ἀνέχεται κινήσεων
<span class="lb" data-page="7.7" data-line="12" id="l7.7.12"></span>ἄνευ τοῦ κοπωθῆναι, τὰ δ’ ἡμῶν τῶν ἰδιωτῶν, εἰ πλείω
<span class="lb" data-page="7.7" data-line="13" id="l7.7.13"></span>βραχὺ παρὰ τὰ καθεστῶτα πονήσαιμεν, εὐθὺς ἀγανακτεῖ,
<span class="lb" data-page="7.7" data-line="14" id="l7.7.14"></span>πάντες ἤδη τοῦτό γε καὶ οἱ σκαιότατοι γινώσκουσιν. οὔκουν
<span class="lb" data-page="7.7" data-line="15" id="l7.7.15"></span>θαυμαστὸν οὐδὲν, εἰ κοπωθείς τις οὐδ’ ὅλως ἐπύρεξεν.
<span class="lb" data-page="7.7" data-line="16" id="l7.7.16"></span>ἢ γὰρ μικρὸς ὁ κόπος, ἢ ὀλιγοχρόνιος, ἢ τῆς τοῦ σώματος
<span class="lb" data-page="7.7" data-line="17" id="l7.7.17"></span>ἰσχύος ἥττων ἐγένετο, ἢ τὸ μὲν γυμνάσιον, εἰ βραχυχρόνιον
<span class="pb" data-page="7.8" id="p7.8"></span>
<span class="lb" data-page="7.8" data-line="1" id="l7.8.1"></span>εἴη καὶ μὴ σφοδρὸν καὶ τῆς τοῦ γυμναζομένου φύσεως
<span class="lb" data-page="7.8" data-line="2" id="l7.8.2"></span>ἀσθενέστερον, οὐκ ἄν ποτε κόπον ἐργάσεται, κόπος δ’
<span class="lb" data-page="7.8" data-line="3" id="l7.8.3"></span>ἀνάψει πυρετὸν, κᾂν βραχὺς, κᾂν ὀλιγοχρόνιος ᾖ, κᾂν τῆς
<span class="lb" data-page="7.8" data-line="4" id="l7.8.4"></span>τοῦ πάσχοντος σώματος ἰσχύος ἀσθενέστερος. ἀλλὰ τοῦτό
<span class="lb" data-page="7.8" data-line="5" id="l7.8.5"></span>γε κᾀπὶ τοῦ πάντων δραστικωτάτου πυρὸς ἰδεῖν ἔστιν, ὡς
<span class="lb" data-page="7.8" data-line="6" id="l7.8.6"></span>οὔτε τοὺς κατεψυγμένους ἐκθερμαίνει χωρὶς χρόνου καὶ ῥώμης·
<span class="lb" data-page="7.8" data-line="7" id="l7.8.7"></span>ἥκοντες γὰρ ἐκ κρύους ἐνίοτε διὰ μεγίστης φλογὸς τὰς
<span class="lb" data-page="7.8" data-line="8" id="l7.8.8"></span>χεῖρας διαφέρομεν ἀλύπως· οὔτε μὴν πᾶσαν ὕλην ἑτοίμως
<span class="lb" data-page="7.8" data-line="9" id="l7.8.9"></span>ἐξάπτει. κάλαμοι μὲν γὰρ οἱ ξηροὶ κατὰ τὴν πρώτην εὐθὺς
<span class="lb" data-page="7.8" data-line="10" id="l7.8.10"></span>ὁμιλίαν ἀνάπτονται, ξύλα δ’ ὑγρὰ καὶ χλωρὰ χρόνου τε
<span class="lb" data-page="7.8" data-line="11" id="l7.8.11"></span>δεῖται μακροῦ καὶ φλογὸς ἰσχυρᾶς, ἵν’ ἐξαφθῇ. πῶς οὖν
<span class="lb" data-page="7.8" data-line="12" id="l7.8.12"></span>ἐπὶ τοῦ πυρὸς οὐδὲν τούτων θαυμάζων ἐπὶ τοῦ κόπου θαυμάζεις,
<span class="lb" data-page="7.8" data-line="13" id="l7.8.13"></span>εἰ καὶ μεγέθους δεῖται καὶ χρόνου καὶ τοῦ σώματος
<span class="lb" data-page="7.8" data-line="14" id="l7.8.14"></span>ἐπιτηδείως ἔχοντος ἐξάπτεσθαι; ἄμεινον δ’ ἦν σε μὴ τοῦτο
<span class="lb" data-page="7.8" data-line="15" id="l7.8.15"></span>θαυμάζειν, ἀλλ’ ἐπισκέψασθαι ποῖον ζώου σῶμα ῥᾳδίως ἐκθερμαίνεσθαι
<span class="lb" data-page="7.8" data-line="16" id="l7.8.16"></span>πέφυκε καὶ ποῖον δυσχερῶς. ἀλλὰ τοῦτο μὲν
<span class="lb" data-page="7.8" data-line="17" id="l7.8.17"></span>ἐφεξῆς ἀκούσῃ. ἐν δέ γε τῷ παρόντι μηδὲν εἶναί σοι φαινέσθω
<span class="lb" data-page="7.8" data-line="18" id="l7.8.18"></span>θαυμαστὸν, εἰ καὶ χρόνου δεῖται καὶ μεγέθους τὸ
<span class="pb" data-page="7.9" id="p7.9"></span>
<span class="lb" data-page="7.9" data-line="1" id="l7.9.1"></span>μέλλον ποιήσειν ὁπωσοῦν, καὶ προσέτι τοῦ πλησιάζοντος
<span class="lb" data-page="7.9" data-line="2" id="l7.9.2"></span>ἐπιτηδείου παθεῖν. οὐδὲ γὰρ τὸ πῦρ οἷόν τ’ ἐστὶ χωρὶς
<span class="lb" data-page="7.9" data-line="3" id="l7.9.3"></span>τούτων καίειν, οὐδὲ τὸ ξίφος τέμνειν, οὐδ’ ἄλλο τι τῶν
<span class="lb" data-page="7.9" data-line="4" id="l7.9.4"></span>δραστικωτάτων οὐδὲν οὔτ’ εἰς ἰσχυρότερον ἑαυτοῦ δρᾷν πέφυκεν
<span class="lb" data-page="7.9" data-line="5" id="l7.9.5"></span>οὔτ’ ἄνευ χρόνου τινὸς ἀξιολόγου. τῆς μὲν οὖν λυχνιαίας
<span class="lb" data-page="7.9" data-line="6" id="l7.9.6"></span>φλογὸς οὐκ ἂν ἀθρόως οὐδὲ τοὔλαιον καταχέαις,
<span class="lb" data-page="7.9" data-line="7" id="l7.9.7"></span><span class="milestone ed1page" data-n="3.207" data-unit="ed1page" id="ed1page.3.207"></span>μή τοί γε δὴ τὸ ὕδωρ, καὶ τῷ ξίφει τέμνειν οὐκ ἂν οὐδὲ
<span class="lb" data-page="7.9" data-line="8" id="l7.9.8"></span>τοὺς λίθους ἐπιχειρίσειας, μὴ ὅτι γε ἀδάμαντα, κόπον δὲ καὶ
<span class="lb" data-page="7.9" data-line="9" id="l7.9.9"></span>θάλψιν καὶ ψύξιν καὶ τὰ ἄλλα τὰ τοιαῦτα πυρετὸν ἀξιώσεις
<span class="lb" data-page="7.9" data-line="10" id="l7.9.10"></span>ἀνάπτειν ἀεὶ, κᾂν μικρὸν, κᾂν ὀλιγοχρόνιον, κᾂν ἀνεπιτήδειον
<span class="lb" data-page="7.9" data-line="11" id="l7.9.11"></span>ἔχῃ τὸ σύμπαν σῶμα πρὸς τὸ θερμαίνεσθαι, ἢ οὔ;
<span class="lb" data-page="7.9" data-line="12" id="l7.9.12"></span>τὸ μὲν γὰρ ἤδη θερμὸν ἑτοιμότερον ὑπερθερμανθῆναι, καθάπερ
<span class="lb" data-page="7.9" data-line="13" id="l7.9.13"></span>οὖν τὸ ψυχρὸν <span class="milestone ed2page" data-n="7.19" data-unit="ed2page" id="ed2page.7.19"></span>ὑπερψυχθῆναι, τὸ δ’ ἐναντίως
<span class="lb" data-page="7.9" data-line="14" id="l7.9.14"></span>ἔχον ἀνεπιτήδειον. οὕτω μὲν οὖν ἀναίσθητός τε καὶ ἀμαθὴς
<span class="lb" data-page="7.9" data-line="15" id="l7.9.15"></span>ἡ τῶν τοιαῦτα ζητούντων ἀπορία· τοὺς δὲ μηδὲν ἀποφαινομένους
<span class="lb" data-page="7.9" data-line="16" id="l7.9.16"></span>ἑτοίμως τε καὶ προπετῶς ὑπὸ μηδενὸς τῶν
<span class="lb" data-page="7.9" data-line="17" id="l7.9.17"></span>εἰρημένων μηδέποτε γίγνεσθαι πυρετὸν, ἢ τῆς ἀναισθησίας
<span class="pb" data-page="7.10" id="p7.10"></span>
<span class="lb" data-page="7.10" data-line="1" id="l7.10.1"></span>ἐλεεῖσθαι προσῆκεν, ἢ τῆς φιλονεικίας μισεῖσθαι. λέλυται
<span class="lb" data-page="7.10" data-line="2" id="l7.10.2"></span>γοῦν καὶ τὰ τούτων σοφίσματα δι’ ἑτέρου γράμματος ὑπὲρ
<span class="lb" data-page="7.10" data-line="3" id="l7.10.3"></span>τῶν προκαταρκτικῶν αἰτίων ἰδίᾳ γεγραμμένου. καὶ νῦν οὐκ
<span class="lb" data-page="7.10" data-line="4" id="l7.10.4"></span>ἀντιλέγειν τοῖς ἡμαρτημένοις καιρὸς, ἀλλὰ τἀληθῆ διδάσκειν
<span class="lb" data-page="7.10" data-line="5" id="l7.10.5"></span>πρόκειται. πάλιν οὖν ἐπανελθόντες ἐχώμεθα τῶν προκειμένων.
<span class="lb" data-page="7.10" data-line="6" id="l7.10.6"></span>ἦν δὲ, οἶμαι, προκείμενον ἑκάστου τῶν ἁπλῶν νοσημάτων
<span class="lb" data-page="7.10" data-line="7" id="l7.10.7"></span>εἰπεῖν τὰς προηγουμένας αἰτίας ἄχρι καὶ τῶν προκαταρκτικῶν.
<span class="lb" data-page="7.10" data-line="8" id="l7.10.8"></span>οὐδὲν γὰρ χεῖρον τοῖς οὕτω διαστειλαμένοις
<span class="lb" data-page="7.10" data-line="9" id="l7.10.9"></span>τὰς προσηγορίας τοῖ σαφοῦς ἕνεκα ἀκολουθῆσαι. τὰς μὲν
<span class="lb" data-page="7.10" data-line="10" id="l7.10.10"></span>δὴ κατ’ αὐτὸ τὸ ζῶον εἴτ’ οὖν διαθέσεις, εἴτε καὶ κινήσεις
<span class="lb" data-page="7.10" data-line="11" id="l7.10.11"></span>παρὰ φύσιν, αἰτίας ὀνομάζουσι προηγουμένας νοσημάτων,
<span class="lb" data-page="7.10" data-line="12" id="l7.10.12"></span>τὰ δ’ ἔξωθεν προσπίπτοντα καὶ ἀλλοιοῦντα καὶ μεταβάλλοντα
<span class="lb" data-page="7.10" data-line="13" id="l7.10.13"></span>μεγάλως τὸ σῶμα προκατάρχοντά τε καὶ προκαταρκτικὰ
<span class="lb" data-page="7.10" data-line="14" id="l7.10.14"></span>καλοῦσιν αἴτια.
</p>
        </article>

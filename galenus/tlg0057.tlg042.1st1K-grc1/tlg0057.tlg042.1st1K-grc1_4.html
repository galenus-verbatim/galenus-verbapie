<article xmlns="http://www.w3.org/1999/xhtml" id="urn:cts:greekLit:tlg0057.tlg042.1st1K-grc1:4">
<span class="pb page1" data-page="7.19" id="p7.19"></span>
<span class="milestone ed1page page1" data-n="3.208" data-unit="ed1page" id="ed1page.3.208"></span>
<span class="milestone ed2page page1" data-n="7.21" data-unit="ed2page" id="ed2page.7.21"></span>
          <p>
<span class="lb" data-page="7.19" data-line="1" id="l7.19.1"></span><span class="milestone ed2page" data-n="7.22" data-unit="ed2page" id="ed2page.7.22"></span>Περὶ μὲν δὴ τῶν θερμῶν τε καὶ ψυχρῶν
<span class="lb" data-page="7.19" data-line="2" id="l7.19.2"></span>νοσημάτων αὐτάρκως εἴρηται· περὶ δὲ τῶν ξηρῶν
<span class="lb" data-page="7.19" data-line="3" id="l7.19.3"></span>ἐφεξῆς λεγέσθω. εἰ δέ τις διαπονοίη μὲν πλείω καὶ διαπνοίη,
<span class="lb" data-page="7.19" data-line="4" id="l7.19.4"></span>τρέφοιτο δὲ ἐλάττω, καὶ ταῦτα ξηρότερα τὴν δύναμιν, ξηρότερος
<span class="lb" data-page="7.19" data-line="5" id="l7.19.5"></span>ὢν τὴν κρᾶσιν, εἰς ξηρὸν ῥᾳδίως ὑπαχθήσεται νόσημα,
<span class="lb" data-page="7.19" data-line="6" id="l7.19.6"></span>καὶ μάλιστα εἰ φροντίσειεν, ἢ ἀγρυπνήσειε πλείω.
<span class="lb" data-page="7.19" data-line="7" id="l7.19.7"></span>καὶ μὴν καὶ αἱ τοῦ περιέχοντος ἡμᾶς ἀέρος καταστάσεις αἱ
<span class="lb" data-page="7.19" data-line="8" id="l7.19.8"></span>ξηραὶ ξηραίνουσι δηλονότι καὶ αὐτὰ τὰ τῶν ζώων σώματα,
<span class="lb" data-page="7.19" data-line="9" id="l7.19.9"></span>καὶ νῆξις ἐν ὕδατι νιτρώδει τε καὶ θειώδει καὶ στυπτηριώδει
<span class="lb" data-page="7.19" data-line="10" id="l7.19.10"></span>καὶ ἀσφαλτώδει καί τινος ἑτέρου τοιαύτης ποιότητος μετέχοντι.
<span class="lb" data-page="7.19" data-line="11" id="l7.19.11"></span>καὶ μέν γε καὶ ὅσα τῶν φαρμάκων ξηρὰ τὴν δύναμίν
<span class="lb" data-page="7.19" data-line="12" id="l7.19.12"></span>ἐστιν, εἴτ’ ἔσωθεν, εἴτ’ ἔξωθεν προσφέροιτο, ξηραίνει καὶ
<span class="lb" data-page="7.19" data-line="13" id="l7.19.13"></span>ταῦτα. εἴρηται δὲ ὑπὲρ αὐτῶν ἐπιπλέον ἐν τοῖς περὶ
<span class="lb" data-page="7.19" data-line="14" id="l7.19.14"></span>φαρμάκων.
</p>
        </article>

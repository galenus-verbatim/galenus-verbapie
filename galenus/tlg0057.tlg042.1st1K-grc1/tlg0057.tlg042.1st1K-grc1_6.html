<article xmlns="http://www.w3.org/1999/xhtml" id="urn:cts:greekLit:tlg0057.tlg042.1st1K-grc1:6">
<span class="pb page1" data-page="7.20" id="p7.20"></span>
<span class="milestone ed1page page1" data-n="3.208" data-unit="ed1page" id="ed1page.3.208"></span>
<span class="milestone ed2page page1" data-n="7.22" data-unit="ed2page" id="ed2page.7.22"></span>
          <p>
<span class="lb" data-page="7.20" data-line="5" id="l7.20.5"></span>Πρόδηλον δ’ ὅτι καὶ τὰ τῶν συνθέτων νοσημάτων
<span class="lb" data-page="7.20" data-line="6" id="l7.20.6"></span>αἴτια σύνθετα πάντως ἐστίν. εἰ γὰρ ἅμα θερμὴ καὶ
<span class="lb" data-page="7.20" data-line="7" id="l7.20.7"></span>ξηρὰ συνέλθοι ποτὲ αἰτία, θερμὸν καὶ ξηρὸν ἀνάγκη γενέσθαι
<span class="lb" data-page="7.20" data-line="8" id="l7.20.8"></span>τὸ νόσημα, καὶ εἰ θερμὴ καὶ ὑγρὰ, θερμὸν καὶ ὑγρόν· οὕτω
<span class="lb" data-page="7.20" data-line="9" id="l7.20.9"></span>δὲ κᾀπὶ τῶν λοιπῶν δυοῖν συζυγιῶν, ὑγρᾶς καὶ ψυχρᾶς καὶ ξηρᾶς
<span class="lb" data-page="7.20" data-line="10" id="l7.20.10"></span>καὶ ψυχρᾶς. ὅπερ δ’ ἀναγκαῖόν ἐστιν ἐν τῷ λόγῳ προσθεῖναί
<span class="lb" data-page="7.20" data-line="11" id="l7.20.11"></span>τε καὶ διορίσασθαι, τοῦτο ἤδη λεγέσθω, τὸ πολλάκις μὲν ὑπὸ
<span class="lb" data-page="7.20" data-line="12" id="l7.20.12"></span>πάντων τῶν αἰτίων ὁμοειδῶν ἀλλήλοις ὄντων ἀλλοιοῦσθαι τὸ
<span class="lb" data-page="7.20" data-line="13" id="l7.20.13"></span>σῶμα, πολλάκις δὲ ἐναντίων ταῖς δυνάμεσιν ὑπαρχόντων,
<span class="lb" data-page="7.20" data-line="14" id="l7.20.14"></span>ποτὲ μὲν τὰ πλείω κρατεῖν ἐξ αὐτῶν, ἢ τὰ πολυχρονιώτερα,
<span class="lb" data-page="7.20" data-line="15" id="l7.20.15"></span>ποτὲ δὲ τὰ ἰσχυρότερα, ποτὲ δὲ τὴν ἀπ’ ἀμφοτέρων βλάβην
<span class="lb" data-page="7.20" data-line="16" id="l7.20.16"></span>ὁμοίως ἀναδέχεσθαι τὸ σῶμα. καί τι δόξειεν ἂν εἶναι τοῦτό
<span class="lb" data-page="7.20" data-line="17" id="l7.20.17"></span>γε ἀδύνατον ἅμα θερμότερόν τε καὶ ψυχρότερον ἀποτελεῖσθαι ﻿
<span class="pb" data-page="7.21" id="p7.21"></span>
<span class="lb" data-page="7.21" data-line="1" id="l7.21.1"></span>τοῦ κατὰ φύσιν ἕν καὶ ταὐτὸν σῶμα, καὶ ὑγρότερον αὖ
<span class="lb" data-page="7.21" data-line="2" id="l7.21.2"></span>καὶ ξηρότερον, ἀλλὰ καὶ γίνεται τοῦτο. καὶ δεόντως ἀνώμαλος
<span class="lb" data-page="7.21" data-line="3" id="l7.21.3"></span>ὀνομάζεται δυσκρασία, καὶ ἡμῖν ἰδίᾳ περὶ αὐτῆς ἐν
<span class="lb" data-page="7.21" data-line="4" id="l7.21.4"></span>ἑτέρῳ γράμματι λέλεκται τὰ εἰκότα, καὶ οὐ χρὴ νῦν ἔτι μηκύνειν
<span class="lb" data-page="7.21" data-line="5" id="l7.21.5"></span>ὑπὲρ αὐτῶν, ἀλλ’ ἐπὶ τὰ λοιπὰ γένη τῶν νοσημάτων
<span class="lb" data-page="7.21" data-line="6" id="l7.21.6"></span>ἰτέον ἤδη τὰς αἰτίας αὐτῶν σκεψομένους. ἀναμνησθῆναι δὲ
<span class="lb" data-page="7.21" data-line="7" id="l7.21.7"></span>πάλιν κᾀνταῦθα προσήκει τῶν εἰρημένων ἐν τῷ περὶ τῆς τῶν
<span class="lb" data-page="7.21" data-line="8" id="l7.21.8"></span>νοσημάτων διαφορᾶς, ὡς ἐνίοτε μὲν αὐταῖς μόναις ταῖς τέτταρσι
<span class="lb" data-page="7.21" data-line="9" id="l7.21.9"></span><span class="milestone ed2page" data-n="7.23" data-unit="ed2page" id="ed2page.7.23"></span>ποιότησιν ἐξίσταται τοῦ κατὰ φύσιν ἔχειν τὰ σώματα,
<span class="lb" data-page="7.21" data-line="10" id="l7.21.10"></span>μηδεμιᾶς ἔξωθεν αὐτοῖς ἐπιῤῥυείσης ἑτέρας οὐσίας,
<span class="lb" data-page="7.21" data-line="11" id="l7.21.11"></span>ἐνίοτε δὲ ἐμπίπλαται ῥεύματος ὑγροῦ μὲν πάντως τὴν ἰδέαν,
<span class="lb" data-page="7.21" data-line="12" id="l7.21.12"></span>οὐχ ὑγροῦ δὲ τὴν δύναμιν. εἴρηται μὲν οὖν καὶ τοῖς παλαιοῖς
<span class="lb" data-page="7.21" data-line="13" id="l7.21.13"></span>ἰατροῖς τε καὶ φιλοσόφοις ὑπὲρ τῆς τῶν τοιούτων ὑγρῶν δυνάμεως·
<span class="lb" data-page="7.21" data-line="14" id="l7.21.14"></span>ἀποδέδεικται δὲ καὶ ἡμῖν ἐν ἄλλοις τέ τισι καὶ ἐν
<span class="lb" data-page="7.21" data-line="15" id="l7.21.15"></span>τοῖς περὶ φαρμάκων ὑπομνήμασιν. ὅσον δ’ ἐξ αὐτῶν εἰς τὰ
<span class="lb" data-page="7.21" data-line="16" id="l7.21.16"></span>παρόντα χρήσιμον, εἰρήσεται καὶ νῦν, ὡς ἡ μὲν ξανθὴ χολὴ
<span class="lb" data-page="7.21" data-line="17" id="l7.21.17"></span>θερμὴ καὶ ξηρὰ τὴν δύναμίν ἐστιν, ἡ δὲ μέλαινα ξηρὰ, καὶ
<span class="lb" data-page="7.21" data-line="18" id="l7.21.18"></span>ψυχρά· ὑγρὸν δὲ καὶ θερμὸν τὸ αἷμα καὶ ψυχρὸν καὶ ὑγρὸν
<span class="pb" data-page="7.22" id="p7.22"></span>
<span class="lb" data-page="7.22" data-line="1" id="l7.22.1"></span>τὸ φλέγμα· καὶ ὡς ἐνίοτε μὲν εἰλικρινὴς ἐπιῤῥεῖ τούτων ἕκαστος
<span class="lb" data-page="7.22" data-line="2" id="l7.22.2"></span>τῶν χυμῶν, ἐνίοτε δ’ ἀλλήλοις ἐπιμίγνυνται· καὶ ὡς
<span class="lb" data-page="7.22" data-line="3" id="l7.22.3"></span>αἱ τῶν οἰδούντων τε καὶ <span class="milestone ed1page" data-n="3.209" data-unit="ed1page" id="ed1page.3.209"></span>σκιῤῥουμένων καὶ φλεγμαινόντων
<span class="lb" data-page="7.22" data-line="4" id="l7.22.4"></span>μορίων διαθέσεις ἐντεῦθεν ἐπὶ πλεῖστον ποικίλλονται.
<span class="lb" data-page="7.22" data-line="5" id="l7.22.5"></span>καὶ γὰρ οὖν καὶ ἄνθρακες καὶ καρκῖνοι καὶ ἕρπητες ἐρυσιπέλατά
<span class="lb" data-page="7.22" data-line="6" id="l7.22.6"></span>τε καὶ γάγγραιναι καὶ φύγεθλα καὶ φαγέδαιναι καὶ
<span class="lb" data-page="7.22" data-line="7" id="l7.22.7"></span>σατυριάσεις ἐκ τούτου τοῦ γένους εἰσί. καὶ μὴν καὶ ἄλφοι
<span class="lb" data-page="7.22" data-line="8" id="l7.22.8"></span>καὶ ἀθερώματα καὶ ὀχῶρες καὶ μελικηρίδες καὶ γαγγλία καὶ
<span class="lb" data-page="7.22" data-line="9" id="l7.22.9"></span>στεατώματα ῥευμάτων εἰσὶν ἔγγονα νοσήματα. διαφέρει δ’
<span class="lb" data-page="7.22" data-line="10" id="l7.22.10"></span>ἀλλήλων ταῦτα καὶ ἄλλα σύμπαντα τὰ προειρημένα τῷ τὰ
<span class="lb" data-page="7.22" data-line="11" id="l7.22.11"></span>μὲν ἐκ φλέγματος γίγνεσθαι μόνου, τὰ δὲ ἐξ αἵματος, τὰ δὲ
<span class="lb" data-page="7.22" data-line="12" id="l7.22.12"></span>ἐκ τῆς ξανθῆς χολῆς, τὰ δὲ ἐκ τῆς μελαίνης, τὰ δὲ ἐξ ἄλλου
<span class="lb" data-page="7.22" data-line="13" id="l7.22.13"></span>τινὸς χυμοῦ οὐ τελέως παρὰ φύσιν. ἀλλὰ καὶ οὗτος ὅστις
<span class="lb" data-page="7.22" data-line="14" id="l7.22.14"></span>ἂν ᾖ, πάντως ἔκ τινος τῶν προειρημένων ἐστὶ γενῶν· οὐ γὰρ
<span class="lb" data-page="7.22" data-line="15" id="l7.22.15"></span>ἐνδέχεται μὴ οὐχὶ θερμὸν εἶναι καὶ ξηρὸν αὐτὸν, ἢ θερμὸν
<span class="lb" data-page="7.22" data-line="16" id="l7.22.16"></span>καὶ ὑγρὸν, ἢ ψυχρὸν καὶ ξηρὸν, ἢ ψυχρὸν καὶ ὑγρὸν, ἀλλ’
<span class="lb" data-page="7.22" data-line="17" id="l7.22.17"></span>ὅσον ἐπὶ πλεῖστον ἥκει πάχους καὶ ψύξεως, ἐκπίπτει μὲν τοῦ
<span class="lb" data-page="7.22" data-line="18" id="l7.22.18"></span>κατὰ φύσιν φλέγματος τῆς ἰδέας, ἕτερος δὲ εἶναι δοκεῖ χυμὸς
<span class="pb" data-page="7.23" id="p7.23"></span>
<span class="lb" data-page="7.23" data-line="1" id="l7.23.1"></span>ὅλῳ τῷ γένει παρὰ φύσιν. οὐ μὴν οὕτως γε ἔχει τἀληθές.
<span class="lb" data-page="7.23" data-line="2" id="l7.23.2"></span>ὅστις ἂν γὰρ ὑγρὸς ᾖ καὶ ψυχρὸς τὴν δύναμιν, ἐν τῷ τοῦ
<span class="lb" data-page="7.23" data-line="3" id="l7.23.3"></span>φλέγματος γένει περιέχεται. κατὰ δὲ τὰ αὐτὰ καὶ ὅστις ἂν
<span class="lb" data-page="7.23" data-line="4" id="l7.23.4"></span>ᾖ ξηρὸς καὶ θερμὸς, ὁμογενής ἐστι τῇ ξανθῇ χολῇ. λέλεκται
<span class="lb" data-page="7.23" data-line="5" id="l7.23.5"></span>δὲ καὶ περὶ τούτων ἐπὶ πλέον ἑτέρωθι. καὶ νῦν οὐ χρὴ μηκύνειν
<span class="lb" data-page="7.23" data-line="6" id="l7.23.6"></span>ὑπὲρ αὐτῶν, εἰρήσεται γὰρ οὖν καὶ αὖθις ἐπὶ πλέον
<span class="lb" data-page="7.23" data-line="7" id="l7.23.7"></span>ὑπὲρ ἁπάντων τούτων ἐν τοῖς τῆς θεραπευτικῆς μεθόδου
<span class="lb" data-page="7.23" data-line="8" id="l7.23.8"></span>γράμμασιν· ὃ δ’ ἐστὶν οἰκεῖον τῆς ἐνεστώσης διεξόδου, πάλιν
<span class="lb" data-page="7.23" data-line="9" id="l7.23.9"></span>ἐπανίωμεν. ἅπαντα γὰρ τὰ τοιαῦτα νοσήματα τῆς φύσεως
<span class="lb" data-page="7.23" data-line="10" id="l7.23.10"></span>ἀποτιθεμένης ἑκάστοτε τὸ περιττὸν εἰς ἀκυρώτερα μόρια γίγνεται.
<span class="lb" data-page="7.23" data-line="11" id="l7.23.11"></span>τοῦτο μὲν δὴ καὶ ἄλλοις ἔμπροσθεν εἴρηται πολλοῖς·
<span class="lb" data-page="7.23" data-line="12" id="l7.23.12"></span>ὅστις δὲ ὁ τρόπος ἐστὶ τῆς ἀποθέσεως, οὐκ ἔτ’ εἴρηται· λογισμὸν
<span class="lb" data-page="7.23" data-line="13" id="l7.23.13"></span>γάρ τινα καὶ νοῦν τῇ φύσει δώσομεν, ἐὰν ἁπλῶς
<span class="lb" data-page="7.23" data-line="14" id="l7.23.14"></span>αὐτὴν ἀποτίθεσθαι φῶμεν ἐκ κυρίων μορίων εἰς ἄκυρα πᾶν
<span class="lb" data-page="7.23" data-line="15" id="l7.23.15"></span>ὁτιοῦν ὑπάρχον μὴ χρηστόν. ἀλλ’ ὅτι μὲν ἐν τοῖς νοσήμασιν
<span class="lb" data-page="7.23" data-line="16" id="l7.23.16"></span>αἱ ἀγαθαὶ κρίσεις ὑπό τινος τοιαύτης γίγνονται δυνάμεως
<span class="lb" data-page="7.23" data-line="17" id="l7.23.17"></span>ἐναργῶς φαίνεται· τίς δὲ ὁ τρόπος ἐστὶν αὐταῖς τῆς γενέσεως
<span class="lb" data-page="7.23" data-line="18" id="l7.23.18"></span>οὐκ ἀκριβῶς οἱ πρὸ ἡμῶν ἐξηγήσαντο, διότι μηδὲ τὰς
<span class="pb" data-page="7.24" id="p7.24"></span>
<span class="lb" data-page="7.24" data-line="1" id="l7.24.1"></span>φυσικὰς δυνάμεις, ὑπὲρ ὧν ἡμεῖς ἐν ἑτέροις ὑπομνήμασι διήλθομεν,
<span class="lb" data-page="7.24" data-line="2" id="l7.24.2"></span>ἀκριβῶς ἠδυνήθησαν ἀποδεῖξαι πόσαι τέ εἰσι καὶ
<span class="lb" data-page="7.24" data-line="3" id="l7.24.3"></span>τίνες ὁποῖόν τέ τί ἐστι τὸ ἑκάστου αὐτῶν ἔργον. ἀλλὰ νῦν
<span class="lb" data-page="7.24" data-line="4" id="l7.24.4"></span>γε χαλεπὸν οὐδέν ἐστι περὶ τούτων ἁπάντων διελθεῖν, ὑποθέσεσιν
<span class="lb" data-page="7.24" data-line="5" id="l7.24.5"></span>εἰς αὐτὰ χρησάμενον τοῖς δι’ ἐκείνων ἀποδεδειγμένοις.
<span class="lb" data-page="7.24" data-line="6" id="l7.24.6"></span>οὐσῶν δὲ τεττάρων δυνάμεων, ὧν ἅπαν μετέχει μόριον καὶ
<span class="lb" data-page="7.24" data-line="7" id="l7.24.7"></span>ζώου καὶ φυτοῦ, καὶ τῆς μὲν ἑλκούσης τὸ οἰκεῖον, τῆς δὲ
<span class="lb" data-page="7.24" data-line="8" id="l7.24.8"></span>ἀλλοιούσης, τῆς δὲ ἀποκρινούσης τὸ περιττὸν, ὄντος δὲ
<span class="lb" data-page="7.24" data-line="9" id="l7.24.9"></span>τοῦ περιττοῦ διττοῦ κατὰ γένος· ἢ γὰρ τῷ ποσῷ περιττόν
<span class="lb" data-page="7.24" data-line="10" id="l7.24.10"></span>ἐστιν ἢ τῷ ποιῷ· καὶ τοίνυν καὶ τῶν τοῦ σώματος μορίων
<span class="lb" data-page="7.24" data-line="11" id="l7.24.11"></span>οὐκ ἴσην ἁπάντων ἐχόντων τὴν ῥώμην, <span class="milestone ed2page" data-n="7.24" data-unit="ed2page" id="ed2page.7.24"></span>ἀλλὰ τῶν κυριωτέρων
<span class="lb" data-page="7.24" data-line="12" id="l7.24.12"></span>εὐθὺς ἐξ ἀρχῆς ὑπὸ τῆς φύσεως ῥωμαλεωτέρων ἀποτελεσθέντων,
<span class="lb" data-page="7.24" data-line="13" id="l7.24.13"></span>εὔλογον ἐν τοῖς ἀκαθάρτοις τε καὶ περιττωματικοῖς
<span class="lb" data-page="7.24" data-line="14" id="l7.24.14"></span>σώμασιν ἐπιῤῥεῖν τι τοῖς ἀκυρωτέροις μορίοις. ἅτε
<span class="lb" data-page="7.24" data-line="15" id="l7.24.15"></span>γὰρ ἐξ ἁπάντων τῶν ἰσχυροτέρων μορίων ἐλαυνόμενον τὸ
<span class="lb" data-page="7.24" data-line="16" id="l7.24.16"></span>περίττωμα, καὶ μηδαμόθι στῆναι δυνάμενον, εἰς τὸ πάντων
<span class="lb" data-page="7.24" data-line="17" id="l7.24.17"></span>ἀσθενέστατον ἀφικνεῖται μόριον. ἄλλο δὲ δι’ ἄλλο τοιοῦτόν
<span class="pb" data-page="7.25" id="p7.25"></span>
<span class="lb" data-page="7.25" data-line="1" id="l7.25.1"></span>ἐστιν, ἢ εὐθὺς ἐν τῇ πρώτῃ συμπήξει τοῦ ζώου πλημμεληθὲν,
<span class="lb" data-page="7.25" data-line="2" id="l7.25.2"></span>ἢ ἐξ ὑστέρου βλαβὲν, ἢ καὶ φύσει δεόμενον εἶναι τοιοῦτον,
<span class="lb" data-page="7.25" data-line="3" id="l7.25.3"></span>ὥσπερ καὶ τὸ δέρμα. τοῦτο γὰρ ἅτε μηδεμιᾶς ἐνεργείας ἕνεκεν,
<span class="lb" data-page="7.25" data-line="4" id="l7.25.4"></span>ἀλλὰ χρείας μόνης γεγενημένον, ἀσθενέστερον εἶναι
<span class="lb" data-page="7.25" data-line="5" id="l7.25.5"></span>προσήκει τῶν ἐνεργούντων. ἔστι γὰρ οἷον σκέπασμά τι καὶ
<span class="lb" data-page="7.25" data-line="6" id="l7.25.6"></span>περίβλημα τοῦ ζώου σύμφυτον, οὔτ’ οὖν πέψιν, οὔτε ἀνάδοσιν
<span class="lb" data-page="7.25" data-line="7" id="l7.25.7"></span>τροφῆς, οὔτ’ ἐξαιμάτωσιν, οὔτε σφυγμὸν, οὔτε ἀναπνοὴν,
<span class="lb" data-page="7.25" data-line="8" id="l7.25.8"></span>οὔτε κίνησιν καθ’ ὁρμὴν, οὔθ’ ὅλως ἐνέργειάν τινα
<span class="lb" data-page="7.25" data-line="9" id="l7.25.9"></span>τῷ ζώῳ παρεχόμενον. ἅμα δὲ καὶ πάντων ἔξωθεν κείμενον
<span class="lb" data-page="7.25" data-line="10" id="l7.25.10"></span>εὐλόγως ἐκδέχεται τὰ τοῦ σώματος ὅλου περιττώματα.
<span class="lb" data-page="7.25" data-line="11" id="l7.25.11"></span>πολλὰ μὲν γὰρ εὐθὺς ἐξ ἀρχῆς ἡ φύσις ἐτεχνήσατο τῶν περιττωμάτων
<span class="lb" data-page="7.25" data-line="12" id="l7.25.12"></span>καθάρσεως ἕνεκεν ὄργανα, καὶ πρός γε τὴν ὑγείαν
<span class="lb" data-page="7.25" data-line="13" id="l7.25.13"></span>ἀρκεῖ μόνα ταῦτα, ἐπειδὰν μήτε τις ἐκ τοῦ περιέχοντος ἐγγίνηται
<span class="lb" data-page="7.25" data-line="14" id="l7.25.14"></span>βλάβη τῷ ζώῳ, μήτ’ ἐκ πλημμελοῦς διαίτης περιττωματικὸν
<span class="lb" data-page="7.25" data-line="15" id="l7.25.15"></span>ἀμέτρως ὅλον ἀπεργασθῇ τὸ σῶμα. τοιούτου δέ
<span class="lb" data-page="7.25" data-line="16" id="l7.25.16"></span>τινος συμβάντος ἁμαρτήματος, οὐκ ἔτ’ αὐτάρκη μόνα τὰ φυσικὰ
<span class="lb" data-page="7.25" data-line="17" id="l7.25.17"></span>τῶν ὀργάνων ἀποκαθαίρειν τὸ πλῆθος τοῦ περιττώματος, ﻿
<span class="pb" data-page="7.26" id="p7.26"></span>
<span class="lb" data-page="7.26" data-line="1" id="l7.26.1"></span>κᾀν τούτῳ κατασκήπτει ῥεύματα τοῖς ἀσθενεστέροις
<span class="lb" data-page="7.26" data-line="2" id="l7.26.2"></span>μορίοις ἐκ τῶν ἰσχυροτέρων ἐλαυνόμενα· συμβαίνει δέ ποτε
<span class="lb" data-page="7.26" data-line="3" id="l7.26.3"></span>καὶ στεγνωθέντων τῶν ἐκκαθαιρόντων αὐτὰ πόρων ἑτέροις
<span class="lb" data-page="7.26" data-line="4" id="l7.26.4"></span>ἐπιῤῥυῆναι χωρίοις. αὗται μὲν αἱ ἀρχαὶ τῆς γενέσεως ἁπάντων
<span class="lb" data-page="7.26" data-line="5" id="l7.26.5"></span>εἰσὶ τῶν προειρημένων νοσημάτων. αὐξάνεται δ’ ἐν αὐτοῖς
<span class="lb" data-page="7.26" data-line="6" id="l7.26.6"></span>ἤδη τοῖς μέλεσι τὸ κακὸν, ὡς ἂν σφηνουμένων τε καὶ
<span class="lb" data-page="7.26" data-line="7" id="l7.26.7"></span>διασηπομένων τῶν περιττωμάτων, καὶ οὕτως αὐτῶν τε χειρόνων
<span class="lb" data-page="7.26" data-line="8" id="l7.26.8"></span>γενομένων, καὶ τὸν ἐπιῤῥέοντα χυμὸν ἐξ ὑστέρου, κᾂν
<span class="lb" data-page="7.26" data-line="9" id="l7.26.9"></span>χρηστὸς ᾖ, συνδιαφθειρόντων.
</p>
        </article>

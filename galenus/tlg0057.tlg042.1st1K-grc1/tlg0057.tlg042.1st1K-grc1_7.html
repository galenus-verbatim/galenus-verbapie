<article xmlns="http://www.w3.org/1999/xhtml" id="urn:cts:greekLit:tlg0057.tlg042.1st1K-grc1:7">
<span class="pb page1" data-page="7.26" id="p7.26"></span>
<span class="milestone ed1page page1" data-n="3.209" data-unit="ed1page" id="ed1page.3.209"></span>
<span class="milestone ed2page page1" data-n="7.24" data-unit="ed2page" id="ed2page.7.24"></span>
          <p>
<span class="lb" data-page="7.26" data-line="10" id="l7.26.10"></span>Ἀλλὰ γὰρ ἐπειδὴ καὶ τὰ τῶν ὁμοιομερῶν
<span class="lb" data-page="7.26" data-line="11" id="l7.26.11"></span>σωμάτων ἴδια νοσήματα διήλθομεν, ἐξῆς ἂν εἴη λέγειν τὰ
<span class="lb" data-page="7.26" data-line="12" id="l7.26.12"></span>τῶν ὀργανικῶν, ἀπὸ τοῦ πρώτου κατ’ αὐτὰ τοῦ παρὰ τὴν
<span class="lb" data-page="7.26" data-line="13" id="l7.26.13"></span>διάπλασιν ὑπαρξαμένους γένους. γίγνεται δὲ τοῦτο ποτὲ μὲν
<span class="lb" data-page="7.26" data-line="14" id="l7.26.14"></span>τοῦ κατὰ φύσιν σχήματος ὑπαλλαττομένου, ποτὲ δὲ λειότητός
<span class="lb" data-page="7.26" data-line="15" id="l7.26.15"></span>τινος, ἢ τραχύτητος, ἢ πόρου διαφθειρομένου. τῆς μὲν
<span class="lb" data-page="7.26" data-line="16" id="l7.26.16"></span>δὴ τοῦ κατὰ φύσιν σχήματος ἐξαλλαγῆς αἰτίαι, πρώτη μὲν
<span class="lb" data-page="7.26" data-line="17" id="l7.26.17"></span>ἡ κατὰ γαστρὸς ἔτι κυουμένων αὐτῶν διάπλασις μοχθηρὰ,
<span class="lb" data-page="7.26" data-line="18" id="l7.26.18"></span>πλήθους ὕλης ἢ ποιότητος οὐκ ἐπιτηδείου ταῖς φυσικαῖς τοῦ
<span class="pb" data-page="7.27" id="p7.27"></span>
<span class="lb" data-page="7.27" data-line="1" id="l7.27.1"></span>σπέρματος κινήσεσιν ἐμποδὼν γιγνομένης· δευτέρα δὲ ἥ τε
<span class="lb" data-page="7.27" data-line="2" id="l7.27.2"></span>κατὰ τὴν ἀποκύησιν αὐτὴν κᾀν τῷ σπαργανοῦσθαι πλημμέλεια.
<span class="lb" data-page="7.27" data-line="3" id="l7.27.3"></span>μαλακὰ γὰρ ἔτι καὶ ὀλίγου δεῖν ῥυτὰ τὰ τῶν νεογνῶν
<span class="lb" data-page="7.27" data-line="4" id="l7.27.4"></span>παιδίων ὑπάρχοντα σώματα ῥᾳδίως ἐκστρέφεται, δεχομένων
<span class="lb" data-page="7.27" data-line="5" id="l7.27.5"></span>τε τῶν μαιῶν αὐτὰ κατὰ τὴν ἀποκύησιν οὐκ ὀρθῶς,
<span class="lb" data-page="7.27" data-line="6" id="l7.27.6"></span>ἐνειλιττουσῶν τε τοῖς σπαργάνοις ἔστιν ὅτε μὴ δεόντως, εἶτ’
<span class="lb" data-page="7.27" data-line="7" id="l7.27.7"></span>αὖθις τῶν τροφῶν ἀναιρουμένων τε καὶ ἀποτιθεμένων οὐ
<span class="lb" data-page="7.27" data-line="8" id="l7.27.8"></span>κατὰ τρόπον ἔν τε τῷ γάλα παρέχειν καὶ ἐν τῷ λούειν καὶ
<span class="lb" data-page="7.27" data-line="9" id="l7.27.9"></span>σπαργανοῦν. ἐν ἅπασι γὰρ τοῖς τοιούτοις εἰ μή τις ἐπιτηδείως
<span class="lb" data-page="7.27" data-line="10" id="l7.27.10"></span>μεταχειρίζοιτο, ῥᾳδίως ἐκστρέφεται καὶ διαφθείρεται τὸ
<span class="lb" data-page="7.27" data-line="11" id="l7.27.11"></span>κατὰ φύσιν ἑκάστου τῶν μελῶν σχῆμα. <span class="milestone ed2page" data-n="7.25" data-unit="ed2page" id="ed2page.7.25"></span>καὶ μὲν δὴ κᾀν
<span class="lb" data-page="7.27" data-line="12" id="l7.27.12"></span>τῇ μετὰ ταῦτα ἀνατροφῇ συμπάσῃ τὰ μὲν ὑπὸ πλησμονῆς
<span class="lb" data-page="7.27" data-line="13" id="l7.27.13"></span>ἀμέτρου, τὰ δ’ ὑπὸ κινήσεως πλημμελοῦς ἢ πρωϊαίτερον
<span class="lb" data-page="7.27" data-line="14" id="l7.27.14"></span>τοῦ δέοντος ἵστασθαί τε καὶ βαδίζειν ἐπιτραπέντος
<span class="lb" data-page="7.27" data-line="15" id="l7.27.15"></span>αὐτοῖς ἢ σφοδρότερον κινεῖσθαι, πολλὰ τῶν μελῶν διαστρέφεσθαι
<span class="lb" data-page="7.27" data-line="16" id="l7.27.16"></span>συμβαίνει, τῶν μὲν πλησμονῶν τὰς φυσικὰς
<span class="lb" data-page="7.27" data-line="17" id="l7.27.17"></span>ἐνεργείας ἐμποδιζουσῶν, τῶν δ’ ἀκαίρων ἢ σφοδρῶν κινήσεων
<span class="lb" data-page="7.27" data-line="18" id="l7.27.18"></span>κλονουσῶν τε καὶ περιαγουσῶν ἐφ’ ἃ μὴ χρὴ τὰ κῶλα.
<span class="pb" data-page="7.28" id="p7.28"></span>
<span class="lb" data-page="7.28" data-line="1" id="l7.28.1"></span>τὰ μὲν γὰρ σκέλη κᾀξ αὐτοῦ τοῦ βάρους τῶν ὑπερκειμένων
<span class="lb" data-page="7.28" data-line="2" id="l7.28.2"></span>σωμάτων ἢ πρὸς τοὐκτὸς ἢ πρὸς τὸ ἐντὸς διαστρέφεται
<span class="lb" data-page="7.28" data-line="3" id="l7.28.3"></span>κατὰ τὴν ἀρχαίαν τῆς κνήμης ῥοπήν. οἷς μὲν γὰρ ὀρθότερα
<span class="lb" data-page="7.28" data-line="4" id="l7.28.4"></span>τοῦ δέοντός ἐστι φύσει, βλαισοῦται μᾶλλον· οἷς δὲ κοιλότερα,
<span class="lb" data-page="7.28" data-line="5" id="l7.28.5"></span>ῥαιβοῦται. καλῶ δὲ βλαισὸν μὲν τὸ ἐπὶ τὰ ἐκτὸς ῥέπον,
<span class="lb" data-page="7.28" data-line="6" id="l7.28.6"></span>ῥαιβὸν δὲ τὸ ἐπὶ τἀναντία. καὶ κατὰ τὸν θώρακα δὲ
<span class="lb" data-page="7.28" data-line="7" id="l7.28.7"></span>μέλη διαστρέφεται πολλάκις ὑπὸ τῶν σφιγγουσῶν<span class="milestone ed1page" data-n="3.210" data-unit="ed1page" id="ed1page.3.210"></span> τροφῶν
<span class="lb" data-page="7.28" data-line="8" id="l7.28.8"></span>αὐτὰ κακῶς ἔξωθεν ἐν τῇ πρώτῃ ἀνατροφῇ. καὶ μάλιστα
<span class="lb" data-page="7.28" data-line="9" id="l7.28.9"></span>παρ’ ἡμῖν ἔστι τὸ τοιοῦτον ἰδεῖν συνεχῶς γιγνόμενον
<span class="lb" data-page="7.28" data-line="10" id="l7.28.10"></span>ἐπὶ τῶν παρθένων. αὐξάνεσθαι γὰρ αὐτῶν αἱ τροφοὶ βουλόμεναι
<span class="lb" data-page="7.28" data-line="11" id="l7.28.11"></span>τὰ κατ’ ἰσχία τε καὶ λαγόνας, ὡς πολλῷ μείζω γίγνοιτο
<span class="lb" data-page="7.28" data-line="12" id="l7.28.12"></span>τῶν κατὰ θώρακα, ταινίαις τισὶν ὅλον ἐν κύκλῳ περιλαμβάνουσιν
<span class="lb" data-page="7.28" data-line="13" id="l7.28.13"></span>ἰσχυρῶς σφίγγουσαι τὰ κατ’ ὠμοπλάτας τε καὶ θώρακα
<span class="lb" data-page="7.28" data-line="14" id="l7.28.14"></span>μόρια σύμπαντα, κᾀν τούτῳ πολλάκις ἀνίσου γιγνομένης τῆς
<span class="lb" data-page="7.28" data-line="15" id="l7.28.15"></span>τάσεως, ἢ προπετὲς εἰς τὸ ἔμπροσθεν ἀπέφηναν τὸ στῆθος,
<span class="lb" data-page="7.28" data-line="16" id="l7.28.16"></span>ἢ τὰ ἀντικείμενα τὰ κατὰ ῥάχιν κυρτά. συμβαίνει δὲ ἐνίοτε
<span class="lb" data-page="7.28" data-line="17" id="l7.28.17"></span>καὶ ὥσπερ διακεκλασμένον καὶ παρηγμένον εἰς τὰ πλάγια
<span class="lb" data-page="7.28" data-line="18" id="l7.28.18"></span>γίγνεσθαι τὸ μετάφρενον, ὡς τὴν μὲν ἑτέραν ὠμοπλάτην
<span class="pb" data-page="7.29" id="p7.29"></span>
<span class="lb" data-page="7.29" data-line="1" id="l7.29.1"></span>ἀναυξῆ τε καὶ μικρὰν καὶ προσεσταλμένην ἱκανῶς φαίνεσθαι,
<span class="lb" data-page="7.29" data-line="2" id="l7.29.2"></span>τὴν δ’ ἑτέραν ἐξέχουσάν τε καὶ προπετῆ καὶ πάντῃ μείζονα.
<span class="lb" data-page="7.29" data-line="3" id="l7.29.3"></span>αὗται σύμπασαι κακίαι σχημάτων ἐν θώρακι συνίστανται
<span class="lb" data-page="7.29" data-line="4" id="l7.29.4"></span>πλημμελείᾳ καὶ ἀμαθίᾳ τῶν τροφῶν ἀγνοουσῶν ἰσοῤῥόπως
<span class="lb" data-page="7.29" data-line="5" id="l7.29.5"></span>ἐπιδεῖν. οὕτω δὲ καὶ οἱ ἰατροὶ πολλάκις οὐκ ὀρθῶς ἐπιδοῦντές
<span class="lb" data-page="7.29" data-line="6" id="l7.29.6"></span>τε καὶ διαπλάττοντες τὰ κατεαγότα κῶλα διέστρεψαν,
<span class="lb" data-page="7.29" data-line="7" id="l7.29.7"></span>ὥσπερ αὖ πάλιν οὐδὲν ἐξαμαρτάνοντος τοῦ θεραπευόντος,
<span class="lb" data-page="7.29" data-line="8" id="l7.29.8"></span>αὐτὸς ὁ κάμνων πρὶν ἀκριβῶς κρατυνθῆναι τὸν πῶρον ἐπιχειρήσας
<span class="lb" data-page="7.29" data-line="9" id="l7.29.9"></span>χρῆσθαι τῷ κώλῳ, τῆς διαστροφῆς ἑαυτῷ γίνεται
<span class="lb" data-page="7.29" data-line="10" id="l7.29.10"></span>δημιουργός. ἀλλὰ καὶ θλασθέντα μόρια καθάπερ ῥὶς, ἢ καὶ
<span class="lb" data-page="7.29" data-line="11" id="l7.29.11"></span>περιθραυσθέντα καθάπερ οἱ ἄμβωνες τῶν κοτυλῶν, ἔστιν
<span class="lb" data-page="7.29" data-line="12" id="l7.29.12"></span>ὅτε δὲ καὶ τῶν ὀστῶν ἐκκοπέντων ἢ σαρκὸς πλείονος, εἶτ’ οὐ
<span class="lb" data-page="7.29" data-line="13" id="l7.29.13"></span>κατ’ ἶσον αὐξηθείσης, ἀπόλλυσι τὸ κατὰ φύσιν σχῆμα. ἕτερος δὲ
<span class="lb" data-page="7.29" data-line="14" id="l7.29.14"></span>τρόπος βλάβης σχημάτων ὁ διὰ πλησμονὴν ἄμετρον ἢ ἔνδειαν,
<span class="lb" data-page="7.29" data-line="15" id="l7.29.15"></span>ὥσπερ τοῖς ὑπερπαχυνθεῖσιν ἢ συντακεῖσιν ἄγαν, ἤτοι καθ’ ἕν
<span class="lb" data-page="7.29" data-line="16" id="l7.29.16"></span>τι μόριον ἢ καὶ σύμπαντι τῷ σώματι. καὶ γὰρ οὖν καὶ ὁ
<span class="lb" data-page="7.29" data-line="17" id="l7.29.17"></span>ἐλέφας ὀνομαζόμενος καὶ ἡ φθόη φανερῶς ἐξαλλάττουσι τὴν
<span class="lb" data-page="7.29" data-line="18" id="l7.29.18"></span>μορφήν. σιμοῦται μὲν γὰρ ἡ ῥὶς, καὶ τὰ χείλη παχέα καὶ
<span class="pb" data-page="7.30" id="p7.30"></span>
<span class="lb" data-page="7.30" data-line="1" id="l7.30.1"></span>ἀπεξυσμένα τὰ ὦτα φαίνεται, καὶ τὸ σύμπαν ὅμοιοι τοῖς σατύροις
<span class="lb" data-page="7.30" data-line="2" id="l7.30.2"></span>οἱ ἐλεφαντιῶντες γίγνονται. ῥὶς δ’ ὀξεῖα, καὶ κρόταφοι
<span class="lb" data-page="7.30" data-line="3" id="l7.30.3"></span>συμπεπτωκότες, καὶ ὀφθαλμοὶ κοῖλοι, καὶ τὰ κατ’
<span class="lb" data-page="7.30" data-line="4" id="l7.30.4"></span>ὠμοπλάτας τε καὶ βραχίονας οἱονεὶ πτέρυγες ἔξωθεν αἰωρούμεναι
<span class="lb" data-page="7.30" data-line="5" id="l7.30.5"></span>τοῖς φθίνουσι φαίνονται. καὶ διαφθείρεται μὲν ἐν
<span class="lb" data-page="7.30" data-line="6" id="l7.30.6"></span>τούτοις ἅπασιν κατὰ πρῶτον λόγον τὸ κατὰ φύσιν σχῆμα·
<span class="lb" data-page="7.30" data-line="7" id="l7.30.7"></span>κατὰ δ’ αὖ συμβεβηκὸς ἐν μὲν τοῖς παραλελυμένοις ἢ σπωμένοις
<span class="lb" data-page="7.30" data-line="8" id="l7.30.8"></span>ἢ φλεγμαίνουσιν ἢ σκιῤῥουμένοις, ἢ νεῦρα διῃρημένοις
<span class="lb" data-page="7.30" data-line="9" id="l7.30.9"></span>ἢ τένοντας, ἢ ὑπὸ σκληρῶν οὐλῶν δεδεγμένοις. ἐν ἅπασι
<span class="lb" data-page="7.30" data-line="10" id="l7.30.10"></span>γὰρ τοῖς τοιούτοις ἑτερόῤῥοπον γίγνεται τὸ μόριον ἄλλοτε
<span class="lb" data-page="7.30" data-line="11" id="l7.30.11"></span>κατ’ ἄλλην αἰτίαν. ἐν μὲν τοῖς κατὰ θάτερα παραλελυμένοις,
<span class="lb" data-page="7.30" data-line="12" id="l7.30.12"></span>ὑπὸ τῶν ἐνεργούντων μυῶν ἑλκόμενον. οὕτω δὲ κᾀν τοῖς
<span class="lb" data-page="7.30" data-line="13" id="l7.30.13"></span>ἑτεροῤῥόποις σπασμοῖς ὑπὸ τῶν σπωμένων. καὶ φλεγμοναὶ
<span class="lb" data-page="7.30" data-line="14" id="l7.30.14"></span>δὲ καὶ σκίῤῥοι καὶ οὐλαὶ σκληραὶ καὶ πάνθ’ ὅσα τοιαῦτα
<span class="lb" data-page="7.30" data-line="15" id="l7.30.15"></span><span class="milestone ed2page" data-n="7.26" data-unit="ed2page" id="ed2page.7.26"></span>παθήματα τείνοντα πρὸς ἑαυτὰ τὸ συνεχὲς, οὕτω διαστρέφει
<span class="lb" data-page="7.30" data-line="16" id="l7.30.16"></span>τὸ μόριον. ἐν δ’ αὖ τοῖς διατετμημένοις νεύροις καὶ
<span class="lb" data-page="7.30" data-line="17" id="l7.30.17"></span>τένουσιν, ὥσπερ ἐν τοῖς παραλελυμένοις ἡ τῶν ἀντιτεταγμένων
<span class="lb" data-page="7.30" data-line="18" id="l7.30.18"></span>τε καὶ κατὰ φύσιν ἐχόντων ἐνέργεια πρὸς ἑαυτὴν ἐπισπᾶται τὸ ﻿
<span class="pb" data-page="7.31" id="p7.31"></span>
<span class="lb" data-page="7.31" data-line="1" id="l7.31.1"></span>μέρος, ὥστε τὰς πολλὰς ταύτας αἰτίας ἑνὶ τρόπῳ συμπάσας
<span class="lb" data-page="7.31" data-line="2" id="l7.31.2"></span>ὑπάγεσθαι τῇ διαστρεφούσῃ τὸ μέρος ἑτεροῤῥόπῳ τάσει.
<span class="lb" data-page="7.31" data-line="3" id="l7.31.3"></span>καὶ περὶ μὲν τῆς τῶν παρὰ φύσιν σχημάτων. διαφορᾶς ἱκανὰ
<span class="lb" data-page="7.31" data-line="4" id="l7.31.4"></span>καὶ ταῦτα. τὰς δ’ ἐντὸς τῶν μορίων κοιλότητας ἢ τοὺς πόρους
<span class="lb" data-page="7.31" data-line="5" id="l7.31.5"></span>αὐτῶν ἤτοι διαφθείρεσθαι τελέως ἢ βλάπτεσθαι συμβαίνει
<span class="lb" data-page="7.31" data-line="6" id="l7.31.6"></span>κατὰ τάσδε τὰς αἰτίας, σύμφυσιν, στενοχωρίαν, ἔμφραξιν,
<span class="lb" data-page="7.31" data-line="7" id="l7.31.7"></span>θλίψιν, συνίζησίν, ἀναστόμωσιν. ἐνίοτε μὲν γὰρ
<span class="lb" data-page="7.31" data-line="8" id="l7.31.8"></span>ἑλκωθείσης τῆς ἔνδον ἐπιφανείας ἐν αὐτῇ τῇ κοιλότητι, κᾄπειτα
<span class="lb" data-page="7.31" data-line="9" id="l7.31.9"></span>συμφύντων ἀλλήλοις τῶν ἡλκωμένων ἡ διαφθορὰ γίγνεται
<span class="lb" data-page="7.31" data-line="10" id="l7.31.10"></span>τῆς κατὰ φύσιν διαπλάσεως· ἐνίοτε δὲ ἤτοι σαρκὸς
<span class="lb" data-page="7.31" data-line="11" id="l7.31.11"></span>ἐπιτραφείσης ἢ ἄλλου τινὸς παρὰ φύσιν βλαστήματος; ἤ καὶ
<span class="lb" data-page="7.31" data-line="12" id="l7.31.12"></span>σκίῤῥου συστάντος, ἢ φλεγμονῆς, ἢ ἀποστήματος ἐν αὐτοῖς
<span class="lb" data-page="7.31" data-line="13" id="l7.31.13"></span>τῶν ὀργάνων τοῖς σώμασι, κᾄπειτα τοῦ παρὰ φύσιν ὄγκου
<span class="lb" data-page="7.31" data-line="14" id="l7.31.14"></span>τὴν ἐντὸς κοιλότητα καταλαβόντος, ἡ στενοχωρία γίγνεται·
<span class="lb" data-page="7.31" data-line="15" id="l7.31.15"></span>καὶ μὲν δὴ καὶ ἡ τῶν γλίσχρων τε καὶ παχέων ὑγρῶν καί
<span class="lb" data-page="7.31" data-line="16" id="l7.31.16"></span>τινων πόρων ἢ θρόμβων ἔμφραξις εἰς τὴν αὐτὴν ἄγει τὰς κοιλότητας
<span class="lb" data-page="7.31" data-line="17" id="l7.31.17"></span>διάθεσιν. οὕτω δὲ κᾂν εἴ τι τῶν ἔξωθεν ἐμπιπτόντων
<span class="lb" data-page="7.31" data-line="18" id="l7.31.18"></span>θλίβοι σφοδρῶς, ἀναγκαῖον εἰς τὴν ἐντὸς κοιλότητα
<span class="pb" data-page="7.32" id="p7.32"></span>
<span class="lb" data-page="7.32" data-line="1" id="l7.32.1"></span>συνωθεῖσθαι τὰ περιέχοντα αὐτὴν σώματα. κᾂν εἰ συνιζάνοι
<span class="lb" data-page="7.32" data-line="2" id="l7.32.2"></span>δὲ εἰς ἑαυτὰ τὰ σώματα, καθάπερ ὑπὸ τῶν στυφόντων
<span class="lb" data-page="7.32" data-line="3" id="l7.32.3"></span>πάσχει συναγόμενα, καὶ ὑπὸ τῶν ψυχόντων πιλούμενα, καὶ
<span class="lb" data-page="7.32" data-line="4" id="l7.32.4"></span>πρὸς τῶν ξηραινόντων αὐαινόμενα, στεγνώσει δηλονότι κᾀν
<span class="lb" data-page="7.32" data-line="5" id="l7.32.5"></span>τούτῳ μάλιστα μὲν τοὺς πόρους, ἤδη δὲ καὶ αὐτὰς τὰς κοιλίας.
<span class="lb" data-page="7.32" data-line="6" id="l7.32.6"></span>τὰ μέν γε στόματα τῶν πόρων οὐ στεγνοῦται μόνον,
<span class="lb" data-page="7.32" data-line="7" id="l7.32.7"></span>ἀλλὰ καὶ παντελῶς τυφλοῦται πολλάκις ἐν ταῖς τοιαύταις
<span class="lb" data-page="7.32" data-line="8" id="l7.32.8"></span>διαθέσεσιν. ἀτὰρ οὖν καὶ ἡ τῆς καθεκτικῆς ὀνομαζομένης
<span class="lb" data-page="7.32" data-line="9" id="l7.32.9"></span>δυνάμεως ἄμετρος κίνησις ἐσχάτως συνάγουσα καὶ σφίγγουσα
<span class="lb" data-page="7.32" data-line="10" id="l7.32.10"></span>τὰ στόματα τῶν πόρων, αἰτία καὶ αὕτη ποτὲ
<span class="lb" data-page="7.32" data-line="11" id="l7.32.11"></span>γίγνεται στεγνώσεως, ὥσπερ γε καὶ τῆς μανώσεως ἐνίοτε
<span class="lb" data-page="7.32" data-line="12" id="l7.32.12"></span>μὲν ἡ τῆς ἀποκριτικῆς δυνάμεως ἄμετρος κίνησις αἰτία γίγνεται,
<span class="lb" data-page="7.32" data-line="13" id="l7.32.13"></span>πολλάκις δὲ καὶ ἡ τῆς καθεκτικῆς ἀῤῥωστία, καί τι
<span class="lb" data-page="7.32" data-line="14" id="l7.32.14"></span>φάρμακον, ἢ ὕδωρ ἀναστομωτικὸν, ἢ πλάδος τις ἄμετρος
<span class="lb" data-page="7.32" data-line="15" id="l7.32.15"></span>αὐτοῖς τοῖς ὀργάνοις ἐγγενόμενος, ἢ ἡ τοῦ περιέχοντος ἡμᾶς
<span class="lb" data-page="7.32" data-line="16" id="l7.32.16"></span>κρᾶσις εἰς ὑγρότητά τε καὶ ἄμετρον θερμότητα μεθισταμένη.
<span class="lb" data-page="7.32" data-line="17" id="l7.32.17"></span>αὗται μὲν δὴ καὶ αἱ τῶν κατά τε τὰς κοιλίας καὶ τοὺς πόρους
<span class="lb" data-page="7.32" data-line="18" id="l7.32.18"></span>διαθέσεων αἰτίαι. καὶ δῆλον, ὡς ἐκ τῶν εἰρημένων ἤδη
<span class="lb" data-page="7.32" data-line="19" id="l7.32.19"></span>πρόδηλον, ὁποίας τινὰς εἶναι βούλονται τὰς αἰτίας τῶν ἐν
<span class="pb" data-page="7.33" id="p7.33"></span>
<span class="lb" data-page="7.33" data-line="1" id="l7.33.1"></span>τοῖς ὁμοιομερέσι σώμασι νοσημάτων, ὅσοι συγκεῖσθαι νομίζουσιν
<span class="lb" data-page="7.33" data-line="2" id="l7.33.2"></span>ἐξ ὄγκων καὶ πόρων αὐτά. ἐμοὶ δὲ περιττὸν ἐδόκει
<span class="lb" data-page="7.33" data-line="3" id="l7.33.3"></span>μνημονεύειν καὶ τούτων ἰδίᾳ, ψευδοῦς ὅλης τῆς ὑποθέσεως
<span class="lb" data-page="7.33" data-line="4" id="l7.33.4"></span>αὐτῶν οὔσης. ἀλλ’ ἐπὶ τὸ προκείμενον ἐπανέλθωμεν, εἴπωμέν
<span class="lb" data-page="7.33" data-line="5" id="l7.33.5"></span>τε τῶν ὑπολοίπων νοσημάτων τὰς αἰτίας, ἀπὸ τοῦ κατὰ
<span class="lb" data-page="7.33" data-line="6" id="l7.33.6"></span>τὴν διάπλασιν αὖθις ὑπαρξάμενοι γένους. ὑπελείπετο δὲ ἐν
<span class="lb" data-page="7.33" data-line="7" id="l7.33.7"></span>αὐτῷ διττὴ νοσημάτων γένεσις, ἤτοι τραχυνομένων παρὰ φύσιν,
<span class="lb" data-page="7.33" data-line="8" id="l7.33.8"></span>ἢ λειαινομένων τῶν ὀργάνων. τραχύνεται δὴ τὰ πρότερον
<span class="lb" data-page="7.33" data-line="9" id="l7.33.9"></span>λεῖα, καὶ λεῖα γίγνεται τὰ πρότερον τραχέα, τὰ μὲν
<span class="lb" data-page="7.33" data-line="10" id="l7.33.10"></span>ὑπὸ δριμύτητος χυμῶν ἢ φαρμάκων ῥυπτόμενα, τὰ δ’ ὑπὸ
<span class="lb" data-page="7.33" data-line="11" id="l7.33.11"></span>λιπαρᾶς ὑγρότητος ἢ γλίσχρου χυμοῦ τεγγόμενα. καὶ μάλιστα
<span class="lb" data-page="7.33" data-line="12" id="l7.33.12"></span>ἐν ὀστοῖς ἐναργῶς φαίνεται ταῦτα γινόμενα, ποτὲ μὲν
<span class="lb" data-page="7.33" data-line="13" id="l7.33.13"></span>ὑπ’ αὐτῶν τῶν ἰατρῶν οὐ δεόντως ἰωμένων, ἔστιν ὅτε δὲ
<span class="lb" data-page="7.33" data-line="14" id="l7.33.14"></span>κᾀξ αὐτῆς τῶν ἐν τοῖς ζώοις ὑγρῶν ὁρμᾶται τῆς φύσεως.
<span class="lb" data-page="7.33" data-line="15" id="l7.33.15"></span>ὀφθαλμοῖς δὲ καὶ φάρυγγι τραχύτητες οὐκ ἐκ τούτων μόνον,
<span class="lb" data-page="7.33" data-line="16" id="l7.33.16"></span>ἀλλὰ καὶ ἐξ ἀτμῶν δριμέων, ἢ κονιορτοῦ καὶ καπνοῦ προσγίνονται,
<span class="lb" data-page="7.33" data-line="17" id="l7.33.17"></span><span class="milestone ed2page" data-n="7.27" data-unit="ed2page" id="ed2page.7.27"></span>καθάπερ, οἶμαι, καὶ στομάχῳ καὶ γαστρὶ
<span class="lb" data-page="7.33" data-line="18" id="l7.33.18"></span>καὶ ἐντέροις ἔκ τε τῶν ἐν αὐτῷ τῷ σώματι γεννωμένων
<span class="pb" data-page="7.34" id="p7.34"></span>
<span class="lb" data-page="7.34" data-line="1" id="l7.34.1"></span>περιττωμάτων κᾀκ τῆς τῶν ἐσθιομένων τε καὶ πινομένων
<span class="lb" data-page="7.34" data-line="2" id="l7.34.2"></span>ποιότητος, ἐν οἷς ἐστι καὶ τὰ δηλητήρια. πρόδηλον δ’ ὡς
<span class="lb" data-page="7.34" data-line="3" id="l7.34.3"></span>ἕκαστον τῶν τραχυνόντων αἰτίων σφοδρότερον γενόμενον
<span class="lb" data-page="7.34" data-line="4" id="l7.34.4"></span>ἕλκωσιν μέν τινα ἢ διάβρωσιν ἐν τοῖς σαρκώδεσι μορίοις, ἐν
<span class="lb" data-page="7.34" data-line="5" id="l7.34.5"></span>τοῖς ὀστοῖς δὲ τερηδόνας ἀπεργάζεται. αὗται μὲν οὖν αἱ τοῦ
<span class="lb" data-page="7.34" data-line="6" id="l7.34.6"></span>πρώτου γένους τῶν νοσημάτων τοῦ παρὰ τὴν διάπλασιν
<span class="lb" data-page="7.34" data-line="7" id="l7.34.7"></span>αἰτίαι.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg043.1st1K-grc1:1">
<span class="pb page1" data-page="7.42" id="p7.42"></span>
<span class="milestone ed1page page1" data-n="2.213" data-unit="ed1page" id="ed1page.3.213"></span>
<span class="milestone ed2page page1" data-n="6.3" data-unit="ed2page" id="ed2page.7.30"></span>
          <h1>ΓΑΛΗΝΟΥ ΠΕΡΙ ΤΩΝ ΣΥΜΠΤΩΜΑΤΩΝ
<br></br>ΔΙΑΦΟΡΑΣ ΒΙΒΛΙΟΝ.
</h1>
          <p>
<span class="lb" data-page="7.42" data-line="1" id="l7.42.1"></span>Τίνα μέν ἐστι καὶ πόσα τὰ σύμπαντα νοσήματα
<span class="lb" data-page="7.42" data-line="2" id="l7.42.2"></span>κατ’ εἴδη τε καὶ γένη διαιρουμένοις, ἁπλᾶ τε καὶ
<span class="lb" data-page="7.42" data-line="3" id="l7.42.3"></span>σύνθετα, ὁπόσαι τε καθ’ ἕκαστον αὐτῶν αἰτίαι τῆς γενέσεως,
<span class="lb" data-page="7.42" data-line="4" id="l7.42.4"></span>ἐν ἑτέροις ὑπομνήμασι<span class="milestone ed2page" data-n="7.30" data-unit="ed2page" id="ed2page.7.30"></span> γέγραπται. λοιπὸν δ’ ἂν εἴη περὶ
<span class="lb" data-page="7.42" data-line="5" id="l7.42.5"></span>τῶν συμπτωμάτων διελθεῖν, ἵν’ ᾖ τέλειος ὁ περὶ πασῶν τῶν
<span class="lb" data-page="7.42" data-line="6" id="l7.42.6"></span>παρὰ φύσιν διαθέσεων λόγος. ἅπασα γὰρ οὖν διάθεσις
<span class="lb" data-page="7.42" data-line="7" id="l7.42.7"></span>σώματος ἐξισταμένη τοῦ κατὰ φύσιν ἤτοι νόσημά ἐστιν,
<span class="lb" data-page="7.42" data-line="8" id="l7.42.8"></span>ἢ αἰτία νοσήματος, ἢ σύμπτωμα νοσήματος. ὅπερ ἔνιοι
<span class="pb" data-page="7.43" id="p7.43"></span>
<span class="lb" data-page="7.43" data-line="1" id="l7.43.1"></span>τῶν ἰατρῶν ἐπιγέννημα καλοῦσιν. ἀλλὰ τοῦτο μὲν οὐ πάνυ
<span class="lb" data-page="7.43" data-line="2" id="l7.43.2"></span>τι σύνηθές ἐστι τοῖς Ἕλλησι τοὔνομα, σύμπτωμα δὲ καὶ πάθημα
<span class="lb" data-page="7.43" data-line="3" id="l7.43.3"></span>καὶ πάθος ὀνομάζουσι συνήθως ἅπαντα τὰ τοιαῦτα.
<span class="lb" data-page="7.43" data-line="4" id="l7.43.4"></span>σημαίνεται μὴν οὐ πάντῃ ταυτὸν ἐκ τῶν ὀνομάτων, ἀλλ’ ὡς
<span class="lb" data-page="7.43" data-line="5" id="l7.43.5"></span>ἐγὼ νῦν διαιρήσω περὶ πάντων ἑξῆς τῶν παρακειμένων ἀλλήλοις
<span class="lb" data-page="7.43" data-line="6" id="l7.43.6"></span>κατὰ τόνδε τὸν τρόπον ἐπεξιών. ἡ μὲν δὴ νόσος εἴρηται,
<span class="lb" data-page="7.43" data-line="7" id="l7.43.7"></span>κατασκευή τις οὖσα παρὰ φύσιν, ὑφ’ ἧς ἐνέργεια βλάπτεται
<span class="lb" data-page="7.43" data-line="8" id="l7.43.8"></span>πρώτως. δῆλον δὲ ὡς εἰ καὶ διάθεσίν τινα εἴποιμεν παρὰ
<span class="lb" data-page="7.43" data-line="9" id="l7.43.9"></span>φύσιν, ὑφ’ ἧς ἐνέργεια βλάπτεται, ταυτὸν ἐροῦμεν. ἕκαστον
<span class="lb" data-page="7.43" data-line="10" id="l7.43.10"></span>γὰρ τῶν ὄντων διάκειται πως, εἴθ’ ὑγιεινὸν, ἄν τε νοσῶδες,
<span class="lb" data-page="7.43" data-line="11" id="l7.43.11"></span>ἄν τε μηδέτερον ὑπάρχῃ. παρὰ δὲ τὸ διακεῖσθαί πως τὸ τῆς
<span class="lb" data-page="7.43" data-line="12" id="l7.43.12"></span>διαθέσεως ὄνομα γέγονεν, εἰς ταύτην ἠγμένον τὴν χρῆσιν οὐχ
<span class="lb" data-page="7.43" data-line="13" id="l7.43.13"></span>ὑπὸ τῶν φιλοσόφων μόνων τῶν παλαιῶν, ἀλλὰ καὶ τῶν ἄλλων
<span class="lb" data-page="7.43" data-line="14" id="l7.43.14"></span>Ἑλλήνων. ἡ μὲν οὖν διάθεσις κοινὸν ἁπάντων, ὑγιαινόντων
<span class="lb" data-page="7.43" data-line="15" id="l7.43.15"></span>καὶ νοσούντων καὶ οὐδετέρως ἐχόντων. καὶ γὰρ
<span class="lb" data-page="7.43" data-line="16" id="l7.43.16"></span>καὶ μέλους καὶ ἁρμονίας καὶ λόγου καὶ λέξεως διάθεσις
<span class="lb" data-page="7.43" data-line="17" id="l7.43.17"></span>εἴρηται παρὰ τοῖς Ἕλλησιν. ἡ νόσος δὲ τὸ ἐναντίον τῇ ὑγείᾳ.
<span class="pb" data-page="7.44" id="p7.44"></span>
<span class="lb" data-page="7.44" data-line="1" id="l7.44.1"></span>διαφέρει δ’ ἀμφοῖν τὸ πάθος τε καὶ πάθημα προσαγορευόμενον,
<span class="lb" data-page="7.44" data-line="2" id="l7.44.2"></span>ὥσπερ δὴ καὶ Πλάτων αὐτὸς διοριζόμενος ἔλεγε·
<span class="lb" data-page="7.44" data-line="3" id="l7.44.3"></span>πᾶν γὰρ ὅ τι περ ἂν πάσχῃ τις πάθος προσρητέον. ὅθεν, οἶμαι,
<span class="lb" data-page="7.44" data-line="4" id="l7.44.4"></span>καὶ τὰς τῶν αἰσθήσεων ἀλλοιώσεις παθήματα προσαγορεύει,
<span class="lb" data-page="7.44" data-line="5" id="l7.44.5"></span>κατὰ μὲν τὴν ὄψιν τὰς ἀπὸ λευκοῦ καὶ μέλανος
<span class="lb" data-page="7.44" data-line="6" id="l7.44.6"></span>καὶ ξανθοῦ καὶ τῶν ἄλλων χρωμάτων, κατὰ δὲ τὴν ἁφὴν
<span class="lb" data-page="7.44" data-line="7" id="l7.44.7"></span>τὰς ἀπὸ θερμοῦ καὶ ψυχροῦ καὶ ξηροῦ καὶ ὑγροῦ καὶ
<span class="lb" data-page="7.44" data-line="8" id="l7.44.8"></span>σκληροῦ καὶ μαλακοῦ καὶ τῶν τοιούτων ἁπάντων. οὕτω
<span class="lb" data-page="7.44" data-line="9" id="l7.44.9"></span>δὲ καὶ καθ’ ἑκάστην τῶν ἄλλων αἰσθήσεων. ὀνομάζει δὲ καὶ
<span class="lb" data-page="7.44" data-line="10" id="l7.44.10"></span>τὴν ἡδονὴν πάθημα, καὶ ὅλως ἅπασαν κίνησιν ἡντιναοῦν
<span class="lb" data-page="7.44" data-line="11" id="l7.44.11"></span>τὴν ὑφ’ ἑτέρου γινομένην ἐν ἑτέρῳ. ἡ μὲν γὰρ τοῦ ποιοῦντος
<span class="lb" data-page="7.44" data-line="12" id="l7.44.12"></span>κίνησις ἐνέργεια, πάθημα δὲ καὶ πάθος ἡ τοῦ διατιθεμένου
<span class="lb" data-page="7.44" data-line="13" id="l7.44.13"></span>πως ὑπ’ αὐτοῦ. καὶ γὰρ καθόλου τὸ διατίθεσθαί
<span class="lb" data-page="7.44" data-line="14" id="l7.44.14"></span>πως ταυτὸν τῷ πάσχειν ἐστί. καὶ διήνεγκε τῆς διαθέσεως τὸ
<span class="lb" data-page="7.44" data-line="15" id="l7.44.15"></span>πάθημα κινήσει· παυσαμένου γὰρ τοῦ ἀλλοιοῦντος, ἡ περὶ
<span class="lb" data-page="7.44" data-line="16" id="l7.44.16"></span>τὸ παθὸν ἀλλοίωσις ὑπομένουσα, διάθεσίς ἐστι τοῦ παθόντος.
<span class="lb" data-page="7.44" data-line="17" id="l7.44.17"></span>ὥστε ἐν αὐτῷ μὲν τῷ τρέπεσθαι καὶ μεταβάλλεσθαι
<span class="lb" data-page="7.44" data-line="18" id="l7.44.18"></span>καὶ ἀλλοιοῦσθαι καὶ κινεῖσθαι τὸ πάθος ἔχει τὴν γένεσιν,
<span class="lb" data-page="7.44" data-line="19" id="l7.44.19"></span>ἐν δὲ τῷ μένοντι καὶ σωζομένῳ περὶ τὸ ὑποκείμενον σῶμα
<span class="pb" data-page="7.45" id="p7.45"></span>
<span class="lb" data-page="7.45" data-line="1" id="l7.45.1"></span>τὴν διάθεσιν. ἤδη δὲ μένουσαν διάθεσιν οἱ Ἕλληνες ὀνομάζουσι
<span class="lb" data-page="7.45" data-line="2" id="l7.45.2"></span>πάθος, ὥσπερ καὶ τὸ πεποιηκὸς, οὐκ ἔτι δὲ τὸ
<span class="lb" data-page="7.45" data-line="3" id="l7.45.3"></span>ποιοῦν, αἴτιον. καί τοί γε οὐδὲ τοῦτο ἁπλῶς αἴτιον οὔθ’
<span class="lb" data-page="7.45" data-line="4" id="l7.45.4"></span>ἡ μένουσα διάθεσις ἁπλῶς ἐστι πάθος, ἀλλὰ καὶ αὐτὴ κατά
<span class="lb" data-page="7.45" data-line="5" id="l7.45.5"></span>γε τὸν ἀκριβῆ λόγον γεγονὸς μὲν πάθος ἐστὶν, ὂν δὲ οὐκέτι.
<span class="lb" data-page="7.45" data-line="6" id="l7.45.6"></span>ὅτι δ’ οὕτως σύνηθες ὀνομάζειν τοῖς Ἕλλησιν ἐν τῇ τῶν
<span class="lb" data-page="7.45" data-line="7" id="l7.45.7"></span>ἰατρικῶν ὀνομάτων πραγματείᾳ δέδεικται. καὶ χρὴ μεμνημένους
<span class="lb" data-page="7.45" data-line="8" id="l7.45.8"></span>ὅπερ ἀεὶ λέγεται πρὸς ἡμῶν ὑπὲρ μὲν τῶν ὀνομάτων
<span class="lb" data-page="7.45" data-line="9" id="l7.45.9"></span>ὅτι τάχιστα συντίθεσθαι πρὸς ἀλλήλους, ἐπὶ δὲ τὰ πράγματα
<span class="lb" data-page="7.45" data-line="10" id="l7.45.10"></span>σπεύδειν αὐτὰ, καὶ διατρίβειν τε καὶ χρονίζειν ἐν ἐκείνοις.
<span class="lb" data-page="7.45" data-line="11" id="l7.45.11"></span>ἀλλ’ οἱ πλεῖστοι τῶν πεπαιδεῦσθαι φασκόντων ἔμπαλιν δρῶσιν,
<span class="lb" data-page="7.45" data-line="12" id="l7.45.12"></span>ἅπαντα κατατρίβοντες τὸν ἑαυτῶν βίον εἰς τὴν περὶ
<span class="lb" data-page="7.45" data-line="13" id="l7.45.13"></span>τῶν ὀνομάτων ἔριν, ὡς μηδέποτε δυνηθῆναι τοῦ τέλους τῆς
<span class="lb" data-page="7.45" data-line="14" id="l7.45.14"></span>τέχνης ἐφικέσθαι. τί δὴ οὖν χρὴ ποιεῖν τὸν ἀληθείας ἐραστήν;
<span class="lb" data-page="7.45" data-line="15" id="l7.45.15"></span>ἐπιδεικνύναι τὰ παραπλήσια ταῖς ἀλλήλων φύσεσι πράγματα,
<span class="lb" data-page="7.45" data-line="16" id="l7.45.16"></span>καὶ διὰ τοῦτο παρορώμενα, κᾄπειτα τίθεσθαι κατὰ τούτων
<span class="lb" data-page="7.45" data-line="17" id="l7.45.17"></span>τὰ ὀνόματα, μάλιστα μὲν, εἰ οἷός τε εἴη, τὰ συνηθέστατα
<span class="lb" data-page="7.45" data-line="18" id="l7.45.18"></span>τοῖς Ἕλλησιν· εἰ δ’ ἀγνοοίη <span class="milestone ed2page" data-n="7.31" data-unit="ed2page" id="ed2page.7.31"></span>ταῦτα, ποιεῖν ἴδια,
<span class="pb" data-page="7.46" id="p7.46"></span>
<span class="lb" data-page="7.46" data-line="1" id="l7.46.1"></span>πρὸ πάντων δὲ καθ’ ἑκάστου πράγματος ἓν ὄνομα, ἵνα μήτε
<span class="lb" data-page="7.46" data-line="2" id="l7.46.2"></span>παρὰ τὴν ὁμωνυμίαν ἀσάφειά τις γένηται καὶ σοφίσματα
<span class="lb" data-page="7.46" data-line="3" id="l7.46.3"></span>συνίστηται κατὰ τὸν λόγον, μήτε παραλείπηταί τι πρᾶγμα·
<span class="lb" data-page="7.46" data-line="4" id="l7.46.4"></span>τὸ δ’ εἴτ’ ὀρθῶς, εἴτε οὐκ ὀρθῶς, εἴτε κυρίως, εἴτ’ ἀκύρως
<span class="lb" data-page="7.46" data-line="5" id="l7.46.5"></span>κεῖται τοὔνομα, κατὰ πολλὴν ἐπισκέπτεσθαι σχολὴν, ὅταν
<span class="lb" data-page="7.46" data-line="6" id="l7.46.6"></span>ἤδη τὰ πράγματα μεμαθηκότες ὑπάρχωμεν. ἐν γὰρ τῇ τούτων
<span class="lb" data-page="7.46" data-line="7" id="l7.46.7"></span>γνώσει τὸ κατορθοῦν ἐστιν, οὐκ ἐν τοῖς ὀνόμασιν.
<span class="lb" data-page="7.46" data-line="8" id="l7.46.8"></span>ἡμεῖς μὲν οὖν, ὡς ἔφην, τὰ συνήθη τε τοῖς Ἕλλησιν ὀνόματα
<span class="lb" data-page="7.46" data-line="9" id="l7.46.9"></span>τιθέμεθα καὶ τὰ παρακείμενα ἀλλήλοις πράγματα διοριζόμεθα,
<span class="lb" data-page="7.46" data-line="10" id="l7.46.10"></span>τοῖς δ’ ἄλλοις ὀνομάζειν μὲν ὡς ἂν ἐθέλωσι
<span class="lb" data-page="7.46" data-line="11" id="l7.46.11"></span>συγχωροῦμεν, ἀδιόριστον δέ τι πρᾶγμα παραλιπεῖν οὐ συγχωροῦμεν.
<span class="lb" data-page="7.46" data-line="12" id="l7.46.12"></span>ἐν αὐτοῖς γοῦν τούτοις τοῖς νῦν προκειμένοις
<span class="lb" data-page="7.46" data-line="13" id="l7.46.13"></span>ἡμῖν, ἐπειδὴ τὸ μὲν ἐν τῷ τρέπεσθαι καὶ μεταβάλλεσθαι τὸ
<span class="lb" data-page="7.46" data-line="14" id="l7.46.14"></span>σῶμα καὶ ὁπωσοῦν ἀλλοιοῦσθαι γινόμενον ἕτερόν ἐστι τοῦ
<span class="lb" data-page="7.46" data-line="15" id="l7.46.15"></span>γεγονότος ἤδη καὶ μένοντος, αὐτοῦ δὲ τοῦ γεγονότος τὸ μὲν
<span class="lb" data-page="7.46" data-line="16" id="l7.46.16"></span>ἐνεργείας τῆς κατὰ φύσιν ἐστὶ ποιητικὸν, τὸ δὲ βλαπτικὸν,
<span class="lb" data-page="7.46" data-line="17" id="l7.46.17"></span>τὸ μὲν ἐν τῷ γίνεσθαι τὸ εἶναι κεκτημένον ἐνέργειαν ἢ πάθος
<span class="lb" data-page="7.46" data-line="18" id="l7.46.18"></span>ὠνομάσαμεν, τὸ δ’ ἐν τῷ διαμένειν ἐπί τινα χρόνον ﻿
<span class="pb" data-page="7.47" id="p7.47"></span>
<span class="lb" data-page="7.47" data-line="1" id="l7.47.1"></span>ὑγείαν ἢ νόσον. ἐνεργείας δὲ διώρισται πάθος, ὡς ποιοῦν
<span class="lb" data-page="7.47" data-line="2" id="l7.47.2"></span>ποιουμένου καὶ νόσος ὑγείας, ὡς τὸ μὲν παρὰ φύσιν ὂν,
<span class="lb" data-page="7.47" data-line="3" id="l7.47.3"></span>τὸ δὲ κατὰ φύσιν. αὖθις οὖν αὐτῶν εἰπόντες ὅλους τοὺς
<span class="lb" data-page="7.47" data-line="4" id="l7.47.4"></span>λόγους, ἐχώμεθα τῶν ἐφεξῆς. ὑγεία μὲν οὖν ἐστι διάθεσις
<span class="lb" data-page="7.47" data-line="5" id="l7.47.5"></span>κατὰ φύσιν ἐνεργείας ποιητική. διαφέρει δ’ οὐδὲν, ὡς ἔφαμεν,
<span class="lb" data-page="7.47" data-line="6" id="l7.47.6"></span>εἴτε κατασκευὴν, ἢ διάθεσιν εἴποιμεν, εἴτε ποιητικὴν
<span class="lb" data-page="7.47" data-line="7" id="l7.47.7"></span>ἐνεργείας, εἴτ’ αἰτίαν ἐνεργείας. ὡσαύτως δὲ καὶ εἰ τὸ κατὰ
<span class="lb" data-page="7.47" data-line="8" id="l7.47.8"></span>φύσιν ἀφέλοιμεν, οὐδὲν διοίσει. συσσημαίνεται γὰρ ἐν τῷ
<span class="lb" data-page="7.47" data-line="9" id="l7.47.9"></span>λοιπῷ λόγῳ. οὕτω δὲ καὶ νόσος, ἡ παρὰ φύσιν κατασκευὴ
<span class="lb" data-page="7.47" data-line="10" id="l7.47.10"></span>τοῦ σώματος, καὶ αἰτία τοῦ βεβλάφθαι τὴν ἐνέργειαν. ἢ
<span class="lb" data-page="7.47" data-line="11" id="l7.47.11"></span>συντομώτερον οὕτως, νόσος ἐστὶ διάθεσις παρὰ φύσιν,
<span class="lb" data-page="7.47" data-line="12" id="l7.47.12"></span>ἐνεργείας ἐμποδιστική. πάθος δ’ ἐστὶν ἡ περὶ τὴν ὕλην
<span class="lb" data-page="7.47" data-line="13" id="l7.47.13"></span>ἀπὸ τοῦ δρῶντος κίνησις. αὕτη δὲ ἡ τοῦ δρῶντος κίνησις
<span class="lb" data-page="7.47" data-line="14" id="l7.47.14"></span>ἐνέργεια. τὸ δ’ ἐκ τῆς ἑαυτοῦ φύσεως εἰσφερόμενόν τινα
<span class="lb" data-page="7.47" data-line="15" id="l7.47.15"></span>τῷ γινομένῳ μοῖραν τῆς γενέσεως αἴτιον αὐτοῦ λέγεται.
<span class="lb" data-page="7.47" data-line="16" id="l7.47.16"></span>πλείω δ’ ἐστὶ ταῦτα κατὰ γένος· ἥ τε γὰρ ὕλη καὶ
<span class="lb" data-page="7.47" data-line="17" id="l7.47.17"></span>ἡ χρεία καὶ ὁ σκοπὸς καὶ τὸ ὄργανον καὶ τὸ ὅθεν ἡ
<span class="lb" data-page="7.47" data-line="18" id="l7.47.18"></span>ἀρχὴ τῆς κινήσεως. ἕκαστον γὰρ τούτων εἰσφέρεταί τινα
<span class="pb" data-page="7.48" id="p7.48"></span>
<span class="lb" data-page="7.48" data-line="1" id="l7.48.1"></span>τῷ γενομένῳ συντέλειαν· τὰ δ’ οὐδὲν μὲν εἰσφερόμενα, μὴ
<span class="lb" data-page="7.48" data-line="2" id="l7.48.2"></span>χωριζόμενα δὲ τῶν εἰσφερομένων, τὸν ὧν οὐκ ἄνευ λόγον
<span class="lb" data-page="7.48" data-line="3" id="l7.48.3"></span>ἐπέχει. τούτων οὕτως ἐχόντων, ἐνδέχεταί τινα στίχον αἰτιῶν
<span class="lb" data-page="7.48" data-line="4" id="l7.48.4"></span>γενέσθαι πολλάκις ἀλλήλας διαδεχομένων, ὡς εἰ καὶ ψηφίδων
<span class="lb" data-page="7.48" data-line="5" id="l7.48.5"></span>ἐφεξῆς ἀλλήλαις κειμένων<span class="milestone ed1page" data-n="3.213" data-unit="ed1page" id="ed1page.3.213"></span> πλειόνων κινήσειέ τις τὴν
<span class="lb" data-page="7.48" data-line="6" id="l7.48.6"></span>πρώτην, αὕτη δὲ τὴν δευτέραν, κᾀκείνη τὴν τρίτην, καὶ
<span class="lb" data-page="7.48" data-line="7" id="l7.48.7"></span>οὕτω κατὰ τὸ ἑξῆς ἑκάστη τὴν μεθ’ ἑαυτήν. ἐν γὰρ τοῖς
<span class="lb" data-page="7.48" data-line="8" id="l7.48.8"></span>τοιούτοις ἅπασιν, εἰ μή τις διορίζοιτο τοῦ κατὰ συμβεβηκὸς
<span class="lb" data-page="7.48" data-line="9" id="l7.48.9"></span>ποιεῖν λεγομένου τὸ καθ’ ἑαυτὸ, πάμπολλά τε καὶ ἀτοπώτατα
<span class="lb" data-page="7.48" data-line="10" id="l7.48.10"></span>συμπεσεῖται τοῖς λόγοις ἁμαρτήματα. σημαίνει δὲ ταυτὸν
<span class="lb" data-page="7.48" data-line="11" id="l7.48.11"></span>τὸ μὲν καθ’ ἑαυτὸ τῷ πρώτως, κᾂν εἴ τινες τῶν ἀττικιζόντων
<span class="lb" data-page="7.48" data-line="12" id="l7.48.12"></span>φυλάττοιντο τοὔνομα, τὸ δὲ κατὰ συμβεβηκὸς τῷ
<span class="lb" data-page="7.48" data-line="13" id="l7.48.13"></span>δευτέρως. ὁ μὲν οὖν τὸν δάκτυλον προσενεγκὼν τῇ πρώτῃ
<span class="lb" data-page="7.48" data-line="14" id="l7.48.14"></span>ψηφῖδι πρώτως μὲν ταύτην ἐκίνησε, κατὰ συμβεβηκὸς δὲ καὶ
<span class="lb" data-page="7.48" data-line="15" id="l7.48.15"></span>δευτέρως τὴν ἐφεξῆς αὐτῇ, καὶ οὕτως ἤδη καὶ τὰς ἄλλας
<span class="lb" data-page="7.48" data-line="16" id="l7.48.16"></span>ἁπάσας. οὕτως δὲ καὶ ἡ πρώτη καθ’ ἑαυτὴν μὲν τὴν δευτέραν,
<span class="lb" data-page="7.48" data-line="17" id="l7.48.17"></span>κατὰ συμβεβηκὸς δὲ τὴν τρίτην καὶ τὰς ἄλλας τὰς
<span class="lb" data-page="7.48" data-line="18" id="l7.48.18"></span>ἐφεξῆς. καὶ ἡ δευτέρα δὲ κατὰ τὸν αὐτὸν λόγον πρώτως
<span class="pb" data-page="7.49" id="p7.49"></span>
<span class="lb" data-page="7.49" data-line="1" id="l7.49.1"></span>μὲν τὴν τρίτην, δευτέρως δὲ τὴν τετάρτην καὶ τὴν πέμπτην
<span class="lb" data-page="7.49" data-line="2" id="l7.49.2"></span>καὶ τὰς ἐφεξῆς. εἰ δὲ ἀκριβέστερον ἔτι διαιρεῖσθαι βούλοιο,
<span class="lb" data-page="7.49" data-line="3" id="l7.49.3"></span><span class="milestone ed2page" data-n="7.32" data-unit="ed2page" id="ed2page.7.32"></span>πρὸς γὰρ τὴν τῶν πραγμάτων ἀκρίβειαν οὕτω χρησιμώτερον,
<span class="lb" data-page="7.49" data-line="4" id="l7.49.4"></span>ἑκάστη τῶν ψηφίδων πρώτως μὲν κινεῖ τὴν ἐφεξῆς,
<span class="lb" data-page="7.49" data-line="5" id="l7.49.5"></span>δευτέρως δὲ τὴν μετ’ ἐκείνην, καὶ τρίτως τὴν ἔτι μετ’ ἐκείνην,
<span class="lb" data-page="7.49" data-line="6" id="l7.49.6"></span>καὶ τετάρτως τὴν ἐφεξῆς αὐτῇ. τούτων οὕτως ἐχόντων καὶ
<span class="lb" data-page="7.49" data-line="7" id="l7.49.7"></span>διωρισμένων, ἐπειδὴ τὸ νόσημα διάθεσίς τις ἦν παρὰ φύσιν
<span class="lb" data-page="7.49" data-line="8" id="l7.49.8"></span>τὴν ἐνέργειαν βλάπτουσα, τῆς νόσου δ’ αὐτῆς ἐνδέχεταί τινα
<span class="lb" data-page="7.49" data-line="9" id="l7.49.9"></span>προηγεῖσθαι διάθεσιν ἑτέραν, παρὰ φύσιν μὲν καὶ ταύτην,
<span class="lb" data-page="7.49" data-line="10" id="l7.49.10"></span>οὐ μὴν κατά γε τὸν ἑαυτῆς λόγον βλάπτουσαν τὴν ἐνέργειαν,
<span class="lb" data-page="7.49" data-line="11" id="l7.49.11"></span>ἀλλὰ διὰ μέσου τοῦ νοσήματος, τὴν τοιαύτην διάθεσιν οὐ
<span class="lb" data-page="7.49" data-line="12" id="l7.49.12"></span>νόσημα καλέσομεν, ἀλλ’ αἰτίαν προηγουμένην νοσήματος,
<span class="lb" data-page="7.49" data-line="13" id="l7.49.13"></span>ἀκριβῶς τε τὸν νοῦν ἐνταῦθα προσέξομεν τοῖς κᾀκείνην τὴν·
<span class="lb" data-page="7.49" data-line="14" id="l7.49.14"></span>διάθεσιν αἰτίαν εἶναι φάσκουσι τοῦ βλάπτεσθαι τὴν ἐνέργειαν.
<span class="lb" data-page="7.49" data-line="15" id="l7.49.15"></span>οὐδὲ γὰρ καθ’ ἑαυτὴν, οὐδὲ πρώτως, ἀλλὰ κατὰ
<span class="lb" data-page="7.49" data-line="16" id="l7.49.16"></span>συμβεβηκός τε καὶ δευτέρως ἐμποδίζεσθαί τε καὶ βλάπτεσθαι
<span class="lb" data-page="7.49" data-line="17" id="l7.49.17"></span>δι’ αὐτὴν ἐροῦμεν τὴν ἐνέργειαν, ὑπὸ δὲ τοῦ νοσήματος
<span class="lb" data-page="7.49" data-line="18" id="l7.49.18"></span>αὐτοῦ πρώτως τε καὶ κατὰ τὸν ἑαυτοῦ λόγον. ὅθεν κᾀν
<span class="lb" data-page="7.49" data-line="19" id="l7.49.19"></span>τῷ λέγειν διάθεσιν σώματος ἐμποδιστικὴν ἐνεργείας εἶναι
<span class="pb" data-page="7.50" id="p7.50"></span>
<span class="lb" data-page="7.50" data-line="1" id="l7.50.1"></span>τὸ νόσημα τοῖς μὲν εὐθὺς ὑπακούουσιν, ὅτι πρώτως τε καὶ
<span class="lb" data-page="7.50" data-line="2" id="l7.50.2"></span>καθ’ ἑαυτὴν, αὐτάρκης ὁ λόγος· ὅσοι δ’ ἂν ἤτοι σκαιότερον,
<span class="lb" data-page="7.50" data-line="3" id="l7.50.3"></span>ἢ ἐριστικώτερον ἀκούωσι, προσθετέον αὐτοῖς καὶ τὸ
<span class="lb" data-page="7.50" data-line="4" id="l7.50.4"></span>πρώτως, ἵν’ ᾖ τοιοῦτος ὁ λόγος· νόσημά ἐστι διάθεσις σώματος
<span class="lb" data-page="7.50" data-line="5" id="l7.50.5"></span>ἐνεργείας τινὸς ἐμποδιστικὴ πρώτως. ὅσαι τοίνυν
<span class="lb" data-page="7.50" data-line="6" id="l7.50.6"></span>αὐτῆς προηγοῦνται διαθέσεις, οὔπω νοσήματα. κᾂν εἰ συμπίπτοιεν
<span class="lb" data-page="7.50" data-line="7" id="l7.50.7"></span>δέ τινες αὐταῖς ἕτεραι διαθέσεις οἷον σκιαί τινες
<span class="lb" data-page="7.50" data-line="8" id="l7.50.8"></span>παρακολουθοῦσαι, καὶ ταύτας οὐ νοσήματα καλέσομεν, ἀλλὰ
<span class="lb" data-page="7.50" data-line="9" id="l7.50.9"></span>συμπτώματα. καὶ ἡμῖν οὕτως οὐ πᾶν ὅ τι περ ἂν ᾖ παρὰ
<span class="lb" data-page="7.50" data-line="10" id="l7.50.10"></span>φύσιν ἐν τῷ σώματι, νόσημα εὐθὺς ἔσται κλητέον, ἀλλὰ τὸ
<span class="lb" data-page="7.50" data-line="11" id="l7.50.11"></span>πρώτως μὲν βλάπτον τὴν ἐνέργειαν, νόσημα, τὸ δὲ τούτου
<span class="lb" data-page="7.50" data-line="12" id="l7.50.12"></span>προηγούμενον, αἴτιον μὲν νοσήματος, οὔπω δὲ νόσημα. εἰ
<span class="lb" data-page="7.50" data-line="13" id="l7.50.13"></span>δ’ ἕποιτό τις ἄλλη τῷ νοσήματι περὶ τὸ σῶμα διάθεσις, αὕτη
<span class="lb" data-page="7.50" data-line="14" id="l7.50.14"></span>σύμπτωμα ὀνομασθήσεται. καὶ μὴν καὶ ἡ τῆς ἐνεργείας αὐτῆς
<span class="lb" data-page="7.50" data-line="15" id="l7.50.15"></span>βλάβη σύμπτωμά ἐστι τοῦ ζώου. πᾶν γὰρ ὅ τι περ ἂν
<span class="lb" data-page="7.50" data-line="16" id="l7.50.16"></span>παρὰ φύσιν συμβαίνῃ τῷ ζώῳ, σύμπτωμά ἐστι. παρὰ μὲν
<span class="lb" data-page="7.50" data-line="17" id="l7.50.17"></span>δὴ τοῖς Ἕλλησιν ἡ τῶν ὀνομάτων χρῆσις οὕτως ἔχει. μετατιθέναι
<span class="lb" data-page="7.50" data-line="18" id="l7.50.18"></span>δ’ ἔξεστι τῷ βουλομένῳ, μενόντων, ὥσπερ εἴρηται, τῶν
<span class="pb" data-page="7.51" id="p7.51"></span>
<span class="lb" data-page="7.51" data-line="1" id="l7.51.1"></span>πραγμάτων, οἷον εὐθὺς εἰ μὴ βούλοιτο σύμπτωμα καλεῖν,
<span class="lb" data-page="7.51" data-line="2" id="l7.51.2"></span>ἀλλ’ ἐπιγέννημα. σύμπτωμα μὲν γὰρ εἶναι πᾶν ὅπερ ἂν συμβεβήκῃ
<span class="lb" data-page="7.51" data-line="3" id="l7.51.3"></span>τῷ ζώῳ παρὰ φύσιν, ἐπιγέννημα δὲ οὐ πᾶν, ἀλλὰ
<span class="lb" data-page="7.51" data-line="4" id="l7.51.4"></span>τὸ μόνοις τοῖς νοσήμασιν ἐξ ἀνάγκης ἑπόμενον. ἀλλ’ ἡμεῖς
<span class="lb" data-page="7.51" data-line="5" id="l7.51.5"></span>γ’, ὡς ἔφην, ἅπασαν μὲν ἀλλοίωσιν ἔτι γινομένην πάθος
<span class="lb" data-page="7.51" data-line="6" id="l7.51.6"></span>εἶναι, ἅπαντα δὲ τὰ παρὰ φύσιν ὑπάρχοντα τοῖς σώμασιν
<span class="lb" data-page="7.51" data-line="7" id="l7.51.7"></span>ὀνομάσομεν συμπτώματα. καὶ συμβήσεται ταυτὸν ἐνίοτε
<span class="lb" data-page="7.51" data-line="8" id="l7.51.8"></span>πρᾶγμα καὶ πάθος ὀνομάζεσθαι καὶ σύμπτωμα, τῶν σημαινομένων
<span class="lb" data-page="7.51" data-line="9" id="l7.51.9"></span>ἑκατέρων ὑπαρχόντων αὐτῷ κατ’ ἄλλον καὶ ἄλλον
<span class="lb" data-page="7.51" data-line="10" id="l7.51.10"></span>λόγον. οἷον αὐτίκα τὸ τρέμειν πάσχειν ἐστὶν, ὅτι καὶ
<span class="lb" data-page="7.51" data-line="11" id="l7.51.11"></span>ἀλλοιοῦσθαι καὶ κινεῖσθαι μὴ κατὰ τὴν οἰκείαν ἐνέργειαν
<span class="lb" data-page="7.51" data-line="12" id="l7.51.12"></span>συμβαίνει, καὶ πάθημά τε καὶ πάθος ὁ τρόμος, ὅτι καὶ
<span class="lb" data-page="7.51" data-line="13" id="l7.51.13"></span>ἀλλοίωσις ἡ τοιαύτη κίνησις· ἀλλὰ καὶ σύμπτωμα· παρὰ
<span class="lb" data-page="7.51" data-line="14" id="l7.51.14"></span>φύσιν γὰρ ἡ κίνησις. εἰ δέ γε ἀλλοίωσις ᾖ μόνον, ὥσπερ ἐν
<span class="lb" data-page="7.51" data-line="15" id="l7.51.15"></span>τῷ βλέπειν τε καὶ ἀκούειν καὶ ὀσφραίνεσθαι καὶ γεύεσθαι
<span class="lb" data-page="7.51" data-line="16" id="l7.51.16"></span>καὶ ἅπτεσθαι γίνοιτο, πάθος ἂν ὀνομαζέσθω μόνον, οὐκέτι δὲ
<span class="lb" data-page="7.51" data-line="17" id="l7.51.17"></span>σύμπτωμα. τὸ γάρ τοι τοῦ συμπτώματος ἴδιον αὐτὸ τοῦτ’
<span class="lb" data-page="7.51" data-line="18" id="l7.51.18"></span>ἔστι, τὸ παρὰ φύσιν. ὅθεν κᾀν ταῖς διαφοραῖς ἁπάσαις τοῦ ﻿
<span class="pb" data-page="7.52" id="p7.52"></span>
<span class="lb" data-page="7.52" data-line="1" id="l7.52.1"></span>κατὰ φύσιν ἐξαλλαττομέναις συνίσταται. καὶ γὰρ σχημάτων
<span class="lb" data-page="7.52" data-line="2" id="l7.52.2"></span>τῶν κατὰ φύσιν, καὶ χρωμάτων, καὶ μεγεθῶν, ἐνεργημάτων
<span class="lb" data-page="7.52" data-line="3" id="l7.52.3"></span>τε καὶ παθημάτων διαφθειρομένων γίνεται. καὶ οὗτός ἐστιν
<span class="lb" data-page="7.52" data-line="4" id="l7.52.4"></span>ἰδιαίτατος αὐτοῦ λόγος, ἐξάλλαξις τοῦ κατὰ φύσιν. τί δέ;
<span class="lb" data-page="7.52" data-line="5" id="l7.52.5"></span>οὐχὶ καὶ ἡ νόσος ἐξάλλαξις τοῦ κατὰ φύσιν; <span class="milestone ed2page" data-n="7.33" data-unit="ed2page" id="ed2page.7.33"></span>ἢ οὐχ
<span class="lb" data-page="7.52" data-line="6" id="l7.52.6"></span>ἁπλῶς ἐξάλλαξις, ἀλλ’ ἐξάλλαξίς τις, ἁπλῶς δὲ ἐξάλλαξις
<span class="lb" data-page="7.52" data-line="7" id="l7.52.7"></span>τὸ σύμπτωμα; τοῦ γὰρ ἐν ταῖς διαθέσεσι κατὰ φύσιν ἐξαλλαττομένου
<span class="lb" data-page="7.52" data-line="8" id="l7.52.8"></span>καὶ βλάπτοντος τὴν ἐνέργειαν ἡ νόσος γίνεται,
<span class="lb" data-page="7.52" data-line="9" id="l7.52.9"></span>καὶ δυοῖν τούτοιν ἐξ ἀνάγκης ἐδεῖτο πρὸς τὸ νόσος ὑπάρχειν,
<span class="lb" data-page="7.52" data-line="10" id="l7.52.10"></span>ἐν γένει μὲν εἶναι τῆς διαθέσεως, βλάπτειν δὲ τὴν ἐνέργειαν,
<span class="lb" data-page="7.52" data-line="11" id="l7.52.11"></span>ὧν οὐδέτερον ἀνάγκη παρεῖναι τῷ συμπτώματι. καὶ
<span class="lb" data-page="7.52" data-line="12" id="l7.52.12"></span>γὰρ εἰ μὴ διάθεσις εἴη, καὶ εἰ μὴ βλάπτοι γέ τινα ἐνέργειαν,
<span class="lb" data-page="7.52" data-line="13" id="l7.52.13"></span>ἀλλὰ αὐτῷ γε μόνῳ τῷ παρὰ φύσιν ἱκανῶς ὁρισθήσεται.
<span class="lb" data-page="7.52" data-line="14" id="l7.52.14"></span>νοσήματος μὲν δὴ ταύτῃ διήνεγκε, παθήματος δὲ τῷ τὸ
<span class="lb" data-page="7.52" data-line="15" id="l7.52.15"></span>μὲν ἐν κινήσει πάντως εἶναι τὸ πάθημα καὶ κατὰ φύσιν ἐνίοτε,
<span class="lb" data-page="7.52" data-line="16" id="l7.52.16"></span>τὸ σύμπτωμα δὲ οὐκ ἐν κινήσει μόνον, ἀλλὰ καὶ καθ’ ἕξιν
<span class="lb" data-page="7.52" data-line="17" id="l7.52.17"></span>τινὰ, καὶ πάντως παρὰ φύσιν. ἔσται δὴ πάθος μὲν ἡ περὶ
<span class="lb" data-page="7.52" data-line="18" id="l7.52.18"></span>τὴν ὕλην ἀλλοίωσις ἢ κίνησις ἔτι γινομένη, ἡ δ’ ὑπομένουσα,
<span class="pb" data-page="7.53" id="p7.53"></span>
<span class="lb" data-page="7.53" data-line="1" id="l7.53.1"></span>διάθεσις, σύμπτωμα δὲ, πᾶν ὅ τι περ ἂν συμπίπτῃ τῷ ζώῳ
<span class="lb" data-page="7.53" data-line="2" id="l7.53.2"></span>παρὰ φύσιν. ὥστε καὶ ἡ νόσος ὑπὸ τὴν τοῦ γενικοῦ συμπτώματος
<span class="lb" data-page="7.53" data-line="3" id="l7.53.3"></span>ἀναχθήσεται προσηγορίαν. ἔστι γάρ πως καὶ αὕτη
<span class="lb" data-page="7.53" data-line="4" id="l7.53.4"></span>σύμπτωμα. καὶ μὲν δὴ καὶ τὰ προηγούμενα τῶν νόσων
<span class="lb" data-page="7.53" data-line="5" id="l7.53.5"></span>αἴτια τὰ κατ’ αὐτὸ τὸ σῶμα τοῦ ζώου συνιστάμενα τῇ τοῦ
<span class="lb" data-page="7.53" data-line="6" id="l7.53.6"></span>γενικοῦ συμπτώματος ὑποπέπτωκεν ἐννοίᾳ.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg043.1st1K-grc1:2">
<span class="pb page1" data-page="7.53" id="p7.53"></span>
<span class="milestone ed1page page1" data-n="3.213" data-unit="ed1page" id="ed1page.3.213"></span>
<span class="milestone ed2page page1" data-n="7.33" data-unit="ed2page" id="ed2page.7.33"></span>
          <p>
<span class="lb" data-page="7.53" data-line="7" id="l7.53.7"></span>Περὶ μὲν οὖν τούτων ἤδη λέλεκται, περὶ
<span class="lb" data-page="7.53" data-line="8" id="l7.53.8"></span>δὲ τῶν εἰδικῶν συμπτωμάτων ἐν τῷδε γράμματι πρόκειται
<span class="lb" data-page="7.53" data-line="9" id="l7.53.9"></span>διελθεῖν. ἔστι δὲ καὶ τούτων τριττὴ διαφορά· τὰ μὲν γὰρ
<span class="lb" data-page="7.53" data-line="10" id="l7.53.10"></span>διαθέσεις εἰσὶν αὐτοῦ τοῦ σώματος ἡμῶν· τὰ δὲ ἐνεργειῶν
<span class="lb" data-page="7.53" data-line="11" id="l7.53.11"></span>βλάβαι· τὰ δὲ ἀμφοτέραις ἑπόμενα, κατά τε τὴν ἀμετρίαν
<span class="lb" data-page="7.53" data-line="12" id="l7.53.12"></span>τῶν ἐκκρινομένων καὶ ἐπεχομένων καὶ τοὺς ἐν αὐτῷ τῷ ζώῳ
<span class="lb" data-page="7.53" data-line="13" id="l7.53.13"></span>συνισταμένους ψόφους, καὶ προσέτι τὰς ἄλλας ἁπάσας αἰσθητὰς
<span class="lb" data-page="7.53" data-line="14" id="l7.53.14"></span>διαφοράς. βλάβη δ’ ἀκουέσθω νῦν καὶ ἡ στέρησις.
<span class="lb" data-page="7.53" data-line="15" id="l7.53.15"></span>οὐ γὰρ ἡ δυσκινησία μόνον, οὐδὲ ἡ δυσαισθησία, βλάβαι
<span class="lb" data-page="7.53" data-line="16" id="l7.53.16"></span>τινὲς τῶν ἐνεργειῶν εἰσιν, ἀλλὰ καὶ ἡ ἀκινησία τε καὶ ἡ
<span class="lb" data-page="7.53" data-line="17" id="l7.53.17"></span>ἀναισθησία· κατὰ δὲ τὸν αὐτὸν τρόπον οὐδ’ ἡ δυσπεψία
<span class="lb" data-page="7.53" data-line="18" id="l7.53.18"></span>μόνον, ἀλλὰ καὶ ἡ ἀπεψία. ταυτὶ μὲν οὖν τὰ γένη τῶν
<span class="pb" data-page="7.54" id="p7.54"></span>
<span class="lb" data-page="7.54" data-line="1" id="l7.54.1"></span>συμπτωμάτων, ἐν οἷς χρὴ σκοπεῖσθαι τὰς κατὰ μέρος διαφοράς·
<span class="lb" data-page="7.54" data-line="2" id="l7.54.2"></span>ἑξῆς δ’ ἂν εἴη προσῆκον ἕκαστον διελθεῖν τῷ λόγῳ,
<span class="lb" data-page="7.54" data-line="3" id="l7.54.3"></span>πρότερόν γε ἀναμνήσαντας, ὃ κᾀν τῷ περὶ τῆς τῶν νοσημάτων
<span class="lb" data-page="7.54" data-line="4" id="l7.54.4"></span>διαφορᾶς εἴπομεν, ὡς ὅσοι τὴν ὑγείαν οὐ διάθεσιν σώματος,
<span class="lb" data-page="7.54" data-line="5" id="l7.54.5"></span>ἀφ’ ἧς ἐνεργοῦμεν, ἀλλ’ αὐτὰς ἐνόμισαν εἶναι τὰς
<span class="lb" data-page="7.54" data-line="6" id="l7.54.6"></span>ἐνεργείας, ἣν ἡμεῖς νῦν ὑπὲρ τῆς τῶν ἐνεργειῶν βλάβης διδασκαλίαν
<span class="lb" data-page="7.54" data-line="7" id="l7.54.7"></span>ἐν τοῖς συμπτώμασι διέξιμεν, αὐτοὶ τῶν νοσημάτων
<span class="lb" data-page="7.54" data-line="8" id="l7.54.8"></span>ποιήσονται, καὶ διενεχθήσονται δηλονότι<span class="milestone ed1page" data-n="3.214" data-unit="ed1page" id="ed1page.3.214"></span> περὶ τῶν ὀνομάτων
<span class="lb" data-page="7.54" data-line="9" id="l7.54.9"></span>ἡμῖν μόνον, εἰ μηδὲν ἐν αὐτοῖς σφάλλοιντο τοῖς πράγμασιν.
<span class="lb" data-page="7.54" data-line="10" id="l7.54.10"></span>ἔστι δὲ, ὡς πολλάκις εἴρηται, τῶν τοιούτων ἁπασῶν
<span class="lb" data-page="7.54" data-line="11" id="l7.54.11"></span>διδασκαλιῶν τὰ σφάλματα παραλειπομένης τινὸς διαφορᾶς.
<span class="lb" data-page="7.54" data-line="12" id="l7.54.12"></span>ἐὰν οὖν ἁπάσας αὐτὰς διεξιόντες μὴ συμπτωμάτων,
<span class="lb" data-page="7.54" data-line="13" id="l7.54.13"></span>ἀλλὰ νοσημάτων εἶναι φάσκωσιν, ἐν ὀνόματι μόνῳ καὶ οὐκ
<span class="lb" data-page="7.54" data-line="14" id="l7.54.14"></span>ἐν πράγματι διαφωνήσουσιν ἡμῖν. λεκτέον οὖν ἤδη τὰς διαφορὰς
<span class="lb" data-page="7.54" data-line="15" id="l7.54.15"></span>ἐπ’ ἀρχὴν ἀναγαγόντας τὸν λόγον, ἐπειδὴ τὸ σύμπτωμα
<span class="lb" data-page="7.54" data-line="16" id="l7.54.16"></span>προσαγορεύεται γενικῶς μὲν ἅπαν ὅ τι περ ἂν συμβεβήκῃ
<span class="lb" data-page="7.54" data-line="17" id="l7.54.17"></span>τῷ ζώῳ παρὰ φύσιν, ὡς καὶ τὰ νοσήματα, καὶ τὰς
<span class="lb" data-page="7.54" data-line="18" id="l7.54.18"></span>αἰτίας αὐτῶν τὰς ἐν τῷ σώματι συνισταμένας· οὐ γὰρ δὴ
<span class="pb" data-page="7.55" id="p7.55"></span>
<span class="lb" data-page="7.55" data-line="1" id="l7.55.1"></span>τάς γε προκαταρκτικὰς εἶναι συμπτώματα. καθ’ ἑτέραν δέ
<span class="lb" data-page="7.55" data-line="2" id="l7.55.2"></span>τινα καὶ οἷον ἰδικωτέραν ἔννοιαν, ἀφαιρεθέντων τῶν τε νοσημάτων
<span class="lb" data-page="7.55" data-line="3" id="l7.55.3"></span>καὶ τῶν αἰτίων, τὰ λοιπὰ πάντα τὰ παρὰ φύσιν
<span class="lb" data-page="7.55" data-line="4" id="l7.55.4"></span>ὀνομάζεται συμπτώματα. καὶ νῦν ἡμῖν ὑπὲρ τούτων πρόκειται
<span class="lb" data-page="7.55" data-line="5" id="l7.55.5"></span>λέγειν.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg043.1st1K-grc1:3">
<span class="pb page1" data-page="7.55" id="p7.55"></span>
<span class="milestone ed1page page1" data-n="3.214" data-unit="ed1page" id="ed1page.3.214"></span>
<span class="milestone ed2page page1" data-n="7.33" data-unit="ed2page" id="ed2page.7.33"></span>
          <p>
<span class="lb" data-page="7.55" data-line="6" id="l7.55.6"></span><span class="milestone ed2page" data-n="7.34" data-unit="ed2page" id="ed2page.7.34"></span>Ἀναμνησθέντας οὖν πρῶτον χρὴ τὸ
<span class="lb" data-page="7.55" data-line="7" id="l7.55.7"></span>τριττὸν τῆς φύσεως αὐτῶν οὕτω τέμνειν ἐφεξῆς ἅπαντα, τὴν
<span class="lb" data-page="7.55" data-line="8" id="l7.55.8"></span>ἀρχὴν ἀπὸ τῆς βλάβης τῶν ἐνεργειῶν ποιησαμένους. τμητέον
<span class="lb" data-page="7.55" data-line="9" id="l7.55.9"></span>δὴ ταύτην εἰς δύο τὰ πρῶτα γένη, διότι καὶ τῶν ἐνεργειῶν
<span class="lb" data-page="7.55" data-line="10" id="l7.55.10"></span>αὐτῶν δύο εἰσὶν αἱ πρῶται διαφοραί. αἱ μὲν γὰρ
<span class="lb" data-page="7.55" data-line="11" id="l7.55.11"></span>ψυχῆς, αἱ δὲ φύσεώς εἰσι. καὶ καλοῦνται διὰ τοῦτο ψυχικαὶ
<span class="lb" data-page="7.55" data-line="12" id="l7.55.12"></span>μὲν αἱ πρότεραι, φυσικαὶ δὲ αἱ δεύτεραι. αὖθις οὖν τὰς
<span class="lb" data-page="7.55" data-line="13" id="l7.55.13"></span>ψυχικὰς προτέρας τέμνοντες εἴς τε τὰς αἰσθητικὰς καὶ τὰς κινητικὰς
<span class="lb" data-page="7.55" data-line="14" id="l7.55.14"></span>καὶ τρίτας τὰς ἡγεμονικὰς, (οὐδὲν γὰρ χεῖρον οὕτως
<span class="lb" data-page="7.55" data-line="15" id="l7.55.15"></span>αὐτὰς ὀνομάσαι διδασκαλίας σαφοῦς ἕνεκα) καὶ πάλιν ἑκάστην
<span class="lb" data-page="7.55" data-line="16" id="l7.55.16"></span>τῶν εἰρημένων διαιροῦμεν εἰς τὰς ἐν αὐτῇ διαφοράς. ἡ μὲν
<span class="lb" data-page="7.55" data-line="17" id="l7.55.17"></span>οὖν αἰσθητικὴ τῆς ψυχῆς ἐνέργεια πέντε τὰς πάσας ἔχει διαφορὰς,
<span class="pb" data-page="7.56" id="p7.56"></span>
<span class="lb" data-page="7.56" data-line="1" id="l7.56.1"></span>ὁρατὰς, καὶ ὀσφρητὰς, καὶ γευστὰς, καὶ ἀκουστὰς, καὶ
<span class="lb" data-page="7.56" data-line="2" id="l7.56.2"></span>ἁπτάς· ἡ δὲ κινητικὴ τὸ μὲν προσεχὲς ὄργανον ἓν ἔχει καὶ
<span class="lb" data-page="7.56" data-line="3" id="l7.56.3"></span>τὸν τρόπον αὐτοῦ τῆς κινήσεως ἕνα, (δέδεικται γὰρ οὕτως
<span class="lb" data-page="7.56" data-line="4" id="l7.56.4"></span>ἐν τοῖς περὶ μυῶν κινήσεως) ποικίλλεται δὲ ἐν τοῖς κατὰ
<span class="lb" data-page="7.56" data-line="5" id="l7.56.5"></span>μέρος ὀργάνοις, ὡς φαίνεσθαι πολυειδής. ἡ λοιπὴ δὲ ἐνέργεια
<span class="lb" data-page="7.56" data-line="6" id="l7.56.6"></span>τῆς ψυχῆς ἡ κατ’ αὐτὸ τὸ ἡγεμονικὸν εἴς τε τὸ φανταστικὸν
<span class="lb" data-page="7.56" data-line="7" id="l7.56.7"></span>καὶ διανοητικὸν καὶ μνημονευτικὸν διαιρεῖται. καὶ
<span class="lb" data-page="7.56" data-line="8" id="l7.56.8"></span>τοίνυν αἱ βλάβαι τῶν αἰσθητικῶν ἐνεργειῶν κοιναὶ μὲν ἁπασῶν
<span class="lb" data-page="7.56" data-line="9" id="l7.56.9"></span>ἀναισθησίαι τινές εἰσιν, ἢ δυσαισθησίαι, (καλῶ δὲ
<span class="lb" data-page="7.56" data-line="10" id="l7.56.10"></span>δυσαισθησίας μὲν ἁπάσας τὰς μοχθηρὰς αἰσθήσεις) κατὰ
<span class="lb" data-page="7.56" data-line="11" id="l7.56.11"></span>μέρος δὲ ἑκάστης ἐν ὀφθαλμοῖς μὲν τυφλότητές τε καὶ ἀμβλυωπίαι
<span class="lb" data-page="7.56" data-line="12" id="l7.56.12"></span>καὶ παροράσεις τινές· ἐν ὠσὶ δὲ κωφότητές τε καὶ
<span class="lb" data-page="7.56" data-line="13" id="l7.56.13"></span>βαρυηκοΐαι καὶ παρακούσεις τινές. οὕτω δὲ καὶ κατὰ τὴν
<span class="lb" data-page="7.56" data-line="14" id="l7.56.14"></span>γλῶτταν καὶ τὰς ῥῖνας καὶ τὴν ἁφὴν, εἰ καὶ μηδὲν ἴδιον ὄνομα
<span class="lb" data-page="7.56" data-line="15" id="l7.56.15"></span>κέκτηνται, ταῖς εἰρημέναις ἀνάλογον ἔχουσιν. ἢ γὰρ οὐδ’
<span class="lb" data-page="7.56" data-line="16" id="l7.56.16"></span>ὅλως αἰσθήσονται τῶν οἰκείων αἰσθητῶν, ἢ κακῶς. καὶ τὸ
<span class="lb" data-page="7.56" data-line="17" id="l7.56.17"></span>κακῶς τοῦτο διττὸν ἔσται, θάτερον μὲν ἀμυδρῶς, θάτερον
<span class="lb" data-page="7.56" data-line="18" id="l7.56.18"></span>δὲ παρατυπωτικῶς. ἴδιον δὲ ἐξαίρετον ἡ κατὰ τὴν ἁφὴν ﻿
<span class="pb" data-page="7.57" id="p7.57"></span>
<span class="lb" data-page="7.57" data-line="1" id="l7.57.1"></span>ἐνέργεια παρὰ τὰς ἄλλας αἰσθήσεις κέκτηται σύμπτωμα τὴν
<span class="lb" data-page="7.57" data-line="2" id="l7.57.2"></span>ὀδύνην, ἐγγινομένην μὲν καὶ ταῖς ἄλλαις αἰσθήσεσιν ἀπὸ
<span class="lb" data-page="7.57" data-line="3" id="l7.57.3"></span>τῶν ἔξωθεν οἰκείων αἰσθητῶν· ἐπὶ δέ γε ταύτης οὐκ ἀπὸ
<span class="lb" data-page="7.57" data-line="4" id="l7.57.4"></span>τῶν ἔξωθεν μόνον, ἀλλὰ καὶ πολὺ δὴ μᾶλλον ἀπὸ τῶν ἐν
<span class="lb" data-page="7.57" data-line="5" id="l7.57.5"></span>αὐτῷ τῷ σώματι διαθέσεων, καὶ πολλάκις γε οὕτως ἰσχυρῶς,
<span class="lb" data-page="7.57" data-line="6" id="l7.57.6"></span>ὥστ’ ἀποκτεῖναί τινας σφᾶς αὐτοὺς ὑπὸ τοῦ πόνου
<span class="lb" data-page="7.57" data-line="7" id="l7.57.7"></span>βιασθέντας. ἐγγίνεται μὲν οὖν καὶ τοῖς ὀφθαλμοῖς ὀδυνηρόν
<span class="lb" data-page="7.57" data-line="8" id="l7.57.8"></span>τι πάθος ὑπὸ φωτὸς λαμπροῦ, καὶ τοῖς ὠσὶν ὑπὸ μεγάλου
<span class="lb" data-page="7.57" data-line="9" id="l7.57.9"></span>τινὸς ἢ τραχέος ψόφου. καὶ δὴ καὶ κατὰ τὰς γεύσεις
<span class="lb" data-page="7.57" data-line="10" id="l7.57.10"></span>καὶ τὰς ὀσμὰς ἕτερα τοιαῦτα παθήματα συνίσταται λυπηρὰ,
<span class="lb" data-page="7.57" data-line="11" id="l7.57.11"></span>πρὸς τῶν ἰδίων αἰσθητῶν ἑκάστης τῶν αἰσθήσεων ὀδυνηρῶς
<span class="lb" data-page="7.57" data-line="12" id="l7.57.12"></span>διατιθεμένης. μέγισται δὲ ὀδύναι συμπίπτουσι τῇ τῆς ἁφῆς
<span class="lb" data-page="7.57" data-line="13" id="l7.57.13"></span>αἰσθήσει. καὶ γὰρ ὅσα διὰ φλεγμονὴν ὤτων, ἤ τινα ἄλλην
<span class="lb" data-page="7.57" data-line="14" id="l7.57.14"></span>ἐν αὐτοῖς διάθεσιν ἀλγοῦμεν ἰσχυρῶς, οὐ τῆς ἀκουστικῆς
<span class="lb" data-page="7.57" data-line="15" id="l7.57.15"></span>ἐστιν, ἀλλὰ τῆς ἁπτικῆς αἰσθήσεως ἴδια. κοινὴ γὰρ αὕτη
<span class="lb" data-page="7.57" data-line="16" id="l7.57.16"></span>πάντων αἰσθανομένων ὀργάνων, αἱ δ’ ἄλλαι τέτταρες ἑκάστου
<span class="lb" data-page="7.57" data-line="17" id="l7.57.17"></span>κατὰ μόνας. οὕτω δὲ κᾀν τοῖς ὀφθαλμοῖς πολλάκις
<span class="lb" data-page="7.57" data-line="18" id="l7.57.18"></span>ὀδύναι γίγνονται σφοδραὶ, τῆς ἐν αὐτοῖς ἁπτικῆς αἰσθήσεως
<span class="lb" data-page="7.57" data-line="19" id="l7.57.19"></span>ἀνιωμένης. ὥσπερ δὲ καὶ κατὰ τοὺς ὀδόντας ἐστὶ καὶ τὸ
<span class="pb" data-page="7.58" id="p7.58"></span>
<span class="lb" data-page="7.58" data-line="1" id="l7.58.1"></span>κῶλον ἀλγήματα. καὶ μὲν δὴ καὶ τὸ κνηστιᾷν ἐκ τούτου
<span class="lb" data-page="7.58" data-line="2" id="l7.58.2"></span>τοῦ γένους ἐστὶ τῶν συμπτωμάτων. μὴ τοίνυν ἔτι ζήτει καθ’
<span class="lb" data-page="7.58" data-line="3" id="l7.58.3"></span>ἕκαστον μόριον ἴδιον ὄνομα τοιοῦτον, οἷον κεφαλαλγίας τε
<span class="lb" data-page="7.58" data-line="4" id="l7.58.4"></span>καὶ καρδιαλγίας καὶ ὠταλγίας· οὐ γὰρ εὑρήσεις κείμενον·
<span class="lb" data-page="7.58" data-line="5" id="l7.58.5"></span>ἀλλ’ ἀρκεῖ λόγῳ πάνθ’ ἑρμηνεύειν τὰ τοιαῦτα, κύστεως ἀλγήματα
<span class="lb" data-page="7.58" data-line="6" id="l7.58.6"></span>λέγοντα, ἀτὰρ καὶ νεφρῶν καὶ σπληνὸς καὶ γονάτων
<span class="lb" data-page="7.58" data-line="7" id="l7.58.7"></span>καὶ ποδὸς <span class="milestone ed2page" data-n="7.35" data-unit="ed2page" id="ed2page.7.35"></span>καὶ τῶν ἄλλων ὡσαύτως. τοιαῦτα
<span class="lb" data-page="7.58" data-line="8" id="l7.58.8"></span>μὲν δὴ καὶ τοσαῦτα τῶν αἰσθητικῶν ἐνεργειῶν τὰ συμπτώματα.
<span class="lb" data-page="7.58" data-line="9" id="l7.58.9"></span>καὶ πρὸς τούτοις ἔτι δύο ἐξαίρετα, τὸ μὲν ἀγρυπνία,
<span class="lb" data-page="7.58" data-line="10" id="l7.58.10"></span>τὸ δὲ κῶμα, κατ’ αὐτὸ τὸ πρῶτον αἰσθητικὸν, ὃ δὴ καὶ κοινὸν
<span class="lb" data-page="7.58" data-line="11" id="l7.58.11"></span>ἁπασῶν ἐστι τῶν αἰσθήσεων, συνιστάμενα. τῶν δ’ αὖ
<span class="lb" data-page="7.58" data-line="12" id="l7.58.12"></span>κινητικῶν ἐνεργειῶν ἀκινησία μὲν καὶ δυσκινησία τὰ πρῶτα
<span class="lb" data-page="7.58" data-line="13" id="l7.58.13"></span>συμπτώματα. δυσκινησίας δὲ τὸ μὲν ἀμυδρὰ καὶ ἄῤῥωστος
<span class="lb" data-page="7.58" data-line="14" id="l7.58.14"></span>κίνησις, τὸ δὲ μοχθηρά· καὶ τῆς μοχθηρᾶς ἡ μὲν τρομώδης,
<span class="lb" data-page="7.58" data-line="15" id="l7.58.15"></span>ἡ δὲ σπασμώδης, ἡ δὲ παλμώδης, ἡ δὲ κλονώδης. ἔνια δὲ
<span class="lb" data-page="7.58" data-line="16" id="l7.58.16"></span>τῶν εἰρημένων συμπτωμάτων, ἐπειδὰν ἐν ὅλῳ τῷ σώματι
<span class="lb" data-page="7.58" data-line="17" id="l7.58.17"></span>γένηται, διαφόρου τυγχάνει προσηγορίας, ὡς ἐμπροσθότονός
<span class="lb" data-page="7.58" data-line="18" id="l7.58.18"></span>τε καὶ ὀπισθότονος καὶ τέτανος. εἰ δὲ μὴ μόνον σπασμὸς
<span class="pb" data-page="7.59" id="p7.59"></span>
<span class="lb" data-page="7.59" data-line="1" id="l7.59.1"></span>εἴη τοῦ παντὸς σώματος, ἀλλὰ καὶ τῶν ἡγεμονικῶν ἐνεργειῶν
<span class="lb" data-page="7.59" data-line="2" id="l7.59.2"></span>ἐπίσχεσις, ἐπιληψία τὸ τοιοῦτον προσαγορεύεται, καθάπερ
<span class="lb" data-page="7.59" data-line="3" id="l7.59.3"></span>γε καὶ ἀποπληξία ἡ παντὸς τοῦ σώματος παράλυσις ἅμα
<span class="lb" data-page="7.59" data-line="4" id="l7.59.4"></span>ταῖς ἡγεμονικαῖς ἐνεργείαις. αὗται μὲν αἱ τῶν κινητικῶν
<span class="lb" data-page="7.59" data-line="5" id="l7.59.5"></span>ἐνεργειῶν βλάβαι· εἰ δέ τις ἴδιον ἐξαίρετον ὄνομα οὐ κέκτηται,
<span class="lb" data-page="7.59" data-line="6" id="l7.59.6"></span>οὐ χρὴ τούτου χάριν ἐξαπατηθέντας οἰηθῆναι παραλελεῖφθαί
<span class="lb" data-page="7.59" data-line="7" id="l7.59.7"></span>τι σύμπτωμα, καθάπερ οὐδὲ τὴν ἄπνοιάν τε καὶ
<span class="lb" data-page="7.59" data-line="8" id="l7.59.8"></span>δύσπνοιαν, ἢ τὴν ἰσχουρίαν τε καὶ δυσουρίαν, ἢ τὴν ἀφωνίαν
<span class="lb" data-page="7.59" data-line="9" id="l7.59.9"></span>τε καὶ κακοφωνίαν καὶ δυσφωνίαν, ἀλλὰ χρὴ τὰ τοιαῦτα
<span class="lb" data-page="7.59" data-line="10" id="l7.59.10"></span>πάντα αὐτὸν τὸν ἰατρὸν ἐξευρίσκειν καθ’ ἑκάστην ἐνέργειαν
<span class="lb" data-page="7.59" data-line="11" id="l7.59.11"></span>ψυχικὴν, ὥσπέρ γε καὶ τὰς καθ’ ἕκαστον αὐτῶν διαφορὰς,
<span class="lb" data-page="7.59" data-line="12" id="l7.59.12"></span>οἷον εἰ τύχοι τῆς δυσπνοίας ἑνὸς οὔσης συμπτώματος
<span class="lb" data-page="7.59" data-line="13" id="l7.59.13"></span>ἔργου ψυχικοῦ, τῆς ἀναπνοῆς, αἱ πᾶσαι πόσαι γίνονται διαφοραὶ,
<span class="lb" data-page="7.59" data-line="14" id="l7.59.14"></span>καθάπερ ἐν τῷ περὶ δυσπνοίας ἐδείξαμεν· ἢ τῆς κακοφωνίας
<span class="lb" data-page="7.59" data-line="15" id="l7.59.15"></span>αἱ κατὰ μέρος πόσαι διαφοραὶ, καθάπερ ἐν τοῖς
<span class="lb" data-page="7.59" data-line="16" id="l7.59.16"></span>περὶ φωνῆς διῄρηται. πολλαχόθι δὲ καὶ ἀπορήσειεν ἄν τις
<span class="lb" data-page="7.59" data-line="17" id="l7.59.17"></span>ἐκ ποίου γένους ἐστὶ τὸ σύμπτωμα, καθάπερ ἐπὶ τοῦ
<span class="lb" data-page="7.59" data-line="18" id="l7.59.18"></span>σκορδινᾶσθαι καὶ χασμᾶσθαι καὶ πτάρνυσθαι καὶ βήττειν.
<span class="pb" data-page="7.60" id="p7.60"></span>
<span class="lb" data-page="7.60" data-line="1" id="l7.60.1"></span>ἀλλὰ περὶ μὲν τῶν τοιούτων ἁπάντων ἐπὶ πλέον ἐν τῷ μετὰ
<span class="lb" data-page="7.60" data-line="2" id="l7.60.2"></span>ταῦτα λόγῳ τῷ περὶ τῶν ἐν τοῖς συμπτώμασιν αἰτιῶν εἰρήσεται.
<span class="lb" data-page="7.60" data-line="3" id="l7.60.3"></span>ἐφεξῆς δ’ ἂν εἴη τὰς τῶν ἡγεμονικῶν ἐνεργειῶν βλάβας
<span class="lb" data-page="7.60" data-line="4" id="l7.60.4"></span>διελθεῖν, καὶ πρώτης γε τῆς φανταστικῆς. ἔστι δὲ καὶ
<span class="lb" data-page="7.60" data-line="5" id="l7.60.5"></span>ταύτης τὸ μὲν οἷον παράλυσίς τις, ὃ δὴ κάρος καὶ κατάληψις
<span class="lb" data-page="7.60" data-line="6" id="l7.60.6"></span>ὀνομάζεται, τὸ δὲ οἷον μοχθηρά τις ἢ πλημμελὴς κίνησις,
<span class="lb" data-page="7.60" data-line="7" id="l7.60.7"></span>ὅπερ δὴ παραφροσύνη καλεῖται, τὸ δὲ οἷον ἐλλιπὴς καὶ ἄτονος,
<span class="lb" data-page="7.60" data-line="8" id="l7.60.8"></span>ὡς ἐν κώμασί τε καὶ ληθάργοις. καὶ μέν γε καὶ αὐτῆς
<span class="lb" data-page="7.60" data-line="9" id="l7.60.9"></span>τῆς διανοητικῆς ἐνεργείας ἡ μὲν οἷον παράλυσις, ἄνοια, ἡ δ’
<span class="lb" data-page="7.60" data-line="10" id="l7.60.10"></span>οἷον ἐλλιπὴς κίνησις, μωρία τε καὶ μώρωσις, ἡ δ’ οἷον
<span class="lb" data-page="7.60" data-line="11" id="l7.60.11"></span>πλημμελὴς, παραφροσύνη καλεῖται. τὰ πολλὰ μὲν γὰρ ἐπ’
<span class="lb" data-page="7.60" data-line="12" id="l7.60.12"></span>ἀμφοῖν ἅμα συνίσταται τὸ παραφρονεῖν, ἔν τε τῷ μὴ καλῶς
<span class="lb" data-page="7.60" data-line="13" id="l7.60.13"></span>φαντασιοῦσθαι κᾀν τῷ μὴ δεόντως λογίζεσθαι, <span class="milestone ed1page" data-n="3.215" data-unit="ed1page" id="ed1page.3.215"></span>ἔστι
<span class="lb" data-page="7.60" data-line="14" id="l7.60.14"></span>δ’ ὅτε καὶ κατὰ τὸ ἕτερον αὐτῶν μόνον, ὥσπερ γε καὶ Θεοφίλῳ
<span class="lb" data-page="7.60" data-line="15" id="l7.60.15"></span>τῷ ἰατρῷ νοσοῦντι τὰ μὲν ἄλλα σωφρόνως ὑπῆρχε
<span class="lb" data-page="7.60" data-line="16" id="l7.60.16"></span>διαλέγεσθαί τε καὶ γνωρίζειν ἀκριβῶς τοὺς παρόντας, αὐλητὰς
<span class="lb" data-page="7.60" data-line="17" id="l7.60.17"></span>δέ τινας κατειληφέναι τὴν γωνίαν τοῦ οἰκήματος ἐν ᾧ
<span class="lb" data-page="7.60" data-line="18" id="l7.60.18"></span>κατέκειτο, καὶ διαπαντὸς αὐλεῖν τε ἅμα καὶ κτυπεῖν ἐνόμιζε
<span class="pb" data-page="7.61" id="p7.61"></span>
<span class="lb" data-page="7.61" data-line="1" id="l7.61.1"></span>καὶ τούτους βλέπειν ᾤετο, τοὺς μὲν ἑστῶτας αὐτόθι, τοὺς
<span class="lb" data-page="7.61" data-line="2" id="l7.61.2"></span>δὲ καθημένους, οὕτω διηνεκῶς αὐλοῦντας, ὡς μήτε νύκτωρ
<span class="lb" data-page="7.61" data-line="3" id="l7.61.3"></span>ἀνιέναι τι, μήτε δι’ ὅλης ἡμέρας ἡσυχάζειν μὴ τὸ σμικρότατον·
<span class="lb" data-page="7.61" data-line="4" id="l7.61.4"></span>ἐκεκράγει δὲ διὰ παντὸς, ἐκβληθῆναι κελεύων αὐτοὺς
<span class="lb" data-page="7.61" data-line="5" id="l7.61.5"></span>τῆς οἰκίας. καὶ τοῦτ’ ἦν αὐτῷ τὸ τῆς παραφροσύνης εἶδος.
<span class="lb" data-page="7.61" data-line="6" id="l7.61.6"></span>καὶ ὡς ἐῤῥώσθη γε τελέως καὶ ἀπέφυγε τὸ νόσημα, τά τε
<span class="lb" data-page="7.61" data-line="7" id="l7.61.7"></span>ἄλλα πάντα τὰ ὑπὸ τῶν εἰσιόντων ἑκάστου ῥηθέντα καὶ
<span class="lb" data-page="7.61" data-line="8" id="l7.61.8"></span>πραχθέντα διηγεῖτο καὶ τοῦ περὶ τοὺς αὐλητὰς ἐμέμνητο
<span class="lb" data-page="7.61" data-line="9" id="l7.61.9"></span>φαντάσματος. ἐνίοις δὲ φάντασμα μὲν οὐδὲν φαίνεται,
<span class="lb" data-page="7.61" data-line="10" id="l7.61.10"></span>λογίζονται δ’ οὐκ ὀρθῶς, <span class="milestone ed2page" data-n="7.36" data-unit="ed2page" id="ed2page.7.36"></span>τοῦ διανοητικοῦ τῆς ψυχῆς
<span class="lb" data-page="7.61" data-line="11" id="l7.61.11"></span>αὐτοῖς πεπονθότος· ὥσπερ καὶ τῷ φρενιτικῷ τῷ κλείσαντι
<span class="lb" data-page="7.61" data-line="12" id="l7.61.12"></span>μὲν τὰς θύρας ἔνδοθεν, ἕκαστον δὲ τῶν σκευῶν προτείνοντι
<span class="lb" data-page="7.61" data-line="13" id="l7.61.13"></span>διὰ τῶν θυρίδων, εἶτα ἐρωτῶντι τοὺς παριόντας, εἰ κελεύοιεν
<span class="lb" data-page="7.61" data-line="14" id="l7.61.14"></span>ῥίπτειν. οὗτος γὰρ ἑκάστου μὲν τῶν σκευῶν ἀκριβῶς ἔλεγε
<span class="lb" data-page="7.61" data-line="15" id="l7.61.15"></span>τοὔνομα, κᾀν τῷδε δῆλος ἦν οὔτ’ ἐν τῇ φαντασίᾳ τῇ περὶ
<span class="lb" data-page="7.61" data-line="16" id="l7.61.16"></span>αὐτὰ βεβλαμμένος οὔτ’ ἐν τῇ τῶν ὀνομάτων μνήμῃ. τί
<span class="lb" data-page="7.61" data-line="17" id="l7.61.17"></span>δὴ βούλεται αὐτῷ τὸ πάντα ῥίπτειν ἀφ’ ὑψηλοῦ καὶ
<span class="lb" data-page="7.61" data-line="18" id="l7.61.18"></span>καταγνύναι; τοῦτ’ οὐκέθ’ οἷός τ’ ἦν συμβαλεῖν, ἀλλ’ ἐν
<span class="lb" data-page="7.61" data-line="19" id="l7.61.19"></span>αὐτῷ δὴ τῷ ἔργῳ τῷδε κατάδηλος ἐγίνετο παραπαίων. ﻿
<span class="pb" data-page="7.62" id="p7.62"></span>
<span class="lb" data-page="7.62" data-line="1" id="l7.62.1"></span>ὅτι δὲ καὶ περὶ τὸ μνημονευτικὸν τῆς ψυχῆς γίνεται συμπτώματα
<span class="lb" data-page="7.62" data-line="2" id="l7.62.2"></span>καὶ νοσοῦσιν ἔτι καὶ ἤδη πεπαυμένοις τῶν νοσημάτων,
<span class="lb" data-page="7.62" data-line="3" id="l7.62.3"></span>τοῦτο μὲν καὶ παρὰ Θουκυδίδου μαθεῖν ἔνεστιν ἐνίους
<span class="lb" data-page="7.62" data-line="4" id="l7.62.4"></span>τῶν διασωθέντων ἐκ τοῦ λοιμοῦ μέχρι τοσούτου τῶν ἔμπροσθεν
<span class="lb" data-page="7.62" data-line="5" id="l7.62.5"></span>ἁπάντων ἐπιλαθέσθαι λέγοντος, ὡς μὴ μόνον τοὺς
<span class="lb" data-page="7.62" data-line="6" id="l7.62.6"></span>ἰδίους, ἀλλὰ καὶ σφᾶς αὑτοὺς ἀγνοῆσαι.
</p>
        </article>

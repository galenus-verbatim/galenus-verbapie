<article xmlns="http://www.w3.org/1999/xhtml" id="urn:cts:greekLit:tlg0057.tlg043.1st1K-grc1:4">
<span class="pb page1" data-page="7.62" id="p7.62"></span>
<span class="milestone ed1page page1" data-n="3.215" data-unit="ed1page" id="ed1page.3.215"></span>
<span class="milestone ed2page page1" data-n="7.36" data-unit="ed2page" id="ed2page.7.36"></span>
          <p>
<span class="lb" data-page="7.62" data-line="7" id="l7.62.7"></span>Ἀλλὰ γὰρ ἐπειδὴ καὶ τὰ περὶ τοῦ τῆς ψυχῆς
<span class="lb" data-page="7.62" data-line="8" id="l7.62.8"></span>ἡγεμονικοῦ εἴρηται συμπτώματα, μεταβαίνειν καιρὸς ἤδη
<span class="lb" data-page="7.62" data-line="9" id="l7.62.9"></span>ἐπὶ θάτερον γένος τῶν ἐνεργειῶν, ἃς ὀνομάζουσι φυσικάς.
<span class="lb" data-page="7.62" data-line="10" id="l7.62.10"></span>ἔσται δὴ κᾀνταῦθα καθ’ ἑκάστην αὐτῶν ἢ μὴ γινομένην ἢ κακῶς
<span class="lb" data-page="7.62" data-line="11" id="l7.62.11"></span>γινομένην συμπτώματα τούτου μὲν γένους εἰσὶ τῶν
<span class="lb" data-page="7.62" data-line="12" id="l7.62.12"></span>συμπτωμάτων κατὰ μὲν δὴ τὴν ὄρεξιν ἀνορεξίαι τε καὶ δυσορεξίαι
<span class="lb" data-page="7.62" data-line="13" id="l7.62.13"></span>καὶ ἄμετροι σιτίων ἐπιθυμίαι· κατὰ δ’ αὖ τὴν πέψιν
<span class="lb" data-page="7.62" data-line="14" id="l7.62.14"></span>ἀπεψίαι τε καὶ βραδυπεψίαι καὶ δυσπεψίαι. καὶ μὲν δὴ καὶ
<span class="lb" data-page="7.62" data-line="15" id="l7.62.15"></span>περὶ τὴν ἀνάδοσιν ὡσαύτως, καὶ περὶ τὴν τοῦ αἵματος γένεσιν,
<span class="lb" data-page="7.62" data-line="16" id="l7.62.16"></span>ἢ μὴ γιγνομένην ἢ κακῶς γιγνομένην, συμπτώματα
<span class="lb" data-page="7.62" data-line="17" id="l7.62.17"></span>ἔσται. τούτου τοῦ γένους εἰσὶ τῶν συμπτωμάτων καὶ οἱ
<span class="lb" data-page="7.62" data-line="18" id="l7.62.18"></span>ὕδεροι. καὶ μέν γε κατὰ τὴν τῆς θρέψεως ἐνέργειαν
<span class="pb" data-page="7.63" id="p7.63"></span>
<span class="lb" data-page="7.63" data-line="1" id="l7.63.1"></span>ἀτροφίαι μέν τινες καὶ φθίσεις εἰσὶν αἱ ἀποτυχίαι· λευκᾶς δὲ
<span class="lb" data-page="7.63" data-line="2" id="l7.63.2"></span>καὶ ὀφιάσεις καὶ ἀλωπεκίας καὶ πᾶν ὅσον τι τοιοῦτον εἶδος
<span class="lb" data-page="7.63" data-line="3" id="l7.63.3"></span>συμπτώματος αἱ μοχθηραὶ θρέψεις ἀποτελοῦσιν. ἀσφυξίαι
<span class="lb" data-page="7.63" data-line="4" id="l7.63.4"></span>δὲ καὶ κακοσφυξίαι περὶ τὴν τῶν σφυγμῶν ἐνέργειαν συμπτώματά
<span class="lb" data-page="7.63" data-line="5" id="l7.63.5"></span>εἰσι. καὶ μὲν δὴ καὶ κατὰ τὴν διάκρισιν τῶν περιττωμάτων
<span class="lb" data-page="7.63" data-line="6" id="l7.63.6"></span>ἢ μηδ’ ὅλως ἢ μὴ καλῶς ἐπιτελουμένην συμπτώματα
<span class="lb" data-page="7.63" data-line="7" id="l7.63.7"></span>συνίσταται, τὰ μὲν ἀποροῦντα προσηγορίας οἰκείας, καθάπερ
<span class="lb" data-page="7.63" data-line="8" id="l7.63.8"></span>τὰ περὶ τὴν μέλαιναν χολὴν, τὰ δὲ ὠνομασμένα συνήθως,
<span class="lb" data-page="7.63" data-line="9" id="l7.63.9"></span>ὥσπερ ὁ ἴκτερος. μέθοδος δὲ κᾀνταῦθα τῆς ἁπάντων
<span class="lb" data-page="7.63" data-line="10" id="l7.63.10"></span>εὑρέσεως ἡ γνῶσις τῶν φυσικῶν δυνάμεων, ἃς ἐν τῷ περὶ
<span class="lb" data-page="7.63" data-line="11" id="l7.63.11"></span>αὐτῶν λόγῳ τέτταρας ἐν ἑκάστῳ τῶν τοῦ σώματος μορίων
<span class="lb" data-page="7.63" data-line="12" id="l7.63.12"></span>ἐδείξαμεν ὑπάρχειν, ἑλκτικήν τε καὶ καθεκτικὴν καὶ ἀλλοιωτικὴν
<span class="lb" data-page="7.63" data-line="13" id="l7.63.13"></span>καὶ ἀποκριτικήν. ἔσται δὴ καθ’ ἑκάστην αὐτῶν διττὸν
<span class="lb" data-page="7.63" data-line="14" id="l7.63.14"></span>σύμπτωμα, θάτερον μὲν κακῶς γινομένης τῆς ἐνεργείας,
<span class="lb" data-page="7.63" data-line="15" id="l7.63.15"></span>θάτερον δὲ οὐδ’ ὅλως γινομένης. ὥστε καθ’ ἕκαστον ὄργανον
<span class="lb" data-page="7.63" data-line="16" id="l7.63.16"></span>φυσικὸν ὀκτὼ τὰ πάντα ἔσται συμπτώματα. εἴπερ
<span class="lb" data-page="7.63" data-line="17" id="l7.63.17"></span>οὖν ἐκ τῆς ἀνατομῆς ἔγνωσται τὸ πλῆθος τῶν τοῦ
<span class="lb" data-page="7.63" data-line="18" id="l7.63.18"></span>ζώου μορίων, εὑρεθήσεται ταχέως ἐξ αὐτοῦ τὸ πλῆθος
<span class="pb" data-page="7.64" id="p7.64"></span>
<span class="lb" data-page="7.64" data-line="1" id="l7.64.1"></span>τῶν ἁπάντων συμπτωμάτων. ὅσα μὲν γὰρ τῆς φύσεως μόνης
<span class="lb" data-page="7.64" data-line="2" id="l7.64.2"></span>ἐστὶν ὄργανα, τοῖς ὀκτὼ συμπτώμασιν ἁλώσεται μόνοις·
<span class="lb" data-page="7.64" data-line="3" id="l7.64.3"></span>ὅσα δὲ τῆς ψυχῆς, καὶ τούτοις μὲν, ἐξ ἐπιμέτρου δὲ ἑτέροις
<span class="lb" data-page="7.64" data-line="4" id="l7.64.4"></span>δυσί. δέδεικται γὰρ ὀλίγον ἔμπροσθεν, ὡς καθ’ ἑκάστην
<span class="lb" data-page="7.64" data-line="5" id="l7.64.5"></span>τῶν ψυχικῶν ἐνεργειῶν διττὸν εἶδος ἔσται συμπτώματος, ἤτοι
<span class="lb" data-page="7.64" data-line="6" id="l7.64.6"></span>μηδ’ ὅλως αὐτῶν ἢ κακῶς γινομένων. εἴρηται δὲ καὶ ὡς τὸ
<span class="lb" data-page="7.64" data-line="7" id="l7.64.7"></span>κακῶς τοῦτο διττόν ἐστι, τὸ μὲν οἷον ἀμυδρῶς, τὸ δὲ
<span class="lb" data-page="7.64" data-line="8" id="l7.64.8"></span>ὡς ἄν τις εἴποι πλημμελῶς. ὥστε πάλιν εἰ καὶ μὴ δύο τὰ
<span class="lb" data-page="7.64" data-line="9" id="l7.64.9"></span>συμπτώματα <span class="milestone ed2page" data-n="7.37" data-unit="ed2page" id="ed2page.7.37"></span>καθ’ ἑκάστην ἐνέργειάν τε καὶ δύναμιν εἶναι
<span class="lb" data-page="7.64" data-line="10" id="l7.64.10"></span>λέγεις, ἀλλὰ τρία πάντα, θάτερον τῶν πρώτων δυοῖν
<span class="lb" data-page="7.64" data-line="11" id="l7.64.11"></span>τέμνων δίχα, δώδεκα μὲν ἔσται τὰ πάντα καθ’ ἕκαστον ὄργανον
<span class="lb" data-page="7.64" data-line="12" id="l7.64.12"></span>φυσικὸν, πεντεκαίδεκα δὲ ἐν τοῖς ψυχικοῖς. ἡ δ’ εἰς τὰς
<span class="lb" data-page="7.64" data-line="13" id="l7.64.13"></span>πρώτας δύο διαφορὰς τομὴ ὀκτὼ μὲν τὰ τῶν φυσικῶν, δέκα
<span class="lb" data-page="7.64" data-line="14" id="l7.64.14"></span>δὲ ἀπεργάζεται τὰ τῶν ψυχικῶν. εἰ δὲ καὶ κατὰ διττὸν εἴη
<span class="lb" data-page="7.64" data-line="15" id="l7.64.15"></span>λόγον ὄργανόν τι ψυχικὸν αἰσθητικόν τε ἅμα καὶ κινητικὸν,
<span class="lb" data-page="7.64" data-line="16" id="l7.64.16"></span>ὀκτωκαίδεκα μὲν ἔσται τὰ συμπτώματα κατὰ τὴν δευτέραν
<span class="lb" data-page="7.64" data-line="17" id="l7.64.17"></span>τομὴν, δώδεκα δὲ κατὰ τὴν προτέραν. ἐφ’ ἑνὸς οὖν ἢ
<span class="pb" data-page="7.65" id="p7.65"></span>
<span class="lb" data-page="7.65" data-line="1" id="l7.65.1"></span>δευτέρου μορίου δείξαντες τὸ λεγόμενον, ὅπερ ἐπὶ τούτων
<span class="lb" data-page="7.65" data-line="2" id="l7.65.2"></span>ἡμεῖς, τοῦτ’ ἐπὶ πάντων ἀξιώσομεν ποιῆσαι τὸν βουλόμενον
<span class="lb" data-page="7.65" data-line="3" id="l7.65.3"></span>ἐξαριθμήσασθαι τὰ συμπτώματα, μὴ τοῖς ὀνόμασι προσέχοντα
<span class="lb" data-page="7.65" data-line="4" id="l7.65.4"></span>τὸν νοῦν, (οὐ γὰρ εὑρήσει πανταχόθι συνήθεις προσηγορίας)
<span class="lb" data-page="7.65" data-line="5" id="l7.65.5"></span>ἀλλ’ εἰς αὐτὴν ἀποβλέποντα τῶν πραγμάτων τὴν
<span class="lb" data-page="7.65" data-line="6" id="l7.65.6"></span>φύσιν. ἔστω δ’ ἡ γαστὴρ ὄργανον τῆς πέψεως ἕλκον μὲν,
<span class="lb" data-page="7.65" data-line="7" id="l7.65.7"></span>ὡς ἐδείκνυμεν, εἰς ἑαυτὸ τὴν οἰκείαν τροφὴν, ἀποκρῖνον δὲ
<span class="lb" data-page="7.65" data-line="8" id="l7.65.8"></span>πᾶν ὅσον ἀλλότριον· ἀλλὰ καὶ κατέχον τουτὶ τὸ ἑλχθὲν καὶ
<span class="lb" data-page="7.65" data-line="9" id="l7.65.9"></span>ἀλλοιοῦν τὸ κατασχεθέν. ὅταν οὖν ἤτοι μηδ’ ὅλως ἕλκειν,
<span class="lb" data-page="7.65" data-line="10" id="l7.65.10"></span>ἢ κακῶς ἕλκειν αὐτῇ συμβῇ, δύο μὲν ταυτὶ δή μοι νόει περὶ
<span class="lb" data-page="7.65" data-line="11" id="l7.65.11"></span>τὴν ἑλκτικὴν δύναμιν τὰ συμπτώματα. τέμνεται δὲ αὖθις
<span class="lb" data-page="7.65" data-line="12" id="l7.65.12"></span>διχῆ θάτερον αὐτῶν τὸ μοχθηρῶς, εἰ καὶ μὴ τοῖς ὀνόμασιν
<span class="lb" data-page="7.65" data-line="13" id="l7.65.13"></span>ἔχεις ἐνδείξασθαι σαφῶς· οὐ γὰρ κεῖταί τι κατ’ αὐτῶν οὐδὲν
<span class="lb" data-page="7.65" data-line="14" id="l7.65.14"></span>ὄνομα· λόγῳ γοῦν ὡς οἷόν τε πειρώμενος ἑρμηνεύειν, ὅτι
<span class="lb" data-page="7.65" data-line="15" id="l7.65.15"></span>καὶ κατ’ αὐτὸ τοῦτο τὸ μοχθηρῶς, τὸ μὲν οἷον ἀῤῥώστως
<span class="lb" data-page="7.65" data-line="16" id="l7.65.16"></span>ἔσται, τὸ δὲ οἷον πλημμελῶς. ἀῤῥώστως μὲν τὸ μόγις καὶ
<span class="lb" data-page="7.65" data-line="17" id="l7.65.17"></span>δυσχερῶς καὶ σὺν χρόνῳ πολλῷ· πλημμελῶς δὲ, τὸ οἷον
<span class="lb" data-page="7.65" data-line="18" id="l7.65.18"></span>παλμωδῶς, ἢ τρομωδῶς, ἢ σπασμωδῶς, ἢ κλονωδῶς. ἐπὶ
<span class="pb" data-page="7.66" id="p7.66"></span>
<span class="lb" data-page="7.66" data-line="1" id="l7.66.1"></span>δέ γε τῆς ἀλλοιωτικῆς δυνάμεως ἐν τῇ γαστρὶ τὸ μὲν μηδ’
<span class="lb" data-page="7.66" data-line="2" id="l7.66.2"></span>ὅλως ἐστὶν, ὅταν οἷάπερ ἐλήφθη τὰ σιτία τοιαῦτα διαμένῃ
<span class="lb" data-page="7.66" data-line="3" id="l7.66.3"></span>κατὰ πᾶσαν ποιότητα· τὸ δ’ ἀῤῥώστως, ἴδιον ὄνομα κέκτηται
<span class="lb" data-page="7.66" data-line="4" id="l7.66.4"></span>τὴν βραδυπεψίαν· ὥσπερ καὶ τὸ πλημμελῶς, εἰς ἀλλόκοτον
<span class="lb" data-page="7.66" data-line="5" id="l7.66.5"></span>ποιότητα τῶν σιτίων μεταβολήν· ὥστε γενέσθαι τὰ
<span class="lb" data-page="7.66" data-line="6" id="l7.66.6"></span>σύμπαντα συμπτώματα τρία περὶ τὴν μίαν ἐνέργειαν ἀποτυγχανομένην.
<span class="lb" data-page="7.66" data-line="7" id="l7.66.7"></span>καλεῖται δὲ ἡ μὲν ἐνέργεια, πέψις, ἀλλοίωσις
<span class="lb" data-page="7.66" data-line="8" id="l7.66.8"></span>οὖσα τῶν σιτίων εἰς τὴν οἰκείαν τῷ ζώῳ ποιότητα· βραδυπεψία
<span class="lb" data-page="7.66" data-line="9" id="l7.66.9"></span>δὲ ἡ ἐν χρόνῳ πλείονι καὶ μόγις εἰς τὴν αὐτὴν ποιότητα
<span class="lb" data-page="7.66" data-line="10" id="l7.66.10"></span>μεταβολή· τὸ δ’ ἀλλοιοῦσθαι μὲν εἰς ἑτέραν ποιότητα,
<span class="lb" data-page="7.66" data-line="11" id="l7.66.11"></span>μὴ μέντοι κατὰ φύσιν, ἀπεψίαν ὀνομάζουσιν· ὁμωνύμως δὲ
<span class="lb" data-page="7.66" data-line="12" id="l7.66.12"></span>αὐτῇ προσαγορεύεται καὶ ἡ στέρησις τῆς ἐνεργείας. καί τοι
<span class="lb" data-page="7.66" data-line="13" id="l7.66.13"></span>σαφέστερον ἦν ταύτην μὲν μόνην ἀπεψίαν ὀνομάζεσθαι,
<span class="lb" data-page="7.66" data-line="14" id="l7.66.14"></span>δυσπεψίαν δὲ τὴν πλημμελῆ μεταβολὴν, βραδυπεψίαν δὲ τὴν
<span class="lb" data-page="7.66" data-line="15" id="l7.66.15"></span>ἄῤῥωστον ἀλλοίωσιν· ἀλλὰ γὰρ, ὅπερ ὁ Πλάτων ἔλεγεν,
<span class="lb" data-page="7.66" data-line="16" id="l7.66.16"></span>ἀγνοοῦντες οἱ παλαιοὶ τὰ πλεῖστα τῶν πραγμάτων τὰ μὲν
<span class="lb" data-page="7.66" data-line="17" id="l7.66.17"></span>οὐδ’ ὅλως, τὰ δὲ οὐκ ὀρθῶς ὠνόμασαν. οὔκουν ἐξαπατᾶσθαι
<span class="lb" data-page="7.66" data-line="18" id="l7.66.18"></span>χρὴ τοῖς ὀνόμασιν, ἀλλ’ εἰς αὐτὴν ἀποβλέπειν τῶν πραγμάτων ﻿
<span class="pb" data-page="7.67" id="p7.67"></span>
<span class="lb" data-page="7.67" data-line="1" id="l7.67.1"></span>τὴν οὐσίαν. εἴπερ οὖν τοῦτο ποιοῖμεν, εὑρήσομεν
<span class="lb" data-page="7.67" data-line="2" id="l7.67.2"></span><span class="milestone ed1page" data-n="3.216" data-unit="ed1page" id="ed1page.3.216"></span>ὡσαύτως καὶ τῆς καθεκτικῆς δυνάμεως ἐνέργειαν μὲν τὴν
<span class="lb" data-page="7.67" data-line="3" id="l7.67.3"></span>κατὰ φύσιν, ὅταν ἐξισῶται ὁ χρόνος τῆς περιστολῆς τῷ χρόνῳ
<span class="lb" data-page="7.67" data-line="4" id="l7.67.4"></span>τῆς πέψεως, καὶ σφίγγηται πανταχόθεν ἀκριβῶς τὰ σιτία·
<span class="lb" data-page="7.67" data-line="5" id="l7.67.5"></span>στέρησιν δὲ παντελῆ τῆς ἐνεργείας, ὅταν μηδ’ ὅλως περιλαμβάνῃ·
<span class="lb" data-page="7.67" data-line="6" id="l7.67.6"></span>γίνεται δὲ τοῦτο ἐν ταῖς λειεντερίαις· ἀῤῥωστίαν δὲ
<span class="lb" data-page="7.67" data-line="7" id="l7.67.7"></span>ὁπόταν ἢ μὴ περιστέλληται καλῶς, ἢ μὴ μέχρι τῆς παντελοῦς
<span class="lb" data-page="7.67" data-line="8" id="l7.67.8"></span>πέψεως, ἢ ἅμα ἄμφω συμπίπτῃ. ἐπειδὴ γὰρ ἐν δυοῖν τούτοιν
<span class="lb" data-page="7.67" data-line="9" id="l7.67.9"></span>ὑπῆρχε τὸ καλῶς ἐνεργεῖν τὴν περισταλτικὴν δύναμιν,
<span class="lb" data-page="7.67" data-line="10" id="l7.67.10"></span>τῷ τε μηδεμίαν ἀπολιπεῖν χώραν κενὴν μεταξὺ τῆς τε γαστρὸς
<span class="lb" data-page="7.67" data-line="11" id="l7.67.11"></span>καὶ τῶν σιτίων, τῷ τ’ ἐξισοῦσθαι τὸν χρόνον τῆς περιστολῆς
<span class="lb" data-page="7.67" data-line="12" id="l7.67.12"></span>τῷ χρόνῳ τῆς πέψεως, ἤτοι κατὰ θάτερον <span class="milestone ed2page" data-n="7.38" data-unit="ed2page" id="ed2page.7.38"></span>αὐτῶν μόνον
<span class="lb" data-page="7.67" data-line="13" id="l7.67.13"></span>ἐνεργήσει κακῶς, ἢ κατ’ ἄμφω, καὶ συμπτώματα ἀκολουθήσει,
<span class="lb" data-page="7.67" data-line="14" id="l7.67.14"></span>κλύδωνες μὲν καὶ πνευματώσεις ἀῤῥώστοις περιστολαῖς, ἐκκρίσεις
<span class="lb" data-page="7.67" data-line="15" id="l7.67.15"></span>δὲ ταχεῖαι καὶ διαφθορὰ τῶν σιτίων ἐν τῇ κάτω
<span class="lb" data-page="7.67" data-line="16" id="l7.67.16"></span>γαστρὶ, ταῖς ὀλιγοχρονίοις. ἔνθα σε καὶ τούτῳ κελεύω
<span class="lb" data-page="7.67" data-line="17" id="l7.67.17"></span>προσέχειν τὸν νοῦν, ὡς ἕπεται πολλάκις ἕτερον ἑτέρῳ
<span class="lb" data-page="7.67" data-line="18" id="l7.67.18"></span>συμπτώματι. τῇ μὲν γὰρ ἀῤῥώστῳ περιστολῇ ποτὲ μὲν
<span class="pb" data-page="7.68" id="p7.68"></span>
<span class="lb" data-page="7.68" data-line="1" id="l7.68.1"></span>οἱ κλύδωνες ἕπονται, ποτὲ δὲ αἱ πνευματώσεις· τῇ δ’ ὀλιγοχρονίῳ
<span class="lb" data-page="7.68" data-line="2" id="l7.68.2"></span>πάντως μὲν αἱ ἐλλιπεῖς πέψεις, ἐφεξῆς δὲ ἤτοι ταχεῖα
<span class="lb" data-page="7.68" data-line="3" id="l7.68.3"></span>διέξοδος τῶν σιτίων, ἢ διαφθορὰ κατὰ τὴν κάτω γαστέρα.
<span class="lb" data-page="7.68" data-line="4" id="l7.68.4"></span>ταχείας μὲν οὖν διεξόδου συμπτώματα ἀχώριστα
<span class="lb" data-page="7.68" data-line="5" id="l7.68.5"></span>διαχωρήσεως ὑγρότης καὶ ἀνάδοσις ἐλλιπής· διαφθορᾶς δὲ
<span class="lb" data-page="7.68" data-line="6" id="l7.68.6"></span>δυσωδία μὲν ἐν τοῖς διαχωρουμένοις ἐξ ἀνάγκης, οὐκ ἐξ ἀνάγκης
<span class="lb" data-page="7.68" data-line="7" id="l7.68.7"></span>δὲ δήξεις ἢ πνευματώσεις, ἀλλ’ ἔστιν ὅτε μὲν οὐδέτερον
<span class="lb" data-page="7.68" data-line="8" id="l7.68.8"></span>αὐτῶν, ἔστιν ὅτε δὲ θάτερον, ὁτὲ δ’ ἀμφότερα. διὰ τί δὲ
<span class="lb" data-page="7.68" data-line="9" id="l7.68.9"></span>κᾀν τούτοις κᾀν τοῖς ἔμπροσθεν εἰρημένοις τινὰ μὲν ἐξ
<span class="lb" data-page="7.68" data-line="10" id="l7.68.10"></span>ἀνάγκης ἕπεται, τινὰ δ’ οὐκ ἐξ ἀνάγκης, ἐν τῷ μετὰ τοῦτον
<span class="lb" data-page="7.68" data-line="11" id="l7.68.11"></span>διέξιμεν λόγῳ τῷ περὶ τῶν ἐν τοῖς συμπτώμασιν αἰτιῶν. ἐν
<span class="lb" data-page="7.68" data-line="12" id="l7.68.12"></span>δὲ τῷ παρόντι μετιέναι καιρὸς ἐπὶ τὴν λοιπὴν διαφορὰν τῶν
<span class="lb" data-page="7.68" data-line="13" id="l7.68.13"></span>συμπτωμάτων τῆς καθεκτικῆς δυνάμεως. ὅταν οὖν περιστέλληται
<span class="lb" data-page="7.68" data-line="14" id="l7.68.14"></span>ἡ γαστὴρ τοῖς σιτίοις, ἀλλὰ μετὰ παλμοῦ τινος, ἢ
<span class="lb" data-page="7.68" data-line="15" id="l7.68.15"></span>οἷον σπασμοῦ τε καὶ τρόμου καὶ κλόνου, πλημμελὲς ἂν εἴη
<span class="lb" data-page="7.68" data-line="16" id="l7.68.16"></span>τὸ τοιοῦτον τῆς περιστολῆς ἔργον. τοῦ μὲν οὖν παλμοῦ τῆς
<span class="lb" data-page="7.68" data-line="17" id="l7.68.17"></span>γαστρὸς σαφῶς αἰσθανόμεθα, καὶ μέν γε καὶ τοῦ σπασμοῦ,
<span class="pb" data-page="7.69" id="p7.69"></span>
<span class="lb" data-page="7.69" data-line="1" id="l7.69.1"></span>λυγμὸς γὰρ ὀνομάζεται τὸ σύμπτωμα· τοῦ δὲ οἷον τρόμον,
<span class="lb" data-page="7.69" data-line="2" id="l7.69.2"></span>παθήματος αὐτῆς, οὐκέτ’ ἐναργῶς, ἀλλ’ εἰ προσέχοις τῷ
<span class="lb" data-page="7.69" data-line="3" id="l7.69.3"></span>λόγῳ τὸν νοῦν, οὐκ ἂν οὐδὲ τοῦτο φωράσαις χαλεπῶς.
<span class="lb" data-page="7.69" data-line="4" id="l7.69.4"></span>ὅταν οὖν ἐδηδοκότι σοι μήτε κλύδων τις ἐνοχλῇ, μήτε πνευμάτωσις,
<span class="lb" data-page="7.69" data-line="5" id="l7.69.5"></span>ἀλλὰ μήτε παλμός τις εἴη, μήτε λὺγξ, ἀήθους δ’
<span class="lb" data-page="7.69" data-line="6" id="l7.69.6"></span>ἀπορίας αἴσθησις ὑπάρχῃ κατὰ τὴν γαστέρα, καὶ οἷον βαρύνηταί
<span class="lb" data-page="7.69" data-line="7" id="l7.69.7"></span>τε καὶ κάμνῃ καὶ ποθῇ θᾶττον ὑπελθεῖν κάτω τὸ
<span class="lb" data-page="7.69" data-line="8" id="l7.69.8"></span>βάρος ἢ ἄνω ἅμα τῷ τινα ἐρυγὴν προσγενέσθαι, καί που
<span class="lb" data-page="7.69" data-line="9" id="l7.69.9"></span>καὶ δυσχέρεια περὶ τὴν ἀναπνοὴν δύσφορος δή τις καὶ δύσφραστος
<span class="lb" data-page="7.69" data-line="10" id="l7.69.10"></span>ἕπηται, τόθ’ ἡγοῦ τὴν γαστέρα περιεστάλθαι μὲν τοῖς
<span class="lb" data-page="7.69" data-line="11" id="l7.69.11"></span>σιτίοις, ἀλλ’ οἷον τρομωδῶς. ἡ δὲ οἷον κλονώδης κίνησις ἐν
<span class="lb" data-page="7.69" data-line="12" id="l7.69.12"></span>τοῖς ῥίγεσι μάλιστα καταφανής ἐστιν, ἅπαντα τοῦ ζώου καταλαμβάνουσα
<span class="lb" data-page="7.69" data-line="13" id="l7.69.13"></span>τὰ μόρια. περὶ μὲν δὴ τούτων ἐπιπλέον ἐν
<span class="lb" data-page="7.69" data-line="14" id="l7.69.14"></span>τοῖς μετὰ τοῦτο λεχθήσεται γράμμασι· νυνὶ δὲ ἐπὶ τὴν τετάρτην
<span class="lb" data-page="7.69" data-line="15" id="l7.69.15"></span>ἤδη τῆς γαστρὸς μετέλθωμεν δύναμιν, τὴν ἀποκριτικήν
<span class="lb" data-page="7.69" data-line="16" id="l7.69.16"></span>τε καὶ προωστικὴν ὀνομαζομένην, ἧς ἡ μὲν οἷον στέρησις
<span class="lb" data-page="7.69" data-line="17" id="l7.69.17"></span>ἔν τισιν ἰδέαις εἰλεῶν γίνεται· ἡ δὲ ἀῤῥωστία συνεχῶς ἐγγίγνεται
<span class="lb" data-page="7.69" data-line="18" id="l7.69.18"></span>ἐν βραδείαις τισὶ περιττωμάτων διεξόδοις· ἡ δ’ οἷον
<span class="pb" data-page="7.70" id="p7.70"></span>
<span class="lb" data-page="7.70" data-line="1" id="l7.70.1"></span>πλημμελὴς κίνησις, ὅταν ἤτοι πρὶν τελειωθῆναι τὴν πέψιν
<span class="lb" data-page="7.70" data-line="2" id="l7.70.2"></span>ἐξορμήσῃ πρὸς τὴν ἐνέργειαν, ἢ βραδύνῃ καὶ μέλλῃ τελειωθείσης,
<span class="lb" data-page="7.70" data-line="3" id="l7.70.3"></span>ἢ μετά τινος ἤδη τῶν εἰρημένων γίνεται συμπτωμάτων,
<span class="lb" data-page="7.70" data-line="4" id="l7.70.4"></span>ἢ ἄλλως πως ἀνωμάλως, ἢ οἷον ἀκρατῶς αὐτοῖς ἐμπίπτει
<span class="lb" data-page="7.70" data-line="5" id="l7.70.5"></span>τοῖς σιτίοις ἡ γαστὴρ, ἀταμίευτον ἔχουσα τὴν κίνησιν
<span class="lb" data-page="7.70" data-line="6" id="l7.70.6"></span>ὁμοίως τοῖς εἰς τὸ κάταντες θέουσιν, εἶτα στῆναι μὴ δυναμένοις.
<span class="lb" data-page="7.70" data-line="7" id="l7.70.7"></span>ἐπὶ μὲν δὴ τῆς γαστρὸς, ὡς ὀργάνου πέψεως, εἴρηται
<span class="lb" data-page="7.70" data-line="8" id="l7.70.8"></span>τὰ συμπτώματα· καθότι δὲ καὶ τρέφεσθαι δεῖται, καὶ
<span class="lb" data-page="7.70" data-line="9" id="l7.70.9"></span>τὸ θρέψον ἕλκειν εἰς ἑαυτὴν, καὶ κατέχειν γε, μέχρι περ ἂν
<span class="lb" data-page="7.70" data-line="10" id="l7.70.10"></span>ἀλλοιώσῃ καὶ ἀποκρίνῃ τὸ περιττὸν, ἕτερον ἶσον ἀριθμὸν
<span class="lb" data-page="7.70" data-line="11" id="l7.70.11"></span>κτήσεται συμπτωμάτων, ὡς ὁμοιομερὲς σῶμα. τάχα οὖν ἂν
<span class="lb" data-page="7.70" data-line="12" id="l7.70.12"></span>εἴη κάλλιον ἅπαντα <span class="milestone ed2page" data-n="7.39" data-unit="ed2page" id="ed2page.7.39"></span>τὰ περὶ τὴν θρεπτικὴν ἐνέργειαν
<span class="lb" data-page="7.70" data-line="13" id="l7.70.13"></span>διελθεῖν συμπτώματα, τῷ τε γαστρὸς σώματι καὶ τοῖς ἄλλοις
<span class="lb" data-page="7.70" data-line="14" id="l7.70.14"></span>ἅπασι μορίοις ὑπάρχοντα κοινά· σαφέστερος γὰρ ὁ λόγος
<span class="lb" data-page="7.70" data-line="15" id="l7.70.15"></span>οὕτως ἂν γένοιτο τοῖς ἐντυγχάνουσιν, ἐναργέστερόν τ’ ἄν τις
<span class="lb" data-page="7.70" data-line="16" id="l7.70.16"></span>διδάξειε τὸ μικρῷ πρόσθεν εἰρημένον, ὡς ἔστι καὶ σύμπτωμα
<span class="lb" data-page="7.70" data-line="17" id="l7.70.17"></span>συμπτώματος αἴτιον. ἑνὸς γοῦν συμπτώματος τῆς ἀτροφίας,
<span class="lb" data-page="7.70" data-line="18" id="l7.70.18"></span>εἴτε καθ’ ὅλον αὕτη γίνοιτο τὸ ζῶον, εἴτε καθ’ ἕν τι μόριον
<span class="pb" data-page="7.71" id="p7.71"></span>
<span class="lb" data-page="7.71" data-line="1" id="l7.71.1"></span>αὐτοῦ, πλείω προηγεῖται συμπτώματα. δεομένου γὰρ τοῦ
<span class="lb" data-page="7.71" data-line="2" id="l7.71.2"></span>μέλλοντος θρέψεσθαι καλῶς ἕλκειν τε πρὸς ἑαυτὸ τὴν οἰκείαν
<span class="lb" data-page="7.71" data-line="3" id="l7.71.3"></span>τροφὴν καὶ κατέχειν αὐτὴν ἄχρις ἂν ἀλλοιῶσαν ἐξομοιώσῃ,
<span class="lb" data-page="7.71" data-line="4" id="l7.71.4"></span>καὶ μέντοι καὶ ἀποκρίνειν τὸ περιττόν· ὄντος δὲ
<span class="lb" data-page="7.71" data-line="5" id="l7.71.5"></span>καὶ αὐτοῦ τοῦ περιττοῦ διττοῦ κατὰ γένος, ἢ γὰρ τῷ ποσῷ
<span class="lb" data-page="7.71" data-line="6" id="l7.71.6"></span>περιττόν ἐστιν, ἢ τῷ ποιῷ, ἀνάγκη πᾶσα τὸ ἀτροφοῦν μόριον
<span class="lb" data-page="7.71" data-line="7" id="l7.71.7"></span>ἢ δι’ ἕν τι τῶν εἰρημένων τοῦτο πάσχειν, ἢ διὰ πλείω.
<span class="lb" data-page="7.71" data-line="8" id="l7.71.8"></span>εἴτε γὰρ ἐλλιπῶς ἕλκει τὸ θρέψον, ἢ μηδ’ ὅλως, ἢ μοχθηρῶς
<span class="lb" data-page="7.71" data-line="9" id="l7.71.9"></span>ἀτροφήσει τὸ μόριον· εἴτε τοῦτο μὲν ὅσον τε ἐχρῆν
<span class="lb" data-page="7.71" data-line="10" id="l7.71.10"></span>εἶναι καὶ οἷον ἐπάρδοιτο, σύμπτωμα δέ τι περὶ τὴν καθεκτικὴν
<span class="lb" data-page="7.71" data-line="11" id="l7.71.11"></span>δύναμιν εἴη τοῖς ἐπὶ τῆς γαστρὸς εἰρημένοις ἀνάλογον,
<span class="lb" data-page="7.71" data-line="12" id="l7.71.12"></span>ἀτροφήσει καὶ οὕτως. εἰ δὲ καὶ τούτων τῶν δυνάμεων ἀμέμπτως
<span class="lb" data-page="7.71" data-line="13" id="l7.71.13"></span>ἐνεργουσῶν ἡ ἀποκριτικὴ σφάλλοιτο πλέον ἢ προσῆκε
<span class="lb" data-page="7.71" data-line="14" id="l7.71.14"></span>κενοῦσα, καὶ οὕτως ἂν ἰσχνὸν καὶ ἄτροφον ἀποδειχθείη τὸ
<span class="lb" data-page="7.71" data-line="15" id="l7.71.15"></span>μόριον. ἀλλὰ μὴν καὶ τῆς ἀλλοιωτικῆς δυνάμεως τὰ συμπτώματα,
<span class="lb" data-page="7.71" data-line="16" id="l7.71.16"></span>τὸ μὲν οἷον στέρησις, ὅπερ ἀπεψίαν ἔφαμεν ὀνομάζεσθαι,
<span class="lb" data-page="7.71" data-line="17" id="l7.71.17"></span>ἄντικρυς δῆλον, ὡς ἰσχνὸν ἐργάζεται τὸ μόριον· ﻿
<span class="pb" data-page="7.72" id="p7.72"></span>
<span class="lb" data-page="7.72" data-line="1" id="l7.72.1"></span>τὸ δ’ οἷον ἀῤῥωστία τις, ὅπερ καλοῦμεν βραδυπεψίαν, ἐν
<span class="lb" data-page="7.72" data-line="2" id="l7.72.2"></span>χρόνῳ μὲν πλείονι, σαφῆ δ’ οὖν καὶ αὐτὴ ποιήσει ποτὲ τὴν
<span class="lb" data-page="7.72" data-line="3" id="l7.72.3"></span>ἰσχνότητα· τῷ δὲ τρίτῳ συμπτώματι, τῆς δυσπεψίας ἀνάλογον,
<span class="lb" data-page="7.72" data-line="4" id="l7.72.4"></span>οὐκ ἰσχνὸν καὶ ἄτροφον, ἀλλ’ ἐξηλλαγμένον τὴν ἰδέαν
<span class="lb" data-page="7.72" data-line="5" id="l7.72.5"></span>ἀποδείξει τὸ μόριον, ὥσπερ ἔν τε ταῖς λεύκαις καὶ ταῖς ἐλεφαντιάσεσι
<span class="lb" data-page="7.72" data-line="6" id="l7.72.6"></span>φαίνεται. προσέχειν δὲ ἐνταῦθα χρὴ τὸν νοῦν καὶ
<span class="lb" data-page="7.72" data-line="7" id="l7.72.7"></span>διορίζειν, πότερον χυμοῦ τινος ἐπιῤῥυέντος, ἢ τῶν στερεῶν
<span class="lb" data-page="7.72" data-line="8" id="l7.72.8"></span>αὐτῶν οὕτω διακειμένων ἐξήλλακται τὰ τῆς χροιᾶς. εἰ μὲν γὰρ
<span class="lb" data-page="7.72" data-line="9" id="l7.72.9"></span>διὰ χυμὸν, ἐξ ἑτέρου γένους τὸ σύμπτωμά ἐστι, καὶ οὐ τῆς
<span class="lb" data-page="7.72" data-line="10" id="l7.72.10"></span>ἀλλοιωτικῆς δυνάμεως τὸ σφάλμα· εἰ δ’ ὅλον δι’ ὅλου τὸ μόριόν
<span class="lb" data-page="7.72" data-line="11" id="l7.72.11"></span>ἐστιν οἷον οὐκ ἐχρῆν εἶναι, τῆς ἀλλοιωτικῆς δυνάμεως.
<span class="lb" data-page="7.72" data-line="12" id="l7.72.12"></span>γίνεται μὲν γὰρ κᾀν τοῖς ἰκτερικοῖς ἐξάλλαξις τοῦ κατὰ φύσιν
<span class="lb" data-page="7.72" data-line="13" id="l7.72.13"></span>χρώματος, ἀλλὰ τοῦτο μὲν σύμπτωμά ἐστι τῆς διακριτικῆς
<span class="lb" data-page="7.72" data-line="14" id="l7.72.14"></span>ἐνεργείας, πλὴν εἰ μὴ τῶν φλεβῶν αὐτῶν πάθος ποθ’ ὑπάρχει,
<span class="lb" data-page="7.72" data-line="15" id="l7.72.15"></span>τηνικαῦτα γὰρ τῆς ἀλλοιωτικῆς ἐστιν· ἡ δὲ καθ’ ἕκαστον
<span class="lb" data-page="7.72" data-line="16" id="l7.72.16"></span>μόριον ἴδιος ἄχροια, εἰ μὴ διά τινα χυμὸν ἔξωθεν ἐπίῤῥυτον
<span class="lb" data-page="7.72" data-line="17" id="l7.72.17"></span>γίνεται, οἷον δυσπεψία τίς ἐστι τῆς ἐν αὐτῷ δυνάμεως ἀλλοιωτικῆς
<span class="lb" data-page="7.72" data-line="18" id="l7.72.18"></span>τε καὶ πεπτικῆς. ἐξέλωμεν δὴ ταύτην ἐν τῷ
<span class="pb" data-page="7.73" id="p7.73"></span>
<span class="lb" data-page="7.73" data-line="1" id="l7.73.1"></span>παρόντι λόγῳ τὴν ἀτροφίαν κακοτροφίαν τινὰ οὖσαν· ἐπὶ
<span class="lb" data-page="7.73" data-line="2" id="l7.73.2"></span>δὲ τὴν στερητικὴν τῆς θρέψεως ὀνομαζομένην ἀτροφίαν ἐπανελθόντες
<span class="lb" data-page="7.73" data-line="3" id="l7.73.3"></span>ἀναμνήσωμεν, ὡς αὕτη τε σύμπτωμά ἐστι καὶ
<span class="lb" data-page="7.73" data-line="4" id="l7.73.4"></span>ἕπεται συμπτώμασιν ἄλλοτ’ ἄλλοις, ἤτοι περὶ τὴν ἑλκτικὴν,
<span class="lb" data-page="7.73" data-line="5" id="l7.73.5"></span>ἢ περὶ τὴν καθεκτικὴν, ἢ τὴν ἀποκριτικὴν δύναμιν, ἢ καὶ
<span class="lb" data-page="7.73" data-line="6" id="l7.73.6"></span>περὶ τὴν ἀλλοιωτικὴν αὐτὴν γιγνομένοις. ἁπάντων δὲ τούτων
<span class="lb" data-page="7.73" data-line="7" id="l7.73.7"></span>τῶν συμπτωμάτων αἴτια τὰ νοσήματα. φέρε γὰρ ἐλλιπῶς
<span class="lb" data-page="7.73" data-line="8" id="l7.73.8"></span>ἐπί τι μόριον ἕλκεσθαι τὴν τροφὴν, καὶ διὰ τοῦτ’ ἀτροφεῖν
<span class="lb" data-page="7.73" data-line="9" id="l7.73.9"></span>αὐτὸ, νόσημα<span class="milestone ed1page" data-n="3.217" data-unit="ed1page" id="ed1page.3.217"></span> ἐξανάγκης προηγεῖταί τι ταύτης τῆς
<span class="lb" data-page="7.73" data-line="10" id="l7.73.10"></span>ἐλλιποῦς ἕλξεως· εἴρηται γὰρ ὅταν αὐτὸ τὸ μόριον ἀῤῥωστότερον
<span class="lb" data-page="7.73" data-line="11" id="l7.73.11"></span>ἐφ’ ἑαυτὸ τὴν τροφὴν ἐπισπᾶται, πάντως δή που
<span class="lb" data-page="7.73" data-line="12" id="l7.73.12"></span>δύσκρατον ὑπάρχειν· νόσος δὲ ἡ δυσκρασία· εἰ δ’ εὔκρατον
<span class="lb" data-page="7.73" data-line="13" id="l7.73.13"></span>μὲν εἴη τὸ μόριον, ἔμφραξις δέ τις ἐν τοῖς τῆς ἀναδόσεως
<span class="lb" data-page="7.73" data-line="14" id="l7.73.14"></span>ὀργάνοις ὑπάρχουσα παρεμποδίζει τὴν ἀνάδοσιν, ἡ μὲν ἔμφραξις
<span class="lb" data-page="7.73" data-line="15" id="l7.73.15"></span>νόσημα, <span class="milestone ed2page" data-n="7.40" data-unit="ed2page" id="ed2page.7.40"></span>σύμπτωμα δ’ αὐτῆς ἡ βλάβη τῆς ἀναδόσεως.
<span class="lb" data-page="7.73" data-line="16" id="l7.73.16"></span>οὐ μόνον δὲ ἐπερχόμενος ἕκαστον τῶν συμπτωμάτων,
<span class="lb" data-page="7.73" data-line="17" id="l7.73.17"></span>ὅσα διά τινα βλάβην ἐνεργείας γίνεται, μάθοις ἂν ὡς
<span class="lb" data-page="7.73" data-line="18" id="l7.73.18"></span>προηγεῖταί τι νόσημα πάντως αὐτῶν, ἀλλὰ κᾀξ αὐτῆς τῆς
<span class="pb" data-page="7.74" id="p7.74"></span>
<span class="lb" data-page="7.74" data-line="1" id="l7.74.1"></span>οὐσίας τῶν πραγμάτων ἔνεστί σοι χωρὶς ἐπαγωγῆς συλλογίζεσθαι.
<span class="lb" data-page="7.74" data-line="2" id="l7.74.2"></span>τὴν μὲν γὰρ ὑγείαν αἰτίαν ἐνεργείας ἐθέμεθα, τὴν
<span class="lb" data-page="7.74" data-line="3" id="l7.74.3"></span>δὲ νόσον αἰτίαν ἐνεργείας βλάβης· ἀλλὰ καὶ τὰ συμπτώματα,
<span class="lb" data-page="7.74" data-line="4" id="l7.74.4"></span>περὶ ὧν δὴ νῦν τὸν λόγον ποιούμεθα, βλάβας ἐνεργειῶν
<span class="lb" data-page="7.74" data-line="5" id="l7.74.5"></span>ὑπάρχειν ἔφαμεν. ἐκ δὲ τούτων ὑποκειμένων συμβαίνει,
<span class="lb" data-page="7.74" data-line="6" id="l7.74.6"></span>τοῦ τοιούτου γένους τῶν συμπτωμάτων αἰτίας εἶναι τὰς
<span class="lb" data-page="7.74" data-line="7" id="l7.74.7"></span>νόσους.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg043.1st1K-grc1:5">
<span class="pb page1" data-page="7.74" id="p7.74"></span>
<span class="milestone ed1page page1" data-n="3.217" data-unit="ed1page" id="ed1page.3.217"></span>
<span class="milestone ed2page page1" data-n="7.40" data-unit="ed2page" id="ed2page.7.40"></span>
          <p>
<span class="lb" data-page="7.74" data-line="8" id="l7.74.8"></span>Ὅτι δὲ καὶ τὰ τῶν λοιπῶν δύο γενῶν αἱ νόσοι
<span class="lb" data-page="7.74" data-line="9" id="l7.74.9"></span>προηγοῦνται, λόγον αἰτίας ἔχουσαι πρὸς αὐτὰ, καὶ τοῦτο
<span class="lb" data-page="7.74" data-line="10" id="l7.74.10"></span>δείξομεν ὀλίγον ὕστερον, ἐπειδὰν πρότερον ἅπαντα τὸν περὶ
<span class="lb" data-page="7.74" data-line="11" id="l7.74.11"></span>αὐτῶν ἐπέλθωμεν λόγον, ἀρξάμενοι πάλιν ἀπὸ τῶν ἐν ταῖς
<span class="lb" data-page="7.74" data-line="12" id="l7.74.12"></span>διαθέσεσι τοῦ σώματος συνισταμένων συμπτωμάτων. εἰσὶ
<span class="lb" data-page="7.74" data-line="13" id="l7.74.13"></span>δ’ αὐτῶν αἱ πρῶται διαφοραὶ τέτταρες. τὰ μὲν γὰρ ὁρατὰ,
<span class="lb" data-page="7.74" data-line="14" id="l7.74.14"></span>τὰ δ’ ἀκουστὰ, τὰ δ’ ὀσφραντὰ, τὰ δὲ γευστὰ, τὰ δ’
<span class="lb" data-page="7.74" data-line="15" id="l7.74.15"></span>ἁπτὰ τετύχηκεν ὄντα. τὰ μὲν οὖν ὁρατὰ τὴν γένεσιν ἐν
<span class="lb" data-page="7.74" data-line="16" id="l7.74.16"></span>ταῖς παρὰ φύσιν ἴσχει χροιαῖς, ἤτοι παντὸς ἅμα τοῦ σώματος,
<span class="lb" data-page="7.74" data-line="17" id="l7.74.17"></span>ἤ τινων μορίων ἤ τινος· ἅπαντος μὲν οὖν, ὡς ἐπὶ τῶν
<span class="lb" data-page="7.74" data-line="18" id="l7.74.18"></span>ἰκτεριώντων ἔχει, καὶ τῆς ἡπατίτιδός τε καὶ σπληνίτιδος ὀνομαζομένης
<span class="pb" data-page="7.75" id="p7.75"></span>
<span class="lb" data-page="7.75" data-line="1" id="l7.75.1"></span>νόσου, καί τισιν ὑδέρων εἴδεσιν· ἔν τινι δὲ, καθάπερ
<span class="lb" data-page="7.75" data-line="2" id="l7.75.2"></span>ἔν τε τῇ γλώττῃ μόνῃ πολλάκις ὁρᾶταί τις ἐξαίρετος
<span class="lb" data-page="7.75" data-line="3" id="l7.75.3"></span>ἄχροια, καὶ τοῖς ἐξ ἀποστημάτων μορίοις μελανθεῖσιν ἢ πελιδνοῖς
<span class="lb" data-page="7.75" data-line="4" id="l7.75.4"></span>γενομένοις, οὕτω δὲ κᾀν τοῖς ἄνθραξι, κᾀν τοῖς ἐρυσιπέλασιν
<span class="lb" data-page="7.75" data-line="5" id="l7.75.5"></span>ἕρπησί τε καὶ γαγγραίναις ὑπαλλάττεται τὰ κατὰ
<span class="lb" data-page="7.75" data-line="6" id="l7.75.6"></span>φύσιν χρώματα. τούτου τοῦ γένους ἐστὶ καὶ ἀλφὸς, καὶ
<span class="lb" data-page="7.75" data-line="7" id="l7.75.7"></span>λεύκη, καὶ ἐλέφας, καὶ τἄλλα ὅσα τοιαῦτα. καὶ γὰρ καὶ
<span class="lb" data-page="7.75" data-line="8" id="l7.75.8"></span>ταῦτα τὰς κατὰ φύσιν ὑπαλλάττει χροιάς. καὶ μὲν δὴ καὶ
<span class="lb" data-page="7.75" data-line="9" id="l7.75.9"></span>πολλοῖς ἅμα μορίοις ἐστὶν εὑρεῖν ποτε συμβαίνουσαν ἄχροιαν
<span class="lb" data-page="7.75" data-line="10" id="l7.75.10"></span>ἐν πολλοῖς τῶν νοσημάτων, ἤτοι περὶ τὰ σκέλη μᾶλλον, ἢ
<span class="lb" data-page="7.75" data-line="11" id="l7.75.11"></span>περὶ τὸ πρόσωπον, ἢ σύμπαν γε τὸ ἄνω τοῦ σώματος, ἢ
<span class="lb" data-page="7.75" data-line="12" id="l7.75.12"></span>σύμπαν τὸ κάτω. τὰς μὲν οὖν ὁρατὰς διαφορὰς ἐν τούτοις
<span class="lb" data-page="7.75" data-line="13" id="l7.75.13"></span>ἐπισκεπτέον, τὰς δ’ ὀσφρητὰς ἐπί τε τῆς ἀναπνοῆς καὶ τῆς
<span class="lb" data-page="7.75" data-line="14" id="l7.75.14"></span>διαπνοῆς πρῶτον. ὀνομάζω δὲ τὴν μὲν διὰ λάφυγγος ὁλκήν
<span class="lb" data-page="7.75" data-line="15" id="l7.75.15"></span>τε καὶ αὖθις ἔκπεμψιν τοῦ πέριξ ἀέρος, ἀναπνοήν· τὴν δὲ
<span class="lb" data-page="7.75" data-line="16" id="l7.75.16"></span>καθ’ ὅλον τὸ σῶμα, διαπνοήν. αἱ τοίνυν κατὰ ταύτας γινόμεναι
<span class="lb" data-page="7.75" data-line="17" id="l7.75.17"></span>δυσωδίαι παρὰ φύσιν ἐν τῷ τῶν συμπτωμάτων τετάξονται
<span class="lb" data-page="7.75" data-line="18" id="l7.75.18"></span>γένει, μετὰ δὲ ταύτας αἱ κατὰ τὰ ὦτα καὶ ῥῖνας
<span class="pb" data-page="7.76" id="p7.76"></span>
<span class="lb" data-page="7.76" data-line="1" id="l7.76.1"></span>καὶ μασχάλας καὶ ὅσα μόρια κατὰ πάθος σήπεται. καὶ μὲν
<span class="lb" data-page="7.76" data-line="2" id="l7.76.2"></span>δὴ κᾀν ταῖς ἐρυγαῖς ἔστιν εὑρεῖν ταὐτὸ τοῦτο γένος τῶν
<span class="lb" data-page="7.76" data-line="3" id="l7.76.3"></span>συμπτωμάτων, ἤτοι καπνώδους, ἢ ὀξώδους, ἢ βρομώδους,
<span class="lb" data-page="7.76" data-line="4" id="l7.76.4"></span>ἢ ἰχθυώδους, ἤ τινος ἑτέρας τοιαύτης ποιότητος ἐξοζούσης
<span class="lb" data-page="7.76" data-line="5" id="l7.76.5"></span>τῆς ἐρυγῆς. κατὰ δὲ τὰς γευστὰς διαφορὰς αὐτῷ τῷ
<span class="lb" data-page="7.76" data-line="6" id="l7.76.6"></span>κάμνοντι τεκμαίρεται τὰ συμπτώματα. καὶ γὰρ ἱδρῶτος
<span class="lb" data-page="7.76" data-line="7" id="l7.76.7"></span>ἐγεύσαντό ποτε παραῤῥυέντος εἰς τὸ στόμα, καὶ τοῦ κατ’
<span class="lb" data-page="7.76" data-line="8" id="l7.76.8"></span>αὐτὴν τὴν γλῶτταν σιάλου τῆς ποιότητος ἐξηλλαγμένης.
<span class="lb" data-page="7.76" data-line="9" id="l7.76.9"></span>ὥσπερ οὖν καὶ τοῦ αἵματος, οἷς καὶ τοῦτο διὰ στόματος ἐκκενοῦται
<span class="lb" data-page="7.76" data-line="10" id="l7.76.10"></span>καθ’ ὁντιναοῦν τρόπον, οἱ μὲν ἐπισήμως γλυκέος ἢ
<span class="lb" data-page="7.76" data-line="11" id="l7.76.11"></span>ἁλμυροῦ γέ τινος ἢ πικροῦ τὴν αἴσθησιν ἴσχουσιν· οὕτω δὲ
<span class="lb" data-page="7.76" data-line="12" id="l7.76.12"></span>καὶ τῶν ἐκ πνεύμονος ἀναγομένων καὶ τῶν ἐκ γαστρὸς ἐμουμένων
<span class="lb" data-page="7.76" data-line="13" id="l7.76.13"></span>οἱ μὲν ὀξέων, οἱ δ’ ἁλικῶν, οἱ δὲ πικρῶν, οἱ δὲ
<span class="lb" data-page="7.76" data-line="14" id="l7.76.14"></span>γλυκέων, οἱ δ’ αὐστηρῶν αἰσθάνονται. πολλοὶ δὲ τῶν
<span class="lb" data-page="7.76" data-line="15" id="l7.76.15"></span>ἰατρῶν καὶ ἱδρῶτος γεύεσθαι <span class="milestone ed2page" data-n="7.41" data-unit="ed2page" id="ed2page.7.41"></span>δικαιοῦσιν αὐτοὶ καὶ
<span class="lb" data-page="7.76" data-line="16" id="l7.76.16"></span>προσέτι τοῦ κατὰ τὰ ὦτα ῥύπου· τεκμαίρεσθαι γάρ τι κᾀκ
<span class="lb" data-page="7.76" data-line="17" id="l7.76.17"></span>τούτου. καὶ μὴν καὶ τὰς ἁπτὰς διαφορὰς ἐν τούτοις τοῖς
<span class="lb" data-page="7.76" data-line="18" id="l7.76.18"></span>συμπτώμασιν ἀριθμητέον, ἐπειδὰν ἐξιστῶνται τοῦ κατὰ φύσιν,
<span class="lb" data-page="7.76" data-line="19" id="l7.76.19"></span>οἷον δέρμα σκληρὸν καὶ περιτεταμένον καὶ καρφαλέον. ﻿
<span class="pb" data-page="7.77" id="p7.77"></span>
<span class="lb" data-page="7.77" data-line="1" id="l7.77.1"></span>οὕτω δὲ καὶ πλαδαρὸν ἢ ῥυσσὸν ἤ τινα τοιαύτην ἑτέραν ἔχον
<span class="lb" data-page="7.77" data-line="2" id="l7.77.2"></span>διαφοράν. ἐξ οὖν τῶν εἰρημένων δῆλον, ὡς καὶ τοῦτο τὸ
<span class="lb" data-page="7.77" data-line="3" id="l7.77.3"></span>γένος ἅπαν ὑπὸ νοσημάτων γίνεται. τὰς μὲν γὰρ κατά τε
<span class="lb" data-page="7.77" data-line="4" id="l7.77.4"></span>τὴν χροιὰν καὶ ἀτμὸν καὶ χυμὸν ἁπάσας διαφορὰς αὐτῶν τῶν
<span class="lb" data-page="7.77" data-line="5" id="l7.77.5"></span>στερεῶν σωμάτων ἐν τοῖς φυσικοῖς λόγοις ἐμάθομεν ἑπομένας
<span class="lb" data-page="7.77" data-line="6" id="l7.77.6"></span>ταῖς κράσεσιν· οὕτω δὲ καὶ τὰς ἁπτὰς, καὶ πολύ γ’ ἔτι
<span class="lb" data-page="7.77" data-line="7" id="l7.77.7"></span>μᾶλλον ἁπασῶν τῶν εἰρημένων, ὅτι ταῖς δραστικαῖς ποιότησιν
<span class="lb" data-page="7.77" data-line="8" id="l7.77.8"></span>ὁμογενεῖς αὐτὰς εἶπον, ὡς ὑπὸ τῆς αὐτῆς αἰσθήσεως κρινομένας·
<span class="lb" data-page="7.77" data-line="9" id="l7.77.9"></span>καὶ γὰρ μαλακότης καὶ σκληρότης ὑπὸ τῆς ἁφῆς
<span class="lb" data-page="7.77" data-line="10" id="l7.77.10"></span>δοκιμάζονται, καθάπερ αἱ δραστικαὶ ποιότητες ὁμογενεῖς
<span class="lb" data-page="7.77" data-line="11" id="l7.77.11"></span>ὑπάρχουσαι. ὥσθ’ ὅσον ἐν αὐταῖς παρὰ φύσιν, ἔκγονον
<span class="lb" data-page="7.77" data-line="12" id="l7.77.12"></span>ἅπαν τοῦτο δυσκρασίας ἐστὶν, ὥσπέρ γε καὶ τὸ κατὰ φύσιν
<span class="lb" data-page="7.77" data-line="13" id="l7.77.13"></span>εὐκρασίας. ἀλλ’ ἔστιν ἅπασα δυσκρασία νόσος. ὥστε καὶ
<span class="lb" data-page="7.77" data-line="14" id="l7.77.14"></span>τὰ τοιαῦτα συμπτώματα νοσημάτων ἔκγονα. τὰ δ’ ἐξ ἐπιῤῥύτου
<span class="lb" data-page="7.77" data-line="15" id="l7.77.15"></span>τινὸς ὑγρότητος ἐγγινόμενα τοῖς μορίοις, ὁμογενῆ τοῖς
<span class="lb" data-page="7.77" data-line="16" id="l7.77.16"></span>εἰρημένοις ὑπάρχοντα συμπτώμασι, τὰ μὲν γὰρ ἐμφράξεσιν,
<span class="lb" data-page="7.77" data-line="17" id="l7.77.17"></span>ἢ θλίψεσιν ἑπόμενα, τὰ δὲ τοῖς τῶν ἑλκτικῶν τε καὶ ἀποκριτικῶν
<span class="pb" data-page="7.78" id="p7.78"></span>
<span class="lb" data-page="7.78" data-line="1" id="l7.78.1"></span>δυνάμεων ἔργοις κακῶς γινομένοις, ἀνάγκη καὶ ταῦτα
<span class="lb" data-page="7.78" data-line="2" id="l7.78.2"></span>τὴν οἷον πηγὴν τῆς γενέσεως ἔχειν τὰ νοσήματα. ἡ μὲν οὖν
<span class="lb" data-page="7.78" data-line="3" id="l7.78.3"></span>κατὰ τὸ ἧπαρ ἔμφραξις νόσημα οὖσα συνθέτου τε καὶ ὀργανικοῦ
<span class="lb" data-page="7.78" data-line="4" id="l7.78.4"></span>σώματος, αἰτία τῆς κατὰ τὸν ἴκτερον ἀχροίας ἐστίν.
<span class="lb" data-page="7.78" data-line="5" id="l7.78.5"></span>ἡ δὲ καθ’ ἕκαστον τῶν μορίων δυσκρασία, νόσημα οὖσα καὶ
<span class="lb" data-page="7.78" data-line="6" id="l7.78.6"></span>αὐτὴ τῶν τοιούτων σωμάτων, ἄλλοτ’ ἄλλην αὐτῶν ἐμποδίζει
<span class="lb" data-page="7.78" data-line="7" id="l7.78.7"></span>δύναμιν, ἤτοι τὴν ἕλκουσαν, ἢ τὴν ἀποκρίνουσαν, ἤ τινα
<span class="lb" data-page="7.78" data-line="8" id="l7.78.8"></span>ἑτέραν, ἐφ’ αἷς ἀνωμάλως τε καὶ ἀτάκτως τῶν ἐν τῷ σώματι
<span class="lb" data-page="7.78" data-line="9" id="l7.78.9"></span>διαῤῥεόντων ὑγρῶν ἄλλοτ’ ἄλλο μόριον ἀλλοιοῦται κατὰ
<span class="lb" data-page="7.78" data-line="10" id="l7.78.10"></span>χροιὰν καὶ ἀτμὸν καὶ χυμὸν καὶ τὰς ἁπτὰς ἁπάσας διαφοράς.
<span class="lb" data-page="7.78" data-line="11" id="l7.78.11"></span>ἀλλὰ μὴν καὶ ὅσον ὑπόλοιπόν ἐστι συμπτωμάτων γένος, ἤτοι
<span class="lb" data-page="7.78" data-line="12" id="l7.78.12"></span>περὶ φωνὰς καὶ ψόφους τοὺς κατὰ τὸ ζῶον, ἤτοι κᾀν τοῖς
<span class="lb" data-page="7.78" data-line="13" id="l7.78.13"></span>ἐκκρινομένοις τοῦ σώματος ἢ ἐπεχομένοις, ἔκγονον ἅπαν καὶ
<span class="lb" data-page="7.78" data-line="14" id="l7.78.14"></span>τοῦτο νοσημάτων ἐστὶν, ἢ αὐτῶν ἄντικρυς, ἢ διὰ μέσων τινῶν
<span class="lb" data-page="7.78" data-line="15" id="l7.78.15"></span>συμπτωμάτων. ἐν μὲν γὰρ ταῖς φωναῖς αἵ τε κατὰ τὸ
<span class="lb" data-page="7.78" data-line="16" id="l7.78.16"></span>στόμα καὶ τὴν φάρυγγα καὶ τὴν τραχεῖαν ἀρτηρίαν καὶ τὸν
<span class="lb" data-page="7.78" data-line="17" id="l7.78.17"></span>πνεύμονα καὶ τὸν θώρακα νόσοι τὰ συμπτώματ’ αὐτῶν ἐργάζονται,
<span class="lb" data-page="7.78" data-line="18" id="l7.78.18"></span>κλονώδεις τέ τινας καὶ τρομώδεις καὶ βραγχώδεις
<span class="pb" data-page="7.79" id="p7.79"></span>
<span class="lb" data-page="7.79" data-line="1" id="l7.79.1"></span>καὶ κλαγγώδεις ἀποτελοῦσαι φωνάς· ἐν ἄλλοις δέ τισι τοῦ
<span class="lb" data-page="7.79" data-line="2" id="l7.79.2"></span>ζώου μορίοις ἦχοί τε καὶ βορβορυγμοὶ καὶ τρυσμοὶ καὶ ὅσα
<span class="lb" data-page="7.79" data-line="3" id="l7.79.3"></span>τοιαῦτα, τὰ μὲν ὑπὸ στενοχωρίας ὀργάνων ἢ κινήσεως
<span class="lb" data-page="7.79" data-line="4" id="l7.79.4"></span>πλημμελοῦς, τὰ δὲ ὑπὸ πλεονεξίας φυσώδους πνεύματος,
<span class="lb" data-page="7.79" data-line="5" id="l7.79.5"></span>ἢ καί τινων ἢ καὶ πάντων ἅμα τούτων συνιόντων ἀποτελεῖται,
<span class="lb" data-page="7.79" data-line="6" id="l7.79.6"></span>περὶ ὧν ἐπιπλέον ἐν ταῖς τῶν συμπτωμάτων αἰτίαις
<span class="lb" data-page="7.79" data-line="7" id="l7.79.7"></span>εἰρήσεται.
</p>
        </article>

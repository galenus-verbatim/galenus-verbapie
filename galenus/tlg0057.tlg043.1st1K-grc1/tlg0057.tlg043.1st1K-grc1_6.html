<article xmlns="http://www.w3.org/1999/xhtml" id="urn:cts:greekLit:tlg0057.tlg043.1st1K-grc1:6">
<span class="pb page1" data-page="7.79" id="p7.79"></span>
<span class="milestone ed1page page1" data-n="3.217" data-unit="ed1page" id="ed1page.3.217"></span>
<span class="milestone ed2page page1" data-n="7.41" data-unit="ed2page" id="ed2page.7.41"></span>
          <p>
<span class="lb" data-page="7.79" data-line="8" id="l7.79.8"></span>Τὰ δ’ ἐκκρινόμενα τοῦ σώματος, ἢ κατεχόμενα
<span class="lb" data-page="7.79" data-line="9" id="l7.79.9"></span>παρὰ φύσιν, εἰς τρεῖς μὲν τέμνεται καὶ αὐτὰ τὰς
<span class="lb" data-page="7.79" data-line="10" id="l7.79.10"></span>πρώτας διαφορὰς, ἢ ταῖς οὐσίας ὅλαις, ἢ ταῖς ποιότησιν,
<span class="lb" data-page="7.79" data-line="11" id="l7.79.11"></span>ἢ ταῖς ποσότησιν ἐξιστάμενα τοῦ κατὰ φύσιν. ἕπεται δὲ
<span class="lb" data-page="7.79" data-line="12" id="l7.79.12"></span>πάντως νοσήμασιν ἢ αὐτοῖς ἄντικρυς ἢ διὰ μέσων ἑτέρων
<span class="lb" data-page="7.79" data-line="13" id="l7.79.13"></span>συμπτωμάτων. αἱμοῤῥαγία μὲν γὰρ ὅλῳ <span class="milestone ed2page" data-n="7.42" data-unit="ed2page" id="ed2page.7.42"></span>τῷ γένει τῆς
<span class="lb" data-page="7.79" data-line="14" id="l7.79.14"></span>ἐκκρινομένης οὐσίας παρὰ φύσιν ἐστίν. ἀλλ’ ἤτοι τρωθέντος
<span class="lb" data-page="7.79" data-line="15" id="l7.79.15"></span>ἢ ῥαγέντος ἢ ἀναστομωθέντος ἢ διαβρωθέντος ἀγγείου γίνεται.
<span class="lb" data-page="7.79" data-line="16" id="l7.79.16"></span>τούτων δὲ ἡ μὲν τρῶσις καὶ ἡ ῥῆξις καὶ ἡ διάβρωσις
<span class="lb" data-page="7.79" data-line="17" id="l7.79.17"></span>νόσημά ἐστιν ὁμοιομεροῦς ἴδιον· ἡ δ’ ἀναστόμωσις
<span class="lb" data-page="7.79" data-line="18" id="l7.79.18"></span>ἴδιον ὀργανικοῦ, ποτὲ μὲν τῆς περισταλτικῆς δυνάμεως
<span class="pb" data-page="7.80" id="p7.80"></span>
<span class="lb" data-page="7.80" data-line="1" id="l7.80.1"></span>ἀῤῥωστούσης, ποτὲ δὲ τῆς ἀποκριτικῆς ἀμέτρως <span class="milestone ed1page" data-n="3.218" data-unit="ed1page" id="ed1page.3.218"></span>κινουμένης,
<span class="lb" data-page="7.80" data-line="2" id="l7.80.2"></span>ποτὲ δὲ ἀμφοτέρων ἅμα βεβλαμμένων ἀποτελουμένη.
<span class="lb" data-page="7.80" data-line="3" id="l7.80.3"></span>οὕτω δὲ καὶ ῥοῦς γυναικεῖος ἤτοι διὰ τὰ τῶν εἰρημένων
<span class="lb" data-page="7.80" data-line="4" id="l7.80.4"></span>ἐνεργειῶν συμπτώματα γένοιτ’ ἂν, ἢ λεπτοῦ καὶ ὀῤῥώδους
<span class="lb" data-page="7.80" data-line="5" id="l7.80.5"></span>τοῦ παντὸς αἵματος ἀποτελεσθέντος. ἔστι δὲ καὶ τοῦτο
<span class="lb" data-page="7.80" data-line="6" id="l7.80.6"></span>σύμπτωμα, γένεσις δ’ αὐτοῦ πολυειδής. ἤτοι γὰρ τῆς ἐξαιματούσης
<span class="lb" data-page="7.80" data-line="7" id="l7.80.7"></span>δυνάμεως, ἢ τῆς διακρινούσης τό τε λεπτὸν καὶ
<span class="lb" data-page="7.80" data-line="8" id="l7.80.8"></span>ὀῤῥῶδες, ἢ τῆς ἐκκρινούσης, τὸ σφάλμα. γένοιτο δ’ ἄν
<span class="lb" data-page="7.80" data-line="9" id="l7.80.9"></span>ποτε καὶ τῆς καθεκτικῆς ἀμέτρως ἐνεργούσης καὶ τοῦ δέρματος
<span class="lb" data-page="7.80" data-line="10" id="l7.80.10"></span>πυκνωθέντος καὶ τῶν νεφρῶν στεγνωθέντων. οὕτω δὲ
<span class="lb" data-page="7.80" data-line="11" id="l7.80.11"></span>καὶ ἱδρῶτας ἀμέτρως ἐκκρίνεσθαι, ἢ ἴσχεσθαι μὴ δεόντως,
<span class="lb" data-page="7.80" data-line="12" id="l7.80.12"></span>ἤτοι διὰ τὴν τοῦ δέρματος διάθεσιν, ἢ διά τινα τῶν εἰρημένων
<span class="lb" data-page="7.80" data-line="13" id="l7.80.13"></span>δυνάμεων, ἢ δι’ αὐτὴν τὴν τῶν ὑγρῶν φύσιν ἀναγκαῖον
<span class="lb" data-page="7.80" data-line="14" id="l7.80.14"></span>γίνεσθαι. καὶ δῆλον ὡς ἐν ἅπασι τοῖς τοιούτοις λόγοις
<span class="lb" data-page="7.80" data-line="15" id="l7.80.15"></span>παραδιαζευκτικοῖς συνδέσμοις χρώμεθα. πάντως μὲν γὰρ ἐφ’
<span class="lb" data-page="7.80" data-line="16" id="l7.80.16"></span>ἑκάστῳ τῶν εἰρημένων συμπτωμάτων εἷς τις ὑπάρχει τρόπος
<span class="lb" data-page="7.80" data-line="17" id="l7.80.17"></span>τῆς αἰτίας, οὐ μὴν κεκώλυταί γε δύο καὶ τρεῖς καὶ πάντας
<span class="lb" data-page="7.80" data-line="18" id="l7.80.18"></span>ἅμα συνιέναι. δῆλον δὲ ὡς ἐκ τούτου τοῦ γένους ἐστὶ τῶν
<span class="pb" data-page="7.81" id="p7.81"></span>
<span class="lb" data-page="7.81" data-line="1" id="l7.81.1"></span>συμπτωμάτων, δυσουρία τε καὶ ἰσχουρία καὶ στραγγουρία
<span class="lb" data-page="7.81" data-line="2" id="l7.81.2"></span>καὶ ὁ καλούμενος ὕδρωψ εἰς ἀμίδα, τινὲς δὲ διαβήτην αὐτὸν
<span class="lb" data-page="7.81" data-line="3" id="l7.81.3"></span>ὀνομάζουσι, ἄλλοι δὲ διάῤῥοιαν εἰς οὖρα. καὶ μὲν δὴ καὶ
<span class="lb" data-page="7.81" data-line="4" id="l7.81.4"></span>τὰ χρώματα τῶν ἐκκρινομένων παρὰ φύσιν, ἢ τὰς ὀσμὰς,
<span class="lb" data-page="7.81" data-line="5" id="l7.81.5"></span>οὐδὲν ἔτι δεόμεθα δεικνύειν ἐξ ἀνάγκης ἑπόμενα ταῖς νόσοις,
<span class="lb" data-page="7.81" data-line="6" id="l7.81.6"></span>εἴ γε μηδὲν τῶν τοιούτων ἄνευ δυσκρασίας γίνεται. δῆλον
<span class="lb" data-page="7.81" data-line="7" id="l7.81.7"></span>δὲ καὶ ὡς τὸ προκείμενον ἀποδέδεικται σαφῶς. ἁπάσης γὰρ
<span class="lb" data-page="7.81" data-line="8" id="l7.81.8"></span>τῶν συμπτωμάτων τῆς φύσεως ἡγεῖσθαι χρὴ νοσήματα, ὡς
<span class="lb" data-page="7.81" data-line="9" id="l7.81.9"></span>γίνεσθαι πολλάκις οἷον στίχον τινὰ συμπτωμάτων ἐφεξῆς ἀλλήλοις·
<span class="lb" data-page="7.81" data-line="10" id="l7.81.10"></span>ὑπὸ μὲν τοῦ νοσήματος αὐτοῦ τὸ πρῶτον, ὑπὸ δὲ
<span class="lb" data-page="7.81" data-line="11" id="l7.81.11"></span>τούτου τὸ δεύτερον, εἶτ’ αὖθις ὑπ’ ἐκείνου τὸ τρίτον, εἶθ’
<span class="lb" data-page="7.81" data-line="12" id="l7.81.12"></span>ἑξῆς ἐπὶ τούτῳ τὸ τέταρτον. ἀλλ’ ἐνταῦθα μὲν προσέχειν
<span class="lb" data-page="7.81" data-line="13" id="l7.81.13"></span>ἀκριβῶς χρὴ τὸν νοῦν καὶ διορίζειν ἐπιμελῶς τῶν ἔργων
<span class="lb" data-page="7.81" data-line="14" id="l7.81.14"></span>τοῦ ζώου τὰ συμπτώματα. πολλαχῇ γὰρ ἀλλήλοις οὕτως
<span class="lb" data-page="7.81" data-line="15" id="l7.81.15"></span>ἔοικεν, ὡς καὶ τὸ σύμπτωμα ἔργον νομίζεσθαι καὶ τοὖργον
<span class="lb" data-page="7.81" data-line="16" id="l7.81.16"></span>σύμπτωμα. καὶ εἰ μή τις ἔχει τι κᾀν τούτῳ κριτήριον
<span class="lb" data-page="7.81" data-line="17" id="l7.81.17"></span>ὑγιὲς, ἐξ ὧν ἂν αὐτὸς σφάλληται συκοφαντήσει τὸν λόγον.
<span class="lb" data-page="7.81" data-line="18" id="l7.81.18"></span>εἰ γὰρ δὴ τῶν κατὰ φύσιν ἐκκρίσεων, οὕτω δὲ καλοῦσι τὰς ﻿
<span class="pb" data-page="7.82" id="p7.82"></span>
<span class="lb" data-page="7.82" data-line="1" id="l7.82.1"></span>ἐπὶ τῶν ὑγιαινόντων γιγνομένας, ἤτοι τὸ ποσὸν, ἢ καὶ τὸ
<span class="lb" data-page="7.82" data-line="2" id="l7.82.2"></span>ποιὸν, ἢ καὶ τὸ γένος αὐτὸ τῆς οὐσίας ὑποθέμενός τις σκοπὸν,
<span class="lb" data-page="7.82" data-line="3" id="l7.82.3"></span>ἔπειτα πρὸς τοῦτ’ ἀποβλέπων κρίνοι τὰ συμπτώματα,
<span class="lb" data-page="7.82" data-line="4" id="l7.82.4"></span>σφαλήσεται πολλαχόθι. πολλαπλάσιος γὰρ ἱδρὼς ἐνίοτε
<span class="lb" data-page="7.82" data-line="5" id="l7.82.5"></span>τοῦ κατὰ φύσιν, ἢ γαστρὸς διαχώρησις, ἢ οὖρα τοῖς ἀῤῥωστοῦσι
<span class="lb" data-page="7.82" data-line="6" id="l7.82.6"></span>γίνεται, μὴ ὅτι βεβλαμμένης ἐνεργείας τινὸς, ἀλλὰ
<span class="lb" data-page="7.82" data-line="7" id="l7.82.7"></span>καὶ μετὰ ῥώμης καὶ προνοίας τοῦ ζώου γιγνομένης. ἔνια
<span class="lb" data-page="7.82" data-line="8" id="l7.82.8"></span>μέν γε καὶ ὅλῳ τῷ γένει παρὰ φύσιν ὑπάρχοντα, καθάπερ
<span class="lb" data-page="7.82" data-line="9" id="l7.82.9"></span>αἱμοῤῥαγίαι διὰ τῶν ῥινῶν, ἢ ἔμετος, ἢ αἵματος ὑποχώρησις,
<span class="lb" data-page="7.82" data-line="10" id="l7.82.10"></span>ἢ αἱμοῤῥοῒς, ἤ τι τοιοῦτον ἕτερον, ὅμως οὐδέπω
<span class="lb" data-page="7.82" data-line="11" id="l7.82.11"></span>παρὰ φύσιν ἐστὶν, ἂν ἐν καιρῷ γίνηται. τὸ δ’ ἐν καιρῷ
<span class="lb" data-page="7.82" data-line="12" id="l7.82.12"></span>δῆλον ὅτι τοῦτ’ ἔστιν, ἂν τὸ λυποῦν ἐκκαθαίρηται.
<span class="lb" data-page="7.82" data-line="13" id="l7.82.13"></span>μενούσης οὖν τῆς ὁμολογίας, ἣν ἐξ ἀρχῆς ὡμολογήσαμεν,
<span class="lb" data-page="7.82" data-line="14" id="l7.82.14"></span>ὡς αἱ τῶν ἐνεργειῶν βλάβαι συμπτώμαθ’ ὑπάρχουσιν, οὐδὲν
<span class="lb" data-page="7.82" data-line="15" id="l7.82.15"></span>τῶν ἐπ’ ὠφελείᾳ γινομένων ἐκ τούτου τοῦ γένους ἐστὶ
<span class="lb" data-page="7.82" data-line="16" id="l7.82.16"></span>τῶν συμπτωμάτων. ἔργον γὰρ φύσεως ἕκαστον αὐτῶν
<span class="lb" data-page="7.82" data-line="17" id="l7.82.17"></span>μᾶλλον ἢ βλάβη τις ὑπάρχει. ἀλλ’ ἴσως τις <span class="milestone ed2page" data-n="7.43" data-unit="ed2page" id="ed2page.7.43"></span>ὑπάξει
<span class="lb" data-page="7.82" data-line="18" id="l7.82.18"></span>θατέρῳ γένει τῶν συμπτωμάτων, τῷ τῆς παρὰ φύσιν
<span class="pb" data-page="7.83" id="p7.83"></span>
<span class="lb" data-page="7.83" data-line="1" id="l7.83.1"></span>διαθέσεως, ἅπαντα τὰ τοιαῦτα. τὸ γὰρ ὅλως διῃρῆσθαί
<span class="lb" data-page="7.83" data-line="2" id="l7.83.2"></span>τινα φλέβα καθ’ ὁτιοῦν μόριον τοῦ σώματος, ἢ ἀνεστομῶσθαι
<span class="lb" data-page="7.83" data-line="3" id="l7.83.3"></span>μέχρι τοῦ προχεῖν ἃ πρότερον ἔστεγεν, οὐ κατὰ
<span class="lb" data-page="7.83" data-line="4" id="l7.83.4"></span>φύσιν εἶναι διάθεσιν. καί τοι κᾀνταῦθα τὴν διάῤῥοιαν
<span class="lb" data-page="7.83" data-line="5" id="l7.83.5"></span>τῆς γαστρὸς, ἢ τὸ τῶν οὔρων πλῆθος οὐκ ἂν ἔχοι δεικνύναι
<span class="lb" data-page="7.83" data-line="6" id="l7.83.6"></span>πάντως ἑπόμενα ταῖς παρὰ φύσιν διαθέσεσιν. αἱμοῤῥαγίας
<span class="lb" data-page="7.83" data-line="7" id="l7.83.7"></span>μὲν γὰρ καὶ ἐμέτους ὅλῳ τῷ γένει φησί τις
<span class="lb" data-page="7.83" data-line="8" id="l7.83.8"></span>παρὰ φύσιν ὑπάρχειν, οὔτε δὲ ἡ διὰ γαστρὸς, οὔτε ἡ
<span class="lb" data-page="7.83" data-line="9" id="l7.83.9"></span>διὰ κύστεως, οὔτε ἡ διὰ μήτρας ἔκκρισις ὅλῳ τῷ γένει
<span class="lb" data-page="7.83" data-line="10" id="l7.83.10"></span>παρὰ φύσιν. ἴσως δ’ ἀμφισβητήσει τις καὶ περὶ τῶν
<span class="lb" data-page="7.83" data-line="11" id="l7.83.11"></span>ἱδρώτων, ὡς οὐδ’ αὐτῶν ὄντων κατὰ φύσιν. καὶ γὰρ
<span class="lb" data-page="7.83" data-line="12" id="l7.83.12"></span>οὖν καὶ ὁ Διοκλῆς ἱκανῶς ἐπεχείρησεν εἰς τοῦτο. πάνυ
<span class="lb" data-page="7.83" data-line="13" id="l7.83.13"></span>δ’ εἶναι τραχὺ δοκεῖ τόδε τὸ δόγμα καὶ παρὰ τὴν ἐνάργειαν,
<span class="lb" data-page="7.83" data-line="14" id="l7.83.14"></span>εἰ καὶ ὅτι μάλιστα πιθανῶς κατασκευάζηται. περὶ
<span class="lb" data-page="7.83" data-line="15" id="l7.83.15"></span>μὲν δὴ τῶν τοιούτων ἴσως ἄν ποτε καὶ αὖθις εἰπεῖν
<span class="lb" data-page="7.83" data-line="16" id="l7.83.16"></span>ἂν γένοιτο ἡμῖν· παντάπασι γὰρ ὀλίγα διαμφισβητεῖται·
<span class="lb" data-page="7.83" data-line="17" id="l7.83.17"></span>περὶ δὲ τοῦ παντὸς πλήθους τῶν ἄλλων συμπτωμάτων
<span class="lb" data-page="7.83" data-line="18" id="l7.83.18"></span>ἱκανῶς ἐπιδέδεικται, καὶ χρὴ καταπαύειν ἤδη καὶ τόδε
<span class="pb" data-page="7.84" id="p7.84"></span>
<span class="lb" data-page="7.84" data-line="1" id="l7.84.1"></span>τὸ γράμμα. καὶ γὰρ δὴ καὶ γεγυμνασμένος τις ἐν τοῖς
<span class="lb" data-page="7.84" data-line="2" id="l7.84.2"></span>ὁμολογουμένοις ῥᾷον ἂν ἀκολουθήσειε τῇ τῶν ἀμφισβητουμένων
<span class="lb" data-page="7.84" data-line="3" id="l7.84.3"></span>κρίσει.
</p>
        </article>

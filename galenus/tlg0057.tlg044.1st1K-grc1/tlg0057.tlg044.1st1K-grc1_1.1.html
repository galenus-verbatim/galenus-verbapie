<article xmlns="http://www.w3.org/1999/xhtml" id="urn:cts:greekLit:tlg0057.tlg044.1st1K-grc1:1.1">
<span class="pb page1" data-page="7.85" id="p7.85"></span>
<span class="milestone ed1page page1" data-n="2.219" data-unit="ed1page" id="ed1page.3.219"></span>
<span class="milestone ed2page page1" data-n="6.44" data-unit="ed2page" id="ed2page.7.44"></span>
            <h2>ΓΑΛΗΝΟΥ ΠΕΡΙ ΑΙΤΙΩΝ ΣΥΜΠΤΩΜΑΤΩΝ
<br></br>ΒΙΒΛΙΟΝ ΠΡΩΤΟΝ.
</h2>
            <p>
<span class="lb" data-page="7.85" data-line="1" id="l7.85.1"></span>Τὰς αἰτίας τῶν συμπτωμάτων ἐν τοῖσδε
<span class="lb" data-page="7.85" data-line="2" id="l7.85.2"></span>τοῖς γράμμασι σκεψώμεθα, τὴν αὐτὴν τῷ λόγῳ τάξιν φυλάττοντες,
<span class="lb" data-page="7.85" data-line="3" id="l7.85.3"></span>ἣν κᾀν τῷ περὶ διαφορᾶς αὐτῶν ἐποιησάμεθα.
<span class="lb" data-page="7.85" data-line="4" id="l7.85.4"></span>ἔστι μὲν οὖν τὰ σύμπαντα γένη τρία τῶν συμπτωμάτων.
<span class="lb" data-page="7.85" data-line="5" id="l7.85.5"></span>ἀλλὰ περὶ μὲν τούτου τοῦ πρώτου ὁ λόγος ἡμῖν ἐγένετο,
<span class="lb" data-page="7.85" data-line="6" id="l7.85.6"></span>καθὸ καὶ βεβλάφθαι τὴν ἐνέργειαν ἔφαμεν, οὕτως ἀκούειν
<span class="lb" data-page="7.85" data-line="7" id="l7.85.7"></span>ἀξιώσαντες, ὡς εἰ καὶ τελέως τις ἀπόλοιτο. διττῶν δ’
<span class="lb" data-page="7.85" data-line="8" id="l7.85.8"></span>οὐσῶν κατὰ γένος ἐνεργειῶν, τῶν μὲν φυσικῶν, τῶν δὲ
<span class="lb" data-page="7.85" data-line="9" id="l7.85.9"></span>ψυχικῶν, ἀπὸ τῶν ψυχικῶν ἠρξάμεθα, καὶ ταύτας τριχῆ
<span class="pb" data-page="7.86" id="p7.86"></span>
<span class="lb" data-page="7.86" data-line="1" id="l7.86.1"></span>διελόμενοι, τὰς μὲν αἰσθητικὰς, τὰς δὲ κινητικὰς, τὰς δὲ
<span class="lb" data-page="7.86" data-line="2" id="l7.86.2"></span>ἡγεμονικὰς ἐκαλέσαμεν. ἐν τοίνυν ταῖς αἰσθητικαῖς<span class="milestone ed2page" data-n="7.44" data-unit="ed2page" id="ed2page.7.44"></span> ἐνεργείαις
<span class="lb" data-page="7.86" data-line="3" id="l7.86.3"></span>τριττὴ τῶν συμπτωμάτων ἐστὶν ἡ διαφορά· μία μὲν
<span class="lb" data-page="7.86" data-line="4" id="l7.86.4"></span>αὐτοῦ τοῦ πρώτου τῆς αἰσθήσεως ὀργάνου πεπονθότος·
<span class="lb" data-page="7.86" data-line="5" id="l7.86.5"></span>ἑτέρα δὲ τῆς αἰσθητικῆς δυνάμεως· ἡ τρίτη δὲ τῶν εἰς
<span class="lb" data-page="7.86" data-line="6" id="l7.86.6"></span>ὑπηρεσίαν τινὰ τοῦ πρώτου τῆς αἰσθήσεως ὀργάνου
<span class="lb" data-page="7.86" data-line="7" id="l7.86.7"></span>γεγονότων.
</p>
          </article>

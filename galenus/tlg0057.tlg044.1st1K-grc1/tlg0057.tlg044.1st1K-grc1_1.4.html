<article xmlns="http://www.w3.org/1999/xhtml" id="urn:cts:greekLit:tlg0057.tlg044.1st1K-grc1:1.4">
<span class="pb page1" data-page="7.104" id="p7.104"></span>
<span class="milestone ed1page page1" data-n="3.221" data-unit="ed1page" id="ed1page.3.221"></span>
<span class="milestone ed2page page1" data-n="7.49" data-unit="ed2page" id="ed2page.7.49"></span>
            <p>
<span class="lb" data-page="7.104" data-line="3" id="l7.104.3"></span>Ὥσπερ οὖν ἐν τούτοις ἡ κατασκευὴ τῶν
<span class="lb" data-page="7.104" data-line="4" id="l7.104.4"></span>μορίων ἐνεδείξατο τὰς τῶν συμπτωμάτων αἰτίας, οὕτω καὶ
<span class="lb" data-page="7.104" data-line="5" id="l7.104.5"></span>κατὰ τὴν γλῶττάν τε καὶ τὴν ῥῖνα ἐνδείξεται, γιγνωσκόντων
<span class="lb" data-page="7.104" data-line="6" id="l7.104.6"></span>γε ἡμῶν κᾀκεῖ τό τε πρῶτον αἰσθητικὸν μόριον καὶ τἄλλα
<span class="lb" data-page="7.104" data-line="7" id="l7.104.7"></span>τὰ συμπληροῦντα τὸ σύμπαν ὄργανον. ἐδείχθη γὰρ ἡ μὲν
<span class="lb" data-page="7.104" data-line="8" id="l7.104.8"></span>γλῶττα διὰ τὸ δυοῖν ὑπηρετεῖν δυνάμεσιν αἰσθητικῇ τε καὶ
<span class="lb" data-page="7.104" data-line="9" id="l7.104.9"></span>προαιρετικῇ, δύο καὶ τὰς ἐνεργείας ἔχουσα, καὶ νῦν αὐτὴν
<span class="lb" data-page="7.104" data-line="10" id="l7.104.10"></span>ὡς αἰσθητικήν ἐπισκοπούμεθα· τὸ δὲ τῶν ὀσμῶν αἰσθητήριον
<span class="lb" data-page="7.104" data-line="11" id="l7.104.11"></span>αὐτὰς ἐπεδείκνυμεν εἶναι τὰς κοιλίας τοῦ ἐγκεφάλου.
<span class="lb" data-page="7.104" data-line="12" id="l7.104.12"></span>τὰ μὲν οὖν τῆς γευστικῆς αἰσθήσεως συμπτώματα, τό τε
<span class="lb" data-page="7.104" data-line="13" id="l7.104.13"></span>μηδὲ ὅλως αἰσθάνεσθαι χυμῶν ἐστι καὶ τὸ κακῶς αἰσθάνεσθαι.
<span class="lb" data-page="7.104" data-line="14" id="l7.104.14"></span>διττοῦ δὲ τοῦ κακῶς ὑπάρχοντος, ὡς ἐδείκνυτο,
<span class="lb" data-page="7.104" data-line="15" id="l7.104.15"></span>τοῦ μὲν ἀμυδρῶς, τοῦ δὲ ὡς ἄν τις εἴποι παρατυπωτικῶς,
<span class="lb" data-page="7.104" data-line="16" id="l7.104.16"></span>τὸ μὲν ἀμυδρῶς ἀνάλογόν <span class="milestone ed2page" data-n="7.50" data-unit="ed2page" id="ed2page.7.50"></span>ἐστι τῇ κατὰ μὲν τὴν ὄψιν
<span class="lb" data-page="7.104" data-line="17" id="l7.104.17"></span>ἀμβλυωπίᾳ, κατὰ δὲ τὴν ἀκοὴν βαρυηκοΐᾳ· τὸ δὲ παρατυπωτικῶς,
<span class="lb" data-page="7.104" data-line="18" id="l7.104.18"></span>ὅταν ὑπηλλαγμένα ταῖς χρόαις ἢ τοῖς σχήμασιν ἢ ﻿
<span class="pb" data-page="7.105" id="p7.105"></span>
<span class="lb" data-page="7.105" data-line="1" id="l7.105.1"></span>τοῖς μεγέθεσιν ἢ ταῖς σχέσεσιν ὁρῶντες τύχωσιν, ὅπερ ἐν
<span class="lb" data-page="7.105" data-line="2" id="l7.105.2"></span>ἀκοῇ παράκουσις ὠνόμασται. τὰ δὲ τῶν εἰρημένων συμπτωμάτων
<span class="lb" data-page="7.105" data-line="3" id="l7.105.3"></span>αἴτια νοσήματα κατὰ τὴν γευστικὴν ἐνέργειάν τε
<span class="lb" data-page="7.105" data-line="4" id="l7.105.4"></span>καὶ δύναμιν ἔν τε τῷ τῆς γλώττης ἐστὶν ὁμοιομερεῖ σώματι
<span class="lb" data-page="7.105" data-line="5" id="l7.105.5"></span>καὶ τῷ περὶ αὐτὴν χιτῶνι, καὶ τοῖς νεύροις τοῖς μαλακοῖς,
<span class="lb" data-page="7.105" data-line="6" id="l7.105.6"></span>καὶ τῇ χώρᾳ μάλιστα ἐκείνῃ τοῦ ἐγκεφάλου, καθ’ ἣν ἀποφύεται
<span class="lb" data-page="7.105" data-line="7" id="l7.105.7"></span>ταῦτα. τὰ μὲν οὖν ἄλλα νοσήματα τῶν εἰρημένων
<span class="lb" data-page="7.105" data-line="8" id="l7.105.8"></span>ἁπάντων εὔδηλα· τὸ δὲ οἷον παρατυπωτικῶς αἰσθάνεσθαι
<span class="lb" data-page="7.105" data-line="9" id="l7.105.9"></span>τῶν χυμῶν, ὅταν <span class="milestone ed1page" data-n="3.222" data-unit="ed1page" id="ed1page.3.222"></span>ἀλλοκότου τινὸς ὑγρότητος ἡ γλῶττα
<span class="lb" data-page="7.105" data-line="10" id="l7.105.10"></span>πληρωθῇ, συμβαίνειν εἴωθεν, ἤτοι πάντων ὧν ἂν γεύσηταί
<span class="lb" data-page="7.105" data-line="11" id="l7.105.11"></span>τις ἁλμυρῶν φαινομένων, ἢ πάντων πικρῶν, ἤ τινα ἄλλην
<span class="lb" data-page="7.105" data-line="12" id="l7.105.12"></span>ἀτοπίαν ἔχειν δοκούντων ἄῤῥητον ἢ ῥητήν. ὡς γὰρ ἐπὶ τῶν
<span class="lb" data-page="7.105" data-line="13" id="l7.105.13"></span>ὑποχεομένων ἡ ὀπτικὴ δύναμις ἐκτὸς ἐδόκει θεᾶσθαι τὰ κατὰ
<span class="lb" data-page="7.105" data-line="14" id="l7.105.14"></span>τὸν ὀφθαλμὸν ἐμφαινόμενα, τὸν αὐτὸν τρόπον ἡ γευστικὴ
<span class="lb" data-page="7.105" data-line="15" id="l7.105.15"></span>τὰ κατὰ τὴν γλῶτταν τοῖς αἰσθητοῖς ἀναφέρει τὰ τῶν ὀργάνων
<span class="lb" data-page="7.105" data-line="16" id="l7.105.16"></span>συμπτώματα, ἐπὶ μὲν τῶν ἰκτεριώντων τὴν πικρότητα
<span class="lb" data-page="7.105" data-line="17" id="l7.105.17"></span>τῆς χολῆς οὐ τῆς γλώττης πάθος, ἀλλ’ ὧν γεύεται, ὑπολαμβάνουσα,
<span class="lb" data-page="7.105" data-line="18" id="l7.105.18"></span>καὶ κατὰ τὰς ἄλλας δέ τινας διαθέσεις ἁλυκότητας
<span class="lb" data-page="7.105" data-line="19" id="l7.105.19"></span>ἢ ὀξύτητας ἐν τοῖς ἐδέσμασι περιέχεσθαι φανταζομένη, τοῦ
<span class="pb" data-page="7.106" id="p7.106"></span>
<span class="lb" data-page="7.106" data-line="1" id="l7.106.1"></span>μὲν προσελθόντος ἔξωθεν αἰσθητοῦ τὴν τέως ἡσυχάζουσαν
<span class="lb" data-page="7.106" data-line="2" id="l7.106.2"></span>ἐν τῇ γλώττῃ κακοχυμίαν ἀνακινοῦντος, αἰσθανομένης δὲ τῆς
<span class="lb" data-page="7.106" data-line="3" id="l7.106.3"></span>γευστικῆς δυνάμεως οὐ τοῦ προσελθόντος, ἀλλὰ τοῦ πλεονάζοντος
<span class="lb" data-page="7.106" data-line="4" id="l7.106.4"></span>ἐν αὐτῇ. σπανιάκις δέ ποτε καὶ πρὸ τοῦ γεύσασθαί
<span class="lb" data-page="7.106" data-line="5" id="l7.106.5"></span>τινος αἴσθησις γίνεται τῶν ἐν τῇ γλώττῃ χυμῶν, ἀκριβεία
<span class="lb" data-page="7.106" data-line="6" id="l7.106.6"></span>τῆς γευστικῆς αἰσθήσεως. ὅμοιόν τι τούτῳ σύμπτωμα
<span class="lb" data-page="7.106" data-line="7" id="l7.106.7"></span>τὸ κατ’ ὀφθαλμοὺς ἐπὶ στομαχικαῖς διαθέσεσιν ἢ φαντασίαν
<span class="lb" data-page="7.106" data-line="8" id="l7.106.8"></span>ὑποχύσεως συμπίπτειν, ἢ ἐν ὠσὶν ἤχους, οὐδενὸς ἔξωθεν
<span class="lb" data-page="7.106" data-line="9" id="l7.106.9"></span>ψοφοῦντος, ἀλλ’ αὐτῆς τῆς κατὰ τὰς μήνιγγας κινήσεως τὸ
<span class="lb" data-page="7.106" data-line="10" id="l7.106.10"></span>φάντασμα πεμπούσης· ἢ κατὰ τὰς ῥῖνας ὀσμῆς τινος ἀπὸ τῶν
<span class="lb" data-page="7.106" data-line="11" id="l7.106.11"></span>αὐτόθι περιεχομένων χυμῶν. ἀλλὰ γὰρ ἐπειδὴ καὶ τῆς ῥινὸς
<span class="lb" data-page="7.106" data-line="12" id="l7.106.12"></span>ἐμνημονεύσαμεν διτταῖς ὑπηρετούσης δυνάμεσιν, ὥσπερ καὶ
<span class="lb" data-page="7.106" data-line="13" id="l7.106.13"></span>ἡ γλῶττα (καὶ γὰρ καὶ τῶν ὀσφρητικῶν ὀργάνων οἱονεὶ πέρας
<span class="lb" data-page="7.106" data-line="14" id="l7.106.14"></span>τι καὶ τῶν ἀναπνευστικῶν ἐστιν) ἄμεινον ἂν εἴη καὶ περὶ
<span class="lb" data-page="7.106" data-line="15" id="l7.106.15"></span>ταύτης ὡσαύτως τοῖς εἰρημένοις διελθεῖν. εἰ γὰρ τι συμβαίη
<span class="lb" data-page="7.106" data-line="16" id="l7.106.16"></span>κατ’ αὐτὴν νόσημα τῷ πόρῳ λυμαινόμενον, ἤτοι χεῖρον ἢ
<span class="lb" data-page="7.106" data-line="17" id="l7.106.17"></span>οὐδ’ ὅλως αἰσθήσεται τῶν ὀσμῶν ἡ ὀσφρητικὴ δύναμις. ἰσχυρῶς
<span class="lb" data-page="7.106" data-line="18" id="l7.106.18"></span>τε οὖν συντριβεῖσα καὶ πολύπουν ἤ τινα ὄγκον παρὰ
<span class="lb" data-page="7.106" data-line="19" id="l7.106.19"></span>φύσιν ἔχουσα, τὴν ὁδὸν τοῦ πνεύματος ἐμφράξει. τούτου τοῦ
<span class="pb" data-page="7.107" id="p7.107"></span>
<span class="lb" data-page="7.107" data-line="1" id="l7.107.1"></span>γένους ἐστὶ καὶ ἡ περὶ τὸν ἔνδοθεν αὐτῆς ὑμένα γιγνομένη
<span class="lb" data-page="7.107" data-line="2" id="l7.107.2"></span>φλεγμονὴ, καὶ μὲν δὴ καὶ ὅσα κατά τινα τῶν ἠθμοειδῶν
<span class="lb" data-page="7.107" data-line="3" id="l7.107.3"></span>ὀστῶν ἤτοι τὰς ταύτῃ μήνιγγας, ἢ αὐτὰς τῶν ὀστῶν τὰς
<span class="lb" data-page="7.107" data-line="4" id="l7.107.4"></span>διατρήσεις ἐμφράττει, καὶ ταυτὶ βλάπτει τὴν ὀσφρητικὴν
<span class="lb" data-page="7.107" data-line="5" id="l7.107.5"></span>αἴσθησιν· ἔτι δὲ ἂν μᾶλλον, εἰ κατὰ τὰς ἀποφύσεις γένοιτο
<span class="lb" data-page="7.107" data-line="6" id="l7.107.6"></span>τοῦ ἐγκεφάλου τὰς εἰς ταῦτα τὰ μόρια καθηκούσας.
<span class="lb" data-page="7.107" data-line="7" id="l7.107.7"></span>ἐν μέν τοι κατάῤῥοις τε καὶ κορύζαις καὶ ὅλως
<span class="lb" data-page="7.107" data-line="8" id="l7.107.8"></span>ἐν ὅσοις ὑπ’ ἐκκαύσεως ἢ ψύξεως ἢ ὑγρότητος ἐπληρώθησαν
<span class="lb" data-page="7.107" data-line="9" id="l7.107.9"></span>αἱ ἐμπρόσθιαι κοιλίαι τοῦ ἐγκεφάλου, οὐ μόνον ἔμφραξις
<span class="lb" data-page="7.107" data-line="10" id="l7.107.10"></span>γίγνεται τῶν ἐνταῦθα χωρίων, ἀλλὰ καὶ τοῦ πνεύματος
<span class="lb" data-page="7.107" data-line="11" id="l7.107.11"></span>αὐτοῦ τοῦ κατὰ τὰς κοιλίας, ἔτι τε τοῦ περιέχοντος
<span class="lb" data-page="7.107" data-line="12" id="l7.107.12"></span>ἐγκεφάλου δυσκρασία τις ἕπεται. καὶ μὲν δὴ καὶ
<span class="lb" data-page="7.107" data-line="13" id="l7.107.13"></span>θλίψεις καὶ διαιρέσεις ἀξιόλογοι τῶν εἰρημένων μορίων
<span class="lb" data-page="7.107" data-line="14" id="l7.107.14"></span>αὐτοῦ δυσαισθησίας τε καὶ ἀναισθησίας ἐργάζονται τῶν
<span class="lb" data-page="7.107" data-line="15" id="l7.107.15"></span>ὀσμῶν. ἡ δὲ οἷον παρατυπωτική τε καὶ πλημμελὴς αἴσθησις
<span class="lb" data-page="7.107" data-line="16" id="l7.107.16"></span>ἐνταῦθα γίγνεται διὰ κακοχυμίαν τινὰ ἐγχώριον,
<span class="lb" data-page="7.107" data-line="17" id="l7.107.17"></span>ἥτις ἀτμίζουσα δυσῶδες ἐπιθολοῖ τοὺς ἀναφερομένους ἐπὶ
<span class="lb" data-page="7.107" data-line="18" id="l7.107.18"></span>τὴν ὀσφρητικὴν δύναμιν ἀτμοὺς ἀπὸ τῶν πλησιαζόντων
<span class="lb" data-page="7.107" data-line="19" id="l7.107.19"></span>σωμάτων, ὅμοιόν τε σύμπτωμα τοῦτο κατὰ τήνδε συμπίπτει
<span class="pb" data-page="7.108" id="p7.108"></span>
<span class="lb" data-page="7.108" data-line="1" id="l7.108.1"></span>πίπτει τὴν δύναμιν, οἷόν τι καὶ κατὰ τὴν γευστικὴν ἐν
<span class="lb" data-page="7.108" data-line="2" id="l7.108.2"></span>ἰκτέροις ἐῤῥέθη συμβαίνειν.
</p>
          </article>

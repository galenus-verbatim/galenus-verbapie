<article xmlns="http://www.w3.org/1999/xhtml" id="urn:cts:greekLit:tlg0057.tlg044.1st1K-grc1:1.6">
<span class="pb page1" data-page="7.115" id="p7.115"></span>
<span class="milestone ed1page page1" data-n="3.223" data-unit="ed1page" id="ed1page.3.223"></span>
<span class="milestone ed2page page1" data-n="7.53" data-unit="ed2page" id="ed2page.7.53"></span>
            <p>
<span class="lb" data-page="7.115" data-line="4" id="l7.115.4"></span>Ἥδεσθαι δὲ καὶ ἀλγεῖν ἁπάσαις μὲν ἐγγίγνεται
<span class="lb" data-page="7.115" data-line="5" id="l7.115.5"></span>ταῖς αἰσθήσεσιν, οὐχ ὁμοίως δὲ ἐναργῶς, ἀλλ’ ἐν
<span class="lb" data-page="7.115" data-line="6" id="l7.115.6"></span>μὲν τῇ τῆς ὄψεως ἥκιστα, μάλιστα δὲ ἐν τῇ τῆς ἁφῆς τε καὶ
<span class="lb" data-page="7.115" data-line="7" id="l7.115.7"></span>γεύσεως· ἐφεξῆς δὲ τούτων ἐν ὀσφρήσει· καὶ μετὰ ταύτας
<span class="lb" data-page="7.115" data-line="8" id="l7.115.8"></span>ἐν ἀκοῇ. τίς οὖν ἥ τε κοινὴ πάντων αἰτία καὶ τίς ἡ καθ’
<span class="lb" data-page="7.115" data-line="9" id="l7.115.9"></span>ἕκαστον ἰδία; κοινὴ μὲν, ἥνπερ καὶ Πλάτων ἐν Τιμαίῳ
<span class="lb" data-page="7.115" data-line="10" id="l7.115.10"></span>φησὶ γράφων οὕτως· τὸ μὲν παρὰ φύσιν καὶ βιαίως γιγνόμενον
<span class="lb" data-page="7.115" data-line="11" id="l7.115.11"></span>ἀθρόως ἐν ἡμῖν πάθος, ἀλγεινόν· τὸ δὲ εἰς φύσιν
<span class="lb" data-page="7.115" data-line="12" id="l7.115.12"></span>ἀπιὸν αὖ πάλιν ἀθρόον, ἡδύ· τὸ δὲ ἠρέμα καὶ κατὰ μικρὸν,
<span class="lb" data-page="7.115" data-line="13" id="l7.115.13"></span>ἀναίσθητον. οὕτω μὲν ὁ Πλάτων· ὁ δὲ Ἱπποκράτης ἔτι
<span class="lb" data-page="7.115" data-line="14" id="l7.115.14"></span>παλαιότερος ὢν, τοῖς τὴν φύσιν, ἔφη, διαλλαττομένοισι
<span class="lb" data-page="7.115" data-line="15" id="l7.115.15"></span>καὶ διαφθειρομένοισιν αἱ ὀδύναι γίγνονται. τὸ μὲν γὰρ
<span class="lb" data-page="7.115" data-line="16" id="l7.115.16"></span>διαφθειρομένοισι τάχος τε ἅμα καὶ μέγεθος ἐνδείκνυται
<span class="lb" data-page="7.115" data-line="17" id="l7.115.17"></span>τῆς μεταβολῆς. εἰσὶ δὲ καὶ κατὰ τὴν ἁφὴν αἱ μεγάλαι μεταλλαγαὶ
<span class="lb" data-page="7.115" data-line="18" id="l7.115.18"></span>τῆς φύσεως ὑπὸ ψυχροῦ καὶ θερμοῦ βιαίας προσβολῆς,
<span class="pb" data-page="7.116" id="p7.116"></span>
<span class="lb" data-page="7.116" data-line="1" id="l7.116.1"></span>ὅσα τε θλᾷν, ἢ τέμνειν, ἢ διατείνειν, ἢ διαβιβρώσκειν πέφυκε.
<span class="lb" data-page="7.116" data-line="2" id="l7.116.2"></span>τὸ γὰρ ὑγρὸν ἢ ξηρὸν ἄνευ τοῦ θερμαίνειν ἢ ψύχειν ἀβίαστον
<span class="lb" data-page="7.116" data-line="3" id="l7.116.3"></span>ἔχει τὴν ὁμιλίαν, ὡς ἔνεστί σοι μαθεῖν ἀναλεξαμένῳ τὴν περὶ
<span class="lb" data-page="7.116" data-line="4" id="l7.116.4"></span>τῶν ἁπλῶν φαρμάκων πραγματείαν, ἔνθα καὶ τὸ ψυχρὸν
<span class="lb" data-page="7.116" data-line="5" id="l7.116.5"></span>ἐδείχθη καθ’ ἕτερον μὲν τρόπον ἧδον ἢ τὸ θερμὸν, ἀλλὰ
<span class="lb" data-page="7.116" data-line="6" id="l7.116.6"></span>καὶ αὐτὸ τῷ διασπᾷν τὴν οὐσίαν ὀδυνηρὸν γίγνεσθαι. φαίνεται
<span class="lb" data-page="7.116" data-line="7" id="l7.116.7"></span>δὲ καὶ τὰ θλῶντα καὶ τὰ τείνοντα κίνδυνον τοῦ ῥαγῆναι
<span class="lb" data-page="7.116" data-line="8" id="l7.116.8"></span>φέροντα τοῖς σώμασιν ἀλγημάτων αἴτια γίγνεσθαι, καθάπερ
<span class="lb" data-page="7.116" data-line="9" id="l7.116.9"></span>γε καὶ τὰ νύττοντα καὶ τὰ τέμνοντα. οὐ γὰρ δὴ μετὰ τὸ
<span class="lb" data-page="7.116" data-line="10" id="l7.116.10"></span>τμηθῆναί τε καὶ ῥαγῆναι τὴν ὀδύνην ἐπιφέρει, ἀλλ’ ἐν τῷ
<span class="lb" data-page="7.116" data-line="11" id="l7.116.11"></span>γίγνεσθαι τὰ τοιαῦτα πάντα πόνων αἴτια καθίσταται, πλὴν
<span class="lb" data-page="7.116" data-line="12" id="l7.116.12"></span>εἰ μὴ κατά τι συμβεβηκὸς ἀκολουθήσειε τοῖς οὕτω παθοῦσιν
<span class="lb" data-page="7.116" data-line="13" id="l7.116.13"></span>ὀδύνη, ποτὲ μὲν ὑγρῶν δριμέων δακνόντων τὸ ἡλκωμένον
<span class="lb" data-page="7.116" data-line="14" id="l7.116.14"></span>σῶμα, ποτὲ δὲ φλεγμονῆς ἐπιγενομένης, ἥ τις καὶ αὐτὴ
<span class="lb" data-page="7.116" data-line="15" id="l7.116.15"></span>διαπαντὸς μὲν τῷ διατείνειν ὀδυνᾷ, πολλάκις δὲ καὶ διὰ τὴν
<span class="lb" data-page="7.116" data-line="16" id="l7.116.16"></span>θερμασίαν ἢ διὰ τὴν τῶν ὑγρῶν δριμύτητα. διασπᾶται δὲ
<span class="lb" data-page="7.116" data-line="17" id="l7.116.17"></span>καὶ τὸ τῆς γεύσεως ὄργανον, ᾗ μὲν τῆς ἁφῆς μετέσχηκεν,
<span class="lb" data-page="7.116" data-line="18" id="l7.116.18"></span>ὑπὸ τῶν εἰρημένων, ᾗ δὲ καὶ τῆς γεύσεώς ἐστιν ἴδιον,
<span class="pb" data-page="7.117" id="p7.117"></span>
<span class="lb" data-page="7.117" data-line="1" id="l7.117.1"></span><span class="milestone ed2page" data-n="7.54" data-unit="ed2page" id="ed2page.7.54"></span>ὑπό τε τῶν ὀξέων καὶ πικρῶν καὶ στρυφνῶν καὶ δριμέων,
<span class="lb" data-page="7.117" data-line="2" id="l7.117.2"></span>ὅτι καὶ τούτων ἕκαστον, ὡς ἀποδέδεικται, διαιρεῖ τὸ συνεχές.
<span class="lb" data-page="7.117" data-line="3" id="l7.117.3"></span>ἀνιαροὶ δέ εἰσι καὶ κατὰ τὴν ὄσφρησιν οἱ τῶν εἰρημένων
<span class="lb" data-page="7.117" data-line="4" id="l7.117.4"></span>χυμῶν ἀποῤῥέοντες ἀτμοὶ, διότι καὶ οὗτοι διασπῶσι τὸ συνεχές.
<span class="lb" data-page="7.117" data-line="5" id="l7.117.5"></span>ἐν ἀκοῇ δὲ ἥ τε τραχεῖα καὶ ἡ μεγίστη καὶ ἡ ταχίστη
<span class="lb" data-page="7.117" data-line="6" id="l7.117.6"></span>φωνὴ, ὧν καὶ συνελθουσῶν εἰς ταὐτὸν ἐν ταῖς φοβερωτάταις
<span class="lb" data-page="7.117" data-line="7" id="l7.117.7"></span>βρονταῖς, ἀνάπηροι παντάπασιν ἔνιοι τὴν ἀκουστικὴν αἴσθησιν
<span class="lb" data-page="7.117" data-line="8" id="l7.117.8"></span>ἐγένοντο τῷ διασπασθῆναι τῇ βίᾳ τοῦ ψόφου τὸ ὄργανον
<span class="lb" data-page="7.117" data-line="9" id="l7.117.9"></span>αὐτῆς. καὶ μέντοι γε καὶ τὴν ὄψιν αἱ λαμπρόταται τῶν
<span class="lb" data-page="7.117" data-line="10" id="l7.117.10"></span>αὐγῶν ἀνιῶσί τε ἅμα καὶ διαφθείρουσι τῷ διακρίνειν ἐπὶ
<span class="lb" data-page="7.117" data-line="11" id="l7.117.11"></span>πλεῖστον. ἔστι δὲ δήπου καὶ τὸ διακρίνειν ἐκ τοῦ τῶν
<span class="lb" data-page="7.117" data-line="12" id="l7.117.12"></span>διαιρούντων γένους, καὶ φαίνεται κοινὸν ἐν ἁπάσαις ταῖς
<span class="lb" data-page="7.117" data-line="13" id="l7.117.13"></span>αἰσθήσεσι τὸ ἀνιαρὸν πάθος, ἐκ διακρίσεώς τε καὶ διαιρέσεως
<span class="lb" data-page="7.117" data-line="14" id="l7.117.14"></span>τοῦ συνεχοῦς καὶ ἡνωμένου σώματος ἀποτελούμενον,
<span class="lb" data-page="7.117" data-line="15" id="l7.117.15"></span>ἐπειδὰν <span class="milestone ed1page" data-n="3.224" data-unit="ed1page" id="ed1page.3.224"></span>ἀθρόως συμπίπτῃ. καλῶ δὲ ἀθρόως τὸ κατὰ
<span class="lb" data-page="7.117" data-line="16" id="l7.117.16"></span>τὰ μεγάλα ἅμα καὶ ταχέως. τοῦτο δὲ δήπου καὶ ὁ Πλάτων
<span class="lb" data-page="7.117" data-line="17" id="l7.117.17"></span>ἐβούλετο, σύνθετον ἐκ βιαίου τε ἅμα καὶ ἀθρόου παθήματος
<span class="lb" data-page="7.117" data-line="18" id="l7.117.18"></span>ἐγγινομένου τοῖς αἰσθητικοῖς σώμασι τὴν ἀνιαρὰν αἴσθησιν
<span class="lb" data-page="7.117" data-line="19" id="l7.117.19"></span>ἀποτελεῖσθαι φάσκων. οὐδὲν γὰρ διοίσει λέγειν ἀνιαρὰν ἢ
<span class="pb" data-page="7.118" id="p7.118"></span>
<span class="lb" data-page="7.118" data-line="1" id="l7.118.1"></span>λυπηρὰν ἢ ἀλγεινὴν ἢ ὀδυνηρὰν ἢ ἐπίπονον αἴσθησιν· ὥσπερ
<span class="lb" data-page="7.118" data-line="2" id="l7.118.2"></span>οὐδὲ αὐτὸ τὸ πάθος, ἀνίαν ἢ λύπην ἢ ὀδύνην ἢ πόνον
<span class="lb" data-page="7.118" data-line="3" id="l7.118.3"></span>ἢ ἀλγηδόνα. δηλοῖ δὲ καὶ αὐτὸς ὁ Πλάτων ὁμοτίμως χρώμενος
<span class="lb" data-page="7.118" data-line="4" id="l7.118.4"></span>ἐπὶ ταὐτοῦ πράγματος ἅπασι τοῖς εἰρημένοις ὀνόμασιν
<span class="lb" data-page="7.118" data-line="5" id="l7.118.5"></span>ἔν τε Τιμαίῳ καὶ Φιλήβῳ καὶ καθ’ ὅ τι ἂν ἕτερον αὐτῷ
<span class="lb" data-page="7.118" data-line="6" id="l7.118.6"></span>σύγγραμμα περὶ τῶν αὐτῶν ὁ λόγος ἦν. ὅτι δὲ καὶ ἡ Ἱπποκράτους
<span class="lb" data-page="7.118" data-line="7" id="l7.118.7"></span>δόξα τῆς αὐτῆς ἔχεται διανοίας ἔν τε τοῖς ὀνόμασι
<span class="lb" data-page="7.118" data-line="8" id="l7.118.8"></span>καὶ τοῖς πράγμασιν, εὔδηλον ἔκ τε τῶν ἔμπροσθεν ὀλίγον
<span class="lb" data-page="7.118" data-line="9" id="l7.118.9"></span>εἰρημένων καὶ τῶν ἐν ἅπασι τοῖς βιβλίοις αὐτοῦ γεγραμμένων.
<span class="lb" data-page="7.118" data-line="10" id="l7.118.10"></span>οὕτω μὲν δὴ πᾶν πάθος λυπηρὸν ἐν ἁπάσαις γίγνεται
<span class="lb" data-page="7.118" data-line="11" id="l7.118.11"></span>ταῖς αἰσθήσεσι· τὸ δ’ ἐναντίον αὐτῷ τὸ ἡδὺ διὰ τὴν ἐναντίαν
<span class="lb" data-page="7.118" data-line="12" id="l7.118.12"></span>αἰτίαν. τοῦ γὰρ κινδυνεύοντος διασπασθῆναι ἡ εἰς τὸ
<span class="lb" data-page="7.118" data-line="13" id="l7.118.13"></span>κατὰ φύσιν ἐπάνοδος ἀθρόα τὴν ἡδονὴν ἀπεργάζεται. διὰ
<span class="lb" data-page="7.118" data-line="14" id="l7.118.14"></span>τοῦτο τοῖς ὀφθαλμοῖς ἥδιστον θέαμα τὸ κυανοῦν, ὥσπερ
<span class="lb" data-page="7.118" data-line="15" id="l7.118.15"></span>ὀδυνηρότατον τό τε λαμπρὸν ἅμα καὶ λευκὸν, οἷον ὁ ἥλιος.
<span class="lb" data-page="7.118" data-line="16" id="l7.118.16"></span>ἐφεξῆς δὲ τούτων ἐν μὲν τοῖς λυποῦσι τὸ λευκὸν, ἐν δὲ τοῖς
<span class="lb" data-page="7.118" data-line="17" id="l7.118.17"></span>ἥδουσι τὸ φαιόν. τὸ μὲν γὰρ τῷ διακρίνειν τε ἅμα καὶ
<span class="pb" data-page="7.119" id="p7.119"></span>
<span class="lb" data-page="7.119" data-line="1" id="l7.119.1"></span>διαλύειν τὴν οὐσίαν αὐτῆς, τὸ δὲ τῷ ἀβιάστως συνάγειν.
<span class="lb" data-page="7.119" data-line="2" id="l7.119.2"></span>οὐ γὰρ δή που τὸ συνάγειν γε μόνον ἱκανὸν καὶ αὔταρκες·
<span class="lb" data-page="7.119" data-line="3" id="l7.119.3"></span>οὕτω γὰρ ἂν ἦν που καὶ τὸ μέλαν ἡδὺ, νῦν δ’ οὐκ ἔστιν·
<span class="lb" data-page="7.119" data-line="4" id="l7.119.4"></span>ἐναντίον γὰρ ὑπάρχον τῇ τῆς ὄψεως οὐσίᾳ συνάγει βιαιότερον
<span class="lb" data-page="7.119" data-line="5" id="l7.119.5"></span>αὐτὴν, ἢ ὡς εἰς τὴν φύσιν ἐπανάγειν. ἧττον δέ ἐστι τὸ
<span class="lb" data-page="7.119" data-line="6" id="l7.119.6"></span>μελάντατον τοῦ λαμπροτάτου ἀνιαρὸν, οὐχ ὅτι τὸ ἐναντίον
<span class="lb" data-page="7.119" data-line="7" id="l7.119.7"></span>ἧττον λυπεῖ τῆς κατὰ τὸ συγγενὲς ἀμετρίας, (κατὰ τοῦτο μὲν
<span class="lb" data-page="7.119" data-line="8" id="l7.119.8"></span>γὰρ μᾶλλον ἀνιαρὸν ἦν τοῦ λαμπροτάτου τὸ μέλαν) ἀλλ’ ὅτι
<span class="lb" data-page="7.119" data-line="9" id="l7.119.9"></span>τὸ μὲν τῆς ὄψεως ὄργανον αὐγοειδὲς, αὐγὴ δὲ πᾶσα λεπτομερὴς
<span class="lb" data-page="7.119" data-line="10" id="l7.119.10"></span>οὐσία· τὸ δὲ μέλαν ἀεὶ παχυμερές· ἀεὶ δ’ ἐν τῇ
<span class="lb" data-page="7.119" data-line="11" id="l7.119.11"></span>φύσει δραστικώτερόν ἐστι τὸ λεπτομερὲς· ἀεὶ δ’ ἐν τῇ
<span class="lb" data-page="7.119" data-line="12" id="l7.119.12"></span>φύσει δραστικώτερόν ἐστι τὸ λεπτομερὲς τοῦ παχυμεροῦς.
<span class="lb" data-page="7.119" data-line="13" id="l7.119.13"></span>ὅταν μὲν οὖν εἰς ταὐτὸν ἀλλήλοις ἥκῃ τὸ λεπτομερὲς καὶ παχυμερὲς,
<span class="lb" data-page="7.119" data-line="14" id="l7.119.14"></span>ἧττον εἰς τὸ λεπτομερὲς ἐνεργεῖ τὸ παχυμερὲς, εἴπερ
<span class="lb" data-page="7.119" data-line="15" id="l7.119.15"></span>μᾶλλον πάσχειν ὑπ’ ἐκείνου πέφυκεν. οὕτως οὖν καὶ ὁ ἥλιος
<span class="lb" data-page="7.119" data-line="16" id="l7.119.16"></span>ἀνιᾷ τὴν ὄψιν, ὅτι λεπτομερέστερος ὤν ἑτοίμως αὐτὴν διακρίνει.
<span class="lb" data-page="7.119" data-line="17" id="l7.119.17"></span>τῇ μὲν οὖν οἰκειότητι τῆς οὐσίας ἧττόν ἐστι τῶν
<span class="lb" data-page="7.119" data-line="18" id="l7.119.18"></span>ἐναντίων ἀνιαρὸς, τῷ δὲ ἰσχυρῷ τῆς ἐνεργείας βιαιότερος
<span class="lb" data-page="7.119" data-line="19" id="l7.119.19"></span>ὑπάρχων, τούτῳ καὶ τὸ τάχος ἴσχει τῆς εἰς τὴν ὄψιν βλάβης. ﻿
<span class="pb" data-page="7.120" id="p7.120"></span>
<span class="lb" data-page="7.120" data-line="1" id="l7.120.1"></span>ὃ γὰρ ἐν ἐλαχίστῳ χρόνῳ πρὸς τῆς ἡλιακῆς αὐγῆς ἡ ὄψις ἡμᾶν
<span class="lb" data-page="7.120" data-line="2" id="l7.120.2"></span>πάσχει, τοῦτο ἐν παμπόλλῳ, μηδ’ ὅλως αὐγὴν θεασαμένη
<span class="lb" data-page="7.120" data-line="3" id="l7.120.3"></span>μηδεμίαν, <span class="milestone ed2page" data-n="7.55" data-unit="ed2page" id="ed2page.7.55"></span>ἀλλ’ ἐν βαθεῖ σκότῳ διαιτηθεῖσα· καὶ γὰρ
<span class="lb" data-page="7.120" data-line="4" id="l7.120.4"></span>καὶ αὕτη πρὸς τὸ φῶς ἀναχθεῖσα βλέπειν οὐ δύναται, τῷ
<span class="lb" data-page="7.120" data-line="5" id="l7.120.5"></span>κατεσβέσθαι τρόπον τινὰ καὶ πεπαχύνθαι καὶ σκοτώδης γεγονέναι.
<span class="lb" data-page="7.120" data-line="6" id="l7.120.6"></span>ἥδιστόν γε οὖν εἰκότως ἐστὶ καὶ ὠφελιμώτατον ὄψει
<span class="lb" data-page="7.120" data-line="7" id="l7.120.7"></span>τὸ κυανοῦν χρῶμα, πλὴν τῆς ὑφ’ ἡλίου διαπεφορημένης.
<span class="lb" data-page="7.120" data-line="8" id="l7.120.8"></span>ἐκείνῃ μὲν γὰρ, ὡς ἂν ἤδη νοσούσῃ, τὸ ἐναντίον ἴαμα· τῇ δὲ
<span class="lb" data-page="7.120" data-line="9" id="l7.120.9"></span>ὑγιαινούσῃ μὲν, κεκμηκυίᾳ δὲ, τὸ κυανοῦν ἢ τὸ φαιὸν ὑγιεινότατον
<span class="lb" data-page="7.120" data-line="10" id="l7.120.10"></span>θέαμα, μήτε διακρῖνον αὐτὸν ὡς τὸ λευκόν τε καὶ
<span class="lb" data-page="7.120" data-line="11" id="l7.120.11"></span>λαμπρὸν, ἀλλὰ μήτε συνάγον καὶ σβεννύον, ὡς τὸ μέλαν.
<span class="lb" data-page="7.120" data-line="12" id="l7.120.12"></span>τὸ μὲν οὖν φαιὸν ἐκ λευκοῦ τε ἅμα καὶ μέλανος κραθέντων
<span class="lb" data-page="7.120" data-line="13" id="l7.120.13"></span>γίγνεται· τὸ κυανοῦν δὲ, λευκοῦ καὶ λαμπροῦ συνελθόντων,
<span class="lb" data-page="7.120" data-line="14" id="l7.120.14"></span>καὶ εἰς μέλαν κατακορὲς ἐμπεσόντων. οὕτω γὰρ ἡμᾶς καὶ ὁ
<span class="lb" data-page="7.120" data-line="15" id="l7.120.15"></span>Πλάτων ὑπὲρ ἀμφοῖν ἐδίδαξεν. ὥστ’ ἐκ τῶν ἐναντίων τε
<span class="lb" data-page="7.120" data-line="16" id="l7.120.16"></span>καὶ ἄκρων κραθέντων ἔμμεσά τε καὶ σύμμετρα γίγνεται ταυτὶ
<span class="lb" data-page="7.120" data-line="17" id="l7.120.17"></span>τὰ χρώματα, τήν θ’ ὑπερβολὴν ἑκατέραν ἐκφυγόντα, καθ’ ἣν
<span class="lb" data-page="7.120" data-line="18" id="l7.120.18"></span>ἡ ὄψις ἐβλάπτετο, καὶ τοὺς μετρίους αὐτῆς ἐπανορθούμενα
<span class="pb" data-page="7.121" id="p7.121"></span>
<span class="lb" data-page="7.121" data-line="1" id="l7.121.1"></span>καμάτους, ὥσπερ τὰς ἐπὶ τῇ διακρίσει νόσους τὸ μέλαν.
<span class="lb" data-page="7.121" data-line="2" id="l7.121.2"></span>τὸ δ’ ἐναργὲς τῆς ἡδονῆς τῆς ἀπ’ αὐτῶν οὐχ ὅμοιόν ἐστι τῇ
<span class="lb" data-page="7.121" data-line="3" id="l7.121.3"></span>κατὰ τὰς ἄλλας αἰσθήσεις, ὅτι μηδὲ τὸ τῆς ὀδύνης ἶσον
<span class="lb" data-page="7.121" data-line="4" id="l7.121.4"></span>ὑπῆρχεν. ἡ γὰρ λεπτομέρεια τῆς ὄψεως οὔτ’ ἐν τῷ διακρίνεσθαι
<span class="lb" data-page="7.121" data-line="5" id="l7.121.5"></span>βίαιόν τι πάσχει, διὰ τὴν οἰκειότητα τῆς οὐσίας (ἐφ’
<span class="lb" data-page="7.121" data-line="6" id="l7.121.6"></span>ὃ γὰρ ἄγεται, φθάνουσα σπεύδει καὶ καθ’ ἑαυτὴν) οὔτ’ ἐν τῷ
<span class="lb" data-page="7.121" data-line="7" id="l7.121.7"></span>συγκρίνεσθαι, διὰ τὴν ἀσθένειαν τῆς μεταβολῆς. ἐδείχθη
<span class="lb" data-page="7.121" data-line="8" id="l7.121.8"></span>γὰρ ἀσθενῶς συναγόμενον ὑπὸ τοῦ παχυμεροῦς τὸ λεπτομερές.
<span class="lb" data-page="7.121" data-line="9" id="l7.121.9"></span>οὕτω μὲν ἔχει τὰ κατὰ τὴν ὄψιν ἡδονῆς τε καὶ λύπης.
<span class="lb" data-page="7.121" data-line="10" id="l7.121.10"></span>ἐπὶ δὲ τῆς ἀκοῆς ἡδίστη μὲν ἡ λειοτάτη καὶ ἡ βραδυτάτη
<span class="lb" data-page="7.121" data-line="11" id="l7.121.11"></span>φωνὴ, διότι καὶ ἡ τραχυτάτη καὶ ταχίστη λυπηροτάτη.
<span class="lb" data-page="7.121" data-line="12" id="l7.121.12"></span>ἀλλὰ ταῦτα μὲν ὑγιαινούσης ἀκριβῶς τῆς αἰσθήσεως ἡδέα τε
<span class="lb" data-page="7.121" data-line="13" id="l7.121.13"></span>καὶ λυπηρά· κεκμηκυίας δὲ, πρὸς τῇ λείᾳ τε καὶ βραδείᾳ,
<span class="lb" data-page="7.121" data-line="14" id="l7.121.14"></span>καὶ ἡ σμικρὰ προσφιλής· νοσούσης δὲ, ἡ λειοτάτη τε ἅμα
<span class="lb" data-page="7.121" data-line="15" id="l7.121.15"></span>καὶ βραδυτάτη καὶ σμικροτάτη, καὶ ταύτης ἔτι μᾶλλον ἡ
<span class="lb" data-page="7.121" data-line="16" id="l7.121.16"></span>εὔρυθμος. ἡ γὰρ παντελὴς ἡσυχία ἀνάλογον ἔχει τι τοῦτο
<span class="lb" data-page="7.121" data-line="17" id="l7.121.17"></span>τῷ σκότει τῷ κατὰ τὴν ὄψιν, ὅθεν καὶ ζήτησιν ἔσχεν, εἴτ’
<span class="lb" data-page="7.121" data-line="18" id="l7.121.18"></span>ἐναντίον τῷ φωτὶ τὸ σκότος ἐστὶν, εἴτε στέρησις· ὥσπερ
<span class="pb" data-page="7.122" id="p7.122"></span>
<span class="lb" data-page="7.122" data-line="1" id="l7.122.1"></span>φωνῆς μὲν ἡσυχία, κινήσεως δὲ ἠρεμία. τὸ δὲ τῆς ἡδονῆς
<span class="lb" data-page="7.122" data-line="2" id="l7.122.2"></span>ἐναργέστερον ἐνταῦθα, διότι καὶ τὸ τῆς οὐσίας παχυμερέστερον.
<span class="lb" data-page="7.122" data-line="3" id="l7.122.3"></span>ἔτι δὲ ἐναργέστερον ἐν τῇ τῆς ὀσφρήσεως αἰσθήσει τὸ
<span class="lb" data-page="7.122" data-line="4" id="l7.122.4"></span>τερπνὸν, ὅτι καὶ ἡ οὐσία παχυμερεστέρα. εἰς ὅσον γὰρ ἀὴρ
<span class="lb" data-page="7.122" data-line="5" id="l7.122.5"></span>αὐγῆς παχύτερος, εἰς τοσοῦτον ἀέρος ἀτμός. ἔστι δὲ αὐγῆς
<span class="lb" data-page="7.122" data-line="6" id="l7.122.6"></span>μὲν, ἡ τῆς ὅψεως αἴσθησις· ἀέρος δὲ, ἡ τῆς ἀκοῆς· ἀτμοῦ
<span class="lb" data-page="7.122" data-line="7" id="l7.122.7"></span>δὲ, ἡ τῆς ὀσφρήσεως· ὥσπέρ γε καὶ ἡ μὲν τῆς γεύσεως, ὑγρᾶς
<span class="lb" data-page="7.122" data-line="8" id="l7.122.8"></span>φύσεως· ἡ δὲ ἁφῆς, στερεοῦ σώματος. ἐπεὶ δὲ ὁμογενής
<span class="lb" data-page="7.122" data-line="9" id="l7.122.9"></span>ἐστιν ἡ τῆς ὀσφρήσεως αἴσθησις τῇ τῆς γεύσεως, ἑνὶ μόνῳ
<span class="lb" data-page="7.122" data-line="10" id="l7.122.10"></span>διαφέρουσα τῷ λεπτομερεστέρῳ τῆς οὐσίας, (ὁ γὰρ ἀτμὸς
<span class="lb" data-page="7.122" data-line="11" id="l7.122.11"></span>ὑγρόν ἐστι λελεπτυσμένον) ὑπὲρ ἀμφοῖν ἅμα ῥηθήσεται, τὴν
<span class="lb" data-page="7.122" data-line="12" id="l7.122.12"></span>ἀρχὴν ἀπὸ τῆς γεύσεως ποιησαμένοις, ἕνεκα σαφηνείας.
<span class="lb" data-page="7.122" data-line="13" id="l7.122.13"></span>ἥδιστοι τοίνυν εἰσὶ ταύτῃ χυμοὶ, κατὰ φύσιν μὲν ἐχούσῃ
<span class="lb" data-page="7.122" data-line="14" id="l7.122.14"></span>πάντες οἱ γλυκεῖς καὶ λιπαροὶ, οὗτοι γὰρ πάντες ἐδείχθησαν οἰκειότατοι
<span class="lb" data-page="7.122" data-line="15" id="l7.122.15"></span>τῇ τοῦ σώματος οὐσίᾳ· κεκακωμένῃ δ’ ἔναγχος ὑπό
<span class="lb" data-page="7.122" data-line="16" id="l7.122.16"></span>τινος τῶν ἀνιώντων αὐτὴν, οἱ λιπαροί· μάλιστα γὰρ οὗτοι
<span class="lb" data-page="7.122" data-line="17" id="l7.122.17"></span>τὸ τετραχυσμένον ἐκλεαίνουσι· νοσούσῃ δὲ, οἱ ἐναντίοι τοῖς
<span class="lb" data-page="7.122" data-line="18" id="l7.122.18"></span>νοσάζουσι, τοῖς μὲν παχέσιν οἱ λεπτύνοντες, τοῖς δὲ λεπτοῖς οἱ
<span class="lb" data-page="7.122" data-line="19" id="l7.122.19"></span>παχύνοντες, τοῖς δὲ γλίσχροις οἱ τέμνοντες, τοῖς δὲ τραχύνουσιν
<span class="pb" data-page="7.123" id="p7.123"></span>
<span class="lb" data-page="7.123" data-line="1" id="l7.123.1"></span>οἱ ἐκλεαίνοντες, οὕτω δὲ καὶ τοῖς μὲν θερμοῖς οἱ ψυχροὶ,
<span class="lb" data-page="7.123" data-line="2" id="l7.123.2"></span>τοῖς δὲ ψυχροῖς οἱ θερμοὶ, καὶ τοῖς μὲν ξηροῖς οἱ ὑγροὶ, τοῖς
<span class="lb" data-page="7.123" data-line="3" id="l7.123.3"></span>δὲ ὑγροῖς οἱ ξηροί. εἴρηται δὲ περὶ τῆς φύσεως αὐτῶν ἐν τῷ
<span class="lb" data-page="7.123" data-line="4" id="l7.123.4"></span>τετάρτῳ περὶ τῆς τῶν ἁπλῶν <span class="milestone ed2page" data-n="7.56" data-unit="ed2page" id="ed2page.7.56"></span>φαρμάκων δυνάμεως, καὶ
<span class="lb" data-page="7.123" data-line="5" id="l7.123.5"></span>χρὴ μὲν μὴ παρέργως ἀναλέγεσθαι τὸν λόγον ἐκεῖθεν εἴς τε
<span class="lb" data-page="7.123" data-line="6" id="l7.123.6"></span>διάγνωσιν καὶ εῖς θεραπείαν ὄντα ὠφέλιμον. ἡ μὲν γὰρ κοιλία
<span class="lb" data-page="7.123" data-line="7" id="l7.123.7"></span>τοῖς τε σπλάγχνοις ὑπηρετεῖ καὶ ταῖς φλεψὶν, ὥστε οἵων
<span class="lb" data-page="7.123" data-line="8" id="l7.123.8"></span>ἂν ἐκεῖνα δέηται χυμῶν, τοιούτων ὀρέγεσθαι· ταύτης δ’ αὖ
<span class="lb" data-page="7.123" data-line="9" id="l7.123.9"></span>γνώμων ἡ γλῶττα προβέβληται, τούτοις μάλιστα χαίρουσα
<span class="lb" data-page="7.123" data-line="10" id="l7.123.10"></span>τῶν χυμῶν, ὧν ἂν ἡ κοιλία δέηται. τῆς κοινωνίας δὲ ὁ
<span class="lb" data-page="7.123" data-line="11" id="l7.123.11"></span>περιαλείφων αὐτὴν χιτὼν μάλιστα αἴτιος. ἥδεται μὲν οὖν
<span class="lb" data-page="7.123" data-line="12" id="l7.123.12"></span>ἡ γλῶττα κατὰ διαφέροντας καιροὺς, ἄλλοις ἄλλοτε τῶν ἔξωθεν
<span class="lb" data-page="7.123" data-line="13" id="l7.123.13"></span>αὐτῇ προσπιπτόντων χυμῶν· ἥδεται οὖν ἐνίοτε καὶ τῶν
<span class="lb" data-page="7.123" data-line="14" id="l7.123.14"></span>ἐν αὐτῇ γλυκέων αἰσθανομένη, (φλέγματος δέ ἐστιν εἶδος ὁ
<span class="lb" data-page="7.123" data-line="15" id="l7.123.15"></span>γλυκὺς οὗτος χυμὸς) ὥσθ’ ὁσάκις γε ἀπὸ τῶν φλεβῶν ἐγχυθέντος
<span class="lb" data-page="7.123" data-line="16" id="l7.123.16"></span>αἵματος αἴσθησιν ὡς γλυκέος ἔλαβεν ἡ γλῶττα, τοῖς
<span class="lb" data-page="7.123" data-line="17" id="l7.123.17"></span>ἔξωθεν αὐτῇ προσπίπτουσιν ἀνάλογον ἔπαθεν. ἐπὶ μέντοι
<span class="lb" data-page="7.123" data-line="18" id="l7.123.18"></span>τῆς ὀσφρητικῆς δυνάμεως, ἡ μὲν τῶν ἔξωθεν ἡδέων τε καὶ
<span class="pb" data-page="7.124" id="p7.124"></span>
<span class="lb" data-page="7.124" data-line="1" id="l7.124.1"></span>ἀνιαρῶν αἴσθησις ἀνάλογον ἔχει τῇ γευστικῇ· τῶν δὲ κατ’
<span class="lb" data-page="7.124" data-line="2" id="l7.124.2"></span>αὐτὴν ἀτμῶν ἀηδῶν μὲν ὄντων, ὡς εἴρηται πρόσθεν, αἰσθάνεταί
<span class="lb" data-page="7.124" data-line="3" id="l7.124.3"></span>ποτε· γλυκέων δὲ ἢ ὅλως ἡδέων οὐκ αἰσθάνεται, καθάπερ
<span class="lb" data-page="7.124" data-line="4" id="l7.124.4"></span>οὐδὲ ἡ ὄψις, οὐδὲ ἡ ἀκοή. τῷ γὰρ εἶναι λεπτομεροῦς
<span class="lb" data-page="7.124" data-line="5" id="l7.124.5"></span><span class="milestone ed1page" data-n="3.225" data-unit="ed1page" id="ed1page.3.225"></span>οὐσίας αἰσθήσεις οὐ πάσχουσι πάθος οὐδὲν ἰσχυρὸν
<span class="lb" data-page="7.124" data-line="6" id="l7.124.6"></span>ἐν αὐταῖς. ἡ δὲ ἀφὴ καὶ ἡ γεῦσις, σφοδρὸν μὲν οὐδὲν
<span class="lb" data-page="7.124" data-line="7" id="l7.124.7"></span>οὐδὲ αὗται· πάσχουσι δ’ ἐνίοτε καὶ τοιοῦτόν τι πάθος ἀμυδρὸν,
<span class="lb" data-page="7.124" data-line="8" id="l7.124.8"></span>ἡ μέντοι γλῶττα πρὸς γλυκέος, ὡς εἴρηται, φλέγματος,
<span class="lb" data-page="7.124" data-line="9" id="l7.124.9"></span>ὅνπερ ὁ Πραξαγόρας τε καὶ Φιλότιμος ἰδιώτερον ὀνομάζουσι
<span class="lb" data-page="7.124" data-line="10" id="l7.124.10"></span>γλυκὺν χυμόν· ἡ δὲ ἁφὴ τῆς ἐν αὐτῇ κινήσεως αἰσθάνεται
<span class="lb" data-page="7.124" data-line="11" id="l7.124.11"></span>πολλάκις, ἐπειδὰν εἰς τὸ κατὰ φύσιν ἐπανέρχηται, τῶν
<span class="lb" data-page="7.124" data-line="12" id="l7.124.12"></span>τραχυνόντων γε αὐτὴν ἔνδον ἤτοι πεττομένων ἢ διαπνεομένων
<span class="lb" data-page="7.124" data-line="13" id="l7.124.13"></span>ἢ αἰσθητῶς ἐκκρινομένων. καὶ μὴν καὶ οἱ κοπωθέντες, ἐπειδὰν
<span class="lb" data-page="7.124" data-line="14" id="l7.124.14"></span>τρίψεσί τε μαλακαῖς ἢ λουτροῖς ἁπαλυνθέντες τὸ σῶμα
<span class="lb" data-page="7.124" data-line="15" id="l7.124.15"></span>μετὰ ταῦθ’ ἡσυχάζωσιν, ἐναργῶς αἰσθάνονται τῆς ἡδονῆς.
<span class="lb" data-page="7.124" data-line="16" id="l7.124.16"></span>ἔτι δὲ δὴ μᾶλλον ἐν αὐταῖς ταῖς εἰρημέναις κινήσεσιν ἥδονται
<span class="lb" data-page="7.124" data-line="17" id="l7.124.17"></span>τοῖς κεκμηκόσι μορίοις εἰς τὸ κατὰ φύσιν ἐπανερχομένοις. οὐ
<span class="lb" data-page="7.124" data-line="18" id="l7.124.18"></span>μόνον δὲ ἐν τῷ λούεσθαι καὶ ἀνατρίβεσθαι μαλακῶς ἐλαίῳ ﻿
<span class="pb" data-page="7.125" id="p7.125"></span>
<span class="lb" data-page="7.125" data-line="1" id="l7.125.1"></span>δαψιλεῖ συμβαίνουσιν ἡδοναὶ τοῖς κεκοπωμένοις μέρεσιν, ἀλλὰ
<span class="lb" data-page="7.125" data-line="2" id="l7.125.2"></span>κᾀν ταῖς μείζοσιν ὀδύναις ἐπαφὴ μαλακὴ καὶ πραεῖα καὶ λεία
<span class="lb" data-page="7.125" data-line="3" id="l7.125.3"></span>φέρει τινὰ παραμυθίαν οὐ σμικράν. ἔξωθεν δὲ ἤδη τὰ τοιαῦτα,
<span class="lb" data-page="7.125" data-line="4" id="l7.125.4"></span>καὶ λεκτέον ἑξῆς ὑπὲρ ἁπάντων αὐτῶν. οὐδὲν γὰρ
<span class="lb" data-page="7.125" data-line="5" id="l7.125.5"></span>ἔτι δεόμεθα περὶ τῶν ὀσφρητῶν διεξέρχεσθαι, τοῖς γευστικοῖς
<span class="lb" data-page="7.125" data-line="6" id="l7.125.6"></span>ἀνάλογον ἐχόντων. ἡδόμεθα τοίνυν ἐν τούτῳ τῷ γένει τῆς
<span class="lb" data-page="7.125" data-line="7" id="l7.125.7"></span>αἰσθήσεως, ἁπλῶς μὲν εἰπεῖν, εἰς τὸ κατὰ φύσιν ἐπανερχόμενοι·
<span class="lb" data-page="7.125" data-line="8" id="l7.125.8"></span>καὶ γίγνεται τοῦθ’ ἡμῖν ἀεὶ διὰ τῶν ἐναντίων, ἐάν
<span class="lb" data-page="7.125" data-line="9" id="l7.125.9"></span>γέ τις, ὡς προσήκει, λαμβάνῃ τὸ ἐναντίον. προσήκει δὲ
<span class="lb" data-page="7.125" data-line="10" id="l7.125.10"></span>δήπου τὸ πρώτως τε καὶ καθ’ ἑαυτὸ, καὶ μὴ δι’ ἑτέρου μέσου,
<span class="lb" data-page="7.125" data-line="11" id="l7.125.11"></span>τοῦ τέλους αἴτιον, οὐ τὸ προκατάρχον τε καὶ προκαταρκτικὸν
<span class="lb" data-page="7.125" data-line="12" id="l7.125.12"></span>ὀνομαζόμενον, ἐν τοῖς τοιούτοις ἅπασι σκοπεῖν,
<span class="lb" data-page="7.125" data-line="13" id="l7.125.13"></span>ὅπερ Ἱπποκράτης ἡμᾶς ἐν ἄλλοις τε πολλάκις ἀναμιμνήσκειν
<span class="lb" data-page="7.125" data-line="14" id="l7.125.14"></span>ἔοικε κᾀν τῷ φάναι, ἔστι δὲ ὅκου ἐπὶ τετάνου ἄνευ ἕλκεος,
<span class="lb" data-page="7.125" data-line="15" id="l7.125.15"></span>νέῳ εὐσάρκῳ, θέρεος μέσου, ψυχροῦ πολλοῦ κατάχυσις
<span class="lb" data-page="7.125" data-line="16" id="l7.125.16"></span>ἐπανάκλησιν θέρμης ποιέεται· θέρμη δὲ ῥύεται ταῦτα.
<span class="lb" data-page="7.125" data-line="17" id="l7.125.17"></span>δόξειε μὲν γὰρ ὅ γέ τις ὑπὲρ τῶν τοιούτων ἀσκεπτότερον
<span class="lb" data-page="7.125" data-line="18" id="l7.125.18"></span>ἀποφαινόμενος ὑπὸ τῶν ὁμοίων ἐνίοτε θεραπεύεσθαί τι τῶν
<span class="pb" data-page="7.126" id="p7.126"></span>
<span class="lb" data-page="7.126" data-line="1" id="l7.126.1"></span>παρὰ φύσιν, ὥσπερ καὶ τὸν τέτανον ὑπὸ τῆς ψυχρολουσίας.
<span class="lb" data-page="7.126" data-line="2" id="l7.126.2"></span>ἔχει δὲ οὐχ οὕτως τἀληθές· ἀλλ’ ἀεὶ πάντα πρὸς τὸ κατὰ
<span class="lb" data-page="7.126" data-line="3" id="l7.126.3"></span>φύσιν ἐπανέρχεται διὰ τῶν ἐναντίων, ὥσπερ καὶ ὁ τέτανος
<span class="lb" data-page="7.126" data-line="4" id="l7.126.4"></span>διὰ τῆς κατὰ τὴν θερμασίαν ἐπανακλήσεως. εἰ μὲν οὖν
<span class="lb" data-page="7.126" data-line="5" id="l7.126.5"></span>ἀθρόως τοῦτο γίγνοιτο, μεθ’ ἡδονῆς ἡ θεραπεία συντελεῖται·
<span class="lb" data-page="7.126" data-line="6" id="l7.126.6"></span>κατὰ μικρὸν δὲ συμβάντος, ἀναίσθητος ἡ εἰς τὸ κατὰ φύσιν
<span class="lb" data-page="7.126" data-line="7" id="l7.126.7"></span>ἐπάνοδος ἔσται. <span class="milestone ed2page" data-n="7.57" data-unit="ed2page" id="ed2page.7.57"></span>οὕτω δὲ καὶ ἡ ἐκ τοῦ κατὰ φύσιν εἰς
<span class="lb" data-page="7.126" data-line="8" id="l7.126.8"></span>τὸ παρὰ φύσιν ὁδὸς, ἡ μὲν ἀθρόως γιγνομένη βίαιός τε καὶ
<span class="lb" data-page="7.126" data-line="9" id="l7.126.9"></span>ὀδυνηρὰ πάντως ἐστίν· ἡ δὲ κατὰ μικρὸν, ἀναίσθητος. καὶ
<span class="lb" data-page="7.126" data-line="10" id="l7.126.10"></span>διὰ τοῦτο τῆς κατ’ ὀλίγον ἀθροιζομένης ἐν τῷ σώματι διαθέσεως
<span class="lb" data-page="7.126" data-line="11" id="l7.126.11"></span>οὐ κατὰ φύσιν, ἀναισθήτου παντάπασιν οὔσης, ἡ εἰς
<span class="lb" data-page="7.126" data-line="12" id="l7.126.12"></span>τὰ κατὰ φύσιν ἐπάνοδος, ἐπειδὰν ἀθρόως ἐπιτελῆται, μετ’
<span class="lb" data-page="7.126" data-line="13" id="l7.126.13"></span>αἰσθήσεώς τε ἅμα καὶ ἡδεῖα γίγνεται. καὶ μάλιστα ἐπὶ τῶν
<span class="lb" data-page="7.126" data-line="14" id="l7.126.14"></span>οἰκειοτάτων ἡμῖν, οἷά περ ἐστὶν ἐν μὲν τῇ γεύσει τὰ γλυκέα·
<span class="lb" data-page="7.126" data-line="15" id="l7.126.15"></span>κατὰ δὲ τὴν ὄσφρησιν, ὅσα τούτοις μὲν ἀνάλογον ἔχει,
<span class="lb" data-page="7.126" data-line="16" id="l7.126.16"></span>καλεῖται δὲ εὐώδη. ἴδιον δέ τι πέπονθεν ἐξαίρετον ἡ τῶν
<span class="lb" data-page="7.126" data-line="17" id="l7.126.17"></span>γεννητικῶν μορίων αἴσθησις, ὅτι καὶ δύναμιν ἰσχυροτάτην
<span class="lb" data-page="7.126" data-line="18" id="l7.126.18"></span>ἔχει, κατὰ μὲν τὸ ἄῤῥεν γένος ἀποκριτικὴν τοῦ σπέρματος,
<span class="pb" data-page="7.127" id="p7.127"></span>
<span class="lb" data-page="7.127" data-line="1" id="l7.127.1"></span>κατὰ δὲ τὸ θῆλυ καὶ ταύτην μὲν ἔν τε τοῖς ὄρχεσι καὶ τοῖς
<span class="lb" data-page="7.127" data-line="2" id="l7.127.2"></span>σπερματικοῖς ἀγγείοις, ἀλλὰ καὶ τὴν ἑλκτικὴν ἐν ὅλῃ τῇ μήτρᾳ·
<span class="lb" data-page="7.127" data-line="3" id="l7.127.3"></span>συνῆψε γὰρ ἡ φύσις ὑπερέχουσαν ἐπιθυμίαν τε ἅμα καὶ
<span class="lb" data-page="7.127" data-line="4" id="l7.127.4"></span>ἡδονὴν τῇ τε προέσει καὶ τῇ συλλήψει τοῦ σπέρματος. ἀλλ’
<span class="lb" data-page="7.127" data-line="5" id="l7.127.5"></span>ἡ μὲν ἀνία, τοῦ περιττοῦ σπέρματος μένοντος ἔσω, ἀθροίζεται
<span class="lb" data-page="7.127" data-line="6" id="l7.127.6"></span>κατ’ ὀλίγον ἐν χρόνῳ πλείονι, καὶ διὰ τοῦτο, καὶ τοι
<span class="lb" data-page="7.127" data-line="7" id="l7.127.7"></span>μεγάλα λυποῦσα (περὶ ὧν ἑτέρωθι λέξομεν) ἀπολείπεται τῷ
<span class="lb" data-page="7.127" data-line="8" id="l7.127.8"></span>μεγέθει τῆς ἡδονῆς, ἣν ἐν τοῖς ἀφροδισίοις ἴσχοι. ἡ δ’ ἀπόκρισις
<span class="lb" data-page="7.127" data-line="9" id="l7.127.9"></span>ἡ τοῦ λυποῦντος ἀθρόως γιγνομένη τῷ τάχει τῆς εἰς
<span class="lb" data-page="7.127" data-line="10" id="l7.127.10"></span>τὸ κατὰ φύσιν ἐπανόδου καὶ τὸ τῆς ἡδονῆς μέγεθος ἀνάλογον
<span class="lb" data-page="7.127" data-line="11" id="l7.127.11"></span>ἔχει.
</p>
          </article>

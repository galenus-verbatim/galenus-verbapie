<article xmlns="http://www.w3.org/1999/xhtml" id="urn:cts:greekLit:tlg0057.tlg044.1st1K-grc1:1.7">
<span class="pb page1" data-page="7.127" id="p7.127"></span>
<span class="milestone ed1page page1" data-n="3.225" data-unit="ed1page" id="ed1page.3.225"></span>
<span class="milestone ed2page page1" data-n="7.57" data-unit="ed2page" id="ed2page.7.57"></span>
            <p>
<span class="lb" data-page="7.127" data-line="12" id="l7.127.12"></span>Ὑπόλοιπον δ’ ἂν εἴη περὶ τῶν κατὰ τὸ
<span class="lb" data-page="7.127" data-line="13" id="l7.127.13"></span>στόμα τῆς κοιλίας, ὃ δὴ καὶ καρδίαν ὀνομάζουσι, συμπτωμάτων
<span class="lb" data-page="7.127" data-line="14" id="l7.127.14"></span>διελθεῖν. ἔστι μὲν γὰρ ἐκ τοῦ γένους καὶ αὐτὰ τῶν
<span class="lb" data-page="7.127" data-line="15" id="l7.127.15"></span>ἁπτικῶν, ἀλλ’ οὐδὲν οὕτω μέρος οὔτ’ ἀκριβῆ τὴν αἴσθησιν
<span class="lb" data-page="7.127" data-line="16" id="l7.127.16"></span>ἔχει, οὔτε τὰς ἀρχὰς ἑκατέρας ἑαυτῷ συνδιατίθησιν, ὡς τὸ
<span class="lb" data-page="7.127" data-line="17" id="l7.127.17"></span>στόμα τῆς γαστρός. ὀνομάζεται δὲ συνήθως οὐ τοῖς πολλοῖς
<span class="lb" data-page="7.127" data-line="18" id="l7.127.18"></span>μόνον, ἀλλὰ καὶ τοῖς ἰατροῖς στόμαχος. αἱ γοῦν καλούμεναι
<span class="pb" data-page="7.128" id="p7.128"></span>
<span class="lb" data-page="7.128" data-line="1" id="l7.128.1"></span>στομαχικαὶ συγκοπαὶ τούτου τοῦ μέρους εἰσὶ συμπτώματα,
<span class="lb" data-page="7.128" data-line="2" id="l7.128.2"></span>καθάπερ καὶ αἱ καρδιαλγίαι κατὰ τὴν ἑτέραν αὐτοῦ προσηγορίαν
<span class="lb" data-page="7.128" data-line="3" id="l7.128.3"></span>ὠνομασμέναι· καὶ δὴ καὶ δυσπνοίας τε καὶ ἀπνοίας, καὶ
<span class="lb" data-page="7.128" data-line="4" id="l7.128.4"></span>πνίξεις καὶ ἐπιληψίας καὶ παρακοπὰς καὶ μελαγχολίας ἐπιφέρει.
<span class="lb" data-page="7.128" data-line="5" id="l7.128.5"></span>ταῦτα μὲν οὖν ἅπαντα κατὰ συμπάθειαν· ἀνορεξίας
<span class="lb" data-page="7.128" data-line="6" id="l7.128.6"></span>δὲ καὶ δυσορεξίας καὶ μοχθηρὰς ὀρέξεις αὐτὸ καθ’ ἑαυτό.
<span class="lb" data-page="7.128" data-line="7" id="l7.128.7"></span>καλῶ δὲ ἀνορεξίας μὲν ὅταν μηδὲ ὅλως ὀρέγωνται· δυσορεξίας
<span class="lb" data-page="7.128" data-line="8" id="l7.128.8"></span>δὲ, ἐπειδὰν ἀμυδρῶς· αἱ μοχθηραὶ δὲ ὀρέξεις, αἱ μὲν εἰς
<span class="lb" data-page="7.128" data-line="9" id="l7.128.9"></span>ἄμετρον ἐκτρέπονται σιτίων ἢ ποτῶν προσφορὰν, αἱ δὲ εἰς
<span class="lb" data-page="7.128" data-line="10" id="l7.128.10"></span>ἀλλοκότων ποιοτήτων ἐπιθυμίαν. ῥητέον οὖν ὑπὲρ ἁπάντων
<span class="lb" data-page="7.128" data-line="11" id="l7.128.11"></span>ἑξῆς ἀπὸ τῶν οἰκείων αὐτοῦ συμπτωμάτων ἀρξαμένους.
<span class="lb" data-page="7.128" data-line="12" id="l7.128.12"></span>ἕπεται δὲ ταῦτα ταῖς κατὰ φύσιν ἐνεργείαις τοῦ μορίου, δι’
<span class="lb" data-page="7.128" data-line="13" id="l7.128.13"></span>ἃς καὶ τῶν ἀπ’ ἐγκεφάλου νεύρων ἐδεήθη μεγίστων, ἐφ’ οἷς
<span class="lb" data-page="7.128" data-line="14" id="l7.128.14"></span>δὴ καὶ τὸ περιττὸν τοῦτο εἶδος τῆς αἰσθήσεως ὑπὲρ ἅπαντα
<span class="lb" data-page="7.128" data-line="15" id="l7.128.15"></span>κέκτηται. διαφορουμένου γὰρ εἰς τὸ περιέχον ἑκάστου ζώου
<span class="lb" data-page="7.128" data-line="16" id="l7.128.16"></span>κατὰ τὸ δέρμα, πρώτως κενοῦσθαι συμβαίνει τοῖς ὑπ’ αὐτῷ
<span class="lb" data-page="7.128" data-line="17" id="l7.128.17"></span>μέλεσιν, ὧν ἡ σύμφυτος δύναμις, ὡς ἐν τοῖς τῶν φυσικῶν
<span class="pb" data-page="7.129" id="p7.129"></span>
<span class="lb" data-page="7.129" data-line="1" id="l7.129.1"></span>δυνάμεων ὑπομνήμασιν ἐδείκνυμεν, ἐκ τῶν ὁμιλούντων ἑαυτοῖς
<span class="lb" data-page="7.129" data-line="2" id="l7.129.2"></span>ἐπισπᾶται τροφὴν ἀναπληροῦσαν τὸ κενούμενον, εἶτ’ αὖθις ἐκ
<span class="lb" data-page="7.129" data-line="3" id="l7.129.3"></span>τῶν ἑαυτοῖς ὁμιλούντων ἐκεῖνα, κᾄπειτα ἐκ τῶν ἑαυτοῖς τὰ τρίτα,
<span class="lb" data-page="7.129" data-line="4" id="l7.129.4"></span>καὶ οὕτως ἀεὶ κατὰ τὸ συνεχὲς ὡς ἐν χορῷ τινι ταχείας τῆς
<span class="lb" data-page="7.129" data-line="5" id="l7.129.5"></span>μεταλήψεως γιγνομένης, ἐπὶ τὰς καθηκούσας εἰς τὴν <span class="milestone ed2page" data-n="7.58" data-unit="ed2page" id="ed2page.7.58"></span>γαστέρα
<span class="lb" data-page="7.129" data-line="6" id="l7.129.6"></span>φλέβας ἡ κένωσις ἀφικνεῖται. αὗται δέ γε εἰθίκεσάν
<span class="lb" data-page="7.129" data-line="7" id="l7.129.7"></span>τε ἅμα καὶ πεφύκεσαν ἐκ τῆς γαστρὸς ἐπισπᾶσθαι τὴν τροφὴν,
<span class="lb" data-page="7.129" data-line="8" id="l7.129.8"></span>ἀνάλογον ταῖς ἐπὶ τῶν φυτῶν εἰς τὴν γῆν καθηκούσαις ῥίζαις.
<span class="lb" data-page="7.129" data-line="9" id="l7.129.9"></span>ἅπαν γὰρ τοῦτο τὸ ἔργον οὐ ψυχικὸν, ἀλλὰ φυσικὸν ὑπάρχον,
<span class="lb" data-page="7.129" data-line="10" id="l7.129.10"></span>ὁμοίως ἐπιτελεῖται κατὰ τε τὰ φυτὰ καὶ τὰ ζῶα. τοῖς
<span class="lb" data-page="7.129" data-line="11" id="l7.129.11"></span>μὲν οὖν φυτοῖς ἡ γῆ τῆς γαστρὸς δίκην ὑπηρετεῖ διὰ παντὸς
<span class="lb" data-page="7.129" data-line="12" id="l7.129.12"></span>ἑτοίμην τε καὶ ἄφθονον ἐπάρδουσα τὴν τροφὴν, ἄχρι περ ἂν
<span class="lb" data-page="7.129" data-line="13" id="l7.129.13"></span>αἱ ἐκ Διὸς ὧραι κατὰ φύσιν ἔχωσιν, ὡς εἴγε ποτε δι’ ὑπερβολὴν
<span class="lb" data-page="7.129" data-line="14" id="l7.129.14"></span>αὐχμῶν ἀναξηρανθείη τὸ ὑγρὸν ἐξ αὐτῆς, ἐνδείᾳ τροφῆς
<span class="lb" data-page="7.129" data-line="15" id="l7.129.15"></span>αὐαίνεται τὰ φυτά. τοῖς δὲ ζώοις ἅτε μὴ προσπεφυκόσι
<span class="lb" data-page="7.129" data-line="16" id="l7.129.16"></span>τῇ γῇ, πλὴν ὀλίγων δή τινων, ἡ φύσις ἐδημιούργησε μὲν καὶ
<span class="lb" data-page="7.129" data-line="17" id="l7.129.17"></span>τὴν γαστέρα ταμεῖον τροφῆς, οἷόν περ τὴν γῆν τοῖς φυτοῖς· ﻿
<span class="pb" data-page="7.130" id="p7.130"></span>
<span class="lb" data-page="7.130" data-line="1" id="l7.130.1"></span>ἔδωκε δὲ καὶ τῆς ἐνδείας αἴσθησιν, ἵν’ ἐξορμῶντα τὰ ζῶα
<span class="lb" data-page="7.130" data-line="2" id="l7.130.2"></span>πρός τε τὴν ἐδωδήν τε καὶ πόσιν ἑνὶ χρόνῳ πληρῶνται. καὶ
<span class="lb" data-page="7.130" data-line="3" id="l7.130.3"></span>καλεῖται μὲν ἡ τῆς τοιαύτης πληρώσεως ἔφεσις ὄρεξις, γίνεται
<span class="lb" data-page="7.130" data-line="4" id="l7.130.4"></span>δ’ ἐπ’ αἰσθήσει τῆς ἐνδείας, ὅταν αἱ μὲν φλέβες ἐξ αὐτῆς τι
<span class="lb" data-page="7.130" data-line="5" id="l7.130.5"></span>τῆς γαστρὸς ἕλκωσιν οἷον βδάλλουσαί τε καὶ μυζῶσαι, μὴ
<span class="lb" data-page="7.130" data-line="6" id="l7.130.6"></span>φέρουσα δὲ τὴν μύζησιν ἡ γαστὴρ, ἀλλ’ οἷον διασπωμένη,
<span class="lb" data-page="7.130" data-line="7" id="l7.130.7"></span>τῆς ἀνίας ταύτης ἴαμα τὴν ἐδωδὴν πορίζηται. τρέπονται γὰρ
<span class="lb" data-page="7.130" data-line="8" id="l7.130.8"></span>αἱ φλέβες οὕτως ἐπὶ τὰ παρακείμενα σιτία, κᾀξ αὐτῶν ἕλκουσι
<span class="lb" data-page="7.130" data-line="9" id="l7.130.9"></span>τὴν τροφὴν, οὐκ ἐκ τῆς γαστρὸς, καὶ συμβαίνει μετὰ
<span class="lb" data-page="7.130" data-line="10" id="l7.130.10"></span>τὴν προσφορὰν ἅμα τε τὰς φλέβας ἐπὶ τὰ σιτία τρέπεσθαι
<span class="lb" data-page="7.130" data-line="11" id="l7.130.11"></span>καὶ τὴν κοιλίαν εἰς ἑαυτὴν ἕλκειν ἐξ αὐτῶν ὅσον κεκένωται
<span class="lb" data-page="7.130" data-line="12" id="l7.130.12"></span>πρότερον ὑπὸ τῶν φλεβῶν. ἡ μὲν οὖν τῆς μυζήσεως αἴσθησίς
<span class="lb" data-page="7.130" data-line="13" id="l7.130.13"></span>ἐστιν ἡ πεῖνα· δύο δὲ ἄλλα, τὸ μὲν τοῦ βδάλλειν τὰς
<span class="lb" data-page="7.130" data-line="14" id="l7.130.14"></span>φλέβας <span class="milestone ed1page" data-n="3.226" data-unit="ed1page" id="ed1page.3.226"></span>ἡγεῖται, καὶ καλεῖται καὶ τοῦτο ὄρεξις ὁμωνύμως
<span class="lb" data-page="7.130" data-line="15" id="l7.130.15"></span>θατέρῳ, φυσικὸν ἔργον ὑπάρχον, οὐ ψυχικόν· αὐτῆς
<span class="lb" data-page="7.130" data-line="16" id="l7.130.16"></span>δὲ τῆς τοιαύτης ὀρέξεως ἡ κένωσις προηγεῖται καὶ γίγνεται
<span class="lb" data-page="7.130" data-line="17" id="l7.130.17"></span>πέντε συμπτώματα τὰ σύμπαντα κατὰ στίχον ἐφεξῆς ἀλλήλων
<span class="lb" data-page="7.130" data-line="18" id="l7.130.18"></span>τεταγμένα· κένωσις μὲν πρώτη, δευτέρα δὲ ὄρεξις ἡ
<span class="pb" data-page="7.131" id="p7.131"></span>
<span class="lb" data-page="7.131" data-line="1" id="l7.131.1"></span>φυσικὴ τῶν κενωθέντων μορίων, εἶτα ἡ μύζησις τῆς κοιλίας,
<span class="lb" data-page="7.131" data-line="2" id="l7.131.2"></span>εἶτα ἡ ταύτης αἴσθησις, εἶτα ἡ ὄρεξις αὐτῆς ἡ ψυχικὴ
<span class="lb" data-page="7.131" data-line="3" id="l7.131.3"></span>ἁπασῶν ὑστάτη. καὶ τοίνυν καὶ ἡ ἀπώλεια τῆς
<span class="lb" data-page="7.131" data-line="4" id="l7.131.4"></span>ἐνεργείας ταύτης ἢ τῷ τὴν αἴσθησιν ἀπολωλέναι τῆς βδάλσεως,
<span class="lb" data-page="7.131" data-line="5" id="l7.131.5"></span>ἢ τῷ μὴ γίνεσθαι τὴν βδάλσιν, ἢ τῷ μὴ κενοῦσθαι
<span class="lb" data-page="7.131" data-line="6" id="l7.131.6"></span>τὸ σῶμα συμβαίνει. κατὰ δὲ τὸν αὐτὸν τρόπον αἱ
<span class="lb" data-page="7.131" data-line="7" id="l7.131.7"></span>ἀμυδραὶ τῶν ὀρέξεων οὐκ ἐξ ἀπολωλότων ὧν εἴπομεν,
<span class="lb" data-page="7.131" data-line="8" id="l7.131.8"></span>ἀλλ’ ἐγγὺς ἀπωλείας ἡκόντων ἕπονται. μοχθηραὶ δὲ ὀρέξεις
<span class="lb" data-page="7.131" data-line="9" id="l7.131.9"></span>γίγνονται κατὰ μὲν τὸ ποσὸν ὑπερβάλλουσαι, καὶ καλοῦνται
<span class="lb" data-page="7.131" data-line="10" id="l7.131.10"></span>πρός τινων αἱ τοιαῦται κυνώδεις, ὅταν ἤτοι κακοχυμία τις
<span class="lb" data-page="7.131" data-line="11" id="l7.131.11"></span>ὀξώδης δάκνῃ τὴν κοιλίαν, ἢ καὶ τὸ σύμπαν σῶμα διαφορούμενον
<span class="lb" data-page="7.131" data-line="12" id="l7.131.12"></span>ἀμέτρως ἐν χρείᾳ συνεχεῖ καθίσταται τῆς θρέψεως.
<span class="lb" data-page="7.131" data-line="13" id="l7.131.13"></span>ἡ μὲν γὰρ ψυχρὰ κακοχυμία τὴν δῆξιν μὲν ἀνάλογον τῇ μυζήσει
<span class="lb" data-page="7.131" data-line="14" id="l7.131.14"></span>παρέχει, τὴν ὄρεξιν δ’ ἐπεγείρει τῇ τοῦ φυσικοῦ παθήματος
<span class="lb" data-page="7.131" data-line="15" id="l7.131.15"></span>ὁμοιότητι, τροφῆς δὲ, οὐ ποτοῦ, τὴν ἐπιθυμίαν ἐργάζεται
<span class="lb" data-page="7.131" data-line="16" id="l7.131.16"></span>διὰ τὴν ψύξιν· ἁλυκῆς δ’ ἔτι καὶ χολώδους κακοχυμίας
<span class="lb" data-page="7.131" data-line="17" id="l7.131.17"></span>δακνούσης τὴν γαστέρα, ποτοῦ μᾶλλον ἢ σιτίων ὀρέγονται.
<span class="lb" data-page="7.131" data-line="18" id="l7.131.18"></span>πρὸς γὰρ τῷ θερμαίνεσθαί τε καὶ ξηραίνεσθαι τὴν κοιλίαν,
<span class="lb" data-page="7.131" data-line="19" id="l7.131.19"></span>ἅπερ αἴτια δίψους ἐστὶν, ἔτι καὶ τὸ χεῖσθαι τοὺς χυμοὺς ἐν
<span class="pb" data-page="7.132" id="p7.132"></span>
<span class="lb" data-page="7.132" data-line="1" id="l7.132.1"></span>αὐτῇ τε καὶ ταῖς φλεψὶ συμβαίνει. τὸ δὲ τῆς χύσεως τῶν χυμῶν
<span class="lb" data-page="7.132" data-line="2" id="l7.132.2"></span>σύμπτωμα πληροῖ τὰ περιέχοντα, καθάπερ, οἶμαι, τὰ
<span class="lb" data-page="7.132" data-line="3" id="l7.132.3"></span>τῆς ψύξεως ἐκκενοῖ. καὶ τοίνυν εἰς μὲν τὸ πεινῆν οὐ σμικρὸν
<span class="lb" data-page="7.132" data-line="4" id="l7.132.4"></span>ἡ ψύξις τῶν κατὰ τὴν γαστέρα συντελεῖ. κενά τε γὰρ
<span class="lb" data-page="7.132" data-line="5" id="l7.132.5"></span>ἐργάζεται τὰ σώματα καὶ τοὺς χιτῶνας αὐτῶν συνάγουσά τε
<span class="lb" data-page="7.132" data-line="6" id="l7.132.6"></span>καὶ σφίγγουσα πρὸς τὴν ὄρεξιν ἐπεγείρει. τοῦ δὲ μὴ πεινῆν ἐν
<span class="lb" data-page="7.132" data-line="7" id="l7.132.7"></span>τοῖς μάλιστα συνεκτικὸν αἴτιον ἡ θερμότης ἐστὶ, τὰ μὲν στερεὰ
<span class="lb" data-page="7.132" data-line="8" id="l7.132.8"></span>σώματα τῷ χαλᾷν ἐκλύουσα καὶ πρὸς τὴν ὁλκὴν ἀτονώτερα
<span class="lb" data-page="7.132" data-line="9" id="l7.132.9"></span>κατασκεύκατασκευάζουσααζουσα, τὰ δὲ ὑγρὰ <span class="milestone ed2page" data-n="7.59" data-unit="ed2page" id="ed2page.7.59"></span>τῷ χεῖν ἐπιπλέον ἐκτείνουσα.
<span class="lb" data-page="7.132" data-line="10" id="l7.132.10"></span>μία μὲν οὖν αἰτία τῆς κυνώδους ὀρέξεώς ἐστιν ἡ
<span class="lb" data-page="7.132" data-line="11" id="l7.132.11"></span>ὀξώδης κακοχυμία· δευτέρα δὲ, ὡς ἐλέγετο, κένωσις πλείων
<span class="lb" data-page="7.132" data-line="12" id="l7.132.12"></span>δι’ ὅλου τοῦ σώματος, ἤτοι διὰ ῥώμην θερμότητος ἢ δι’ ἀῤῥωστίαν
<span class="lb" data-page="7.132" data-line="13" id="l7.132.13"></span>τῆς καθεκτικῆς δυνάμεως ἐπιτελουμένη. καὶ δὴ καὶ
<span class="lb" data-page="7.132" data-line="14" id="l7.132.14"></span>συμβαίνει κατὰ μὲν τὴν προτέραν διάθεσιν ὑποχωρήσεις τῶν
<span class="lb" data-page="7.132" data-line="15" id="l7.132.15"></span>ληφθέντων γίγνεσθαι πολλάς· κατὰ δὲ τὴν δευτέραν, ὡς ἂν
<span class="lb" data-page="7.132" data-line="16" id="l7.132.16"></span>ἐπὶ κενώσει τῆς ἕξεως ἐπιτελουμένην, ἀναδίδοσθαι τὴν τροφήν.
<span class="lb" data-page="7.132" data-line="17" id="l7.132.17"></span>ἄμετροι μὲν οὖν ὀρέξεις τε ἅμα καὶ πεῖναι διὰ ταῦτα
<span class="lb" data-page="7.132" data-line="18" id="l7.132.18"></span>γίγνονται. μοχθηρῶν δὲ ποιοτήτων ἐπιθυμοῦσιν οἷς ἂν
<span class="lb" data-page="7.132" data-line="19" id="l7.132.19"></span>εἰς τοὺς τῆς κοιλίας χιτῶνας ἐναποθῇ τι περίττωμα μοχθηρόν.
<span class="pb" data-page="7.133" id="p7.133"></span>
<span class="lb" data-page="7.133" data-line="1" id="l7.133.1"></span>εἴωθε δὲ τοῦτο γίγνεσθαι μάλιστα ταῖς κακοχύμοις γυναιξὶν.
<span class="lb" data-page="7.133" data-line="2" id="l7.133.2"></span>ἐπειδὰν κυήσωσι, καὶ καλεῖται κίττα τὸ πάθος. ὀρέγονται
<span class="lb" data-page="7.133" data-line="3" id="l7.133.3"></span>δὲ ἐν αὐτῷ μάλιστα μὲν ὀξέων τε καὶ στρυφνῶν, ἔστι δὲ ὅτε
<span class="lb" data-page="7.133" data-line="4" id="l7.133.4"></span>καὶ δριμέων, ἐνίοτε δὲ ἤτοι κιμωλίας γῆς ἢ ὀστράκων ἢ ἐσβεσμένων
<span class="lb" data-page="7.133" data-line="5" id="l7.133.5"></span>ἀνθράκων ἤ τινων οὕτως ἀτόπων βρωμάτων. καὶ
<span class="lb" data-page="7.133" data-line="6" id="l7.133.6"></span>τοῦτο πάσχουσιν αἱ πλείους αὐτῶν ἄχρι τοῦ δευτέρου καὶ
<span class="lb" data-page="7.133" data-line="7" id="l7.133.7"></span>τρίτου μηνός· ἐν δὲ τῷ τετάρτῳ παύονται, τὸ μέν τι τοῖς
<span class="lb" data-page="7.133" data-line="8" id="l7.133.8"></span>ἐμέτοις ἐκκενωθείσης τῆς κακοχυμίας, τὸ δέ τι καὶ πεφθείσης
<span class="lb" data-page="7.133" data-line="9" id="l7.133.9"></span>ἐν τῷ χρόνῳ, βραχέα σιτουμένης τῆς ἀνθρώπου διὰ τὴν ἀποσιτίαν,
<span class="lb" data-page="7.133" data-line="10" id="l7.133.10"></span>τὸ δέ τι καὶ πλήθους ἐκκενουμένου. κατὰ μὲν γὰρ
<span class="lb" data-page="7.133" data-line="11" id="l7.133.11"></span>τοὺς πρώτους δύο μῆνας ὀλίγον ἐπισπᾶται τοῦ αἵματος εἰς
<span class="lb" data-page="7.133" data-line="12" id="l7.133.12"></span>ἑαυτὸ τὸ ἔμβρυον, ὡς ἂν ἔτι μικρότατον ὑπάρχον, ὅταν
<span class="lb" data-page="7.133" data-line="13" id="l7.133.13"></span>μηδ’ ἔμβρυον ἤδη πω καλεῖται κατ’ ἐκεῖνον τὸν καιρὸν, ἀλλ’
<span class="lb" data-page="7.133" data-line="14" id="l7.133.14"></span>ἔτι κύημα· μεῖζον δὲ γιγνόμενον αὐτό τε πλείονι χρῆται
<span class="lb" data-page="7.133" data-line="15" id="l7.133.15"></span>τροφῇ καὶ οὐ μόνον ὅ τι περ ἂν ᾖ χρηστότατον ἐν ταῖς φλεψὶ,
<span class="lb" data-page="7.133" data-line="16" id="l7.133.16"></span>τοῦτ’ ἐπισπᾶται, καθάπερ ἔμπροσθεν, ἀλλὰ τῷ δεῖσθαι
<span class="lb" data-page="7.133" data-line="17" id="l7.133.17"></span>πλείονος συνεπισύρεταί τι καὶ τοῦ μοχθηροῦ. καὶ οὕτω
<span class="lb" data-page="7.133" data-line="18" id="l7.133.18"></span>σύμπαν σῶμα τότε πληθωρικὸν ἔτ’ εἷναι παύεται καὶ ἧττον
<span class="pb" data-page="7.134" id="p7.134"></span>
<span class="lb" data-page="7.134" data-line="1" id="l7.134.1"></span>γίγνεται κακόχυμον. αὐτὸ δὲ δὴ τὸ ἔμβρυον ἧς ἐπισπᾶται
<span class="lb" data-page="7.134" data-line="2" id="l7.134.2"></span>τροφῆς τὰ περιττώματα διττοῖς ὑμέσιν ἐναποτίθεται, καὶ
<span class="lb" data-page="7.134" data-line="3" id="l7.134.3"></span>γίγνεται μὲν ὡς τὰ πολλὰ καὶ αὐτὸ κακοχυμότερόν τε καὶ
<span class="lb" data-page="7.134" data-line="4" id="l7.134.4"></span>δυσκρατότερον, ὡς ἂν ὑπὸ μοχθηροῦ τρεφόμενον αἵματος,
<span class="lb" data-page="7.134" data-line="5" id="l7.134.5"></span>ἢν μὴ πάνυ χρησταῖς ἡ κύουσα χρῆται τροφαῖς ἐν τῷ λοιπῷ
<span class="lb" data-page="7.134" data-line="6" id="l7.134.6"></span>χρόνῳ τῆς κυήσεως. ἀλλ’ οὐδὲν τοῦτό γε πρὸς τὰ παρόντα.
<span class="lb" data-page="7.134" data-line="7" id="l7.134.7"></span>τὸ δὲ μοχθηρῶν ὀρέγεσθαι ποιοτήτων, ὑπὲρ οὗ διηγούμενος
<span class="lb" data-page="7.134" data-line="8" id="l7.134.8"></span>ἐμνημόνευσα τῆς κίττης, γίγνεταί ποτε καὶ ἀνδράσιν, ὅταν
<span class="lb" data-page="7.134" data-line="9" id="l7.134.9"></span>γε καὶ τούτοις εἰς τὸ τῆς γαστρὸς στόμα κατασκήψῃ ὁμοία τις
<span class="lb" data-page="7.134" data-line="10" id="l7.134.10"></span>κακοχυμία. ταυτὶ μὲν οὖν τὰ συμπτώματα περὶ τὴν τῆς
<span class="lb" data-page="7.134" data-line="11" id="l7.134.11"></span>τροφῆς ὄρεξιν γίγνεται. περὶ δὲ τὴν τοῦ ποτοῦ παραπλήσια
<span class="lb" data-page="7.134" data-line="12" id="l7.134.12"></span>τούτοις ἕτερα τοσαῦτα, ἡ μὲν οἷον στέρησις, ἐπειδὰν ἤτοι
<span class="lb" data-page="7.134" data-line="13" id="l7.134.13"></span>μηδ’ ὅλως δέηται τὸ σῶμα δι’ ὑπερβάλλουσάν τε ὑγρότητα
<span class="lb" data-page="7.134" data-line="14" id="l7.134.14"></span>καὶ ψύξιν, ἢ ἀναίσθητος ᾖ τοῦ καθ’ ἑαυτὴν πάθους ἡ γαστήρ·
<span class="lb" data-page="7.134" data-line="15" id="l7.134.15"></span>ἡ δὲ ἐνδεὴς ὄρεξις, ἐπειδὰν ἐνδεῶς γίγνηται τὰ αὐτά.
<span class="lb" data-page="7.134" data-line="16" id="l7.134.16"></span>ἡ μοχθηρὰ δὲ τῶν ποτῶν ὄρεξις ἀνάλογος γίγνεται τῇ περὶ
<span class="lb" data-page="7.134" data-line="17" id="l7.134.17"></span>τὴν τροφὴν ὀρέξει μοχθηρᾷ, ποτὲ μὲν ἀμέτρου πόματος,
<span class="lb" data-page="7.134" data-line="18" id="l7.134.18"></span>ὅταν ἐν αὐτοῖς χιτῶσι τῆς γαστρὸς ἁλμώδης τις ἢ χολώδης ﻿
<span class="pb" data-page="7.135" id="p7.135"></span>
<span class="lb" data-page="7.135" data-line="1" id="l7.135.1"></span>κακοχυμία περιέχηται, ποτὲ δὲ οἷον ζέσαντος τοῦ καθ’ ἑαυτὴν
<span class="lb" data-page="7.135" data-line="2" id="l7.135.2"></span>ὑγροῦ συμφύτου. μοχθηρῶν δ’ ἐπιθυμοῦσι πομάτων
<span class="lb" data-page="7.135" data-line="3" id="l7.135.3"></span>ὥσπερ καὶ σιτίων, ἀνάλογον τῇ κρατούσῃ κακοχυμίᾳ. ταυτὶ
<span class="lb" data-page="7.135" data-line="4" id="l7.135.4"></span>μὲν οὖν ἐν χρόνῳ πλείονι κακῶς διαιτηθεῖσιν ἐπιγίγνεται·
<span class="lb" data-page="7.135" data-line="5" id="l7.135.5"></span>ἀπαύστοις δὲ δίψεσι καταληφθεῖσιν, ἐξ ὧν περ καὶ ἀποθανόντας
<span class="lb" data-page="7.135" data-line="6" id="l7.135.6"></span>οἶδα τόν τε καταφαγόντα τὴν ἔχιδναν (ἦν δὲ ἄρα
<span class="lb" data-page="7.135" data-line="7" id="l7.135.7"></span>διψὰς) καὶ τοὺς ἐκ τοῦ οἴνου πιόντας ἐκ περιστάσεως θεριστὰς,
<span class="lb" data-page="7.135" data-line="8" id="l7.135.8"></span>ἐν ᾧ τοιοῦτόν τι θηρίον ἐναποτεθνήκει, καὶ τὸν ἐξ
<span class="lb" data-page="7.135" data-line="9" id="l7.135.9"></span>οἴνου παλαιοῦ μεθυσθέντα, καὶ τὸν ἀποκαρτερεῖν θελήσαντα,
<span class="lb" data-page="7.135" data-line="10" id="l7.135.10"></span>καὶ τοὺς ἐν τῷ πλοίῳ ἐπιλιπόντος τοῦ ὕδατος, <span class="milestone ed2page" data-n="7.60" data-unit="ed2page" id="ed2page.7.60"></span>ὧν ὅσοι
<span class="lb" data-page="7.135" data-line="11" id="l7.135.11"></span>τῆς θαλάσσης ἐτόλμησάν τι πιεῖν, ἀμετρότερόν τε διψήσαντες
<span class="lb" data-page="7.135" data-line="12" id="l7.135.12"></span>τῶν ἄλλων, καί τινες μὲν αὐτῶν ὑπαχθέντες τὴν γαστέρα καὶ
<span class="lb" data-page="7.135" data-line="13" id="l7.135.13"></span>δηχθέντες σφοδρῶς ὀξύτερον ἢ κατὰ τοὺς λοιποὺς ἀπέθανον.
<span class="lb" data-page="7.135" data-line="14" id="l7.135.14"></span>οἶδα δέ τινα καὶ τῶν πυρεττόντων καυσωδῶς, ἐπιδιδόντος
<span class="lb" data-page="7.135" data-line="15" id="l7.135.15"></span>ἔτι τοῦ νοσήματος, ἀνέδην τε πίνοντα ψυχρὸν, καὶ μηδαμῶς
<span class="lb" data-page="7.135" data-line="16" id="l7.135.16"></span>ἐμπιπλάμενον, ἄχρι περ ἂν ἀπέθανεν. αὗται μὲν δὴ τοιαῦται
<span class="lb" data-page="7.135" data-line="17" id="l7.135.17"></span>καὶ τοσαῦται περὶ τὰς ὀρέξεις τῆς γαστρὸς αἱ πλημμέλειαι.
<span class="lb" data-page="7.135" data-line="18" id="l7.135.18"></span>καὶ πρὸς αὐταῖς ἡ καρδιαλγία, σύμπτωμά τι τοῦ
<span class="pb" data-page="7.136" id="p7.136"></span>
<span class="lb" data-page="7.136" data-line="1" id="l7.136.1"></span>στόματος τῆς γαστρὸς αἰσθητικὸν, ἀνιαρὸν ἐπὶ χυμοῖς δακνώδεσιν.
<span class="lb" data-page="7.136" data-line="2" id="l7.136.2"></span>ἔξωθεν δὲ τούτων ἐστὶν ὁ καλούμενος βούλιμος
<span class="lb" data-page="7.136" data-line="3" id="l7.136.3"></span>ἐνδείας τε ἅμα καὶ ἀτονίας καὶ καταψύξεως τῆς ἐνταῦθα σύμπτωμα.
<span class="lb" data-page="7.136" data-line="4" id="l7.136.4"></span>θαυμαστὸν δὲ οὐδὲν, εἰ ταῖς ὀδύναις αὐτοῦ λειποψυχίαι
<span class="lb" data-page="7.136" data-line="5" id="l7.136.5"></span>τε καὶ καταπτώσεις ἕπονται τῆς δυνάμεως. ὅπου
<span class="lb" data-page="7.136" data-line="6" id="l7.136.6"></span>γὰρ ὁρῶνταί τινες ἐπὶ προσπταίσματι δακτύλου λειποθυμήσαντες,
<span class="lb" data-page="7.136" data-line="7" id="l7.136.7"></span>οὐδὲν δήπου θαυμαστὸν ἐπὶ στομάχῳ παθεῖν αὐτὸ,
<span class="lb" data-page="7.136" data-line="8" id="l7.136.8"></span>καὶ τῇ τῆς αἰσθήσεως ἀκριβείᾳ καὶ τῇ τῆς θέσεως ἐγγύτητι
<span class="lb" data-page="7.136" data-line="9" id="l7.136.9"></span>τὰς δύο ἀρχὰς ἑτοιμότερον εἰς συμπάθειαν ἄγειν αὐτοῦ δυναμένου.
<span class="lb" data-page="7.136" data-line="10" id="l7.136.10"></span>καὶ τὰ μέγιστα συμπτώματα τοὺς εὐαισθητοτάτους
<span class="lb" data-page="7.136" data-line="11" id="l7.136.11"></span>στομάχους ἔστιν εὑρεῖν ἐπιφέροντας, ὡς ἂν καὶ μᾶλλον τῶν
<span class="lb" data-page="7.136" data-line="12" id="l7.136.12"></span>ἄλλων ἀνιωμένους ἐπὶ πᾶσι τοῖς λυποῦσι, καὶ ταῖς ἀρχαῖς
<span class="lb" data-page="7.136" data-line="13" id="l7.136.13"></span>ἀμφοτέραις ἀναπέμποντας ἔστιν ἰδεῖν τὴν βλάβην αὐτούς.
<span class="lb" data-page="7.136" data-line="14" id="l7.136.14"></span>ὅταν δὲ δὴ καὶ ὅλον τὸ νευρῶδες γένος ἐπί τινος εὐαισθητότερον
<span class="lb" data-page="7.136" data-line="15" id="l7.136.15"></span>ἢ εὐπαθέστερον ὑπάρχῃ, τότε δὴ καὶ μάλιστα καὶ αὐτάς
<span class="lb" data-page="7.136" data-line="16" id="l7.136.16"></span>γε τὰς ἀρχὰς εἰς <span class="milestone ed1page" data-n="3.227" data-unit="ed1page" id="ed1page.3.227"></span>συμπάθειαν ἑτοιμότερον ἄγεσθαι
<span class="lb" data-page="7.136" data-line="17" id="l7.136.17"></span>συμβέβηκεν, ὅταν ἤτοι κατά τι πάθος, ἢ καὶ φύσει πως
<span class="lb" data-page="7.136" data-line="18" id="l7.136.18"></span>ὑπάρχουσιν ἀσθενεῖς. καὶ ὅταν γε συνέλθῃ τὰ τέτταρα,
<span class="pb" data-page="7.137" id="p7.137"></span>
<span class="lb" data-page="7.137" data-line="1" id="l7.137.1"></span>μέγιστον ἀνάγκη γενέσθαι τὸ πάθημα. τέσσαρα δὲ λέγω,
<span class="lb" data-page="7.137" data-line="2" id="l7.137.2"></span>τήν τε λυποῦσαν τὸν στόμαχον διάθεσιν ἰσχυρὰν γενομένην,
<span class="lb" data-page="7.137" data-line="3" id="l7.137.3"></span>καὶ τὴν αἴσθησιν αὐτῆς μάλιστα ἀκριβουμένην, καὶ τὸ τῶν
<span class="lb" data-page="7.137" data-line="4" id="l7.137.4"></span>νεύρων γένος, ἢ τὸ τῶν ἀρτηριῶν ἀσθενὲς ὑπάρχον, ἔτι δὲ
<span class="lb" data-page="7.137" data-line="5" id="l7.137.5"></span>πρὸς τούτοις ἤτοι τὸν ἐγκέφαλον, ἢ τὴν καρδίαν. οὕτω
<span class="lb" data-page="7.137" data-line="6" id="l7.137.6"></span>γοῦν ἐπιληψίαι τε διὰ τὸν ἄτονον στόμαχον ἐνίοις ἐπιγίνονται,
<span class="lb" data-page="7.137" data-line="7" id="l7.137.7"></span>καὶ κάροι, καὶ κώματα, καὶ καταλήψεις, παραφροσύναι
<span class="lb" data-page="7.137" data-line="8" id="l7.137.8"></span>τε καὶ μελαγχολίαι, τῆς κατὰ τὸν ἐγκέφαλόν τε καὶ τὰ νεῦρα
<span class="lb" data-page="7.137" data-line="9" id="l7.137.9"></span>συμπαθούσης ἀρχῆς. αἱ δὲ ὀνομαζόμεναι καρδιακαὶ συγκοπαὶ
<span class="lb" data-page="7.137" data-line="10" id="l7.137.10"></span>τῆς κατὰ τὴν καρδίαν τε καὶ τὰς ἀρτηρίας ἀρχῆς συμπαθούσης
<span class="lb" data-page="7.137" data-line="11" id="l7.137.11"></span>ἐπιγίγνονται. οὕτω δὲ καὶ ἀσφυξίαι τε καὶ μικροσφυξίαι,
<span class="lb" data-page="7.137" data-line="12" id="l7.137.12"></span>καὶ κακοσφυξίαι· αἱ δ’ ἄπνοιαι τῶν ἀρχῶν ἀμφοτέρων
<span class="lb" data-page="7.137" data-line="13" id="l7.137.13"></span>εἰς μεγάλην ἀγομένων συμπάθειαν· αἱ δύσπνοιαι δὲ
<span class="lb" data-page="7.137" data-line="14" id="l7.137.14"></span>κατὰ διττὸν τρόπον, αἱ μὲν τῇ στενοχωρίᾳ τῶν φρενῶν, αἱ
<span class="lb" data-page="7.137" data-line="15" id="l7.137.15"></span>δὲ τῶν ἀρχῶν ἀμφοτέρων συμπασχουσῶν. αἱ δ’ εἰς τὰ τοιαῦτα
<span class="lb" data-page="7.137" data-line="16" id="l7.137.16"></span>παθήματα προφάσεις ἄγουσαι τὸ ζῶον οὐκ ὀλίγαι.
<span class="lb" data-page="7.137" data-line="17" id="l7.137.17"></span>ψύξις τε γὰρ ἰσχυρὰ ποτὲ μὲν αὐτὴ καθ’ αὑτὴν, ἔστι δ’ ὅτε
<span class="lb" data-page="7.137" data-line="18" id="l7.137.18"></span>ἐπὶ φλέγματι πάνυ ψυχρῷ, (τοιοῦτον δέ ἐστι παραπλήσιον
<span class="pb" data-page="7.138" id="p7.138"></span>
<span class="lb" data-page="7.138" data-line="1" id="l7.138.1"></span>ὑάλῳ κεχυμένῃ κατά τε τὴν χρόαν καὶ τὴν σύστασιν, ὅν περ
<span class="lb" data-page="7.138" data-line="2" id="l7.138.2"></span>δὴ καὶ ὑαλώδη χυμὸν οἱ περὶ τὸν Πραξαγόραν τε καὶ Φιλότιμον
<span class="lb" data-page="7.138" data-line="3" id="l7.138.3"></span>ὀνομάζουσιν) οὐχ ἥκιστα δὲ καὶ φυσῶδες πνεῦμα ψυχρὸν,
<span class="lb" data-page="7.138" data-line="4" id="l7.138.4"></span>ἢ ποτὸν, ἢ ἐδεστὸν, ἤ τι φάρμακον ἱκανῶς ψυχρὸν, αὐτό τε
<span class="lb" data-page="7.138" data-line="5" id="l7.138.5"></span>τῆς κοιλίας τὸ στόμα καταψύχεται, καὶ σὺν αὐτῷ διὰ μὲν
<span class="lb" data-page="7.138" data-line="6" id="l7.138.6"></span>τῶν νεύρων τὸν ἐγκέφαλον, διὰ δὲ τῆς μεγάλης ἀρτηρίας τὴν
<span class="lb" data-page="7.138" data-line="7" id="l7.138.7"></span>καρδίαν συγκαταψύχει· τῇ μὲν τῶν νεύρων τοῦ γένους κοινωνίᾳ
<span class="lb" data-page="7.138" data-line="8" id="l7.138.8"></span>τὸν ἐγκέφαλον, τῇ δὲ τῆς θέσεως ἐγγύτητι τὴν καρδίαν.
<span class="lb" data-page="7.138" data-line="9" id="l7.138.9"></span>ἐπειδὰν μὲν γὰρ ἡ ἐκφυεῖσα τῆς καρδίας ἐπιβῇ τῆς
<span class="lb" data-page="7.138" data-line="10" id="l7.138.10"></span>ῥάχεως ἡ μεγίστη τῶν ἀρτηριῶν, πρῶτον μὲν ζεύγνυταί τε
<span class="lb" data-page="7.138" data-line="11" id="l7.138.11"></span>καὶ συνάπτεται δι’ ὑμένων τῷ στομάχῳ, μετ’ αὐτὸν δὲ τῷ
<span class="lb" data-page="7.138" data-line="12" id="l7.138.12"></span>στόματι καὶ αὐτῇ τῇ γαστρὶ κατὰ μῆκος ὑποτείνεται κάτω
<span class="lb" data-page="7.138" data-line="13" id="l7.138.13"></span>προϊοῦσα. διὰ ταύτης μὲν οὖν τῆς ἀρτηρίας μεγίστης <span class="milestone ed2page" data-n="7.61" data-unit="ed2page" id="ed2page.7.61"></span>τε
<span class="lb" data-page="7.138" data-line="14" id="l7.138.14"></span>οὔσης καὶ ἐξ αὐτῆς τῆς καρδίας ἐκφυομένης, ἡ ἑτέρα τῶν ἀρχῶν
<span class="lb" data-page="7.138" data-line="15" id="l7.138.15"></span>συμπαθεῖ τῷ στόματι τῆς κοιλίας· διὰ δὲ τῶν νεύρων
<span class="lb" data-page="7.138" data-line="16" id="l7.138.16"></span>ὁ ἐγκέφαλος· ὥστ’ οὐδὲν θαυμαστὸν ἐπὶ ταῖς νόσοις αὐτοῦ
<span class="lb" data-page="7.138" data-line="17" id="l7.138.17"></span>μέγιστά τε καὶ ἰσχυρότατα συμπτώματα καταλαμβάνειν τὸ
<span class="lb" data-page="7.138" data-line="18" id="l7.138.18"></span>ζῶον. ὅστις μὲν οὖν ὁ τρόπος ἐστὶν ἑκάστου τῆς γενέσεως,
<span class="pb" data-page="7.139" id="p7.139"></span>
<span class="lb" data-page="7.139" data-line="1" id="l7.139.1"></span>ἐν τοῖς μετὰ ταῦτα λεχθήσεται· νυνὶ δὲ τὰς προφάσεις αὐτὰς
<span class="lb" data-page="7.139" data-line="2" id="l7.139.2"></span>ἀρκεῖ μοι διελθεῖν. εἰσὶ δὲ μύκητές τινες καὶ βουπρήστεις
<span class="lb" data-page="7.139" data-line="3" id="l7.139.3"></span>καὶ ψιμμύθιον καὶ γύψος καὶ γάλα πεπηγὸς, αἵ τε
<span class="lb" data-page="7.139" data-line="4" id="l7.139.4"></span>ἀπὸ τῶν ὑστερῶν πνίξεις ἐπὶ τῶν χηρευουσῶν τε καὶ μὴ καθαιρομένων,
<span class="lb" data-page="7.139" data-line="5" id="l7.139.5"></span>ὅσα τε ἀνάλογον αὐταῖς ἐπὶ τῶν ἀῤῥένων γίνεται,
<span class="lb" data-page="7.139" data-line="6" id="l7.139.6"></span>λεχθήσεται δὲ χωρὶς ὑπὲρ ἀπνοίας ἑτέρωθι.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg044.1st1K-grc1:1.8">
<span class="pb page1" data-page="7.139" id="p7.139"></span>
<span class="milestone ed1page page1" data-n="3.227" data-unit="ed1page" id="ed1page.3.227"></span>
<span class="milestone ed2page page1" data-n="7.61" data-unit="ed2page" id="ed2page.7.61"></span>
            <p>
<span class="lb" data-page="7.139" data-line="7" id="l7.139.7"></span>Καὶ περὶ μὲν τῶν αἰσθητικῶν ὀργάνων
<span class="lb" data-page="7.139" data-line="8" id="l7.139.8"></span>ἁπάντων, ἔτι τε τῶν κατὰ ταῦτα δυνάμεων, ἤδη μοι δοκῶ
<span class="lb" data-page="7.139" data-line="9" id="l7.139.9"></span>πέρας ἔχειν τὸν λόγον. ἐπ’ αὐτὸ δὲ τὸ κατάρχον αὐτῶν ἐπιπέμπον
<span class="lb" data-page="7.139" data-line="10" id="l7.139.10"></span>τε τοῖς κατὰ μέρος οἷον ἐκ πηγῆς τινος ἑαυτοῦ τὰς
<span class="lb" data-page="7.139" data-line="11" id="l7.139.11"></span>δυνάμεις ἐπιέναι τῷ λόγῳ καιρός. ἔστι δὲ δήπου τὸ πρῶτον
<span class="lb" data-page="7.139" data-line="12" id="l7.139.12"></span>αἰσθητικόν. ἐν αὐτοῖς μὲν γὰρ τοῖς κατὰ μέρος ὀργάνοις
<span class="lb" data-page="7.139" data-line="13" id="l7.139.13"></span>ἑκάστῃ τῶν αἰσθήσεων ἡ ἀπὸ τῶν αἰσθητῶν ἀλλοίωσις
<span class="lb" data-page="7.139" data-line="14" id="l7.139.14"></span>ἐπιτελεῖται. ταύτης δὲ αἰσθητικὸν γίγνεται τὸ ἀλλοιούμενον
<span class="lb" data-page="7.139" data-line="15" id="l7.139.15"></span>μόριον, ἐκ τοῦ δέχεσθαι τὴν ἀπ’ ἐγκεφάλου κατιοῦσαν εἰς
<span class="lb" data-page="7.139" data-line="16" id="l7.139.16"></span>αὐτὸ διὰ τοῦ νεύρου δύναμιν. αὐτὸς γὰρ ὁ ἐγκέφαλος οὐκ
<span class="lb" data-page="7.139" data-line="17" id="l7.139.17"></span>αἰσθητικὸν ὄργανον ὑπὸ τῆς φύσεως, ἀλλ’ αἰσθητικῶν αἰσθητικὸς
<span class="lb" data-page="7.139" data-line="18" id="l7.139.18"></span>ἐγένετο. καὶ ὅτι μὲν ἀεὶ διὰ τῶν νεύρων ἐπιπέμπει τὴν
<span class="pb" data-page="7.140" id="p7.140"></span>
<span class="lb" data-page="7.140" data-line="1" id="l7.140.1"></span>αἰσθητικὴν δύναμιν ἅπασι τοῖς τοῦ ζώου μορίοις, ἐναργέστατόν
<span class="lb" data-page="7.140" data-line="2" id="l7.140.2"></span>ἐστιν ἐκ τοῦ μετὰ τὸ τμηθῆναι νεῦρον ὁτιοῦν εὐθέως
<span class="lb" data-page="7.140" data-line="3" id="l7.140.3"></span>ἀναίσθητον ἀποτελεῖσθαι τὸ μέρος, εἰς ὃ τὸ νεῦρον κατασχίζεται.
<span class="lb" data-page="7.140" data-line="4" id="l7.140.4"></span>ἐναργὲς δὲ οὐδὲν ἧττόν ἐστι καὶ ὡς κατὰ τοὺς ὕπνους
<span class="lb" data-page="7.140" data-line="5" id="l7.140.5"></span>ἤτοι παντάπασιν ἀργοῦσιν αἱ αἰσθήσεις, ἢ ἀμυδρῶς ἐνεργοῦσιν.
<span class="lb" data-page="7.140" data-line="6" id="l7.140.6"></span>εὔλογον οὖν ὀλίγην τινα ἐπιῤῥεῖν τηνικαῦτα δύναμιν
<span class="lb" data-page="7.140" data-line="7" id="l7.140.7"></span>ἀπὸ τῆς ἀρχῆς τοῖς κατὰ μέρος. καὶ τό γε βαθέως τε καὶ
<span class="lb" data-page="7.140" data-line="8" id="l7.140.8"></span>μὴ βαθέως κοιμᾶσθαι, τοῦτο δὴ τὸ συνήθως ἑκάστοτε λεγόμενον,
<span class="lb" data-page="7.140" data-line="9" id="l7.140.9"></span>ἐν τῷ ποσῷ τῆς ἐπιῤῥοῆς ἐστι. τοσούτῳ γὰρ μεῖον
<span class="lb" data-page="7.140" data-line="10" id="l7.140.10"></span>ἐπιῤῥεῖν εἰκός ἐστιν, ὅσῳπερ ἂν ὁ ὕπνος ᾖ βαθύτερος. ἔοικεν
<span class="lb" data-page="7.140" data-line="11" id="l7.140.11"></span>οὖν ἐν ἐκείνῳ τῷ χρόνῳ παντὶ τῷ κατὰ τὸν ὕπνον ἀναπαύεσθαι
<span class="lb" data-page="7.140" data-line="12" id="l7.140.12"></span>μὲν ἡ ψυχικὴ δύναμις, ἐνεργεῖν δὲ ἰσχυρότερον ἡ
<span class="lb" data-page="7.140" data-line="13" id="l7.140.13"></span>φυσική. τεκμήραιτο δ’ ἄν τις τῷ κεκμηκυῖαν αὐτὴν ὑπνωσάντων
<span class="lb" data-page="7.140" data-line="14" id="l7.140.14"></span>ἀναῤῥώννυσθαι, καὶ μάλισθ’ ὅταν ἐπὶ τροφῇ συμμέτρῳ
<span class="lb" data-page="7.140" data-line="15" id="l7.140.15"></span>κοιμηθῶμεν· ἔτι τε τῷ πέττεσθαι τὴν τροφὴν ὑπνούντων
<span class="lb" data-page="7.140" data-line="16" id="l7.140.16"></span>κάλλιστα καθ’ ὅλον τοῦ ζώου τὸν ὄγκον, οὐκ ἐν τῇ
<span class="lb" data-page="7.140" data-line="17" id="l7.140.17"></span>γαστρὶ μόνον. ἔστι δὲ καὶ ἄλλως εὔλογον ἀναπαύεσθαί ποτε
<span class="lb" data-page="7.140" data-line="18" id="l7.140.18"></span>κᾀκεῖνο τοῦ ζώου τὸ μέρος, ἐν ᾧ τῆς λογικῆς ψυχῆς ἐστιν ﻿
<span class="pb" data-page="7.141" id="p7.141"></span>
<span class="lb" data-page="7.141" data-line="1" id="l7.141.1"></span>ἡ ἀρχή. ἡ μὲν γὰρ καρδία φαίνεται κατὰ σμικρὰ τοῦτο
<span class="lb" data-page="7.141" data-line="2" id="l7.141.2"></span>ποιοῦσα, ὡς μὴ δεῖσθαι χρόνου πολλοῦ πρὸς ἀνάπαυσιν· ὁ
<span class="lb" data-page="7.141" data-line="3" id="l7.141.3"></span>δὲ ἐγκέφαλος οὐχ οὕτως, ἀλλ’ ἐν μὲν ταῖς ἐγρηγόρσεσιν ἐνεργεῖ
<span class="lb" data-page="7.141" data-line="4" id="l7.141.4"></span>διὰ παντὸς, ὑπνούντων δὲ ἡσυχάζει, καὶ διὰ τοῦτο βαθύτερος
<span class="lb" data-page="7.141" data-line="5" id="l7.141.5"></span>ὕπνος συμπίπτει τοῖς πλείονα γυμνασαμένοις, ὡς ἂν
<span class="lb" data-page="7.141" data-line="6" id="l7.141.6"></span>ἀπεῤῥυηκυίας αὐτοῖς πολλῆς δυνάμεως ἀπὸ τῆς ἀρχῆς, ὁπότε
<span class="lb" data-page="7.141" data-line="7" id="l7.141.7"></span>ἐνήργουν. διά τε οὖν τὴν κένωσιν ἧς ἔπεμψε δυνάμεως ὁ
<span class="lb" data-page="7.141" data-line="8" id="l7.141.8"></span>ἐγκέφαλος, ἔτι δὲ διὰ τὸν κάματον, ὃν ἔκαμε διὰ τὰς πολλὰς
<span class="lb" data-page="7.141" data-line="9" id="l7.141.9"></span>ἐνεργείας, ἀναπαύσεώς τε ἅμα καὶ ἀναῤῥώσεως χρῄζει. ὥσπερ
<span class="lb" data-page="7.141" data-line="10" id="l7.141.10"></span>δὲ ἐπὶ τοῖς γυμνασίοις ἑτοιμότερόν τε καὶ βαθύτερον
<span class="lb" data-page="7.141" data-line="11" id="l7.141.11"></span>ὑπνοῦσιν, οὕτω καὶ τροφὴν προσενεγκάμενοι, καὶ ὅσῳ περ
<span class="lb" data-page="7.141" data-line="12" id="l7.141.12"></span>ἂν ὑγροτέρα τὴν φύσιν ὑπάρχῃ, τοσούτῳ μᾶλλον ὑπνοῦσιν·
<span class="lb" data-page="7.141" data-line="13" id="l7.141.13"></span>οὕτω δὲ <span class="milestone ed2page" data-n="7.62" data-unit="ed2page" id="ed2page.7.62"></span>καὶ οἶνον πλείονα προσαράμενοι, καὶ λουσάμενοι
<span class="lb" data-page="7.141" data-line="14" id="l7.141.14"></span>λουτροῖς δαψιλέσι θερμοῖς κατὰ τῆς κεφαλῆς. ἅπαντα
<span class="lb" data-page="7.141" data-line="15" id="l7.141.15"></span>γὰρ τὰ τοιαῦτα φαίνεται πληροῦντα τὸν ἐγκέφαλον ὑγρότητος,
<span class="lb" data-page="7.141" data-line="16" id="l7.141.16"></span>ἧς ἄρα δεῖται κεκμηκώς τε καὶ κατεξηρασμένος ὡσαύτως
<span class="lb" data-page="7.141" data-line="17" id="l7.141.17"></span>ἐν ταῖς πολλαῖς ἐνεργείαις. ἀλλὰ γὰρ ὅτι ἡ μὲν κεφαλὴ πληρουμένη
<span class="lb" data-page="7.141" data-line="18" id="l7.141.18"></span>τὸν ὕπνον ἐπιφέρει, δέδεικται πρὸς Ἀριστοτέλους
<span class="pb" data-page="7.142" id="p7.142"></span>
<span class="lb" data-page="7.142" data-line="1" id="l7.142.1"></span>αὐτάρκως, καὶ οὐδὲν δεῖ νῦν ἡμᾶς ἐπεξιέναι τῷ λόγῳ. τὸ
<span class="lb" data-page="7.142" data-line="2" id="l7.142.2"></span>γάρ τοι περὶ ὕπνου καὶ ἐγρηγόρσεως ἀναγνούς τις αὐτοῦ βιβλίον,
<span class="lb" data-page="7.142" data-line="3" id="l7.142.3"></span>αὐτό τε τοῦτο σαφῶς ἐκμαθήσεται, τὸ πληρουμένης
<span class="lb" data-page="7.142" data-line="4" id="l7.142.4"></span>τῆς κεφαλῆς ἐπιγίγνεσθαι τοῖς ζώοις τοὺς ὕπνους, ἔτι τε πρὸς
<span class="lb" data-page="7.142" data-line="5" id="l7.142.5"></span>τούτοις κατανοήσει τὸ χωλεῦον παρ’ αὐτῷ τοῦ λόγου. καί
<span class="lb" data-page="7.142" data-line="6" id="l7.142.6"></span>τοι γὰρ ἱκανώτατος ὢν ἐπιχειρῆσαι καὶ πιθανώτατος εἰς ὅπερ
<span class="lb" data-page="7.142" data-line="7" id="l7.142.7"></span>ἂν ἐθελήσῃ τὸν λόγον ἀγαγεῖν, ὅμως οὐδὲν ἔσχε πιθανώτερον
<span class="lb" data-page="7.142" data-line="8" id="l7.142.8"></span>ἐξευρεῖν, διότι τῆς κεφαλῆς πληρουμένης ἀναπαύεται τὸ
<span class="lb" data-page="7.142" data-line="9" id="l7.142.9"></span>πρῶτον αἰσθητικὸν ἐν τῇ καρδίᾳ καθιδρυμένον, ὡς αὐτὸς
<span class="lb" data-page="7.142" data-line="10" id="l7.142.10"></span>ὑπολαμβάνει· πολὺ γὰρ δήπου πιθανώτερον ἦν ἐπὶ ταῖς τοῦ
<span class="lb" data-page="7.142" data-line="11" id="l7.142.11"></span>πνεύμονος ὑγρότησι γίγνεσθαι τοὺς ὕπνους, ὃν ἡ φύσις οὐδὲν
<span class="lb" data-page="7.142" data-line="12" id="l7.142.12"></span>ἄλλο ἢ ὑπηρετήσοντα τῇ καρδίᾳ περιέβαλε κύκλῳ. τίς δ’
<span class="lb" data-page="7.142" data-line="13" id="l7.142.13"></span>οὐχὶ καὶ τῶν τἀναντία δοξαζόντων ἰατρῶν, ἢ ἀπὸ ψιλῆς ἀναγομένων
<span class="lb" data-page="7.142" data-line="14" id="l7.142.14"></span>τῆς ἐμπειρίας, ἐν κάροις καὶ ληθάργοις καὶ κώμασι
<span class="lb" data-page="7.142" data-line="15" id="l7.142.15"></span>καὶ πᾶσι τοῖς παρὰ φύσιν ὑπνώδεσι νοσήμασιν ἐπὶ τὴν
<span class="lb" data-page="7.142" data-line="16" id="l7.142.16"></span>κεφαλὴν ἀφικνεῖται καταντλῶν καὶ καταπλάττων αὐτὴν, καὶ
<span class="lb" data-page="7.142" data-line="17" id="l7.142.17"></span>ξυρῶν, καὶ σικύας προσφέρων, καὶ πᾶν ὁτιοῦν ἄλλο μηχανώμενος,
<span class="lb" data-page="7.142" data-line="18" id="l7.142.18"></span>ὡς ἐνταῦθα τῆς ῥίζης τοῦ νοσήματος ὑπαρχούσης;
<span class="pb" data-page="7.143" id="p7.143"></span>
<span class="lb" data-page="7.143" data-line="1" id="l7.143.1"></span>οὕτω δὲ καὶ τὰς παραφροσύνας καὶ φρενίτιδας, ἁπάσας τε
<span class="lb" data-page="7.143" data-line="2" id="l7.143.2"></span>τὰς παρὰ φύσιν ἀγρυπνίας ἰώμενοι, τῇ κεφαλῇ τὰ βοηθήματα
<span class="lb" data-page="7.143" data-line="3" id="l7.143.3"></span>προσφέρουσιν. ἀλλὰ περὶ μὲν τούτων ἑτέρωθι διὰ
<span class="lb" data-page="7.143" data-line="4" id="l7.143.4"></span>πλειόνων ἀποδέδεικται.<span class="milestone ed1page" data-n="3.228" data-unit="ed1page" id="ed1page.3.228"></span> τὸ δὲ εἰς τὰ παρόντα τοῦ λόγου
<span class="lb" data-page="7.143" data-line="5" id="l7.143.5"></span>χρήσιμον, ὡς ὁ ἐγκέφαλος ἡνίκα μὲν ἐπιπλέον αὐτὸς ἐνεργήσας
<span class="lb" data-page="7.143" data-line="6" id="l7.143.6"></span>ἀναπαύεσθαι βουληθῇ, τὸν κατὰ φύσιν ὕπνον ἐπάγει
<span class="lb" data-page="7.143" data-line="7" id="l7.143.7"></span>τῷ ζώῳ, καὶ μάλιστα ἐπειδὰν ὑγρότητος δαψιλοῦς ἀπολαύειν
<span class="lb" data-page="7.143" data-line="8" id="l7.143.8"></span>ἡ ἐν αὐτῷ θρεπτικὴ δύναμις ἔχῃ· ἡνίκα δ’ ἂν ὑπὸ πολλῆς
<span class="lb" data-page="7.143" data-line="9" id="l7.143.9"></span>ψυχρᾶς ὑγρότητος βαρύνηται, τὸν ἐν κώμασί τε καὶ ληθάργοις
<span class="lb" data-page="7.143" data-line="10" id="l7.143.10"></span>ὕπνον ἐπιφέρει, ὅσα τε ἄλλα νοσήματα παραπλήσια·
<span class="lb" data-page="7.143" data-line="11" id="l7.143.11"></span>κεφάλαιον δ’ αὐτῶν ἐστιν ἡ ὑγρότης τε καὶ ψύξις, ἤτοι κατὰ
<span class="lb" data-page="7.143" data-line="12" id="l7.143.12"></span>μόνας ἑκατέρα συνισταμένη, ἢ καὶ κατ’ αὐτὸν ἀμφότεραι
<span class="lb" data-page="7.143" data-line="13" id="l7.143.13"></span>συνελθοῦσαι. τοιαῦτα γοῦν ἐστι καὶ τὰ φάρμακα πάντα τά
<span class="lb" data-page="7.143" data-line="14" id="l7.143.14"></span>τ’ ὄντως ὑπνωτικὰ καὶ ὅσα καλεῖται μὲν οὕτως, ἐργάζεται
<span class="lb" data-page="7.143" data-line="15" id="l7.143.15"></span>δ’ οὐχ ὕπνον, ἀλλὰ κῶμά τε καὶ κάρον καὶ νάρκην παντὸς
<span class="lb" data-page="7.143" data-line="16" id="l7.143.16"></span>τοῦ σώματος. ὅσα μὲν οὖν ὑγραίνει μόνον, ὑπνωτικὰ δεόντως
<span class="lb" data-page="7.143" data-line="17" id="l7.143.17"></span>ὀνομάζεται· τὰ ψύχοντα δὲ οὐκ ὀρθῶς οὔθ’ ὕπνον οὔτ’
<span class="lb" data-page="7.143" data-line="18" id="l7.143.18"></span>ἀνωδυνίαν ἐπιφέρειν ἄν λέγοιντο, ἀλλ’ ἀντὶ μὲν ὕπνου κῶμα
<span class="pb" data-page="7.144" id="p7.144"></span>
<span class="lb" data-page="7.144" data-line="1" id="l7.144.1"></span>καὶ κάρον, ἀντὶ δὲ τῆς ἀνωδυνίας ἀναισθησίαν ἢ δυσαισθησίαν
<span class="lb" data-page="7.144" data-line="2" id="l7.144.2"></span>διὰ τὴν ὑπερβολὴν τῆς ψύξεως. εἴρηται δὲ δήπου καὶ
<span class="lb" data-page="7.144" data-line="3" id="l7.144.3"></span>πρόσθεν, ὡς ἡ νάρκη τὸ πάθημα δυσαισθησία τε ἅμα καὶ
<span class="lb" data-page="7.144" data-line="4" id="l7.144.4"></span>δυσκινησία τῶν νευρωδῶν μορίων ἐστί· καὶ γίγνεται μὲν, ὡς
<span class="lb" data-page="7.144" data-line="5" id="l7.144.5"></span>ἐλέχθη, καὶ κατ’ ἄλλας αἰτίας, γίγνεται δὲ καὶ κατὰ δυσκρασίαν,
<span class="lb" data-page="7.144" data-line="6" id="l7.144.6"></span>ὡς ἐπὶ τοῖς ψύχουσι φαρμάκοις. οὕτω μὲν οὖν ὕπνοι
<span class="lb" data-page="7.144" data-line="7" id="l7.144.7"></span>τε καὶ κώματα καὶ κάροι καὶ νάρκαι γίγνονται. ξηρότης δ’
<span class="lb" data-page="7.144" data-line="8" id="l7.144.8"></span>αὖ πάλιν ἀμετροτέρα καὶ θερμότης, καθάπερ ἐν φρενίτισιν,
<span class="lb" data-page="7.144" data-line="9" id="l7.144.9"></span>ἢ διὰ χυμόν τινα δακνώδη τε καὶ θερμὸν, ἢ ἐρεθισμοὺς, ἢ
<span class="lb" data-page="7.144" data-line="10" id="l7.144.10"></span>ἀγρυπνίας ἐπιφέρουσιν, ὅσαι γε μὴ διὰ λύπην ἤ τινα φροντίδα
<span class="lb" data-page="7.144" data-line="11" id="l7.144.11"></span>συνίστανται. ὥσπερ δὲ τὰ τοιαῦτα συμπτώματα κοινὰ
<span class="lb" data-page="7.144" data-line="12" id="l7.144.12"></span>τοῦ σώματος ὅλου γίγνεται διὰ τὸ πεπονθέναι τὴν ἀρχὴν,
<span class="lb" data-page="7.144" data-line="13" id="l7.144.13"></span>οὕτω καὶ ἄλλα περὶ τὰς καθ’ ὁρμὴν ἐνεργείας ἁπάσας συμπίπτει,
<span class="lb" data-page="7.144" data-line="14" id="l7.144.14"></span>τῆς ἀρχῆς παθούσης. αἵ τε γὰρ ἀποπληξίαι καὶ
<span class="lb" data-page="7.144" data-line="15" id="l7.144.15"></span>ἐπιληψίαι διὰ τὸν ἐγκέφαλον γίγνονται· τοιοῦτον μέν τοι
<span class="lb" data-page="7.144" data-line="16" id="l7.144.16"></span>πάθος ἡ ἀποπληξία περὶ τὰς κατὰ προαίρεσιν ἐνεργείας, οἷον
<span class="lb" data-page="7.144" data-line="17" id="l7.144.17"></span>ὁ βαθὺς ὕπνος ἐν ταῖς αἰσθητικαῖς ἐνεργείαις. <span class="milestone ed2page" data-n="7.63" data-unit="ed2page" id="ed2page.7.63"></span>ἕτερον
<span class="lb" data-page="7.144" data-line="18" id="l7.144.18"></span>δὲ τοιοῦτον, οἷον ἐν ταῖς αἰσθητικαῖς ἡ ἀγρυπνία, ὁ ἐν
<span class="lb" data-page="7.144" data-line="19" id="l7.144.19"></span>ταῖς ἐπιληψίαις σπασμός. ἄμφω μὲν γὰρ ταῦτα πλημμελεῖς
<span class="pb" data-page="7.145" id="p7.145"></span>
<span class="lb" data-page="7.145" data-line="1" id="l7.145.1"></span>κινήσεις εἰσὶ τοῦ ἐγκεφάλου, καὶ διὰ τοῦτο καὶ τῶν κατὰ
<span class="lb" data-page="7.145" data-line="2" id="l7.145.2"></span>μέρος ἁπάντων μελῶν· ἄμφω δ’ αὖ πάλιν θάτεραι καταλήψεις
<span class="lb" data-page="7.145" data-line="3" id="l7.145.3"></span>τε καὶ ἡσυχίαι τῶν ἐνεργειῶν αὐτοῦ. κατὰ μέντοι τοὺς
<span class="lb" data-page="7.145" data-line="4" id="l7.145.4"></span>ὅλου τοῦ σώματος σπασμοὺς ἄνευ παραφροσύνης ἢ κάρου τὸ
<span class="lb" data-page="7.145" data-line="5" id="l7.145.5"></span>νόσημά ἐστι τοῦ κατὰ τὸν τράχηλον νωτιαίου, καθάπερ γε
<span class="lb" data-page="7.145" data-line="6" id="l7.145.6"></span>κᾀπειδὰν ἤτοι χεὶρ ἢ σκέλος ἤτοι εἷς μῦς τείνηταί τε καὶ
<span class="lb" data-page="7.145" data-line="7" id="l7.145.7"></span>σπᾶται βιαίως, ἑνὸς ἑκάστοτε νεύρου τοῦ κινοῦντος τὸ μέρος
<span class="lb" data-page="7.145" data-line="8" id="l7.145.8"></span>ἡ βλάβη. ἥτις δ’ ἀκριβῶς ἐστιν ἡ αἰτία τοῦ νοσήματος ἐφ’
<span class="lb" data-page="7.145" data-line="9" id="l7.145.9"></span>ᾧ σπᾶται τὰ μόρια, χαλεπὸν εἰπεῖν, ὥσπερ γε καὶ τρόμου
<span class="lb" data-page="7.145" data-line="10" id="l7.145.10"></span>καὶ παλμοῦ καὶ ῥίγους. ὀνομάζω δὲ νῦν ῥῖγος οὐ τὴν τῆς
<span class="lb" data-page="7.145" data-line="11" id="l7.145.11"></span>σφοδρᾶς ψυχρότητος αἴσθησιν, ἀλλὰ τὸν ἀνώμαλον ἅπαντος
<span class="lb" data-page="7.145" data-line="12" id="l7.145.12"></span>τοῦ σώματος σεισμόν τε καὶ κλόνον. ἅπαντα γὰρ δὴ ταῦτα
<span class="lb" data-page="7.145" data-line="13" id="l7.145.13"></span>φαίνεται καταλαμβάνοντα τὸ μυῶδες γένος ἢ μόνον ἢ μάλιστα
<span class="lb" data-page="7.145" data-line="14" id="l7.145.14"></span>τῶν ἄλλων μορίων. ἀκριβέστερον δὲ εἰσόμεθα, διαστειλάμενοι
<span class="lb" data-page="7.145" data-line="15" id="l7.145.15"></span>πρότερον αὐτῶν τὰς ἐννοίας. ἐν μὲν γὰρ τῷ
<span class="lb" data-page="7.145" data-line="16" id="l7.145.16"></span>παρόντι τέτταρας ἐφθεγξάμεθα προσηγορίας, σπασμὸν καὶ
<span class="lb" data-page="7.145" data-line="17" id="l7.145.17"></span>τρόμον καὶ παλμὸν καὶ ῥῖγος. ὁποῖον δὲ ἕκαστόν ἐστι
<span class="lb" data-page="7.145" data-line="18" id="l7.145.18"></span>τῶν συμπτωμάτων, ἃ δηλοῦσι, παρ’ οὐδενὶ τῶν ἐμοῦ πρεσβυτέρων
<span class="pb" data-page="7.146" id="p7.146"></span>
<span class="lb" data-page="7.146" data-line="1" id="l7.146.1"></span>εὗρον ἀκριβῶς διωρισμένον, ἀλλ’ οἱ μὲν εὐθέως ἐπὶ
<span class="lb" data-page="7.146" data-line="2" id="l7.146.2"></span>τὰς οὐσίας ἔρχονται τῶν νοσημάτων, οἷς ἕπεται τὰ συμπτώματα·
<span class="lb" data-page="7.146" data-line="3" id="l7.146.3"></span>τινὲς δὲ ἐπεχείρησαν μὲν αὐτὰ διαστείλασθαι, σφάλλονται
<span class="lb" data-page="7.146" data-line="4" id="l7.146.4"></span>δὲ ἐν οἷς ἑρμηνεύουσιν, ὡς ἐξέσται μαθεῖν τῷ βουληθέντι
<span class="lb" data-page="7.146" data-line="5" id="l7.146.5"></span>μετὰ τὴν ἡμετέραν διδασκαλίαν ἀναλέξασθαι τὰς βίβλους
<span class="lb" data-page="7.146" data-line="6" id="l7.146.6"></span>αὐτῶν. οὐδὲ γὰρ οὐδὲν χαλεπόν ἐστι φωρᾶσαι τὰ κακῶς εἰρημένα,
<span class="lb" data-page="7.146" data-line="7" id="l7.146.7"></span>προεγνωσμένων ἤδη τῶν ἀληθῶν. ὑπὲρ ἁπάντων
<span class="lb" data-page="7.146" data-line="8" id="l7.146.8"></span>οὖν τούτων εἰρήσεται κατὰ τὸν ἑξῆς λόγον.
</p>
          </article>

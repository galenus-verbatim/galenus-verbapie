<article xmlns="http://www.w3.org/1999/xhtml" id="urn:cts:greekLit:tlg0057.tlg044.1st1K-grc1:2.1">
<span class="pb page1" data-page="7.147" id="p7.147"></span>
<span class="milestone ed1page page1" data-n="3.228" data-unit="ed1page" id="ed1page.3.228"></span>
<span class="milestone ed2page page1" data-n="7.63" data-unit="ed2page" id="ed2page.7.63"></span>
            <h2>ΤΑΛΗΝΟΥ ΠΕΡΙ ΑΙΤΙΩΝ ΣΥΜΠΤΩΜΑΤΩΝ
<br></br>ΒΙΒΛΙΟΝ ΔΕΥΤΕΡΟΝ.
</h2>
            <p>
<span class="lb" data-page="7.147" data-line="1" id="l7.147.1"></span>Σπασμὸς δὲ καὶ τρόμος, καὶ παλμὸς, καὶ
<span class="lb" data-page="7.147" data-line="2" id="l7.147.2"></span>ῥῖγος, καὶ φρίκη, καὶ λυγμὸς, καὶ βῆχες, ἐρυγαί τε καὶ
<span class="lb" data-page="7.147" data-line="3" id="l7.147.3"></span>πταρμοὶ, καὶ σκορδινισμοὶ, καὶ χάσμαι, καὶ τρισμοὶ, κοινὸν
<span class="lb" data-page="7.147" data-line="4" id="l7.147.4"></span>μὲν ἅπαντα γένος ἔχει κίνησιν πλημμελῆ· διενήνοχε δ’ ἀλλήλων
<span class="lb" data-page="7.147" data-line="5" id="l7.147.5"></span>ἑνὶ μὲν καὶ <span class="milestone ed2page" data-n="7.64" data-unit="ed2page" id="ed2page.7.64"></span>πρώτῳ μάλιστα τῷ τὰ μὲν αὐτῶν
<span class="lb" data-page="7.147" data-line="6" id="l7.147.6"></span>ἔργα φύσεως εἶναι βιαίως ἀναγκαζομένης κινεῖσθαι πρός τινος
<span class="lb" data-page="7.147" data-line="7" id="l7.147.7"></span>αἰτίου νοσεροῦ, τὰ δὲ νοσώδεσιν ἕπεσθαι διαθέσεσιν, οὐδὲν εἰς
<span class="lb" data-page="7.147" data-line="8" id="l7.147.8"></span>τὴν γένεσιν αὐτῶν συμπραττούσης φύσεως· ἔνια δὲ ὑπ’ ἀμφοῖν
<span class="pb" data-page="7.148" id="p7.148"></span>
<span class="lb" data-page="7.148" data-line="1" id="l7.148.1"></span>ἐνεργούντων γίγνεσθαι; τοῦ τε νοσήματος ἅμα καὶ φύσεως.
<span class="lb" data-page="7.148" data-line="2" id="l7.148.2"></span>ἀκούειν δὲ ἀξιῶ σε τοῦ τῆς φύσεως ὀνόματος ἐν τῷ λόγῳ τῷδε
<span class="lb" data-page="7.148" data-line="3" id="l7.148.3"></span>κατὰ πάσης δυνάμεως τῆς διοικούσης τὸ ζῶον, εἴτε κατὰ τὴν
<span class="lb" data-page="7.148" data-line="4" id="l7.148.4"></span>ἡμετέραν προαίρεσιν, εἴτε καὶ χωρὶς ταύτης. ἀντιδιαιροῦμεν
<span class="lb" data-page="7.148" data-line="5" id="l7.148.5"></span>γὰρ νῦν ἁπάσῃ τῇ παρὰ φύσιν αἰτίᾳ, δι’ ἣν βλάπτεται καὶ
<span class="lb" data-page="7.148" data-line="6" id="l7.148.6"></span>διαφθείρεται τὸ ζῶον, ὅλον ἐκεῖνο τὸ γένος τῶν δυνάμεων,
<span class="lb" data-page="7.148" data-line="7" id="l7.148.7"></span>ὑφ’ οὗ διασώζεται. τοιαύτης μὲν οὖν δυνάμεως ἔργα, πταρμοὶ,
<span class="lb" data-page="7.148" data-line="8" id="l7.148.8"></span>καὶ βῆχες, καὶ χάσμαι, καὶ σκορδινισμοὶ, καὶ λύγγες·
<span class="lb" data-page="7.148" data-line="9" id="l7.148.9"></span>μόνου δὲ τοῦ νοσήματος ἐνεργοῦντος παλμὸς καὶ σπασμός·
<span class="lb" data-page="7.148" data-line="10" id="l7.148.10"></span>ἀμφοῖν δὲ συνιόντων, τοῦ τε νοσήματος καὶ τῆς δυνάμεως, αἵ
<span class="lb" data-page="7.148" data-line="11" id="l7.148.11"></span>τε ναρκώδεις ἅπασαι κινήσεις ὅσαι τ’ ἄλλαι παραλυομένων
<span class="lb" data-page="7.148" data-line="12" id="l7.148.12"></span>μὲν, οὐδέπω δὲ παραλελυμένων γίγνονται, καὶ πρὸς ταύταις
<span class="lb" data-page="7.148" data-line="13" id="l7.148.13"></span>ὁ τρόμος. αὗται μὲν αἱ πρῶται διαφοραὶ τοῦ νῦν ἡμῖν προκειμένου
<span class="lb" data-page="7.148" data-line="14" id="l7.148.14"></span>γένους τῶν συμπτωμάτων. ἐφεξῆς δὲ καθ’ ἑκάστην
<span class="lb" data-page="7.148" data-line="15" id="l7.148.15"></span>ἴδιαί τινες, ὑπὲρ ὧν ἤδη λέγωμεν, ἀπὸ τῶν ὑπό τινος ἐμφύτου
<span class="lb" data-page="7.148" data-line="16" id="l7.148.16"></span>δυνάμεως γιγνομένων κινήσεων ἀρξάμενοι. κοινωνία
<span class="lb" data-page="7.148" data-line="17" id="l7.148.17"></span>δὲ καὶ ταύταις ἐστὶ πρὸς τὰς ἀκριβῶς κατὰ φύσιν, ἣν
<span class="lb" data-page="7.148" data-line="18" id="l7.148.18"></span>ἀναγκαῖον εἰπεῖν πρότερον ὑπὲρ τοῦ διδάξαι σαφῶς, ὁποία
<span class="pb" data-page="7.149" id="p7.149"></span>
<span class="lb" data-page="7.149" data-line="1" id="l7.149.1"></span>τις αὐτῶν ἐστιν γένεσις. οὐσῶν δὴ τεσσάρων δυνάμεων ὑφ’
<span class="lb" data-page="7.149" data-line="2" id="l7.149.2"></span>ὧν διοικεῖται τὰ τρεφόμενα σώματα πάντα, πρώτης μὲν τῆς
<span class="lb" data-page="7.149" data-line="3" id="l7.149.3"></span>ἑλκούσης πρὸς ἑαυτὴν τὸ χρηστὸν, ἑτέρας δὲ τῆς κατεχούσης
<span class="lb" data-page="7.149" data-line="4" id="l7.149.4"></span>τοῦτο, καὶ τρίτης τῆς ἀλλοιούσης, καὶ τετάρτης τῆς ἀποκρινούσης
<span class="lb" data-page="7.149" data-line="5" id="l7.149.5"></span>τὸ περιττὸν, ἐπειδὰν μὲν νόμῳ φύσεως διοικῆται τὸ
<span class="lb" data-page="7.149" data-line="6" id="l7.149.6"></span>ζῶον, οὐδεμία κίνησις οὐδεμιᾶς αὐτῶν ἐστι σύμπτωμα· συστάντος
<span class="lb" data-page="7.149" data-line="7" id="l7.149.7"></span>δέ τινος παρὰ φύσιν ἐν τῷ σώματι, ὅταν ἀποτρίβεσθαι
<span class="lb" data-page="7.149" data-line="8" id="l7.149.8"></span>τοῦτο τῶν ἀποκριτικῶν τις ἐξορμήσῃ δυνάμεων, ἐνίοτε
<span class="lb" data-page="7.149" data-line="9" id="l7.149.9"></span>μὲν ἀναίσθητοι τὸ πάμπαν αἱ κινήσεις αὐτῶν, ἐνίοτε δὲ αἰσθητοὶ
<span class="lb" data-page="7.149" data-line="10" id="l7.149.10"></span>γίγνονται. περὶ μὲν δὴ τῶν ἀναισθήτων αὖθις
<span class="lb" data-page="7.149" data-line="11" id="l7.149.11"></span>εἰρήσεται.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg044.1st1K-grc1:2.2">
<span class="pb page1" data-page="7.149" id="p7.149"></span>
<span class="milestone ed1page page1" data-n="3.228" data-unit="ed1page" id="ed1page.3.228"></span>
<span class="milestone ed2page page1" data-n="7.64" data-unit="ed2page" id="ed2page.7.64"></span>
            <p>
<span class="lb" data-page="7.149" data-line="12" id="l7.149.12"></span>Περὶ δὲ τῶν αἰσθητῶν ἐπειδὴ κοινωνοῦσι
<span class="lb" data-page="7.149" data-line="13" id="l7.149.13"></span>ταῖς προαιρετικαῖς ὀνομαζομέναις, ἡ διδασκαλία γιγνέσθω
<span class="lb" data-page="7.149" data-line="14" id="l7.149.14"></span>κοινή. προαιρετικῆς μὲν οὖν ἐνεργείας βλάβη, παράλυσίς τε
<span class="lb" data-page="7.149" data-line="15" id="l7.149.15"></span>καὶ σπασμὸς καὶ τρόμος καὶ νάρκη· ποικίλλεται δὲ <span class="milestone ed1page" data-n="3.229" data-unit="ed1page" id="ed1page.3.229"></span>ἐν
<span class="lb" data-page="7.149" data-line="16" id="l7.149.16"></span>τοῖς κατὰ μέρος ὀργάνοις ἕκαστον τῶν εἰρημένων, οὐ τῇ τῶν
<span class="lb" data-page="7.149" data-line="17" id="l7.149.17"></span>συμπτωμάτων ἰδέᾳ μόνον, ἀλλὰ καὶ ταῖς προσηγορίαις. ἡ
<span class="lb" data-page="7.149" data-line="18" id="l7.149.18"></span>μὲν γὰρ τῶν τὴν ἀναπνοὴν ἐργαζομένων ὀργάνων παράλυσις
<span class="pb" data-page="7.150" id="p7.150"></span>
<span class="lb" data-page="7.150" data-line="1" id="l7.150.1"></span>ἄπνοια, καθάπερ δὴ καὶ ἡ τῶν τὴν φωνὴν ἀφωνία προσαγορεύεται.
<span class="lb" data-page="7.150" data-line="2" id="l7.150.2"></span>ἡ δὲ τῆς γλώττης παράλυσις οὐδὲν ὄνομα ἴδιον
<span class="lb" data-page="7.150" data-line="3" id="l7.150.3"></span>κέκτηται, τελέως ἀναιροῦσα καὶ αὕτη τὴν διάλεκτον, ἔργον
<span class="lb" data-page="7.150" data-line="4" id="l7.150.4"></span>οὐ σμικρὸν προαιρέσεως. ἔμπαλιν δὲ οὐδὲν ἧττον ἡ ἰσχουρία
<span class="lb" data-page="7.150" data-line="5" id="l7.150.5"></span>παραπλήσιόν τι δόξει δηλοῦν ἀπνοίᾳ τε καὶ ἀφωνίᾳ, καίτοι
<span class="lb" data-page="7.150" data-line="6" id="l7.150.6"></span>γε οὐ προαιρετικῆς ἐνεργείας, ἀλλὰ φυσικῆς ἐστιν ἀπώλεια·
<span class="lb" data-page="7.150" data-line="7" id="l7.150.7"></span>τὸ γὰρ ἐκρεῖν ἀκουσίως τὰ οὖρα προαιρετικῆς ἐνεργείας βλάβη.
<span class="lb" data-page="7.150" data-line="8" id="l7.150.8"></span>παραπλησίως δὲ τοῖς οὔροις ἐπὶ τῶν διαχωρημάτων ἡ μὲν
<span class="lb" data-page="7.150" data-line="9" id="l7.150.9"></span>ἐπίσχεσις φυσικῆς, ἡ δὲ ἀκούσιος ἔκκρισις προαιρετικῆς ἐνεργείας
<span class="lb" data-page="7.150" data-line="10" id="l7.150.10"></span>βλάβη. δέδεικται δ’ ἐπιπλέον ὑπὲρ τῶν τοιούτων
<span class="lb" data-page="7.150" data-line="11" id="l7.150.11"></span>ἁπάντων ἐν τοῖς περὶ μυῶν κινήσεως. οὕτω μὲν αἱ παραλύσεις
<span class="lb" data-page="7.150" data-line="12" id="l7.150.12"></span>ποικίλαι ταῖς ἰδέαις ὑπάρχουσιν. <span class="milestone ed2page" data-n="7.65" data-unit="ed2page" id="ed2page.7.65"></span>οἱ σπασμοὶ δὲ
<span class="lb" data-page="7.150" data-line="13" id="l7.150.13"></span>κατὰ τάδε. τὸ μὲν τρίζειν ἀκουσίως τῶν μασσητήρων
<span class="lb" data-page="7.150" data-line="14" id="l7.150.14"></span>μυῶν σπασμός ἐστιν· ἡ δὲ ἴλλωσις οἵ τε καλούμενοι στραβισμοὶ
<span class="lb" data-page="7.150" data-line="15" id="l7.150.15"></span>τῶν κατὰ τοὺς ὀφθαλμούς· ὥσπέρ γε καὶ τῆς γονοῤῥοίας
<span class="lb" data-page="7.150" data-line="16" id="l7.150.16"></span>ἡ ἑτέρα διαφορά. εἰ μὲν γὰρ μετὰ ἐντάσεως τοῦ
<span class="lb" data-page="7.150" data-line="17" id="l7.150.17"></span>αἰδοίου γένοιτο, οἷον σπασμός ἐστιν, εἰ δὲ χωρὶς ταύτης,
<span class="pb" data-page="7.151" id="p7.151"></span>
<span class="lb" data-page="7.151" data-line="1" id="l7.151.1"></span>ἀῤῥωστία τῆς καθεκτικῆς δυνάμεως. δοκοῦσι δὲ ἐνίοις καὶ αἱ
<span class="lb" data-page="7.151" data-line="2" id="l7.151.2"></span>λύγγες. καὶ ἡ διπλῆ δὲ τῶν εἰσπνεόντων ἐπανάκλησις ἔστιν
<span class="lb" data-page="7.151" data-line="3" id="l7.151.3"></span>ὅτε διὰ σπασμὸν γίγνεται τῶν τὴν εἰσπνοὴν ἐργαζομένων
<span class="lb" data-page="7.151" data-line="4" id="l7.151.4"></span>μυῶν. ἔστι δέ τι καὶ τῆς ἐκπνοῆς εἶδος οἷον σπασμῶδες,
<span class="lb" data-page="7.151" data-line="5" id="l7.151.5"></span>ἐπιγιγνόμενον αὖ καὶ τοῦτο τοῖς σπασμοῖς τῶν τὴν ἐκπνοὴν
<span class="lb" data-page="7.151" data-line="6" id="l7.151.6"></span>ἐργαζομένων μυῶν, ὅπερ ὀνομάζεται παρ’ Ἱπποκράτους
<span class="lb" data-page="7.151" data-line="7" id="l7.151.7"></span>πνεῦμα προσπταῖον ἐν τῇ ἔξω φορῇ. ὅτι δὲ καὶ ὅλου τοῦ
<span class="lb" data-page="7.151" data-line="8" id="l7.151.8"></span>σώματος ἡ μὲν ἀποπληξία παράλυσις, ἡ δὲ ἐπιληψία σπασμός
<span class="lb" data-page="7.151" data-line="9" id="l7.151.9"></span>ἐστιν, ἔμπροσθεν εἴρηται, καὶ μέντοι καὶ περὶ τῆς
<span class="lb" data-page="7.151" data-line="10" id="l7.151.10"></span>νάρκης εἴρηται πρόσθεν, ὡς ἀμυδρά τίς ἐστι παράλυσις. οὐ
<span class="lb" data-page="7.151" data-line="11" id="l7.151.11"></span>σμικρὰ δὲ ἐν τῷ μᾶλλόν τε καὶ ἧττον ἡ διαφορὰ τῶν ναρκωδῶν
<span class="lb" data-page="7.151" data-line="12" id="l7.151.12"></span>ἐστι μορίων, ἐπειδὴ μικτόν πώς ἐστι τὸ σύμπτωμα νοσήματός
<span class="lb" data-page="7.151" data-line="13" id="l7.151.13"></span>τε καὶ δυνάμεως. εἰ μὲν γὰρ τὸ νόσημα τελέως ἐπικρατήσει
<span class="lb" data-page="7.151" data-line="14" id="l7.151.14"></span>τῆς δυνάμεως, οὐδ’ ὅλως δύναται μεταφέρειν τὸ
<span class="lb" data-page="7.151" data-line="15" id="l7.151.15"></span>μέλος· εἰ δ’ ἡ δύναμις, οὐδ’ ὅλως ἐμποδίζεται· εἰ δ’ οἷον
<span class="lb" data-page="7.151" data-line="16" id="l7.151.16"></span>μάχη τις αὐτῶν εἴη, κινοῦσι μὲν, ἀλλὰ μόγις, καὶ εἰ κελεύσειας
<span class="lb" data-page="7.151" data-line="17" id="l7.151.17"></span>ἀνατείναντας τὸ βεβλαμμένον κῶλον ἐκτεταμένον φυλάττειν,
<span class="lb" data-page="7.151" data-line="18" id="l7.151.18"></span>οὐ δύνανται· καταπίπτει γὰρ ὑπὸ τοῦ συμφύτου ﻿
<span class="pb" data-page="7.152" id="p7.152"></span>
<span class="lb" data-page="7.152" data-line="1" id="l7.152.1"></span>βάρους φερόμενον κάτω ἀῤῥωστίᾳ τῆς ὀχούσης αὐτὸ δυνάμεως.
<span class="lb" data-page="7.152" data-line="2" id="l7.152.2"></span>τὸ μὲν γὰρ ἐξαῖρόν τε καὶ βαστάζον ἡ δύναμίς ἐστι·
<span class="lb" data-page="7.152" data-line="3" id="l7.152.3"></span>τὸ δὲ κάτω φερόμενον αὐτὸ τὸ σῶμα τῆς χειρὸς ἢ τοῦ σκέλους.
<span class="lb" data-page="7.152" data-line="4" id="l7.152.4"></span>ἡ δ’ αἰτία πρόσθεν εἴρηται κατὰ τὸν περὶ τῶν αἰσθητικῶν
<span class="lb" data-page="7.152" data-line="5" id="l7.152.5"></span>ἐνεργειῶν λόγον, ἐπιδεικνύντων ἡμῶν ἤτοι πιλούμενον
<span class="lb" data-page="7.152" data-line="6" id="l7.152.6"></span>ὑπὸ τῆς ψύξεως τὸ νεῦρον, ἢ ἐμφραττόμενον ὑπὸ παχέων τε
<span class="lb" data-page="7.152" data-line="7" id="l7.152.7"></span>καὶ γλίσχρων χυμῶν, ἢ βαρυνόμενόν τε καὶ θλιβόμενον ὑπό
<span class="lb" data-page="7.152" data-line="8" id="l7.152.8"></span>τινος ἔξωθεν αἰτίου εἰς νάρκην τε καὶ παράλυσιν ἔρχεσθαι.
<span class="lb" data-page="7.152" data-line="9" id="l7.152.9"></span>ὁ δέ γε σπασμὸς εἰς τὴν αὐτὴν ἄγει τά τε νεῦρα καὶ τοὺς μῦς
<span class="lb" data-page="7.152" data-line="10" id="l7.152.10"></span>διάθεσιν, εἰς ἣν καὶ κατὰ φύσιν ἐχόντων ὑπὸ τῆς ψυχικῆς δυνάμεως
<span class="lb" data-page="7.152" data-line="11" id="l7.152.11"></span>ἤγετο. εἴτε οὖν τεινομένων ἐπὶ τὴν ἀρχὴν, εἴτε καὶ
<span class="lb" data-page="7.152" data-line="12" id="l7.152.12"></span>διὰ πνεύματος ἔμπτωσιν πληρουμένων τῶν μυῶν, αἱ προαιρετικαὶ
<span class="lb" data-page="7.152" data-line="13" id="l7.152.13"></span>κινήσεις ἐγίνοντο, καὶ κατὰ τοὺς σπασμοὺς ταῦτα
<span class="lb" data-page="7.152" data-line="14" id="l7.152.14"></span>συμβήσεται πνεύματός τε φυσώδους ἐν αὐτοῖς γεννᾶσθαι
<span class="lb" data-page="7.152" data-line="15" id="l7.152.15"></span>δυναμένου, καὶ πολλῶν διαθέσεων τάσιν ἐργαζομένων, ὥσπερ
<span class="lb" data-page="7.152" data-line="16" id="l7.152.16"></span>καὶ ἡ φλεγμονή. κεφάλαιον δ’ αὐτῶν ἐστι διττὸν, ὡς Ἱπποκράτης
<span class="lb" data-page="7.152" data-line="17" id="l7.152.17"></span>ἐδήλωσε, πλήρωσίς τε καὶ κένωσις. ἐν μὲν οὖν
<span class="lb" data-page="7.152" data-line="18" id="l7.152.18"></span>τοῖς φλεγμονώδεσι πάθεσιν ἡ πλήρωσις· ἐν δὲ τοῖς καυσωδεστάτοις
<span class="pb" data-page="7.153" id="p7.153"></span>
<span class="lb" data-page="7.153" data-line="1" id="l7.153.1"></span>τε καὶ ξηροτάτοις πυρετοῖς ἡ κένωσις. ὅτι δὲ πληρουμένοις
<span class="lb" data-page="7.153" data-line="2" id="l7.153.2"></span>τε καὶ κενουμένοις ἐπὶ πλέον ἅπασι τοῖς νευρώδεσι
<span class="lb" data-page="7.153" data-line="3" id="l7.153.3"></span>σώμασι τείνεσθαι συμβαίνει, δηλοῦσιν οὐχ ἥκιστα καὶ αἱ ἐν
<span class="lb" data-page="7.153" data-line="4" id="l7.153.4"></span>τοῖς ὀργάνοις ἐντεταμέναι χορδαί. ῥήγνυνται γοῦν ἄν τ’ εἰς
<span class="lb" data-page="7.153" data-line="5" id="l7.153.5"></span>ὑγρὸν καὶ νοτιῶδες, ἄν τ’ εἰς ξηρὸν καὶ αὐχμῶδες οἴκημα τεταμέναι
<span class="lb" data-page="7.153" data-line="6" id="l7.153.6"></span>κατατεθῶσι. καὶ διὰ τοῦτ’ ἐπανίασιν αὐτὰς οἱ τεχνῖται,
<span class="lb" data-page="7.153" data-line="7" id="l7.153.7"></span>πρὶν κατατίθεσθαι. διὰ τοῦτο γοῦν ἐῤῥέθη καὶ
<span class="lb" data-page="7.153" data-line="8" id="l7.153.8"></span>πρόσθεν ὡς ἡ σπασμώδης κίνησις ὑπὸ μόνου γίγνεται τοῦ νοσήματος,
<span class="lb" data-page="7.153" data-line="9" id="l7.153.9"></span>ὁμοίως τῇ κατὰ τὰς παραλύσεις ἀκινησίᾳ. καὶ γὰρ
<span class="lb" data-page="7.153" data-line="10" id="l7.153.10"></span>αὕτη τῷ λόγῳ τοῦ νοσήματος ἀποτελεῖται. ἡ δέ γε κατὰ
<span class="lb" data-page="7.153" data-line="11" id="l7.153.11"></span>φύσιν ἐν τοῖς ζώοις ἀκινησία τε καὶ κίνησις, ὅταν ἀνατείναντες
<span class="lb" data-page="7.153" data-line="12" id="l7.153.12"></span>τὴν χεῖρα δυνάμεθα φυλάττειν ἀκίνητον ἀνατεταμένην,
<span class="lb" data-page="7.153" data-line="13" id="l7.153.13"></span>ὑπὸ τῆς ψυχικῆς ἀμφότερα γίγνεται δυνάμεως· εἰ δὲ κατατιθέντες
<span class="lb" data-page="7.153" data-line="14" id="l7.153.14"></span>ἐπί τινος στερεοῦ τὴν ὑγιαίνουσαν χεῖρα, πάσας ἐκλύσαιμεν
<span class="lb" data-page="7.153" data-line="15" id="l7.153.15"></span>τῶν μυῶν τὰς ἐνεργείας, οὔθ’ ὑπὸ τοῦ νοσήματος
<span class="lb" data-page="7.153" data-line="16" id="l7.153.16"></span>οὔθ’ ὑπὸ τῆς δυνάμεως ἡσυχάζει κατ’ ἐκεῖνον <span class="milestone ed2page" data-n="7.66" data-unit="ed2page" id="ed2page.7.66"></span>τὸν καιρὸν,
<span class="lb" data-page="7.153" data-line="17" id="l7.153.17"></span>ἀλλ’ ὑπὸ τοῦ συμφύτου βάρους τοῖς ζώοις ἡ χείρ. ὥστε τῶν
<span class="lb" data-page="7.153" data-line="18" id="l7.153.18"></span>τριῶν ἡσυχιῶν τὴν μὲν ἐν ταῖς παραλύσεσιν ὑπὸ τοῦ νοσήματος
<span class="pb" data-page="7.154" id="p7.154"></span>
<span class="lb" data-page="7.154" data-line="1" id="l7.154.1"></span>γίνεσθαι, δεδεμένης, ὡς ἂν εἴποι τις, ἐν τούτῳ τῷ
<span class="lb" data-page="7.154" data-line="2" id="l7.154.2"></span>χρόνῳ τῆς δυνάμεως· τὴν δ’ ὅταν ἀνατεταμένον ἔχωμεν τὸ
<span class="lb" data-page="7.154" data-line="3" id="l7.154.3"></span>κῶλον, ὑπὸ τῆς δυνάμεως· ἣν δ’ ἀρτίως ἐλέγομεν, ὑπ’ οὐδετέρου,
<span class="lb" data-page="7.154" data-line="4" id="l7.154.4"></span>γινωσκόντων ἡμῶν ἅπερ ἐν τοῖς περὶ μυῶν κινήσεως
<span class="lb" data-page="7.154" data-line="5" id="l7.154.5"></span>ἐλέχθη περὶ τῆς ἀνατεταμένης χειρὸς, ὡς ἐκ τοῦ τῶν ἐνεργειῶν
<span class="lb" data-page="7.154" data-line="6" id="l7.154.6"></span>τε καὶ κινήσεών ἐστι γένους κατά γε τὴν ἀλήθειαν αὐτήν.
<span class="lb" data-page="7.154" data-line="7" id="l7.154.7"></span>ἐλέχθη δὲ καὶ ὅτι τονικὴν ὀνομάζομεν ἡμεῖς τὴν κίνησιν
<span class="lb" data-page="7.154" data-line="8" id="l7.154.8"></span>ταύτην. ἡ μὲν δὴ τοιαύτη κατάστασις ἑτέρῳ μὲν τρόπῳ κίνησις,
<span class="lb" data-page="7.154" data-line="9" id="l7.154.9"></span>ἑτέρῳ δ’ ἀκινησία λέγοιτ’ ἄν· αἱ λοιπαὶ δὲ δύο κατ’
<span class="lb" data-page="7.154" data-line="10" id="l7.154.10"></span>οὐδένα τρόπον ἐφάπτονται κινήσεως· ὥσπέρ γε καὶ αἱ λοιπαὶ
<span class="lb" data-page="7.154" data-line="11" id="l7.154.11"></span>δύο κινήσεις, ἡ σπασμώδης τε καὶ ἡ προαιρετικὴ, κατ’ οὐδένα
<span class="lb" data-page="7.154" data-line="12" id="l7.154.12"></span>τρόπον ἐφάπτονται ἀκινησίας. καὶ μὲν δὴ καὶ ὡς ἡ
<span class="lb" data-page="7.154" data-line="13" id="l7.154.13"></span>ἀνατεταμένη χεὶρ ἐκ δυοῖν ἰσοσθενῶν ἐλέγετο συγκεῖσθαι κινήσεων,
<span class="lb" data-page="7.154" data-line="14" id="l7.154.14"></span>ἄνω μὲν ἀναφερούσης αὐτὴν τῆς δυνάμεως, κάτω
<span class="lb" data-page="7.154" data-line="15" id="l7.154.15"></span>δ’ ἀνθέλκοντος τοῦ συμφύτου βάρους, οὕτω καὶ ὁ τρόμος ἐκ
<span class="lb" data-page="7.154" data-line="16" id="l7.154.16"></span>δυοῖν ἀποτελεῖται κινήσεων καὶ αὐτὸς, τῆς τε διὰ βάρος ἀπαγούσης
<span class="lb" data-page="7.154" data-line="17" id="l7.154.17"></span>κάτω τὸ κῶλον, ἥν θ’ ἡ δύναμις εἰς τοὐναντίον ἀναφέρουσα
<span class="lb" data-page="7.154" data-line="18" id="l7.154.18"></span>ποιεῖται. ἐπὶ μὲν οὖν τῆς ἐῤῥωμένης χειρὸς οὐδ’
<span class="lb" data-page="7.154" data-line="19" id="l7.154.19"></span>ἐπὶ βραχὺ νικᾶται πρὸς τοῦ βάρους ἡ δύναμις, ἀλλ’ ἰσχυροτέρα
<span class="pb" data-page="7.155" id="p7.155"></span>
<span class="lb" data-page="7.155" data-line="1" id="l7.155.1"></span>καθεστηκυῖα τῆς κάτω τοῦ κώλου ῥοπῆς, ὀχοῦσα τοσοῦτον
<span class="lb" data-page="7.155" data-line="2" id="l7.155.2"></span>ἀναφέρει πρὸς τὸ μετέωρον, ὅσον ὑπεσύρετο κάτω·
<span class="lb" data-page="7.155" data-line="3" id="l7.155.3"></span>κατὰ δὲ τοὺς τρόμους ἀκούσης αὐτῆς ὑποῤῥεῖ τὸ κῶλον κάτω·
<span class="lb" data-page="7.155" data-line="4" id="l7.155.4"></span>φανερῶς γε ἔστι θεάσασθαι τὴν μάχην αὐτῶν οὔτε τῆς δυνάμεως
<span class="lb" data-page="7.155" data-line="5" id="l7.155.5"></span>ἐπιτρεπούσης κατενεχθῆναι τὸ κῶλον ὡς ἐν ταῖς παραλύσεσιν,
<span class="lb" data-page="7.155" data-line="6" id="l7.155.6"></span>οὔτε τοῦ βάρους συγχωροῦντος τῇ δυνάμει φυλάττειν
<span class="lb" data-page="7.155" data-line="7" id="l7.155.7"></span>αὐτὸ μετέωρον, ὡς ὅτε ἔῤῥωται. ἐναλλὰξ οὖν τῆς δυνάμεως
<span class="lb" data-page="7.155" data-line="8" id="l7.155.8"></span>νικώσης τε καὶ νικωμένης, καὶ διαδεχομένων ἀλλήλας
<span class="lb" data-page="7.155" data-line="9" id="l7.155.9"></span>ἀεὶ τῶν ἐναντίων κινήσεων, ὁ τρόμος γίνεται, σύνθετός τις
<span class="lb" data-page="7.155" data-line="10" id="l7.155.10"></span>ὑπάρχουσα κίνησις, ὥσπερ καὶ τῶν ἀρτηριῶν σφυγμός.
<span class="lb" data-page="7.155" data-line="11" id="l7.155.11"></span>ἀλλ’ ἐν ἐκείναις μὲν αἰσθηταὶ διαιροῦσιν ἡσυχίαι κινήσεων τὴν
<span class="lb" data-page="7.155" data-line="12" id="l7.155.12"></span>διαστολὴν ἀπὸ τῆς συστολῆς, εἰ μήπω ἄρα οὕτω γένοιτο
<span class="lb" data-page="7.155" data-line="13" id="l7.155.13"></span>πυκνότατος ὁ σφυγμὸς, ὡς ἐν τοῖς μυρμηκίζουσιν. ἐνταυθοῖ
<span class="lb" data-page="7.155" data-line="14" id="l7.155.14"></span>γὰρ οὐδεμίαν εὑρεῖν ἔστι μεταξὺ τῶν ἐναντίων κινήσεων
<span class="lb" data-page="7.155" data-line="15" id="l7.155.15"></span>αἰσθητὴν ἡσυχίαν. οὐ γὰρ ἀμοιβὴ κινήσεώς ἐστιν ὑπὸ μιᾶς
<span class="lb" data-page="7.155" data-line="16" id="l7.155.16"></span>ἐπιτελουμένη φύσεως, ἀλλὰ μάχη δυνάμεώς τε καὶ βάρους
<span class="lb" data-page="7.155" data-line="17" id="l7.155.17"></span>σώματος. ὡς δ’ ἄν τις εἰκάσειε μάλιστα τὴν κίνησιν ἑτέρῳ
<span class="lb" data-page="7.155" data-line="18" id="l7.155.18"></span>τινὶ τῶν κατὰ τὸ σῶμα, τῇ <span class="milestone ed1page" data-n="3.230" data-unit="ed1page" id="ed1page.3.230"></span>τῶν μυρμηκιζόντων σφυγμῶν
<span class="lb" data-page="7.155" data-line="19" id="l7.155.19"></span>ἐστι παραπλήσιος. ὡς γὰρ ἐν ἐκείνοις ἡ κίνησις τῆς ἀρτηρίας
<span class="pb" data-page="7.156" id="p7.156"></span>
<span class="lb" data-page="7.156" data-line="1" id="l7.156.1"></span>κατὰ βραχυτάτης φέρεται διατάσεως, οὕτως ἐν τοῖς τρόμοις
<span class="lb" data-page="7.156" data-line="2" id="l7.156.2"></span>τὸ τοῦ ζώου μόριον, ὅ τι περ ἂν ὑπὸ τῆς ἀσθενοῦς κινῆται
<span class="lb" data-page="7.156" data-line="3" id="l7.156.3"></span>δυνάμεως. εὔδηλος οὖν ἤδη καὶ ἡ γένεσίς ἐστι τοῦδε τοῦ συμπτώματος,
<span class="lb" data-page="7.156" data-line="4" id="l7.156.4"></span>ὅτι τε σὺν ὁρμῇ τοῦ κινεῖσθαι πάντως, ὅτι τε
<span class="lb" data-page="7.156" data-line="5" id="l7.156.5"></span>σὺν ἀσθενείᾳ δυνάμεως ἀποτελεῖται. ἔνιοι δ’ οὐκ οἴονται
<span class="lb" data-page="7.156" data-line="6" id="l7.156.6"></span>τὴν ὁρμὴν ἀχώριστον εἶναι τοῦ τρόμου, θεωροῦντες ἐνίοτε
<span class="lb" data-page="7.156" data-line="7" id="l7.156.7"></span>τὴν κεφαλὴν ὅλην τρομωδῶς σειομένην ἄνευ τοῦ προελέσθαι
<span class="lb" data-page="7.156" data-line="8" id="l7.156.8"></span>κινεῖν. ἀγνοοῦσι γὰρ ὡς κᾀν τῷ φυλάττειν τι μέρος ὀρθὸν
<span class="lb" data-page="7.156" data-line="9" id="l7.156.9"></span>ἥ τε προαίρεσις ἐνεργεῖ καὶ τείνονται παραπλήσιον ὑπ’ αὐτῆς
<span class="lb" data-page="7.156" data-line="10" id="l7.156.10"></span>τρόπον οἱ μύες, οἷόν περ ἐτείνοντο κᾀν ταῖς ἄλλαις ἐνεργείαις.
<span class="lb" data-page="7.156" data-line="11" id="l7.156.11"></span>ἡμῖν δὲ τοῦτο μὲν ἐν τοῖς περὶ μυῶν κινήσεως ἀποδέδεικται,
<span class="lb" data-page="7.156" data-line="12" id="l7.156.12"></span>καὶ νῦν δ’ ἂν οὐ μικρὰ παράσχοιμεν τεκμήρια τοῦ
<span class="lb" data-page="7.156" data-line="13" id="l7.156.13"></span>τε τὴν προαίρεσιν ἐνεργεῖν ἐν τοῖς τρόμοις καὶ τοῦ διὰ τὴν
<span class="lb" data-page="7.156" data-line="14" id="l7.156.14"></span>ἀσθένειαν ἀδυνατεῖν ἄκλονον αὐτὸ φυλάττειν τὸ μέρος. ἐκεῖνον
<span class="lb" data-page="7.156" data-line="15" id="l7.156.15"></span>γοῦν τὸν τρομώδη τὴν κεφαλὴν εἰ κατακλίναις ὕπτιον ἐπὶ
<span class="lb" data-page="7.156" data-line="16" id="l7.156.16"></span>μαλακοῦ τινος, οὐκέτι τρομώδης ἔσται. κατὰ δὲ τὸν αὐτὸν
<span class="lb" data-page="7.156" data-line="17" id="l7.156.17"></span>τρόπον οὐδ’ ὅστις ἤτοι γράφων, ἢ τέμνων, ἢ ὁτιοῦν ἄλλο
<span class="lb" data-page="7.156" data-line="18" id="l7.156.18"></span>διαπραττόμενος ἐν τρόμῳ καθέστηκεν, οὐδ’ οὗτος ἡσυχάσας ﻿
<span class="pb" data-page="7.157" id="p7.157"></span>
<span class="lb" data-page="7.157" data-line="1" id="l7.157.1"></span>ταῖν χεροῖν, ἔτι φανεῖται τρέμων· ὥσπερ οὐδ’ ὁ <span class="milestone ed2page" data-n="7.67" data-unit="ed2page" id="ed2page.7.67"></span>τοῖν
<span class="lb" data-page="7.157" data-line="2" id="l7.157.2"></span>σκελοῖν ἡνίκα βαδίζῃ τρομώδης γιγνόμενος, οὐδὲ γὰρ οὐδ’
<span class="lb" data-page="7.157" data-line="3" id="l7.157.3"></span>ἐκεῖνος ἂν ἔτι τρέμοι παυσάμενος τῆς βαδίσεως. ἔνεστιν οὖν
<span class="lb" data-page="7.157" data-line="4" id="l7.157.4"></span>σοι πολλάκις θεάσασθαι εὐρωστοτάτους νεανίσκους ἀναθεμένους
<span class="lb" data-page="7.157" data-line="5" id="l7.157.5"></span>τι τοῖς ὤμοις μέγιστον βάρος, εἶτ’ ἐν τῷ προϊέναι τρέμοντας
<span class="lb" data-page="7.157" data-line="6" id="l7.157.6"></span>τοῖς σκέλεσιν· εἰ δὲ παύσαιντο βαδίζοντες, ἢ τὸ φορτίον
<span class="lb" data-page="7.157" data-line="7" id="l7.157.7"></span>ἀποῤῥίψαντες, εὐθὺς ἀτρόμους γιγνομένους. ἐπειδὴ
<span class="lb" data-page="7.157" data-line="8" id="l7.157.8"></span>γὰρ ἐν τῷ πρός τι τὸ βαρὺ καὶ κοῦφόν ἐστιν, εἴη ἂν καὶ
<span class="lb" data-page="7.157" data-line="9" id="l7.157.9"></span>τὸ φορτίον οὕτω μέγιστον, ὡς καὶ τοῖς ἰσχυροτάτοις εἶναι
<span class="lb" data-page="7.157" data-line="10" id="l7.157.10"></span>βαρύ. τὴν μὲν οὖν εὔρωστον δύναμιν τὸ μέγιστον φορτίον
<span class="lb" data-page="7.157" data-line="11" id="l7.157.11"></span>νικᾷ, τὴν δὲ μὴ τοιαύτην οὐ τοῦτο μόνον, ἀλλὰ καὶ τὸ σμικρόν·
<span class="lb" data-page="7.157" data-line="12" id="l7.157.12"></span>εἰ δ’ ἐπὶ πλέον ἀῤῥωστήσειεν, αὐτὸ τὸ σύμφυτον αὐτῆς
<span class="lb" data-page="7.157" data-line="13" id="l7.157.13"></span>σῶμα βαρύνει δίκην φορτίου, καὶ διὰ τοῦθ’ οἱ γέροντες
<span class="lb" data-page="7.157" data-line="14" id="l7.157.14"></span>ἅπαντες ὅταν ἐπιχειρήσωσιν ἐνεργείαις σφοδροτέραις, αὐτίκα
<span class="lb" data-page="7.157" data-line="15" id="l7.157.15"></span>τρομώδεις γίγνονται τοῖς ἐνεργοῦσι μέρεσιν. οὕτω δὲ καὶ
<span class="lb" data-page="7.157" data-line="16" id="l7.157.16"></span>παρὰ κρημνόν τις παριὼν τρέμει τὰ σκέλη, καταβάλλει γὰρ
<span class="lb" data-page="7.157" data-line="17" id="l7.157.17"></span>τὴν δύναμιν τὸ δέος. οὕτω καὶ θηρίον ὑποφαινόμενόν τις
<span class="lb" data-page="7.157" data-line="18" id="l7.157.18"></span>ὑποφεύγων, τρομώδης καθίσταται. καὶ δὴ καὶ προσιών τις
<span class="lb" data-page="7.157" data-line="19" id="l7.157.19"></span>δυνάστῃ φοβερῷ, τρέμει παντὶ τῷ σώματι, καὶ εἰ φθέγξασθαι
<span class="pb" data-page="7.158" id="p7.158"></span>
<span class="lb" data-page="7.158" data-line="1" id="l7.158.1"></span>κελεύσειεν αὐτὸν, οὐδὲ τὴν φωνὴν ἄτρομός ἐστιν. ὡς οὖν
<span class="lb" data-page="7.158" data-line="2" id="l7.158.2"></span>τὸ ψυχικὸν πάθος ἀῤῥωστίαν ἐργασάμενον τῇ κινούσῃ δυνάμει
<span class="lb" data-page="7.158" data-line="3" id="l7.158.3"></span>τρομώδεις ἀποτελεῖ τὰς ἐνεργείας, οὕτω καὶ τὰ τοῦ σώματος
<span class="lb" data-page="7.158" data-line="4" id="l7.158.4"></span>νοσήματα βλάπτοντα τὴν δύναμιν ἐπιφέρει τὰ τρομώδη
<span class="lb" data-page="7.158" data-line="5" id="l7.158.5"></span>συμπτώματα. πρῶτα μὲν οὖν καὶ μάλιστα βλάπτει τὴν
<span class="lb" data-page="7.158" data-line="6" id="l7.158.6"></span>δύναμιν ὅσα κατὰ δυσκρασίαν συνίστανται· καὶ γὰρ καὶ τὸ
<span class="lb" data-page="7.158" data-line="7" id="l7.158.7"></span>γῆρας, ὅτι δυσκρασία τίς ἐστιν ἐπὶ τὸ ψυχρότερόν τε καὶ ξηρότερον,
<span class="lb" data-page="7.158" data-line="8" id="l7.158.8"></span>διὰ τοῦτο ἑτοίμως ἁλίσκεται τρομώδεσι πάθεσιν·
<span class="lb" data-page="7.158" data-line="9" id="l7.158.9"></span>ἁλίσκονται δὲ τῶν νεωτέρων οἵ τε ψυχθέντες ἰσχυρῶς καὶ
<span class="lb" data-page="7.158" data-line="10" id="l7.158.10"></span>ὅσοι πολὺν ἐνεφορήθησαν ἔτι τὸν ἄκρατον οἶνον, ἢ πολλὰς
<span class="lb" data-page="7.158" data-line="11" id="l7.158.11"></span>ἀπεψίας ἠπέπτησαν, ἢ χρόνῳ πολλῷ σιτίων ἐμπιπλάμενοι
<span class="lb" data-page="7.158" data-line="12" id="l7.158.12"></span>διετέλεσαν ἀγύμναστοί τε καὶ ἀργοὶ παντελῶς· εἰσὶ δὲ οἳ καὶ
<span class="lb" data-page="7.158" data-line="13" id="l7.158.13"></span>ψυχρὸν ὕδωρ οὐκ ἐν καιρῷ προσενεγκάμενοι τρομώδεις ἐγένοντο.
<span class="lb" data-page="7.158" data-line="14" id="l7.158.14"></span>τὰ γὰρ τοιαῦτα πάντα ψυχρὰν δυσκρασίαν ἐργάζεται,
<span class="lb" data-page="7.158" data-line="15" id="l7.158.15"></span>πολλάκις μὲν ἐν ὅλῳ τῷ σώματι καὶ κατ’ αὐτὴν τῶν
<span class="lb" data-page="7.158" data-line="16" id="l7.158.16"></span>νεύρων τὴν ἀρχὴν, ἐνίοτε δ’ ἔν τισι μέρεσιν, ἅπερ ἀσθενέστερά
<span class="lb" data-page="7.158" data-line="17" id="l7.158.17"></span>τε τῇ φύσει καὶ βλαβῆναι τῶν ἄλλων ἐπιτηδειότερα
<span class="lb" data-page="7.158" data-line="18" id="l7.158.18"></span>τύχῃ. καὶ μὲν δὴ καὶ οἱ παχεῖς καὶ γλίσχροι χυμοὶ τὰς ὁδοὺς
<span class="pb" data-page="7.159" id="p7.159"></span>
<span class="lb" data-page="7.159" data-line="1" id="l7.159.1"></span>τῆς δυνάμεως ἐμφράττοντες, ὡς ἐπιῤῥεῖν ἐλάττονα, τρόμων
<span class="lb" data-page="7.159" data-line="2" id="l7.159.2"></span>αἴτια καθίστανται, καὶ μάλιστα ὅταν ἀκριβῶς ἐμφράξωσι καὶ
<span class="lb" data-page="7.159" data-line="3" id="l7.159.3"></span>παραλύσωσι μόρια ἄττα νεύρων τινῶν. αἱ γὰρ ὑπόλοιποι
<span class="lb" data-page="7.159" data-line="4" id="l7.159.4"></span>τῶν ἰνῶν ἀδυνατοῦσιν ἰσχυρῶς ἐντείνειν τὸν μῦν. ἐπειδὰν
<span class="lb" data-page="7.159" data-line="5" id="l7.159.5"></span>μέν τοι τὰ φράττοντα τὰς διὰ τῶν νεύρων ὁδοὺς τῆς δυνάμεως
<span class="lb" data-page="7.159" data-line="6" id="l7.159.6"></span>ὑγρὰ μηδέπω τελέως ἐμπεπλασμένα τύχῃ, διασείεσθαι
<span class="lb" data-page="7.159" data-line="7" id="l7.159.7"></span>δέ τι καὶ διακινεῖσθαι δύνηται κατὰ τὰς βιαιοτέρας ἐμπτώσεις
<span class="lb" data-page="7.159" data-line="8" id="l7.159.8"></span>τῆς δυνάμεως, αἱ τοιαῦται γίγνονται κινήσεις, οἵας ἔμπροσθεν
<span class="lb" data-page="7.159" data-line="9" id="l7.159.9"></span>ἔφαμεν ἐν παραλύσεσιν ἀρχομέναις ἐνίοτε συμβαίνειν,
<span class="lb" data-page="7.159" data-line="10" id="l7.159.10"></span>ἐπαιρομένου μὲν ἐνίοτε τοῦ κώλου, καταπίπτοντος δ’ αὐτίκα.
<span class="lb" data-page="7.159" data-line="11" id="l7.159.11"></span>κατὰ μὲν γὰρ τὴν ἔμπτωσιν τῆς δυνάμεως ὅταν ἐπεγείρασά τε
<span class="lb" data-page="7.159" data-line="12" id="l7.159.12"></span>καὶ συναθροίσασα σφοδρότερον ἑαυτὴν ἀπώσηται τὰ τῶν νεύρων
<span class="lb" data-page="7.159" data-line="13" id="l7.159.13"></span>ἐμφράγματα, κινεῖται τὸ κῶλον· αὖθις δὲ τῶν διωσθέντων
<span class="lb" data-page="7.159" data-line="14" id="l7.159.14"></span>εἰς τὸν ἐξ ἀρχῆς τόπον συῤῥεόντων, καταπίπτει τε καὶ
<span class="lb" data-page="7.159" data-line="15" id="l7.159.15"></span>ἀκίνητον κεῖται, μέχρι περ ἂν πάλιν ἐκ δευτέρου ἡ δύναμις
<span class="lb" data-page="7.159" data-line="16" id="l7.159.16"></span>ἀθροώτερον ἐμπεσοῦσα διασκεδάσῃ τοὺς χυμοὺς, οἳ κατειλήφεισαν
<span class="lb" data-page="7.159" data-line="17" id="l7.159.17"></span>αὐτῆς τὰς ὁδούς. ἀλλὰ περὶ μὲν τούτων ἱκανὰ καὶ
<span class="lb" data-page="7.159" data-line="18" id="l7.159.18"></span>ταῦτα. ὁ δὲ παλμός ἐστι διαστολὴ παρὰ φύσιν, ἐν ἅπασι
<span class="pb" data-page="7.160" id="p7.160"></span>
<span class="lb" data-page="7.160" data-line="1" id="l7.160.1"></span>δὲ γίγνεται τοῖς μορίοις, ὅσα γε διαστέλλεσθαι πέφυκεν. οὐ
<span class="lb" data-page="7.160" data-line="2" id="l7.160.2"></span>γὰρ δὴ τά γε ὀστᾶ καὶ οἱ χόνδροι πάλλονταί ποτε, διότι μὴ
<span class="lb" data-page="7.160" data-line="3" id="l7.160.3"></span>διαστέλλεσθαι δύνανται. ταῦτ’ ἄρα καὶ κατὰ τὸ δέρμα συμπίπτει
<span class="lb" data-page="7.160" data-line="4" id="l7.160.4"></span>πολλάκις, ἔστι δ’ ὅτε καὶ κατὰ τοὺς ὑποκειμένους
<span class="lb" data-page="7.160" data-line="5" id="l7.160.5"></span>αὐτῷ μύας, <span class="milestone ed2page" data-n="7.68" data-unit="ed2page" id="ed2page.7.68"></span>ἀτὰρ οὐχ ἥκιστα καὶ κατὰ γαστέρα καὶ κύστιν
<span class="lb" data-page="7.160" data-line="6" id="l7.160.6"></span>καὶ τὴν μήτραν ἔντερά τε καὶ ἧπαρ καὶ σπλῆνα καὶ διάφραγμα
<span class="lb" data-page="7.160" data-line="7" id="l7.160.7"></span>καὶ, συλλήβδην εἰπεῖν, ἅπανθ’ ὅσα διαστέλλεσθαι
<span class="lb" data-page="7.160" data-line="8" id="l7.160.8"></span>πέφυκεν, ὥστε καὶ ταῖς ἀρτηρίαις καὶ αὐτῇ τῇ καρδίᾳ φαίνεται
<span class="lb" data-page="7.160" data-line="9" id="l7.160.9"></span>συμπίπτων, ἑτέρας ταύτης κινήσεως ἐν ταύταις γιγνομένης
<span class="lb" data-page="7.160" data-line="10" id="l7.160.10"></span>παρὰ τὸν σφυγμόν. οὔτ’ οὖν τῆς προαιρετικῆς δυνάμεως
<span class="lb" data-page="7.160" data-line="11" id="l7.160.11"></span>οὔτε τῶν προαιρετικῶν ὀργάνων ἴδιόν ἐστι τὸ πάθος,
<span class="lb" data-page="7.160" data-line="12" id="l7.160.12"></span>ὥσπερ ὁ τρόμος τε καὶ ὁ σπασμὸς, ἀλλ’, ὡς ἀρτίως εἴρηται,
<span class="lb" data-page="7.160" data-line="13" id="l7.160.13"></span>πᾶσι τοῖς διαστέλλεσθαι δυναμένοις ἐγγίγνεται σώμασιν. ἔστι
<span class="lb" data-page="7.160" data-line="14" id="l7.160.14"></span>δὲ δήπου ταῦτα πάντα μαλακὰ τὴν φύσιν, ὡς διάστασίν τε
<span class="lb" data-page="7.160" data-line="15" id="l7.160.15"></span>καὶ συνίζησιν ὑπομένειν δύνασθαι. τὴν δ’ αἰτίαν τοῦ συμπτώματος
<span class="lb" data-page="7.160" data-line="16" id="l7.160.16"></span>ἀπὸ τῶν ἐναργέστατα φαινομένων θηρεύειν προσῆκε,
<span class="lb" data-page="7.160" data-line="17" id="l7.160.17"></span>τούτων δὴ τῶν κατὰ τὰ βλέφαρά τε καὶ ὀφρῦς καὶ μέτωπον
<span class="lb" data-page="7.160" data-line="18" id="l7.160.18"></span>καὶ μῆλα συμπιπτόντων παλμῶν· ὁρᾶται γὰρ ἐν αὐτοῖς
<span class="lb" data-page="7.160" data-line="19" id="l7.160.19"></span>ἐξαιρόμενόν τε καὶ διαφυσώμενον τὸ δέρμα, καθ’ ὃν αἱ
<span class="pb" data-page="7.161" id="p7.161"></span>
<span class="lb" data-page="7.161" data-line="1" id="l7.161.1"></span>ἀρτηρίαι διαστέλλονται τρόπον. ὅπερ οὖν ἐπ’ ἐκείνων ἐζήτηται,
<span class="lb" data-page="7.161" data-line="2" id="l7.161.2"></span>πότερον ἐξ αὐτῶν διαστελλόμεναι συνεπισπῶνται τῇ
<span class="lb" data-page="7.161" data-line="3" id="l7.161.3"></span>διαστολῇ τὸ πληρῶσον, ὥσπερ αἱ φύσαι τῶν χαλκέων, ἢ
<span class="lb" data-page="7.161" data-line="4" id="l7.161.4"></span>πληρούμεναι δίκην ἀσκῶν διαστέλλονται, τοῦτό σε χρὴ κᾀπὶ
<span class="lb" data-page="7.161" data-line="5" id="l7.161.5"></span>τῶν παλλομένων μορίων διορίσασθαι πρῶτον. ἔοικε δὲ τῷ
<span class="lb" data-page="7.161" data-line="6" id="l7.161.6"></span>μὲν γένει τῆς ζητήσεως ὁμοιοῦσθαι τῷ κατὰ τὰς ἀρτηρίας,
<span class="lb" data-page="7.161" data-line="7" id="l7.161.7"></span>τῷ δ’ ἑτοίμῳ τῆς εὑρέσεως ἀποκεχωρίσθαι. οὐ γὰρ δὴ ὥσπερ
<span class="lb" data-page="7.161" data-line="8" id="l7.161.8"></span>ταῖς ἀρτηρίαις ἀεί τε καὶ κατὰ φύσιν σφυζούσαις εἰκὸς εἶναί
<span class="lb" data-page="7.161" data-line="9" id="l7.161.9"></span>τινα δύναμιν ἔμφυτον, οὕτω καὶ τοῖς παλλομένοις μέρεσι.
<span class="lb" data-page="7.161" data-line="10" id="l7.161.10"></span>διὰ παντὸς γὰρ ἂν ὑπῆρχεν αὐτοῖς, καὶ ὑγιαίνουσι μᾶλλον.
<span class="lb" data-page="7.161" data-line="11" id="l7.161.11"></span>ὁπότε οὖν οὔτε διὰ παντὸς οὔτε ὑγιαίνουσι, δῆλον ὡς οὐδ’
<span class="lb" data-page="7.161" data-line="12" id="l7.161.12"></span>ἐξ ἑαυτῶν διαστέλλονται. καὶ μὴν εἴπερ οὐκ ἐξ ἑαυτῶν,
<span class="lb" data-page="7.161" data-line="13" id="l7.161.13"></span>πάντως δήπου πρός τινος οὐσίας ἔνδοθεν ἐπιῤῥεούσης αὐτοῖς.
<span class="lb" data-page="7.161" data-line="14" id="l7.161.14"></span>διττὴν δ’ εἶναι ταύτην εἰκὸς, ἤτοι χυμὸν ἢ ἀερώδη τινὰ φύσιν.
<span class="lb" data-page="7.161" data-line="15" id="l7.161.15"></span>χυμὸν μὲν οὖν οὐχ ὁμολογεῖ τὸ τάχος <span class="milestone ed1page" data-n="3.231" data-unit="ed1page" id="ed1page.3.231"></span>οὔτε τῆς
<span class="lb" data-page="7.161" data-line="16" id="l7.161.16"></span>γενέσεως οὔτε τῆς λύσεως τοῦ παλμοῦ· καὶ γὰρ ἐξαίφνης
<span class="lb" data-page="7.161" data-line="17" id="l7.161.17"></span>γίγνεται καὶ παύεται παραχρῆμα. χυμὸς δ’ οὐδεὶς οὕτως οὔτε ﻿
<span class="pb" data-page="7.162" id="p7.162"></span>
<span class="lb" data-page="7.162" data-line="1" id="l7.162.1"></span>ἐπιῤῥεῖ ταχέως οὔτ’ ἀποῤῥεῖ, καὶ μάλιστ’ ἐν οἷς ἄρτι λέλεκται
<span class="lb" data-page="7.162" data-line="2" id="l7.162.2"></span>μέρεσι τοῖς κατὰ τὸ πρόσωπον, ἐπὶ ψιλοῖς σχεδόν τι τοῖς
<span class="lb" data-page="7.162" data-line="3" id="l7.162.3"></span>ὀστοῖς ἐπιτεταμένου τοῦ δέρματος· ἅστε ἀνάγκη τὴν ἐργαζομένην
<span class="lb" data-page="7.162" data-line="4" id="l7.162.4"></span>τοὺς παλμοὺς αἰτίαν ἀερώδη τινὰ οὐσίαν ὑπάρχειν.
<span class="lb" data-page="7.162" data-line="5" id="l7.162.5"></span>ἀλλ’ εἴπερ ὀλίγη τε εἴη αὕτη καὶ λεπτομερὴς, ἑτοίμως ἂν
<span class="lb" data-page="7.162" data-line="6" id="l7.162.6"></span>διέῤῥει τοῦ σώματος. ἔοικε δ’ ἄρα παχυμερής τις εἶναι καὶ
<span class="lb" data-page="7.162" data-line="7" id="l7.162.7"></span>ἀτμώδης καὶ τὸ πλῆθος ἀξιόλογον, ὡς πρὸς τὸ χωρίον, ἐν
<span class="lb" data-page="7.162" data-line="8" id="l7.162.8"></span>ᾧπερ ἂν ἑκάστοτε συνίσταται. διαστέλλεται οὖν, ὡς εἰκὸς,
<span class="lb" data-page="7.162" data-line="9" id="l7.162.9"></span>καὶ ἐξαίρει καὶ διαφυσᾷ τὸ μέρος, ἄχρι περ ἂν ὠθουμένη τε
<span class="lb" data-page="7.162" data-line="10" id="l7.162.10"></span>καὶ βιαζομένη πρὸς τὸ συγγενὲς ἀναπνεύσῃ, ὁμοίου συμβαίνοντος
<span class="lb" data-page="7.162" data-line="11" id="l7.162.11"></span>τοῦ κατὰ τὰς ἐν τοῖς ἑψομένοις χυλοῖς πομφόλυγας,
<span class="lb" data-page="7.162" data-line="12" id="l7.162.12"></span>πλήν γε ὅτι ῥήγνυνται μὲν αἱ πομφόλυγες, τὸ παλλόμενον δ’
<span class="lb" data-page="7.162" data-line="13" id="l7.162.13"></span>οὐ ῥήγνυται σῶμα διὰ τὴν ἰσχὺν, ἀλλ’ ἐξαίρεται μὲν, ἄχρι
<span class="lb" data-page="7.162" data-line="14" id="l7.162.14"></span>περ ἂν ὠθῆταί τε καὶ διεξέρχηται δι’ αὐτοῦ τὸ πνεῦμα, καταπίπτει
<span class="lb" data-page="7.162" data-line="15" id="l7.162.15"></span>δ’ αὖθις εἰς τὴν ἐξ ἀρχῆς ἕδραν, ἐπειδὰν ἐκκενωθῇ τε
<span class="lb" data-page="7.162" data-line="16" id="l7.162.16"></span>καὶ διεξέλθῃ τὸ πᾶν. εὐλόγως δὲ καὶ τοῖς ψυχθεῖσιν ὁτιοῦν
<span class="lb" data-page="7.162" data-line="17" id="l7.162.17"></span>μόριον οἱ παλμοὶ συμβαίνουσιν. ὃ γὰρ ἐν τῷ κατὰ φύσιν
<span class="lb" data-page="7.162" data-line="18" id="l7.162.18"></span>ἔχειν ἀπέῤῥει λεπτυνόμενόν τε καὶ κατεργαζόμενον ἀκριβῶς
<span class="lb" data-page="7.162" data-line="19" id="l7.162.19"></span>ὑπὸ τοῦ συμφύτου τοῖς ζώοις θερμοῦ, τοῦτο νῦν ἀῤῥωστήσαντος
<span class="pb" data-page="7.163" id="p7.163"></span>
<span class="lb" data-page="7.163" data-line="1" id="l7.163.1"></span>αὐτοῦ διὰ τὴν ψύξιν ἀτμωδέστερον καὶ παχυμερέστερον
<span class="lb" data-page="7.163" data-line="2" id="l7.163.2"></span>γίγνεται· ὥστ’ οὐχ ἑτοίμως διαπνεῖται, καθάπερ ἔμπροσθεν,
<span class="lb" data-page="7.163" data-line="3" id="l7.163.3"></span>ἀλλ’ ἴσχεταί τε κατὰ τὸ δέρμα καὶ στενοχωρούμενον
<span class="lb" data-page="7.163" data-line="4" id="l7.163.4"></span>ἐν τῇ διεξόδῳ βραδύνει κατὰ τὴν ὁδόν. εἰ δὲ καὶ αὐτὸ τὸ
<span class="lb" data-page="7.163" data-line="5" id="l7.163.5"></span>δέρμα πυκνωθείη, διπλασιασθήσεται τὸ σύμπτωμα, τοῦ
<span class="lb" data-page="7.163" data-line="6" id="l7.163.6"></span><span class="milestone ed2page" data-n="7.69" data-unit="ed2page" id="ed2page.7.69"></span>πάχους τῆς διαῤῥεούσης οὐσίας προσλαβόντος τὴν στενότητα
<span class="lb" data-page="7.163" data-line="7" id="l7.163.7"></span>τῶν ὁδῶν. οὕτω μὲν οὖν ἐν τοῖς παλμοῖς ἐξαίρεταί τε
<span class="lb" data-page="7.163" data-line="8" id="l7.163.8"></span>καὶ διαστέλλεται τὸ δέρμα. οὕτω δὲ καὶ οἱ μύες, ὅταν ἐν
<span class="lb" data-page="7.163" data-line="9" id="l7.163.9"></span>αὐτοῖς ἀθροίζηται τὸ τοιοῦτον περίττωμα, συνεξαίρουσιν
<span class="lb" data-page="7.163" data-line="10" id="l7.163.10"></span>ἐνίοτε διαστελλόμενοι τὸ κῶλον ἅπαν. ἀλλ’ ἡ τοιαύτη κίνησις
<span class="lb" data-page="7.163" data-line="11" id="l7.163.11"></span>ἐναργέστατα διαφέρει τῆς σπασμώδους τῷ μήτ’ ἐκτείνειν
<span class="lb" data-page="7.163" data-line="12" id="l7.163.12"></span>ἀκριβῶς μήτε κάμπτειν τὸ κῶλον. ἐπὶ γάρτοι τῶν παλμῶν
<span class="lb" data-page="7.163" data-line="13" id="l7.163.13"></span>ἐκτείνεται μὲν ἢ κάμπτεται τὸ κῶλον οὐδὲν ὅ τι καὶ ἄξιον λόγου,
<span class="lb" data-page="7.163" data-line="14" id="l7.163.14"></span>διασείεται δέ πως ἐφ’ ἑκάτερα, μέχρις ἂν ὁ μῦς παύσηται
<span class="lb" data-page="7.163" data-line="15" id="l7.163.15"></span>παλλόμενος, ἐν μὲν ταὐτῷ τρόπῳ τῆς κινήσεως ἐπιτελουμένης,
<span class="lb" data-page="7.163" data-line="16" id="l7.163.16"></span>ἐν ᾧπερ καὶ ὁ τρόμος, διαλλαττούσης δ΄ ἐν τῷ κατὰ
<span class="lb" data-page="7.163" data-line="17" id="l7.163.17"></span>μεγάλα γίγνεσθαι διαστήματα, κατὰ σμικρὰ τοῦ τρόμου
<span class="lb" data-page="7.163" data-line="18" id="l7.163.18"></span>συμπίπτοντος. ὁ γάρτοι παλλόμενος μῦς ὅταν ἀξιόλογος
<span class="lb" data-page="7.163" data-line="19" id="l7.163.19"></span>ᾖ τὸ μέγεθος, ἐν μὲν τῷ διαστέλλεσθαι συνεξαίρει τὸ
<span class="pb" data-page="7.164" id="p7.164"></span>
<span class="lb" data-page="7.164" data-line="1" id="l7.164.1"></span>κῶλον ὅλον ἑαυτῷ πολλάκις, ἐν δὲ τῷ συστέλλεσθαι συγχωρεῖ
<span class="lb" data-page="7.164" data-line="2" id="l7.164.2"></span>φέρεσθαι κάτω, καθάπερ ἄψυχον, ὥστ’ εἶναι τὴν κίνησιν
<span class="lb" data-page="7.164" data-line="3" id="l7.164.3"></span>ἅπασαν παρὰ φύσιν, οὐχ ὥσπερ ἐπὶ τοῦ τρόμου μικτήν
<span class="lb" data-page="7.164" data-line="4" id="l7.164.4"></span>γέ πως καὶ σύνθετον. ὁποία δὲ ἡ τῶν παλλομένων κώλων
<span class="lb" data-page="7.164" data-line="5" id="l7.164.5"></span>γίγνεται κίνησις, ὀλίγη τε ἅμα καὶ βραδεῖα καὶ ἀραιὰ, τοιαύτη
<span class="lb" data-page="7.164" data-line="6" id="l7.164.6"></span>τοῖς ῥιγοῦσι συμπίπτει, πολλή τε ἅμα καὶ πυκνὴ καὶ ταχεῖα.
<span class="lb" data-page="7.164" data-line="7" id="l7.164.7"></span>λέγω δὴ πολλὴν μὲν αὐτῷ τῷ τῶν κινήσεων ἀριθμῷ·
<span class="lb" data-page="7.164" data-line="8" id="l7.164.8"></span>ταχεῖαν δὲ τῷ ῥοίζῳ τῆς φορᾶς· πυκνὴν δὲ τῷ βραχυχρονίῳ
<span class="lb" data-page="7.164" data-line="9" id="l7.164.9"></span>τῶν ἡσυχιῶν. ἔστι δ’ οὐχ ὡσαύτως ἡ κίνησις ἥδε
<span class="lb" data-page="7.164" data-line="10" id="l7.164.10"></span>παλμῷ καὶ σπασμῷ ὅλη παρὰ φύσιν, ἀλλ’ ἕτερον μὲν τρόπον
<span class="lb" data-page="7.164" data-line="11" id="l7.164.11"></span>ἤπερ ὁ τρόμος. ἐπίμικτος δ’ οὖν καὶ αὕτη πώς
<span class="lb" data-page="7.164" data-line="12" id="l7.164.12"></span>ἐστιν ἔκ τε τῆς παρὰ φύσιν αἰτίας καὶ τῆς τοῦ ζώου δυνάμεως,
<span class="lb" data-page="7.164" data-line="13" id="l7.164.13"></span>καὶ πλέον γ’ ἐπὶ ταύτης ἐστὶν ἤπερ ἐν τοῖς
<span class="lb" data-page="7.164" data-line="14" id="l7.164.14"></span>τρόμοις τὸ τῆς δυνάμεως, μᾶλλόν τ’, εἰ χρὴ τἀληθὲς.
<span class="lb" data-page="7.164" data-line="15" id="l7.164.15"></span>εἰπεῖν, ἡ μὲν κίνησις ἅπασα συμφύτου δυνάμεώς ἐστιν, ἣν
<span class="lb" data-page="7.164" data-line="16" id="l7.164.16"></span>ὀνομάζειν ἔθος ἡμῖν ἐκκριτικήν τε καὶ ἀποκριτικήν· ἡ δὲ
<span class="lb" data-page="7.164" data-line="17" id="l7.164.17"></span>τὴν δύναμιν ἀναγκάζουσά τε καὶ βιαζομένη κινεῖσθαι βιαίως
<span class="lb" data-page="7.164" data-line="18" id="l7.164.18"></span>αἰτία παρὰ φύσιν ἐστίν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg044.1st1K-grc1:2.3">
<span class="pb page1" data-page="7.165" id="p7.165"></span>
<span class="milestone ed1page page1" data-n="3.231" data-unit="ed1page" id="ed1page.3.231"></span>
<span class="milestone ed2page page1" data-n="7.69" data-unit="ed2page" id="ed2page.7.69"></span>
            <p>
<span class="lb" data-page="7.165" data-line="1" id="l7.165.1"></span>Ὅστις μὲν οὖν ἱκανῶς κατενόησε τὰς ἐνεργείας
<span class="lb" data-page="7.165" data-line="2" id="l7.165.2"></span>τῆς δυνάμεως ταύτης, ὑγιαίνοντος ἀμέμπτως τοῦ ζώου,
<span class="lb" data-page="7.165" data-line="3" id="l7.165.3"></span>καὶ ἄλλως ἐστὶ συνετὸς, οὐδὲν δεῖ τούτῳ μακροτέρου λόγου.
<span class="lb" data-page="7.165" data-line="4" id="l7.165.4"></span>ὅστις δ’ οὔτ’ ἐκείνας ἔγνω καὶ τὴν διάνοιαν ἀμβλύτερος ἔφυ,
<span class="lb" data-page="7.165" data-line="5" id="l7.165.5"></span>τούτῳ συμβουλεύσαιμ’ ἂν, εἰ μὲν μηδ’ ὅλως ἀληθείας ἐρᾷ,
<span class="lb" data-page="7.165" data-line="6" id="l7.165.6"></span>χωρίζεσθαι τοῦδε τοῦ γράμματος· εἰ δ’ ἐσπούδακέ τε καὶ τιμᾷ
<span class="lb" data-page="7.165" data-line="7" id="l7.165.7"></span>τὸ ἀληθὲς, ἐπὶ τὰ τῶν φυσικῶν δυνάμεων ὑπομνήματα πρότερον
<span class="lb" data-page="7.165" data-line="8" id="l7.165.8"></span>ἀπελθόντι καὶ γυμνασαμένῳ ἱκανῶς ἐν αὐτοῖς, οὕτως
<span class="lb" data-page="7.165" data-line="9" id="l7.165.9"></span>ἐπὶ τόνδε τὸν λόγον ἐπανελθεῖν. εἰ μὴ γὰρ τοῦτο ποιήσειεν,
<span class="lb" data-page="7.165" data-line="10" id="l7.165.10"></span>οὔτε τῶν ὑφ’ ἡμῶν λεχθησομένων παρακολουθήσει ταῖς ἀποδείξεσιν
<span class="lb" data-page="7.165" data-line="11" id="l7.165.11"></span>οὔτε τῶν ἔμπροσθεν εἰρημένων κατανοήσει τὸ ἀναπόδεικτον.
<span class="lb" data-page="7.165" data-line="12" id="l7.165.12"></span>ἐγὼ μὲν οὖν προὐθέμην ἐν τῇδε τῇ πραγματείᾳ
<span class="lb" data-page="7.165" data-line="13" id="l7.165.13"></span>μηδεμίαν ἐξελέγξαι δόξαν. ἔνεστι δὲ τῷ βουλομένῳ τὴν εἰκοστὴν
<span class="lb" data-page="7.165" data-line="14" id="l7.165.14"></span>καὶ τετάρτην Ἀθηναίου βίβλον ἀναγνόντι τὰς ὑπὸ
<span class="lb" data-page="7.165" data-line="15" id="l7.165.15"></span>τῶν ἐκείνου πρεσβυτέρων ἰατρῶν τε καὶ φιλοσόφων εἰρημένας
<span class="lb" data-page="7.165" data-line="16" id="l7.165.16"></span>αἰτίας περὶ ῥίγους, εἰς ὅσον ἥκουσιν ἀτοπίας καταμαθεῖν·
<span class="lb" data-page="7.165" data-line="17" id="l7.165.17"></span>ἐξελέγχει γὰρ ἁπάσας αὐτὰς ὁ Ἀθήναιος. ἔνεστι δὲ καὶ αὐτὴν
<span class="lb" data-page="7.165" data-line="18" id="l7.165.18"></span>Ἀθηναίου δόξαν βασανίσαι, πιθανώτερον μέν τι τῶν ἔμπροσθεν
<span class="pb" data-page="7.166" id="p7.166"></span>
<span class="lb" data-page="7.166" data-line="1" id="l7.166.1"></span>ἔχουσαν, οὐ μὴν οὐδ’ αὐτὴν ἀληθεύουσαν. ἀλλὰ ταῦτα
<span class="lb" data-page="7.166" data-line="2" id="l7.166.2"></span>μὲν ὅτῳ φροντὶς ἀληθείας οἶδ’ ὅτι καθ’ ὃν ὑφήγηται τρόπον,
<span class="lb" data-page="7.166" data-line="3" id="l7.166.3"></span><span class="milestone ed2page" data-n="7.70" data-unit="ed2page" id="ed2page.7.70"></span>οὕτω πειράσεται ποιεῖν. ἐγὼ δ’ ὡς ἀνεγνωκόσι
<span class="lb" data-page="7.166" data-line="4" id="l7.166.4"></span>τὰ περὶ φυσικῶν δυνάμεων ὑφ’ ἡμῶν γεγραμμένα διαλέξομαι
<span class="lb" data-page="7.166" data-line="5" id="l7.166.5"></span>βραχέα πρότερον ἀναμνήσας ὧν ἐν αὐτοῖς ἀπέδειξα περί τε μήτρας
<span class="lb" data-page="7.166" data-line="6" id="l7.166.6"></span>καὶ γαστρὸς, ἐντέρων τε καὶ κύστεως. αἵ τε γὰρ μῆτραι
<span class="lb" data-page="7.166" data-line="7" id="l7.166.7"></span>κατ’ οὐδένα τρόπον ἕτερον ἐδείχθησαν εἰς ἀποκύησιν ὁρμῶσαι
<span class="lb" data-page="7.166" data-line="8" id="l7.166.8"></span>τῶν ἐμβρύων ἢ διὰ τὴν τῆς ἀποκριτικῆς δυνάμεως ἐνέργειαν. αἱ
<span class="lb" data-page="7.166" data-line="9" id="l7.166.9"></span>γοῦν ἐννέα μησὶν ἀνεχόμεναι τοῦ τε βάρους τοῦ κατὰ τὸ ἔμβρυον
<span class="lb" data-page="7.166" data-line="10" id="l7.166.10"></span>καὶ τῆς σφῶν αὐτῶν διατάσεως, καὶ οὕτως ἀκριβῶς ἐν
<span class="lb" data-page="7.166" data-line="11" id="l7.166.11"></span>ἅπαντι τούτῳ χρόνῳ μεμυκυῖαι τὸ στόμιον, ὡς μηδὲ πυρῆνα
<span class="lb" data-page="7.166" data-line="12" id="l7.166.12"></span>μήλης παραδέχεσθαι, τελειουμένων ἐν αὐταῖς τῶν κυουμένων,
<span class="lb" data-page="7.166" data-line="13" id="l7.166.13"></span>ἐπὶ τὴν ἀπόκρισιν αὐτῶν παραγίνονται τὴν ἐναντίαν ἑαυταῖς
<span class="lb" data-page="7.166" data-line="14" id="l7.166.14"></span>περιτιθεῖσαι κατάστασιν. ὁ μὲν γὰρ στόμαχος αὐτῶν ὁ πρότερον
<span class="lb" data-page="7.166" data-line="15" id="l7.166.15"></span>μεμυκὼς ἀνοίγνυται τηλικοῦτον, ὡς γίγνεσθαι δίοδον
<span class="lb" data-page="7.166" data-line="16" id="l7.166.16"></span>εὐπετῆ τοῖς τικτομένοις. οἱ δὲ χιτῶνες οἱ πρότερον ἐπὶ πλεῖστον
<span class="lb" data-page="7.166" data-line="17" id="l7.166.17"></span>ἐκτεταμένοι συστέλλονται πανταχόθεν ἀπωθοῦσί τε γε
<span class="lb" data-page="7.166" data-line="18" id="l7.166.18"></span>τὸ ἔμβρυον, ὡς διεκπεσεῖν ὅτι τάχιστα τοῦ τῶν ὑστερῶν
<span class="lb" data-page="7.166" data-line="19" id="l7.166.19"></span>αὐχένος. ἡ δ’ οὕτω κηδεμονικὴ τῶν ἐμβρύων δύναμις, ﻿
<span class="pb" data-page="7.167" id="p7.167"></span>
<span class="lb" data-page="7.167" data-line="1" id="l7.167.1"></span>ὡς ἀνέχεσθαι μὲν ἐννέα μηνῶν χρόνῳ βαρυνομένη, τελειωθέντων
<span class="lb" data-page="7.167" data-line="2" id="l7.167.2"></span>δ’ ὅπως ἀσφαλῶς ἐκκριθῇ προνοουμένη, περὶ τὸν τρίτον
<span class="lb" data-page="7.167" data-line="3" id="l7.167.3"></span>ἢ τέταρτον ἢ ὁντιναοῦν ἄλλον μῆνα διαφθαρὲν εὐθέως ἐκβάλλει
<span class="lb" data-page="7.167" data-line="4" id="l7.167.4"></span>τὸ ἔμβρυον, ἀνοίγουσα καὶ νῦν ὁμοίως τὸν στόμαχον,
<span class="lb" data-page="7.167" data-line="5" id="l7.167.5"></span>ὡς ὁπότ’ ἤνοιγεν ἐπιστάντος τοῦ τόκου. προθεσμία γὰρ αὐτῇ
<span class="lb" data-page="7.167" data-line="6" id="l7.167.6"></span>τοῦ κλείειν τε καὶ ἀνοίγειν οὐχ ὡρισμένη χρόνου περίοδός
<span class="lb" data-page="7.167" data-line="7" id="l7.167.7"></span>ἐστιν, ἀλλ’ ὁ τῆς χρείας καιρός. κατὰ δὲ τὸν αὐτὸν τρόπον
<span class="lb" data-page="7.167" data-line="8" id="l7.167.8"></span>ἐδείκνυτο καὶ ἡ κοιλία κλείουσα τὸ κάτω στόμιον ἑαυτῆς ἐπὶ
<span class="lb" data-page="7.167" data-line="9" id="l7.167.9"></span>ταῖς ἐδωδαῖς, καὶ μηδὲν μεθιεῖσα διεξέρχεσθαι, πρὶν πεφθῆναι
<span class="lb" data-page="7.167" data-line="10" id="l7.167.10"></span>τελείως, ὅταν γε μηδὲν ἕτερόν τι αὐτὴν ἀναγκάζῃ διακόψαι
<span class="lb" data-page="7.167" data-line="11" id="l7.167.11"></span>τὴν ἐνέργειαν, ὥσπερ τὰς μήτρας ἡ τῶν ἐμβρύων
<span class="lb" data-page="7.167" data-line="12" id="l7.167.12"></span>διαφθορά. ἀνάλογον γὰρ δή τι καὶ τῇ γαστρὶ πάθος ἐγγίγνεται
<span class="lb" data-page="7.167" data-line="13" id="l7.167.13"></span>διαφθαρέντων ἐν αὐτῇ τῶν σιτίων, ἢ καὶ νὴ Δία πολλάκις
<span class="lb" data-page="7.167" data-line="14" id="l7.167.14"></span>ἅμα τῷ ληφθῆναι, μοχθηρῶν οὕτως ὑπαρχόντων ἢ καὶ
<span class="lb" data-page="7.167" data-line="15" id="l7.167.15"></span>πολλῶν, ὡς μὴ δύνασθαι φέρειν αὐτά. καὶ διὰ τοῦτο τὰ
<span class="lb" data-page="7.167" data-line="16" id="l7.167.16"></span><span class="milestone ed1page" data-n="3.232" data-unit="ed1page" id="ed1page.3.232"></span>μὲν ἐπιπολάζοντα δι’ ἐμέτων ἐκβάλλει, τὰ δὲ ἤδη ῥέποντα
<span class="lb" data-page="7.167" data-line="17" id="l7.167.17"></span>κάτω πρὸς ἐκείνην ἀπωθεῖται τὴν διέξοδον. ἀλλὰ
<span class="lb" data-page="7.167" data-line="18" id="l7.167.18"></span>μὴν καὶ χωρὶς σιτίων εἰς ἔμετον πολλάκις ἡ τῆς γαστρὸς
<span class="pb" data-page="7.168" id="p7.168"></span>
<span class="lb" data-page="7.168" data-line="1" id="l7.168.1"></span>δύναμις ἐξορμᾷ, ἤτοι διὰ χολὴν, ἢ φλέγμα μοχθηρὸν, ἤ τινα
<span class="lb" data-page="7.168" data-line="2" id="l7.168.2"></span>τοιοῦτον ἕτερον χυμὸν, ἢ ἰχῶρα. σύμφυτος γὰρ ἑκάστῳ τῶν
<span class="lb" data-page="7.168" data-line="3" id="l7.168.3"></span>τοῦ ζώου μορίων δύναμίς ἐστιν, ἐκκρίνουσα τὸ παρὰ φύσιν
<span class="lb" data-page="7.168" data-line="4" id="l7.168.4"></span>ἐν αὐτῷ συνιστάμενον, ὡς ἐν τοῖς ἰδίοις ὑπὲρ αὐτῆς ἀποδέδεικται
<span class="lb" data-page="7.168" data-line="5" id="l7.168.5"></span>λόγοις· ἀρκεῖ γὰρ εἴς τε τὰ παρόντα σαφηνείας ἕνεκα
<span class="lb" data-page="7.168" data-line="6" id="l7.168.6"></span>τῶν ἔργων ἐπιμνησθῆναι τῆς τοιαύτης δυνάμεως, ὅσα τ’ ἄλλα
<span class="lb" data-page="7.168" data-line="7" id="l7.168.7"></span>λέλεκται περί τε μητρῶν καὶ γαστρός. οἵα γάρ τίς ἐστι κατὰ
<span class="lb" data-page="7.168" data-line="8" id="l7.168.8"></span>τοὺς ἐμέτους ἐνέργεια τῆς ἐκκριτικῆς ἐν τῇ γαστρὶ δυνάμεως,
<span class="lb" data-page="7.168" data-line="9" id="l7.168.9"></span>τοιαύτη κατὰ τὰς βῆχας ἐν θώρακι καὶ πνεύμονι· διδάσκεται
<span class="lb" data-page="7.168" data-line="10" id="l7.168.10"></span>δ’ οὐδὲν ζῶον οὔτε ναυτιᾷν οὔτ’ ἐμεῖν οὔτε βήττειν, ἀλλὰ καὶ
<span class="lb" data-page="7.168" data-line="11" id="l7.168.11"></span>παμπόλλῳ χρόνῳ πολλάκις ἀπὸ γενετῆς ἀμέμπτως ὑγιαίνοντα
<span class="lb" data-page="7.168" data-line="12" id="l7.168.12"></span>καὶ ἄλλα πολλὰ ζῶα καὶ ἄνθρωποι οὔτ’ ἐμέτων ἐπειράθησαν
<span class="lb" data-page="7.168" data-line="13" id="l7.168.13"></span>οὔτε βηχός. ἀλλ’ ἐὰν καταλάβῃ τὸ λυποῦν αἴτιον
<span class="lb" data-page="7.168" data-line="14" id="l7.168.14"></span>ἤτοι τὸ στόμα τῆς κοιλίας ἢ τὰς ὁδοὺς τῆς ἀναπνοῆς, εὐθὺς
<span class="lb" data-page="7.168" data-line="15" id="l7.168.15"></span>ἐμεῖ τε καὶ βήττει τὸ ζῶον, ἐν μὲν τοῖς ἐμέτοις ὁμοίως κινουμένης
<span class="lb" data-page="7.168" data-line="16" id="l7.168.16"></span>τῆς γαστρὸς, ὡς ἐν τοῖς τόκοις αἱ μῆτραι, κατὰ δὲ
<span class="lb" data-page="7.168" data-line="17" id="l7.168.17"></span>τὰς βῆχας ἑτέρως. οὐ γὰρ ἐγχωρεῖ τῷ πνεύμονι τοιαύτην
<span class="lb" data-page="7.168" data-line="18" id="l7.168.18"></span>κινηθέντι κίνησιν ἀπώσασθαι τὸ λυποῦν, ἐξευρούσης τῆς
<span class="pb" data-page="7.169" id="p7.169"></span>
<span class="lb" data-page="7.169" data-line="1" id="l7.169.1"></span>φύσεως ἐπικουρίαν τινὰ περιττῶς σοφήν. ἅτε γὰρ εἰς τὰς
<span class="lb" data-page="7.169" data-line="2" id="l7.169.2"></span>τραχείας ἀρτηρίας εἰσπνεομένου τοῦ ἔξωθεν ἀέρος, αἳ δὴ χονδρώδεις
<span class="lb" data-page="7.169" data-line="3" id="l7.169.3"></span>τέ εἰσι καὶ <span class="milestone ed2page" data-n="7.71" data-unit="ed2page" id="ed2page.7.71"></span>σκληραὶ καὶ συστέλλεσθαι περὶ τὸ
<span class="lb" data-page="7.169" data-line="4" id="l7.169.4"></span>ἐνυπάρχον αὐταῖς ἀδύνατοι, σφοδράν τινα τοιαύτην ἐπετεχνήσατο
<span class="lb" data-page="7.169" data-line="5" id="l7.169.5"></span>τοῦ πνεύματος ἔξω φορὰν, ἣν ὀνομάζουσι βῆχα.
<span class="lb" data-page="7.169" data-line="6" id="l7.169.6"></span>τούτου τοῦ γένους ἐστὶ καὶ ὁ πταρμὸς, ὑπὲρ τοῦ διώσασθαι
<span class="lb" data-page="7.169" data-line="7" id="l7.169.7"></span>τὰ κατὰ τὰς ῥῖνας, αἳ δὴ καὶ αὐταὶ τῆς ἀναπνοῆς εἰσιν ὁδοὶ
<span class="lb" data-page="7.169" data-line="8" id="l7.169.8"></span>ὑπὸ τῆς φύσεως εὑρημέναι. ἐκκαθαίρει γὰρ αὐτὸ τὸ πνεῦμα
<span class="lb" data-page="7.169" data-line="9" id="l7.169.9"></span>τὰς ὁδοὺς ἑαυτῷ, βιαίως τε καὶ σφοδρῶς φερόμενον, ὥσπερ
<span class="lb" data-page="7.169" data-line="10" id="l7.169.10"></span>τοὺς αὐλούς τε καὶ τὰς σύριγγας οἱ δημιουργοί. ὅστις μὲν
<span class="lb" data-page="7.169" data-line="11" id="l7.169.11"></span>οὖν ἐστιν ὁ τρόπος τῆς κινήσεως, ἵνα γένηται τοῦτο, προϊὼν
<span class="lb" data-page="7.169" data-line="12" id="l7.169.12"></span>ὁ λόγος ἐπιδείξει· τὸ δ’ εἰς τὰ προκείμενα χρήσιμον ἤδη λαμβάνωμεν,
<span class="lb" data-page="7.169" data-line="13" id="l7.169.13"></span>ὡς αἱ τοιαῦται κινήσεις ἔργα μὲν φύσεως ὑπάρχουσιν,
<span class="lb" data-page="7.169" data-line="14" id="l7.169.14"></span>ἐν δὲ τοῖς παρὰ φύσιν ἀριθμοῦνται συμπτώμασι, διὰ τὰς
<span class="lb" data-page="7.169" data-line="15" id="l7.169.15"></span>ἀναγκαζούσας οὕτω κινεῖσθαι τὴν φύσιν αἰτίας. ἐπὶ μὲν οὖν
<span class="lb" data-page="7.169" data-line="16" id="l7.169.16"></span>ἐντέρων τε καὶ μητρῶν καὶ κύστεων αἱ κινήσεις ὅμοιαι τῆς ἐκκριτικῆς
<span class="lb" data-page="7.169" data-line="17" id="l7.169.17"></span>δυνάμεώς εἰσιν, ἄν τε τῶν κατὰ φύσιν ἄν τε τῶν
<span class="lb" data-page="7.169" data-line="18" id="l7.169.18"></span>παρὰ φύσιν ἐκκρίνηταί τι. καὶ διὰ τοῦτο σαφῶς οὐκ ἀφώρισται
<span class="pb" data-page="7.170" id="p7.170"></span>
<span class="lb" data-page="7.170" data-line="1" id="l7.170.1"></span>τὰ συμπτώματα, καί τοι τά γε κατὰ τοὺς τεινεσμούς
<span class="lb" data-page="7.170" data-line="2" id="l7.170.2"></span>τε καὶ δυσεντερίας καὶ λειεντερίας ἐκκρινόμενα συμπτώματά
<span class="lb" data-page="7.170" data-line="3" id="l7.170.3"></span>ἐστιν, ὥσπερ, οἶμαι, καὶ τὰ κατὰ τὰς στραγγουρίας τε καὶ
<span class="lb" data-page="7.170" data-line="4" id="l7.170.4"></span>τὴν εἰς οὖρα διάῤῥοιαν. ἂν δ’ ἀκριβολογῆταί τις καὶ ἡ ψοφώδης
<span class="lb" data-page="7.170" data-line="5" id="l7.170.5"></span>φύσα, καθάπερ γε καὶ ὁ τρυσμὸς καὶ ἡ ἐρυγὴ καὶ ὁ
<span class="lb" data-page="7.170" data-line="6" id="l7.170.6"></span>βορβορυγμὸς, ὅσα τε ἄλλα τοιαῦτα. καὶ λεχθήσεταί γε περὶ
<span class="lb" data-page="7.170" data-line="7" id="l7.170.7"></span>τούτων ἐν τοῖς ἐφεξῆς.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg044.1st1K-grc1:2.6">
<span class="pb page1" data-page="7.196" id="p7.196"></span>
<span class="milestone ed1page page1" data-n="3.236" data-unit="ed1page" id="ed1page.3.236"></span>
<span class="milestone ed2page page1" data-n="7.80" data-unit="ed2page" id="ed2page.7.80"></span>
            <p>
<span class="lb" data-page="7.196" data-line="8" id="l7.196.8"></span>Ὁπότε οὖν ἐνταῦθα τοῦ λόγου γεγόναμεν,
<span class="lb" data-page="7.196" data-line="9" id="l7.196.9"></span>ἐπιθῶμεν ἤδη τὴν κεφαλὴν αὐτῷ, βραχέσι κεφαλαίοις ἅπαντά
<span class="lb" data-page="7.196" data-line="10" id="l7.196.10"></span>τε τὰ προειρημένα περιλαβόντες, ὅσα τε λείπεται προσθέντες.
<span class="lb" data-page="7.196" data-line="11" id="l7.196.11"></span>αἱ μὲν βῆχες καὶ οἱ πταρμοὶ καὶ αἱ λύγγες καὶ τὰ ῥίγη τῆς
<span class="lb" data-page="7.196" data-line="12" id="l7.196.12"></span>ἐκκριτικῆς δυνάμεως ἰσχυραὶ καὶ βίαιοι κινήσεις εἰσίν· οἱ δὲ
<span class="lb" data-page="7.196" data-line="13" id="l7.196.13"></span>σκορδινισμοὶ καὶ αἱ χάσμαι τῆς αὐτῆς μὲν, ἀλλὰ μέτριαι· μετριώτεραι
<span class="lb" data-page="7.196" data-line="14" id="l7.196.14"></span>δὲ κᾀν ταῖς φρίκαις αἱ κινήσεις εἰσί· καὶ πολὺ δὴ
<span class="lb" data-page="7.196" data-line="15" id="l7.196.15"></span>τούτων μετριώτεραι αἱ κατὰ τὰς ἀνωμαλίας κινήσεις, ὥστε
<span class="lb" data-page="7.196" data-line="16" id="l7.196.16"></span>σχεδὸν οὐδὲ κινήσεις εἴποι τις τὰς τοιαύτας, ἀλλ’ αἰσθήσεις
<span class="lb" data-page="7.196" data-line="17" id="l7.196.17"></span>μόνον ὑπάρχειν, οἷαί περ καὶ αἱ κατὰ τοὺς ἑλκώδεις κόπους
<span class="lb" data-page="7.196" data-line="18" id="l7.196.18"></span>αἰσθήσεις εἰσί. καὶ τούτων μᾶλλον ἔτι ἐν τῷ κνηστιᾷν. ﻿
<span class="pb" data-page="7.197" id="p7.197"></span>
<span class="lb" data-page="7.197" data-line="1" id="l7.197.1"></span>αἴσθησις γὰρ ἐν τούτῳ τῷ συμπτώματι μόνον ἐστὶ περιττωμάτων
<span class="lb" data-page="7.197" data-line="2" id="l7.197.2"></span>κνησμωδῶν· οὐδὲ γὰρ ὀνομάσαι δυνατὸν ἄλλως αὐτὰ,
<span class="lb" data-page="7.197" data-line="3" id="l7.197.3"></span>πλὴν εἰ νιτρώδη καὶ ἁλμυρά τις ἢ πικρὰ προσαγορεύειν ἐθέλοι,
<span class="lb" data-page="7.197" data-line="4" id="l7.197.4"></span>τοιαύτη γὰρ ἡ φύσις αὐτῶν. ἔνεστι δὲ μαθεῖν περὶ
<span class="lb" data-page="7.197" data-line="5" id="l7.197.5"></span>αὐτῶν ἀπό τε τῶν ἔξωθεν, οἷον ἀκαλήφης τε καὶ σκίλλης καὶ
<span class="lb" data-page="7.197" data-line="6" id="l7.197.6"></span>ἅλμης καὶ θαλάττης, ὅσα τ’ ἄλλα τοιαῦτα καὶ τούτων οὐδὲν
<span class="lb" data-page="7.197" data-line="7" id="l7.197.7"></span>ἧττον ἀπ’ αὐτῶν τῶν κατὰ τὸ σῶμα. τοῖς γὰρ ἀλουτοῦσι
<span class="lb" data-page="7.197" data-line="8" id="l7.197.8"></span>καὶ ῥυπῶσι καὶ ἀπεπτοῦσι καὶ τροφὰς κακοχύμους
<span class="lb" data-page="7.197" data-line="9" id="l7.197.9"></span>ἐσθίουσι κνηστιᾷν συμβαίνει, καὶ πολὺ δὴ μᾶλλον ἐν ψώραις
<span class="lb" data-page="7.197" data-line="10" id="l7.197.10"></span>τε καὶ λέπραις, ὅτι πλείων τε καὶ παχύτερος ὁ χυμὸς ἐν ταῖς
<span class="lb" data-page="7.197" data-line="11" id="l7.197.11"></span>τοιαύταις διαθέσεσι. καὶ διὰ τοῦτο κνῶνται μὲν ἐπὶ πλεῖόν
<span class="lb" data-page="7.197" data-line="12" id="l7.197.12"></span>τε καὶ μᾶλλον ἁπάντων ἄνευ τῆς τοιαύτης διαθέσεως κνηστιώντων·
<span class="lb" data-page="7.197" data-line="13" id="l7.197.13"></span>ὀνίνανται δ’ οὐδὲν οὐδ’ ἂν ἐκδείρωσιν ἑαυτοὺς
<span class="lb" data-page="7.197" data-line="14" id="l7.197.14"></span>κνώμενοι σφοδρότατα, διὰ τὸ μένειν ἐν αὐτοῖς ἐμπεπλασμένον
<span class="lb" data-page="7.197" data-line="15" id="l7.197.15"></span>τε καὶ, ὡς ἂν εἴποι τις, ἐσφηνωμένον ἐν τῷ δέρματι τὸν
<span class="lb" data-page="7.197" data-line="16" id="l7.197.16"></span>λυποῦντα χυμόν. οὔτε γὰρ ὀλίγος οὗτος οὔτε λεπτός ἐστιν,
<span class="lb" data-page="7.197" data-line="17" id="l7.197.17"></span>ὡς ἐπὶ τῶν ἀλουτησάντων μόνον ἢ ῥυπώντων, ἀλλὰ καὶ
<span class="lb" data-page="7.197" data-line="18" id="l7.197.18"></span>πλεῖστος καὶ παχὺς, ἐνίοτε δὲ καὶ γλίσχρος. ἅπαντα γοῦν τὰ
<span class="lb" data-page="7.197" data-line="19" id="l7.197.19"></span>τοιαῦτα συμπτώματα κακοχυμίας ἐστὶν ἔγγονα, διαφέροντα
<span class="pb" data-page="7.198" id="p7.198"></span>
<span class="lb" data-page="7.198" data-line="1" id="l7.198.1"></span>δὲ ποιότητι καὶ ποσότητι τῆς αἰτίας, ἔτι τε πρὸς τούτοις
<span class="lb" data-page="7.198" data-line="2" id="l7.198.2"></span>ἡσυχίᾳ τε καὶ κινήσει. ὀλίγη μὲν γὰρ καὶ λεπτὴ καὶ ἁλμυρὰ
<span class="lb" data-page="7.198" data-line="3" id="l7.198.3"></span>καὶ ἀκίνητος ἐν τοῖς κνηστιῶσιν· ὀλίγη δὲ καὶ
<span class="lb" data-page="7.198" data-line="4" id="l7.198.4"></span>λεπτὴ καὶ δακνώδης καὶ ἀκίνητος ἐπὶ τοῖς ἑλκώδεσι κόποις·
<span class="lb" data-page="7.198" data-line="5" id="l7.198.5"></span>πολλὴ δὲ καὶ παχεῖα καὶ ἁλμυρὰ καὶ ἀκίνητος ἐν
<span class="lb" data-page="7.198" data-line="6" id="l7.198.6"></span>λέπραις τε καὶ ψώραις· ὀλίγη δὲ καὶ λεπτὴ καὶ δακνώδης
<span class="lb" data-page="7.198" data-line="7" id="l7.198.7"></span>καὶ βραχεῖαν ἔχουσα τὴν κίνησιν ἐν ταῖς φρίκαις. εἰ δ’
<span class="lb" data-page="7.198" data-line="8" id="l7.198.8"></span>ἤτοι κινηθείη σφοδρῶς ἢ πλείων ἢ δακνωδεστέρα γένοιτο,
<span class="lb" data-page="7.198" data-line="9" id="l7.198.9"></span>ῥῖγος, οὐ φρίκην ἐπιφέρει, μέγιστον μὲν ἡ πλείστη τε
<span class="lb" data-page="7.198" data-line="10" id="l7.198.10"></span>καὶ σφοδροτάτη καὶ δακνωδεστάτη καὶ σφοδρότατα κινουμένη,
<span class="lb" data-page="7.198" data-line="11" id="l7.198.11"></span>ἐλάχιστον δὲ, εἰ καθ’ ἕν τι τούτων μετρίως αὐξηθὲν
<span class="lb" data-page="7.198" data-line="12" id="l7.198.12"></span>ἐκ φρίκης εἰς ῥῖγος μεταπέσοι. πάμπολλαι δὲ ἄλλαι μεταξὺ
<span class="lb" data-page="7.198" data-line="13" id="l7.198.13"></span>τοῦ τ’ ἐλαχίστου ῥίγους ἐστὶ καὶ τοῦ μεγίστου, τῷ
<span class="lb" data-page="7.198" data-line="14" id="l7.198.14"></span>μᾶλλόν τε καὶ ἧττον ἀλλήλων διαφέρουσαι παρά τε τὸ
<span class="lb" data-page="7.198" data-line="15" id="l7.198.15"></span>μᾶλλον καὶ ἧττον κινεῖσθαι τὴν αἰτίαν καὶ παρὰ τὸ
<span class="lb" data-page="7.198" data-line="16" id="l7.198.16"></span>μᾶλλόν τε καὶ ἧττον εἶναι δακνώδη, καὶ προσέτι τὴν
<span class="lb" data-page="7.198" data-line="17" id="l7.198.17"></span>ἐν τῇ ποσότητι διαφορὰν, ἔτι τε πρὸς τούτοις ἤτοι
<span class="lb" data-page="7.198" data-line="18" id="l7.198.18"></span>παρὰ τὸ πάσαις ταῖς εἰρημέναις διαφοραῖς, ἢ παρὰ
<span class="lb" data-page="7.198" data-line="19" id="l7.198.19"></span>τό τισιν ἤ τινι τὴν ποιοῦσαν τὸ ῥῖγος αἰτίαν ηὐξῆσθαι.
<span class="pb" data-page="7.199" id="p7.199"></span>
<span class="lb" data-page="7.199" data-line="1" id="l7.199.1"></span>ταυτὶ μὲν οὖν <span class="milestone ed2page" data-n="7.81" data-unit="ed2page" id="ed2page.7.81"></span>ἅπαντα τὰ συμπτώματα περὶ τὸ δέρμα
<span class="lb" data-page="7.199" data-line="2" id="l7.199.2"></span>καὶ τὰς ὑπ’ αὐτὸ σάρκας ἀθροιζομένης τῆς αἰτίας εἴωθε
<span class="lb" data-page="7.199" data-line="3" id="l7.199.3"></span>συνίστασθαι. βῆχες δὲ καὶ πταρμοὶ καὶ λύγγες, αἱ μὲν βῆχες
<span class="lb" data-page="7.199" data-line="4" id="l7.199.4"></span>ἐν τοῖς κατὰ πνεύμονά<span class="milestone ed1page" data-n="3.237" data-unit="ed1page" id="ed1page.3.237"></span> τε καὶ φάρυγγα καὶ θώρακα
<span class="lb" data-page="7.199" data-line="5" id="l7.199.5"></span>τῶν αἰτίων συνισταμένων· οἱ πταρμοὶ δὲ ἐν τοῖς κατὰ τὰς
<span class="lb" data-page="7.199" data-line="6" id="l7.199.6"></span>ῥῖνας· λύγγες δὲ ἐν τοῖς κατὰ γαστέρα καὶ στόμαχον. ἐν
<span class="lb" data-page="7.199" data-line="7" id="l7.199.7"></span>ἅπασι δὲ τοῖς εἰρημένοις κοινὸν ἡ τῶν λυπούντων ἐκκριτικὴ
<span class="lb" data-page="7.199" data-line="8" id="l7.199.8"></span>δύναμις, ἑαυτὴν ἐπεγείρουσα πρὸς τὰς σφοδροτάτας κινήσεις
<span class="lb" data-page="7.199" data-line="9" id="l7.199.9"></span>ὑπὲρ τοῦ διώσασθαι τὰ λυποῦντα, καθάπερ ἔμπροσθεν εἴρηται
<span class="lb" data-page="7.199" data-line="10" id="l7.199.10"></span>τά τ’ ἄλλα περὶ τῆς γενέσεως αὐτῶν καὶ ὅτι κατὰ συμβεβηκός
<span class="lb" data-page="7.199" data-line="11" id="l7.199.11"></span>ποτε καὶ ὁ πταρμὸς τῶν κατὰ πνεύμονα συνεστώτων
<span class="lb" data-page="7.199" data-line="12" id="l7.199.12"></span>ὑγρῶν ἴαμα καθίσταται, μὴ γινόμενος ἐκείνων ἕνεκεν. οὕτω
<span class="lb" data-page="7.199" data-line="13" id="l7.199.13"></span>δὲ καὶ κατὰ τὴν γαστέρα καὶ τὸν στόμαχον, ἐφ’ οἷς αἱ λύγγες
<span class="lb" data-page="7.199" data-line="14" id="l7.199.14"></span>συνίστανται, κατὰ συμβεβηκὸς ἐκκαθαίρουσιν οἱ πταρμοὶ, καὶ
<span class="lb" data-page="7.199" data-line="15" id="l7.199.15"></span>ταύτῃ γίγνονται λυγγῶν ἰάματα. συνεπωθοῦσι γὰρ τὴν κοιλίαν
<span class="lb" data-page="7.199" data-line="16" id="l7.199.16"></span>οἱ κατεπιγάστριοι μύες ἐκτεινόμενοί τε καὶ προστέλλοντες,
<span class="lb" data-page="7.199" data-line="17" id="l7.199.17"></span>ὡς βιαιοτέραν γίνεσθαι τὴν ἔμπτωσιν αὐτοῖς τοῖς λυποῦσιν
<span class="lb" data-page="7.199" data-line="18" id="l7.199.18"></span>αἰτίοις, ἃ διώσασθαι σπεύδει. εἴρηταί μοι σχεδὸν ἅπαντα
<span class="pb" data-page="7.200" id="p7.200"></span>
<span class="lb" data-page="7.200" data-line="1" id="l7.200.1"></span>τὰ τῶν ψυχικῶν ἐνεργειῶν τε καὶ δυνάμεων συμπτώματα
<span class="lb" data-page="7.200" data-line="2" id="l7.200.2"></span>σὺν ταῖς ἀπογεννώσαις αἰτίαις αὐτά· κατὰ μέντοι τὸ
<span class="lb" data-page="7.200" data-line="3" id="l7.200.3"></span>πρῶτον ὑπόμνημα τῶν ἐν ταῖς φυσικαῖς ἐνεργείαις τε καὶ
<span class="lb" data-page="7.200" data-line="4" id="l7.200.4"></span>δυνάμεσι γιγνομένων συμπτωμάτων οὐδενὸς ἐπεμνήσθην, ἐν
<span class="lb" data-page="7.200" data-line="5" id="l7.200.5"></span>δὲ τῷ δευτέρῳ τῷδε κατὰ τὴν κοινωνίαν τοῦ λόγου λέλεκταί
<span class="lb" data-page="7.200" data-line="6" id="l7.200.6"></span>τι καὶ περὶ ἐκείνων ἐπ’ ὀλίγον, ἀλλά γε τὸν τέλεόν
<span class="lb" data-page="7.200" data-line="7" id="l7.200.7"></span>τε καὶ ἴδιον αὐτοῖς λόγον ἀποδώσομεν ἐν τῷ τρίτῳ
<span class="lb" data-page="7.200" data-line="8" id="l7.200.8"></span>τῷ μετὰ τοῦτον.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg044.1st1K-grc1:3.1">
<span class="pb page1" data-page="7.205" id="p7.205"></span>
<span class="milestone ed1page page1" data-n="3.237" data-unit="ed1page" id="ed1page.3.237"></span>
<span class="milestone ed2page page1" data-n="7.82" data-unit="ed2page" id="ed2page.7.82"></span>
            <h2>ΓΑΛΗΝΟΥ ΠΕΡΙ ΑΙΤΙΩΝ ΣΥΜΠΤΩΜΑΤΩΝ
<br></br>ΒΙΒΛΙΟΝ ΤΡΙΤΟΝ.
</h2>
            <p>
<span class="lb" data-page="7.205" data-line="1" id="l7.205.1"></span>Ὅτι δὲ ὅσα κατὰ τὰς φυσικὰς ἐνεργείας
<span class="lb" data-page="7.205" data-line="2" id="l7.205.2"></span>τε καὶ δυνάμεις ἀποτελεῖται συμπτώματα τὴν αὐτὴν μὲν
<span class="lb" data-page="7.205" data-line="3" id="l7.205.3"></span>ἔχει μέθοδον τῆς εὑρέσεως, ἥνπερ καὶ τὰ ταῖς ψυχικαῖς
<span class="lb" data-page="7.205" data-line="4" id="l7.205.4"></span>ἐνεργείαις ἐπιγινόμενα, κάλλιον μὲν ἴσως ἐστὶ κᾀν τοῖς τούτων
<span class="lb" data-page="7.205" data-line="5" id="l7.205.5"></span>εἴδεσι γυμνάσασθαι κατὰ μέρος, ὥσπερ κᾀν τοῖς τῶν
<span class="lb" data-page="7.205" data-line="6" id="l7.205.6"></span>ψυχικῶν ἐγυμνασάμεθα. τὸ μὲν δὴ κεφάλαιόν ἐστι τῆς
<span class="lb" data-page="7.205" data-line="7" id="l7.205.7"></span>εὑρέσεως ἁπάντων τῶν αἰτίων ὅσα λυμαίνεται ταῖς δυνάμεσιν
<span class="lb" data-page="7.205" data-line="8" id="l7.205.8"></span>ἡ γνῶσις τοῦ τρόπου καθ’ ὃν ἐνήργουν ὑγιαίνουσαι.
<span class="pb" data-page="7.206" id="p7.206"></span>
<span class="lb" data-page="7.206" data-line="1" id="l7.206.1"></span>εἰ μὲν γὰρ τῷ τρίβειν ἡ γαστὴρ ἔπεττε τὰ σιτία, περὶ τὸ τρίβειν
<span class="lb" data-page="7.206" data-line="2" id="l7.206.2"></span>ἐμποδισθεῖσα τὰ τῆς πέψεως ἀποτελέσει συμπτώματα·
<span class="lb" data-page="7.206" data-line="3" id="l7.206.3"></span>μηδ’ ὅλως μὲν τρίψασα, τὸ μηδ’ ὅλως πέψαι· μοχθηρῶς δὲ
<span class="lb" data-page="7.206" data-line="4" id="l7.206.4"></span>τρίψασα, τὸ μοχθηρῶς πέψαι. κατὰ δὲ τὸν αὐτὸν τρόπον,
<span class="lb" data-page="7.206" data-line="5" id="l7.206.5"></span>εἰ τῷ σήπειν ἔπεττεν, οὐ πέψει τῷ μὴ σῆψαι. εἰ δ’, ὡς
<span class="lb" data-page="7.206" data-line="6" id="l7.206.6"></span>ἡμεῖς ἀπεδείξαμεν, αὐτὴ μὲν ἡ πέψις ἀλλοίωσίς ἐστι κατὰ
<span class="lb" data-page="7.206" data-line="7" id="l7.206.7"></span><span class="milestone ed2page" data-n="7.238" data-unit="ed2page" id="ed2page.7.238"></span>ποιότητα, γίγνεται δὲ ὑπὸ τῆς γαστρὸς ὁμοιούσης
<span class="lb" data-page="7.206" data-line="8" id="l7.206.8"></span>ἑαυτῇ τὰ σιτία, παντί που δῆλον, ὡς ἡ περὶ τὴν ἀλλοίωσιν
<span class="lb" data-page="7.206" data-line="9" id="l7.206.9"></span>ἀποτυχία σύμπτωμα γενήσεται πέψεως. εἰ μὲν δὴ μηδ’ ὅλως
<span class="lb" data-page="7.206" data-line="10" id="l7.206.10"></span>ἀλλοιωθείη, καλεῖται μὲν ἀπεψία τὸ σύμπτωμα, καθάπερ
<span class="lb" data-page="7.206" data-line="11" id="l7.206.11"></span>ἀκινησία τε καὶ ἀναισθησία περὶ τὰ τῆς ψυχῆς ἔργα, σημαινουσῶν
<span class="lb" data-page="7.206" data-line="12" id="l7.206.12"></span>ἀπώλειάν τε καὶ στέρησιν τῆς ἐνεργείας τοῦ πρώτου
<span class="lb" data-page="7.206" data-line="13" id="l7.206.13"></span>μορίου τῆς ψυχῆς. εἰ δ’ ἀλλοιωθείη, οὐχ ὡς προσῆκε δὲ,
<span class="lb" data-page="7.206" data-line="14" id="l7.206.14"></span>ἀπεψία μὲν καὶ τοῦτο καλεῖται· σημαίνει δ’ οὐ στέρησιν ὡς
<span class="lb" data-page="7.206" data-line="15" id="l7.206.15"></span>πρότερον, ἀλλὰ κάκωσιν μόνην. οὔσης δὲ καὶ αὐτῆς τῆς
<span class="lb" data-page="7.206" data-line="16" id="l7.206.16"></span>κακώσεως διττῆς, ἢ τῷ βραδύνειν τε καὶ μηδέπω δέχεσθαι
<span class="lb" data-page="7.206" data-line="17" id="l7.206.17"></span>τὴν οἰκείαν μεταβολὴν, ἢ τῷ διεφθάρθαι παντάπασιν, ὡς
<span class="lb" data-page="7.206" data-line="18" id="l7.206.18"></span>μηδ’ ὅλως δύνασθαι τὸν ἐκ τῆς φύσεως κόσμον δέξασθαι,
<span class="pb" data-page="7.207" id="p7.207"></span>
<span class="lb" data-page="7.207" data-line="1" id="l7.207.1"></span>βραδυπεψίαν μὲν ὀνομάζουσι τὴν προτέραν· ἡ δευτέρα δὲ
<span class="lb" data-page="7.207" data-line="2" id="l7.207.2"></span>οὐδὲν ἴδιον ὄνομα κέκτηται. τοσαῦται μὲν οὖν αἱ βλάβαι
<span class="lb" data-page="7.207" data-line="3" id="l7.207.3"></span>τῆς <span class="milestone ed2page" data-n="7.84" data-unit="ed2page" id="ed2page.7.84"></span>πέψεως. αἰτίαι δὲ αὐτῶν, κοινὴ μὲν ἡ τῆς ἀλλοιούσης
<span class="lb" data-page="7.207" data-line="4" id="l7.207.4"></span>δυνάμεως ἀποτυχία τοῦ σκοποῦ. διῄρηται δ’ αὕτη
<span class="lb" data-page="7.207" data-line="5" id="l7.207.5"></span>κατ’ εἴδη τε καὶ γένη. τὰ μὲν δὴ πρῶτα δύο γένη τῆς ἀποτυχίας
<span class="lb" data-page="7.207" data-line="6" id="l7.207.6"></span>εἰσὶ τὸ μὲν ἕτερον ἡ δύναμις αὐτὴ πεπονθυῖα, τὸ δὲ
<span class="lb" data-page="7.207" data-line="7" id="l7.207.7"></span>ἕτερον ἔξωθέν τις πλημμέλεια. διαιρεῖται δὲ ἑκάτερον, ἡ
<span class="lb" data-page="7.207" data-line="8" id="l7.207.8"></span>μὲν τῆς δυνάμεως βλάβη κατὰ τρόπον διττὸν, ἤτοι διὰ τὴν
<span class="lb" data-page="7.207" data-line="9" id="l7.207.9"></span>ἑαυτῆς οὐσίαν ἢ διά τι νόσημα τῶν ὀργανικῶν· ἡ δ’ ἔξωθεν
<span class="lb" data-page="7.207" data-line="10" id="l7.207.10"></span>πλημμέλεια τριττὴ μὲν καὶ αὐτή· ἡ μὲν ἐν τοῖς κατὰ
<span class="lb" data-page="7.207" data-line="11" id="l7.207.11"></span>τὴν γαστέρα περιττώμασιν· ἡ δὲ ἐν τοῖς σιτίοις· ἡ δὲ ἐν τῷ
<span class="lb" data-page="7.207" data-line="12" id="l7.207.12"></span>χρόνῳ τῶν ὕπνων. ἀλλ’ αἱ μὲν κατὰ τὴν οἰκείαν οὐσίαν τῆς
<span class="lb" data-page="7.207" data-line="13" id="l7.207.13"></span>δυνάμεως βλάβαι δυσκρασίαι τινές εἰσι τῶν δραστικῶν ποιοτήτων·
<span class="lb" data-page="7.207" data-line="14" id="l7.207.14"></span>αἱ δ’ ἀπὸ τῶν ὀργανικῶν νοσημάτων ἐρυσιπέλασι
<span class="lb" data-page="7.207" data-line="15" id="l7.207.15"></span>καὶ οἰδήμασι καὶ φλεγμοναῖς καὶ σκίῤῥοις καὶ ἀποστήμασι καὶ
<span class="lb" data-page="7.207" data-line="16" id="l7.207.16"></span>ἄνθραξι, ὅσα τ’ ἄλλα τοιαῦτα, τὰ μὲν ἁπλᾶ, τὰ δὲ
<span class="lb" data-page="7.207" data-line="17" id="l7.207.17"></span>σύνθετα νοσήματα περὶ τὴν γαστέρα συνίσταται. διὰ ταῦτα
<span class="lb" data-page="7.207" data-line="18" id="l7.207.18"></span>μὲν δὴ πάντα κακῶς ἡ γαστὴρ πέττει, τῆς δυνάμεως αὐτῆς ᾗ
<span class="pb" data-page="7.208" id="p7.208"></span>
<span class="lb" data-page="7.208" data-line="1" id="l7.208.1"></span>πέττει βλαπτομένης, ἐν μὲν ταῖς δυσκρασίαις κατὰ τὴν οἰκείαν
<span class="lb" data-page="7.208" data-line="2" id="l7.208.2"></span>ἑαυτῆς οὐσίαν, ἐν δὲ τοῖς ἄλλοις νοσήμασιν, ὅσα μὲν
<span class="lb" data-page="7.208" data-line="3" id="l7.208.3"></span>ἁπλῶς ἐστιν ὀργανικὰ, παραποδιζομένης μόνον, ὅσα δὲ ἐκ
<span class="lb" data-page="7.208" data-line="4" id="l7.208.4"></span>δυσκρασιῶν τε καὶ ὀργανικῶν σύνθετα, κατ’ ἀμφοτέρους τοὺς
<span class="lb" data-page="7.208" data-line="5" id="l7.208.5"></span>τρόπους. ἐπὶ ταύταις ταῖς προφάσεσιν ἡ γαστὴρ κακῶς πέττει,
<span class="lb" data-page="7.208" data-line="6" id="l7.208.6"></span>κᾂν μηδὲν τῶν ἄλλων πλημμελῆται τῶν ἔξωθεν. τὸ ἔμπαλιν
<span class="lb" data-page="7.208" data-line="7" id="l7.208.7"></span>δὲ τῆς γαστρὸς αὐτῆς μηδὲν πεπονθυίας, οὐ πέττει τὸ
<span class="lb" data-page="7.208" data-line="8" id="l7.208.8"></span>ζῶον ἤτοι διὰ πλῆθος ἄμετρον ἐδεσμάτων τε καὶ πομάτων ἢ
<span class="lb" data-page="7.208" data-line="9" id="l7.208.9"></span>διὰ ποιότητα μοχθηρὰν ἢ δι’ ἀκαιρίαν ἢ δι’ ἀταξίαν ἢ περίττωμα
<span class="lb" data-page="7.208" data-line="10" id="l7.208.10"></span>φαῦλον ἢ ὕπνον ὀλίγον. ἀλλ’ ἐπὶ μὲν ταῖς μοχθηραῖς
<span class="lb" data-page="7.208" data-line="11" id="l7.208.11"></span>τῶν σιτίων ποιότησι καὶ τοῖς περιττώμασιν, ὅσα κατὰ τὴν
<span class="lb" data-page="7.208" data-line="12" id="l7.208.12"></span>γαστέρα συνίσταται, μετὰ διαφθορᾶς ἀπεπτοῦσιν, ἔστι δ’
<span class="lb" data-page="7.208" data-line="13" id="l7.208.13"></span>ὅτε καὶ δι’ ἀταξίαν τε καὶ ἀκαιρίαν. λέγω δὲ ἀταξίαν μὲν,
<span class="lb" data-page="7.208" data-line="14" id="l7.208.14"></span>εἰ μῆλα καὶ ῥοιὰς, εἰ οὕτως ἔτυχε, πρῶτα, τελευταῖα δὲ
<span class="lb" data-page="7.208" data-line="15" id="l7.208.15"></span>προσφέροιντο λάχανα δι’ ἐλαίου καὶ γάρου· ἀκαιρίαν δ’, εἰ
<span class="lb" data-page="7.208" data-line="16" id="l7.208.16"></span>ἕωθεν, πρὶν ὑπελθεῖν καλῶς τὴν προτέραν τροφὴν, ἢ πρὸ
<span class="lb" data-page="7.208" data-line="17" id="l7.208.17"></span>ὀλίγου τῶν γυμνασίων ἀριστήσειεν. αἱ διαφθοραὶ δὲ κνισώδεις
<span class="lb" data-page="7.208" data-line="18" id="l7.208.18"></span>μὲν ἐπὶ τοῖς θερμοτέροις τε καὶ χολωδεστέροις ἐδέσμασι
<span class="pb" data-page="7.209" id="p7.209"></span>
<span class="lb" data-page="7.209" data-line="1" id="l7.209.1"></span>συμπίπτουσιν· ὀξώδεις δὲ ἐπὶ τοῖς ψυχροτέροις φύσει καὶ
<span class="lb" data-page="7.209" data-line="2" id="l7.209.2"></span>φλεγματωδεστέροις. οὕτω δὲ κᾀπὶ τοῖς περιττώμασιν ὀξώδεις
<span class="lb" data-page="7.209" data-line="3" id="l7.209.3"></span>μὲν ὅσα φλεγματικὰ καὶ ψυχρά· κνισώδεις δὲ ὅσα θερμά
<span class="lb" data-page="7.209" data-line="4" id="l7.209.4"></span>τε καὶ πικρόχολα. καὶ αὐτὴ δὲ ἡ γαστὴρ ἐπὶ μὲν τοῖς ψυχροτέροις
<span class="lb" data-page="7.209" data-line="5" id="l7.209.5"></span>νοσήμασι τὰς ὀξώδεις, ἐπὶ δὲ τοῖς θερμοτέροις τὰς
<span class="lb" data-page="7.209" data-line="6" id="l7.209.6"></span>κνισώδεις ἐργάζεται μεταβολάς. βραδυπεψίας δὲ ἐργάζεται
<span class="lb" data-page="7.209" data-line="7" id="l7.209.7"></span>τὰ δυσδιάφθαρτα μὲν, ὑπὲρ τὴν δύναμιν δὲ ἢ ὑπὲρ τὸν
<span class="lb" data-page="7.209" data-line="8" id="l7.209.8"></span>ὕπνον. ὅταν δὲ χωρὶς τοῦ διαφθαρῆναι στέρησις παντελὴς
<span class="lb" data-page="7.209" data-line="9" id="l7.209.9"></span>γένηται πέψεως, ἰστέον ἐν τῷδε νενικῆσθαι τὴν γαστέρα τελέως
<span class="lb" data-page="7.209" data-line="10" id="l7.209.10"></span>ἤτοι διὰ πλῆθος ἄμετρον, ὡς πρὸς τὴν ἀσθένειαν τῆς
<span class="lb" data-page="7.209" data-line="11" id="l7.209.11"></span>δυνάμεως, ἢ διὰ ψύξιν ἰσχυράν· ἀπεπτεῖ γὰρ ἐν ταῖς τοιαύταις
<span class="lb" data-page="7.209" data-line="12" id="l7.209.12"></span>καταστάσεσιν ἡ γαστὴρ, ὡς μηδ’ ἐπιχειρεῖν ὅλως πέψαι.
<span class="lb" data-page="7.209" data-line="13" id="l7.209.13"></span>ταῦτ’ οὖν ἔστω σοι παραδείγματα καὶ τῆς ἐν τοῖς ἀγγείοις
<span class="lb" data-page="7.209" data-line="14" id="l7.209.14"></span>ἀπεψίας. εἰς γὰρ τοὺς αὐτοὺς αὖ τρόπους ἀνάξεις κᾀκείνας,
<span class="lb" data-page="7.209" data-line="15" id="l7.209.15"></span>καὶ πρὸς ἐκείναις γε τὰς κατὰ τὴν τρίτην πέψιν, αἷς ἡ θρέψις
<span class="lb" data-page="7.209" data-line="16" id="l7.209.16"></span>ἕπεται τοῦ σύμπαντος ὄγκου, τὴν αὐτὴν ἀναλογίαν ἐχούσης
<span class="lb" data-page="7.209" data-line="17" id="l7.209.17"></span>πρὸς μὲν τὰς φλέβας τῆς ἐκ κοιλίας εἰς αὐτὰς ἀναδιδομένης
<span class="lb" data-page="7.209" data-line="18" id="l7.209.18"></span>τροφῆς, πρὸς δὲ τὰς σάρκας τῆς ἐκ τῶν φλεβῶν εἰς ἐκείνας, ﻿
<span class="pb" data-page="7.210" id="p7.210"></span>
<span class="lb" data-page="7.210" data-line="1" id="l7.210.1"></span>ἥνπερ εἶχε τὰ ἐσθιόμενά τε καὶ πινόμενα πρὸς τὴν γαστέρα.
<span class="lb" data-page="7.210" data-line="2" id="l7.210.2"></span>ταῦτ’ οὖν ἅπαντα ἡμῖν ἐνεδείξατο προγιγνωσκόμενος ὁ τῆς
<span class="lb" data-page="7.210" data-line="3" id="l7.210.3"></span>πέψεως <span class="milestone ed2page" data-n="7.85" data-unit="ed2page" id="ed2page.7.85"></span>τρόπος. ὅτι γὰρ ἡ ἐκ τῶν τεσσάρων στοιχείων
<span class="lb" data-page="7.210" data-line="4" id="l7.210.4"></span>τοιάδε τις κρᾶσις, ἡ καὶ τὴν ἰδιότητα τοῦ τῆς γαστρὸς ἐργασαμένη
<span class="lb" data-page="7.210" data-line="5" id="l7.210.5"></span>σώματος, αἰτία τῆς ἀλλοιώσεώς ἐστι τῶν σιτίων,
<span class="lb" data-page="7.210" data-line="6" id="l7.210.6"></span>ἐπιστάμενοι, καὶ ὅτι πλείστην εἰς τοῦτο δύναμιν εἰσφέρεται
<span class="lb" data-page="7.210" data-line="7" id="l7.210.7"></span>τὸ θερμὸν στοιχεῖον, ἐποδηγήθημεν εἰς τὴν εὕρεσιν τῶν ἐν
<span class="lb" data-page="7.210" data-line="8" id="l7.210.8"></span>ταῖς ἀπεψίαις αἰτίων. ἔστι δὲ οὐ μόνον ἐν ταῖς ἀπεψίαις,
<span class="lb" data-page="7.210" data-line="9" id="l7.210.9"></span>ἀλλὰ καὶ κατὰ τὰ σύμπαντα τῶν συμπτωμάτων γένη, τὸ μὲν
<span class="lb" data-page="7.210" data-line="10" id="l7.210.10"></span>οἷον ἀπώλεια τῆς ἐνεργείας ἢ στέρησις ἢ ὡς ἄν τις ἑτέρως
<span class="lb" data-page="7.210" data-line="11" id="l7.210.11"></span>ὀνομάζειν ἐθέλοι· τὸ δὲ οἷον ἀτελὴς καὶ ἐλλιπὴς ἐνέργεια·
<span class="lb" data-page="7.210" data-line="12" id="l7.210.12"></span>τὸ δὲ μοχθηρά τε καὶ πλημμελής. ἐν μὲν οὖν τῇ γαστρὶ,
<span class="lb" data-page="7.210" data-line="13" id="l7.210.13"></span>καθάπερ ἀρτίως εἴρηται, στέρησις μὲν τῆς ἐνεργείας ἐστὶν,
<span class="lb" data-page="7.210" data-line="14" id="l7.210.14"></span>ὅταν μηδ’ ἐπὶ βραχύτατον ἀλλοιωθῇ τὰ σιτία· πέψις δὲ ἐλλιπὴς
<span class="lb" data-page="7.210" data-line="15" id="l7.210.15"></span>ἐν ταῖς βραδυπεψίαις, ὥσπερ γε καὶ ἡ μοχθηρὰ καὶ ἡ
<span class="lb" data-page="7.210" data-line="16" id="l7.210.16"></span>πλημμελὴς ἐν ταῖς διαφθοραῖς. κατὰ δὲ τὰς φλέβας ἡ μὲν
<span class="lb" data-page="7.210" data-line="17" id="l7.210.17"></span>τῆς ἐνεργείας στέρησις ἐν τοῖς παντάπασιν ὠμοῖς χυμοῖς·
<span class="lb" data-page="7.210" data-line="18" id="l7.210.18"></span>ἡ δὲ ἐλλιπὴς ἐνέργεια κατὰ τοὺς ἡμιπέπτους· ἡ δ’ αὖ
<span class="pb" data-page="7.211" id="p7.211"></span>
<span class="lb" data-page="7.211" data-line="1" id="l7.211.1"></span>πλημμελὴς ἐν ταῖς κακοχυμίαις. οὕτω δὲ καὶ καθ’ ὅλην τοῦ
<span class="lb" data-page="7.211" data-line="2" id="l7.211.2"></span>ζώου τὴν ἕξιν ἡ μὲν οἷον στέρησις ἐν τοῖς ὠμοῖς κατ’ ἐκεῖνα
<span class="lb" data-page="7.211" data-line="3" id="l7.211.3"></span>χυμοῖς· ἡ δ’ οἷον ἐλλιπὴς ἐν τοῖς ἡμιπέπτοις· ἡ δὲ μοχθηρὰ
<span class="lb" data-page="7.211" data-line="4" id="l7.211.4"></span>κατὰ τὰς ἐν αὐτοῖς κακοχυμίας. ἐκ τούτων τῶν κακοχυμιῶν
<span class="lb" data-page="7.211" data-line="5" id="l7.211.5"></span>ἐρυσιπέλατά τε καὶ καρκῖνοι καὶ γάγγραιναι γίγνονται,
<span class="lb" data-page="7.211" data-line="6" id="l7.211.6"></span>φαγέδαιναί τε καὶ ἄνθρακες, καὶ ἕρπητες, ὅσα τ’ ἄλλα τοιαῦτα.
<span class="lb" data-page="7.211" data-line="7" id="l7.211.7"></span>κατὰ δὲ τὴν τῆς θρέψεως ἐνέργειαν ἀτροφία μὲν ἡ
<span class="lb" data-page="7.211" data-line="8" id="l7.211.8"></span>στέρησις τῆς ἐνεργείας· ἐλλιπὴς δὲ θρέψις ἡ ἰσχνότης· μοχθηρὰ
<span class="lb" data-page="7.211" data-line="9" id="l7.211.9"></span>δὲ ἡ ἐν ταῖς λεύκαις τε καὶ κατὰ τὸν ἐλέφαντα προσαγορευόμενον.
<span class="lb" data-page="7.211" data-line="10" id="l7.211.10"></span>αἱ δὲ αἰτίαι τῶν λελεγμένων ἁπάντων συμπτωμάτων
<span class="lb" data-page="7.211" data-line="11" id="l7.211.11"></span>αἱ αὐταὶ κατὰ τὸ γένος εἰσὶ ταῖς ἔμπροσθεν ἐπὶ
<span class="lb" data-page="7.211" data-line="12" id="l7.211.12"></span>τῆς γαστὸς εἰρημέναις, ἔνιαι μὲν αὐτῶν εἰς ἀῤῥωστίαν δυνάμεως,
<span class="lb" data-page="7.211" data-line="13" id="l7.211.13"></span>ἔνιαι δὲ εἰς τὴν τῆς τροφῆς πλημμέλειαν, αἱ τρίται δ’
<span class="lb" data-page="7.211" data-line="14" id="l7.211.14"></span>εἰς ἐπιτηδεύματά τε καὶ τὰ προσπίπτοντα τοῖς ζώοις ἔξωθεν
<span class="lb" data-page="7.211" data-line="15" id="l7.211.15"></span>ἀναγόμεναι. καὶ κατὰ γε τὸν αὐτὸν ἐκείναις τρόπον αἱ ἀῤῥωστίαι
<span class="lb" data-page="7.211" data-line="16" id="l7.211.16"></span>τῆς δυνάμεως, αἱ μὲν οἰκεῖαι ταῖς τῶν ὁμοιομερῶν
<span class="lb" data-page="7.211" data-line="17" id="l7.211.17"></span>δυσκρασίαις, αἱ δ’ οὐκ οἰκεῖαι τοῖς ὀργανικοῖς ἕπονται νοσήμασιν.
<span class="lb" data-page="7.211" data-line="18" id="l7.211.18"></span>αἱ δὲ πλημμέλειαι τῆς τροφῆς εἰς πλῆθός τε καὶ
<span class="pb" data-page="7.212" id="p7.212"></span>
<span class="lb" data-page="7.212" data-line="1" id="l7.212.1"></span>ποιότητα χυμῶν διαιροῦνται, καθάπερ, οἶμαι, καὶ αἱ τῶν
<span class="lb" data-page="7.212" data-line="2" id="l7.212.2"></span>ἐπιτηδευμάτων τε καὶ τῶν ἔξωθεν ὁμιλούντων εἰς ἀταξίαν τε
<span class="lb" data-page="7.212" data-line="3" id="l7.212.3"></span>καὶ ἀκαιρίαν τινά. ἐπιτηδεύματα δὲ καλῶ νῦν ἱππασίας,
<span class="lb" data-page="7.212" data-line="4" id="l7.212.4"></span>ἁλιείας, ἀφροδίσια, λουτρὰ, περιπάτους, πλοῦς, κυνηγέσια,
<span class="lb" data-page="7.212" data-line="5" id="l7.212.5"></span>καὶ ἅπανθ’ ἁπλῶς ἐν οἷς ἐνεργοῦμέν τι τῷ σώματι. χρὴ δ’
<span class="lb" data-page="7.212" data-line="6" id="l7.212.6"></span>οὐκ αὐτῶν δήπου μόνον τῶν συμπτωμάτων διαγνωστικόν τε
<span class="lb" data-page="7.212" data-line="7" id="l7.212.7"></span>ἅμα καὶ τῆς γενέσεως εὑρετικὸν εἶναι τὸν ἰατρὸν, ἀλλὰ καὶ
<span class="lb" data-page="7.212" data-line="8" id="l7.212.8"></span>τοῦ τρόπου τῆς γενέσεως αὐτῶν ὡς ἐν τῇ <span class="milestone ed1page" data-n="3.239" data-unit="ed1page" id="ed1page.3.239"></span>διαφορᾷ τέτακται
<span class="lb" data-page="7.212" data-line="9" id="l7.212.9"></span>τῶν ποιητικῶν αἰτίων. οὐ γὰρ εἰ μηδ’ ὅλως ἔπεψε
<span class="lb" data-page="7.212" data-line="10" id="l7.212.10"></span>μόνον ἡ γαστὴρ ἐπίστασθαι προσῆκεν, ἀλλὰ καὶ διότι, πότερον
<span class="lb" data-page="7.212" data-line="11" id="l7.212.11"></span>δι’ ὑπερβάλλουσαν ἀσθένειαν τῆς πεπτικῆς δυνάμεως, ἢ
<span class="lb" data-page="7.212" data-line="12" id="l7.212.12"></span>διά τι πλῆθος ἄμετρον, ἢ μοχθηροτάτην τινὰ σιτίων ποιότητα.
<span class="lb" data-page="7.212" data-line="13" id="l7.212.13"></span>τὸ μὲν γὰρ ἐπὶ τοῖς σιτίοις σύμπτωμα ῥᾳδίως ἐπανορθοῦται·
<span class="lb" data-page="7.212" data-line="14" id="l7.212.14"></span>τὸ δ’ ἐπὶ ταῖς ἐσχάταις καταπτώσεσι τῆς δυνάμεως
<span class="lb" data-page="7.212" data-line="15" id="l7.212.15"></span>εἰς λειεντερίαν ἢ τὸν καλούμενον τυμπανίαν ὕδερον
<span class="lb" data-page="7.212" data-line="16" id="l7.212.16"></span>ἀφικνεῖται· καὶ κατὰ φλέβας δὲ ὡσαύτως οὐ μόνον ἀποτυχίαν
<span class="lb" data-page="7.212" data-line="17" id="l7.212.17"></span>αἱματώσεως ἐπισκοπεῖν χρὴ, ἀλλὰ καὶ διότι γίγνεται·
<span class="pb" data-page="7.213" id="p7.213"></span>
<span class="lb" data-page="7.213" data-line="1" id="l7.213.1"></span>πότερον δι’ ἀῤῥωστίαν τῆς αἱματοποιοῦ δυνάμεως, οὐδὲν γὰρ
<span class="lb" data-page="7.213" data-line="2" id="l7.213.2"></span>χεῖρον οὕτως αὐτὴν ὀνομάζειν, ἢ διὰ πλῆθός τι χυμῶν ἀπέπτων
<span class="lb" data-page="7.213" data-line="3" id="l7.213.3"></span>τε καὶ ψυχρῶν <span class="milestone ed2page" data-n="7.86" data-unit="ed2page" id="ed2page.7.86"></span>ἐκ τῆς γαστρὸς ἀναδιδομένων·
<span class="lb" data-page="7.213" data-line="4" id="l7.213.4"></span>εὐίατον μὲν γὰρ τοῦτο, θάτερον δ’ εἰς ὕδρωπα τελευτᾷ.
<span class="lb" data-page="7.213" data-line="5" id="l7.213.5"></span>κατὰ δὲ τὸν αὐτὸν τρόπον ἐν τῇ σαρκί. διὰ μὲν γὰρ τοὺς
<span class="lb" data-page="7.213" data-line="6" id="l7.213.6"></span>ὠμοὺς χυμοὺς οἱ ἐκ νοσημάτων ἀνέδην ἐμφορούμενοι φυσώδεις
<span class="lb" data-page="7.213" data-line="7" id="l7.213.7"></span>τε καὶ ὑδαλέοι τὴν ὅλην ἕξιν ἀποτελοῦνται· διὰ δὲ τὴν
<span class="lb" data-page="7.213" data-line="8" id="l7.213.8"></span>ἀῤῥωστίαν τῆς δυνάμεως οἱ ἀνὰ σάρκα προσαγορευόμενοι
<span class="lb" data-page="7.213" data-line="9" id="l7.213.9"></span>τῶν ὑδέρων. ἅπασαι μὲν οὖν αἱ μεγάλαι δυσκρασίαι καταβάλλουσι
<span class="lb" data-page="7.213" data-line="10" id="l7.213.10"></span>τὴν δύναμιν· ἀλλ’ αἱ μὲν ἐπὶ τῷ ψυχρῷ κρατοῦντι
<span class="lb" data-page="7.213" data-line="11" id="l7.213.11"></span>τὰ ψυχρὰ τῶν παθῶν ἐργάζεσθαι πεφύκασιν· αἱ δὲ ἐπὶ τῷ
<span class="lb" data-page="7.213" data-line="12" id="l7.213.12"></span>θερμῷ τἀναντία. κατὰ ταὐτὰ δὲ καὶ περὶ τῆς ὑπολοίπου
<span class="lb" data-page="7.213" data-line="13" id="l7.213.13"></span>γιγνώσκειν ἀντιθέσεως καὶ συζυγίας. ἐν ἁπάσαις δ’, ὡς εἴρηται,
<span class="lb" data-page="7.213" data-line="14" id="l7.213.14"></span>κοινὸν ἡ μεγίστη τοῦ κατὰ φύσιν ἐκτροπή. τὸ γὰρ
<span class="lb" data-page="7.213" data-line="15" id="l7.213.15"></span>μηδ’ ὅλως ἐνεργῆσαι περὶ τὰ σύμμετρά τε καὶ συνήθη σιτία
<span class="lb" data-page="7.213" data-line="16" id="l7.213.16"></span>μεγίστην ἐνδείκνυται τῆς γαστρὸς τὴν δυσκρασίαν· ἀλλ’ εἰ μὲν
<span class="lb" data-page="7.213" data-line="17" id="l7.213.17"></span>δι’ ὑπερβάλλουσαν θερμότητα συμβαίνει τὸ τοιοῦτον, εὐθὺς
<span class="lb" data-page="7.213" data-line="18" id="l7.213.18"></span>καὶ διαφθείρεται τὰ σιτία, κοινὴν μέν τινα διαφθορὰν ἐπὶ τὸ
<span class="pb" data-page="7.214" id="p7.214"></span>
<span class="lb" data-page="7.214" data-line="1" id="l7.214.1"></span>κνισῶδες΄ ἰδίαν δὲ ἕκαστον, ὡς ἂν φύσεως ἔχῃ. τὰ μὲν
<span class="lb" data-page="7.214" data-line="2" id="l7.214.2"></span>γὰρ οἷον βρώμου τινὸς ἢ βορβόρου διαφθειρόμενα· τὰ δὲ
<span class="lb" data-page="7.214" data-line="3" id="l7.214.3"></span>ἰχθύων τινῶν ὠμῶν ἤ ἀῤῥήτου τε καὶ ἀλλοκότου σηπεδόνος
<span class="lb" data-page="7.214" data-line="4" id="l7.214.4"></span>ἐξόζει. διαμεῖναι γὰρ ἀσήπτῳ θερμαινομένῳ σφοδρῶς οὐδενὶ
<span class="lb" data-page="7.214" data-line="5" id="l7.214.5"></span>τῶν ἐδεσμάτων δυνατόν· εὐθὺς δὲ δήπου καὶ διψῶσιν ἀμέτρως
<span class="lb" data-page="7.214" data-line="6" id="l7.214.6"></span>οἱ οὕτω διακείμενοι καὶ πυρέττουσιν ἐνίοτε λεπτοὺς καὶ
<span class="lb" data-page="7.214" data-line="7" id="l7.214.7"></span>μικροὺς ἑκτικοὺς πυρετούς· εἰ δὲ διὰ ψύξιν ἄμετρον ἀπόλοιτο
<span class="lb" data-page="7.214" data-line="8" id="l7.214.8"></span>παντάπασιν ἡ πέψις τῶν σιτίων, ἄδιψοί τέ εἰσι καὶ ἀπύρετοι,
<span class="lb" data-page="7.214" data-line="9" id="l7.214.9"></span>καὶ αὐτῶν τῶν σιτίων ἀκριβεῖς ἀποσώζουσι τὰς ποιότητας,
<span class="lb" data-page="7.214" data-line="10" id="l7.214.10"></span>εἴτ’ ἐρυγγάνειν ἐθελήσειαν, εἴτε καὶ ἐμεῖν. εἰ δὲ καὶ βραχεῖά
<span class="lb" data-page="7.214" data-line="11" id="l7.214.11"></span>τις ἐνέργεια παρὰ τὴν πέψιν αὐτῶν γένοιτο, καὶ ἡ τῶν σιτίων
<span class="lb" data-page="7.214" data-line="12" id="l7.214.12"></span>φύσις ἤτοι τῆς μέσης εἴη κράσεως ἤ τῆς ψυχροτέρας,
<span class="lb" data-page="7.214" data-line="13" id="l7.214.13"></span>ὀξυρεγμιώδεις ἀποτελοῦνται. θερμοτέρων δὲ κατὰ κρᾶσιν
<span class="lb" data-page="7.214" data-line="14" id="l7.214.14"></span>ὄντων ἢ καὶ φύσει φυσωδεστέρων, ἐμπίπλαται πνεύματος ἀτμώδους
<span class="lb" data-page="7.214" data-line="15" id="l7.214.15"></span>ἡ γαστήρ. εἰς μὲν δὴ τὰς τοιαύτας δυσκρασίας ἐγχωρεῖ
<span class="lb" data-page="7.214" data-line="16" id="l7.214.16"></span>διὰ ταχέων αὐτὴν ἀφικέσθαι· καθ’ ὑγρότητα δὲ καὶ ξηρότητα
<span class="lb" data-page="7.214" data-line="17" id="l7.214.17"></span>δύσκρατος εἰς τοσοῦτον, ὡς ἀπολέσαι τὴν ἐνέργειαν,
<span class="lb" data-page="7.214" data-line="18" id="l7.214.18"></span>οὐκ ἄν ποτε γένοιτο γαστὴρ, ἄνευ χρόνου παμπόλλου· καὶ ﻿
<span class="pb" data-page="7.215" id="p7.215"></span>
<span class="lb" data-page="7.215" data-line="1" id="l7.215.1"></span>χρὴ προηγήσασθαι τῆς μὲν ὑγρότητος ὕδερον· τῆς δὲ ξηρότητος
<span class="lb" data-page="7.215" data-line="2" id="l7.215.2"></span>ἤτοι γῆρας ἢ μαρασμόν. ἀλλὰ τὰς μὲν τοιαύτας
<span class="lb" data-page="7.215" data-line="3" id="l7.215.3"></span>διελέσθαι διαφορὰς πραγματείας ἑτέρας ἐστίν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg044.1st1K-grc1:3.10">
<span class="pb page1" data-page="7.253" id="p7.253"></span>
<span class="milestone ed1page page1" data-n="3.245" data-unit="ed1page" id="ed1page.3.245"></span>
<span class="milestone ed2page page1" data-n="7.99" data-unit="ed2page" id="ed2page.7.99"></span>
            <p>
<span class="lb" data-page="7.253" data-line="14" id="l7.253.14"></span><span class="milestone ed2page" data-n="7.100" data-unit="ed2page" id="ed2page.7.100"></span>Κοινὸν δὲ τοῦτον ὑπάρχοντα λόγον
<span class="lb" data-page="7.253" data-line="15" id="l7.253.15"></span>ἁπάντων τῶν μορίων ἐφύλαξα τελευταῖον ἐπὶ πᾶσι διελθεῖν
<span class="lb" data-page="7.253" data-line="16" id="l7.253.16"></span>ἅμα. καὶ γὰρ ἄπορον δοκεῖ εἶναι, βλαβέντος τινὸς σώματος,
<span class="lb" data-page="7.253" data-line="17" id="l7.253.17"></span>οὐκ ἐξ ἴσου συμβλάπτεσθαι τὰς δυνάμεις αὐτοῦ πάσας, ἀλλὰ
<span class="pb" data-page="7.254" id="p7.254"></span>
<span class="lb" data-page="7.254" data-line="1" id="l7.254.1"></span>τὰς μὲν μᾶλλον, τὰς δὲ ἧττον, ἐνίας δ’ οὐδ’ ὅλως. ὅτι μὲν
<span class="lb" data-page="7.254" data-line="2" id="l7.254.2"></span>οὖν ἄνευ τοῦ βλαβῆναί τι τὴν οὐσίαν ἑκάστου τῶν ὄντων, οὐχ
<span class="lb" data-page="7.254" data-line="3" id="l7.254.3"></span>οἷόν τε τὴν ἐνέργειαν αὐτοῦ παραποδισθῆναι, πρόδηλον
<span class="lb" data-page="7.254" data-line="4" id="l7.254.4"></span>παντί· πολλάκις δὲ ἐνεργοῦντος ἑκάστου τῶν μορίων, ἄλλοτε
<span class="lb" data-page="7.254" data-line="5" id="l7.254.5"></span>ἄλλη βλάπτεται τῶν ἐνεργειῶν, οὐ γὰρ ὁμοίας δεῖται κατασκευῆς
<span class="lb" data-page="7.254" data-line="6" id="l7.254.6"></span>εἰς τὰς ἀλλοιωτικάς τε καὶ πρακτικὰς ἐνεργείας. ἡ μὲν
<span class="lb" data-page="7.254" data-line="7" id="l7.254.7"></span>γὰρ ἀλλοίωσις γίγνεται τῶν πλησιαζόντων ἁπάντων ἀλλήλοις
<span class="lb" data-page="7.254" data-line="8" id="l7.254.8"></span>οὐδὲν δεομένων οὔτε τόπον ἐκ τόπου μεταχωρεῖν, οὔτ’ ἀντιλαμβάνεσθαί
<span class="lb" data-page="7.254" data-line="9" id="l7.254.9"></span>τινος, οὔτε κατέχειν, οὔτε ἀντιστηρίζεσθαι·
<span class="lb" data-page="7.254" data-line="10" id="l7.254.10"></span>τῶν δ’ ἤτοι τι μελλόντων ἕλξειν ἢ καθέξειν ἢ ἀπώσασθαι,
<span class="lb" data-page="7.254" data-line="11" id="l7.254.11"></span>σὺν τῇ κατὰ τόπον κινήσει τὴν ἐνέργειαν ἀνάγκη γίγνεσθαι.
<span class="lb" data-page="7.254" data-line="12" id="l7.254.12"></span>κᾀν τούτῳ τὸ μὲν οὕτω μαλακὸν, ὡς ὑγρόν τε εἶναι καὶ
<span class="lb" data-page="7.254" data-line="13" id="l7.254.13"></span>ῥυτὸν καὶ ἀστήρικτον, οὔτε ἕλκειν ὁμοίως οὔτε κατέχειν οὔτε
<span class="lb" data-page="7.254" data-line="14" id="l7.254.14"></span>ἀποκρίνειν ἐστὶ δυνατόν· ἐν ἅπασι γὰρ τοῖς τοιούτοις ἔργοις
<span class="lb" data-page="7.254" data-line="15" id="l7.254.15"></span>ἀποστήριξιν καὶ τάσιν ὑπάρχειν χρὴ τοῖς ἐνεργοῦσιν· ἀλλοιοῦν
<span class="lb" data-page="7.254" data-line="16" id="l7.254.16"></span>δὲ, κᾂν ὑγρότατον ᾖ, τὰ πλησιάζοντα δύναται, καὶ μάλισθ’
<span class="lb" data-page="7.254" data-line="17" id="l7.254.17"></span>ὅταν ἅμα καὶ θερμότατον ὑπάρχῃ· φαίνεται γὰρ οὐδεμία τῶν
<span class="lb" data-page="7.254" data-line="18" id="l7.254.18"></span>δραστικῶν ποιοτήτων οὕτω ταχέως ἀλλοιοῦσα τὸ πλησιάζον, ﻿
<span class="pb" data-page="7.255" id="p7.255"></span>
<span class="lb" data-page="7.255" data-line="1" id="l7.255.1"></span>ὡς ἡ θερμότης· ἐξ ὧν δῆλον, ὡς τὸ μὲν θερμότατον καὶ
<span class="lb" data-page="7.255" data-line="2" id="l7.255.2"></span>ὑγρότατον σῶμα τάχιστα ἀλλοιώσει, τοῦτ’ ἔστι πέψει τε ἅμα
<span class="lb" data-page="7.255" data-line="3" id="l7.255.3"></span>τὴν οἰκείαν τροφὴν ἑαυτῷ κᾀξομοιώσει· τὸ δὲ σκληρὸν εἰς τοσοῦτον,
<span class="lb" data-page="7.255" data-line="4" id="l7.255.4"></span>εἰς ὅσον μὴ δυσκαμπὲς μὲν ὑπάρχειν, στηρίζεσθαι δ’
<span class="lb" data-page="7.255" data-line="5" id="l7.255.5"></span>ἀσφαλῶς, ἕλκειν τε δυνήσεται σφοδρῶς, ὅ τι ἂν ἐθελήσῃ, καὶ
<span class="lb" data-page="7.255" data-line="6" id="l7.255.6"></span>ὠθεῖν βιαίως καὶ κατέχειν εὐρώστως. οὔτε γὰρ ὀκλάζει κατὰ
<span class="lb" data-page="7.255" data-line="7" id="l7.255.7"></span>τὴν τάσιν, ὡς τὰ λίαν μαλακὰ, καὶ κίνδυνος οὐδεὶς αὐτῷ
<span class="lb" data-page="7.255" data-line="8" id="l7.255.8"></span>ῥαγῆναι σφοδρότερον ἐνταθέντι, καὶ ὧν ἂν ἅπαξ ἀντιλάβηται,
<span class="lb" data-page="7.255" data-line="9" id="l7.255.9"></span>κατέχει ταῦτα περιπτυσσόμενον, οὔτε τῶν διὰ σκληρότητα
<span class="lb" data-page="7.255" data-line="10" id="l7.255.10"></span>δυσκάμπτων οὕτως ἐνεργεῖν δυναμένων, οὔτε τῶν δι’
<span class="lb" data-page="7.255" data-line="11" id="l7.255.11"></span>ὑγρότητα μαλακῶν· τὰ μὲν γὰρ οὐκ ἀσφαλῶς περιστέλλεται,
<span class="lb" data-page="7.255" data-line="12" id="l7.255.12"></span>τὰ δὲ ἀῤῥώστως χρώμενα ταῖς λαβαῖς ἀποῤῥεῖ ῥᾳδίως ὧς ἀντιλαμβάνεται.
<span class="lb" data-page="7.255" data-line="13" id="l7.255.13"></span>κάλλιστα μὲν οὖν τρέφεται τὰ ὑγρὰ καὶ θερμὰ
<span class="lb" data-page="7.255" data-line="14" id="l7.255.14"></span>σώματα· καὶ γὰρ ἀλλοιοῖ τάχιστα καὶ παραδέχεται τὴν τροφὴν
<span class="lb" data-page="7.255" data-line="15" id="l7.255.15"></span>εἰς ἑαυτὰ καὶ προσφύει καὶ ἐξομοιοῖ· κάκιστα δὲ τὰ ψυχρὰ
<span class="lb" data-page="7.255" data-line="16" id="l7.255.16"></span>καὶ ξηρὰ, μήτε ἀλλοιοῦν δυνάμενα, μήτε εἰς ἑαυτὰ καταδέχεσθαι,
<span class="lb" data-page="7.255" data-line="17" id="l7.255.17"></span>μήτε προσφύειν, μήθ’ ὁμοιοῦν. ὅτι μὲν οὖν ἀλλοιοῖ
<span class="pb" data-page="7.256" id="p7.256"></span>
<span class="lb" data-page="7.256" data-line="1" id="l7.256.1"></span>τάχιστα τὸ θερμότατον, εἴρηται καὶ πρόσθεν· ἐν τούτῳ
<span class="lb" data-page="7.256" data-line="2" id="l7.256.2"></span>γὰρ ἦν τὸ πέττειν· ὅτι δὲ τὸ ὑγρότατόν τε καὶ μαλακώτατον
<span class="lb" data-page="7.256" data-line="3" id="l7.256.3"></span>ἑτοίμως<span class="milestone ed1page" data-n="3.246" data-unit="ed1page" id="ed1page.3.246"></span> εἰς ἑαυτὸ παραδέχεται τὸ ἀλλοιωθὲν, ἀναμνήσεως
<span class="lb" data-page="7.256" data-line="4" id="l7.256.4"></span>δεῖ μᾶλλον ἢ πίστεως· ὥσπέρ γε τὸ ξηρόν τε καὶ σκληρὸν
<span class="lb" data-page="7.256" data-line="5" id="l7.256.5"></span>οὐδὲν εἰς ἑαυτὸ παρίησιν εἰσιέναι, πρὶν διαστῆναί τε
<span class="lb" data-page="7.256" data-line="6" id="l7.256.6"></span>κατά τι καὶ οἷον ἑλκωθῆναι. καὶ γὰρ δὴ ὅτι προσφύεταί τε
<span class="lb" data-page="7.256" data-line="7" id="l7.256.7"></span>καὶ συμφύεται τὰ μὲν ὑγρότερα ῥᾷόν τε καὶ θᾶττον, ὅσα δὲ
<span class="lb" data-page="7.256" data-line="8" id="l7.256.8"></span>σκληρότερα, τὰ μὲν οὐδὲ ὅλως, τὰ δὲ μόγις, οὐδεὶς ἀγνοεῖ.
<span class="lb" data-page="7.256" data-line="9" id="l7.256.9"></span>ἵνα γοῦν παρῇ τις χαλκὸν καὶ σίδηρον καὶ χρυσὸν καὶ λίθον,
<span class="lb" data-page="7.256" data-line="10" id="l7.256.10"></span>ἐπὶ μόλιβδόν τε τὸν λόγον ἀγάγῃ, φαίνεται μηδ’ ὅλως ἑτέρῳ
<span class="lb" data-page="7.256" data-line="11" id="l7.256.11"></span>μολίβδῳ συμφυόμενος ἄνευ τοῦ θερμανθεὶς <span class="milestone ed2page" data-n="7.101" data-unit="ed2page" id="ed2page.7.101"></span>χυθῆναι.
<span class="lb" data-page="7.256" data-line="12" id="l7.256.12"></span>τοῖς μὲν οὖν παιδίοις, ὅσα τε ἄλλα σώματα θερμότερά τε καὶ
<span class="lb" data-page="7.256" data-line="13" id="l7.256.13"></span>ὑγρότερα ταῖς κράσεσιν ὑπάρχει, τά τε τῶν πέψεων ἄριστά
<span class="lb" data-page="7.256" data-line="14" id="l7.256.14"></span>ἐστι καὶ τὰ τῶν προσθέσεων, καὶ προσφύσεων, καὶ θρέψεων.
<span class="lb" data-page="7.256" data-line="15" id="l7.256.15"></span>ἡ μὲν γὰρ πέψις τε καὶ θρέψις ἀλλοιώσεις εἰσίν· ἡ δὲ πρόσθεσις
<span class="lb" data-page="7.256" data-line="16" id="l7.256.16"></span>εἰς ἑαυτὸ καταδεχομένου τὴν τροφὴν δροσοειδῶς τοῦ
<span class="lb" data-page="7.256" data-line="17" id="l7.256.17"></span>τρεφομένου γίγνεται· ἡ πρόσφυσις δὲ κόλλησίς τίς ἐστι καὶ
<span class="lb" data-page="7.256" data-line="18" id="l7.256.18"></span>ἕνωσις· ἐφ’ οἷς ἅπασιν οὐ σμικρὸν ἀγαθὸν εἰς ἐξομοίωσιν ἡ
<span class="pb" data-page="7.257" id="p7.257"></span>
<span class="lb" data-page="7.257" data-line="1" id="l7.257.1"></span>ὑγρότης τοῦ τρεφομένου σώματος, ὁμοία τῷ τρέφοντι τὴν
<span class="lb" data-page="7.257" data-line="2" id="l7.257.2"></span>σύστασιν ὑπάρχουσα. τὰ δὲ τῆς ἀναδόσεως ὄργανα τοῖς
<span class="lb" data-page="7.257" data-line="3" id="l7.257.3"></span>παισὶν εἰ καὶ μὴ σφόδρα ἰσχυρὰ ταῖς ἐνεργείαις ἐστὶν, ἀλλ’
<span class="lb" data-page="7.257" data-line="4" id="l7.257.4"></span>ἱκανά γε καὶ οὐδαμῶς ἐνδεῆ. σύμμετρον γὰρ ἤδη σκληρότητα
<span class="lb" data-page="7.257" data-line="5" id="l7.257.5"></span>καὶ τόνον αἱ φλέβες ἔχουσιν. αἱ καθεκτικαὶ δὲ δυνάμεις
<span class="lb" data-page="7.257" data-line="6" id="l7.257.6"></span>ἀσθενέστεραι τούτοις εἰσὶ, καὶ διὰ τοῦτο ταχέως ἀποκρίνουσιν,
<span class="lb" data-page="7.257" data-line="7" id="l7.257.7"></span>ἤν τε βαρύνωνταί ποτε πρός τινος, ἤν τε ἄλλως ἀνιῶνται.
<span class="lb" data-page="7.257" data-line="8" id="l7.257.8"></span>ταύταις δ’ ὁμοίως αἱ ἀποκριτικαὶ μέτριαι κατὰ τὴν
<span class="lb" data-page="7.257" data-line="9" id="l7.257.9"></span>ἀῤῥωστίαν εἰσί. καίτοι φαίνονται οὐ παισὶ μόνοις, ἀλλὰ καὶ
<span class="lb" data-page="7.257" data-line="10" id="l7.257.10"></span>τοῖς ἄλλοις ἅπασιν αἱ καθεκτικαὶ δυνάμεις τῶν ἀποκριτικῶν
<span class="lb" data-page="7.257" data-line="11" id="l7.257.11"></span>ἀσθενέστεραι, κᾂν ὁμοίως ἔχωσι, διὰ τὸ πολυχρόνιον τῆς
<span class="lb" data-page="7.257" data-line="12" id="l7.257.12"></span>ἐνεργείας. ἐπὶ πλεῖστον μὲν γὰρ αἱ καθεκτικαὶ δυνάμεις ἐνεργοῦσιν,
<span class="lb" data-page="7.257" data-line="13" id="l7.257.13"></span>ὡς ἂν κατέχειν ἔργον πεποιημέναι· βραχυχρόνιον δὲ
<span class="lb" data-page="7.257" data-line="14" id="l7.257.14"></span>ἔχουσι τὴν ἐνέργειαν αἱ ἐκκριτικαὶ, διώσασθαί τε καὶ ἀποῤῥῖψαι
<span class="lb" data-page="7.257" data-line="15" id="l7.257.15"></span>τὸ λυποῦν ἐν πτώσει μιᾷ δυνάμεναι. ὡς οὖν. ἐπὶ
<span class="lb" data-page="7.257" data-line="16" id="l7.257.16"></span>τῶν ἐκτὸς ὁ αὐτὸς ἄνθρωπος ἀποῤῥῖψαι τὸ φορτίον ἱκανώτατος
<span class="lb" data-page="7.257" data-line="17" id="l7.257.17"></span>ὑπάρχων ἀδυνατεῖ βαστάζειν αὐτὸ δι’ ὅλης
<span class="lb" data-page="7.257" data-line="18" id="l7.257.18"></span>ἡμέρας, οὕτω κᾀν τοῖς ἔνδον ὀργάνοις ἀπώσασθαι τὸ λυποῦν
<span class="pb" data-page="7.258" id="p7.258"></span>
<span class="lb" data-page="7.258" data-line="1" id="l7.258.1"></span>ἑτοιμότερόν ἐστι τοῦ κατέχειν ἐπιπλέον. οἱ γοῦν
<span class="lb" data-page="7.258" data-line="2" id="l7.258.2"></span>παῖδες, ὑπὲρ ὧν ὁ λόγος, ἀλλοιωτικήν μὲν ἔχουσι δύναμιν
<span class="lb" data-page="7.258" data-line="3" id="l7.258.3"></span>ἰσχυροτέραν τῶν ἀκμαζόντων, ἑλκτικὴν δὲ τῆς μὲν τῶν
<span class="lb" data-page="7.258" data-line="4" id="l7.258.4"></span>ἀκμαζόντων ἀσθενεστέραν, οὐ μὴν ἐλλιπῆ γε πρὸς τὴν ἑαυτῆς
<span class="lb" data-page="7.258" data-line="5" id="l7.258.5"></span>χρείαν, τὰς λοιπὰς δὲ δύο τῶν ἀκμαζόντων ἀσθενεστέρας.
<span class="lb" data-page="7.258" data-line="6" id="l7.258.6"></span>ἀλλ’ οὐκ ἐξελέγχεται τῆς ἀποκριτικῆς ἡ ἀσθένεια διὰ
<span class="lb" data-page="7.258" data-line="7" id="l7.258.7"></span>τὸ βραχυχρόνιον τῆς ὑπηρεσίας. ἐμοῦσι γὰρ καὶ διαχωροῦσι
<span class="lb" data-page="7.258" data-line="8" id="l7.258.8"></span>συνεχέστερον τῶν ἀκμαζόντων, οὐ ῥώμῃ τῆς ἀποκριτικῆς,
<span class="lb" data-page="7.258" data-line="9" id="l7.258.9"></span>ἀλλ’ ἀῤῥωστίᾳ τῆς καθεκτικῆς. ἐν δὲ ταῖς κατὰ τὴν γαστέρα
<span class="lb" data-page="7.258" data-line="10" id="l7.258.10"></span>πέψεσιν, ὅσα μὲν ὑγρὰ καὶ μαλακὰ, παραπλησίως τοῖς
<span class="lb" data-page="7.258" data-line="11" id="l7.258.11"></span>ἀκμάζουσιν· ὅσα δὲ σκληρὰ, χεῖρον πέπτουσι. παισὶ μὲν
<span class="lb" data-page="7.258" data-line="12" id="l7.258.12"></span>γὰρ ἀτμοειδέστερον τὸ θερμὸν, ἀκμάζουσι δὲ ξηρότερον.
<span class="lb" data-page="7.258" data-line="13" id="l7.258.13"></span>καὶ μὲν δὴ καὶ ὅσοις μὲν ὑγρότερόν ἐστι τὸ σῶμα, τῶν
<span class="lb" data-page="7.258" data-line="14" id="l7.258.14"></span>θρεψόντων ὑγροτέρων δέονται· οἷς δὲ ξηρότερον, ξηροτέρων.
<span class="lb" data-page="7.258" data-line="15" id="l7.258.15"></span>εἴπερ οὖν ἡ πέψις ἀλλοίωσίς ἐστιν εἰς τὴν οἰκείαν
<span class="lb" data-page="7.258" data-line="16" id="l7.258.16"></span>τοῖς τρεφομένοις ποιότητα, τοῖς μὲν παισὶν οἰκειότερα τὰ
<span class="lb" data-page="7.258" data-line="17" id="l7.258.17"></span>μαλακώτερα καὶ ὑγρότερα τῶν ἐδεσμάτων ἐστί· τοῖς δ’
<span class="pb" data-page="7.259" id="p7.259"></span>
<span class="lb" data-page="7.259" data-line="1" id="l7.259.1"></span>ἀκμάζουσιν οἰκειότερα τὰ σκληρότερα· γέρουσι δὲ πρὸς
<span class="lb" data-page="7.259" data-line="2" id="l7.259.2"></span>ἁπάσας σχεδόν τι τὰς ἐνεργείας κακῶς διάκειται τὸ σῶμα·
<span class="lb" data-page="7.259" data-line="3" id="l7.259.3"></span>ξηρότερόν τε γάρ ἐστι πολὺ πλέον ἢ τοῖς ἀκμάζουσι καὶ
<span class="lb" data-page="7.259" data-line="4" id="l7.259.4"></span>μόνοις ψυχρόν. οὔτ’ οὖν πέττουσι καλῶς ἐνδείᾳ θερμότητος
<span class="lb" data-page="7.259" data-line="5" id="l7.259.5"></span>οὔτε τρέφονται διὰ ξηρότητά τε ἅμα καὶ τῆς ἀλλοιωτικῆς
<span class="lb" data-page="7.259" data-line="6" id="l7.259.6"></span>δυνάμεως ἀῤῥωστίαν· ἥ τ’ ἀνάδοσις αὐτοῖς οἷον ὑπὸ
<span class="lb" data-page="7.259" data-line="7" id="l7.259.7"></span>ναρκώντων ἤδη διὰ ψυχρότητα τῶν ὀργάνων ἀποτελεῖται
<span class="lb" data-page="7.259" data-line="8" id="l7.259.8"></span>βραδεῖά τε ἅμα καὶ ἀσθενής· αἵ τ’ ἀποκρίσεις, ὅσαι μὲν
<span class="lb" data-page="7.259" data-line="9" id="l7.259.9"></span>ὀλιγοχρόνιοι, τὴν ἀῤῥωστίαν οὐκ ἐξελέγχουσι τῆς δυνάμεως·
<span class="lb" data-page="7.259" data-line="10" id="l7.259.10"></span>ὅσαι δὲ πολυχρονιώτεραι, κακῶς ἐπιτελοῦνται.
<span class="lb" data-page="7.259" data-line="11" id="l7.259.11"></span>πρὸς δὲ τὰς πρακτικὰς ἐνεργείας τὸ μὲν ξηρὸν καὶ θερμὸν
<span class="lb" data-page="7.259" data-line="12" id="l7.259.12"></span>ὄργανον ἐπιτηδειότερόν ἐστι· τὸ δὲ ὑγρὸν καὶ ψυχρὸν
<span class="lb" data-page="7.259" data-line="13" id="l7.259.13"></span>ἀσθενέστερον· ἐν τῷ μέσῳ δ’ ἀμφοῖν αἱ λοιπαὶ
<span class="lb" data-page="7.259" data-line="14" id="l7.259.14"></span>δύο συζυγίαι καθεστήκασι. κατὰ μὲν οὖν τὰς ἡλικίας
<span class="lb" data-page="7.259" data-line="15" id="l7.259.15"></span>οὐκ ἂν εὕροις ὑγρὸν καὶ ψυχρὸν σῶμα· τὸ γὰρ <span class="milestone ed2page" data-n="7.102" data-unit="ed2page" id="ed2page.7.102"></span>τῶν
<span class="lb" data-page="7.259" data-line="16" id="l7.259.16"></span>γερόντων ἐδείχθη ψυχρὸν καὶ ξηρόν. ἐν δὲ ταῖς μοχθηραῖς
<span class="lb" data-page="7.259" data-line="17" id="l7.259.17"></span>κράσεσιν, ὅσαι τε κατὰ φύσιν ἑκάστῳ τὴν ἰδέαν εἰσὶ καὶ ὅσαι
<span class="lb" data-page="7.259" data-line="18" id="l7.259.18"></span>κατ’ ἐπικτήτους γίγνονται διαθέσεις· οἷον αὐτίκα φρενῖτις ﻿
<span class="pb" data-page="7.260" id="p7.260"></span>
<span class="lb" data-page="7.260" data-line="1" id="l7.260.1"></span>μὲν ξηρὸν καὶ θερμόν ἐστι νόσημα. καὶ διὰ τοῦτο ταῖς
<span class="lb" data-page="7.260" data-line="2" id="l7.260.2"></span>πρακτικαῖς ἐνεργείαις εὐρωστότατον· ὁ δὲ λήθαργος ἄῤῥωστον,
<span class="lb" data-page="7.260" data-line="3" id="l7.260.3"></span>ὑγρότητι δαψιλεῖ τε καὶ ψυχρᾷ διαβρέχων τὰ μόρια.
<span class="lb" data-page="7.260" data-line="4" id="l7.260.4"></span>τοιοῦτον δέ τι καὶ τὸ τῶν ὑδέρων ἐστὶ γένος, καὶ
<span class="lb" data-page="7.260" data-line="5" id="l7.260.5"></span>μάλιστα τῶν λευκοφλεγματιῶν τε καὶ ἀνὰ σάρκα. καὶ
<span class="lb" data-page="7.260" data-line="6" id="l7.260.6"></span>πανταχοῦ δὲ τὸ ψυχρὸν ἀσθενέστερόν τε καὶ ναρκῶδές ἐστιν,
<span class="lb" data-page="7.260" data-line="7" id="l7.260.7"></span>ἄν τε μετὰ ξηρότητος, ἄν τε μεθ’ ὑγρότητος ᾖ. κατὰ δὲ τὸν
<span class="lb" data-page="7.260" data-line="8" id="l7.260.8"></span>αὐτὸν τρόπον αἱ καθεκτικαὶ τῶν φυσικῶν δυνάμεων εὐρωστότεραι
<span class="lb" data-page="7.260" data-line="9" id="l7.260.9"></span>μὲν ἐπὶ ξηροτέροις τε καὶ θερμοτέροις ὀργάνοις,
<span class="lb" data-page="7.260" data-line="10" id="l7.260.10"></span>ἀῤῥωστότεραι δὲ ἐφ’ ὑγροτέροις καὶ ψυχροτέροις,
<span class="lb" data-page="7.260" data-line="11" id="l7.260.11"></span>εἴτ’ ἐκ γενετῆς εἰσιν, εἴτ’ ἄλλως ἐπιγένοιντο. προσέχειν
<span class="lb" data-page="7.260" data-line="12" id="l7.260.12"></span>δὲ τὸν νοῦν χρὴ ἐφ’ ἑκάστου μορίου τῷ ποσῷ τῆς ἀμετρίας,
<span class="lb" data-page="7.260" data-line="13" id="l7.260.13"></span>οἷον αὐτίκα νεῦρα μὲν καὶ τένοντας καὶ μῦς
<span class="lb" data-page="7.260" data-line="14" id="l7.260.14"></span>καὶ συνδέσμους εἰς ὅσον ξηροτέρους, εἰς τοσοῦτον καὶ
<span class="lb" data-page="7.260" data-line="15" id="l7.260.15"></span>ῥωμαλεωτέρους ὑπάρχειν ἀναγκαῖον, ἄχρι τῆς ἀμετρίας ἐκείνης,
<span class="lb" data-page="7.260" data-line="16" id="l7.260.16"></span>ἐν ᾗ δυσκαμπεῖς τε γίγνονται διὰ σκληρότητα καὶ
<span class="lb" data-page="7.260" data-line="17" id="l7.260.17"></span>οἷον κραῦροι διὰ ξηρότητα. σπάσμασι γὰρ οὕτως ἁλίσκονται.
<span class="lb" data-page="7.260" data-line="18" id="l7.260.18"></span>τὰ δ’ αὖ φυσικὰ τῶν ὀργάνων εἰς ὅσον μὲν
<span class="pb" data-page="7.261" id="p7.261"></span>
<span class="lb" data-page="7.261" data-line="1" id="l7.261.1"></span>ὑγρότερα, τρέφεσθαι βελτίω, κᾂν ἐσχάτως ὑγρὰ ταῖς κράσεσιν
<span class="lb" data-page="7.261" data-line="2" id="l7.261.2"></span>ὑπάρχῃ· πρὸς δὲ τὰς πέψεις οὔτε βελτίω σφῶν
<span class="lb" data-page="7.261" data-line="3" id="l7.261.3"></span>αὐτῶν οὔτε τῶν ξηροτέρων, εἰ καὶ ὁμοίως εἴη θερμὰ,
<span class="lb" data-page="7.261" data-line="4" id="l7.261.4"></span>πλὴν εἴ γε τροφὴν ξηρὰν δοίης ὀργάνῳ ξηρῷ καὶ αὐχμώδει,
<span class="lb" data-page="7.261" data-line="5" id="l7.261.5"></span>μὴ μίξας ὑγρότητος αὐτῇ δαψιλοῦς. εἰς δὲ τὰς ἀναδόσεις
<span class="lb" data-page="7.261" data-line="6" id="l7.261.6"></span>τε καὶ τὰς ἀποκρίσεις τὰ λίαν σκληρὰ σώματα
<span class="lb" data-page="7.261" data-line="7" id="l7.261.7"></span>μοχθηρά· καὶ γὰρ καὶ διαστέλλεται καὶ συστέλλεται χαλεπώτερον,
<span class="lb" data-page="7.261" data-line="8" id="l7.261.8"></span>ὧν τὸ μὲν ὁλκὴν ἐργάζεται, τὸ δὲ ἔκκρισιν.
<span class="lb" data-page="7.261" data-line="9" id="l7.261.9"></span>ἴνα δὲ καὶ εἰς ὀλίγους ἀποβλέπῃ τις σκοποὺς, ἐν κεφαλαίοις
<span class="lb" data-page="7.261" data-line="10" id="l7.261.10"></span>διαιρήσω τὸ πᾶν. αἱ μὲν τῆς θερμασίας αὐξήσεις
<span class="lb" data-page="7.261" data-line="11" id="l7.261.11"></span>ἀλλοιοῦσιν ἱκανώτερον ἄχρι περ ἂν εἰς τοσοῦτον ἥκωσιν
<span class="lb" data-page="7.261" data-line="12" id="l7.261.12"></span>ἰσχύος, ὡς μηδέπω συντήκειν· τότε γὰρ πρῶτον εἰς
<span class="lb" data-page="7.261" data-line="13" id="l7.261.13"></span>ἅπαν ἄχρηστοι· αἱ δὲ ψυχρότητες εἰς οὐδεμίαν ἐνέργειαν
<span class="lb" data-page="7.261" data-line="14" id="l7.261.14"></span>χρησταί· ξηρότητες δὲ εἰς ῥώμην καὶ τόνον, ἄχρι τοῦ
<span class="lb" data-page="7.261" data-line="15" id="l7.261.15"></span>μηδέπω δυσκίνητα μηδὲ εὔρηκτα ποιεῖν· ὑγρότητες δὲ εἰς
<span class="lb" data-page="7.261" data-line="16" id="l7.261.16"></span>μὲν τὰς θρέψεις ἐπιτηδειόταται, πρὸς δὲ τὰς ἄλλας ἐνεργείας
<span class="lb" data-page="7.261" data-line="17" id="l7.261.17"></span>ἐναντιώταται, πλὴν αὐξήσεως, εἰς ταύτην δὲ πλέον
<span class="lb" data-page="7.261" data-line="18" id="l7.261.18"></span>ἢ κατὰ τὴν θρέψιν ὑπάρχουσι χρησταὶ, διατείνεσθαί τε
<span class="pb" data-page="7.262" id="p7.262"></span>
<span class="lb" data-page="7.262" data-line="1" id="l7.262.1"></span>καὶ διαφυσᾶσθαι πάντῃ δεομένων ἑτοιμότατα τῶν μελλόντων
<span class="lb" data-page="7.262" data-line="2" id="l7.262.2"></span>αὐξηθήσεσθαι καλῶς.
</p>
          </article>

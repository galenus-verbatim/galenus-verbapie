<article xmlns="http://www.w3.org/1999/xhtml" id="urn:cts:greekLit:tlg0057.tlg044.1st1K-grc1:3.11">
<span class="pb page1" data-page="7.262" id="p7.262"></span>
<span class="milestone ed1page page1" data-n="3.246" data-unit="ed1page" id="ed1page.3.246"></span>
<span class="milestone ed2page page1" data-n="7.102" data-unit="ed2page" id="ed2page.7.102"></span>
            <p>
<span class="lb" data-page="7.262" data-line="3" id="l7.262.3"></span>Ἤρκει μὲν ἴσως ἐνταῦθά που καταπαύειν
<span class="lb" data-page="7.262" data-line="4" id="l7.262.4"></span>ἤδη τὴν πραγματείαν· ὡς γὰρ κᾀν τοῖς ἔμπροσθεν εἶπον,
<span class="lb" data-page="7.262" data-line="5" id="l7.262.5"></span>οὐχ ὑπὲρ τοῦ πάντα τὰ κατὰ μέρος ἐπελθεῖν, ἀλλ’ ἕνεκα
<span class="lb" data-page="7.262" data-line="6" id="l7.262.6"></span>τοῦ γυμνάσαι τοὺς φιλομαθεῖς ἐπὶ πλειόνων παραδειγμάτων,
<span class="lb" data-page="7.262" data-line="7" id="l7.262.7"></span>εἰς πολλὰ συμπτωμάτων εἴδη τε καὶ γένη τὸν λόγον
<span class="lb" data-page="7.262" data-line="8" id="l7.262.8"></span>ἤγαγον· χωροῦντος δ’ ἔτι τοῦ κατὰ τὸ γράμμα μεγέθους,
<span class="lb" data-page="7.262" data-line="9" id="l7.262.9"></span>εἰρήσεταί τι καὶ περὶ τῶν παραλελειμμένων. εἴτε
<span class="lb" data-page="7.262" data-line="10" id="l7.262.10"></span>γὰρ ἐκ ῥινῶν, εἴτ’ ἐξ ὤτων, εἴτ’ ἐξ ὑπερώας, εἴτ’ ἐξ
<span class="lb" data-page="7.262" data-line="11" id="l7.262.11"></span>ὀφθαλμῶν, εἴτ’ ἐκ φάρυγγος, εἴτ’ ἐκ μήτρας, εἴτ’ <span class="milestone ed1page" data-n="3.247" data-unit="ed1page" id="ed1page.3.247"></span>ἐξ
<span class="lb" data-page="7.262" data-line="12" id="l7.262.12"></span>ὅτου δὴ τῶν ἄλλων ἁπάντων ἐκκρίνοιτό τι, τό τε ποσὸν
<span class="lb" data-page="7.262" data-line="13" id="l7.262.13"></span>ἐν αὐτοῖς σκοπεῖσθαι προσήκει καὶ τὸ ποιὸν, ἔτι τε τὸν
<span class="lb" data-page="7.262" data-line="14" id="l7.262.14"></span>τρόπον τῆς ἐκκρίσεως εἰς τὰς εἰρημένας αἰτίας ἀναγαγόντα.
<span class="lb" data-page="7.262" data-line="15" id="l7.262.15"></span>πάντα γὰρ εὑρεθήσεται τὰ συμπτώματα διά τε
<span class="lb" data-page="7.262" data-line="16" id="l7.262.16"></span>τὰς δυσκρασίας γιγνόμενα τῶν ὁμοιομερῶν καὶ τὰ νοσήματα
<span class="lb" data-page="7.262" data-line="17" id="l7.262.17"></span>τῶν ὀργανικῶν, ἔτι τε τῆς <span class="milestone ed2page" data-n="7.103" data-unit="ed2page" id="ed2page.7.103"></span>ὕλης αὐτῆς τὸ
<span class="lb" data-page="7.262" data-line="18" id="l7.262.18"></span>ποιόν τε καὶ ποσόν. οἷον αὐτίκα καὶ κατάῤῥου καὶ κορύζης
<span class="pb" data-page="7.263" id="p7.263"></span>
<span class="lb" data-page="7.263" data-line="1" id="l7.263.1"></span>αἴτιος ὁ ἐγκέφαλος, ἐν μὲν ταῖς ψύξεσιν ὡς ὁμοιομερὴς
<span class="lb" data-page="7.263" data-line="2" id="l7.263.2"></span>εἰς δυσκρασίαν ἀγόμενος, ὁμοίως δὲ κᾀν ταῖς ἐκκαύσεσιν·
<span class="lb" data-page="7.263" data-line="3" id="l7.263.3"></span>ὡς ὀργανικὸς δὲ, πληρούμενος. ὁποῖον οὖν ἡ
<span class="lb" data-page="7.263" data-line="4" id="l7.263.4"></span>διάῤῥοια πάθος ἐν τῇ γαστρὶ κατὰ δυσπεψίαν γίγνεται,
<span class="lb" data-page="7.263" data-line="5" id="l7.263.5"></span>τοιοῦτον ἑκάτερον τῶν εἰρημένων ἐν ἐγκεφάλῳ· κατάῤῥουν
<span class="lb" data-page="7.263" data-line="6" id="l7.263.6"></span>μὲν ὀνομαζόντων ἡμῶν, ἐπειδὰν εἰς τὸ στόμα καταῤῥέῃ
<span class="lb" data-page="7.263" data-line="7" id="l7.263.7"></span>τὸ περίττωμα· κόρυζαν δὲ, ἐπειδὰν εἰς τὰς ῥῖνας· ὁ δὲ
<span class="lb" data-page="7.263" data-line="8" id="l7.263.8"></span>βράγχος ἐπὶ κατάῤῥοις γίγνεται, διαβραχείσης τῆς φάρυγγος.
<span class="lb" data-page="7.263" data-line="9" id="l7.263.9"></span>εἰ δὲ εἰς τὸν γαργαρεῶνα κατασκήψειε τὸ ῥεῦμα,
<span class="lb" data-page="7.263" data-line="10" id="l7.263.10"></span>ἤτοι τὴν καλουμένην ἐν αὐτῷ σταφυλὴν ἐγέννησεν, ἢ ἄλλως
<span class="lb" data-page="7.263" data-line="11" id="l7.263.11"></span>εἰς ὄγκον ἔγειρεν αὐτόν· εἰ δὲ εἰς τοὺς ἑκατέρωθεν
<span class="lb" data-page="7.263" data-line="12" id="l7.263.12"></span>ἀντικειμένους ἀλλήλοις ἀδένας ἐν τῷ πέρατι τοῦ στόματος,
<span class="lb" data-page="7.263" data-line="13" id="l7.263.13"></span>ἀντιάδας· εἰ δὲ εἰς τὰ τούτων ἐχόμενα, παρίσθμια.
<span class="lb" data-page="7.263" data-line="14" id="l7.263.14"></span>καταφέρεται δὲ καὶ εἰς τὴν γαστέρα τὸ ἀπὸ τῆς κεφαλῆς
<span class="lb" data-page="7.263" data-line="15" id="l7.263.15"></span>ῥεῦμα καὶ εἰς τὴν τραχεῖαν ἀρτηρίαν, ἑκατέροις μεγάλως
<span class="lb" data-page="7.263" data-line="16" id="l7.263.16"></span>λυμαινόμενον. ἀλλὰ τὰς μὲν ἐκ τῶν τοιούτων ῥευμάτων
<span class="lb" data-page="7.263" data-line="17" id="l7.263.17"></span>βλάβας ἄλλοι τε πρὸ ἡμῶν ἐπιμελέστερον ἐξήγηνται καὶ
<span class="lb" data-page="7.263" data-line="18" id="l7.263.18"></span>ἡμεῖς ἐροῦμεν ἐπὶ πλέον ὑπὲρ αὐτῶν ἐν τοῖς θεραπευτικοῖς·
<span class="lb" data-page="7.263" data-line="19" id="l7.263.19"></span>ὑπὲρ δὲ τῶν πνεύμονός τε καὶ θώρακος ἀναπτυομένων
<span class="pb" data-page="7.264" id="p7.264"></span>
<span class="lb" data-page="7.264" data-line="1" id="l7.264.1"></span>ἤδη φθάνομεν ἐν τοῖς περὶ κρίσεων εἰρηκότες. οὐ
<span class="lb" data-page="7.264" data-line="2" id="l7.264.2"></span>μὴν οὐδὲ τὰ περὶ τὴν τῶν καταμηνίων ἐπίσχεσιν, ἢ μοχθηρὰν
<span class="lb" data-page="7.264" data-line="3" id="l7.264.3"></span>ἀπόκρισιν ἁπάντων τῶν ἐκ τῆς μήτρας, ἔτι χαλεπὸν
<span class="lb" data-page="7.264" data-line="4" id="l7.264.4"></span>ἐξευρεῖν, εἰς τοὺς ὁμοίους ἀναφέροντα σκοπούς.
<span class="lb" data-page="7.264" data-line="5" id="l7.264.5"></span>καί τοι γὰρ αὐτῆς τῆς μήτρας τὸ σῶμα πυκνὸν καὶ σκληρὸν
<span class="lb" data-page="7.264" data-line="6" id="l7.264.6"></span>ὑπάρχον, αἴτιον ἐπισχέσεως ἔσται, φύσει μὲν τοιοῦτον
<span class="lb" data-page="7.264" data-line="7" id="l7.264.7"></span>γεγονὸς, ὡς μηδ’ ὅλως μηδέποτε καθαρθῆναι, πλὴν
<span class="lb" data-page="7.264" data-line="8" id="l7.264.8"></span>εἰ φαρμάκοις τε καὶ χρόνῳ πολλῷ τις αὐτὸ μετακοσμήσειεν
<span class="lb" data-page="7.264" data-line="9" id="l7.264.9"></span>ἐπὶ τὸ βέλτιον· ἐν χρόνῳ δέ τινι, κατ’ ἐκείνην
<span class="lb" data-page="7.264" data-line="10" id="l7.264.10"></span>τὴν διάθεσιν, ἥ τις ἂν ἑκάστοτε τύχῃ τὰς ὑστέρας καταλαβοῦσα.
<span class="lb" data-page="7.264" data-line="11" id="l7.264.11"></span>καὶ ἡ τῶν φλεβῶν δὲ στενότης εὐθέως ἐξ
<span class="lb" data-page="7.264" data-line="12" id="l7.264.12"></span>ἀρχῆς συγγεννᾶται, μοχθηρῶς διαπλασθέντος ταύτῃ τοῦ
<span class="lb" data-page="7.264" data-line="13" id="l7.264.13"></span>θήλεος· ἀνάλογον δ’ αὐτῇ καὶ ἡ ἐκ τῶν περικειμένων
<span class="lb" data-page="7.264" data-line="14" id="l7.264.14"></span>ἐν τοῖς ἀγγείοις θλίψις ἐστὶν, ὅταν ἀμέτρως παχυνθῇ
<span class="lb" data-page="7.264" data-line="15" id="l7.264.15"></span>τὸ σῶμα. ἡ δὲ δυσκρασία τῆς ὑστέρας καὶ φύσει καὶ
<span class="lb" data-page="7.264" data-line="16" id="l7.264.16"></span>κατὰ διαθέσεις τινὰς γίγνεται, καθάπερ ἡ πυκνότης.
<span class="lb" data-page="7.264" data-line="17" id="l7.264.17"></span>ἔσται δέ ποτε καὶ διὰ τὴν ὕλην αὐτὴν ἐπίσχεσις τῶν καταμηνίων,
<span class="lb" data-page="7.264" data-line="18" id="l7.264.18"></span>ὅταν ἤτοι παχὺ τὸ κενούμενον, ἢ γλίσχρον ﻿
<span class="pb" data-page="7.265" id="p7.265"></span>
<span class="lb" data-page="7.265" data-line="1" id="l7.265.1"></span>γένηται. καὶ μέν γε καὶ εἰ αὐτὸ μὲν εἴη χρηστὸν, ἔμφραξις
<span class="lb" data-page="7.265" data-line="2" id="l7.265.2"></span>δέ τις ἐν τοῖς καθήκουσιν εἰς τὰς μήτρας ἀγγείοις
<span class="lb" data-page="7.265" data-line="3" id="l7.265.3"></span>ἐκ τῶν τοιούτων χυμῶν φθάνει γεγενημένη, καὶ οὕτως
<span class="lb" data-page="7.265" data-line="4" id="l7.265.4"></span>ἐπισχεθήσεται τὸ καταμήνιον. ἀλλὰ διὰ τὸ σύμπαν σῶμα
<span class="lb" data-page="7.265" data-line="5" id="l7.265.5"></span>ποτὲ μὲν οὐδ’ ὅλως καθαρθήσεται τὸ θῆλυ, ποτὲ δ’
<span class="lb" data-page="7.265" data-line="6" id="l7.265.6"></span>ἔλαττον, ἢ πλέον, ἢ μοχθηρόν· οὐδ’ ὅλως μὲν, ἐπί τε
<span class="lb" data-page="7.265" data-line="7" id="l7.265.7"></span>γυμνασίοις πλείοσι καὶ διαίτῃ λεπτῇ, καὶ τῇ πρὸς ἄλλα
<span class="lb" data-page="7.265" data-line="8" id="l7.265.8"></span>μόρια ῥοπῇ τῶν χυμῶν· διὰ τὰ αὐτὰ δὲ ταῦτα μετριώτερα
<span class="lb" data-page="7.265" data-line="9" id="l7.265.9"></span>γενόμενα τοῦ κατὰ φύσιν, ἔλαττον· ἐπιπλέον δὲ,
<span class="lb" data-page="7.265" data-line="10" id="l7.265.10"></span>διά τε μακρὰν ἡσυχίαν καὶ δίαιταν ἁδράν. ἀλλὰ καὶ
<span class="lb" data-page="7.265" data-line="11" id="l7.265.11"></span>τὰ μοχθηρὰ διὰ τῶν ὑστερῶν ῥεύματα, καλεῖται δὲ τὸ
<span class="lb" data-page="7.265" data-line="12" id="l7.265.12"></span>σύμπτωμα ῥοῦς γυναικεῖος, ἐκκαθαιρομένου κατὰ τοῦτο
<span class="lb" data-page="7.265" data-line="13" id="l7.265.13"></span>τὸ μόριον ἅπαντος τοῦ σώματος γίγνεται. τοιοῦτον δ’
<span class="lb" data-page="7.265" data-line="14" id="l7.265.14"></span>ἐστὶ τὴν ἰδέαν ἑκάστοτε τὸ κενούμενον, οἷον καὶ τὸ
<span class="lb" data-page="7.265" data-line="15" id="l7.265.15"></span>πλεονάζον ἐν τῷ ζώῳ· τὸ μὲν ἐρυθρὸν, ἰχὼρ αἵματος·
<span class="lb" data-page="7.265" data-line="16" id="l7.265.16"></span>ἕτερον δὲ λευκὸν, ἀπὸ φλέγματος· ὠχρὸν δὲ ἄλλο, τὸ
<span class="lb" data-page="7.265" data-line="17" id="l7.265.17"></span>πικρόχολον, ἄλλο δὲ ὑδατῶδες, καὶ ὀῤῥῶδες ἄλλο. ἔξωθεν
<span class="lb" data-page="7.265" data-line="18" id="l7.265.18"></span>δὲ τούτων ἐστὶ κένωσις τῶν ἐκ μήτρας μοχθηρὰ,
<span class="pb" data-page="7.266" id="p7.266"></span>
<span class="lb" data-page="7.266" data-line="1" id="l7.266.1"></span>διά τι πάθος ἐν αὐτῇ γεγονός· ἔξωθεν δὲ καὶ ἡ τοιαύτη
<span class="lb" data-page="7.266" data-line="2" id="l7.266.2"></span>τῶν καταμηνίων ἐπίσχεσις, ὅταν μήτε δι’ ἔνδειαν αἵματος,
<span class="lb" data-page="7.266" data-line="3" id="l7.266.3"></span>ὡς ἐπί τε γυμνασίοις πλείοσιν εἴρηται καὶ λεπτῇ
<span class="lb" data-page="7.266" data-line="4" id="l7.266.4"></span><span class="milestone ed2page" data-n="7.104" data-unit="ed2page" id="ed2page.7.104"></span>διαίτῃ, μήτε διὰ πάθος ἐν τῇ μήτρᾳ γεγονὸς, ἀλλ’ ἐνίοτε
<span class="lb" data-page="7.266" data-line="5" id="l7.266.5"></span>διὰ τὴν ῥώμην, εἰς ἕτερα μόρια κατασκήψαντος τοῦ
<span class="lb" data-page="7.266" data-line="6" id="l7.266.6"></span>αἵματος, αἱ κατὰ τὰς μήτρας ἴσχωνται καθάρσεις. ἀλλ’
<span class="lb" data-page="7.266" data-line="7" id="l7.266.7"></span>ὡς ἀρτίως εἶπον, οὐδὲν οἶμαι χαλεπὸν, ἐπὶ πολλῶν ἤδη
<span class="lb" data-page="7.266" data-line="8" id="l7.266.8"></span>γεγυμνασμένον ἕκαστον τῶν ὁμιλούντων τοῖσδε τοῖς ὑπομνήμασι
<span class="lb" data-page="7.266" data-line="9" id="l7.266.9"></span>καὶ αὐτὸν ἐξευρίσκειν τὰ τοιαῦτα. καὶ γὰρ ὅτι
<span class="lb" data-page="7.266" data-line="10" id="l7.266.10"></span>διὰ τὰ τῆς μήτρας ἴδια νοσήματα, τά τε κατὰ τὰ κέρατα
<span class="lb" data-page="7.266" data-line="11" id="l7.266.11"></span>συνιστάμενα καὶ τὰ κατὰ τὸν τράχηλον, ἔτι τε
<span class="lb" data-page="7.266" data-line="12" id="l7.266.12"></span>καὶ καθ’ ὅλον τὸ κύτος, ἐνίοτε μὲν ἤτοι πλείονα τῶν
<span class="lb" data-page="7.266" data-line="13" id="l7.266.13"></span>πρόσθεν, ἢ ἐλάττονα φέρεται τὰ καταμήνια, ποτὲ δὲ
<span class="lb" data-page="7.266" data-line="14" id="l7.266.14"></span>οὐδ’ ὅλως, ἢ μοχθηρὰ, παντί που δῆλον, κατὰ τοῦτό
<span class="lb" data-page="7.266" data-line="15" id="l7.266.15"></span>που γένος ἐν τῇ τοῦ λόγου διαιρέσει καὶ τῶν ἀτρήτων
<span class="lb" data-page="7.266" data-line="16" id="l7.266.16"></span>εὑρισκομένων. οὕτω δὲ καὶ ὁ καλούμενος πριαπισμὸς
<span class="lb" data-page="7.266" data-line="17" id="l7.266.17"></span>οἴδησίς τε καὶ διαφύσησις ἀκούσιός ἐστι τοῦ τῶν ἀῤῥένων
<span class="lb" data-page="7.266" data-line="18" id="l7.266.18"></span>αἰδοίου, φυσώδους πνεύματος ἔκγονον σύμπτωμα.
<span class="pb" data-page="7.267" id="p7.267"></span>
<span class="lb" data-page="7.267" data-line="1" id="l7.267.1"></span>καὶ μὴν καὶ αἱ γονόῤῥοιαι, χωρὶς μὲν τοῦ συνεντείνεσθαι
<span class="lb" data-page="7.267" data-line="2" id="l7.267.2"></span>τὸ αἰδοῖον, ἀῥῥωστίᾳ τῆς καθεκτικῆς δυνάμεως τῆς ἐν
<span class="lb" data-page="7.267" data-line="3" id="l7.267.3"></span>τοῖς σπερματικοῖς ἀγγείοις· ἐντεινομένου δέ πως, οἷον
<span class="lb" data-page="7.267" data-line="4" id="l7.267.4"></span>σπασμῷ τινι παραπλήσιον πασχόντων ἐπιτελοῦνται.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg044.1st1K-grc1:3.12">
<span class="pb page1" data-page="7.267" id="p7.267"></span>
<span class="milestone ed1page page1" data-n="3.247" data-unit="ed1page" id="ed1page.3.247"></span>
<span class="milestone ed2page page1" data-n="7.104" data-unit="ed2page" id="ed2page.7.104"></span>
            <p>
<span class="lb" data-page="7.267" data-line="5" id="l7.267.5"></span>Οὐκ οὖν ἔτι χρὴ περὶ τῶν τοιούτων
<span class="lb" data-page="7.267" data-line="6" id="l7.267.6"></span>διέρχεσθαι, μεταβάντας δ’ ἐπὶ τὸ λοιπὸν γένος τῶν συμπτωμάτων,
<span class="lb" data-page="7.267" data-line="7" id="l7.267.7"></span>οὐ πολλοῦ δεόμενον οὐδ’ αὐτὸ λόγου διὰ τὰ
<span class="lb" data-page="7.267" data-line="8" id="l7.267.8"></span>προειρημένα περὶ τῶν ἑπομένων ἀλλήλοις συμπτωμάτων,
<span class="lb" data-page="7.267" data-line="9" id="l7.267.9"></span>καταπαύειν ἤδη τὴν πραγματείαν ἐνταῦθα. χρώματα μὲν
<span class="lb" data-page="7.267" data-line="10" id="l7.267.10"></span>οὖν ὑπαλλαχθήσεται, συνελόντι μὲν εἰπεῖν, διὰ τοὺς χυμοὺς
<span class="lb" data-page="7.267" data-line="11" id="l7.267.11"></span>ἐξισταμένους τῆς κατὰ φύσιν ἰδέας, ἢ ὑπονοστοῦντας εἰς τὸ
<span class="lb" data-page="7.267" data-line="12" id="l7.267.12"></span>βάθος, ἢ οἷον ἐπικλύζοντας τὸ δέρμα· κατὰ μέρος δὲ, διὰ
<span class="lb" data-page="7.267" data-line="13" id="l7.267.13"></span>τὰς τοὺς χυμοὺς ἀναγκαζούσας αἰτίας εἰς τὰς τοιαύτας ἀφικνεῖσθαι
<span class="lb" data-page="7.267" data-line="14" id="l7.267.14"></span>κινήσεις τε καὶ διαθέσεις. ἔστι δὲ δήπου τὰ πάθη
<span class="lb" data-page="7.267" data-line="15" id="l7.267.15"></span>τὰ ψυχικὰ καὶ τοῦ περιέχοντος ἡμᾶς ἀέρος αἱ εἰς θερμότητά
<span class="lb" data-page="7.267" data-line="16" id="l7.267.16"></span>τε καὶ ψυχρότητα μεταβολαί. καὶ αὐτοῦ τοῦ σώματος γὰρ
<span class="lb" data-page="7.267" data-line="17" id="l7.267.17"></span>αἱ διαθέσεις, ἢ θερμότερον ἴσχοντος, ἢ ψυχρότερον, ἢ ἔλαττον,
<span class="lb" data-page="7.267" data-line="18" id="l7.267.18"></span>ἢ πλέον, ἢ ὠθούμενον ἐκτὸς, ἢ ἀντισπώμενον ἔσω τὸ
<span class="pb" data-page="7.268" id="p7.268"></span>
<span class="lb" data-page="7.268" data-line="1" id="l7.268.1"></span>αἷμα. τούτου δ’ ἐστὶ τοῦ γένους καὶ ἡ κακοχυμία πᾶσα,
<span class="lb" data-page="7.268" data-line="2" id="l7.268.2"></span>κατὰ τὴν ἑαυτῆς ἰδέαν ἀλλοιοῦσα καὶ τὴν ἅπαντος τοῦ σώματος
<span class="lb" data-page="7.268" data-line="3" id="l7.268.3"></span>χροιὰν, ἐν ἰκτέροις τε καὶ ὑδέροις καὶ ἐλέφασι καὶ σπληνὸς
<span class="lb" data-page="7.268" data-line="4" id="l7.268.4"></span>καὶ ἥπατος ἀτονίαις. ἀνάλογον δὲ καὶ αἱ καθ’ ὁτιοῦν
<span class="lb" data-page="7.268" data-line="5" id="l7.268.5"></span>μόριον ἄχροιαι συστήσονται. τὰ δὲ κατὰ φύσιν ὑπαλλαχθήσεται
<span class="lb" data-page="7.268" data-line="6" id="l7.268.6"></span>σχήματα, πληρουμένων ἀμετρότερον, ἢ κενουμένων τῶν
<span class="lb" data-page="7.268" data-line="7" id="l7.268.7"></span>μορίων, ἢ τῆς οἰκείας χώρας μεθισταμένων, ἢ παρασπωμένων.
<span class="lb" data-page="7.268" data-line="8" id="l7.268.8"></span>αἰτίαι δὲ δήπου καθ’ ἕκαστον αὐτῶν πλείους εἰσὶν, ἃς
<span class="lb" data-page="7.268" data-line="9" id="l7.268.9"></span>οὐδὲν ἔτι χαλεπὸν ἐξευρίσκειν, ὅτῳ μὴ παρέργως ἀνεγνώσθη
<span class="lb" data-page="7.268" data-line="10" id="l7.268.10"></span>τὰ πρόσθεν. οὕτω δὲ καὶ τὰς τῶν δυσωδιῶν αἰτίας, ἢ μαλακοτήτων,
<span class="lb" data-page="7.268" data-line="11" id="l7.268.11"></span>ἢ σκληροτήτων, ἢ τῶν ἄλλων ὅσα τούτοις ἀνάλογόν
<span class="lb" data-page="7.268" data-line="12" id="l7.268.12"></span>ἐστιν, οὐ χαλεπὸν ἐξευρίσκειν, ἀπὸ τῶν προειρημένων
<span class="lb" data-page="7.268" data-line="13" id="l7.268.13"></span>ὁρμώμενον. οὐ μὴν ἀλλὰ καὶ κατὰ τὸ τελευταῖον ἤδη μοι
<span class="lb" data-page="7.268" data-line="14" id="l7.268.14"></span>μέρος εἴρηται τοῦ συγγράμματος, ὃ περὶ τῆς τῶν συμπτωμάτων
<span class="lb" data-page="7.268" data-line="15" id="l7.268.15"></span>διαφορᾶς ἐπιγέγραπται. οὔκουν ἔτι χρὴ μηκύνειν
<span class="lb" data-page="7.268" data-line="16" id="l7.268.16"></span>ὑπὲρ τῶν αὐτῶν, ἀλλ’ ἐν τῷδε τῶν ἐν τοῖς συμπτώμασιν
<span class="lb" data-page="7.268" data-line="17" id="l7.268.17"></span>αἰτίων ἡ πραγματεία τέλος ἐχέτω, τοῦτο ἔτι μόνον προσθέντων
<span class="lb" data-page="7.268" data-line="18" id="l7.268.18"></span>ἡμῶν, ὅπερ ἀνεβαλλόμην ἐν τῷ περὶ τῆς τῶν συμπτωμάτων ﻿
<span class="pb" data-page="7.269" id="p7.269"></span>
<span class="lb" data-page="7.269" data-line="1" id="l7.269.1"></span>διαφορᾶς ἐπιδείξειν ἐνταῦθα, τὸ τινὰ μὲν ἐξ ἀνάγκης
<span class="lb" data-page="7.269" data-line="2" id="l7.269.2"></span>ἀλλήλοις ἕπεσθαι συμπτώματα, τινὰ δὲ οὐκ ἐξ ἀνάγκης,
<span class="lb" data-page="7.269" data-line="3" id="l7.269.3"></span><span class="milestone ed1page" data-n="3.248" data-unit="ed1page" id="ed1page.3.248"></span>
              <span class="milestone ed2page" data-n="7.105" data-unit="ed2page" id="ed2page.7.105"></span>ὅπερ οὐδ’ αὐτό μοι δοκεῖ δεήσεσθαι λόγου μακροῦ·
<span class="lb" data-page="7.269" data-line="4" id="l7.269.4"></span>ἀρκέσει δ’ ὡς ὑφ’ ἑνὸς παραδείγματος ἐπιδείξαντα τὴν μέθοδον
<span class="lb" data-page="7.269" data-line="5" id="l7.269.5"></span>αὐτοῦ, παραιτήσασθαι τὸ πλῆθος τῶν κατὰ μέρος.
<span class="lb" data-page="7.269" data-line="6" id="l7.269.6"></span>κελεύω δή σε σκοπεῖσθαι, πότερον ὑπὸ μιᾶς αἰτίας ἐπιτελεῖται
<span class="lb" data-page="7.269" data-line="7" id="l7.269.7"></span>τὸ γιγνόμενον, ἢ πλειόνων. εἰ μὲν γὰρ ὑπὸ μιᾶς, ἐξ
<span class="lb" data-page="7.269" data-line="8" id="l7.269.8"></span>ἀνάγκης ἀκολουθήσει τῷ ποιοῦντι, πλειόνων δ’ εἰς γένεσιν
<span class="lb" data-page="7.269" data-line="9" id="l7.269.9"></span>δεόμενον, οὐκ ἐξ ἀνάγκης. αὕτη μὲν οὖν ἐπὶ πάντων
<span class="lb" data-page="7.269" data-line="10" id="l7.269.10"></span>πραγμάτων ἡ μέθοδος κοινή. κατὰ δὲ τὸν αὐτὸν τρόπον
<span class="lb" data-page="7.269" data-line="11" id="l7.269.11"></span>χρή σε κᾀπὶ τῶν συμπτωμάτων σκοπεῖσθαι. εἰ μὲν ἓν ἐφ’
<span class="lb" data-page="7.269" data-line="12" id="l7.269.12"></span>ἑνὶ γίγνοιτο, τὴν ἀκολουθίαν ἀναγκαίαν ἕξει· προσιόντων
<span class="lb" data-page="7.269" data-line="13" id="l7.269.13"></span>δὲ καὶ ἄλλων τινῶν αἰτίων εἰς τὴν γένεσιν τοῦ δευτέρου συμπτώματος,
<span class="lb" data-page="7.269" data-line="14" id="l7.269.14"></span>οὐκ ἔτι ἐξ ἀνάγκης ἀκολουθήσει τῷ προτέρῳ.
<span class="lb" data-page="7.269" data-line="15" id="l7.269.15"></span>οὐ γὰρ εἰ ἠπέπτησεν, ἐμπνευμάτωσιν ἀναγκαῖον ἀκολουθεῖν·
<span class="lb" data-page="7.269" data-line="16" id="l7.269.16"></span>ὥσπερ οὐδὲ δῆξιν, οὐδὲ ὑγρὰν διαχώρησιν ἢ πολλὴν, οὐδὲ
<span class="lb" data-page="7.269" data-line="17" id="l7.269.17"></span>ναυτίαν, ἢ ὄρεξιν ἐπιτεταμένην, ἢ ὄκνον εἰς τὰς πράξεις, ἢ
<span class="lb" data-page="7.269" data-line="18" id="l7.269.18"></span>νωθρότητα διανοίας, ἢ καρηβαρίαν, ἢ ἀγρυπνίαν, ἢ καρδιαλγίαν,
<span class="pb" data-page="7.270" id="p7.270"></span>
<span class="lb" data-page="7.270" data-line="1" id="l7.270.1"></span>ἔτι δὲ μᾶλλον οὐδ’ ἐπιληψίαν, ἢ παράνοιαν, ἢ
<span class="lb" data-page="7.270" data-line="2" id="l7.270.2"></span>ἔκστασιν, ἢ κῶμα, καθάπερ οὐδὲ δυσθυμίαν, οὔτ’ ἄλλην
<span class="lb" data-page="7.270" data-line="3" id="l7.270.3"></span>ἀνίαν, οὔτε πολὺ μᾶλλον τὴν μελαγχολικὴν, οὐδὲ δὴ κώλου
<span class="lb" data-page="7.270" data-line="4" id="l7.270.4"></span>πάντως, ἢ νεφρῶν, ἢ σπληνὸς, ἢ ἥπατος, ἢ θώρακος, ἢ
<span class="lb" data-page="7.270" data-line="5" id="l7.270.5"></span>ἄρθρων ἄλγημα· καθάπερ οὐδὲ ἀνωμαλίαν, ἢ φρίκην, ἢ
<span class="lb" data-page="7.270" data-line="6" id="l7.270.6"></span>ῥῖγος, ἢ πυρετόν. καί τοι καὶ τούτων ἕκαστον καὶ τῶν
<span class="lb" data-page="7.270" data-line="7" id="l7.270.7"></span>ἄλλων σχεδὸν ἁπάντων συμπτωμάτων οὐκ ἔστιν εὑρεῖν ὃ
<span class="lb" data-page="7.270" data-line="8" id="l7.270.8"></span>μὴ κατά τινα καιρὸν ἐπιφαίνεται τοῖς ἀπεπτήσασιν, ἄλλα τε
<span class="lb" data-page="7.270" data-line="9" id="l7.270.9"></span>παρά τε τὸ μέγεθος τῆς ἀπεψίας καὶ τὴν διαφορὰν, καὶ τὴν
<span class="lb" data-page="7.270" data-line="10" id="l7.270.10"></span>τῆς τοῦ ἀνθρώπου φύσεως εὐαισθησίαν τε καὶ δυσαισθησίαν,
<span class="lb" data-page="7.270" data-line="11" id="l7.270.11"></span>ἑκάστου τε τῶν κατὰ τὸ σῶμα μορίων ἰσχὺν ἢ ἀσθένειαν,
<span class="lb" data-page="7.270" data-line="12" id="l7.270.12"></span>ἄλλοτε ἄλλο γενήσεται σύμπτωμα. μεγάλη μὲν γὰρ ἀπεψία
<span class="lb" data-page="7.270" data-line="13" id="l7.270.13"></span>μείζονά τε καὶ πλείονα φέρει τὰ συμπτώματα· μικρὰ δὲ
<span class="lb" data-page="7.270" data-line="14" id="l7.270.14"></span>ἔμπαλιν ἐλάττονά τε καὶ μικρότερα. καὶ τοίνυν καὶ αὐτῶν
<span class="lb" data-page="7.270" data-line="15" id="l7.270.15"></span>τῶν ἀπεπτηθέντων αἱ διαφοραὶ πρὸς μὲν τὸ ψυχρόν τε καὶ
<span class="lb" data-page="7.270" data-line="16" id="l7.270.16"></span>φλεγματῶδες ἐκτρεπόμεναι συμπτωμάτων ἑτέρων εἰσὶ γεννητικαί·
<span class="lb" data-page="7.270" data-line="17" id="l7.270.17"></span>πρὸς δὲ τὸ κνισῶδές τε καὶ θερμὸν, ἑτέρων· οὕτω
<span class="lb" data-page="7.270" data-line="18" id="l7.270.18"></span>δὲ καὶ δάκνουσαί τε καὶ μὴ δάνουσαι, καὶ εἰς ἀτμῶδες
<span class="lb" data-page="7.270" data-line="19" id="l7.270.19"></span>πνεῦμα λυόμεναί τε καὶ μὴ λυόμεναι. καὶ ἡ φύσις δὲ, ὡς
<span class="pb" data-page="7.271" id="p7.271"></span>
<span class="lb" data-page="7.271" data-line="1" id="l7.271.1"></span>εἴρηται, τοῦ ἀνθρώπου συντελεῖ τε καὶ ἀντιπράττει τῇ γενέσει
<span class="lb" data-page="7.271" data-line="2" id="l7.271.2"></span>τῶν συμπτωμάτων. οἷον αὐτίκα οἷς δυσαίσθητος ἡ
<span class="lb" data-page="7.271" data-line="3" id="l7.271.3"></span>γαστὴρ, οὔτε δάκνονται σφοδρῶς, οὔτ’ ἀλγοῦσιν, οὔτ’ ἐκκρίνουσι
<span class="lb" data-page="7.271" data-line="4" id="l7.271.4"></span>πολλά· κατὰ δὲ τὸν αὐτὸν τρόπον οὔτε καρδιαλγοῦσιν
<span class="lb" data-page="7.271" data-line="5" id="l7.271.5"></span>οὔτε κεφαλὴν ἀδικοῦνται ῥᾳδίως· ὅσοις δὲ εὐαίσθητος,
<span class="lb" data-page="7.271" data-line="6" id="l7.271.6"></span>ἑτοίμως ἅπαντα τούτοις ἕπεται, τῆς ἄνωθεν ἀρχῆς τὰ
<span class="lb" data-page="7.271" data-line="7" id="l7.271.7"></span>συμπτώματα ἐπιπεμπούσης. τί δεῖ λέγειν ὡς ἑκάστῳ τῶν
<span class="lb" data-page="7.271" data-line="8" id="l7.271.8"></span>ἀπεπτησάντων ἐκεῖνο μάλιστα τὸ μέρος αἰσθάνεται τῆς βλάβης,
<span class="lb" data-page="7.271" data-line="9" id="l7.271.9"></span>ὅπερ ἂν ἀσθενέστατον ᾖ; καὶ διὰ τοῦτο οὐκ ἔνεστιν
<span class="lb" data-page="7.271" data-line="10" id="l7.271.10"></span>εἰπεῖν ἐξ ἀνάγκης ἑπόμενον ἀπεψίᾳ σύμπτωμα οὐδέν. ἡ μέν
<span class="lb" data-page="7.271" data-line="11" id="l7.271.11"></span>τοι τῆς ἀναδιδομένης εἰς τὸ σῶμα τροφῆς εἴτ’ οὖν στέρησις
<span class="lb" data-page="7.271" data-line="12" id="l7.271.12"></span>εἴτ’ ἀῤῥωστία τῆς ἐνεργείας ἀτροφίαν ἐξ ἀνάγκης ἐπιφέρει,
<span class="lb" data-page="7.271" data-line="13" id="l7.271.13"></span>ὥσπερ γε καὶ ἡ τῆς καθ’ ἕκαστον μέρος ἀλλοιωτικῆς δυνάμεως
<span class="lb" data-page="7.271" data-line="14" id="l7.271.14"></span>βλάβη, καὶ ἡ περὶ τὴν διάκρισιν δὲ τῶν περιττωμάτων τοῦ
<span class="lb" data-page="7.271" data-line="15" id="l7.271.15"></span>αἵματος ἀποτυχία, σύμπτωμα οὖσα καὶ αὐτὴ διακριτικῆς
<span class="lb" data-page="7.271" data-line="16" id="l7.271.16"></span>ἐνεργείας, ἐξ ἀνάγκης ἐπιφέρει τὰ τῆς ἀχροίας συμπτώματα·
<span class="lb" data-page="7.271" data-line="17" id="l7.271.17"></span>παὶ καλεῖται τὸ μὲν ἕτερον αὐτῶν ἴκτερος· ἀνώνυμον δέ
<span class="lb" data-page="7.271" data-line="18" id="l7.271.18"></span>ἐστι τὸ ἐπὶ τῷ μελαγχολικῷ περιττώματι. κατὰ δὲ τὸν αὐτὸν
<span class="pb" data-page="7.272" id="p7.272"></span>
<span class="lb" data-page="7.272" data-line="1" id="l7.272.1"></span>τρόπον ἐπὶ παντὸς γένους συμπτώματος ἐξευρήσεις ὅσα τε
<span class="lb" data-page="7.272" data-line="2" id="l7.272.2"></span>διὰ παντὸς ἀλλήλοις ἕπεται καὶ ὅσα μὴ διὰ παντός. ἐγὼ
<span class="lb" data-page="7.272" data-line="3" id="l7.272.3"></span>δὲ μήκους φειδόμενος ἐνταυθοῖ καταπαύσω τὸν λόγον.
</p>
          </article>

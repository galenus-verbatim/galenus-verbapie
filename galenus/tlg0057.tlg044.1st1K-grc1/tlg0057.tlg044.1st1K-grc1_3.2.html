<article xmlns="http://www.w3.org/1999/xhtml" id="urn:cts:greekLit:tlg0057.tlg044.1st1K-grc1:3.2">
<span class="pb page1" data-page="7.215" id="p7.215"></span>
<span class="milestone ed1page page1" data-n="3.239" data-unit="ed1page" id="ed1page.3.239"></span>
<span class="milestone ed2page page1" data-n="7.86" data-unit="ed2page" id="ed2page.7.86"></span>
            <p>
<span class="lb" data-page="7.215" data-line="4" id="l7.215.4"></span>Ἐπὶ δὲ τὴν καθεκτικὴν δύναμιν ἰτέον ἤδη.
<span class="lb" data-page="7.215" data-line="5" id="l7.215.5"></span>γίγνεται γὰρ κατὰ ταύτην ἡ μὲν πρώτη διαφορὰ τῶν συμπτωμάτων
<span class="lb" data-page="7.215" data-line="6" id="l7.215.6"></span>τριττὴ, ἤτοι μηδ’ ὅλως περιστελλομένη, ἢ ἐλλιπῶς,
<span class="lb" data-page="7.215" data-line="7" id="l7.215.7"></span>ἢ πλημμελῶς. τῷ μὲν οὖν μηδ’ ὅλως ἢ ἀῤῥώστως περιστέλλεσθαι
<span class="lb" data-page="7.215" data-line="8" id="l7.215.8"></span>πνευματώσεις τε καὶ κλύδωνες ἀκολουθοῦσι· πνευματώσεις
<span class="lb" data-page="7.215" data-line="9" id="l7.215.9"></span>μὲν, ἐπειδὰν τὰ σιτία φυσώδη καὶ ἡ γαστὴρ ὑπάρχῃ
<span class="lb" data-page="7.215" data-line="10" id="l7.215.10"></span>μὴ πάνυ τι ψυχρά· κλύδωνες δὲ, ὅταν ἤτοι μηδὲν ἐν αὐτῇ
<span class="lb" data-page="7.215" data-line="11" id="l7.215.11"></span>περιέχηται πνευματοῦσθαι δυνάμενον, ἢ καταψυχθῇ σφοδρῶς,
<span class="lb" data-page="7.215" data-line="12" id="l7.215.12"></span>οὐδένα γὰρ ἀτμὸν ἡ τοιαύτη γεννᾷ διάθεσις, πρόδηλον
<span class="lb" data-page="7.215" data-line="13" id="l7.215.13"></span>δὲ, ὡς οὐκ ἄνευ πόματος ὁ κλύδων γίγνεται τῇ γαστρί.
<span class="lb" data-page="7.215" data-line="14" id="l7.215.14"></span>τοῦ δ’ ἄτονον εἶναι ἐσχάτως αὐτὴν αἰτία νόσος ἐστὶν, ἡ μὲν
<span class="lb" data-page="7.215" data-line="15" id="l7.215.15"></span>ὡς ὁμοιομεροῦς μορίου τῆς γαστρὸς, ἡ δὲ ὡς ὀργανικοῦ.
<span class="lb" data-page="7.215" data-line="16" id="l7.215.16"></span>περὶ δὲ τῶν πλημμελῶν κατ’ αὐτὴν κινήσεων <span class="milestone ed2page" data-n="7.87" data-unit="ed2page" id="ed2page.7.87"></span>ὅτι μὲν
<span class="lb" data-page="7.215" data-line="17" id="l7.215.17"></span>ἤτοι τρομώδεις τινές εἰσιν ἢ παλμώδεις ἢ οἷον κλονώδεις
<span class="lb" data-page="7.215" data-line="18" id="l7.215.18"></span>ἢ σπασμώδεις, εἴρηται πρότερον ἐν τῷ περὶ τῆς τῶν
<span class="pb" data-page="7.216" id="p7.216"></span>
<span class="lb" data-page="7.216" data-line="1" id="l7.216.1"></span>συμπτωμάτων διαφορᾶς· ὁποία δέ τις ἑκάστη τῶν εἰρημένων
<span class="lb" data-page="7.216" data-line="2" id="l7.216.2"></span>ἐστὶ κινήσεων, ἥ τις τε ἡ καθ’ ἑκάστην αὐτῶν αἰτία, διὰ τοῦ
<span class="lb" data-page="7.216" data-line="3" id="l7.216.3"></span>προτέρου δεδήλωται λόγου. νυνὶ δὲ τοσοῦτον ἔτι προσθετέον,
<span class="lb" data-page="7.216" data-line="4" id="l7.216.4"></span>ὡς ἐπιμίγνυται τά τε νοσήματα καὶ τὰ συμπτώματα τῆς
<span class="lb" data-page="7.216" data-line="5" id="l7.216.5"></span>καθεκτικῆς καὶ ἐκκριτικῆς δυνάμεως. αὐτίκα ἡ οἷον σπασμώδης
<span class="lb" data-page="7.216" data-line="6" id="l7.216.6"></span>κίνησις τῆς γαστρὸς, ἥπερ ἐν τῷ λύζειν συμπίπτει, σπασμὸς
<span class="lb" data-page="7.216" data-line="7" id="l7.216.7"></span>μὲν ἀκριβῶς οὐκ ἔστιν, ὅς γε μόνοις γίγνεται τοῖς μυσὶν,
<span class="lb" data-page="7.216" data-line="8" id="l7.216.8"></span>(ἡ δέ γε γαστὴρ οὔτ’ αὐτὴ μῦς ἐστιν οὔτε στόμαχος αὐτῆς)
<span class="lb" data-page="7.216" data-line="9" id="l7.216.9"></span>οἷον σπασμὸς δέ τις, ἀμφοτέρων κοινόν τι σύμπτωμα τῶν
<span class="lb" data-page="7.216" data-line="10" id="l7.216.10"></span>δυνάμεων· τῆς μὲν καθεκτικῆς, ὅτι μοχθηρῶς τε καὶ οὐ κατὰ
<span class="lb" data-page="7.216" data-line="11" id="l7.216.11"></span>φύσιν ἡ γαστὴρ λύζουσα περιστέλλεται τοῖς σιτίοις· τῆς δὲ ἐκκριτικῆς,
<span class="lb" data-page="7.216" data-line="12" id="l7.216.12"></span>διότι πρώτως ἐκείνης αὐτῆς ἐστιν ἡ κίνησις ἡ πλημμελὴς,
<span class="lb" data-page="7.216" data-line="13" id="l7.216.13"></span>ἀποτρίψασθαί τι τῶν λυπούντων ἐφιεμένης. ἔστι δὲ
<span class="lb" data-page="7.216" data-line="14" id="l7.216.14"></span>οὐχ ἡ αὐτὴ κίνησις, ὅτι μηδὲ ἡ αὐτὴ διάθεσις, ἐμοῦσί τε καὶ
<span class="lb" data-page="7.216" data-line="15" id="l7.216.15"></span>λύζουσιν. ἐν μὲν γὰρ τοῖς ἐμέτοις τὰ κατὰ τὴν εὐρυχωρίαν
<span class="lb" data-page="7.216" data-line="16" id="l7.216.16"></span>ἐκκρίνουσιν· ἐν δὲ τῷ λύζειν τὰ κατ’ αὐτὸ τῆς γαστρὸς
<span class="lb" data-page="7.216" data-line="17" id="l7.216.17"></span>τὸ σῶμα, παραπλησίας τῆς τε διαθέσεως καὶ τῆς κινήσεως
<span class="pb" data-page="7.217" id="p7.217"></span>
<span class="lb" data-page="7.217" data-line="1" id="l7.217.1"></span>γιγνομένης, οἵαν καὶ τοῖς βήττουσι κατὰ δυσκρασίαν ἐδείκνυμεν
<span class="lb" data-page="7.217" data-line="2" id="l7.217.2"></span>γίγνεσθαι, πάντων τῶν μορίων τῆς κοιλίας ἐκθλιβόντων
<span class="lb" data-page="7.217" data-line="3" id="l7.217.3"></span>τὸ λυποῦν αὐτά. διὰ τοῦτο τοῖς τε ῥιγώσασι τὴν γαστέρα
<span class="lb" data-page="7.217" data-line="4" id="l7.217.4"></span>τὸ τοιοῦτον σύμπτωμα γίγνεται καὶ τοῖς πεπέρεως ἀθροώτερον
<span class="lb" data-page="7.217" data-line="5" id="l7.217.5"></span>λαβοῦσιν ἤ τι θερμὸν οὕτω φάρμακον, εἶτ’ ἐπιπίνουσι
<span class="lb" data-page="7.217" data-line="6" id="l7.217.6"></span>θερμὸν ποτὸν, καὶ μᾶλλόν γε γίγνεται λύζειν αὐτοῖς, ὅταν
<span class="lb" data-page="7.217" data-line="7" id="l7.217.7"></span>ἀκριβῶς ᾖ λεπτὸν τὸ πέπερι, μᾶλλον γὰρ ἐγκαταδύεται τὸ
<span class="lb" data-page="7.217" data-line="8" id="l7.217.8"></span>τοιοῦτον αὐτῷ τῷ σώματι τῆς κοιλίας. οὕτω δὲ καὶ τοῖς
<span class="lb" data-page="7.217" data-line="9" id="l7.217.9"></span>ἄλλοις ἅπασιν, ὅσα ψύχοντά τε καὶ θερμαίνοντα τῷ σώματι
<span class="lb" data-page="7.217" data-line="10" id="l7.217.10"></span>τῆς γαστρὸς ἐγκαταβαίνει, τὸ λύζειν ἕπεται, πρώτως μὲν τῆς
<span class="lb" data-page="7.217" data-line="11" id="l7.217.11"></span>ἐκκριτικῆς δυνάμεως κίνησίς τις οὖσα πλημμελὴς, δευτέρως
<span class="lb" data-page="7.217" data-line="12" id="l7.217.12"></span>δὲ καὶ τῆς καθεκτικῆς τε καὶ περισταλτικῆς ὀνομαζομένης.
<span class="lb" data-page="7.217" data-line="13" id="l7.217.13"></span>οὕτως δὲ καὶ αἱ ναυτίαι καὶ οἱ ἔμετοι τῆς ἐκκριτικῆς δυνάμεως
<span class="lb" data-page="7.217" data-line="14" id="l7.217.14"></span>κινήσεις εἰσὶ πλημμελεῖς, ἐπὶ τῷ τὰ λυποῦντα τὸ σῶμα τῆς
<span class="lb" data-page="7.217" data-line="15" id="l7.217.15"></span>γαστρὸς ὅτι τάχιστα κενῶσαι διὰ τοῦ στομάχου. παραπλήσιον
<span class="lb" data-page="7.217" data-line="16" id="l7.217.16"></span>δὲ τούτῳ σύμπτωμά ἐστι καὶ τὸ κατὰ τὰς λειεντερίας,
<span class="lb" data-page="7.217" data-line="17" id="l7.217.17"></span>ὅταν ὑπό τινος ἡ γαστὴρ ἤτοι δάκνοντος ἢ βαρύνοντος λυπῆται,
<span class="lb" data-page="7.217" data-line="18" id="l7.217.18"></span>τοῦτ’ ἀποκρίνειν εὐθέως ἐφιεμένη. ὄντων δὲ αὐτῇ δυοῖν
<span class="pb" data-page="7.218" id="p7.218"></span>
<span class="lb" data-page="7.218" data-line="1" id="l7.218.1"></span>στομάτων, ἄνω μὲν τοῦ κατὰ τὸν στόμαχον, ἐν δὲ τοῖς
<span class="lb" data-page="7.218" data-line="2" id="l7.218.2"></span>κάτω τοῦ κατὰ τὸν πυλωρὸν, ἐφ’ ὁπότερον ἂν αὐτῶν ῥέπῃ
<span class="lb" data-page="7.218" data-line="3" id="l7.218.3"></span>τὸ λυποῦν, ἐκείνῳ συγχρῆται πρὸς τὴν ἔκκρισιν. εἰ δ’ ὅλῃ
<span class="lb" data-page="7.218" data-line="4" id="l7.218.4"></span>ποτὲ αὐτῇ συμβαίη τοιαύτη διάθεσις, ἀμφοτέροις ἅμα χρῆται
<span class="lb" data-page="7.218" data-line="5" id="l7.218.5"></span>τοῖς στόμασιν, ὡς ἐν ταῖς χολέραις. ἡ δὲ λοιπή τε καὶ τετάρτη
<span class="lb" data-page="7.218" data-line="6" id="l7.218.6"></span>δύναμις αὐτῆς ἡ ἑλκτικὴ συμπτώμασιν ἁλίσκεται τριττοῖς
<span class="lb" data-page="7.218" data-line="7" id="l7.218.7"></span>μὲν καὶ αὐτὴ κατὰ γένος· ἤτοι μηδ’ ὅλως ἕλκειν δυναμένη
<span class="lb" data-page="7.218" data-line="8" id="l7.218.8"></span>τὰ σιτία, καὶ καλεῖται τὸ τοιοῦτον σύμπτωμα στομάχου
<span class="lb" data-page="7.218" data-line="9" id="l7.218.9"></span>παράλυσις· ἢ μόγις ἕλκουσα, καθ’ ὃν χρόνον ἄρχεται μὲν
<span class="lb" data-page="7.218" data-line="10" id="l7.218.10"></span>παραλύεσθαι, παρεῖται δ’ οὐδέπω· καὶ τρίτον ἐπὶ τούτοις,
<span class="lb" data-page="7.218" data-line="11" id="l7.218.11"></span>ἐπειδάν τι πλημμελῶς. αἱ πλημμελεῖς δὲ κινήσεις εἴρηνται
<span class="lb" data-page="7.218" data-line="12" id="l7.218.12"></span>πολλάκις, ὥσπερ οὖν καὶ αἱ διαθέσεις ἐφ’ αἷς γίγνονται.
<span class="lb" data-page="7.218" data-line="13" id="l7.218.13"></span>συμβαίη δ’ ἐνίοτε καὶ βλάστημά τι σαρκῶδες κατὰ τὸν στόμαχον,
<span class="lb" data-page="7.218" data-line="14" id="l7.218.14"></span>οἷα κᾀκτὸς ὁρᾶται πολλάκις γενόμενα, ὡς ἤτοι παντάπασιν
<span class="lb" data-page="7.218" data-line="15" id="l7.218.15"></span>ἀποφράξαι τὴν ὁδὸν τῶν σιτίων, ἢ παραβλάψαι κατά
<span class="lb" data-page="7.218" data-line="16" id="l7.218.16"></span>τι. καλεῖται δ’ ὀργανικὰ τὰ τοιαῦτα νοσήματα, καὶ διήρηται
<span class="lb" data-page="7.218" data-line="17" id="l7.218.17"></span>περὶ αὐτῶν ἐν τῇ <span class="milestone ed1page" data-n="3.240" data-unit="ed1page" id="ed1page.3.240"></span>περὶ τῆς τῶν νοσημάτων διαφορᾶς.
<span class="lb" data-page="7.218" data-line="18" id="l7.218.18"></span>ἐν μὲν δὴ τῷ κατὰ φύσιν ἔχειν ἡ γαστὴρ ἕλκει μὲν
<span class="pb" data-page="7.219" id="p7.219"></span>
<span class="lb" data-page="7.219" data-line="1" id="l7.219.1"></span>ἄνωθεν εἰς ἑαυτὴν διὰ τοῦ στομάχου, κάτω δὲ ἐκκρίνει·
<span class="lb" data-page="7.219" data-line="2" id="l7.219.2"></span>παρὰ φύσιν <span class="milestone ed2page" data-n="7.88" data-unit="ed2page" id="ed2page.7.88"></span>δὲ διατεθεῖσα κᾀκ τῶν κάτωθέν τι μεταλαμβάνει.
<span class="lb" data-page="7.219" data-line="3" id="l7.219.3"></span>καὶ γὰρ καὶ κλυστὴρ ἐπανῆλθέ τισιν ὡς ἐμεθῆναι,
<span class="lb" data-page="7.219" data-line="4" id="l7.219.4"></span>καὶ κόπρος ἐν τοῖς ὀλεθρίοις εἰλεοῖς. ἄμεινον γὰρ οὐχ ἕλκειν
<span class="lb" data-page="7.219" data-line="5" id="l7.219.5"></span>αὐτὴν ἐν ταῖς τοιαύταις διαθέσεσιν ὑπολαμβάνειν, ἀλλὰ δέχεσθαι
<span class="lb" data-page="7.219" data-line="6" id="l7.219.6"></span>μόνον ὅσον ἂν ὑπὸ τῶν ἐντέρων ἀναθλιβόντων βιαίως
<span class="lb" data-page="7.219" data-line="7" id="l7.219.7"></span>ἄνω φέρηται. κατὰ φύσιν μὲν γάρ ἐστιν ἐν τοῖς ἐντέροις,
<span class="lb" data-page="7.219" data-line="8" id="l7.219.8"></span>ἤδη γὰρ καὶ περὶ τούτων λέγειν καιρὸς, ἡ περιστολὴ, καθάπερ
<span class="lb" data-page="7.219" data-line="9" id="l7.219.9"></span>ἐν ἑτέροις ἐπιδέδεικται, καὶ ταύτῃ χρώμενα προωθεῖ τὴν
<span class="lb" data-page="7.219" data-line="10" id="l7.219.10"></span>τροφὴν ἄχρι τοῦ κάτω πέρατος. ἐν διαθέσεσι δέ τισιν, ὅταν
<span class="lb" data-page="7.219" data-line="11" id="l7.219.11"></span>ἡ περισταλτικὴ κίνησις ἄρξηται κάτωθεν, ἡ φορὰ τῶν περιεχομένων
<span class="lb" data-page="7.219" data-line="12" id="l7.219.12"></span>ἐν αὐτοῖς ἄνω γίγνεται. οὕτω καὶ χυμός τις δριμὺς
<span class="lb" data-page="7.219" data-line="13" id="l7.219.13"></span>ἐνίοτε κατενεχθεὶς ἐπὶ τὴν ἕδραν, ἤτοι κατ’ ἀγορὰν διατριβόντων
<span class="lb" data-page="7.219" data-line="14" id="l7.219.14"></span>ἢ κατ’ ἄλλό τι χωρίον ἢ πρᾶξιν, ἧς οὐχ οἷόν τε ἦν
<span class="lb" data-page="7.219" data-line="15" id="l7.219.15"></span>ἀπαλλαγῆναι, βιαίως ἐπισχεθεὶς, ἀνηνέχθη πάλιν ἄνω, καὶ
<span class="lb" data-page="7.219" data-line="16" id="l7.219.16"></span>τήν τε γαστέρα δάκνει καὶ τὴν κεφαλὴν ἀναθυμιώμενος πληροῖ,
<span class="lb" data-page="7.219" data-line="17" id="l7.219.17"></span>τὴν μὲν ἀρχὴν τῆς κινήσεως ἀπὸ τοῦ σφιγκτῆρος λαβὼν
<span class="lb" data-page="7.219" data-line="18" id="l7.219.18"></span>ὀργάνου ψυχικοῦ, τοὐντεῦθεν δ’ ἑκάστου τῶν ἐντέρων ﻿
<span class="pb" data-page="7.220" id="p7.220"></span>
<span class="lb" data-page="7.220" data-line="1" id="l7.220.1"></span>ὠθοῦντός τε αὐτὸ πάλιν ἀφ’ ἑαυτοῦ πρὸς τὸ ὑπερκείμενον,
<span class="lb" data-page="7.220" data-line="2" id="l7.220.2"></span>ἐν οἵῳ τρόπῳ πρότερον εἰς τὸ κάταντες ὠθοῖτο. κατὰ δὲ
<span class="lb" data-page="7.220" data-line="3" id="l7.220.3"></span>τὸν αὐτὸν ἐνίοτε τρόπον καὶ ἡ φῦσα κατασχεθεῖσα παλινδρομεῖ.
<span class="lb" data-page="7.220" data-line="4" id="l7.220.4"></span>θαυμαστὸν οὖν οὐδὲν, εἰ καὶ κλύσματός τι καὶ κόπρου
<span class="lb" data-page="7.220" data-line="5" id="l7.220.5"></span>ταῖς οὕτω βιαίοις περιστολαῖς τῶν ἐντέρων ἐπαναφέρεταί
<span class="lb" data-page="7.220" data-line="6" id="l7.220.6"></span>ποτε εἰς γαστέρα παρὰ φύσιν, εἶθ’ οὕτως ὁρμᾶται πρὸς
<span class="lb" data-page="7.220" data-line="7" id="l7.220.7"></span>ἔκκρισιν. αἱ δὲ ἕτεραι κινήσεις αὐτῶν ἐκ μὲν τοῦ γένους εἰσὶ
<span class="lb" data-page="7.220" data-line="8" id="l7.220.8"></span>τῶν κατὰ φύσιν, ἤτοι δ’ ἐλλιπεῖς εἰσιν ἢ πλημμελεῖς, καὶ διὰ
<span class="lb" data-page="7.220" data-line="9" id="l7.220.9"></span>τοῦτο καὶ συμπτώματα. ληπτέον δὲ αὐτὰς ἀνάλογον ταῖς
<span class="lb" data-page="7.220" data-line="10" id="l7.220.10"></span>ἐπὶ τῆς γαστρὸς εἰρημέναις. οὕτω δὲ καὶ ἡ τῆς κινήσεως αὐτῶν
<span class="lb" data-page="7.220" data-line="11" id="l7.220.11"></span>στέρησις, οὐ σμικρότατον οὖσα σύμπτωμα· καὶ γένοιτ’
<span class="lb" data-page="7.220" data-line="12" id="l7.220.12"></span>ἄν ποτε καὶ διὰ τοιαύτην αἰτίαν εἰλεὸς, ὥσπερ γε καὶ οἱ
<span class="lb" data-page="7.220" data-line="13" id="l7.220.13"></span>παρὰ φύσιν ὄγκοι ποτὲ μὲν οὐδ’ ὅλως ἐπιτρέψουσι φέρεσθαι
<span class="lb" data-page="7.220" data-line="14" id="l7.220.14"></span>κάτω τοῖς περιττώμασιν, ἔστι δ’ ὅτε ἐλλιπῶς· ἀλλὰ καὶ
<span class="lb" data-page="7.220" data-line="15" id="l7.220.15"></span>σκληρὰ κόπρος ἔν τινι τῶν ἐντέρων ἕλικι σφηνωθεῖσα κωλύσειεν
<span class="lb" data-page="7.220" data-line="16" id="l7.220.16"></span>ἄν ποτε διεξέρχεσθαι κάτω τὴν ὑπερκειμένην κόπρον.
<span class="lb" data-page="7.220" data-line="17" id="l7.220.17"></span>καὶ φυλάττεται κᾀνταῦθα τοῖς ἐπὶ τῆς γαστρὸς εἰρημένοις ἡ
<span class="pb" data-page="7.221" id="p7.221"></span>
<span class="lb" data-page="7.221" data-line="1" id="l7.221.1"></span>ἀναλογία πάντων τῶν συμπτωμάτων τῶν τοῖς ἐντέροις ἤτοι
<span class="lb" data-page="7.221" data-line="2" id="l7.221.2"></span>διὰ δυσκρασίαν τινὰ συμβαινόντων, ἢ δι’ ὄγκους οὐ κατὰ
<span class="lb" data-page="7.221" data-line="3" id="l7.221.3"></span>φύσιν, ἢ δι’ αὐτὰ τὰ περιεχόμενα περιττώματα. οὔκουν
<span class="lb" data-page="7.221" data-line="4" id="l7.221.4"></span>οὐδὲ χρονίζειν ἔτι κατὰ τὸν ὑπὲρ αὐτῶν λόγον ἄμεινον, ἀλλ’
<span class="lb" data-page="7.221" data-line="5" id="l7.221.5"></span>ἐφ’ ἕτερόν τι αὐτῶν γένος ἰέναι συμπτωμάτων καιρός.
</p>
          </article>

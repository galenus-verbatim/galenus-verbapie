<article xmlns="http://www.w3.org/1999/xhtml" id="urn:cts:greekLit:tlg0057.tlg044.1st1K-grc1:3.3">
<span class="pb page1" data-page="7.221" id="p7.221"></span>
<span class="milestone ed1page page1" data-n="3.240" data-unit="ed1page" id="ed1page.3.240"></span>
<span class="milestone ed2page page1" data-n="7.88" data-unit="ed2page" id="ed2page.7.88"></span>
            <p>
<span class="lb" data-page="7.221" data-line="6" id="l7.221.6"></span>Ἔστιν οὖν τι φυσικὸν ἔργον ἀνάδοσις τροφῆς,
<span class="lb" data-page="7.221" data-line="7" id="l7.221.7"></span>ἐκ κοιλίας μὲν εἰς ἧπαρ, ἐξ ἥπατος δὲ εἰς ὅλον τὸ σῶμα.
<span class="lb" data-page="7.221" data-line="8" id="l7.221.8"></span>καὶ δέδεικται καὶ περὶ ταύτης, ὡς ἕλκοντος ἑκάστου μορίου
<span class="lb" data-page="7.221" data-line="9" id="l7.221.9"></span>τὴν οἰκείαν ἑαυτῷ τροφὴν ἐπιτελεῖται. συμπτώματα δὴ
<span class="lb" data-page="7.221" data-line="10" id="l7.221.10"></span>τριττὰ καὶ περὶ τὴν τοιαύτην ἐνέργειαν ἔσται, ποτὲ μὲν ἐλλιπῶς,
<span class="lb" data-page="7.221" data-line="11" id="l7.221.11"></span>ἢ μοχθηρῶς, ποτὲ δὲ οὐδ’ ὅλως ἐπιτελουμένην. αἱ
<span class="lb" data-page="7.221" data-line="12" id="l7.221.12"></span>δὲ αἰτίαι τριτταὶ, καθάπερ ἐπὶ τῶν ἔμπροσθεν, ἤτοι δυσκρασίαι
<span class="lb" data-page="7.221" data-line="13" id="l7.221.13"></span>τῶν ἑλκόντων, ἢ νοσήματα ὀργανικὰ τῶν αὐτῶν τούτων,
<span class="lb" data-page="7.221" data-line="14" id="l7.221.14"></span>ἢ τῆς ἀναδιδομένης τροφῆς μοχθηρία. αἱ μὲν οὖν
<span class="lb" data-page="7.221" data-line="15" id="l7.221.15"></span>δυσκρασίαι τὴν δύναμιν ἄῤῥωστον ἀποτελοῦσιν, <span class="milestone ed2page" data-n="7.89" data-unit="ed2page" id="ed2page.7.89"></span>τὰ δὲ
<span class="lb" data-page="7.221" data-line="16" id="l7.221.16"></span>ὀργανικὰ νοσήματα τὰς ὁδοὺς στενοχωρεῖ. τῆς τροφῆς δ’ ἡ
<span class="lb" data-page="7.221" data-line="17" id="l7.221.17"></span>μοχθηρία πάχος τέ ἐστι καὶ γλισχρότης· περὶ δὲ τῆς διαγνώσεως
<span class="lb" data-page="7.221" data-line="18" id="l7.221.18"></span>αὐτῶν οὐ νῦν λέγειν καιρὸς, ἀλλ’ ἐπὶ τὰς διακρίσεις τῶν
<span class="pb" data-page="7.222" id="p7.222"></span>
<span class="lb" data-page="7.222" data-line="1" id="l7.222.1"></span>περιττωμάτων ἰτέον. εἰσὶ δὲ κᾀν ταύταις αἰτίαι τριτταί·
<span class="lb" data-page="7.222" data-line="2" id="l7.222.2"></span>μία μὲν ἡ τῶν ἐκκαθαιρόντων αὐτὰ μορίων ἀτονία· δευτέρα
<span class="lb" data-page="7.222" data-line="3" id="l7.222.3"></span>δὲ ἡ στενοχωρία τῶν ὁδῶν· ἡ δ’ ὑπόλοιπος τοῦ περιττώματός
<span class="lb" data-page="7.222" data-line="4" id="l7.222.4"></span>ἐστιν αὐτοῦ μοχθηρία. τῆς μὲν οὖν ἀτονίας αἰτία δυσκρασία
<span class="lb" data-page="7.222" data-line="5" id="l7.222.5"></span>τετύχηκεν οὖσα· τῆς δὲ στενοχωρίας ἔμφραξις ἢ
<span class="lb" data-page="7.222" data-line="6" id="l7.222.6"></span>ὄγκος τις τῶν ὀργάνων. ἀλλὰ τῶν μὲν ὄγκων αἴτιον ὑπάρχει
<span class="lb" data-page="7.222" data-line="7" id="l7.222.7"></span>ῥεῦμα χυμῶν εἰς αὐτὸ κατασκῆπτον τὸ σῶμα τῶν ὀργάνων
<span class="lb" data-page="7.222" data-line="8" id="l7.222.8"></span>τῆς δὲ ἐμφράξεως ἤτοι πάχος ἢ γλισχρότης τῶν χυμῶν ἢ
<span class="lb" data-page="7.222" data-line="9" id="l7.222.9"></span>βλαστήματα· τῶν περιττωμάτων δ’ αὐτῶν ἡ μοχθηρία πλῆθός
<span class="lb" data-page="7.222" data-line="10" id="l7.222.10"></span>ἐστι καὶ πάχος καὶ γλισχρότης. ὄντων δὲ τριῶν περιττωμάτων
<span class="lb" data-page="7.222" data-line="11" id="l7.222.11"></span>τῆς ἐν ταῖς φλεψὶ πέψεως, ἑνὸς μὲν τοῦ πικροχόλου,
<span class="lb" data-page="7.222" data-line="12" id="l7.222.12"></span>δευτέρου δὲ τοῦ μελαγχολικοῦ, καὶ τρίτου τοῦ ὀῤῥώδους,
<span class="lb" data-page="7.222" data-line="13" id="l7.222.13"></span>τὸ μὲν πικρόχολον ἡ ἐπὶ τῷ ἥπατι κύστις ἐκκαθαίρει·
<span class="lb" data-page="7.222" data-line="14" id="l7.222.14"></span>τὸ δὲ μελαγχολικὸν ὁ σπλήν· τὸ δὲ ὀῤῥῶδες οἱ νεφροί.
<span class="lb" data-page="7.222" data-line="15" id="l7.222.15"></span>καὶ τοίνυν καὶ καθαρθήσεται φαύλως ἕκαστον ἢ διά τι τῶν
<span class="lb" data-page="7.222" data-line="16" id="l7.222.16"></span>οἰκείων ὀργάνων ἀῤῥωστῆσαν, ἢ τῶν ὁδῶν στεγνωθεισῶν
<span class="lb" data-page="7.222" data-line="17" id="l7.222.17"></span>ὁπωσοῦν, ἅτε δὴ διττῶν ὑπαρχουσῶν τῶν ὁδῶν, ἑτέρων
<span class="lb" data-page="7.222" data-line="18" id="l7.222.18"></span>μὲν δι’ ὧν ἕλκεται τὸ περιττὸν, ἑτέρων δὲ δι’ ὧν ἐκκρίνεται,
<span class="pb" data-page="7.223" id="p7.223"></span>
<span class="lb" data-page="7.223" data-line="1" id="l7.223.1"></span>κατ’ ἀμφοτέρας ἡ στενοχωρία βλάψει τὴν διάκρισιν· ἔστι δ’
<span class="lb" data-page="7.223" data-line="2" id="l7.223.2"></span>ὅτε τούτων μὲν οὐδὲν ἐβλάβη· τὸ δὲ πλῆθος τοῦ περιττώματος,
<span class="lb" data-page="7.223" data-line="3" id="l7.223.3"></span>ὅταν ἄμετρον ᾖ, πᾶν ἐκκαθαρθῆναι μὴ δυνάμενον, ἅμα
<span class="lb" data-page="7.223" data-line="4" id="l7.223.4"></span>τῷ αἵματι φέρεται πανταχόσε τοῦ σώματος. τῆς δὲ ἀμετρίας
<span class="lb" data-page="7.223" data-line="5" id="l7.223.5"></span>αὐτοῦ διττὸν αἴτιον, ἥ τ’ ἀλλοιωτικὴ δύναμις οὐ καλῶς διακειμένη
<span class="lb" data-page="7.223" data-line="6" id="l7.223.6"></span>καὶ τῶν ἐδεσμάτων ἡ μοχθηρία· τοῦ μὲν δὴ βεβλάφθαι
<span class="lb" data-page="7.223" data-line="7" id="l7.223.7"></span>τὴν δύναμιν ἡ δυσκρασία τῶν μορίων αἰτία, καθάπερ
<span class="lb" data-page="7.223" data-line="8" id="l7.223.8"></span>εἴρηται πολλάκις· ἡ δὲ τῶν ἐδεσμάτων μοχθηρία καθ’ ἕκαστον
<span class="lb" data-page="7.223" data-line="9" id="l7.223.9"></span>τῶν περιττωμάτων ἐστὶν ἰδία· τὰ μὲν γὰρ μελαγχολικώτερα
<span class="lb" data-page="7.223" data-line="10" id="l7.223.10"></span>φύσει, τὰ δὲ ὑδατωδέστερα, τὰ δὲ πικρόχολα ταῖς οὐσίαις
<span class="lb" data-page="7.223" data-line="11" id="l7.223.11"></span>ἐστὶν, ὡς ἐν τοῖς ὑπὲρ αὐτῶν λόγοις διῄρηται. καὶ μέν γε
<span class="lb" data-page="7.223" data-line="12" id="l7.223.12"></span>καὶ τῆς ἀλλοιωτικῆς δυνάμεως ἡ δυσκρασία πρὸς μὲν τὸ θερμότερον
<span class="lb" data-page="7.223" data-line="13" id="l7.223.13"></span>ἐκτρεπομένη ποτὲ μὲν τὸ πικρόχολον, ἔστιν ὅτε δὲ
<span class="lb" data-page="7.223" data-line="14" id="l7.223.14"></span>τὸ μελαγχολικὸν ἀποτελεῖ περίττωμα· δέδεικται δ’ ἐν ἑτέροις
<span class="lb" data-page="7.223" data-line="15" id="l7.223.15"></span>ὁποῖόν ἐστιν ἑκάτερον· ἐπὶ δὲ τὸ ψυχρότερον, ἤτοι φλεγματικώτερον
<span class="lb" data-page="7.223" data-line="16" id="l7.223.16"></span>ἢ ὑδατωδέστερον. ἀκολουθήσει δ’ ἑκάστῳ τῶν περιττωμάτων
<span class="lb" data-page="7.223" data-line="17" id="l7.223.17"></span>οἰκεία τοῦ συμπτώματος ἰδέα, τῇ μὲν ὠχρᾷ
<span class="lb" data-page="7.223" data-line="18" id="l7.223.18"></span>πλεοναζούσῃ καθ’ ὅλον μὲν τὸν ὄγκον ἴκτεροι, καθ’ ἓν δέ τι
<span class="pb" data-page="7.224" id="p7.224"></span>
<span class="lb" data-page="7.224" data-line="1" id="l7.224.1"></span>μέρος ἐρυσιπέλατά τε καὶ ἕρπητες· τῇ μελαίνῃ δὲ καθ’
<span class="lb" data-page="7.224" data-line="2" id="l7.224.2"></span>ὅλον μὲν τὸν ὄγκον ἐλέφας, καθ’ ἓν δέ τι μέρος ὁ καρκῖνος·
<span class="lb" data-page="7.224" data-line="3" id="l7.224.3"></span>τῷ φλεγματώδει δὲ καθ’ ὅλον μὲν τὸν ὄγκον ὁ λευκοφλεγματίας
<span class="lb" data-page="7.224" data-line="4" id="l7.224.4"></span>ὀνομαζόμενος ὕδερος, ἐν ἑνὶ δέ τῳ μορίῳ τὸ καλούμενον
<span class="lb" data-page="7.224" data-line="5" id="l7.224.5"></span>οἴδημα, λέγουσι δὲ οὕτω τὸν ἀνώδυνόν τε καὶ χαῦνον
<span class="lb" data-page="7.224" data-line="6" id="l7.224.6"></span>ὄγκον, ὀῤῥώδεσι δὲ περιττώμασι πλεονάζουσιν, ὅ τ’ ἀσκίτης
<span class="lb" data-page="7.224" data-line="7" id="l7.224.7"></span>ὀνομαζόμενος ὕδερος ἕπεται, ἔτι τε φλυκταινῶν γενέσεις
<span class="lb" data-page="7.224" data-line="8" id="l7.224.8"></span>ἐν ἐκείνοις τοῖς τοῦ ζώου μέρεσιν, εἰς ἅπερ ἀνηνέχθη τὰ
<span class="lb" data-page="7.224" data-line="9" id="l7.224.9"></span>οὕτω μὲν ἐπειδὰν εἰλικρινὲς ἕκαστον αὐτῶν πλεονάζῃ,
<span class="lb" data-page="7.224" data-line="10" id="l7.224.10"></span>μιγνυμένων δ’ ἀλλήλοις τε καὶ τῷ αἵματι πάμπολλαι
<span class="lb" data-page="7.224" data-line="11" id="l7.224.11"></span>συμπτωμάτων τε καὶ νοσημάτων ἰδέαι συνίστανται, περὶ ὧν
<span class="lb" data-page="7.224" data-line="12" id="l7.224.12"></span>οὐκ ἀναγκαῖον ἐν τῷδε μηκύνειν, ἀλλ’ ἐπὶ τὸ προκείμενον
<span class="lb" data-page="7.224" data-line="13" id="l7.224.13"></span>ἐπανέρχεσθαι.
</p>
          </article>

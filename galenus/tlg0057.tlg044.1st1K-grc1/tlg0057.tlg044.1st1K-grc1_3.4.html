<article xmlns="http://www.w3.org/1999/xhtml" id="urn:cts:greekLit:tlg0057.tlg044.1st1K-grc1:3.4">
<span class="pb page1" data-page="7.224" id="p7.224"></span>
<span class="milestone ed1page page1" data-n="3.240" data-unit="ed1page" id="ed1page.3.240"></span>
<span class="milestone ed2page page1" data-n="7.89" data-unit="ed2page" id="ed2page.7.89"></span>
            <p>
<span class="lb" data-page="7.224" data-line="14" id="l7.224.14"></span><span class="milestone ed2page" data-n="7.90" data-unit="ed2page" id="ed2page.7.90"></span>Τῶν φυσικῶν ἐνεργειῶν ἡ πρώτη τε καὶ
<span class="lb" data-page="7.224" data-line="15" id="l7.224.15"></span>ἀναγκαιοτάτη σχεδὸν ἁπασῶν ἡ θρέψις ἐστὶν, εἶδός τι τῆς
<span class="lb" data-page="7.224" data-line="16" id="l7.224.16"></span>ἀλλοιωτικῆς ἐνεργείας ὑπάρχουσα. ἔστι μὲν γὰρ καὶ ἡ κατὰ
<span class="lb" data-page="7.224" data-line="17" id="l7.224.17"></span>τὴν γαστέρα πέψις ἀλλοίωσις· ἔστι δὲ καὶ ἡ ἐν ταῖς φλεψίν·
<span class="lb" data-page="7.224" data-line="18" id="l7.224.18"></span>ἔστι δὲ καὶ ἡ καθ’ ἕκαστον μόριον, ἐφ’ ᾗ τετάρτη τις ἀλλοίωσις, ﻿
<span class="pb" data-page="7.225" id="p7.225"></span>
<span class="lb" data-page="7.225" data-line="1" id="l7.225.1"></span>ἣν ἐξομοίωσιν ὀνομάζουσιν, οὐ ταὐτὸν μὲν ὄνομα τῇ θρέψει,
<span class="lb" data-page="7.225" data-line="2" id="l7.225.2"></span>τὸ δὲ ἔργον οὐχ ἕτερον. ἀποτυγχάνεται δὲ καὶ ἡ θρέψις,
<span class="lb" data-page="7.225" data-line="3" id="l7.225.3"></span>ἤτοι μηδ’ ὅλως, ἢ ἐλλιπῶς, ἢ πλημμελῶς γιγνομένη, διά τε
<span class="lb" data-page="7.225" data-line="4" id="l7.225.4"></span>τὴν θρεπτικὴν δύναμιν, ἧς τὸ γένος ἐστὶν ἡ ἀλλοιωτικὴ, ἢ
<span class="lb" data-page="7.225" data-line="5" id="l7.225.5"></span>διὰ τὴν τῆς ὕλης ἔνδειαν, ἢ μοχθηρίαν· ἔνδειαν μὲν ἐν ταῖς
<span class="lb" data-page="7.225" data-line="6" id="l7.225.6"></span>ἀτροφίαις, ὅσαι τε ἐλλιπῶς καὶ ὅσαι στερητικῶς ὀνομάζονται·
<span class="lb" data-page="7.225" data-line="7" id="l7.225.7"></span>μοχθηρίαν δὲ, ὡς ἐν ἐλέφασί τε καὶ λεύκαις, <span class="milestone ed1page" data-n="3.241" data-unit="ed1page" id="ed1page.3.241"></span>ὅσα τ’ ἄλλα
<span class="lb" data-page="7.225" data-line="8" id="l7.225.8"></span>τοιαῦτα. συμβαίνει γὰρ ἐν τῷ προσφύεσθαι τὴν τροφὴν ταῖς
<span class="lb" data-page="7.225" data-line="9" id="l7.225.9"></span>σαρξὶν, ἐπειδὰν φλεγματικώτερον ὑπάρχῃ τὸ αἷμα, καὶ τὴν
<span class="lb" data-page="7.225" data-line="10" id="l7.225.10"></span>σάρκα γίνεσθαι φλεγματικωτέραν. οὐ γὰρ ταὐτόν ἐστιν αὐτῇ
<span class="lb" data-page="7.225" data-line="11" id="l7.225.11"></span>σαρκί τε εἶναι καὶ φλεγματικῇ σαρκί· ὥσπερ οὐδὲ ταὐτόν
<span class="lb" data-page="7.225" data-line="12" id="l7.225.12"></span>ἐστι σαρκί τε εἶναι καὶ μελαγχολικῇ σαρκί· καὶ νὴ Δία γε πικροχόλῳ
<span class="lb" data-page="7.225" data-line="13" id="l7.225.13"></span>τε καὶ εὐκράτῳ τε καὶ δυσκράτῳ, καὶ κατὰ τὰς
<span class="lb" data-page="7.225" data-line="14" id="l7.225.14"></span>πρώτας ὀνομαζομένας ποιότητας, ὑγροτέρᾳ τε καὶ ξηροτέρᾳ
<span class="lb" data-page="7.225" data-line="15" id="l7.225.15"></span>καὶ θερμοτέρᾳ καὶ ψυχροτέρᾳ. πιστεύσεις δὲ τῷ λόγῳ βεβαιότερον,
<span class="lb" data-page="7.225" data-line="16" id="l7.225.16"></span>ἐννοήσας τῶν ζώων τὰς σάρκας ἐναίμων τε καὶ
<span class="lb" data-page="7.225" data-line="17" id="l7.225.17"></span>ἀναίμων, καὶ πρὸς τούτοις τῶν ἑρπετῶν, ὅσα κατὰ τὸ ἔαρ
<span class="lb" data-page="7.225" data-line="18" id="l7.225.18"></span>ὁρᾶται γεννώμενα, καὶ μάλιστ’ αὐτῶν ὅσα βοτάναις χλωραῖς
<span class="pb" data-page="7.226" id="p7.226"></span>
<span class="lb" data-page="7.226" data-line="1" id="l7.226.1"></span>ἔοικεν. ἀλλὰ τούτων μὲν ἡ σὰρξ ὁμοιοτάτη ταῖς πόαις
<span class="lb" data-page="7.226" data-line="2" id="l7.226.2"></span>ἐστίν· ἑτέρων δὲ λευκὴ καὶ ἄναιμος, ὥσπερ τῶν καράβων τε
<span class="lb" data-page="7.226" data-line="3" id="l7.226.3"></span>καὶ πολυπόδων, ἄλλων τε ἄλλη τις· οὐδὲ γὰρ ὀνομάσαι τὰς
<span class="lb" data-page="7.226" data-line="4" id="l7.226.4"></span>διαφορὰς αὐτῶν ἔνεστιν, οὕτως ἄπειροι τὸ πλῆθος ὑπάρχουσιν.
<span class="lb" data-page="7.226" data-line="5" id="l7.226.5"></span>ὅταν οὖν, ὡς ἐλέγομεν, ὑπὸ φλεγματικοῦ τε ἅμα καὶ γλίσχρου
<span class="lb" data-page="7.226" data-line="6" id="l7.226.6"></span>τοῦ αἵματος ἡ σὰρξ τρέφηται χρόνῳ πολλῷ, σὰρξ μὲν
<span class="lb" data-page="7.226" data-line="7" id="l7.226.7"></span>ἔτι μένει, μεταλλάττεται δ’ αὐτῆς ἡ διαφορὰ καὶ πρὸς ἑτέραν
<span class="lb" data-page="7.226" data-line="8" id="l7.226.8"></span>ἰδέαν ἐκτρέπεται, καὶ γίνεται μεταξὺ τῶν ἐναίμων σαρκῶν
<span class="lb" data-page="7.226" data-line="9" id="l7.226.9"></span>καὶ ἀναίμων. ἐπειδὰν δὲ τοιαύτη καταστῇ, συμβαίνει λοιπὸν
<span class="lb" data-page="7.226" data-line="10" id="l7.226.10"></span>αὐτῇ μηδ’ ἐπιχειρεῖν ἔτι τὴν ἐπιφερομένην ἑαυτῇ τροφὴν
<span class="lb" data-page="7.226" data-line="11" id="l7.226.11"></span>εἰς ἐρυθρὰν σαρκὸς ἰδέαν μεταβάλλειν, οὐ μᾶλλον ἢ πολύποσί
<span class="lb" data-page="7.226" data-line="12" id="l7.226.12"></span>τε καὶ καράβοις· ἐν τούτῳ δὴ καὶ τάχιστα λευκή τε γίγνεται
<span class="lb" data-page="7.226" data-line="13" id="l7.226.13"></span>πᾶσα καὶ φλεγματώδης, ὅταν αὐτή τε μηκέτι δύνηται
<span class="lb" data-page="7.226" data-line="14" id="l7.226.14"></span>τὴν τροφὴν εἰς ἐρυθρότητα μεταβάλλειν, ἐπιῤῥέει τε τὸ φλεγματῶδες
<span class="lb" data-page="7.226" data-line="15" id="l7.226.15"></span>ἐκεῖνο. οἵαν οὖν ἐξ ἀρχῆς ὁ κάραβος ἔχει τὴν σάρκα
<span class="lb" data-page="7.226" data-line="16" id="l7.226.16"></span>καὶ σχεδὸν ἅπαντα τὰ ὄστρεα, τοιαύτην ἐκ μεταπτώσεως
<span class="lb" data-page="7.226" data-line="17" id="l7.226.17"></span>ἴσχουσιν οἱ ταῖς λεύκαις ἁλισκόμενοι· καὶ γὰρ ὀνομάζουσιν
<span class="lb" data-page="7.226" data-line="18" id="l7.226.18"></span>οὕτω τὸ πάθημα τῆς σαρκὸς ἀπὸ τῆς χροιᾶς τὴν ὀνομασίαν
<span class="pb" data-page="7.227" id="p7.227"></span>
<span class="lb" data-page="7.227" data-line="1" id="l7.227.1"></span>θέμενοι· τῆς δέ γε μελαίνης σαρκὸς ἅμα καὶ ὀχθώδους ἀπὸ
<span class="lb" data-page="7.227" data-line="2" id="l7.227.2"></span>τοῦ ζώου τοῦ ἐλέφαντος ἐποίησαν τοὔνομα. γίγνεται δὲ κᾀκείνη
<span class="lb" data-page="7.227" data-line="3" id="l7.227.3"></span>κατὰ τὸν αὐτὸν τρόπον τῇ λεύκῃ, χρόνῳ παμπόλλῳ μελαγχολικῆς
<span class="lb" data-page="7.227" data-line="4" id="l7.227.4"></span>ἐπιῤῥεούσης τροφῆς τῇ σαρκί. τῶν δὲ ἀλφῶν ἡ
<span class="lb" data-page="7.227" data-line="5" id="l7.227.5"></span>γένεσις ὁμοειδὴς μέν ἐστι τοῖς εἰρημένοις πάθεσιν, οὐ μὴν αὐτῆς
<span class="lb" data-page="7.227" data-line="6" id="l7.227.6"></span>γε δι’ ὅλου πεπονθυίας τῆς σαρκὸς, ἀλλ’ ἐπιπολῆς τοῦ
<span class="lb" data-page="7.227" data-line="7" id="l7.227.7"></span>δέρματος οἷον λεπίδες τινὲς ἐπιπεπήγασιν οἱ ἀλφοὶ, λευκοὶ
<span class="lb" data-page="7.227" data-line="8" id="l7.227.8"></span>μὲν ἐκ φλεγματικοῦ, μέλανες δὲ ἐκ μελαγχολικοῦ γινόμενοι χυμοῦ.
<span class="lb" data-page="7.227" data-line="9" id="l7.227.9"></span>πηλίκα δὲ δύναται τροφὴ, καὶ ὡς μέγιστα πρὸς ἀλλοίωσιν
<span class="lb" data-page="7.227" data-line="10" id="l7.227.10"></span>σαρκὸς, εἴρηται καὶ Ἀριστοτέλει μεμνημένῳ χωρίων,
<span class="lb" data-page="7.227" data-line="11" id="l7.227.11"></span>ἐν οἷς ἀλλοιοῦται τὰ βοσκήματα μεθιστάμενα χρόαν τε καὶ
<span class="lb" data-page="7.227" data-line="12" id="l7.227.12"></span>ἄλλας<span class="milestone ed2page" data-n="7.91" data-unit="ed2page" id="ed2page.7.91"></span> αἰσθητὰς διαφοράς. ὅσοι δ’ οὐ συγχωροῦσιν ὑπὸ
<span class="lb" data-page="7.227" data-line="13" id="l7.227.13"></span>τροφῆς ἀλλοιοῦσθαι τὰ τρεφόμενα, κρατουμένου γὰρ οὐ κρατοῦντος
<span class="lb" data-page="7.227" data-line="14" id="l7.227.14"></span>ὄνομα ὑπάρχειν τὴν τροφὴν, οὔτε περὶ τῆς κατὰ τὰ
<span class="lb" data-page="7.227" data-line="15" id="l7.227.15"></span>ζῶα μεταβολῆς οὔτε πολὺ μᾶλλον ἔτι περὶ τῆς κατὰ τὰ φυτὰ
<span class="lb" data-page="7.227" data-line="16" id="l7.227.16"></span>δύνανται λέγειν ὑγιὲς μηδὲν, ἀλλ’ ἀποροῦνται παντάπασιν ὑπὸ
<span class="lb" data-page="7.227" data-line="17" id="l7.227.17"></span>τῶν πραγμάτων ἐναργῶς ἅπασι φαινομένων. τὰ μὲν γὰρ τοῦ
<span class="lb" data-page="7.227" data-line="18" id="l7.227.18"></span>Περσικοῦ φυτοῦ τοῦ μετακομισθέντος ἐκ Περσῶν εἰς Αἴγυπτόν
<span class="pb" data-page="7.228" id="p7.228"></span>
<span class="lb" data-page="7.228" data-line="1" id="l7.228.1"></span>οὐδεὶς ἀγνοεῖ· θανάσιμον μὲν ἦν κατὰ τὴν Περσίδα, μετακομισθὲν
<span class="lb" data-page="7.228" data-line="2" id="l7.228.2"></span>δὲ εἰς Αἴγυπτον μετέβαλε τὸ κινδυνῶδες, καθάπερ,
<span class="lb" data-page="7.228" data-line="3" id="l7.228.3"></span>οἶμαι, καὶ τὸ τῶν παρ’ ἡμῖν ἀμπέλων, ὡς ὑπαλλάττουσαι τὰ
<span class="lb" data-page="7.228" data-line="4" id="l7.228.4"></span>χωρία διάφορον ἐκφέρουσι τὸν οἶνον· τὰ δὲ τῶν ἄλλων φυτῶν
<span class="lb" data-page="7.228" data-line="5" id="l7.228.5"></span>οἱ τὰ γεωργικὰ ἀναγράψαντες ἐδήλωσαν, ὥσπέρ γε καὶ
<span class="lb" data-page="7.228" data-line="6" id="l7.228.6"></span>τὰ τῶν βοτανῶν οἱ τὰ βοτανικά· μετακομιζόμεναι γὰρ ἐξ
<span class="lb" data-page="7.228" data-line="7" id="l7.228.7"></span>ἑτέρων χωρίων εἰς ἕτερα πολλάκις οὐδὲ δυοῖν σταδίοιν διάστημα
<span class="lb" data-page="7.228" data-line="8" id="l7.228.8"></span>κατὰ πολλὰς ἀλλοιοῦνται διαφοράς. ἐχρῆν οὖν ὅσοι
<span class="lb" data-page="7.228" data-line="9" id="l7.228.9"></span>φάσκουσι κρατουμένου καὶ ἀλλοιουμένου καὶ μεταβαλλομένου
<span class="lb" data-page="7.228" data-line="10" id="l7.228.10"></span>τὴν τροφὴν ὑπάρχειν ὄνομα, μὴ τοῦτο μόνον ἐπίστασθαί τε
<span class="lb" data-page="7.228" data-line="11" id="l7.228.11"></span>καὶ λέγειν, ἀλλὰ καὶ περὶ λεύκης γενέσεως ἐπιχειρῆσαι διελθεῖν.
<span class="lb" data-page="7.228" data-line="12" id="l7.228.12"></span>ἤτοι γὰρ τρεφομένη σὰρξ αἰτία τοῦ παθήματος, ἢ τὸ
<span class="lb" data-page="7.228" data-line="13" id="l7.228.13"></span>τῆς τροφῆς μοχθηρόν. ἀλλ’ εἴπερ οὐχ ἡ τροφὴ, βούλονται
<span class="lb" data-page="7.228" data-line="14" id="l7.228.14"></span>γὰρ οὕτως, ἀνάγκη φάναι τὴν σάρκα. τί ποτ’ οὖν αὐτὴ
<span class="lb" data-page="7.228" data-line="15" id="l7.228.15"></span>παθοῦσα τὴν τροφὴν οὐκ ἔτι ἑαυτῇ κατὰ πᾶν ὁμοιοῖ; γενήσεται
<span class="lb" data-page="7.228" data-line="16" id="l7.228.16"></span>γὰρ οὕτω γε τοῦ πάθους ἡ φύσις αἰτία, πολὺ δ’ ἦν
<span class="lb" data-page="7.228" data-line="17" id="l7.228.17"></span>ἄμεινον, οἶμαι, τὴν τροφὴν αἰτιᾶσθαι. οὐ μὴν οὐδ’ ὅτι τὸ
<span class="lb" data-page="7.228" data-line="18" id="l7.228.18"></span>μὲν ὁμοιοῦν ἑαυτῷ τὴν τροφὴν ἔργον ἐστὶ τοῦ τρεφομένου,
<span class="pb" data-page="7.229" id="p7.229"></span>
<span class="lb" data-page="7.229" data-line="1" id="l7.229.1"></span>τὸ δ’ ὁμοιοῦσθαί τε καὶ μεταβάλλεσθαι πάθος τῆς τροφῆς,
<span class="lb" data-page="7.229" data-line="2" id="l7.229.2"></span>διὰ τοῦτο οὐκ ἀδύνατόν ἐστι τῷ πάσχοντι περὶ τὸ ποιοῦν ἀντιδρᾶσαί
<span class="lb" data-page="7.229" data-line="3" id="l7.229.3"></span>τι, κᾂν ᾖ σμικρότατον. αὐτὸ γὰρ δήπου ἐναντιώτατον
<span class="lb" data-page="7.229" data-line="4" id="l7.229.4"></span>ἐν τοῖς περὶ τούτων λογισμοῖς ἐπεδείξαμεν οὐχ ἡμεῖς
<span class="lb" data-page="7.229" data-line="5" id="l7.229.5"></span>μόνον, ἀλλὰ καὶ τῶν φιλοσόφων ὅσοι δεινότατοι τῶν ὅλων
<span class="lb" data-page="7.229" data-line="6" id="l7.229.6"></span>τῆς φύσεως ἐνεργειῶν τε καὶ παθῶν ἐξηγηταὶ γεγόνασι. φαίνεται
<span class="lb" data-page="7.229" data-line="7" id="l7.229.7"></span>γοῦν ἅπαντα κᾂν ἰσχυρότερα πολὺ τῶν ὁμιλούντων
<span class="lb" data-page="7.229" data-line="8" id="l7.229.8"></span>τυγχάνῃ, πάσχοντά τι πρὸς αὐτῶν αἰσθητὸν καὶ σαφὲς, εἰ
<span class="lb" data-page="7.229" data-line="9" id="l7.229.9"></span>καὶ μὴ κατὰ τὴν πρώτην τούτων ὁμιλίαν, ἀλλ’ ἐν τῷ χρόνῳ
<span class="lb" data-page="7.229" data-line="10" id="l7.229.10"></span>γε προϊόντι. καί που καὶ σίδηρος ὁ τμητικώτατος ἠμβλύνθη
<span class="lb" data-page="7.229" data-line="11" id="l7.229.11"></span>τέμνων σάρκα μαλακωτάτην, ὅ τε σκληρότατος λίθος ἔσχε τι
<span class="lb" data-page="7.229" data-line="12" id="l7.229.12"></span>κοῖλον ἐν ἑαυτῷ χρόνῳ πολλῷ πληττόμενος ὑπὸ τοῦ σταλαγμοῦ.
<span class="lb" data-page="7.229" data-line="13" id="l7.229.13"></span>τί δεῖ λέγειν ἔτι περὶ τῶν κεραννυμένων, ἅπαντες
<span class="lb" data-page="7.229" data-line="14" id="l7.229.14"></span>γιγνώσκουσιν. κᾄν τε γὰρ εἰς ἀμφορέα ζέοντος ὕδατος ἐμβάλῃς
<span class="lb" data-page="7.229" data-line="15" id="l7.229.15"></span>κοτύλην ψυχροῦ, τὸ μικτὸν ἐξ ἀμφοῖν οὐ μόνον ἐνδείκνυται
<span class="lb" data-page="7.229" data-line="16" id="l7.229.16"></span>τὴν ἧτταν τῆς κοτύλης, ἀλλὰ καὶ τοῦ νικήσαντος τὸ
<span class="lb" data-page="7.229" data-line="17" id="l7.229.17"></span>πάθος· ἐάν τις ἔμπαλιν εἰς ἀμφορέα ψυχροῦ κοτύλην θερμοῦ
<span class="lb" data-page="7.229" data-line="18" id="l7.229.18"></span>ἐμβάλῃ, νικηθήσεται μὲν ἡ κοτύλη, πείσεται δέ τι βραχὺ ﻿
<span class="pb" data-page="7.230" id="p7.230"></span>
<span class="lb" data-page="7.230" data-line="1" id="l7.230.1"></span>καὶ ὁ ἀμφορεύς. ἀλλὰ γὰρ ὅπερ εἴρηταί μοι καὶ πρόσθεν,
<span class="lb" data-page="7.230" data-line="2" id="l7.230.2"></span>οὐκ ἀντιλέγειν ἐν τῇδε τῇ πραγματείᾳ προὐθέμην οὔτε μηκύνειν,
<span class="lb" data-page="7.230" data-line="3" id="l7.230.3"></span>ἀλλ’ ὅσον οἷόν τε ταχίστην ποιήσασθαι τὴν διδασκαλίαν.
<span class="lb" data-page="7.230" data-line="4" id="l7.230.4"></span>ἡ μὲν οὖν λεύκη μέγιστόν τι σφάλμα τῆς ἀλλοιωτικῆς
<span class="lb" data-page="7.230" data-line="5" id="l7.230.5"></span>ἐστι δυνάμεως· ἕτερα δὲ πάμπολλα σμικρὰ, καθ’ ὑγρότητα
<span class="lb" data-page="7.230" data-line="6" id="l7.230.6"></span>καὶ ξηρότητα καὶ ψυχρότητα καὶ θερμότητα τῆς σαρκὸς ὑπαλλαττομένης.
<span class="lb" data-page="7.230" data-line="7" id="l7.230.7"></span>ἀτροφήσει δὲ τὸ μέρος οὐ μόνον δι’ ἀῤῥωστίαν
<span class="lb" data-page="7.230" data-line="8" id="l7.230.8"></span>τῆς ἀλλοιωτικῆς δυνάμεως, ἀλλὰ καὶ διὰ τὴν ἑλκτικὴν ἀτονήσασαν,
<span class="lb" data-page="7.230" data-line="9" id="l7.230.9"></span>ἢ διὰ τὴν ἐκκριτικὴν ἀμετρότερον κινηθεῖσαν. εἰς
<span class="lb" data-page="7.230" data-line="10" id="l7.230.10"></span>ἀμετρίαν δὲ κινήσεως ἡ ἀποκριτικὴ δύναμις ἔρχεται, καθάπερ
<span class="lb" data-page="7.230" data-line="11" id="l7.230.11"></span>εἴρηται καὶ πρόσθεν, ὅταν ἤτοι διὰ πλῆθος ἢ δριμύτητα περιττωμάτων,
<span class="lb" data-page="7.230" data-line="12" id="l7.230.12"></span>ἢ οἰκείαν ἀσθένειαν ἡ καθεκτικὴ βαρύνηται
<span class="lb" data-page="7.230" data-line="13" id="l7.230.13"></span>δύναμις. ἐν τούτῳ γὰρ ἀνάγκη συνεκκρίνεσθαι τῷ περιττῷ
<span class="lb" data-page="7.230" data-line="14" id="l7.230.14"></span><span class="milestone ed2page" data-n="7.92" data-unit="ed2page" id="ed2page.7.92"></span>τὸ χρηστὸν, ὡς ἐν λειεντερίαις τε καὶ δυσεντερίαις καὶ
<span class="lb" data-page="7.230" data-line="15" id="l7.230.15"></span>χολέραις· ἀτονίᾳ δὲ τῆς ἀποκριτικῆς δυνάμεως ὑγροτέραν τε
<span class="lb" data-page="7.230" data-line="16" id="l7.230.16"></span>καὶ περιττωματικωτέραν ἀνάγκη γίγνεσθαι τὴν σάρκα. τῶν
<span class="lb" data-page="7.230" data-line="17" id="l7.230.17"></span>περιττωμάτων δ’ αὐτῶν ἡ πλείων γένεσις ἀῤῥωστίᾳ τῆς ἀλλοιωτικῆς
<span class="lb" data-page="7.230" data-line="18" id="l7.230.18"></span>ἀποτελεῖται. ὅταν οὖν ἅμα συνέλθῃ τὴν μὲν
<span class="pb" data-page="7.231" id="p7.231"></span>
<span class="lb" data-page="7.231" data-line="1" id="l7.231.1"></span>ἑλκτικὴν πολὺν ἐπισπᾶσθαι χυμὸν, ἀδυνατεῖν δὲ τὴν ἀλλοιωτικὴν
<span class="lb" data-page="7.231" data-line="2" id="l7.231.2"></span>δύναμιν ἅπαντα τὸν ἑλχθέντα κατεργάζεσθαι, καὶ διὰ
<span class="lb" data-page="7.231" data-line="3" id="l7.231.3"></span>τοῦτο πολλὰ γίγνεσθαι τὰ περιττώματα, τὴν ἀποκριτικὴν δὲ
<span class="lb" data-page="7.231" data-line="4" id="l7.231.4"></span>ἐν τούτῳ τῷ καιρῷ χεῖρόν τε καὶ ἀτονώτερον ἑαυτῆς κινεῖσθαι,
<span class="lb" data-page="7.231" data-line="5" id="l7.231.5"></span>πλῆθος οὕτως ἀνάγκη περιττωμάτων ἐν ταῖς σαρξὶ
<span class="lb" data-page="7.231" data-line="6" id="l7.231.6"></span>συνίστασθαι, κᾀν τούτῳ κατά τε τὴν ἰδέαν καὶ τὸ ποσὸν τοῦ
<span class="lb" data-page="7.231" data-line="7" id="l7.231.7"></span>περιττώματος ἄλλοτε <span class="milestone ed1page" data-n="3.242" data-unit="ed1page" id="ed1page.3.242"></span>ἀλλοίαν γίνεσθαι τὴν σάρκα,
<span class="lb" data-page="7.231" data-line="8" id="l7.231.8"></span>ποτὲ μὲν οἰδηματώδη, ποτὲ δὲ φυσώδη, ποτὲ δὲ ὑδερώδη.
<span class="lb" data-page="7.231" data-line="9" id="l7.231.9"></span>καὶ γὰρ δὴ καὶ ὁ ἀνὰ σάρκα καλούμενος ὕδερος, ἐκ τούτου
<span class="lb" data-page="7.231" data-line="10" id="l7.231.10"></span>τοῦ γένους ἐστίν. ἀλλ’ οὐδὲν οἶμαι δεῖν ἔτι μηκύνειν ὑπὲρ
<span class="lb" data-page="7.231" data-line="11" id="l7.231.11"></span>τῶν τοιούτων· οὐ γὰρ ἅπαντα διελθεῖν ἐν τῷδε τῷ λόγῳ τὰ
<span class="lb" data-page="7.231" data-line="12" id="l7.231.12"></span>κατὰ μέρος συμπτώματα προὐθέμην, ἀλλ’ ἐν τοῖς πλείστοις
<span class="lb" data-page="7.231" data-line="13" id="l7.231.13"></span>γυμνάσαι τοὺς φιλομαθεῖς.
</p>
          </article>

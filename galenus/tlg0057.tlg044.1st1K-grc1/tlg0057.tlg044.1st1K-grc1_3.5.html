<article xmlns="http://www.w3.org/1999/xhtml" id="urn:cts:greekLit:tlg0057.tlg044.1st1K-grc1:3.5">
<span class="pb page1" data-page="7.231" id="p7.231"></span>
<span class="milestone ed1page page1" data-n="3.242" data-unit="ed1page" id="ed1page.3.242"></span>
<span class="milestone ed2page page1" data-n="7.92" data-unit="ed2page" id="ed2page.7.92"></span>
            <p>
<span class="lb" data-page="7.231" data-line="14" id="l7.231.14"></span>Ὥστε μοι καιρὸς ἤδη μεταβαίνειν ἐφ’ ἕτερόν
<span class="lb" data-page="7.231" data-line="15" id="l7.231.15"></span>τι γένος συμπτωμάτων ἐγγὺς τῷ κατὰ τὰς βεβλαμμένας ἐνεργείας.
<span class="lb" data-page="7.231" data-line="16" id="l7.231.16"></span>αὐτὸ μὲν οὖν γένος ἐν τῷ ποσῷ καὶ ποιῷ τῶν ἐκκρινομένων
<span class="lb" data-page="7.231" data-line="17" id="l7.231.17"></span>ἐστίν· ἤτοι δὲ διὰ βλάβην τινὰ γίγνεται δυνάμεως,
<span class="lb" data-page="7.231" data-line="18" id="l7.231.18"></span>ἢ ἐρεθισμὸν ἄκαιρον, ἢ πλημμελῆ κίνησιν ἐπεγείροντα
<span class="pb" data-page="7.232" id="p7.232"></span>
<span class="lb" data-page="7.232" data-line="1" id="l7.232.1"></span>τὴν δύναμιν, ἢ δι’ ἀναστόμωσιν ἢ ῥῆξιν ἢ διάβρωσιν ὀργάνου
<span class="lb" data-page="7.232" data-line="2" id="l7.232.2"></span>τινὸς, ὥσπερ ἀμέλει καὶ ἡ τοῦ αἵματος ἔκκρισις· οὐδὲν γὰρ
<span class="lb" data-page="7.232" data-line="3" id="l7.232.3"></span>χεῖρον ἀπὸ ταύτης ἄρξασθαι, διότι τῷ γένει δοκεῖ παρὰ φύσιν
<span class="lb" data-page="7.232" data-line="4" id="l7.232.4"></span>ὑπάρχειν ὡς πολλά· πλὴν γὰρ ὅσα διὰ μήτρας αἱμοῤῥαγοῦσι
<span class="lb" data-page="7.232" data-line="5" id="l7.232.5"></span>γυναῖκες, αἱ μὲν ἄλλαι πᾶσαι κενώσεις τοῦ αἵματος ὅλῳ τῷ
<span class="lb" data-page="7.232" data-line="6" id="l7.232.6"></span>γένει παρὰ φύσιν εἰσίν· ἐκεῖναι δὲ τῷ ποσῷ μόνον. αἱ μὲν
<span class="lb" data-page="7.232" data-line="7" id="l7.232.7"></span>δὴ ῥήξεις αἱ τῶν ἀγγείων ἤτοι διά τινα τῶν ἔξωθεν γίγνονται
<span class="lb" data-page="7.232" data-line="8" id="l7.232.8"></span>πληγῶν, ἢ λακτίσαντός τινος ἢ πατάξαντος ἢ ὁπωσοῦν ἄλλως
<span class="lb" data-page="7.232" data-line="9" id="l7.232.9"></span>ἰσχυρῶς πληγέντος τοῦ ἀνθρώπου· γίγνονται μὲν καὶ
<span class="lb" data-page="7.232" data-line="10" id="l7.232.10"></span>πηδήσασι μέγα, καὶ κατενεχθεῖσιν ἐπὶ τὴν γῆν ἀφ’ ὑψηλοῦ,
<span class="lb" data-page="7.232" data-line="11" id="l7.232.11"></span>καὶ διὰ κραυγὴν ὀξεῖάν τε καὶ μεγάλην, ἐπειδὴ καὶ κατὰ ταύτην
<span class="lb" data-page="7.232" data-line="12" id="l7.232.12"></span>ἐπὶ πλεῖστον τείνεται τὰ φωνητικὰ τῶν ὀργάνων μόρια.
<span class="lb" data-page="7.232" data-line="13" id="l7.232.13"></span>τῷ λόγῳ δὲ τῆς τάσεως ἀναῤῥήγνυται καὶ ὅσα πηδώντων
<span class="lb" data-page="7.232" data-line="14" id="l7.232.14"></span>ἐβλάβη· τὰ δὲ ἐξ ὑψηλοῦ κατενεχθέντων ἐν τῷ τῶν πληγῶν
<span class="lb" data-page="7.232" data-line="15" id="l7.232.15"></span>ἐστι γένει. διαφέρει γὰρ οὐδὲν ἢ ὑπὸ λίθου τινὸς ἐμπεσόντος
<span class="lb" data-page="7.232" data-line="16" id="l7.232.16"></span>ἔξωθεν θλασθῆναί τι μέρος, ἢ αὐτοῦ τοῦ κατενεχθέντος ἰσχυρῶς
<span class="lb" data-page="7.232" data-line="17" id="l7.232.17"></span>ἐμπεσόντος τῷ δαπέδῳ. ταῦτα μὲν οὖν ἀγγείου ῥήξεως
<span class="pb" data-page="7.233" id="p7.233"></span>
<span class="lb" data-page="7.233" data-line="1" id="l7.233.1"></span>αἴτια πρόδηλα καὶ οὐδεὶς ἀγνοεῖ· τὰ δ’ ἐκ τῶν τοῦ σώματος
<span class="lb" data-page="7.233" data-line="2" id="l7.233.2"></span>ὁρμώμενα διαθέσεων, ἐπειδὰν ἀπὸ ταὐτομάτου τις αἱμοῤῥαγήσῃ
<span class="lb" data-page="7.233" data-line="3" id="l7.233.3"></span>διὰ ῥινῶν, ἢ ἐμέσας, ἢ ἀναβήξας, ἢ χρεμψάμενος,
<span class="lb" data-page="7.233" data-line="4" id="l7.233.4"></span>ἢ κάτω διαχωρήσας, ἢ οὐρήσας αἷμα τύχῃ· ταυτὶ μὲν οὖν
<span class="lb" data-page="7.233" data-line="5" id="l7.233.5"></span>ὅλῳ τῷ γένει παρὰ φύσιν ἐστί. ταῖς γυναιξὶ δὲ, ὡς εἴρηται,
<span class="lb" data-page="7.233" data-line="6" id="l7.233.6"></span>διὰ τῆς μήτρας αἱμοῤῥαγούσαις οὐχ ὅλῳ τῷ γένει παρὰ φύσιν
<span class="lb" data-page="7.233" data-line="7" id="l7.233.7"></span>ἡ κένωσις, ἀλλ’ ἐν τῷ ποσῷ μόνον. ἅπαντα δὲ τὰ τοιαῦτα
<span class="lb" data-page="7.233" data-line="8" id="l7.233.8"></span>ἐμπίπτει διὰ τρεῖς <span class="milestone ed2page" data-n="7.93" data-unit="ed2page" id="ed2page.7.93"></span>αἰτίας, ἤτοι τῆς δυνάμεως ἀναστομωσάσης
<span class="lb" data-page="7.233" data-line="9" id="l7.233.9"></span>ἀγγεῖον, ὡς ἐν ταῖς ἐκ ῥινῶν αἱμοῤῥαγίαις, ἢ δι’
<span class="lb" data-page="7.233" data-line="10" id="l7.233.10"></span>αὐτὸ τὸ αἷμα μοχθηρῶς διακείμενον, ἢ τῶν ἀγγείων τι. τὸ
<span class="lb" data-page="7.233" data-line="11" id="l7.233.11"></span>μὲν οὖν αἷμα μοχθηρῶς διακεῖσθαι λέγω τό τε κακόχυμον εἰς
<span class="lb" data-page="7.233" data-line="12" id="l7.233.12"></span>τοσοῦτον γιγνόμενον, ὡς διαβιβρώσκειν τὰ περιέχοντα, τό θ’
<span class="lb" data-page="7.233" data-line="13" id="l7.233.13"></span>οὕτω πλέον, ὡς μὴ στέγεσθαι· καὶ γὰρ καὶ τοῦτο ῥήσσειν ἢ
<span class="lb" data-page="7.233" data-line="14" id="l7.233.14"></span>ἀναστομοῦν ἀγγεῖον ἱκανόν ἐστιν. αὐτῶν δὲ τῶν ἀγγείων ἡ
<span class="lb" data-page="7.233" data-line="15" id="l7.233.15"></span>κάκωσις ἐν ἀμέτροις ἐστὶ μαλακότησι καὶ σκληρότησι καὶ
<span class="lb" data-page="7.233" data-line="16" id="l7.233.16"></span>λεπτότησι. γίγνεται δὲ ταῦτα καὶ φύσει μέν τισιν εὐθέως ἐν
<span class="lb" data-page="7.233" data-line="17" id="l7.233.17"></span>τῇ μήτρᾳ διαπλασθεῖσι μοχθηρῶς· οὐδὲν δὲ ἧττον αἱ μὲν μαλακότητες
<span class="lb" data-page="7.233" data-line="18" id="l7.233.18"></span>ἐπὶ περιτταῖς ὑγρότησιν· αἱ δὲ σκληρότητες ἐπὶ
<span class="pb" data-page="7.234" id="p7.234"></span>
<span class="lb" data-page="7.234" data-line="1" id="l7.234.1"></span>ξηρότησιν· αἱ δὲ λεπτότητες· ἐπὶ ἀτροφίαις. τὸ μὲν οὖν μαλακὸν
<span class="lb" data-page="7.234" data-line="2" id="l7.234.2"></span>ἀμέτρως ἑτοιμότερον ῥαγῆναι δι’ ἀσθένειαν· τὸ δὲ σκληρὸν πάνυ
<span class="lb" data-page="7.234" data-line="3" id="l7.234.3"></span>τῷ μὴ ῥᾳδίως ἐπὶ πλέον ἐκτείνεσθαι· τὸ δὲ ἰσχνὸν δι’ ἀμφοτέρας
<span class="lb" data-page="7.234" data-line="4" id="l7.234.4"></span>τὰς τοιαύτας τῶν φλεβῶν διαθέσεις οὐ μόνον ὑπὸ τῶν ἔνδον
<span class="lb" data-page="7.234" data-line="5" id="l7.234.5"></span>αἰτίων, ἀλλὰ καὶ ὑπὸ τῶν ἐκτὸς ἑτοίμως ῥήσσεσθαι συμβέβηκε.
<span class="lb" data-page="7.234" data-line="6" id="l7.234.6"></span>διαβιβρώσκεται δὲ οὐχ ὁμοίως ἅπαντα· τὸ μὲν γὰρ σκληρὸν καὶ
<span class="lb" data-page="7.234" data-line="7" id="l7.234.7"></span>παχὺ δυσπαθὲς ὑπὸ διαβρώσεως. οὕτω δὲ καὶ ἀναστομοῦσθαι
<span class="lb" data-page="7.234" data-line="8" id="l7.234.8"></span>τῷ μὲν ἀτόνῳ τε καὶ μαλακῷ καὶ ἰσχνῷ πρόχειρον· οὐ
<span class="lb" data-page="7.234" data-line="9" id="l7.234.9"></span>πρόχειρον δὲ τῷ εὐτόνῳ τε καὶ παχεῖ καὶ σκληρῷ. γίγνεται
<span class="lb" data-page="7.234" data-line="10" id="l7.234.10"></span>δὲ ἡ ἀναστόμωσις ὑπό τε τῶν ἐρεθιζόντων τὰ στόματα τῶν
<span class="lb" data-page="7.234" data-line="11" id="l7.234.11"></span>ἀγγείων καὶ διὰ πλῆθος βιασάμενον, ἐνίοτε δὲ καὶ δι’ αὐτὴν
<span class="lb" data-page="7.234" data-line="12" id="l7.234.12"></span>τὴν φύσιν ἐκκρίνουσαν τὰ λυποῦντα. καλοῦσι δέ τινα καὶ
<span class="lb" data-page="7.234" data-line="13" id="l7.234.13"></span>διαπήδησιν αἵματος, ὡς τέταρτον γένος ἐπὶ τοῖς εἰρημένοις.
<span class="lb" data-page="7.234" data-line="14" id="l7.234.14"></span>ἔστι δὲ τέταρτον μὲν οὐδαμῶς, ἤτοι δὲ ἀναστόμωσις ἀγγείων
<span class="lb" data-page="7.234" data-line="15" id="l7.234.15"></span>μικρῶν, ἢ οὐχ αἵματος ἐκκρίσεως, ἀλλ’ ὀῤῥοῦ εἶδος, καθ’
<span class="lb" data-page="7.234" data-line="16" id="l7.234.16"></span>οἷον μάλιστα τρόπον ἐπ’ ἀτονίας ἥπατος καὶ νεφρῶν οὐρεῖται
<span class="lb" data-page="7.234" data-line="17" id="l7.234.17"></span>καὶ κάτω δὲ διαχωρεῖται πολλάκις αἱματώδης ὀῤῥός. εἰρήσεται
<span class="lb" data-page="7.234" data-line="18" id="l7.234.18"></span>δὲ ὑπὲρ αὐτῶν ὀλίγον ὕστερον, ἐπειδὰν ἐπέλθωμεν πρότερον ﻿
<span class="pb" data-page="7.235" id="p7.235"></span>
<span class="lb" data-page="7.235" data-line="1" id="l7.235.1"></span>ὑπὲρ τῶν ἐμουμένων. ἐκκρίνεται γὰρ οὖν καὶ ταῦτα, ποτὲ
<span class="lb" data-page="7.235" data-line="2" id="l7.235.2"></span>μὲν ὡς πλείω τε καὶ βαρύνοντα τὴν κοιλίαν, ὥσπερ ἐνίοτε τὸ
<span class="lb" data-page="7.235" data-line="3" id="l7.235.3"></span>πλῆθος τῆς τροφῆς, ἔστιν ὅτε δὲ ὡς ἀνιῶντά τε καὶ δάκνοντα,
<span class="lb" data-page="7.235" data-line="4" id="l7.235.4"></span>καθάπερ ὅταν ὀξώδης ἢ κνισώδης ἢ πικρὰ καὶ δριμεῖα κατὰ
<span class="lb" data-page="7.235" data-line="5" id="l7.235.5"></span>τὴν ἀπεψίαν ἡ προσενεχθεῖσα γένηται τροφή. τούτου τοῦ
<span class="lb" data-page="7.235" data-line="6" id="l7.235.6"></span>γένους ἐστὶ καὶ τὰ χολώδη τε καὶ φλεγματώδη καὶ ὀῤῥώδη περιττώματα,
<span class="lb" data-page="7.235" data-line="7" id="l7.235.7"></span>τά τ’ αὐτόθι γεννώμενα καὶ ὅσα συῤῥεῖν πέφυκεν
<span class="lb" data-page="7.235" data-line="8" id="l7.235.8"></span>εἰς αὐτὴν ἐξ ὅλου τοῦ ζώου τῆς ἕξεως. ἔστι δὲ καὶ τρίτον
<span class="lb" data-page="7.235" data-line="9" id="l7.235.9"></span>τι γένος ἐπὶ τούτοις αἰτίων εἰς ἔμετον ἐξορμώντων τὴν γαστέρα,
<span class="lb" data-page="7.235" data-line="10" id="l7.235.10"></span>κᾂν μήτε βαρύνῃ μήτε δάκνῃ, μόνον δὲ αὐτοῖς ὑπάρξῃ
<span class="lb" data-page="7.235" data-line="11" id="l7.235.11"></span>τὸ παρὰ φύσιν. ὅρος δ’ ἐστὶ κοινὸς ἁπάντων τῶν παρὰ φύσιν,
<span class="lb" data-page="7.235" data-line="12" id="l7.235.12"></span>εἰ μὴ δύναιτο τρέφειν πεφθέντα. κατὰ τοῦτον, οἶμαι,
<span class="lb" data-page="7.235" data-line="13" id="l7.235.13"></span>τὸν λόγον οὐ μόνον ὀξὺ φλέγμα καὶ ἁλυκὸν, ἀλλὰ καὶ
<span class="lb" data-page="7.235" data-line="14" id="l7.235.14"></span>γλυκὺ πολλάκις ἐν τῇ γαστρὶ συστὰν εἰς ἔμετον αὐτὴν ἐξορμᾷν
<span class="lb" data-page="7.235" data-line="15" id="l7.235.15"></span>εἴωθε· καὶ αὐτό γε τὸ αἷμα τὸ εἰς τὴν κοιλίαν ἐκχυθὲν
<span class="lb" data-page="7.235" data-line="16" id="l7.235.16"></span>οὕτως ἐμεῖν αὐτὴν ἀναγκάζει. καὶ μὴν καὶ κάτω διαπέμπει
<span class="lb" data-page="7.235" data-line="17" id="l7.235.17"></span>ποτὲ μὲν πρωϊαίτερον, ἔστιν ὅτε δὲ βραδύτερον,
<span class="lb" data-page="7.235" data-line="18" id="l7.235.18"></span>ἢ ἔλαττον, ἢ πλέον, ἢ ὀλιγάκις, ἢ πλεονάκις, ἤτοι χρηστὴν
<span class="pb" data-page="7.236" id="p7.236"></span>
<span class="lb" data-page="7.236" data-line="1" id="l7.236.1"></span>τροφὴν, ἢ διεφθαρμένην, ἢ τὸ συῤῥέον εἰς αὐτὴν ἄνωθεν,
<span class="lb" data-page="7.236" data-line="2" id="l7.236.2"></span>ἢ τὸ κατ’ αὐτὴν ἀπογεννώμενον. ἀλλ’ ἡ μὲν φθάνουσα τὸν
<span class="lb" data-page="7.236" data-line="3" id="l7.236.3"></span>συνήθη καιρὸν ἔκκρισις ἤτοι καὶ βαρυνομένης τῆς κοιλίας,
<span class="lb" data-page="7.236" data-line="4" id="l7.236.4"></span>ὡς ὑπὸ πολλοῦ τοῦ ληφθέντος, ἢ ὀδαξουμένης τε καὶ κεντουμένης,
<span class="lb" data-page="7.236" data-line="5" id="l7.236.5"></span>ὡς ὑπὸ δάκνοντος, ἢ ὡς ἀλλότριον καὶ οὐκ οἰκεῖον
<span class="lb" data-page="7.236" data-line="6" id="l7.236.6"></span>ἀπωθουμένης γίγνεται, μεμνημένων ἡμῶν, ἐπειδὰν πολύ τι
<span class="lb" data-page="7.236" data-line="7" id="l7.236.7"></span>λέγωμεν, ὡς τριττὴν ἔχει τοῦτο τὴν γένεσιν, ἤτοι τῷ τὴν
<span class="lb" data-page="7.236" data-line="8" id="l7.236.8"></span>δύναμιν ἀτονωτέραν ὑπάρχειν ἑαυτῆς, ἢ τῷ τὸ ληφθὲν ὑπερβάλλειν
<span class="lb" data-page="7.236" data-line="9" id="l7.236.9"></span>τὸ σύμμετρον,<span class="milestone ed2page" data-n="7.94" data-unit="ed2page" id="ed2page.7.94"></span> ἢ διὰ τὸ συναμφότερον. ἔξωθεν
<span class="lb" data-page="7.236" data-line="10" id="l7.236.10"></span>δὲ τῶν εἰρημένων ἡ τῶν ὑγροτέρων τε καὶ γλισχροτέρων
<span class="lb" data-page="7.236" data-line="11" id="l7.236.11"></span>ἐδεσμάτων προσφορὰ ταχεῖαν ἐργάζεται διαχώρησιν, ὀλισθαινόντων
<span class="lb" data-page="7.236" data-line="12" id="l7.236.12"></span>αὐτῶν ἑτοιμότερον, εἰ καὶ περιπατήσαντες μάλιστα
<span class="lb" data-page="7.236" data-line="13" id="l7.236.13"></span>τύχοιεν ἐπ’ αὐτοῖς ἀτρέμα, ὥστε κατασεῖσαι μὲν αὐτὰ, μὴ
<span class="lb" data-page="7.236" data-line="14" id="l7.236.14"></span>μέντοι γε ἀνάδοσιν ἐργάσασθαι πρὸ τοῦ καιροῦ· συμβαίνει
<span class="lb" data-page="7.236" data-line="15" id="l7.236.15"></span>γάρ τι τοιοῦτον ἐν ταῖς κατασείσεσιν, ἐπειδὴ πάμπολλαι τῶν
<span class="lb" data-page="7.236" data-line="16" id="l7.236.16"></span>ἐντέρων ἕλικές εἰσιν. ἀνάγκη δήπου καθ’ ἑκάστην αὐτῶν
<span class="lb" data-page="7.236" data-line="17" id="l7.236.17"></span>ἐκ τῶν ὑψηλοτέρων εἰς τὰ ταπεινότερα φέρεσθαι τὰ σιτία,
<span class="lb" data-page="7.236" data-line="18" id="l7.236.18"></span>τοὐντεῦθεν δὲ τῷ βάρει μὲν οὐκ ἔθ’ οἷόν τε μένειν,
<span class="pb" data-page="7.237" id="p7.237"></span>
<span class="lb" data-page="7.237" data-line="1" id="l7.237.1"></span>τῇ δὲ τῶν ἐντέρων αὐτῶν ἐνεργείᾳ προωθεῖται τὰ σφηνούμενα
<span class="lb" data-page="7.237" data-line="2" id="l7.237.2"></span>κατὰ τὰς ἕλικας αὐτῶν ἐχόντων δύναμιν ἔμφυτον ἀποκριτικὴν
<span class="lb" data-page="7.237" data-line="3" id="l7.237.3"></span>τῶν ἀνιώντων αὐτά. τὰ δ’ ὑγρὰ καὶ γλίσχρα σιτία
<span class="lb" data-page="7.237" data-line="4" id="l7.237.4"></span>διεξέρχεται ῥᾷον, εἴτε τῷ βάρει καὶ τῷ σεισμῷ τοῦ σώματος,
<span class="lb" data-page="7.237" data-line="5" id="l7.237.5"></span>εἴτε τῇ τῶν ἐντέρων ἐνεργείᾳ προωθοῖτο. ταχείας μὲν οὖν
<span class="lb" data-page="7.237" data-line="6" id="l7.237.6"></span>διεξόδου λέλεκται τὰ αἴτια. ὀψιαίτερον δὲ τοῦ συνήθους
<span class="lb" data-page="7.237" data-line="7" id="l7.237.7"></span>ἀποκρίνει ἡ κάτω γαστὴρ, ἤτοι δι’ ἀτονίαν, ἢ διὰ δυσαισθησίαν
<span class="lb" data-page="7.237" data-line="8" id="l7.237.8"></span>τῶν ἐντέρων, ἢ δι’ ὀλιγότητα τῶν ἐδεσμάτων, ἢ διὰ
<span class="lb" data-page="7.237" data-line="9" id="l7.237.9"></span>ποιότητα.<span class="milestone ed1page" data-n="3.243" data-unit="ed1page" id="ed1page.3.243"></span> τά τε γὰρ ἄτονα προωθεῖν οὐ σθένει· τὰ
<span class="lb" data-page="7.237" data-line="10" id="l7.237.10"></span>δὲ δυσαίσθητα τῶν λυπούντων ἀμυδρῶς αἰσθάνεται, τῆς λύπης
<span class="lb" data-page="7.237" data-line="11" id="l7.237.11"></span>δ’ ἦν αὐτοῖς ἴασις ἡ ἔκκρισις. καὶ μὲν δὴ καὶ αὐτῶν τῶν
<span class="lb" data-page="7.237" data-line="12" id="l7.237.12"></span>σιτίων τὰ μὲν ἐλάττω τοῦ δέοντος ὀλίγον ἴσχει τὸ περιττὸν,
<span class="lb" data-page="7.237" data-line="13" id="l7.237.13"></span>ὥστ’ οὐχ ὁμοίως βαρύνει· τὰ δὲ παχέα καὶ στρυφνὰ βραδύπορα
<span class="lb" data-page="7.237" data-line="14" id="l7.237.14"></span>πάντ’ ἐστὶν ἐναντίως τοῖς γλίσχροις τε καὶ ὑγροῖς. οὐ
<span class="lb" data-page="7.237" data-line="15" id="l7.237.15"></span>μόνον δὲ ἀτονίᾳ τῶν ἐντέρων, ἀλλὰ καὶ τῶν κατ’ ἐπιγάστριον
<span class="lb" data-page="7.237" data-line="16" id="l7.237.16"></span>μυῶν ἡ διαχώρησις βραδύνει, καὶ μάλιστ’ ἐπειδὰν
<span class="lb" data-page="7.237" data-line="17" id="l7.237.17"></span>σκληρότερα τύχῃ γενόμενα τὰ περιττώματα. τηνικαῦτα γὰρ
<span class="pb" data-page="7.238" id="p7.238"></span>
<span class="lb" data-page="7.238" data-line="1" id="l7.238.1"></span>οὐ μόνον τῶν κατ’ ἐπιγάστριον, ἀλλὰ καὶ τῶν κατὰ τὸν
<span class="lb" data-page="7.238" data-line="2" id="l7.238.2"></span>θώρακα μυῶν ἰσχυρῶς ἐνεργούντων δεῖται. ἔλαττον δὲ γίγνεται
<span class="lb" data-page="7.238" data-line="3" id="l7.238.3"></span>περίττωμα τῆς πρὸς τὸ πλῆθος ἀναλογίας τῶν ἐδηδεσμένων,
<span class="lb" data-page="7.238" data-line="4" id="l7.238.4"></span>ἐπειδὰν εἰς ἀνάδοσιν ἐξ αὐτῶν πλέον ἀφίκηται·
<span class="lb" data-page="7.238" data-line="5" id="l7.238.5"></span>ἔμπαλιν δὲ πλέον τῆς ἀναλογίας τῶν ληφθέντων διαχωρεῖται,
<span class="lb" data-page="7.238" data-line="6" id="l7.238.6"></span>ποτὲ μὲν ἐνδείᾳ τῆς ἀναδόσεως, ἔστιν ὅτε δὲ συῤῥεόντων τινῶν
<span class="lb" data-page="7.238" data-line="7" id="l7.238.7"></span>ἄνωθεν εἰς τὰ κατὰ τὴν γαστέρα χωρία. συνεχεῖς δὲ ἐκκρίσεις
<span class="lb" data-page="7.238" data-line="8" id="l7.238.8"></span>γίγνονται δι’ ἀτονίαν ἢ δῆξιν. ἡ μὲν οὖν ἀτονία τῶν
<span class="lb" data-page="7.238" data-line="9" id="l7.238.9"></span>κατὰ τὴν κοιλίαν ὀργάνων, ὡς ἤδη πολλάκις εἴρηται, διὰ
<span class="lb" data-page="7.238" data-line="10" id="l7.238.10"></span>δυσκρασίαν· ἡ δὲ δῆξις ὑπὸ τῶν περιεχομένων ἐν αὐτοῖς γίγνεται.
<span class="lb" data-page="7.238" data-line="11" id="l7.238.11"></span>τέτταρες δὲ αἰτίαι τῆς γενέσεώς εἰσι τῶν οὕτω δακνόντων,
<span class="lb" data-page="7.238" data-line="12" id="l7.238.12"></span>ἤτοι φαρμακώδης τις δύναμις ἅμα τοῖς σιτίοις ἢ
<span class="lb" data-page="7.238" data-line="13" id="l7.238.13"></span>καθ’ ἑαυτὴν ληφθεῖσα, ἢ καὶ τῶν ἐδεσμάτων αὐτῶν αἱ διαφθοραί·
<span class="lb" data-page="7.238" data-line="14" id="l7.238.14"></span>καὶ πρὸς τούτοις ὅσα ἐκ τοῦ σώματος εἰς τὰ κατὰ
<span class="lb" data-page="7.238" data-line="15" id="l7.238.15"></span>γαστέρα συῤῥεῖ δακνώδη περιττώματα· καὶ ὅσα κατ’ αὐτὴν
<span class="lb" data-page="7.238" data-line="16" id="l7.238.16"></span>γεννᾶται τοιαῦτα, καθάπερ ἐν δυσεντερίαις ταῖς ἐφ’ ἑλκώσει
<span class="lb" data-page="7.238" data-line="17" id="l7.238.17"></span>κακοήθει. δύναιτο δ’ ἄν τις ἅμα ταῖσδε καὶ πέμπτην αἰτίαν
<span class="lb" data-page="7.238" data-line="18" id="l7.238.18"></span>προστιθέναι τῶν τοιούτων συμπτωμάτων, αἴσθησιν περιττὴν
<span class="pb" data-page="7.239" id="p7.239"></span>
<span class="lb" data-page="7.239" data-line="1" id="l7.239.1"></span>τῶν σωμάτων, εἴτ’ ἐκ φύσεως ὑπάρχουσαν, εἴτε δι’ ἕλκωσιν.
<span class="lb" data-page="7.239" data-line="2" id="l7.239.2"></span>ἕτερος δὲ τρόπος ἐκκρίσεως συνεχοῦς ἐστι τῷ γένει τῆς αἰτίας
<span class="lb" data-page="7.239" data-line="3" id="l7.239.3"></span>ἀποκεχωρισμένος ἁπάντων τῶν προειρημένων αἰτίων, ὁ ἐπὶ
<span class="lb" data-page="7.239" data-line="4" id="l7.239.4"></span>τῇ παραλύσει τῶν ἐπικειμένων μυῶν τῷ πέρατι τῆς ἐκροῆς
<span class="lb" data-page="7.239" data-line="5" id="l7.239.5"></span>τῶν περιττωμάτων· ἀπροαίρετος γὰρ ἐπὶ τούτων ἡ ἔκκρισις,
<span class="lb" data-page="7.239" data-line="6" id="l7.239.6"></span>καὶ διὰ τοῦτο ἄκαιρός τε καὶ ἄτακτος καὶ συνεχής. ἀλλὰ περὶ
<span class="lb" data-page="7.239" data-line="7" id="l7.239.7"></span>μὲν διαχωρημάτων ἱκανὰ καὶ ταῦτα.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg044.1st1K-grc1:3.6">
<span class="pb page1" data-page="7.239" id="p7.239"></span>
<span class="milestone ed1page page1" data-n="3.243" data-unit="ed1page" id="ed1page.3.243"></span>
<span class="milestone ed2page page1" data-n="7.94" data-unit="ed2page" id="ed2page.7.94"></span>
            <p>
<span class="lb" data-page="7.239" data-line="8" id="l7.239.8"></span><span class="milestone ed2page" data-n="7.95" data-unit="ed2page" id="ed2page.7.95"></span>Περὶ δὲ τῶν ἀτμωδῶν πνευμάτων,
<span class="lb" data-page="7.239" data-line="9" id="l7.239.9"></span>ἃ δὴ καὶ φύσας ὀνομάζουσιν, ἐφεξῆς ῥητέον. ἔστι δὲ καὶ
<span class="lb" data-page="7.239" data-line="10" id="l7.239.10"></span>τούτων ἡ μὲν γένεσις ἐν αὐτοῖς τοῖς κατὰ τὴν γαστέρα χωρίοις,
<span class="lb" data-page="7.239" data-line="11" id="l7.239.11"></span>χυμῶν τινων αὐτόθι φλεγματωδῶν ἢ σιτίων εἰς ἀτμοὺς
<span class="lb" data-page="7.239" data-line="12" id="l7.239.12"></span>λυομένων ὑπὸ θερμότητος ἐνδεοῦς. ἡ μὲν γὰρ τελεία
<span class="lb" data-page="7.239" data-line="13" id="l7.239.13"></span>ψύξις οὐδ’ ὅλως ἀτμὸν ἐργάζεται, διότι μηδὲ ὅλως λεπτύνει,
<span class="lb" data-page="7.239" data-line="14" id="l7.239.14"></span>μηδὲ κατεργάζεται, μηδὲ διαλύει τὴν τροφήν· ἡ δ’ ἰσχυρὰ
<span class="lb" data-page="7.239" data-line="15" id="l7.239.15"></span>θερμασία, πολλῷ τῷ περιέχοντι κρατοῦσα, πλέον ἤδη ἢ
<span class="lb" data-page="7.239" data-line="16" id="l7.239.16"></span>κατὰ γένεσιν ἀτμοῦ λεπτύνει τὴν τροφὴν, ἢν μὴ φυσώδης
<span class="lb" data-page="7.239" data-line="17" id="l7.239.17"></span>ὑπάρχῃ φύσει· τηνικαῦτα δὲ γεννᾶται μέν τι πνεῦμα θολερόν
<span class="lb" data-page="7.239" data-line="18" id="l7.239.18"></span>τε καὶ, ὡς ἂν εἴποι τις, ὁμιχλῶδες, ὀλίγον δὲ τοῦτο καὶ κατὰ ﻿
<span class="pb" data-page="7.240" id="p7.240"></span>
<span class="lb" data-page="7.240" data-line="1" id="l7.240.1"></span>χρόνον ἐλάχιστον, ὡς ἀπὸ μιᾶς ἢ δευτέρας ἐρυγῆς ἐκκενοῦσθαι.
<span class="lb" data-page="7.240" data-line="2" id="l7.240.2"></span>ἡ δὲ ἐνεργοῦσα μὲν ἀμφὶ τὰ σιτία θερμότης ἐνδεέστερον
<span class="lb" data-page="7.240" data-line="3" id="l7.240.3"></span>μέν πως διαλύει αὐτὰ, κατεργάζεται δὲ οὐκ ἀκριβῶς,
<span class="lb" data-page="7.240" data-line="4" id="l7.240.4"></span>κᾀντεῦθεν ἡ τοῦ φυσώδους πνεύματος γένεσις. ἑνὶ δὲ λόγῳ,
<span class="lb" data-page="7.240" data-line="5" id="l7.240.5"></span>καθάπερ ἐκτὸς αἵ τε ψυχρόταται καταστάσεις αἱ αἴθριοι, μάλιστα
<span class="lb" data-page="7.240" data-line="6" id="l7.240.6"></span>δ’ ἐν τοῖς βορείοις γίγνεσθαι πεφύκασιν· αἵ τε θερμόταται
<span class="lb" data-page="7.240" data-line="7" id="l7.240.7"></span>θέρους ὥρᾳ συνιστάμεναι καθαρὸν ἀπεργάζονται τὸ
<span class="lb" data-page="7.240" data-line="8" id="l7.240.8"></span>περιέχον· αἱ μεταξὺ δ’ αὐτῶν εἰσιν αἱ τὴν ὁμίχλην γεννῶσαι·
<span class="lb" data-page="7.240" data-line="9" id="l7.240.9"></span>κατὰ τὸν αὐτὸν τρόπον ἐν τοῖς ζώοις οὔτε ταῖς ἐσχάταις
<span class="lb" data-page="7.240" data-line="10" id="l7.240.10"></span>ἀτονίαις τῆς θερμασίας, οὔθ’ ὅταν ἰσχυρῶς εὐρωστῇ, κατὰ
<span class="lb" data-page="7.240" data-line="11" id="l7.240.11"></span>δὲ τὰς μεταξὺ τούτων ἀπογεννᾶται τὸ φυσῶδες περίττωμα.
<span class="lb" data-page="7.240" data-line="12" id="l7.240.12"></span>καὶ τοῦτο διὰ μὲν τοῦ στόματος ἐκκρινόμενον ἐρυγὴν ἐργάζεται,
<span class="lb" data-page="7.240" data-line="13" id="l7.240.13"></span>διὰ δὲ τοῦ κάτω πέρατος ἤτοι ψοφοῦσαν ἢ ἄψοφον
<span class="lb" data-page="7.240" data-line="14" id="l7.240.14"></span>φύσαν· ἐπειδὰν δὲ μηδ’ ἑτέροις ἐκφέρηται, τὴν ἐμπνευμάτωσιν
<span class="lb" data-page="7.240" data-line="15" id="l7.240.15"></span>ὀνομαζομένην ἀποτελεῖ, σύμπτωμα γαστρὸς ἀτονούσης
<span class="lb" data-page="7.240" data-line="16" id="l7.240.16"></span>ἐκκρίνειν τὸ περιττωματικόν τε καὶ ὁμιχλῶδες πνεῦμα. κατὰ
<span class="lb" data-page="7.240" data-line="17" id="l7.240.17"></span>τὰ μόρια δὲ ἄλλοτε ἄλλα τῶν ἐντέρων, ἐπειδὰν συνίσταταί
<span class="lb" data-page="7.240" data-line="18" id="l7.240.18"></span>τε καὶ κινεῖται τὸ τοιοῦτον πνεῦμα, πολυειδεῖς ἀποτελεῖ τοὺς
<span class="pb" data-page="7.241" id="p7.241"></span>
<span class="lb" data-page="7.241" data-line="1" id="l7.241.1"></span>ψόφους, ὀνόματα μὲν οὐκ ἔχοντας ἅπαντας, ἐνδείξασθαι δὲ
<span class="lb" data-page="7.241" data-line="2" id="l7.241.2"></span>τῷ συνετῷ δυναμένους, ὁποῖόν τε καὶ ὁπόσον ἐστὶ τὸ περίττωμα,
<span class="lb" data-page="7.241" data-line="3" id="l7.241.3"></span>καὶ καθ’ ὅν τινα μάλιστα τόπον ἑλισσόμενον. εἰ μὲν
<span class="lb" data-page="7.241" data-line="4" id="l7.241.4"></span>γὰρ ὀξὺ καὶ λεπτὸν ἠχοίη, τὸ μὲν τοιοῦτον πνεῦμα διὰ κενοῦ
<span class="lb" data-page="7.241" data-line="5" id="l7.241.5"></span>τε φέρεται τοῦ ἐντέρου καὶ πάντως στενοῦ, καθαρώτερόν τε
<span class="lb" data-page="7.241" data-line="6" id="l7.241.6"></span>καὶ ἀερωδέστερον ὑπάρχον αὐτό· φυσωδέστερον δὲ γενόμενον,
<span class="lb" data-page="7.241" data-line="7" id="l7.241.7"></span>ὁμοίως μὲν ἐργάζεται τὸν ψόφον μικρὸν, ἐν τοῖς λεπτοῖς ἐντέροις
<span class="lb" data-page="7.241" data-line="8" id="l7.241.8"></span>ἐνελιττόμενον, ἀλλ’ οὔτ’ ἀκριβῶς ὀξὺν, οὔτε λεπτόν.
<span class="lb" data-page="7.241" data-line="9" id="l7.241.9"></span>οἱ μὲν δὴ τοιοῦτοι ψόφοι πάντες ἐν τοῖς κατὰ τὴν νῆστιν
<span class="lb" data-page="7.241" data-line="10" id="l7.241.10"></span>μάλιστα συνίστανται χωρίοις· εἰς ὅσον δ’ ἂν ὑποκαταβαίνουσιν
<span class="lb" data-page="7.241" data-line="11" id="l7.241.11"></span>ἄχρι τῶν ἄλλων ἐντέρων τῶν λεπτῶν, ἧττον ἠχώδεις ἀποτελοῦνται.
<span class="lb" data-page="7.241" data-line="12" id="l7.241.12"></span>βομβώδεις δ’ εἰσὶν ἕτεροι, τοῖς ἐξ εὐρυτάτων
<span class="lb" data-page="7.241" data-line="13" id="l7.241.13"></span>αὐλῶν ἐοικότες, ὁποίους ἔχουσιν οἱ τυμβαῦλαι καλούμενοι,
<span class="lb" data-page="7.241" data-line="14" id="l7.241.14"></span>διὰ μὲν τὴν ὕλην ἐξ ἧς γεγόνασιν οὐ δυναμένους ἠχεῖν καθαρὸν,
<span class="lb" data-page="7.241" data-line="15" id="l7.241.15"></span>διὰ δὲ τὴν εὐρύτητα τῆς τοῦ πνεύματος ὁδοῦ βαρύτατα
<span class="lb" data-page="7.241" data-line="16" id="l7.241.16"></span>φθεγγομένους. οἱ τοιοῦτοι πάντες ἐν τοῖς παχέσιν ἐντέροις
<span class="lb" data-page="7.241" data-line="17" id="l7.241.17"></span>συνίστανται κενοῖς γενομένοις περιττωμάτων· εἰ δ’ ὑγρότης
<span class="lb" data-page="7.241" data-line="18" id="l7.241.18"></span>τις ἐν αὐτοῖς περιέχοιτο, προσέρχεταί τις ἰδέα τῷ βόμβῳ καὶ
<span class="pb" data-page="7.242" id="p7.242"></span>
<span class="lb" data-page="7.242" data-line="1" id="l7.242.1"></span>παρὰ τῆσδε, καὶ καλοῦσι τὸν τοιοῦτον ψόφον οἱ ἄνθρωποι
<span class="lb" data-page="7.242" data-line="2" id="l7.242.2"></span>βορβορυγμὸν, ἔκκρισιν ἐπαγγελλόμενον ὑγροῦ περιττώματος.
<span class="lb" data-page="7.242" data-line="3" id="l7.242.3"></span>ἡ γὰρ ἰδέα ψόφου ταῦτ’ ἄμφω προμηνύει, διότι μὲν ἐπὶ κινουμένῃ
<span class="lb" data-page="7.242" data-line="4" id="l7.242.4"></span>γίγνεται τῇ φύσει, τὴν ἔκκρισιν ἐπαγγελλομένη· ὅτι
<span class="lb" data-page="7.242" data-line="5" id="l7.242.5"></span>δὲ καὶ μετὰ βορβορυγμοῦ, τὴν ὑγράν· καὶ αὐτῶν δὲ τῶν ἔξω
<span class="lb" data-page="7.242" data-line="6" id="l7.242.6"></span>φερομένων φυσῶν ὁ ψόφος, ὁ μὲν οἷον <span class="milestone ed2page" data-n="7.96" data-unit="ed2page" id="ed2page.7.96"></span>βορβορυγμῷ τινι
<span class="lb" data-page="7.242" data-line="7" id="l7.242.7"></span>προσέοικεν, ἔκκρισιν ὅσον οὔπω γενήσεσθαι προδηλῶν· ὁ δὲ
<span class="lb" data-page="7.242" data-line="8" id="l7.242.8"></span>καθαρός τε καὶ, ὡς ἂν εἴποι τις, εὔηχός ἐστι καὶ ἀερώδης,
<span class="lb" data-page="7.242" data-line="9" id="l7.242.9"></span>ἤτοι κενὸν ἐνδεικνύμενος εἶναι τὸ ἔντερον, ἢ καὶ πάνυ τι
<span class="lb" data-page="7.242" data-line="10" id="l7.242.10"></span>σκληρὸν ἔχειν ἀνωτέρω που περίττωμα· καὶ μὲν δὴ καὶ μέσος
<span class="lb" data-page="7.242" data-line="11" id="l7.242.11"></span>τις τούτων ἐστὶν ἄλλος οἷον βομβώδης, ἐπὶ μέσῃ τινὶ καὶ
<span class="lb" data-page="7.242" data-line="12" id="l7.242.12"></span>μεταξὺ τῶν εἰρημένων διαθέσει γενόμενος. ὁ δ’ οἷον τρυσμὸς
<span class="lb" data-page="7.242" data-line="13" id="l7.242.13"></span>ἢ τρισμὸς, ἑκατέρως γὰρ αὐτὸν ὀνομάζουσιν, οἱ μὲν ἀπὸ
<span class="lb" data-page="7.242" data-line="14" id="l7.242.14"></span>τοῦ υ τὴν ἀρχὴν, οἱ δ’ ἀπὸ τοῦ ι ποιούμενοι τῆς πρώτης
<span class="lb" data-page="7.242" data-line="15" id="l7.242.15"></span>συλλαβῆς, ἐπὶ στενοχωρίᾳ τε ἅμα τῶν ὀργάνων καὶ φυσώδει
<span class="lb" data-page="7.242" data-line="16" id="l7.242.16"></span>πνεύματι μετ’ ὀλίγης ὑγρότητος γίγνεται.
</p>
          </article>

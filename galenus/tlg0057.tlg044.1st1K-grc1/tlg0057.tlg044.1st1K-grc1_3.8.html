<article xmlns="http://www.w3.org/1999/xhtml" id="urn:cts:greekLit:tlg0057.tlg044.1st1K-grc1:3.8">
<span class="pb page1" data-page="7.248" id="p7.248"></span>
<span class="milestone ed1page page1" data-n="3.244" data-unit="ed1page" id="ed1page.3.244"></span>
<span class="milestone ed2page page1" data-n="7.97" data-unit="ed2page" id="ed2page.7.97"></span>
            <p>
<span class="lb" data-page="7.248" data-line="1" id="l7.248.1"></span><span class="milestone ed2page" data-n="7.98" data-unit="ed2page" id="ed2page.7.98"></span>Αἱ δὲ τῶν οὔρων ἐπισχέσεις τε καὶ
<span class="lb" data-page="7.248" data-line="2" id="l7.248.2"></span>μοχθηραὶ κενώσεις ἀνάλογον ἔχουσι ταῖς κατὰ τὴν γαστέρα
<span class="lb" data-page="7.248" data-line="3" id="l7.248.3"></span>τῶν περιττωμάτων ἐπισχέσεσί τε καὶ παρὰ φύσιν ἐκκρίσεσιν.
<span class="lb" data-page="7.248" data-line="4" id="l7.248.4"></span>ἴσχονται μὲν γὰρ ἢ ἀδυνατούσης ἐκκρίνειν τῆς κύστεως, ἢ στεγνωθέντος
<span class="lb" data-page="7.248" data-line="5" id="l7.248.5"></span>αὐτῆς τοῦ στομάχου. ταυτὶ μὲν οὖν ἄμφω τὰ
<span class="lb" data-page="7.248" data-line="6" id="l7.248.6"></span>νοσήματα τῆς κύστεως ἓν κοινὸν ἔχει σύμπτωμα, τὴν ἰσχουρίαν·
<span class="lb" data-page="7.248" data-line="7" id="l7.248.7"></span>ἴσχεται γὰρ ἐν αὐτῇ τὰ οὖρα. καλοῦσι δὲ οὐδὲν ἧττον
<span class="lb" data-page="7.248" data-line="8" id="l7.248.8"></span>οἱ πολλοὶ τῶν ἰατρῶν ἰσχουρίαν κᾀκεῖνο τὸ σύμπτωμα, καίτοιγε
<span class="lb" data-page="7.248" data-line="9" id="l7.248.9"></span>οὐκ ἦν ἰσχουρία, ἐπειδὴ μηδόλως εἰς τὴν κύστιν ἀφικνεῖται
<span class="lb" data-page="7.248" data-line="10" id="l7.248.10"></span>τὸ οὖρον, ἀπολλυμένης τῶν νεφρῶν τῆς ἐνεργείας.
<span class="lb" data-page="7.248" data-line="11" id="l7.248.11"></span>καὶ συγχωρητέον γε αὐτοῖς ὀνομάζειν οὕτως ἀποροῦσι προσηγορίας
<span class="lb" data-page="7.248" data-line="12" id="l7.248.12"></span>οἰκείας· οὐ μὴν ἀγνοεῖσθαι προσήκει γε τὴν διαφορὰν
<span class="lb" data-page="7.248" data-line="13" id="l7.248.13"></span>τῶν διαθέσεων. ἑτέρα μὲν γὰρ ἐστι διάθεσις, ὅταν μηδὲν ἐκκρίνηται,
<span class="lb" data-page="7.248" data-line="14" id="l7.248.14"></span>πεπληρωμένης τῆς κύστεως· ἑτέρα δὲ, ὅταν ὑπάρχῃ
<span class="lb" data-page="7.248" data-line="15" id="l7.248.15"></span>κενὴ, μηδὲν ὅλως ἐν αὐτῇ περιέχουσα. κατὰ γοῦν τὴν τοιαύτην
<span class="lb" data-page="7.248" data-line="16" id="l7.248.16"></span>διάθεσιν ἐν ᾗ πλήρης ἡ κύστις ἐστὶν, ἤτοι γε ἐστέγνωται
<span class="lb" data-page="7.248" data-line="17" id="l7.248.17"></span>τὸ στόμα αὐτῆς, ἢ τούτου κατὰ φύσιν ἔχοντος ἀῤῥωστεῖ
<span class="lb" data-page="7.248" data-line="18" id="l7.248.18"></span>περιστέλλεσθαί τε καὶ ἐξωθεῖν ἔξω τὸ οὖρον. αἱ μὲν οὖν
<span class="pb" data-page="7.249" id="p7.249"></span>
<span class="lb" data-page="7.249" data-line="1" id="l7.249.1"></span>στεγνώσεις τοῦ στομάχου δι’ ἔμφραξίν τε καὶ μύσιν ἀποτελοῦνται.
<span class="lb" data-page="7.249" data-line="2" id="l7.249.2"></span>καὶ γίνεται ἡ μὲν ἔμφραξις ὑπὸ θρόμβου τε καὶ
<span class="lb" data-page="7.249" data-line="3" id="l7.249.3"></span>πύου παχέος καὶ λίθου καὶ πώρου καὶ διὰ βλάστημά τι κατ’
<span class="lb" data-page="7.249" data-line="4" id="l7.249.4"></span>αὐτὸν ἐπιτραφὲν τὸν πόρον, ὁποῖα κᾀν τοῖς ἄλλοις ἅπασιν
<span class="lb" data-page="7.249" data-line="5" id="l7.249.5"></span>ἐκτὸς ὁρᾶται γινόμενα κατά τε τὰ ὦτα καὶ ῥῖνας αἰδοῖά τε
<span class="lb" data-page="7.249" data-line="6" id="l7.249.6"></span>καὶ ἕδραν. ἡ δὲ μύσις ἤτοι δι’ ὄγκον τινὰ παρὰ φύσιν ἢ διὰ
<span class="lb" data-page="7.249" data-line="7" id="l7.249.7"></span>ξηρότητα γίνεται πολλήν. ὁ μὲν οὖν ὄγκος ἐπὶ φλεγμοναῖς
<span class="lb" data-page="7.249" data-line="8" id="l7.249.8"></span>ἀποτελεῖται καὶ σκίῤῥοις καὶ τοῖς ἄλλοις οἰδήμασιν, ὅσα τε
<span class="lb" data-page="7.249" data-line="9" id="l7.249.9"></span>τὸν τράχηλον ἐξαίροντα τῆς κύστεως εἰς τὸν ἐντὸς πόρον ἀποχεῖ
<span class="lb" data-page="7.249" data-line="10" id="l7.249.10"></span>τὸν ὄγκον· ἡ δὲ ξηρότης ἐν τοῖς καυσωδεστάτοις τε καὶ
<span class="lb" data-page="7.249" data-line="11" id="l7.249.11"></span>αὐχμωδεστάτοις πυρετοῖς, ἐν οἷς πολλάκις ὁρῶμεν οὐδὲ φθέγξασθαι
<span class="lb" data-page="7.249" data-line="12" id="l7.249.12"></span>δυναμένους τοὺς κάμνοντας, ἄνευ τοῦ διαβρέξαι τὸ
<span class="lb" data-page="7.249" data-line="13" id="l7.249.13"></span>στόμα. τῆς δὲ κατὰ τὴν κύστιν ἀτονίας οὐδὲν ἔτι δέομαι λέγειν
<span class="lb" data-page="7.249" data-line="14" id="l7.249.14"></span>τὰς αἰτίας· εἴρηνται γὰρ ἤδη μοι πολλάκις<span class="milestone ed1page" data-n="3.245" data-unit="ed1page" id="ed1page.3.245"></span> ἐπὶ πολλῶν
<span class="lb" data-page="7.249" data-line="15" id="l7.249.15"></span>μορίων, εἴθ’ ὡς ὁμοιομερέσιν αὐτοῖς, εἴθ’ ὡς ὀργανικοῖς συμπίπτουσιν.
<span class="lb" data-page="7.249" data-line="16" id="l7.249.16"></span>περιττότερον δέ τι κατὰ τὴν κύστιν ἔοικε συμπίπτειν
<span class="lb" data-page="7.249" data-line="17" id="l7.249.17"></span>ὑπερπληρωθεῖσαν, ὅπερ οὐχ ἡμεῖς μόνοι τεθεάμεθα
<span class="lb" data-page="7.249" data-line="18" id="l7.249.18"></span>γινόμενον, ἀλλὰ καὶ παρ’ ἄλλων ἐπυθόμεθα. πληρωθείσης ﻿
<span class="pb" data-page="7.250" id="p7.250"></span>
<span class="lb" data-page="7.250" data-line="1" id="l7.250.1"></span>γὰρ αὐτῆς αἰδεσθέντων τινῶν ἐξαναστῆναι τοῦ δείπνου καὶ
<span class="lb" data-page="7.250" data-line="2" id="l7.250.2"></span>οὐρῆσαι, τὴν ἐνέργειαν ἀπολέσθαι συνέβη, καὶ οὐκ ἔτ’ ἠδυνήθησαν
<span class="lb" data-page="7.250" data-line="3" id="l7.250.3"></span>ἐκκρῖναι τὸ οὖρον, κᾂν ἱκανῶς βιαζόμενοι τύχοιεν.
<span class="lb" data-page="7.250" data-line="4" id="l7.250.4"></span>ἔοικε δέ τι καὶ κατὰ τὴν γαστέρα συμπίπτειν τοιοῦτον καὶ τὰ
<span class="lb" data-page="7.250" data-line="5" id="l7.250.5"></span>ἔντερα, ἀλλὰ τοὺς πολλοὺς λανθάνειν, ἐπὶ μὲν τῶν κατ’ αὐτὴν
<span class="lb" data-page="7.250" data-line="6" id="l7.250.6"></span>τὴν κοιλίαν τοῦτο παθόντων, ἀποπνίγεσθαι φθανόντων·
<span class="lb" data-page="7.250" data-line="7" id="l7.250.7"></span>ἐπὶ δὲ τῶν ἐν τοῖς ἐντέροις ἅπασιν ἠθροικότων τὸ περίττωμα,
<span class="lb" data-page="7.250" data-line="8" id="l7.250.8"></span>διὰ τὰ παρεπόμενα συμπτώματα περιελκομένων ἐπ’ ἄλλα τῶν
<span class="lb" data-page="7.250" data-line="9" id="l7.250.9"></span>ἰατρῶν· ἐν μόναις γὰρ καθάρσεσι συνδοθείσαις μὲν εἰς ἔντερα,
<span class="lb" data-page="7.250" data-line="10" id="l7.250.10"></span>μεινάσαις δὲ εἰς αὐτὰ, εἴωθε τὸ τοιοῦτον συμπίπτειν.
<span class="lb" data-page="7.250" data-line="11" id="l7.250.11"></span>αὗται μὲν οὖν αἱ διαθέσεις τὴν οἷον στέρησιν τῆς ἀποκρίσεως
<span class="lb" data-page="7.250" data-line="12" id="l7.250.12"></span>τῶν οὔρων ἐπιφέρουσιν· αἱ δ’ ὁμογενεῖς μὲν αὐταῖς,
<span class="lb" data-page="7.250" data-line="13" id="l7.250.13"></span>ἀπολειπόμεναι δὲ μεγέθει, τὰς οἷον ἀμυδράς τε καὶ ναρκώδεις
<span class="lb" data-page="7.250" data-line="14" id="l7.250.14"></span>ἐνεργείας ἀποτελοῦσιν. ἐπ’ ἄλλαις δὲ διαθέσεσι τὸ τρίτον γένος
<span class="lb" data-page="7.250" data-line="15" id="l7.250.15"></span>τῶν συμπτωμάτων ἐπιγίγνεσθαι πέφυκεν, ἐν ταῖς πλημμελέσι
<span class="lb" data-page="7.250" data-line="16" id="l7.250.16"></span>κενώσεσι <span class="milestone ed2page" data-n="7.99" data-unit="ed2page" id="ed2page.7.99"></span>συνιστάμενον. ἰδέαι δὲ πλείους αὐτῶν·
<span class="lb" data-page="7.250" data-line="17" id="l7.250.17"></span>πρώτη μὲν ἡ στραγγουρία καλουμένη, δι’ ἀτονίαν τῆς κύστεως
<span class="lb" data-page="7.250" data-line="18" id="l7.250.18"></span>ἢ δριμύτητα τῶν οὔρων ἀποτελουμένη· δευτέρα δὲ
<span class="pb" data-page="7.251" id="p7.251"></span>
<span class="lb" data-page="7.251" data-line="1" id="l7.251.1"></span>τοῖς κατὰ τὴν γαστέρα ῥεύμασιν ἐοικυῖα, περὶ ἧς ἄμεινον ἐπὶ
<span class="lb" data-page="7.251" data-line="2" id="l7.251.2"></span>πλέον εἰσάπαξ εἰπεῖν ἐν τῷδε. γίγνεται δή τις οἷον ἀναστοιχείωσις,
<span class="lb" data-page="7.251" data-line="3" id="l7.251.3"></span>ἢ σύντηξις, ἢ ἀνάλυσις, ἢ ὡς ἄν τις ὀνομάζειν ἐθέλοι,
<span class="lb" data-page="7.251" data-line="4" id="l7.251.4"></span>ποτὲ μὲν ἅπαντος τοῦ σώματος, ἔστιν ὅτε δὲ τῶν ἐν
<span class="lb" data-page="7.251" data-line="5" id="l7.251.5"></span>ταῖς φλεψὶ μόνων χυμῶν· καὶ ταύτης τὸ σύντηγμα ποτὲ μὲν
<span class="lb" data-page="7.251" data-line="6" id="l7.251.6"></span>εἰς τὴν γαστέρα συῤῥεῖ, ποτὲ δὲ εἰς τὰ οὖρα, ποτὲ δὲ εἰς
<span class="lb" data-page="7.251" data-line="7" id="l7.251.7"></span>ἱδρῶτας ἀποτρίβεται. τῶν μὲν οὖν ἐν ταῖς φλεψὶ χυμῶν εἰς
<span class="lb" data-page="7.251" data-line="8" id="l7.251.8"></span>ἰχῶρας ὀῤῥώδεις ἀναλυομένων, οἱ νεφροὶ τὸ τοιοῦτον πεφυκότες
<span class="lb" data-page="7.251" data-line="9" id="l7.251.9"></span>ἕλκειν περίττωμα, καὶ μάλισθ’ ὅταν ὑγιαίνοντες τύχωσιν,
<span class="lb" data-page="7.251" data-line="10" id="l7.251.10"></span>ἐκκαθαίρουσι μὲν τῶν φλεβῶν τὸν ὀῤῥὸν, ἐπιφέρουσι δὲ
<span class="lb" data-page="7.251" data-line="11" id="l7.251.11"></span>τῇ κύστει τὸ ῥεῦμα συνεχῶς. ὅταν δὲ καὶ οἱ νεφροὶ τύχωσιν
<span class="lb" data-page="7.251" data-line="12" id="l7.251.12"></span>ἕλκειν ἀδύνατοι, ἢ εἰς τὴν γαστέρα καταπέμπουσιν αἱ φλέβες
<span class="lb" data-page="7.251" data-line="13" id="l7.251.13"></span>τὸν τοιοῦτον ὀῤῥὸν, ἢ παντὶ τῷ σώματι μεταδιδοῦσαι, τὰς
<span class="lb" data-page="7.251" data-line="14" id="l7.251.14"></span>ἐξαιφνιδίους ὑδερώδεις καταστάσεις ἐπιφέρουσιν. ἐὰν δὲ τὸ
<span class="lb" data-page="7.251" data-line="15" id="l7.251.15"></span>σύντηγμα παχύτερον ᾖ, καὶ οἷον οὐ πεφύκασιν ἕλκειν οἱ νεφροὶ,
<span class="lb" data-page="7.251" data-line="16" id="l7.251.16"></span>συῤῥεῖ πᾶν ἐξ ἀνάγκης εἰς τὴν γαστέρα. τοῦ δὲ σαρκώδους
<span class="lb" data-page="7.251" data-line="17" id="l7.251.17"></span>γένους οὕτως συντηκομένου, καὶ ἡ γαστὴρ μὲν ἐνδέχεται
<span class="lb" data-page="7.251" data-line="18" id="l7.251.18"></span>τὸ ῥεῦμα, ἐπειδὰν παχύτερον ᾖ, καὶ ἱδρῶτες ἐπιγίνονται
<span class="pb" data-page="7.252" id="p7.252"></span>
<span class="lb" data-page="7.252" data-line="1" id="l7.252.1"></span>πολλοί· ἀναλυθέντος δὲ εἰς ἀτμοὺς, ἱδρῶτες. ταῦτα μὲν
<span class="lb" data-page="7.252" data-line="2" id="l7.252.2"></span>περὶ τῆς κατὰ τὰς σάρκας τε καὶ τὸ αἷμα συντήξεως εἴς γε τὸ
<span class="lb" data-page="7.252" data-line="3" id="l7.252.3"></span>παρὸν ἱκανά. τὰ δ’ ἄλλα τῶν οὔρων συμπτώματα τὰ μὲν
<span class="lb" data-page="7.252" data-line="4" id="l7.252.4"></span>ἤτοι κύστεως ἢ νεφρῶν ἐνδείκνυταί τινα διάθεσιν, ὑπὲρ ὧν
<span class="lb" data-page="7.252" data-line="5" id="l7.252.5"></span>ἐν ἀφορισμοῖς ἔγραψεν Ἱπποκράτης· τὰ δὲ, εἰς ὅσον ἀπεψίας
<span class="lb" data-page="7.252" data-line="6" id="l7.252.6"></span>ἢ πέψεως ἥκει τὸ αἷμα, διδάσκει. γέγραπται δὲ περὶ αὐτῶν
<span class="lb" data-page="7.252" data-line="7" id="l7.252.7"></span>ἐν τῷ προγνωστικῷ.
</p>
          </article>

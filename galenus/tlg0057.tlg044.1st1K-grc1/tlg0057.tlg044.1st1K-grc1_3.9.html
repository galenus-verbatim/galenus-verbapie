<article xmlns="http://www.w3.org/1999/xhtml" id="urn:cts:greekLit:tlg0057.tlg044.1st1K-grc1:3.9">
<span class="pb page1" data-page="7.252" id="p7.252"></span>
<span class="milestone ed1page page1" data-n="3.245" data-unit="ed1page" id="ed1page.3.245"></span>
<span class="milestone ed2page page1" data-n="7.99" data-unit="ed2page" id="ed2page.7.99"></span>
            <p>
<span class="lb" data-page="7.252" data-line="8" id="l7.252.8"></span>Μεταβαίνειν οὖν ἤδη καιρὸς ἐπὶ τοὺς ἱδρῶτας,
<span class="lb" data-page="7.252" data-line="9" id="l7.252.9"></span>ὑπὲρ ὧν εἴρηται μέν που τό γε τοσοῦτον ὡς ἀναλυομένης
<span class="lb" data-page="7.252" data-line="10" id="l7.252.10"></span>ἐνίοτε γίγνονται τῆς ἕξεως, καὶ καλεῖται τὸ πάθημα συγκοπή·
<span class="lb" data-page="7.252" data-line="11" id="l7.252.11"></span>τούτῳ δὲ ἐναντία κατάστασίς ἐστιν ἡ ἐν τοῖς κρισίμοις
<span class="lb" data-page="7.252" data-line="12" id="l7.252.12"></span>ἱδρῶσιν, ἐῤῥωμένην ἐνδεικνυμένοις, οὐ διαλυομένην τὴν
<span class="lb" data-page="7.252" data-line="13" id="l7.252.13"></span>φύσιν. οἱ μὲν δὴ τοιοῦτοι τῶν ἱδρώτων ἐκκαθαίρουσι τὸ
<span class="lb" data-page="7.252" data-line="14" id="l7.252.14"></span>σῶμα· παραπλήσιοι δ’ αὐτοῖς εἰσιν οἱ κατὰ τὰ μέτρια γυμνάσια
<span class="lb" data-page="7.252" data-line="15" id="l7.252.15"></span>καὶ τὰ βαλανεῖα καὶ τὸ θάλπος τὸ θερινόν. ἐν δὲ
<span class="lb" data-page="7.252" data-line="16" id="l7.252.16"></span>τοῖς ἀμέτροις γυμνασίοις ἤδη τι καὶ τοῦ χρηστοῦ συναπέρχεται.
<span class="lb" data-page="7.252" data-line="17" id="l7.252.17"></span>τὴν δ’ ὀσμὴν ἴσχουσι καὶ τὴν χρόαν τῷ κενουμένῳ
<span class="lb" data-page="7.252" data-line="18" id="l7.252.18"></span>ὁμοίαν περιττώματι· τὸ δὲ πλῆθος ἤτοι διὰ τὴν ἀραιότητα
<span class="pb" data-page="7.253" id="p7.253"></span>
<span class="lb" data-page="7.253" data-line="1" id="l7.253.1"></span>τοῦ σώματος, ἢ διὰ τὸ πλῆθος τοῦ περιττώματος, ἢ διὰ τὴν
<span class="lb" data-page="7.253" data-line="2" id="l7.253.2"></span>λεπτότητα τοῦ κενουμένου. διὰ δὲ τἀναντία τούτων ἴσχεσθαι
<span class="lb" data-page="7.253" data-line="3" id="l7.253.3"></span>πεφύκασιν, ὅταν ὀλίγον ἢ γλίσχρον ἢ παχὺ τύχῃ τὸ περιττὸν, ἢ
<span class="lb" data-page="7.253" data-line="4" id="l7.253.4"></span>οἱ πόροι στεγνωθῶσι. πάσχουσι δὲ τοῦτο δι’ ἔμφραξιν ἢ μύσιν.
<span class="lb" data-page="7.253" data-line="5" id="l7.253.5"></span>ἐμφράττονται μὲν οὖν ὑπὸ παχέων τε καὶ γλίσχρων ὑγρῶν·
<span class="lb" data-page="7.253" data-line="6" id="l7.253.6"></span>μύουσι δὲ δι’ ἀτροφίαν, ἢ ψύξιν, ἢ μαλακότητα. γίγνεται
<span class="lb" data-page="7.253" data-line="7" id="l7.253.7"></span>δὲ καὶ δι’ ἀτονίαν τῆς κατὰ τὰς σάρκας δυνάμεως ἐπίσχεσίς
<span class="lb" data-page="7.253" data-line="8" id="l7.253.8"></span>τε καὶ ἔκκρισις ἱδρώτων, ὥσπερ καὶ τῶν ἄλλων περιττωμάτων.
<span class="lb" data-page="7.253" data-line="9" id="l7.253.9"></span>καὶ γὰρ καὶ κύστις καὶ γαστὴρ ἐνίοτε μὲν ἀνέχονται
<span class="lb" data-page="7.253" data-line="10" id="l7.253.10"></span>μᾶλλον ἐν ἑαυτοῖς περιεχομένων τῶν περιττωμάτων, ἀποκρίνειν
<span class="lb" data-page="7.253" data-line="11" id="l7.253.11"></span>ὀκνοῦντα· πολλάκις δ’ ἔμπαλιν, οὐδὲ γὰρ βραχύτατον
<span class="lb" data-page="7.253" data-line="12" id="l7.253.12"></span>φέρουσιν, ἀλλὰ βαρύνονταί τε καὶ ἀποῤῥίπτουσι
<span class="lb" data-page="7.253" data-line="13" id="l7.253.13"></span>παραχρῆμα.
</p>
          </article>

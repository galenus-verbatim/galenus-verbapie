<article xmlns="http://www.w3.org/1999/xhtml" id="urn:cts:greekLit:tlg0057.tlg045.1st1K-grc1:1.1">
<span class="pb page1" data-page="7.273" id="p7.273"></span>
<span class="milestone ed1page page1" data-n="2.321" data-unit="ed1page" id="ed1page.3.321"></span>
<span class="milestone ed2page page1" data-n="6.107" data-unit="ed2page" id="ed2page.7.107"></span>
            <h2>ΓΑΛΗΝΟΥ ΠΕΡΙ ΔΙΑΦΟΡΑΣ ΠΥΡΕΤΩΝ
<br></br>ΒΙΒΛΙΟΝ ΠΡΩΤΟΝ.
</h2>
            <p>
<span class="lb" data-page="7.273" data-line="1" id="l7.273.1"></span>Αἱ διαφοραὶ τῶν πυρετῶν αἱ μὲν οἰκειόταται
<span class="lb" data-page="7.273" data-line="2" id="l7.273.2"></span>καὶ κυριώταται κατὰ τὴν οὐσίαν αὐτῶν εἰσιν· αἱ δ’
<span class="lb" data-page="7.273" data-line="3" id="l7.273.3"></span>ἄλλαι κατά τι τῶν συμβεβηκότων. ἐπεὶ δὲ καὶ αὐτῶν τῶν
<span class="lb" data-page="7.273" data-line="4" id="l7.273.4"></span>συμβεβηκότων οὐ μία φύσις, ἀλλὰ τὰ μὲν ἐγγυτέρω τε καὶ
<span class="lb" data-page="7.273" data-line="5" id="l7.273.5"></span>οἰκειότερα τῆς διαιρουμένης οὐσίας ἐστὶ, τὰ δὲ ποῤῥωτέρω
<span class="lb" data-page="7.273" data-line="6" id="l7.273.6"></span>τε καὶ ἀλλοτριώτερα, διὰ τοῦτο καὶ τῶν ἐνθένδε λαμβανομένων
<span class="lb" data-page="7.273" data-line="7" id="l7.273.7"></span>διαφορῶν οὐχ ἓν τὸ γένος ἐστί. μάλιστα μὲν
<span class="lb" data-page="7.273" data-line="8" id="l7.273.8"></span>οὖν ἁμαρτάνουσιν οἱ τῶν οἰκείων τε καὶ κυριωτάτων ἀποχωροῦντες·
<span class="pb" data-page="7.274" id="p7.274"></span>
<span class="lb" data-page="7.274" data-line="1" id="l7.274.1"></span>ἐφεξῆς δὲ ὅσοι τούτων ἐπιμνησθέντες ἀνέμιξαν
<span class="lb" data-page="7.274" data-line="2" id="l7.274.2"></span>αὐταῖς ὁμοτίμως ἁπάσας τὰς κατὰ τὸ συμβεβηκὸς, οὐ διακρίναντες
<span class="lb" data-page="7.274" data-line="3" id="l7.274.3"></span>ἀπὸ τῶν χρησίμων τὰς ἀχρήστους. οὐ μόνον δὲ ἐν
<span class="lb" data-page="7.274" data-line="4" id="l7.274.4"></span>τοῖς γένεσι τῶν διαφορῶν ἥμαρτον οἱ πλεῖστοι τῶν ἰατρῶν,
<span class="lb" data-page="7.274" data-line="5" id="l7.274.5"></span>ἤτοι πλεονάσαντες, ὡς καὶ τῶν ἀχρήστων μνημονεύειν, ἢ ἐλλιπόντες,
<span class="lb" data-page="7.274" data-line="6" id="l7.274.6"></span>ὡς καὶ τῶν χρησίμων ἐνίας παρελθεῖν· ἀλλὰ κατὰ
<span class="lb" data-page="7.274" data-line="7" id="l7.274.7"></span>τὴν ἐν αὐτοῖς τοῖς γένεσι τομὴν εἰς τὰς οἰκείας διαφορὰς
<span class="lb" data-page="7.274" data-line="8" id="l7.274.8"></span>ὡσαύτως ἐσφάλησαν. αὐτίκα γέ τοι τοῦ πρώτου τε καὶ
<span class="lb" data-page="7.274" data-line="9" id="l7.274.9"></span>κυριωτάτου γένους τῶν διαφορῶν ἀπὸ τῆς τοῦ τεμνομένου
<span class="lb" data-page="7.274" data-line="10" id="l7.274.10"></span>πράγματος οὐσίας λαμβανομένου, τινὰς μὲν τῶν ἰατρῶν ἔστιν
<span class="lb" data-page="7.274" data-line="11" id="l7.274.11"></span>ἰδεῖν ὅλον παρελθόντας<span class="milestone ed2page" data-n="7.107" data-unit="ed2page" id="ed2page.7.107"></span> τὸ γένος τοῦτο· τινὰς δὲ ἤτοι
<span class="lb" data-page="7.274" data-line="12" id="l7.274.12"></span>πλεονάσαντας, ἢ ἐλλιπόντας ἐν τῇ διαιρέσει, καίτοιγε Ἱπποκράτους
<span class="lb" data-page="7.274" data-line="13" id="l7.274.13"></span>ἄριστα πεποιημένου τὴν διαίρεσιν ἐν τῷ ἕκτῳ τῶν
<span class="lb" data-page="7.274" data-line="14" id="l7.274.14"></span>ἐπιδημιῶν. ἔχει δὲ ἡ ῥῆσις ὧδε· πυρετοὶ, οἱ μὲν δακνώδεες
<span class="lb" data-page="7.274" data-line="15" id="l7.274.15"></span>τῇ χειρί· οἱ δὲ πρηέες· οἱ δὲ οὐ δακνώδεες, ἐπαναδιδόντες
<span class="lb" data-page="7.274" data-line="16" id="l7.274.16"></span>δέ· οἱ δὲ ὀξέες μὲν, ἡσσώμενοι δὲ τῆς χειρός· οἱ δὲ περικαέες
<span class="lb" data-page="7.274" data-line="17" id="l7.274.17"></span>εὐθέως· οἱ δὲ διὰ παντὸς βληχροὶ, ξηροί· οἱ δὲ ἁλμυρώδεες·
<span class="pb" data-page="7.275" id="p7.275"></span>
<span class="lb" data-page="7.275" data-line="1" id="l7.275.1"></span>οἱ δὲ πεμφιγώδεες, ἰδεῖν δεινοί· οἱ δὲ πρὸς τὴν χεῖρα νοτιώδεες·
<span class="lb" data-page="7.275" data-line="2" id="l7.275.2"></span>οἱ δὲ ἐξέρυθροι· οἱ δὲ ἔξωχροι· οἱ δὲ πελιοὶ, καὶ
<span class="lb" data-page="7.275" data-line="3" id="l7.275.3"></span><span class="milestone ed1page" data-n="3.321" data-unit="ed1page" id="ed1page.3.321"></span>τὰ ἄλλα τὰ τοιαῦτα. ἐναργέστατα γὰρ ἐν τούτοις ἀπό
<span class="lb" data-page="7.275" data-line="4" id="l7.275.4"></span>τε τῆς οὐσίας τοῦ πράγματος ἅμα καὶ ἀπὸ τῆς διαγνώσεως
<span class="lb" data-page="7.275" data-line="5" id="l7.275.5"></span>εἰς τὰς οἰκείας διαφορὰς ἐποιήσατο τὴν διαίρεσιν. ἡ μὲν γὰρ
<span class="lb" data-page="7.275" data-line="6" id="l7.275.6"></span>οὐσία τῶν πυρετῶν ἐν τῷ γένει τῆς παρὰ φύσιν θερμότητος·
<span class="lb" data-page="7.275" data-line="7" id="l7.275.7"></span>αἱ διαφοραὶ δὲ τῆς θερμασίας, αἵ τε παρὰ τὸ μᾶλλον καὶ τὸ
<span class="lb" data-page="7.275" data-line="8" id="l7.275.8"></span>ἧττόν εἰσι, καὶ παρὰ τὴν ὕλην, ἐν ᾗ τὸ παρὰ φύσιν τοῦτο
<span class="lb" data-page="7.275" data-line="9" id="l7.275.9"></span>θερμὸν, καὶ αἱ παρὰ τὸν τρόπον αὐτοῦ τῆς κινήσεως, ἃς
<span class="lb" data-page="7.275" data-line="10" id="l7.275.10"></span>ἁπάσας συμπλέξας τῷ τρόπῳ τῆς διαγνώσεως ἔγραψεν, ὡς
<span class="lb" data-page="7.275" data-line="11" id="l7.275.11"></span>ἐπὶ προήκοντι τῷ λόγῳ δείξομεν. αἱ μέντοι δὴ κατὰ τὸ
<span class="lb" data-page="7.275" data-line="12" id="l7.275.12"></span>μᾶλλόν τε καὶ ἧττον εὔδηλοί τε καὶ σύνηθες ἤδη τοῖς ἰατροῖς
<span class="lb" data-page="7.275" data-line="13" id="l7.275.13"></span>ὀνομάζειν ἐν τούτῳ τῷ γένει τῆς διαφορᾶς τὸν μέγαν τε καὶ
<span class="lb" data-page="7.275" data-line="14" id="l7.275.14"></span>μικρὸν πυρετὸν, οὐ κυρίως μὲν ἐπὶ ποιοῦ πράγματος ὄνομα
<span class="lb" data-page="7.275" data-line="15" id="l7.275.15"></span>ποσότητος ἐπιφέρουσιν, ὅμως δὲ οὖν εἰθισμένοι οὕτω ποιεῖν
<span class="lb" data-page="7.275" data-line="16" id="l7.275.16"></span>οὐκ ἐπὶ τοῦ πυρετοῦ μόνον, ἀλλὰ καὶ ἐπὶ ἄλλων μυρίων ἐν
<span class="lb" data-page="7.275" data-line="17" id="l7.275.17"></span>ποιότητι μὲν ἐχόντων τὴν ὕπαρξιν, ὀνομαζομένων δὲ μεγάλων
<span class="lb" data-page="7.275" data-line="18" id="l7.275.18"></span>τε καὶ μικρῶν. αἱ δὲ παρὰ τὴν ὕλην, ἐν ᾗ τὸ παρὰ
<span class="pb" data-page="7.276" id="p7.276"></span>
<span class="lb" data-page="7.276" data-line="1" id="l7.276.1"></span>φύσιν τοῦτο θερμὸν, οἰκειόταται διαφοραὶ τῆς παρὰ
<span class="lb" data-page="7.276" data-line="2" id="l7.276.2"></span>φύσιν θερμασίας εἰσὶν, ἤτοι τὸ σῶμα τῆς καρδίας αὐτὸ κατειληφυίας
<span class="lb" data-page="7.276" data-line="3" id="l7.276.3"></span>αὐτῆς, ἢ τοὺς περιεχομένους ἐν ταῖς κοιλίας αὐτῆς
<span class="lb" data-page="7.276" data-line="4" id="l7.276.4"></span>χυμούς. λοιπὴ δὲ καὶ τρίτη τις ἐπ’ αὐταῖς διαφορὰ, τῆς
<span class="lb" data-page="7.276" data-line="5" id="l7.276.5"></span>ἀερώδους οὐσίας μόνης ἐκτεθερμασμένης ἱκανῶς, τῶν δὲ
<span class="lb" data-page="7.276" data-line="6" id="l7.276.6"></span>ὑγρῶν καὶ στερεῶν σωμάτων θερμαινομένων μὲν ἔτι, ἐκτεθερμασμένων
<span class="lb" data-page="7.276" data-line="7" id="l7.276.7"></span>δὲ οὐδέπω. διαφέρει γὰρ οὐ σμικρῷ τὸ θερμαίνεσθαί
<span class="lb" data-page="7.276" data-line="8" id="l7.276.8"></span>τι τοῦ τεθερμάνθαι. μάθοις δ’ ἂν ἐναργέστατα
<span class="lb" data-page="7.276" data-line="9" id="l7.276.9"></span>τὸ λεγόμενον ἐπὶ παραδειγμάτων τοιῶνδε. νόησόν μοι θερμὸν
<span class="lb" data-page="7.276" data-line="10" id="l7.276.10"></span>ὕδωρ ἐμβεβλημένον λέβητι ψυχρῷ, κᾄπειτα θερμαινόμενον
<span class="lb" data-page="7.276" data-line="11" id="l7.276.11"></span>ὑπ’ αὐτοῦ τῇ γειτνιάσει τὸ τοῦ λέβητος σῶμα, θερμὸν δὲ
<span class="lb" data-page="7.276" data-line="12" id="l7.276.12"></span>ἀκριβῶς ὅλον μηδέπω γεγενημένον· αὖθις οὖν μοι νόησον εἰς
<span class="lb" data-page="7.276" data-line="13" id="l7.276.13"></span>θερμὸν καὶ διάπυρον λέβητα ψυχρὸν ὕδωρ ἐγκεχυμένον, εἶτα
<span class="lb" data-page="7.276" data-line="14" id="l7.276.14"></span>θερμαινόμενον ἔτι, θερμὸν μηδέπω μηδὲ αὐτὸ γεγενημένον.
<span class="lb" data-page="7.276" data-line="15" id="l7.276.15"></span>ἐπὶ ταύταις ταῖς εἰκόσι κατὰ μὲν τὴν δευτέραν ἡ πρώτη διαφορὰ
<span class="lb" data-page="7.276" data-line="16" id="l7.276.16"></span>τῶν πυρετῶν ἐστιν, οὓς ἔφαμεν αὐτὸ τῆς καρδίας τὸ
<span class="lb" data-page="7.276" data-line="17" id="l7.276.17"></span>σῶμα κατειληφέναι· κατὰ δὲ τὴν προτέραν ἡ τῶν ἐν τοῖς χυμοῖς
<span class="lb" data-page="7.276" data-line="18" id="l7.276.18"></span>τοῖς κατ’ αὐτό· ἡ δὲ λοιπὴ καὶ τρίτη πάντη μὲν οὐκ ἔχει
<span class="pb" data-page="7.277" id="p7.277"></span>
<span class="lb" data-page="7.277" data-line="1" id="l7.277.1"></span>ὅμοιον παράδειγμα, σαφηνείας δ’ ἕνεκα φύσαν ἐννόησόν μοι
<span class="lb" data-page="7.277" data-line="2" id="l7.277.2"></span>χαλκευτικὴν ἕλκουσαν εἰς ἑαυτὴν ἀέρα πάνυ θερμὸν, εἶτα
<span class="lb" data-page="7.277" data-line="3" id="l7.277.3"></span>θερμαινομένην ἔτι πρὸς αὐτοῦ, ἐκτεθερμασμένην δὲ οὐδέπω.
<span class="lb" data-page="7.277" data-line="4" id="l7.277.4"></span>μᾶλλον δ’ ἂν ἔτι τὸ παράδειγμα τὴν τοῦ δηλουμένου πράγματος
<span class="lb" data-page="7.277" data-line="5" id="l7.277.5"></span>ἐνδείξεται φύσιν, εἰ περιεχόμενον ὑγρὸν ἐν τῇ φύσῃ νοήσῃς,
<span class="lb" data-page="7.277" data-line="6" id="l7.277.6"></span>καὶ μᾶλλον ἔτι, εἰ τὰς ὀπὰς τῆς φύσης, δι’ ὧν ἕλκει
<span class="lb" data-page="7.277" data-line="7" id="l7.277.7"></span>τε καὶ ἐκπέμπει τὸν ἀέρα, στεγνὰς οὕτως ἐργασάμενος, ὡς
<span class="lb" data-page="7.277" data-line="8" id="l7.277.8"></span>ὑγρῷ μὲν ἀβάτους ὑπάρχειν, ἀέρι δὲ βασίμους· ἐν ᾧ δὴ καὶ
<span class="lb" data-page="7.277" data-line="9" id="l7.277.9"></span>μάλιστα διαφέρει τὰ τῆς φύσεως ἔργα τῶν ὑπ’ ἀνθρώπου γινομένων.
<span class="lb" data-page="7.277" data-line="10" id="l7.277.10"></span>ἀναμέμικται γὰρ ἔν τε ταῖς ἀρτηρίαις ἁπάσαις διὰ
<span class="lb" data-page="7.277" data-line="11" id="l7.277.11"></span>πολλῶν ὀπῶν ἅμα πνεούσαις ἡ ἀερώδης οὐσία τῷ αἵματι, καὶ
<span class="lb" data-page="7.277" data-line="12" id="l7.277.12"></span>κατὰ τὴν καρδίαν οὐδὲν ἧττον, ὡς ἂν σύῤῥους ὑπάρχουσα πάσαις
<span class="lb" data-page="7.277" data-line="13" id="l7.277.13"></span>αὐταῖς.
</p>
          </article>

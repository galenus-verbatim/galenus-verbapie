<article xmlns="http://www.w3.org/1999/xhtml" id="urn:cts:greekLit:tlg0057.tlg045.1st1K-grc1:1.10">
<span class="pb page1" data-page="7.313" id="p7.313"></span>
<span class="milestone ed1page page1" data-n="3.327" data-unit="ed1page" id="ed1page.3.327"></span>
<span class="milestone ed2page page1" data-n="7.120" data-unit="ed2page" id="ed2page.7.120"></span>
            <p>
<span class="lb" data-page="7.313" data-line="11" id="l7.313.11"></span>Γίνονται τοίνυν οἱ ἑκτικοὶ καλούμενοι πυρετοὶ
<span class="lb" data-page="7.313" data-line="12" id="l7.313.12"></span>κατὰ διττὸν τρόπον, ὡς τὰ πολλὰ μὲν ἐπὶ τοῖς καυσώδεσιν,
<span class="lb" data-page="7.313" data-line="13" id="l7.313.13"></span>ἤτοι μηκυνθεῖσιν εἰς τοσοῦτον, ὡς ἐκδαπανῆσαι τῷ
<span class="lb" data-page="7.313" data-line="14" id="l7.313.14"></span>χρόνῳ τὴν ἰκμάδα τοῦ τῆς καρδίας σώματος, ἢ καὶ μενούσης
<span class="lb" data-page="7.313" data-line="15" id="l7.313.15"></span>ἔτι συχνῆς. ἐκεῖνοι μὲν οὖν οὐχ ἑκτικοὶ μόνον εἰσὶν, ἀλλὰ
<span class="lb" data-page="7.313" data-line="16" id="l7.313.16"></span>ἤδη καὶ μαρασμώδεις· οἱ δ’ ἔτι μενούσης τῆς ὑγρότητος γιγνόμενοι,
<span class="lb" data-page="7.313" data-line="17" id="l7.313.17"></span>τὸ σῶμα τῆς καρδίας αὐτὸ καταλαβόντες, ἐντεῦθεν
<span class="pb" data-page="7.314" id="p7.314"></span>
<span class="lb" data-page="7.314" data-line="1" id="l7.314.1"></span>ἀνάπτονται μάλιστα, καθάπερ ἡ τῶν λύχνων φλὸξ ἐκ τῆς
<span class="lb" data-page="7.314" data-line="2" id="l7.314.2"></span>θρυαλλίδος. ἡ μὲν δὴ μία γένεσις αὐτῶν εἴρηταί μοι· ἡ κατάλοιπος
<span class="lb" data-page="7.314" data-line="3" id="l7.314.3"></span>δ’ ἐστὶν, ὅταν ἐξ ἀρχῆς εὐθέως εἰσβάλλωσι, τὴν
<span class="lb" data-page="7.314" data-line="4" id="l7.314.4"></span>πρώτην γένεσιν ὁμοίαν ποιησάμενοι τοῖς ἐφημέροις ἐπὶ λύπῃ
<span class="lb" data-page="7.314" data-line="5" id="l7.314.5"></span>καὶ θυμῷ καὶ κόπῳ πλείονι μετ’ ἐγκαύσεως ἅμα γινομένῳ.
<span class="lb" data-page="7.314" data-line="6" id="l7.314.6"></span>τούτους μὲν οὖν τοὺς πυρετοὺς οὐ χαλεπόν ἐστιν ἰᾶσθαι·
<span class="lb" data-page="7.314" data-line="7" id="l7.314.7"></span>τοὺς δ’ ἐξ αὐτῶν εἰς μαρασμὸν ἀφικομένους ἀμαθίᾳ τῶν ἐπιστατούντων
<span class="lb" data-page="7.314" data-line="8" id="l7.314.8"></span>ἰατρῶν, οὐ μόνον οὐ ῥᾴδιον, ἀλλὰ οὐδὲ δυνατόν
<span class="lb" data-page="7.314" data-line="9" id="l7.314.9"></span>ἐστιν ἰᾶσθαι συστάντας γε ἀκριβῶς ἤδη, καὶ μηκέτ’ ἀρχομένους.
<span class="lb" data-page="7.314" data-line="10" id="l7.314.10"></span>ἡ γάρ τοι φύσις αὐτῶν ἐστι ξηρὰ καὶ θερμὴ,
<span class="lb" data-page="7.314" data-line="11" id="l7.314.11"></span>παραπλήσιόν τι πασχούσης τῆς καρδίας, οἷόν περ ἡ θρυαλλὶς
<span class="lb" data-page="7.314" data-line="12" id="l7.314.12"></span>ἐν τοῖς λύχνοις, ἐπειδὰν ἐπὶ πλεῖστον ἐκκαυθῇ. θρύπτεται
<span class="lb" data-page="7.314" data-line="13" id="l7.314.13"></span>γὰρ ἡ οὕτω φρυγεῖσα καὶ διαλύεται, καὶ τὸ συνεχὲς ἀπόλλυσιν
<span class="lb" data-page="7.314" data-line="14" id="l7.314.14"></span>ὑπὸ κραυρότητος, ὡς μηδ’ εἰ παραχέοις ἄφθονον ἔλαιον,
<span class="lb" data-page="7.314" data-line="15" id="l7.314.15"></span>ἀναφθῆναι δύνασθαι φλόγα δαψιλῆ. περισπείρεται τοιγαροῦν
<span class="lb" data-page="7.314" data-line="16" id="l7.314.16"></span>ἐν αὐτῇ ἡ μικρὰ καὶ ἄτονος φλὸξ, ἀεὶ καὶ μᾶλλον ἐλάττων
<span class="lb" data-page="7.314" data-line="17" id="l7.314.17"></span>γιγνομένη, μέχρι περ ἂν ἀποσβεσθῇ. ὁ μὲν ἀκριβῶς
<span class="lb" data-page="7.314" data-line="18" id="l7.314.18"></span>μαρασμώδης πυρετὸς τοιοῦτός ἐστιν, οὐ ταὐτὸν ὑπάρχων
<span class="pb" data-page="7.315" id="p7.315"></span>
<span class="lb" data-page="7.315" data-line="1" id="l7.315.1"></span>νόσημα τῷ πάθει τῷ μαρασμῷ. τουτὶ μὲν γὰρ ἐπί τε τῶν
<span class="lb" data-page="7.315" data-line="2" id="l7.315.2"></span>γηρασάντων γίγνεται χωρὶς πυρετοῦ, σβεσθείσης αὐτοῖς τῆς
<span class="lb" data-page="7.315" data-line="3" id="l7.315.3"></span>ἐμφύτου θερμότητος, ὅπερ δὴ καὶ μάλιστα θάνατος ἄλυπός
<span class="lb" data-page="7.315" data-line="4" id="l7.315.4"></span>ἐστι καὶ κατὰ φύσιν ἐπὶ ξηρότητι συνιστάμενος, ὥσπέρ
<span class="lb" data-page="7.315" data-line="5" id="l7.315.5"></span>γε καὶ τῶν παρὰ φύσιν μαραινομένων ἐκεῖνο τὸ εἶδος, ὃ
<span class="lb" data-page="7.315" data-line="6" id="l7.315.6"></span>προσαγορεύει Φίλιππος ἐκ νόσου γῆρας, εἰς ὃ πολλοὺς εἴδομεν
<span class="lb" data-page="7.315" data-line="7" id="l7.315.7"></span>οὐ πρεσβύτας μόνον, ἀλλὰ καὶ παῖδας ἐμπεσόντας. ὁ δὲ
<span class="lb" data-page="7.315" data-line="8" id="l7.315.8"></span>μαρασμώδης πυρετὸς οὐ ξηρὸν μόνον, ἀλλὰ καὶ θερμόν ἐστι
<span class="lb" data-page="7.315" data-line="9" id="l7.315.9"></span>πάθος. ἀποσβέννυται δὲ κατὰ τοῦτο πολὺ θᾶττον ἡ ἐν τῷ
<span class="lb" data-page="7.315" data-line="10" id="l7.315.10"></span>ζώῳ θερμότης καὶ μαραίνεται σύμπαν τὸ σῶμα, δίκην δένδρου
<span class="lb" data-page="7.315" data-line="11" id="l7.315.11"></span>καταξηρανθέντος ἐσχάτως, ἤτοι διὰ χρόνου μῆκος, ἢ
<span class="lb" data-page="7.315" data-line="12" id="l7.315.12"></span>διὰ φλογὸς γειτνίασιν, ἢ σφοδρὸν καὶ ἄμετρον αὐχμόν. ἀλλὰ
<span class="lb" data-page="7.315" data-line="13" id="l7.315.13"></span>περὶ μὲν ὅλης τοῦ μαρασμοῦ διαθέσεως, ὁποία τίς ἐστιν, ἰδίᾳ
<span class="lb" data-page="7.315" data-line="14" id="l7.315.14"></span>γέγραπται.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg045.1st1K-grc1:1.11">
<span class="pb page1" data-page="7.315" id="p7.315"></span>
<span class="milestone ed1page page1" data-n="3.327" data-unit="ed1page" id="ed1page.3.327"></span>
<span class="milestone ed2page page1" data-n="7.120" data-unit="ed2page" id="ed2page.7.120"></span>
            <p>
<span class="lb" data-page="7.315" data-line="15" id="l7.315.15"></span>Τῶν δ’ ἑκτικῶν πυρετῶν, ἐπειδὴ διττόν
<span class="lb" data-page="7.315" data-line="16" id="l7.315.16"></span>ἐστι τὸ εἶδος, ὡς ἄρτι διώρισται, τὰς διαγνώσεις ἐφεξῆς λέγωμεν.
<span class="lb" data-page="7.315" data-line="17" id="l7.315.17"></span>ὁ μὲν δὴ <span class="milestone ed2page" data-n="7.121" data-unit="ed2page" id="ed2page.7.121"></span>συνεμπίπτων τῷ μαρασμῷ πυρετὸς
<span class="lb" data-page="7.315" data-line="18" id="l7.315.18"></span>ἑκτικὸς ἑτοιμότατός ἐστι καὶ προχειρότατος γνωσθῆναι. πρὶν
<span class="pb" data-page="7.316" id="p7.316"></span>
<span class="lb" data-page="7.316" data-line="1" id="l7.316.1"></span>μὲν γὰρ ἅψασθαι τῶν τε σφυγμῶν καὶ τῆς θερμασίας,
<span class="lb" data-page="7.316" data-line="2" id="l7.316.2"></span>ὀφθαλμοὺς κοίλους ἀμέτρως θεάσῃ, καθάπερ ἐν βόθροις τισὶν
<span class="lb" data-page="7.316" data-line="3" id="l7.316.3"></span>ἐγκειμένους, ἐξ ἀπωλείας ἁπάσης αὐτῶν τῆς ὑγρᾶς οὐσίας,
<span class="lb" data-page="7.316" data-line="4" id="l7.316.4"></span>ὡς καὶ τῶν ὀστῶν οἷς ἐπιπέφυκε τὰ βλέφαρα φαίνεσθαι
<span class="lb" data-page="7.316" data-line="5" id="l7.316.5"></span>τὰς ἐξοχάς. καὶ μὴν καὶ λῆμαι κατ’ αὐτοὺς ἐμφαίνονται
<span class="lb" data-page="7.316" data-line="6" id="l7.316.6"></span>ξηραὶ, καί τις αὐχμώδης διάθεσις, οἵα μάλιστα τοῖς πολλὴν
<span class="lb" data-page="7.316" data-line="7" id="l7.316.7"></span>διελθοῦσι κόνιν δι’ ὅλης ἡμέρας ἐν ἡλίῳ θερμῷ. ἀπόλωλε δὲ
<span class="lb" data-page="7.316" data-line="8" id="l7.316.8"></span>καὶ τῆς χρόας αὐτὸ τὸ ζωτικὸν ἄνθος, τοῦτο μέν γε καὶ τῷ
<span class="lb" data-page="7.316" data-line="9" id="l7.316.9"></span>προσώπῳ παντὶ συμβέβηκε, καί τις ἄμετρος αὐχμὸς ἐμφαίνεται
<span class="lb" data-page="7.316" data-line="10" id="l7.316.10"></span>τοῦ τε δέρματος ἅπαντος τοῦ περὶ τὸ πρόσωπον, καὶ μάλιστα
<span class="lb" data-page="7.316" data-line="11" id="l7.316.11"></span>τοῦ κατὰ τὸ μέτωπον, ὡς διὰ ξηρότητα σκληρόν τε
<span class="lb" data-page="7.316" data-line="12" id="l7.316.12"></span>εἶναι καὶ περιτεταμένον, οὐ μὴν οὐδ’ ἀνατείνειν ἐπιπλέον
<span class="lb" data-page="7.316" data-line="13" id="l7.316.13"></span>οἷοί τέ εἰσι τὰ βλέφαρα, παραπλησίως τοῖς νυστάζουσιν ἀεὶ
<span class="lb" data-page="7.316" data-line="14" id="l7.316.14"></span>διακείμενοι. καὶ μέντοι καὶ μύουσιν ὡς τὰ πολλὰ, καθάπερ
<span class="lb" data-page="7.316" data-line="15" id="l7.316.15"></span>ὑπνώττοντες· ἔστι δ’ οὐχ ὁ ὕπνος αὐτῶν τὸ πάθος, ἀλλ’
<span class="lb" data-page="7.316" data-line="16" id="l7.316.16"></span>ἐγρηγόρσεως ἀδυναμία. ἐκτετήκασι δὲ καὶ αἱ σάρκες αἱ κατὰ
<span class="lb" data-page="7.316" data-line="17" id="l7.316.17"></span>τοὺς κροτάφους, ὡς φαίνεσθαι συμπεπτωκότα καὶ κοῖλα τὰ
<span class="lb" data-page="7.316" data-line="18" id="l7.316.18"></span>χωρία. καὶ τί γὰρ ἄλλο ἢ ὀστᾶ καὶ δέρμα τὸ σύμπαν
<span class="lb" data-page="7.316" data-line="19" id="l7.316.19"></span>εἰσίν; ὥστ’ εἰ καὶ γυμνώσας αὐτοὺς ἐπισκέπτοιο τὰ κατὰ
<span class="pb" data-page="7.317" id="p7.317"></span>
<span class="lb" data-page="7.317" data-line="1" id="l7.317.1"></span>τὴν γαστέρα, δόξει σοι μηδὲ τῶν ἐντέρων τι μήτε τῶν
<span class="lb" data-page="7.317" data-line="2" id="l7.317.2"></span>σπλάγχνων μηδὲν ἀποσώζεσθαι, καὶ τὸ ὑποχόνδριον ἀνεσπᾶσθαι
<span class="lb" data-page="7.317" data-line="3" id="l7.317.3"></span>σφοδρῶς εἰς τὸν θώρακα· εἰ δὲ καὶ ἅψασθαι βουληθείης
<span class="lb" data-page="7.317" data-line="4" id="l7.317.4"></span>αὐτῶν, τὸ μὲν δέρμα καρφαλέον ἐσχάτως ἐστὶ, καὶ εἰ
<span class="lb" data-page="7.317" data-line="5" id="l7.317.5"></span>ἀνατείναις ἐπιλαβόμενος τοῖς δακτύλοις, ὥσπερ βύρσα τις
<span class="lb" data-page="7.317" data-line="6" id="l7.317.6"></span>ἵσταται· ὁ δὲ σφυγμὸς ἰσχνὸς καὶ σκληρὸς καὶ ἀμυδρὸς καὶ
<span class="lb" data-page="7.317" data-line="7" id="l7.317.7"></span>πυκνός· ἡ θερμασία τε κατὰ μὲν τὴν πρώτην ἐπιβολὴν ἀμυδρὰ,
<span class="lb" data-page="7.317" data-line="8" id="l7.317.8"></span>μετ’ ὀλίγον δὲ τό τε δριμὺ καὶ τὸ διαβρωτικὸν ἐνδείκνυται,
<span class="lb" data-page="7.317" data-line="9" id="l7.317.9"></span>καὶ μᾶλλον, ἢν ἐπιπλέον ἐγχρονίσῃς ἁπτόμενος. οὐδὲν
<span class="lb" data-page="7.317" data-line="10" id="l7.317.10"></span>ἔτι χρὴ τῶν λοιπῶν μνημονεύειν γνωρισμάτων ἐν οὕτω σαφεῖ
<span class="lb" data-page="7.317" data-line="11" id="l7.317.11"></span>πράγματι. βέλτιον γὰρ ἐπὶ τὸν ἀρχόμενον ἔτι μαρασμὸν
<span class="lb" data-page="7.317" data-line="12" id="l7.317.12"></span>ἀπάγειν τὸν λόγον. ἄρχεσθαι δὲ λέγω τὸν μαρασμὸν, ὅταν
<span class="lb" data-page="7.317" data-line="13" id="l7.317.13"></span>ἡ σύμφυτος ὑγρότης ἡ ἐν ἑκάστῳ σώματι παρεσπαρμένη κατὰ
<span class="lb" data-page="7.317" data-line="14" id="l7.317.14"></span>τὰς μεταξὺ χώρας τῶν ὁμοιομερῶν, ἐξ ἧς πρῶτον τρέφεται τὰ
<span class="lb" data-page="7.317" data-line="15" id="l7.317.15"></span>μόρια, κινδυνεύῃ μηκέτ’ εἶναι κατὰ τὸ τῆς καρδίας σῶμα.
<span class="lb" data-page="7.317" data-line="16" id="l7.317.16"></span>μέχρι μὲν γὰρ τοῦ σώζεσθαί τι ταύτης, ἑκτικὸς μόνον ὁ
<span class="lb" data-page="7.317" data-line="17" id="l7.317.17"></span>πυρετός ἐστιν, οὐ μὴν ἤδη γέ πω καὶ μαρασμώδης· ὅταν
<span class="lb" data-page="7.317" data-line="18" id="l7.317.18"></span>δὲ εἰς κίνδυνον ἥκῃ τοῦ μηκέτ’ εἶναι τῆς τοιαύτης ὑγρότητος
<span class="lb" data-page="7.317" data-line="19" id="l7.317.19"></span>μηδὲν, ὁ ἀκριβὴς ἤδη μαρασμὸς συνίσταται. χαλεπὴ ﻿
<span class="pb" data-page="7.318" id="p7.318"></span>
<span class="lb" data-page="7.318" data-line="1" id="l7.318.1"></span>μὲν οὖν καὶ ἡ τῶν ἑκτικῶν ἁπάντων πυρετῶν ἐστι διάθεσις,
<span class="lb" data-page="7.318" data-line="2" id="l7.318.2"></span>ὅταν γε τὸν τῆς ἀρχῆς χρόνον ὑπερβῶσιν. ὁρίζω δὲ τὴν ἀρχὴν
<span class="lb" data-page="7.318" data-line="3" id="l7.318.3"></span>οὐχ ἡμερῶν ἢ ὡρῶν ἀριθμῷ, καθότι μηδ’ ἐν τοῖς ἄλλοις
<span class="lb" data-page="7.318" data-line="4" id="l7.318.4"></span>νοσήμασιν, ἀλλὰ τῷ ποιῷ τῆς διαθέσεως. ἐν γὰρ τῷ πρῶτον
<span class="lb" data-page="7.318" data-line="5" id="l7.318.5"></span>ἐκτρέπεσθαι τῆς κατὰ φύσιν εὐκρασίας τὸ σῶμα τῆς καρδίας
<span class="lb" data-page="7.318" data-line="6" id="l7.318.6"></span>οὔθ’ ἡ σύμφυτος ὑγρότης ἀπόλωλεν εὐθέως οὔθ’ ἡ
<span class="lb" data-page="7.318" data-line="7" id="l7.318.7"></span>δύναμις ἀῤῥωστεῖ, ἀλλὰ πρῶτον μὲν οἷον ζέσις τις γίνεται τῆς
<span class="lb" data-page="7.318" data-line="8" id="l7.318.8"></span>ὑγρότητος, ἐν ᾧ δὴ καιρῷ ῥᾷστον ἰᾶσθαι τὸν τοιοῦτον πυρετὸν,
<span class="lb" data-page="7.318" data-line="9" id="l7.318.9"></span>ὡς ἂν μηδὲν τῆς δυνάμεως ἤδη πεπονθυίας· ἐφεξῆς δὲ
<span class="lb" data-page="7.318" data-line="10" id="l7.318.10"></span>καὶ δαπάνη τις ἐπὶ τῇ ζέσει, καὶ ταύτης ἐπιπλέον ἤδη προερχομένης
<span class="lb" data-page="7.318" data-line="11" id="l7.318.11"></span>καὶ αὐτὰ τὰ ὁμοιομερῆ σώματα, τὰ οἷόν περ στοιχεῖα
<span class="lb" data-page="7.318" data-line="12" id="l7.318.12"></span>τῆς καρδίας, ξηρότερά τε καὶ ἀτροφώτερα γίγνεται, καὶ
<span class="lb" data-page="7.318" data-line="13" id="l7.318.13"></span>ἡ δύναμις ἄῤῥωστος εἰς τοσοῦτον, εἰς ὅσον περ ἂν ἥ τε ξηρότης
<span class="lb" data-page="7.318" data-line="14" id="l7.318.14"></span>ἐν αὐτῇ κρατῇ καὶ ἡ θερμότης, ὧν ἤρκει καὶ θάτερον
<span class="lb" data-page="7.318" data-line="15" id="l7.318.15"></span>ἐπικρατῆσαν ἄτονον ἐργάσασθαι δύναμιν. ὁ τοιοῦτος πυρετὸς
<span class="lb" data-page="7.318" data-line="16" id="l7.318.16"></span>ἤδη πως ἐπαμφοτερίζει καὶ μέσος ἐστὶ τοῦ τ’ ἀνιάτου παντάπασιν
<span class="lb" data-page="7.318" data-line="17" id="l7.318.17"></span>ἐκείνου τοῦ μαρασμώδους καὶ τοῦ μικρὸν ἔμπροσθεν
<span class="lb" data-page="7.318" data-line="18" id="l7.318.18"></span>εἰρημένου τοῦ κατ’ ἀρχὰς ἔτι ῥᾴστου θεραπεύεσθαι. πλάτη
<span class="pb" data-page="7.319" id="p7.319"></span>
<span class="lb" data-page="7.319" data-line="1" id="l7.319.1"></span>δ’ ἐστὶ <span class="milestone ed2page" data-n="7.122" data-unit="ed2page" id="ed2page.7.122"></span>κᾀν τούτῳ πάμπολλα· διότι καὶ τῆς διαθέσεως
<span class="lb" data-page="7.319" data-line="2" id="l7.319.2"></span>αὐτῆς οὐκ ὀλίγη τις ἡ παρὰ τὸ μᾶλλόν τε καὶ ἧττον ὑπάλλαξις.
<span class="lb" data-page="7.319" data-line="3" id="l7.319.3"></span>ὁ μὲν οὖν ἶσον ἀπέχων ἑκατέρων τῶν πυρετῶν, τοῦ
<span class="lb" data-page="7.319" data-line="4" id="l7.319.4"></span>τ’ ἀκριβῶς ἤδη μαρασμώδους καὶ τοῦ μηδέπω μηδὲν ἔχοντος
<span class="lb" data-page="7.319" data-line="5" id="l7.319.5"></span>τοιοῦτον, μέσος πώς ἐστι καὶ πρὸς τὴν ἴασιν ἀμφίδοξον ἔχων
<span class="lb" data-page="7.319" data-line="6" id="l7.319.6"></span>τὴν ἐφ’ ἑκάτερα ῥοπήν· ὁ δ’ ἐγγυτέρω τοῦ μαρασμώδους
<span class="lb" data-page="7.319" data-line="7" id="l7.319.7"></span>ἤδη κινδύνῳ πελάζει, καθάπερ καὶ ὁ θατέρου τοῦ πρώτου
<span class="lb" data-page="7.319" data-line="8" id="l7.319.8"></span>πλησίον οὐκ ὀλίγας ἔχει σωτηρίας ἐλπίδας. ἑξῆς οὖν ἐπὶ
<span class="lb" data-page="7.319" data-line="9" id="l7.319.9"></span>τὰς διαγνώσεις αὐτῶν ἰτέον, καὶ πρώτου γε τοῦ λύεσθαι δυναμένου
<span class="lb" data-page="7.319" data-line="10" id="l7.319.10"></span>ῥᾳδίως, ἢν μὴ περιπέσῃ τινὶ τῶν πολλῶν τοιούτων
<span class="lb" data-page="7.319" data-line="11" id="l7.319.11"></span>ἰατρῶν. ἔστι δὲ μόνος μὲν ὑφιστάμενος, οὐ χαλεπὸς ἐπιγνωσθῆναι,
<span class="lb" data-page="7.319" data-line="12" id="l7.319.12"></span>συνεπισπώμενος δέ τινα τῶν ἐπὶ σήψει χυμῶν,
<span class="lb" data-page="7.319" data-line="13" id="l7.319.13"></span>δυσφώρατος ἤδη γίγνεται διὰ τὴν ἐπιμιξίαν. ὑποκείσθω
<span class="lb" data-page="7.319" data-line="14" id="l7.319.14"></span><span class="milestone ed1page" data-n="3.328" data-unit="ed1page" id="ed1page.3.328"></span>δὲ πρῶτος αὐτὸς μόνος ἐπί τινι τῶν προειρημένων αἰτίων
<span class="lb" data-page="7.319" data-line="15" id="l7.319.15"></span>συνιστάμενος, καὶ φαινέσθω γε κατὰ τὴν πρώτην ἡμέραν
<span class="lb" data-page="7.319" data-line="16" id="l7.319.16"></span>ἅπαντα ἐπ’ αὐτοῦ τὰ γνωρίσματα τῶν ἐφημέρων πυρετῶν τοῦ
<span class="lb" data-page="7.319" data-line="17" id="l7.319.17"></span>γένους. συνεμφαίνεται μὲν οὖν αὐτοῖς εὐθέως καὶ ἡ ἰδέα τοῦ
<span class="lb" data-page="7.319" data-line="18" id="l7.319.18"></span>προκατάρξαντος αἰτίου, καὶ δειχθήσεται καὶ τοῦτο τοῦ λόγου
<span class="pb" data-page="7.320" id="p7.320"></span>
<span class="lb" data-page="7.320" data-line="1" id="l7.320.1"></span>προϊόντος. ἀλλὰ καὶ πυθομένους αὐτοῦ τοῦ κάμνοντος
<span class="lb" data-page="7.320" data-line="2" id="l7.320.2"></span>ἔνεστι μαθεῖν, εἰ τὰ ἄλλα διακείμενος ἀμέμπτως, ἐπὶ μόνῳ
<span class="lb" data-page="7.320" data-line="3" id="l7.320.3"></span>τῷ θυμωθῆναι σφοδρῶς ἢ λυπηθῆναι πυρέττειν ἤρξατο.
<span class="lb" data-page="7.320" data-line="4" id="l7.320.4"></span>καὶ εἰ φαίνοιτο ταῦθ’ οὕτως ἔχοντα, καὶ παρατείνοιτο κατὰ
<span class="lb" data-page="7.320" data-line="5" id="l7.320.5"></span>τὴν δευτέραν ἡμέραν ὁ πυρετὸς, μήτ’ εἰς ἀπυρεξίαν ἀναπαυόμενος,
<span class="lb" data-page="7.320" data-line="6" id="l7.320.6"></span>ἀλλὰ μηδὲ σφοδρότερος γινόμενος, αὐχμηρότερός γε φαινόμενος,
<span class="lb" data-page="7.320" data-line="7" id="l7.320.7"></span>ὑποπτεύειν ἑκτικὸν ἔσεσθαι τὸν τοιοῦτον· εἰ δὲ κᾀν τῇ
<span class="lb" data-page="7.320" data-line="8" id="l7.320.8"></span>τρίτῃ τῶν ἡμερῶν ἄσιτος ὑπερβάλλειν ἐθελήσειε τὰς ὑποπτευομένας
<span class="lb" data-page="7.320" data-line="9" id="l7.320.9"></span>ὥρας τοῦ διὰ τρίτης παροξυσμοῦ, καὶ μήτε προσθήκη
<span class="lb" data-page="7.320" data-line="10" id="l7.320.10"></span>τις γένοιτο μήτε ἀφαίρεσις ἀξιόλογος, ἀλλὰ τὸ τοῦ πρώτου
<span class="lb" data-page="7.320" data-line="11" id="l7.320.11"></span>πυρετοῦ λείψανον τὸ σμικρὸν ἐκτείνοιτό τε καὶ παραμένοι
<span class="lb" data-page="7.320" data-line="12" id="l7.320.12"></span>σὺν αὐχμηρῷ τῷ σώματι, καὶ τῇ θερμασίᾳ κατὰ μὲν τὴν
<span class="lb" data-page="7.320" data-line="13" id="l7.320.13"></span>πρώτην ἐπιβολὴν τῆς χειρὸς ἐπιεικεῖ φαινομένῃ, χρονιζόντων
<span class="lb" data-page="7.320" data-line="14" id="l7.320.14"></span>δὲ δριμείᾳ καὶ δακνώδει καὶ αὐχμηρᾷ προσπιπτούσῃ, τὸν
<span class="lb" data-page="7.320" data-line="15" id="l7.320.15"></span>τοιοῦτον πυρετὸν ἑκτικὸν ὑπολαμβάνειν εἶναι. μέγιστον δέ
<span class="lb" data-page="7.320" data-line="16" id="l7.320.16"></span>σοι καὶ ἀναμφισβήτητον ἔσται γνώρισμα τῆς φύσεως αὐτοῦ,
<span class="lb" data-page="7.320" data-line="17" id="l7.320.17"></span>θρέψαντι τὸν ἄνθρωπον, ἡνίκα μάλιστα δοκεῖ βεβαίως ὑπερβεβηκέναι
<span class="lb" data-page="7.320" data-line="18" id="l7.320.18"></span>τὰς ὑπόπτους ὥρας ἁπάσας. εὐθέως γὰρ ἐπὶ τῇ
<span class="pb" data-page="7.321" id="p7.321"></span>
<span class="lb" data-page="7.321" data-line="1" id="l7.321.1"></span>τροφῇ μετὰ μίαν ὥραν ἢ δευτέραν ἅπασι τοῖς ἁπτομένοις τοῦ
<span class="lb" data-page="7.321" data-line="2" id="l7.321.2"></span>κάμνοντος ἑτέραν ἐπίδοσιν ὁ πυρετὸς ἐσχηκέναι δόξει. καί
<span class="lb" data-page="7.321" data-line="3" id="l7.321.3"></span>τις καὶ τοῖς δοῦσι τὴν τροφὴν ὡς ἀκαίρως θρέψασιν ἐγκαλέσει,
<span class="lb" data-page="7.321" data-line="4" id="l7.321.4"></span>καὶ ὡς κατ’ αὐτὰς μάλιστα τὰς ὥρας τοῦ παροξυσμοῦ,
<span class="lb" data-page="7.321" data-line="5" id="l7.321.5"></span>καὶ ὡς ἐχρῆν ἐπὶ πλείω χρόνον ἐπιμετρῆσαι, καὶ ὡς ὑστέρησεν
<span class="lb" data-page="7.321" data-line="6" id="l7.321.6"></span>ἡ ἐπισημασία. τὸ δ’ οὐχ οὕτως ἔχει. πᾶσι γὰρ τοῖς ἑκτικοῖς
<span class="lb" data-page="7.321" data-line="7" id="l7.321.7"></span>πυρετοῖς ἴδιον ἀχώριστον ὑπάρχει τοῦτο, τὸ τροφῆς
<span class="lb" data-page="7.321" data-line="8" id="l7.321.8"></span>προσενεχθείσης ἀνάπτεσθαι μὲν τὴν θερμασίαν, ἐπιδιδόναι
<span class="lb" data-page="7.321" data-line="9" id="l7.321.9"></span>δὲ τὸν σφυγμὸν εἰς μέγεθος καὶ τάχος, ὡς ἄθλιπτον δοκεῖν
<span class="lb" data-page="7.321" data-line="10" id="l7.321.10"></span>ἐπισημασίαν γεγονέναι. προσαγορεύω δὲ ἄθλιπτον, ἐν ᾗ
<span class="lb" data-page="7.321" data-line="11" id="l7.321.11"></span>μήτε φρίκη τις ἐγένετο, μήτε περίψυξις τῶν ἄκρων, μήθ’
<span class="lb" data-page="7.321" data-line="12" id="l7.321.12"></span>οἷον εἰς ὕπνον τις καταφορὰ, μήτε νωθρότης τις ἐπίσημος,
<span class="lb" data-page="7.321" data-line="13" id="l7.321.13"></span>ἢ ἀνωμαλία τις ὅλως ἤτοι κατὰ τὴν θερμασίαν, ἢ κατὰ τοὺς
<span class="lb" data-page="7.321" data-line="14" id="l7.321.14"></span>σφυγμοὺς, ἔτι δὲ μᾶλλον οὐδὲ σμικρότης, οὐδ’ ἀμυδρότης,
<span class="lb" data-page="7.321" data-line="15" id="l7.321.15"></span>οὐδ’ ἄλλο τι τῶν τοιούτων οὐδὲν, ἀλλ’ ὡς ἂν καὶ ἄλλῳ τινὶ
<span class="lb" data-page="7.321" data-line="16" id="l7.321.16"></span>τραφέντι μείζων αὐτίκα καὶ θάττων σφυγμὸς ἀποτελεσθείη.
<span class="lb" data-page="7.321" data-line="17" id="l7.321.17"></span>γίνεται μὲν οὖν ποτε καὶ κατ’ ἄλλους τινὰς πυρετοὺς ἄθλιπτος
<span class="lb" data-page="7.321" data-line="18" id="l7.321.18"></span>ἀνάβασις, καὶ ὅσον γε ἐπὶ τούτου, δόξειεν ἂν οὐκ εἶναι
<span class="lb" data-page="7.321" data-line="19" id="l7.321.19"></span>αὐτῶν ἑκτικῶν ἴδιον ἀχώριστον σύμπτωμα· διαφέρει μὲν
<span class="pb" data-page="7.322" id="p7.322"></span>
<span class="lb" data-page="7.322" data-line="1" id="l7.322.1"></span>οὐκ ὀλίγον, εἰ τὸ σύμπαν ἄθροισμα τῶν εἰρημένων γνωρισμάτων
<span class="lb" data-page="7.322" data-line="2" id="l7.322.2"></span>ἐπιβλέπεις. ἐν μὲν γὰρ τοῖς ἄλλοις ἅπασι πυρετοῖς
<span class="lb" data-page="7.322" data-line="3" id="l7.322.3"></span>αἱ τοιαῦται εἰσβολαὶ ἄθλιπτοι γίνονται χωρὶς τοῦ τραφῆναι·
<span class="lb" data-page="7.322" data-line="4" id="l7.322.4"></span>κατὰ δὲ τοὺς ἑκτικοὺς πᾶν τὸ <span class="milestone ed2page" data-n="7.123" data-unit="ed2page" id="ed2page.7.123"></span>ἐναντιώτατον, οὐδ’
<span class="lb" data-page="7.322" data-line="5" id="l7.322.5"></span>ὅλως ἐπισημασία γίνεται κατ’ οὐδένα χρόνον, ἀλλ’ εἷς ἐστι
<span class="lb" data-page="7.322" data-line="6" id="l7.322.6"></span>συνεχὴς πυρετὸς ὥσπερ, ὁ καλούμενος ἰδίως σύνοχος. ἀλλ’
<span class="lb" data-page="7.322" data-line="7" id="l7.322.7"></span>ἐκεῖνος μὲν ὥσπέρ τινα φλόγα παμπόλλην ἀπαντῶσαν ἔχει
<span class="lb" data-page="7.322" data-line="8" id="l7.322.8"></span>τοῖς ἐπιβάλλουσι τὴν χεῖρα, πρὸς τῷ καὶ τοὺς σφυγμοὺς ταχίστους
<span class="lb" data-page="7.322" data-line="9" id="l7.322.9"></span>καὶ πυκνοτάτους καὶ μεγίστους ὑπάρχειν αὐτῷ· κατὰ
<span class="lb" data-page="7.322" data-line="10" id="l7.322.10"></span>δὲ τοὺς ἑκτικοὺς πυρετοὺς οὔτε πλῆθος ἀπαντᾷ θερμασίας,
<span class="lb" data-page="7.322" data-line="11" id="l7.322.11"></span>οἵ τε σφυγμοὶ τοσοῦτον μικρότεροι καὶ ἀραιότεροι καὶ βραδύτεροι
<span class="lb" data-page="7.322" data-line="12" id="l7.322.12"></span>τῶν ἐν τοῖς συνόχοις εἰσὶν, ὅσον περ καὶ τὰ τῆς θερμότητος
<span class="lb" data-page="7.322" data-line="13" id="l7.322.13"></span>ἐλάττω.
</p>
          </article>

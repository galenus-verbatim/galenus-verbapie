<article xmlns="http://www.w3.org/1999/xhtml" id="urn:cts:greekLit:tlg0057.tlg045.1st1K-grc1:1.12">
<span class="pb page1" data-page="7.322" id="p7.322"></span>
<span class="milestone ed1page page1" data-n="3.328" data-unit="ed1page" id="ed1page.3.328"></span>
<span class="milestone ed2page page1" data-n="7.123" data-unit="ed2page" id="ed2page.7.123"></span>
            <p>
<span class="lb" data-page="7.322" data-line="14" id="l7.322.14"></span>Κοινὸν μὲν οὖν ἁπάντων τῶν ἑκτικῶν
<span class="lb" data-page="7.322" data-line="15" id="l7.322.15"></span>πυρετῶν βληχροῖς τε εἶναι καὶ ἴσοις διὰ παντὸς, ἀπὸ τῆς
<span class="lb" data-page="7.322" data-line="16" id="l7.322.16"></span>πρώτης ἀρχῆς ἕως τῆς ἐσχάτης τελευτῆς· ἴδιον δὲ τοῖς τῶν
<span class="lb" data-page="7.322" data-line="17" id="l7.322.17"></span>μαρασμῶν συγγενέσιν ἡ ξηρότης, ἐπεί τοι πολλάκις ἄνευ
<span class="lb" data-page="7.322" data-line="18" id="l7.322.18"></span>ξηρότητος ἑκτικοὶ συνίστανται πυρετοὶ, μὴ μεταπίπτοντες
<span class="lb" data-page="7.322" data-line="19" id="l7.322.19"></span>εἰς μαρασμὸν, οἷοι καὶ νῦν ἐγένοντο παμπόλλοις ἐν ﻿
<span class="pb" data-page="7.323" id="p7.323"></span>
<span class="lb" data-page="7.323" data-line="1" id="l7.323.1"></span>τῷ λιμῷ τῷ μεγάλῳ. τῶν μὲν οὖν συνόχων διαφέρουσιν,
<span class="lb" data-page="7.323" data-line="2" id="l7.323.2"></span>ὡς εἴρηται, οἱ ἑκτικοὶ πυρετοί· τῶν δὲ ἄλλων τῶν ἀθλίπτους
<span class="lb" data-page="7.323" data-line="3" id="l7.323.3"></span>ἐχόντων τὰς ἐπισημασίας αὐτῷ μάλιστα τούτῳ διαφέρουσι,
<span class="lb" data-page="7.323" data-line="4" id="l7.323.4"></span>τῷ θλίψιν μέν τινα πάντως ἐκείνοις προσγίγνεσθαι τραφεῖσιν
<span class="lb" data-page="7.323" data-line="5" id="l7.323.5"></span>ὑπὸ τὴν εἰσβολὴν τοῦ παροξυσμοῦ, τοῖς δ’ ἑκτικοῖς τὴν οἷον
<span class="lb" data-page="7.323" data-line="6" id="l7.323.6"></span>ἄθλιπτον ἐπισημασίαν ἐπὶ ταῖς τροφαῖς συμπίπτειν, οὐκ οὖσαν
<span class="lb" data-page="7.323" data-line="7" id="l7.323.7"></span>μὲν, ὡς ὀλίγον ἔμπροσθεν εἶπον, ἐπισημασίαν, ἐξαπατῶσαν
<span class="lb" data-page="7.323" data-line="8" id="l7.323.8"></span>δὲ τοὺς ἀγυμνάστους περὶ τὰ τοιαῦτα τῷ τε πλήθει
<span class="lb" data-page="7.323" data-line="9" id="l7.323.9"></span>τῆς θερμασίας καὶ τῷ μεγέθει καὶ τῷ τάχει τῶν σφυγμῶν.
<span class="lb" data-page="7.323" data-line="10" id="l7.323.10"></span>ἐναργέστερον δὲ κατὰ τὴν ἑξῆς ἡμέραν ὁ τοιοῦτος ἐπιγνωσθήσεται
<span class="lb" data-page="7.323" data-line="11" id="l7.323.11"></span>πυρετὸς, ἐπιμελέστερον ἔτι παραφυλαξάντων ἡμῶν,
<span class="lb" data-page="7.323" data-line="12" id="l7.323.12"></span>ἄχρι πόσου παραμένει τὰ μετὰ τὸ τραφῆναι τὸν ἄνθρωπον ἔν
<span class="lb" data-page="7.323" data-line="13" id="l7.323.13"></span>τε τοῖς σφυγμοῖς ἀλλοιωθέντα καὶ περὶ τὴν θερμασίαν.
<span class="lb" data-page="7.323" data-line="14" id="l7.323.14"></span>εὑρεθήσεται γὰρ ἄχρι τοσούτου ἠλλοιῶσθαι τὰ φαινόμενα
<span class="lb" data-page="7.323" data-line="15" id="l7.323.15"></span>σύμπαντα σαφῶς, ἄχρι περ ἂν ἡ ἀπὸ τῆς τροφῆς ἀνάδοσίς
<span class="lb" data-page="7.323" data-line="16" id="l7.323.16"></span>τε καὶ πρόσθεσις ὑγραίνηται τὸν αὐχμὸν τῆς καρδίας, εἶτ’
<span class="lb" data-page="7.323" data-line="17" id="l7.323.17"></span>αὖθις εἰς τὴν ἐξ ἀρχῆς κατάστασιν ἐπανερχόμενα τὴν πρὸ τοῦ
<span class="lb" data-page="7.323" data-line="18" id="l7.323.18"></span>τραφῆναι τὸν ἄνθρωπον. εἰ τοίνυν ἐν ἑτέρῳ καιρῷ θρέψειας
<span class="pb" data-page="7.324" id="p7.324"></span>
<span class="lb" data-page="7.324" data-line="1" id="l7.324.1"></span>αὐτὸν ἐν τῇ μετὰ ταύτην ἡμέρᾳ, καὶ πάλιν ἐν ἑτέρῳ κατὰ
<span class="lb" data-page="7.324" data-line="2" id="l7.324.2"></span>τὴν ἑξῆς, εὑρήσεις ὃ λέγω γινόμενον, αὐξανομένην μὲν ἐπὶ τῇ
<span class="lb" data-page="7.324" data-line="3" id="l7.324.3"></span>τροφῇ τὴν θερμασίαν, ἀλλοιουμένους δὲ, ὡς εἴρηται, τοὺς
<span class="lb" data-page="7.324" data-line="4" id="l7.324.4"></span>σφυγμούς. ἔοικε γὰρ αὐτοῖς συμβαίνειν οἷόν τι κᾀπὶ τῆς
<span class="lb" data-page="7.324" data-line="5" id="l7.324.5"></span>τιτάνου καὶ τῶν λίθων τῶν διατεθερμασμένων. εἰ γὰρ καὶ
<span class="lb" data-page="7.324" data-line="6" id="l7.324.6"></span>ψυχρότατον ὕδωρ αὐτῶν καταχέεις, πολὺ θερμότεροι φαίνονται,
<span class="lb" data-page="7.324" data-line="7" id="l7.324.7"></span>τρεφομένης, ὡς ἔοικε, τῆς αὐχμώδους ἐν αὐτοῖς θερμασίας
<span class="lb" data-page="7.324" data-line="8" id="l7.324.8"></span>ὑπὸ τῆς ὑγρᾶς οὐσίας. ἥτις μὲν οὖν ἐστιν ἡ αἰτία δι’ ἣν
<span class="lb" data-page="7.324" data-line="9" id="l7.324.9"></span>τοῦτο γίγνεται, τῶν φυσικῶν προβλημάτων ἐστίν· ὅτι δὲ
<span class="lb" data-page="7.324" data-line="10" id="l7.324.10"></span>οὕτως γίγνεται, μαθεῖν ἔνεστιν ἅπαντι τῷ πειραθῆναι βουληθέντι.
<span class="lb" data-page="7.324" data-line="11" id="l7.324.11"></span>λαβὼν γοῦν ἐπὶ τὴν χεῖρα βῶλον τιτάνου καταφρονεῖ
<span class="lb" data-page="7.324" data-line="12" id="l7.324.12"></span>τῆς αὐτῆς θερμασίας καὶ οὐκ αἰσθάνεται· εἰ δὲ ἀποτιθέμενος
<span class="lb" data-page="7.324" data-line="13" id="l7.324.13"></span>χαμαὶ καταχέεις αὐτῆς ὕδωρ, ὄψει μὲν αὐτίκα μάλα
<span class="lb" data-page="7.324" data-line="14" id="l7.324.14"></span>θερμαινομένην τε καὶ οὕτω ζέουσαν, ὥσπερ οἱ λέβητες, ὅταν
<span class="lb" data-page="7.324" data-line="15" id="l7.324.15"></span>ὁμιλήσωσι παμπόλλῃ φλογί· θεάσῃ δὲ καὶ ἀτμὸν οὐκ ὀλίγον
<span class="lb" data-page="7.324" data-line="16" id="l7.324.16"></span>ἀναφερόμενον ὑπ’ αὐτῆς· εἰ δὲ καὶ ἅψασθαι τολμήσειας ἐν
<span class="lb" data-page="7.324" data-line="17" id="l7.324.17"></span>τῷδε, καυθήσῃ ῥᾳδίως. οὕτως ἄρα πρός γε τὴν αἴσθησιν
<span class="lb" data-page="7.324" data-line="18" id="l7.324.18"></span>ἡ ὑγρὰ θερμότης οὐκ ὀλίγῳ τινὶ τῆς ξηρᾶς ἐναργεστέραν ἔχει
<span class="lb" data-page="7.324" data-line="19" id="l7.324.19"></span>τὴν δύναμιν. ὅτι δὲ ξηρὰ θερμότης ἐστὶν ἡ κατὰ τοὺς ἑκτικοὺς
<span class="pb" data-page="7.325" id="p7.325"></span>
<span class="lb" data-page="7.325" data-line="1" id="l7.325.1"></span>πυρετοὺς, οἷς ἕπεται μαρασμὸς, ἔνεστί σοι κᾀντεῦθεν μαθεῖν·
<span class="lb" data-page="7.325" data-line="2" id="l7.325.2"></span>οὐδεὶς ἐξ ἀρχῆς εὐθέως ἑάλω τοιούτῳ πυρετῷ τῶν ὑγρὰν ἐχόντων
<span class="lb" data-page="7.325" data-line="3" id="l7.325.3"></span><span class="milestone ed2page" data-n="7.124" data-unit="ed2page" id="ed2page.7.124"></span>τὴν ἕξιν τοῦ σώματος, ἀλλ’ ὅσοι καὶ φύσει ξηρότεροι,
<span class="lb" data-page="7.325" data-line="4" id="l7.325.4"></span>καὶ μάλιστα εἰ σὺν τούτῳ θερμοὶ τὴν κρᾶσιν εἶεν, εἵλοντό
<span class="lb" data-page="7.325" data-line="5" id="l7.325.5"></span>τε βίον ἐν πόνοις καὶ ἀγρυπνίαις καὶ φροντίσι καὶ
<span class="lb" data-page="7.325" data-line="6" id="l7.325.6"></span>διαίτῃ λεπτῇ, τούτοις εἴωθεν εὐθὺς ἐξ ἀρχῆς εἰσβάλλειν ἑκτικὸς
<span class="lb" data-page="7.325" data-line="7" id="l7.325.7"></span>πυρετὸς ἐπὶ θυμοῖς ἢ λύπαις· ἔτι δὲ καὶ μᾶλλον εἰ θέρους
<span class="lb" data-page="7.325" data-line="8" id="l7.325.8"></span>ὥρᾳ συμπέσοι καὶ κατάστασις θερμὴ καὶ ξηρὰ καὶ χωρίον
<span class="lb" data-page="7.325" data-line="9" id="l7.325.9"></span>τοιοῦτον. ὅρος δὲ τῆς ἀρχῆς αὐτοῦ τὸ κατὰ τὸν χρόνον,
<span class="lb" data-page="7.325" data-line="10" id="l7.325.10"></span>ἐν ᾧπερ οἱ ἐφήμεροι διὰ παρακμῆς ἐπιεικοῦς εἰς ἀπυρεξίαν ἔρχονται,
<span class="lb" data-page="7.325" data-line="11" id="l7.325.11"></span>πρὸς τῷ μηδὲν αὐτοῖς γίγνεσθαι<span class="milestone ed1page" data-n="3.329" data-unit="ed1page" id="ed1page.3.329"></span> τοιοῦτον, ἐναργῶς
<span class="lb" data-page="7.325" data-line="12" id="l7.325.12"></span>ἐπιτείνεσθαι τὴν ξηρότητα. τότε γὰρ πρῶτον ὑποχωρήσας
<span class="lb" data-page="7.325" data-line="13" id="l7.325.13"></span>τῶν ἐφημέρων, ἑκτικὸς ἤδη γίνεται. τῆς δ’ οἷον αὐξήσεώς
<span class="lb" data-page="7.325" data-line="14" id="l7.325.14"></span>τε καὶ τελείας συμπληρώσεως αὐτοῦ ὅρος ἕτερός ἐστιν
<span class="lb" data-page="7.325" data-line="15" id="l7.325.15"></span>ὁ κατὰ τὴν τρίτην ἡμέραν παροξυσμός· εἰ γὰρ, ὡς ὀλίγον
<span class="lb" data-page="7.325" data-line="16" id="l7.325.16"></span>ἔμπροσθεν εἴρηται, κατὰ τήνδε μήτ’ εἰσβάλλει τις ἕτερος παροξυσμὸς
<span class="lb" data-page="7.325" data-line="17" id="l7.325.17"></span>μήτ’ ἀπύρεκτος ὁ κάμνων γένοιτο, τῆς ξηρότητος
<span class="lb" data-page="7.325" data-line="18" id="l7.325.18"></span>ἐπιτεινομένης αὐτῷ, βεβαίως ὁ τοιοῦτος ἤδη τῶν ἑκτικῶν ἐστι,
<span class="pb" data-page="7.326" id="p7.326"></span>
<span class="lb" data-page="7.326" data-line="1" id="l7.326.1"></span>καὶ προϊόντος δὲ τοῦ χρόνου μαρασμώδης ἔσται ταχέως,
<span class="lb" data-page="7.326" data-line="2" id="l7.326.2"></span>σφυγμός τε ἀμυδρός τε ἅμα καὶ σκληρὸς γίνεται. εὐθὺς δὲ
<span class="lb" data-page="7.326" data-line="3" id="l7.326.3"></span>δήπου καὶ μικρὸς ἐξ ἀνάγκης τοιοῦτός ἐστι καὶ πυκνὸς, οὐ
<span class="lb" data-page="7.326" data-line="4" id="l7.326.4"></span>μὴν διὰ ταῦτά ἐστι μαρασμώδης, ἀλλὰ διὰ τὴν ἀμυδρότητα
<span class="lb" data-page="7.326" data-line="5" id="l7.326.5"></span>καὶ σκληρότητα. γίνεται γὰρ ἡ μὲν ἀμυδρότης ἐπὶ ταῖς ἰσχυραῖς
<span class="lb" data-page="7.326" data-line="6" id="l7.326.6"></span>τῆς καρδίας δυσκρασίαις· ἡ δὲ σκληρότης ἐπὶ ταῖς ξηρότησιν·
<span class="lb" data-page="7.326" data-line="7" id="l7.326.7"></span>ἢν δὲ δὴ ταῦτα τὴν καρδίαν καταλάβῃ τὰ παθήματα,
<span class="lb" data-page="7.326" data-line="8" id="l7.326.8"></span>πυρέττειν ἀνάγκη τὸ ζῶον ἐν τῷδε μαρασμώδη πυρετόν. εἰς
<span class="lb" data-page="7.326" data-line="9" id="l7.326.9"></span>δὲ τὸν αὐτὸν τοῦτον ἐμπίπτουσι πυρετὸν ἐκ τῶν ὀξέων τε
<span class="lb" data-page="7.326" data-line="10" id="l7.326.10"></span>καὶ καυσωδῶν οἱ πλεῖστοι τῶν κακῶς ἰατρευθέντων, καὶ μάλισθ’
<span class="lb" data-page="7.326" data-line="11" id="l7.326.11"></span>ὅσοι δεόμενοι ὕδατος πιεῖν ψυχροῦ πρὸς τῷ μὴ πιεῖν
<span class="lb" data-page="7.326" data-line="12" id="l7.326.12"></span>οὐδ’ ἄλλο τι ψυκτήριον ἴαμα τοῦ θώρακος καὶ τῶν ὑποχονδρίων
<span class="lb" data-page="7.326" data-line="13" id="l7.326.13"></span>ἔσχον. εἰ δὲ δὴ πρὸς τῷ μηδὲ τούτων τι σχεῖν ἔτι
<span class="lb" data-page="7.326" data-line="14" id="l7.326.14"></span>καὶ τοῖς διὰ μέλιτος ἐπὶ πλεῖστον ἐχρήσαντο καταπλάσμασιν,
<span class="lb" data-page="7.326" data-line="15" id="l7.326.15"></span>ἃ νῦν ἐπιπολάζει, ἐπιπλέον μαρανθῆναι τούτοις ἕτοιμον,
<span class="lb" data-page="7.326" data-line="16" id="l7.326.16"></span>εἴθ’ ἁπλῶς πυρέττοιεν, εἴτ’ ἐφ’ ἥπατος ἢ γαστρὸς φλεγμονῇ.
<span class="lb" data-page="7.326" data-line="17" id="l7.326.17"></span>μάλιστα γὰρ οὖν δὴ ταύταις ταῖς φλεγμοναῖς οὐκ ὀρθῶς θεραπευομέναις
<span class="lb" data-page="7.326" data-line="18" id="l7.326.18"></span>ἕπονται μαρασμοί· ὥστε τινες ᾠήθησαν οὐδ’
<span class="lb" data-page="7.326" data-line="19" id="l7.326.19"></span>ἄλλως δύνασθαι γενέσθαι τὸ τοιοῦτον πάθος, οὐκ εἰδότες
<span class="pb" data-page="7.327" id="p7.327"></span>
<span class="lb" data-page="7.327" data-line="1" id="l7.327.1"></span>ὡς οὔτε τούτων οὐδέτερον, οὐδ’ ἄλλο τι σπλάγχνον ἤ μόριον,
<span class="lb" data-page="7.327" data-line="2" id="l7.327.2"></span>οὔτε μαρασμὸν οὔθ’ ὅλως ἑκτικὸν οὐδένα πυρετὸν
<span class="lb" data-page="7.327" data-line="3" id="l7.327.3"></span>ἀπεργάζεται, πρὶν, ὡς εἴρηται, παθεῖν τὴν καρδίαν. ἄρχεται
<span class="lb" data-page="7.327" data-line="4" id="l7.327.4"></span>δὲ τὸ πάθος αὐτῇ ποτὲ μὲν ἐξ αὐτῆς, ὡς ἐπὶ θυμοῖς
<span class="lb" data-page="7.327" data-line="5" id="l7.327.5"></span>καὶ λύπαις ἰσχυραῖς καὶ μακραῖς· ἐνίοτε δὲ ἐπὶ τοῖς καυσώδεσι
<span class="lb" data-page="7.327" data-line="6" id="l7.327.6"></span>πυρετοῖς· ἔστιν ὅτε δὲ ἐπὶ τοῖς κατὰ πνεύμονα καὶ θώρακα
<span class="lb" data-page="7.327" data-line="7" id="l7.327.7"></span>πάθεσι, καὶ μάλιστα ἐμπυήμασί τε καὶ φθόαις. ὥσπερ
<span class="lb" data-page="7.327" data-line="8" id="l7.327.8"></span>δὲ ἐπὶ τούτοις, οὕτως ἐπὶ γαστρὶ καὶ ἥπατι καὶ ἁπλῶς εἰπεῖν
<span class="lb" data-page="7.327" data-line="9" id="l7.327.9"></span>ἁπάσαις χρονιζούσαις φλεγμοναῖς ἐπὶ κυρίοις μέρεσιν ἅμα ξηρότητι
<span class="lb" data-page="7.327" data-line="10" id="l7.327.10"></span>τοῦ γε σύμπαντος ζώου καὶ μάλιστα τῆς καρδίας.
<span class="lb" data-page="7.327" data-line="11" id="l7.327.11"></span>ἐγὼ γοῦν οἶδα καὶ κώλου φλεγμονῇ χρονισάσῃ μαρασμὸν ἀκολουθήσαντα,
<span class="lb" data-page="7.327" data-line="12" id="l7.327.12"></span>καὶ στομάχου καὶ κύστεως καὶ νεφρῶν. ἐγίνοντο
<span class="lb" data-page="7.327" data-line="13" id="l7.327.13"></span>δέ τινες οὐχ ἥκιστα καὶ τῶν δυσεντερικῶν ἐν τοιούτῳ
<span class="lb" data-page="7.327" data-line="14" id="l7.327.14"></span>πυρετῷ, φλεγμηνάντων αὐτοῖς δηλονότι τῶν ἐντέρων. καὶ
<span class="lb" data-page="7.327" data-line="15" id="l7.327.15"></span>λειεντερίαις δὲ καὶ διαῤῥοίαις μακραῖς, ὅταν ἤτοι γε εὐθέως
<span class="lb" data-page="7.327" data-line="16" id="l7.327.16"></span>ἀπ’ ἀρχῆς, ἢ ἐν τῷ χρόνῳ προϊόντι πυρετὸς συμπέσῃ βληχρὸς,
<span class="lb" data-page="7.327" data-line="17" id="l7.327.17"></span>ἕπονται μαρασμοὶ, καὶ ἁπλῶς εἰπεῖν, ὅταν ἤδη ﻿
<span class="pb" data-page="7.328" id="p7.328"></span>
<span class="lb" data-page="7.328" data-line="1" id="l7.328.1"></span>προεξηρασμένον τὸ τῆς καρδίας σῶμα τὴν πυρετώδη θερμότητα
<span class="lb" data-page="7.328" data-line="2" id="l7.328.2"></span>καταδέξηται δυσλύτως.
</p>
          </article>

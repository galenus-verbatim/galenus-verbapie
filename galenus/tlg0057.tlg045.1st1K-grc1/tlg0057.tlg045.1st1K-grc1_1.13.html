<article xmlns="http://www.w3.org/1999/xhtml" id="urn:cts:greekLit:tlg0057.tlg045.1st1K-grc1:1.13">
<span class="pb page1" data-page="7.328" id="p7.328"></span>
<span class="milestone ed1page page1" data-n="3.329" data-unit="ed1page" id="ed1page.3.329"></span>
<span class="milestone ed2page page1" data-n="7.124" data-unit="ed2page" id="ed2page.7.124"></span>
            <p>
<span class="lb" data-page="7.328" data-line="3" id="l7.328.3"></span><span class="milestone ed2page" data-n="7.125" data-unit="ed2page" id="ed2page.7.125"></span>Διὸ καὶ μέγιστόν ἐστι γνώρισμα πυρετῶν
<span class="lb" data-page="7.328" data-line="4" id="l7.328.4"></span>ἑκτικῶν αἱ ἀρτηρίαι θερμότεραι φαινόμεναι τῶν πέριξ
<span class="lb" data-page="7.328" data-line="5" id="l7.328.5"></span>σωμάτων, ὅπερ αὐταῖς οὐ συμβαίνει κατὰ τοὺς ἄλλους πυρετούς.
<span class="lb" data-page="7.328" data-line="6" id="l7.328.6"></span>ἔτι δὲ ἐναργέστερον γίνεται τὸ σύμπτωμα, λουσαμένων
<span class="lb" data-page="7.328" data-line="7" id="l7.328.7"></span>ἢ ἄλλως ὁπωσοῦν ἀραιωθέντων, ὡς ἰκμάδα τέ τινα
<span class="lb" data-page="7.328" data-line="8" id="l7.328.8"></span>προχυθῆναι καὶ διαπνεῦσαι τὴν θερμότητα. σύμμετρος μὲν
<span class="lb" data-page="7.328" data-line="9" id="l7.328.9"></span>γὰρ ἡ ἐν τοῖς ἄλλοις ἅπασι μέρεσι θερμασία φαίνεται μετὰ
<span class="lb" data-page="7.328" data-line="10" id="l7.328.10"></span>τὰς τοιαύτας διαπνοάς· οὐδὲν δὲ τῆς ἔμπροσθεν ἐλάττων
<span class="lb" data-page="7.328" data-line="11" id="l7.328.11"></span>ἡ ἐν ταῖς ἀρτηρίαις. μάλιστα δ’ αὐτῆς ἐστιν ἀκριβῶς αἰσθάνεσθαι
<span class="lb" data-page="7.328" data-line="12" id="l7.328.12"></span>κατὰ τὰς διαστολὰς τῶν σφυγμῶν, οἵ τινες οὐδ’ αὐτοὶ
<span class="lb" data-page="7.328" data-line="13" id="l7.328.13"></span>μεταβάλλουσιν ἐπὶ ταῖς εἰρημέναις διαπνοαῖς, ἀλλὰ διαμένουσιν
<span class="lb" data-page="7.328" data-line="14" id="l7.328.14"></span>ὅμοιοι τὰ πάντα. μόνος μὲν οὖν συνιστάμενος ὁ
<span class="lb" data-page="7.328" data-line="15" id="l7.328.15"></span>ἑκτικὸς πυρετὸς εὔδηλός ἐστιν, ἄν θ’ ἁπλῶς ἑκτικὸς ἄν τε
<span class="lb" data-page="7.328" data-line="16" id="l7.328.16"></span>καὶ ἅμα μαρασμώδης ὑπάρχῃ· σὺν ἑτέρῳ δέ τινι χαλεπώτερον
<span class="lb" data-page="7.328" data-line="17" id="l7.328.17"></span>ἤδη γινώσκεται, καθάπερ ὁ ἔναγχος ἐπί τινος γυναίου
<span class="lb" data-page="7.328" data-line="18" id="l7.328.18"></span>γινόμενος, οὐ δι’ ἡμέρας μόνον, ἀλλὰ καὶ διὰ νυκτὸς οὐκ
<span class="pb" data-page="7.329" id="p7.329"></span>
<span class="lb" data-page="7.329" data-line="1" id="l7.329.1"></span>ἀσαφῶς παροξυνόμενος. ἐλάνθανε γὰρ ὁ μαρασμώδης πυρετὸς
<span class="lb" data-page="7.329" data-line="2" id="l7.329.2"></span>ἅπαντας τοὺς ἐπισκοπουμένους ἰατροὺς οἰομένους χρῆναι
<span class="lb" data-page="7.329" data-line="3" id="l7.329.3"></span>μήτ’ ἀρχὴν εἰσβολῆς αἰσθητὴν εἶναι τοῖς ἑκτικοῖς πυρετοῖς,
<span class="lb" data-page="7.329" data-line="4" id="l7.329.4"></span>μήτε ἀνάβασιν, μήτε ἀκμὴν, ὡς οὐκ ἐνδεχόμενον ἑκτικῷ πυρετῷ
<span class="lb" data-page="7.329" data-line="5" id="l7.329.5"></span>συμπλακῆναί τινα τῶν ἐπὶ χυμοῖς· ἀλλ’ ἡμῖν γε κᾀπὶ
<span class="lb" data-page="7.329" data-line="6" id="l7.329.6"></span>ταύτης γυναικὸς εὐθέως ἐν ταῖς πρώταις ἡμέραις ἐγνωρίσθη.
<span class="lb" data-page="7.329" data-line="7" id="l7.329.7"></span>ἑκατέρα γὰρ τῶν ἐπισημασιῶν, ἥ τε δι’ ἡμέρας καὶ ἡ νύκτωρ
<span class="lb" data-page="7.329" data-line="8" id="l7.329.8"></span>γινομένη, βραχυχρόνια μὲν ἐποιεῖτο τὰ μέρη τοῦ παροξυσμοῦ,
<span class="lb" data-page="7.329" data-line="9" id="l7.329.9"></span>καὶ πολλάκις τε καὶ μετὰ νοτίδος τινὸς, ἢ ἀτμώδους διαπνοῆς
<span class="lb" data-page="7.329" data-line="10" id="l7.329.10"></span>ἐλύετο σαφῶς οὕτως, ὡς εὔκρατον ἁπτομένοις φαίνεσθαι
<span class="lb" data-page="7.329" data-line="11" id="l7.329.11"></span>τὸ σῶμα· τὰ δὲ κατὰ τὰς ἀρτηρίας σημεῖα τὰ μικρὸν
<span class="lb" data-page="7.329" data-line="12" id="l7.329.12"></span>ἔμπροσθεν εἰρημένα διὰ παντὸς ἔμενεν, οὔτε ἀποψυχομένων
<span class="lb" data-page="7.329" data-line="13" id="l7.329.13"></span>αὐτῶν ὁμοίως τοῖς ἄλλοις μορίοις οὔτε τὸ τάχος ἢ τὴν πυκνότητα
<span class="lb" data-page="7.329" data-line="14" id="l7.329.14"></span>τῆς κινήσεως ἐκλυουσῶν. ἅπερ οὖν εἴρηταί μοι καὶ δι’
<span class="lb" data-page="7.329" data-line="15" id="l7.329.15"></span>ἑτέρων ἤδη πολλάκις, εἰρήσεται καὶ νῦν, ὡς οὐ χρὴ τὰς περιόδους
<span class="lb" data-page="7.329" data-line="16" id="l7.329.16"></span>τε καὶ ἀναλογίας τῶν παροξυσμῶν ἐπισκοπεῖσθαι μόνον,
<span class="lb" data-page="7.329" data-line="17" id="l7.329.17"></span>ἀλλὰ πολὺ πρότερον αὐτὴν τὴν ἰδέαν τοῦ πυρετοῦ, κᾀκ ταύτης
<span class="lb" data-page="7.329" data-line="18" id="l7.329.18"></span>γνωρίζειν αὐτοὺς τοὺς πυρετοὺς, ὥσπερ τοὺς ἀνθρώπους ἐκ
<span class="pb" data-page="7.330" id="p7.330"></span>
<span class="lb" data-page="7.330" data-line="1" id="l7.330.1"></span>τῆς ἰδίας μορφῆς. οὕτω τοι καὶ ἡμεῖς ἐν τῇ πρώτῃ πολλάκις
<span class="lb" data-page="7.330" data-line="2" id="l7.330.2"></span>ἡμέρᾳ τὸ εἶδος ἐγνωρίσαμεν τοῦ πυρετοῦ, μὴ περιμείναντες ἢ
<span class="lb" data-page="7.330" data-line="3" id="l7.330.3"></span>διὰ τρίτης, ἢ διὰ τετάρτης, ἢ ἀμφημερινῆς ἀνταποδόσεως.
<span class="lb" data-page="7.330" data-line="4" id="l7.330.4"></span>ἀλλὰ περὶ μὲν τούτων ἐπὶ πλέον ἐν τῷ δευτέρῳ περὶ κρίσεων
<span class="lb" data-page="7.330" data-line="5" id="l7.330.5"></span>εἴρηται. λέλεκται δὲ οὐδὲν ἧττον ἐν ἐκείνῳ βιβλίῳ καὶ ὡς χρὴ
<span class="lb" data-page="7.330" data-line="6" id="l7.330.6"></span>τῶν ἐφημέρων πυρετῶν γνωρίζειν τὰς διαφοράς. ἐπηγγειλάμην
<span class="lb" data-page="7.330" data-line="7" id="l7.330.7"></span>μὲν οὖν κᾀνταῦθα, οἶδ’ ὅτι, περὶ αὐτῶν ἐρεῖν. ἀναμνησθεὶς
<span class="lb" data-page="7.330" data-line="8" id="l7.330.8"></span>δὲ ὡς μικροῦ τινος ἐνδεῖ τὰ κατ’ ἐκείνου τοῦ βιβλίου εἰς
<span class="lb" data-page="7.330" data-line="9" id="l7.330.9"></span>τὸ τελέως εἰρῆσθαι πάντα, τὰ μὲν ἄλλα περιττὸν ᾠήθην μεταγράφειν
<span class="lb" data-page="7.330" data-line="10" id="l7.330.10"></span>ἐνταῦθα, μόνα δὲ ἅπερ ἐλλιπῶς διώρισται ἐν
<span class="lb" data-page="7.330" data-line="11" id="l7.330.11"></span>αὐτῷ προσθήσω.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg045.1st1K-grc1:1.2">
<span class="pb page1" data-page="7.277" id="p7.277"></span>
<span class="milestone ed1page page1" data-n="3.321" data-unit="ed1page" id="ed1page.3.321"></span>
<span class="milestone ed2page page1" data-n="7.107" data-unit="ed2page" id="ed2page.7.107"></span>
            <p>
<span class="lb" data-page="7.277" data-line="14" id="l7.277.14"></span><span class="milestone ed2page" data-n="7.108" data-unit="ed2page" id="ed2page.7.108"></span>Ἄρχεται μὲν οὖν ἡ παρὰ φύσιν αὕτη
<span class="lb" data-page="7.277" data-line="15" id="l7.277.15"></span>θερμότης, ἥν περ καὶ πυρετὸν ὀνομάζομεν, ἄλλοτε ἐξ ἄλλου
<span class="lb" data-page="7.277" data-line="16" id="l7.277.16"></span>τῶν εἰρημένων, ἐπινέμεται δὲ καὶ συνδιατίθησι τῷ πεπονθότι
<span class="lb" data-page="7.277" data-line="17" id="l7.277.17"></span>τὰ λοιπὰ δύο γένη. ῥᾴστη μὲν οὖν ἡ ἐκ τῶν ὑγρῶν εἰς τὸ
<span class="lb" data-page="7.277" data-line="18" id="l7.277.18"></span>πνεῦμα μετάληψις τῆς θερμότητος, ἧττον δ’ ἑτοίμως τῷ ﻿
<span class="pb" data-page="7.278" id="p7.278"></span>
<span class="lb" data-page="7.278" data-line="1" id="l7.278.1"></span>πνεύματι συνεκπυροῦται τὰ ὑγρά. καὶ μέν γε καὶ τὸ στερεὸν
<span class="lb" data-page="7.278" data-line="2" id="l7.278.2"></span>σῶμα τοῖς ὑγροῖς τε καὶ ἀερώδεσιν ἑτοιμότερον μεταδίδωσι·
<span class="lb" data-page="7.278" data-line="3" id="l7.278.3"></span>τῆς θερμασίας ἢ αὐτὸ παρ’ ἐκείνων λαμβάνει· πᾶσα μὲν
<span class="lb" data-page="7.278" data-line="4" id="l7.278.4"></span>γὰρ ἡ λεπτομερὴς οὐσία ῥᾷον ἀλλοιοῦται τῆς παχυμεροῦς·
<span class="lb" data-page="7.278" data-line="5" id="l7.278.5"></span>ἔστι δὲ λεπτομερεστάτη μὲν ἡ τοῦ ἀέρος, παχυμερεστάτη δὲ
<span class="lb" data-page="7.278" data-line="6" id="l7.278.6"></span>ἡ τῶν στερεῶν σωμάτων, ἐν τῷ μεταξὺ δὲ ἀμφοῖν ἡ τῶν
<span class="lb" data-page="7.278" data-line="7" id="l7.278.7"></span>ὑγρῶν, οὐδὲν δὲ διαφέρει ἔν γε τῇ παρούσῃ διδασκαλίᾳ
<span class="lb" data-page="7.278" data-line="8" id="l7.278.8"></span>πνεῦμα λέγειν ἢ ἀέρα· διώρισται γὰρ ὑπὲρ αὐτῶν ἀκριβεστέρως
<span class="lb" data-page="7.278" data-line="9" id="l7.278.9"></span>ἑτέρωθι. νῦν δὲ ἀρκεῖ τό γε τοσοῦτον γινώσκειν,
<span class="lb" data-page="7.278" data-line="10" id="l7.278.10"></span>ὅπερ, οἶμαι, καὶ ὁ Ἱπποκράτης ἐνδεικνύμενος ἔλεγε, τὰ ἴσχοντα
<span class="lb" data-page="7.278" data-line="11" id="l7.278.11"></span>καὶ τὰ ἐνισχόμενα καὶ τὰ ἐνορμῶντα· ἴσχοντα μὲν
<span class="lb" data-page="7.278" data-line="12" id="l7.278.12"></span>αὐτὰ τὰ στερεὰ μόρια τοῦ σώματος, ἐνισχόμενα δὲ τὰ ὑγρὰ,
<span class="lb" data-page="7.278" data-line="13" id="l7.278.13"></span>ἐνορμῶντα δὲ τὰ πνεύματα προσαγορεύων. ἄρχεται μὲν
<span class="lb" data-page="7.278" data-line="14" id="l7.278.14"></span>γὰρ ἄλλοτε ἐξ ἄλλου τῶν εἰρημένων ἡ πυρετώδης διάθεσις,
<span class="lb" data-page="7.278" data-line="15" id="l7.278.15"></span>οὐ καταμένει δὲ ἐν τῷ πρώτῳ γένει τοῦ βλαβέντος, ἀλλ’
<span class="lb" data-page="7.278" data-line="16" id="l7.278.16"></span>ἐπινέμεται τὰ λοιπὰ δύο, καὶ εἰ μὴ φθάσειε λυθῆναι,
<span class="lb" data-page="7.278" data-line="17" id="l7.278.17"></span>συνδιατίθησιν ὡσαύτως κᾀκεῖνα τῷ χρόνῳ. τὰ μὲν κεφάλαια
<span class="lb" data-page="7.278" data-line="18" id="l7.278.18"></span>τοῦ λόγου ταῦτα· χρὴ δὲ ἀποδεῖξαί τε ἅμα τὰ
<span class="lb" data-page="7.278" data-line="19" id="l7.278.19"></span>εἰρημένα καὶ τὰς διαγνώσεις ἑκάστου γένους τῶν πυρετῶν
<span class="pb" data-page="7.279" id="p7.279"></span>
<span class="lb" data-page="7.279" data-line="1" id="l7.279.1"></span>ἐπελθεῖν. εὐθὺς δὲ ἀναγκαῖον εἰπεῖν τι καὶ περὶ τῆς γεννήσεως
<span class="lb" data-page="7.279" data-line="2" id="l7.279.2"></span>αὐτῶν.
</p>
          </article>

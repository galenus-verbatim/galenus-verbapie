<article xmlns="http://www.w3.org/1999/xhtml" id="urn:cts:greekLit:tlg0057.tlg045.1st1K-grc1:1.3">
<span class="pb page1" data-page="7.279" id="p7.279"></span>
<span class="milestone ed1page page1" data-n="3.321" data-unit="ed1page" id="ed1page.3.321"></span>
<span class="milestone ed2page page1" data-n="7.108" data-unit="ed2page" id="ed2page.7.108"></span>
            <p>
<span class="lb" data-page="7.279" data-line="3" id="l7.279.3"></span>Ὅτι μὲν οὖν ἐπὶ κόποις, καὶ θυμοῖς, καὶ
<span class="lb" data-page="7.279" data-line="4" id="l7.279.4"></span>λύπαις, ἐγκαύσεσί τε καὶ ἐμψύξεσι, καὶ ἀγρυπνίαις, καὶ
<span class="lb" data-page="7.279" data-line="5" id="l7.279.5"></span>ἀπεψίαις, καὶ μέθαις, καὶ πλησμοναῖς ὁρῶνται πυρέττοντες
<span class="lb" data-page="7.279" data-line="6" id="l7.279.6"></span>ἔνιοι, πᾶσιν ἀνθρώποις ἐστὶν ἤδη τοῦτό γε πρόδηλον, ὑπ’
<span class="lb" data-page="7.279" data-line="7" id="l7.279.7"></span>αὐτῆς τοῦ πράγματος τῆς ἐναργείας δεδιδαγμένοις. καὶ μὲν
<span class="lb" data-page="7.279" data-line="8" id="l7.279.8"></span>δὴ καὶ ὅτι λοιμώδους ἀέρος κατάστασις ἤνεγκε πυρετὸν, οὐδὲ
<span class="lb" data-page="7.279" data-line="9" id="l7.279.9"></span>τοῦτο ἀγνοοῦσιν, οἷς μέτεστι συνέσεως, ὥσπερ γε καὶ ὅτι
<span class="lb" data-page="7.279" data-line="10" id="l7.279.10"></span>συνδιατρίβειν τοῖς λοιμώττουσιν ἐπισφαλές· ἀπολαῦσαι γὰρ
<span class="lb" data-page="7.279" data-line="11" id="l7.279.11"></span>κίνδυνος ὥσπερ ψώρας τινὸς ἢ ὀφθαλμίας. ἐπισφαλὲς δὲ
<span class="lb" data-page="7.279" data-line="12" id="l7.279.12"></span>καὶ τοῖς ὑπὸ φθόης συνεχομένοις συνδιημερεύειν, καὶ ὅλως
<span class="lb" data-page="7.279" data-line="13" id="l7.279.13"></span>ὅσοι σηπεδονῶδες ἐκπνέουσιν, ὡς καὶ τοὺς οἴκους, ἐν οἷς
<span class="lb" data-page="7.279" data-line="14" id="l7.279.14"></span>κατάκεινται, δυσώδεις ὑπάρχειν. ἔγνωσται δὲ πρὸς τῆς μακρᾶς
<span class="lb" data-page="7.279" data-line="15" id="l7.279.15"></span>πείρας, καὶ ὡς οἱ καταλύσαντες ἔθος γυμνασίων ἄλλοις
<span class="lb" data-page="7.279" data-line="16" id="l7.279.16"></span>τέ τισιν ἁλίσκονται νοσήμασι καὶ οὐχ ἥκιστα τοῖς πυρετώδεσι.
<span class="lb" data-page="7.279" data-line="17" id="l7.279.17"></span>καὶ μέν γε καὶ ὡς ἡ καλουμένη πληθώρα φέρει πυρετοὺς,
<span class="lb" data-page="7.279" data-line="18" id="l7.279.18"></span>ἐδέσματά τέ τινα μοχθηρὰ, καὶ φάρμακα, καὶ τὰ περὶ
<span class="pb" data-page="7.280" id="p7.280"></span>
<span class="lb" data-page="7.280" data-line="1" id="l7.280.1"></span>κυνὸς ἐπιτολὴν καύματα, καὶ ἄλλα τινὰ τοιαῦτα, γινώσκεται
<span class="lb" data-page="7.280" data-line="2" id="l7.280.2"></span>μὲν ἅπασιν ἀνθρώποις, ὡς ἔπος εἰπεῖν· ἥτις δὲ ἀπ’ αὐτῶν
<span class="lb" data-page="7.280" data-line="3" id="l7.280.3"></span>ἐν τοῖς σώμασιν ἡμῶν γίγνεται διάθεσις, ἀφ’ ἧς πυρέττομεν,
<span class="lb" data-page="7.280" data-line="4" id="l7.280.4"></span>οὐκ ἔτι γε τοῦτό γε ἴσασιν οὔθ’ οἱ πολλοὶ τῶν ἀνθρώπων
<span class="lb" data-page="7.280" data-line="5" id="l7.280.5"></span>οὔτ’ ἔνιοι τῶν ἰατρῶν. διττὸν δὲ τὸ γένος τῶν ἀγνοούντων
<span class="lb" data-page="7.280" data-line="6" id="l7.280.6"></span>τὰ τοιαῦτα, τὸ μὲν ἕτερον ἀπὸ τῆς ἐμπειρίας μόνης ὁρμώμενον,
<span class="lb" data-page="7.280" data-line="7" id="l7.280.7"></span>ὡς οὐδενὸς <span class="milestone ed2page" data-n="7.109" data-unit="ed2page" id="ed2page.7.109"></span>τῶν ὄντων τῆς φύσεως εὑρεθῆναι
<span class="lb" data-page="7.280" data-line="8" id="l7.280.8"></span>λόγῳ δυναμένης, τὸ δ’ ἕτερον χορὸς ἀνθρώπων ἐστὶ δοξοσόφων,
<span class="lb" data-page="7.280" data-line="9" id="l7.280.9"></span>ἀγνοούντων μὲν ὁμοίως τοῖς προτέροις, οἴησιν δ’
<span class="lb" data-page="7.280" data-line="10" id="l7.280.10"></span>ἐπιστήμης ἐχόντων. ἀγνοῆσαι μὲν αὐτοὺς συνέβη διὰ τὸ μὴ
<span class="lb" data-page="7.280" data-line="11" id="l7.280.11"></span>γεγυμνάσθαι πρότερον ἐν ταῖς λογικαῖς μεθόδοις, ἐξ ὧν γνωρίζεταί
<span class="lb" data-page="7.280" data-line="12" id="l7.280.12"></span>τε καὶ διακρίνεται τῶν ἀποδεικτικῶν λημμάτων τὰ
<span class="lb" data-page="7.280" data-line="13" id="l7.280.13"></span>πιθανὰ μὲν, οὐδὲν δὲ ἀληθὲς οὔθ’ εὑρεῖν οὔτ’ ἀποδεῖξαι
<span class="lb" data-page="7.280" data-line="14" id="l7.280.14"></span>δυνάμενα. τῇ δὲ ἀγνοίᾳ ταύτῃ προσγενομένης ἀλαζονείας,
<span class="lb" data-page="7.280" data-line="15" id="l7.280.15"></span>ἔνιοί τέ τινες ἐξ αὐτῶν εἰς τοσοῦτον ἀναισθησίας ἢ τόλμης
<span class="lb" data-page="7.280" data-line="16" id="l7.280.16"></span>ἧκον, ὡς μηδὲ ἃ πάντες ἄνθρωποι γινώσκουσι τῇ πεῖρᾳ δεδιδαγμένοι,
<span class="lb" data-page="7.280" data-line="17" id="l7.280.17"></span>μηδὲ ταῦθ’ ὁμολογεῖν αἴτια πυρετῶν· ὑπὲρ ὧν
<span class="pb" data-page="7.281" id="p7.281"></span>
<span class="lb" data-page="7.281" data-line="1" id="l7.281.1"></span>ἐν τῷ περὶ τῶν προκαταρκτικῶν ὀνομαζομένων αἰτίων αὐτάρκως
<span class="lb" data-page="7.281" data-line="2" id="l7.281.2"></span>διειλεγμένος οὐδὲν δέομαι τό γε νῦν μεμνῆσθαι τῆς ματαίας
<span class="lb" data-page="7.281" data-line="3" id="l7.281.3"></span>φλυαρίας αὐτῶν. οὔτε γὰρ ἀντιλογητικὸν οὔτε σοφισμάτων
<span class="lb" data-page="7.281" data-line="4" id="l7.281.4"></span>ἐπιλυτικὸν ἐνεστησάμην τόνδε τὸν λόγον, ἀλλ’
<span class="lb" data-page="7.281" data-line="5" id="l7.281.5"></span>ἐπιστημονικὸν καὶ διδασκαλικὸν, ὑποθέσεις μὲν ἔχοντα τὰς
<span class="lb" data-page="7.281" data-line="6" id="l7.281.6"></span>δι’ ἑτέρων ἀποδεδειγμένας, διδάσκοντα δὲ τὰς διαφορὰς τῶν
<span class="lb" data-page="7.281" data-line="7" id="l7.281.7"></span>πυρετῶν. αἱ μὲν οὖν ὑποθέσεις αὗται· τὸ θερμὸν καὶ τὸ
<span class="lb" data-page="7.281" data-line="8" id="l7.281.8"></span>ψυχρὸν καὶ τὸ ξηρὸν καὶ τὸ ὑγρὸν εἶναι τὰ στοιχεῖα τῶν σωμάτων,
<span class="lb" data-page="7.281" data-line="9" id="l7.281.9"></span>καὶ γίνεσθαι<span class="milestone ed1page" data-n="3.322" data-unit="ed1page" id="ed1page.3.322"></span> τὰς πρώτας νόσους ἐπὶ τῇ δυσκρασίᾳ
<span class="lb" data-page="7.281" data-line="10" id="l7.281.10"></span>τούτων, ὧν μίαν εἶναι καὶ πυρετὸν, ἐπειδὰν ἐν τῇ καρδίᾳ
<span class="lb" data-page="7.281" data-line="11" id="l7.281.11"></span>θερμότης τις γίνηται παρὰ φύσιν. αἱ διαφοραὶ δὲ κατὰ
<span class="lb" data-page="7.281" data-line="12" id="l7.281.12"></span>γένος τῆς θερμότητος, ὑπὲρ ὧν ὁ προκείμενος περαίνεται λόγος,
<span class="lb" data-page="7.281" data-line="13" id="l7.281.13"></span>ἀπὸ τῆς τῶν ὑλῶν διαφορᾶς ἐλαμβάνοντο τῶν δεχομένων
<span class="lb" data-page="7.281" data-line="14" id="l7.281.14"></span>τὴν πυρετώδη θερμασίαν, τριῶν οὐσῶν κατὰ γένος. ἤτοι
<span class="lb" data-page="7.281" data-line="15" id="l7.281.15"></span>γὰρ ἐν αὐτῷ τῷ σώματι τῆς καρδίας ἀνάπτεσθαι πρώτην
<span class="lb" data-page="7.281" data-line="16" id="l7.281.16"></span>αὐτὴν ἐλέγομεν, ἢ ἐν τοῖς χυμοῖς, ἢ ἐν τῷ πνεύματι· προκατάρχειν
<span class="lb" data-page="7.281" data-line="17" id="l7.281.17"></span>δὲ τῆς συστάσεως ἁπάντων τῶν πυρετῶν αἰτίας
<span class="lb" data-page="7.281" data-line="18" id="l7.281.18"></span>ἐναργῶς ἅπασι γινωσκομένας, ἃς ὀλίγον ἔμπροσθεν εἴπομεν,
<span class="lb" data-page="7.281" data-line="19" id="l7.281.19"></span>ἐφ’ αἷς ὁ μὲν ἐμπειρικὸς ἰατρὸς ἐκ τῆς τηρήσεώς τι καὶ πρὸς
<span class="pb" data-page="7.282" id="p7.282"></span>
<span class="lb" data-page="7.282" data-line="1" id="l7.282.1"></span>τὴν θεραπείαν εὐπορεῖ· ὁ δὲ λογικὸς ἐπὶ τὴν φύσιν αὐτὴν
<span class="lb" data-page="7.282" data-line="2" id="l7.282.2"></span>τοῦ πράγματος ἐρχόμενος ἐνδεικτικῶς ἀπ’ ἐκείνης εἴς τε τὴν
<span class="lb" data-page="7.282" data-line="3" id="l7.282.3"></span>τῶν ἐσομένων πρόγνωσιν καὶ εἰς τὴν τῆς θεραπείας εὕρεσιν
<span class="lb" data-page="7.282" data-line="4" id="l7.282.4"></span>ὀνίναται, χρώμενος μὲν ἅπασι καὶ τοῖς διὰ πείρας εὑρισκομένοις,
<span class="lb" data-page="7.282" data-line="5" id="l7.282.5"></span>προστιθεὶς δὲ αὐτοῖς ἐκ τῆς λογικῆς μεθόδου πολλά.
<span class="lb" data-page="7.282" data-line="6" id="l7.282.6"></span>τίνα μὲν οὖν ἐστι τὰ καθ’ ἑκάτερον μέρος εὑρισκόμενα (τήν τε
<span class="lb" data-page="7.282" data-line="7" id="l7.282.7"></span>ἐμπειρίαν λέγω καὶ τὸν λόγον) ἑτέρωθι δηλοῦμεν· ἥτις δὲ
<span class="lb" data-page="7.282" data-line="8" id="l7.282.8"></span>ἀπὸ τῶν προκαταρκτικῶν αἰτίων ἑκάστου διάθεσις ἐν τῷ σώματι
<span class="lb" data-page="7.282" data-line="9" id="l7.282.9"></span>συνίσταται πυρετὸν ἀνάπτουσα, νῦν πρόκειται λέγειν.
</p>
          </article>

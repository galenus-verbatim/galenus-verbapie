<article xmlns="http://www.w3.org/1999/xhtml" id="urn:cts:greekLit:tlg0057.tlg045.1st1K-grc1:1.4">
<span class="pb page1" data-page="7.282" id="p7.282"></span>
<span class="milestone ed1page page1" data-n="3.322" data-unit="ed1page" id="ed1page.3.322"></span>
<span class="milestone ed2page page1" data-n="7.109" data-unit="ed2page" id="ed2page.7.109"></span>
            <p>
<span class="lb" data-page="7.282" data-line="10" id="l7.282.10"></span>Ἐπεὶ τοίνυν ὁρῶμεν οὐχ ἕνα τρόπον οὔτε γενέσεως
<span class="lb" data-page="7.282" data-line="11" id="l7.282.11"></span>οὔτε αὐξήσεως τῆς θερμασίας, ὅτι μηδὲ αὐτοῦ τοῦ πυρὸς,
<span class="lb" data-page="7.282" data-line="12" id="l7.282.12"></span>ἀλλ’ ἤτοι διὰ κίνησιν, ἢ διὰ σῆψιν, ἢ διὰ ὁμιλίαν ἑτέρας θερμότητος,
<span class="lb" data-page="7.282" data-line="13" id="l7.282.13"></span>ἢ δι’ ἐπίσχεσιν ἀποῤῥοῆς θερμῆς, ἢ δι’ ἐπιμιξίαν οὐσίας
<span class="lb" data-page="7.282" data-line="14" id="l7.282.14"></span>θερμῆς ὥσπέρ γε ἐκ πηγῆς τινος ἀναζεούσης, ἤτοι γεννωμένης,
<span class="lb" data-page="7.282" data-line="15" id="l7.282.15"></span>ὥς γε πρὸς τὴν ἡμετέραν αἴσθησιν, ἢ αὐξανομένης τὴν θερμασίαν,
<span class="lb" data-page="7.282" data-line="16" id="l7.282.16"></span>ἀνάγκη πάσας καὶ τὰς τῶν πυρετῶν αἰτίας εἰς τοὺς εἰρημένους
<span class="lb" data-page="7.282" data-line="17" id="l7.282.17"></span>ἀνάγεσθαι τρόπους. οἷον αὐτίκα ἡ ἔγκαυσις, εἴθ’ ἡ ἀπὸ τοῦ
<span class="lb" data-page="7.282" data-line="18" id="l7.282.18"></span>ἡλίου ἐνέργεια ταύτην ἔχει τὴν προσηγορίαν, εἴτε τὸ γιγνόμενον ﻿
<span class="pb" data-page="7.283" id="p7.283"></span>
<span class="lb" data-page="7.283" data-line="1" id="l7.283.1"></span>ἐν τῷ σώματι πάθος, εἴτε τὸ ἤδη γεγενημένον. ἔστι
<span class="lb" data-page="7.283" data-line="2" id="l7.283.2"></span>μὲν δήπου καὶ αὐτὸ τοῦτο παρὰ φύσιν θερμότης, οὐ μὴν
<span class="lb" data-page="7.283" data-line="3" id="l7.283.3"></span>ἤδη γέ πω πυρετὸς, εἰ μὴ συνεκθερμαίνῃ τὴν καρδίαν.
<span class="lb" data-page="7.283" data-line="4" id="l7.283.4"></span><span class="milestone ed2page" data-n="7.110" data-unit="ed2page" id="ed2page.7.110"></span>ἅπαν γέ τοι τοῦτο τὸ γένος τῆς αἰτίας ἐξ ὁμιλίας γίνεται
<span class="lb" data-page="7.283" data-line="5" id="l7.283.5"></span>τοῦ θερμαίνοντος, εἴτε ἥλιος, εἴτε φάρμακον εἴη τὸ
<span class="lb" data-page="7.283" data-line="6" id="l7.283.6"></span>θερμαῖνον, ἔξωθεν ἁπτόμενον, ἢ πλησιάζον, ἢ ὁμιλοῦν, ἢ
<span class="lb" data-page="7.283" data-line="7" id="l7.283.7"></span>ὅπως ἄν τις ὀνομάζειν ἐθέλῃ. ὁ δέ γε θυμὸς οἷον ζέσις τις
<span class="lb" data-page="7.283" data-line="8" id="l7.283.8"></span>καὶ κίνησις σφοδρὰ τῆς θυμοειδοῦς δυνάμεως ἐν τῷ σώματι
<span class="lb" data-page="7.283" data-line="9" id="l7.283.9"></span>τῆς καρδίας αὐτῷ καθιδρυμένης. συνεκθερμαίνεται δὲ αὐτῇ
<span class="lb" data-page="7.283" data-line="10" id="l7.283.10"></span>ποτὲ μὲν ἡ τοῦ πνεύματος, ἔστιν ὅτε δὲ ἡ τοῦ αἵματος οὐσία,
<span class="lb" data-page="7.283" data-line="11" id="l7.283.11"></span>καὶ ἢν ἐπιτηδείως ἔχοντα τύχῃ πρὸς τὸ τὰ δεξάμενα κατασχεῖν
<span class="lb" data-page="7.283" data-line="12" id="l7.283.12"></span>ἐπὶ πολὺ τὴν θερμότητα, κᾂν τῆς καρδίας ἡ κίνησις καταστῇ,
<span class="lb" data-page="7.283" data-line="13" id="l7.283.13"></span>διαμένει ταῦτα παρὰ φύσιν θερμὰ, κᾀν τῷδε πυρέττειν
<span class="lb" data-page="7.283" data-line="14" id="l7.283.14"></span>ἀνάγκη τὸν ἄνθρωπον. ὁ μὲν οὖν τοιοῦτος πυρετὸς ἀρχὴν
<span class="lb" data-page="7.283" data-line="15" id="l7.283.15"></span>ἔχει τὴν κίνησίν τε καὶ ζέσιν τῆς ἐμφύτου θερμασίας· ὁ δὲ
<span class="lb" data-page="7.283" data-line="16" id="l7.283.16"></span>ἐπὶ λύπαις οὐκέτι ζέσιν, ἀλλὰ κίνησιν μόνον· ὁ δ’ ἐπὶ
<span class="lb" data-page="7.283" data-line="17" id="l7.283.17"></span>κόποις, ἀρχὴν μὲν καὶ αὐτὸς ἔχει κίνησιν πλείονα μυῶν
<span class="pb" data-page="7.284" id="p7.284"></span>
<span class="lb" data-page="7.284" data-line="1" id="l7.284.1"></span>καὶ νεύρων καὶ συνδέσμων καὶ ἄρθρων, ἃ δὴ καὶ πρῶτα θερμαίνεται,
<span class="lb" data-page="7.284" data-line="2" id="l7.284.2"></span>διαδίδοται δὲ κατὰ τὸ συνεχὲς ἐντεῦθεν εἰς τὴν καρδίαν
<span class="lb" data-page="7.284" data-line="3" id="l7.284.3"></span>ἡ θερμασία, κᾀν τούτῳ πυρέττουσιν. ὁ δ’ ἐπὶ πυκνώσει
<span class="lb" data-page="7.284" data-line="4" id="l7.284.4"></span>τοῦ δέρματος ἀναπτόμενος πυρετὸς, ὁποῖος μάλιστα τοῖς
<span class="lb" data-page="7.284" data-line="5" id="l7.284.5"></span>γε στυφθεῖσι καὶ ψυχθεῖσιν εἴωθε συμπίπτειν, ἀθροιζομένης
<span class="lb" data-page="7.284" data-line="6" id="l7.284.6"></span>ἐν τῷ σώματι τῆς δακνώδους ἀποῤῥοῆς γίνεται. διαπνεῖται
<span class="lb" data-page="7.284" data-line="7" id="l7.284.7"></span>μὲν γὰρ ἀεὶ τὰ τῶν ζώων σώματα κατὰ διττὸν τρόπον, ἀπερχομένων
<span class="lb" data-page="7.284" data-line="8" id="l7.284.8"></span>μὲν εἰς τοὐκτὸς ὁσημέραι τῶν ἀτμωδῶν καὶ λιγνυωδῶν
<span class="lb" data-page="7.284" data-line="9" id="l7.284.9"></span>περιττωμάτων, ἑλκομένης δὲ εἴσω τῆς ἐμψυχούσης τε καὶ
<span class="lb" data-page="7.284" data-line="10" id="l7.284.10"></span>ῥιπιζούσης τὸ κατὰ φύσιν θερμὸν ἀερώδους οὐσίας. ἐπειδὰν
<span class="lb" data-page="7.284" data-line="11" id="l7.284.11"></span>οὖν αἰτία τις ἰσχυρὰ πυκνώσασα τὸ δέρμα τὰς εἰρημένας
<span class="lb" data-page="7.284" data-line="12" id="l7.284.12"></span>διόδους στεγνώσῃ, πολλάκις μὲν εἰς πληθωρικὴν ἐνέβαλε διάθεσιν,
<span class="lb" data-page="7.284" data-line="13" id="l7.284.13"></span>ὅταν ἀτμῶδές τε καὶ χρηστὸν ᾖ τὸ ἀποῤῥέον· ἔστι δ’
<span class="lb" data-page="7.284" data-line="14" id="l7.284.14"></span>ὅτε εἰς πυρετὸν, ὅταν δριμὺ καὶ δακνῶδες εἴη, ἡνίκα μάλιστα
<span class="lb" data-page="7.284" data-line="15" id="l7.284.15"></span>κᾀκ τοῦ μηδὲν εἴσω τοῦ σώματος ἕλκεσθαι τὸ ἀναψύχον ἡ
<span class="lb" data-page="7.284" data-line="16" id="l7.284.16"></span>θερμασία συνεπαύξεται. δριμὺ δ’ ἀποῤῥεῖ καὶ δακνῶδες περίττωμα
<span class="lb" data-page="7.284" data-line="17" id="l7.284.17"></span>τοῖς ἤτοι κακοχυμοτέροις, ἢ ἐδέσματα μοχθηρὰ
<span class="lb" data-page="7.284" data-line="18" id="l7.284.18"></span>προσφερομένοις, ἢ πολλάκις ἀπεπτοῦσι, καὶ μάλιστα εἰ ἐπὶ
<span class="lb" data-page="7.284" data-line="19" id="l7.284.19"></span>τοῖς τοιούτοις ἐδέσμασιν ἢ ἰλυῶδες καὶ πηλῶδες καὶ βορβορῶδες
<span class="pb" data-page="7.285" id="p7.285"></span>
<span class="lb" data-page="7.285" data-line="1" id="l7.285.1"></span>καὶ τελματῶδες, ἢ λιμναῖον, ἢ ὁπωσοῦν διεφθαρμένον τε
<span class="lb" data-page="7.285" data-line="2" id="l7.285.2"></span>καὶ σεσηπὸς ὕδωρ πίνουσιν· ὡσαύτως δὲ καὶ τοῖς ὑπερπονοῦσιν,
<span class="lb" data-page="7.285" data-line="3" id="l7.285.3"></span>ἢ ἀγρυπνοῦσιν, ἢ φροντίζουσιν, ἢ φάρμακα δριμέα
<span class="lb" data-page="7.285" data-line="4" id="l7.285.4"></span>συνεχῶς προσφερομένοις. ἐδέσματα μὲν οὖν λέγω μοχθηρὰ
<span class="lb" data-page="7.285" data-line="5" id="l7.285.5"></span>τά τε φύσει τοιαῦτα, καθάπερ κρόμμυά τε καὶ σκόροδα καὶ
<span class="lb" data-page="7.285" data-line="6" id="l7.285.6"></span>κάρδαμα καὶ πράσα καὶ κράμβας ὤκιμά τε καὶ ἀκαλήφας, ὅσα
<span class="lb" data-page="7.285" data-line="7" id="l7.285.7"></span>τ’ ἄλλα καλοῦσιν ἄγρια, καθάπερ καὶ τὰς λαψάνας παρ’
<span class="lb" data-page="7.285" data-line="8" id="l7.285.8"></span>ἡμῖν, τά τε φύσει μὲν χρηστὰ, διὰ σηπεδόνα δέ τινα τὴν ἴσην
<span class="lb" data-page="7.285" data-line="9" id="l7.285.9"></span>τοῖς εἰρημένοις ἢ καὶ μείζονα πολλάκις ἐπικτησάμενα κακίαν,
<span class="lb" data-page="7.285" data-line="10" id="l7.285.10"></span>ὥσπερ καὶ πυροὶ καὶ κριθαὶ καὶ τἄλλα γεύματα σύμπαντα
<span class="lb" data-page="7.285" data-line="11" id="l7.285.11"></span>σιτηρὰ, τὰ μὲν ὑπὸ χρόνου μήκους εἰς σηπεδονώδη διάθεσιν
<span class="lb" data-page="7.285" data-line="12" id="l7.285.12"></span>ἀχθέντα, τὰ δὲ εὐρῶτος ἐμπλησθέντα διὰ μοχθηρὰν ἀπόθεσιν,
<span class="lb" data-page="7.285" data-line="13" id="l7.285.13"></span>ἔνια δὲ καὶ κατὰ τὴν πρώτην γένεσιν ὑπ’ ἐρυσίβης κακωθέντα.
<span class="lb" data-page="7.285" data-line="14" id="l7.285.14"></span>τοιαῦτα γοῦν ἐδέσματα καὶ νῦν ἀναγκασθέντες
<span class="lb" data-page="7.285" data-line="15" id="l7.285.15"></span>ἐσθίειν πολλοὶ διὰ λιμὸν οἱ μὲν ἀπέθανον ἀπὸ σηπεδονωδῶν
<span class="lb" data-page="7.285" data-line="16" id="l7.285.16"></span>τε καὶ λοιμωδῶν πυρετῶν, οἱ δὲ ἐξανθήμασιν ἑάλωσαν ψωρώδεσί
<span class="lb" data-page="7.285" data-line="17" id="l7.285.17"></span>τε καὶ λεπρώδεσιν. ὅταν μὲν οὖν ἀνάμεστον ᾖ τὸ
<span class="lb" data-page="7.285" data-line="18" id="l7.285.18"></span>σῶμα τοιούτων χυμῶν, ἔμφραξις δὲ μηδεμία κατὰ μηδὲν τῶν
<span class="pb" data-page="7.286" id="p7.286"></span>
<span class="lb" data-page="7.286" data-line="1" id="l7.286.1"></span>σπλάγχνων ᾖ, ἀκωλύτως δὲ διαπνέηται καὶ ἀναψύχηται κατὰ
<span class="lb" data-page="7.286" data-line="2" id="l7.286.2"></span>τὸ δέρμα σύμπαν τὸ ζῶον, ὑγιαίνει μὲν, ἀλλ’ ἐπίκαιρόν τε
<span class="lb" data-page="7.286" data-line="3" id="l7.286.3"></span>καὶ σφαλερὰν ἔχει τὴν ὑγείαν. ἐπειδὰν δὲ ἤτοι τὸ ἐκτὸς πέρας
<span class="lb" data-page="7.286" data-line="4" id="l7.286.4"></span>στεγνωθῇ, ἢ ἐμφραχθῇ τὰς ἐν τῷ βάθει διόδους, ἐπὶ
<span class="lb" data-page="7.286" data-line="5" id="l7.286.5"></span>μὲν ταῖς στεγνώσεσι <span class="milestone ed2page" data-n="7.111" data-unit="ed2page" id="ed2page.7.111"></span>τὸ νῦν εἰρημένον, ἐπὶ δὲ ταῖς ἐμφράξεσι
<span class="lb" data-page="7.286" data-line="6" id="l7.286.6"></span>τὸ μετ’ ὀλίγον εἰρησόμενον ἕπεται γένος τῶν πυρετῶν.
<span class="lb" data-page="7.286" data-line="7" id="l7.286.7"></span>οὐδὲν οὖν θαυμαστὸν οὐδὲ διὰ τί τῶν ἀπεπτησάντων οἱ μὲν
<span class="lb" data-page="7.286" data-line="8" id="l7.286.8"></span>ἐπύρεξαν, οἱ δὲ οὔ. τοῖς μὲν ἤδη κακοχύμοις οὖσι καὶ κακῶς
<span class="lb" data-page="7.286" data-line="9" id="l7.286.9"></span>διαπνεομένοις, ἢ πονήσασιν ἀκαίρως, ἢ λουσαμένοις προπετέστερον,
<span class="lb" data-page="7.286" data-line="10" id="l7.286.10"></span>ἕτοιμον πυρέξαι· τοῖς δὲ εὐχύμοις καὶ καλῶς διαπνεομένοις,
<span class="lb" data-page="7.286" data-line="11" id="l7.286.11"></span>ἡσυχάσασι καὶ θάλψασι τὰ κατὰ τὴν γαστέρα καὶ
<span class="lb" data-page="7.286" data-line="12" id="l7.286.12"></span>τὸ ἧπαρ, ἀδύνατον πυρέξαι· μένει γὰρ αὐτόθι πᾶν αὐτοῖς
<span class="lb" data-page="7.286" data-line="13" id="l7.286.13"></span>τὸ διεφθαρμένον κατὰ τὴν γαστέρα καὶ τὸ ἧπαρ, καὶ ἐν τῷ
<span class="lb" data-page="7.286" data-line="14" id="l7.286.14"></span>χρόνῳ δὲ πέττεται κατὰ βραχὺ, καὶ γίνεται χρηστόν· ὥσπερ
<span class="lb" data-page="7.286" data-line="15" id="l7.286.15"></span>καὶ τοῖς ἐπὶ κινήσεσι σφοδροτέραις ἀφικομένοις ἢ εἰς ἥλιον
<span class="lb" data-page="7.286" data-line="16" id="l7.286.16"></span>θερινὸν, ἢ λουτρὸν θερμὸν γλυκέων ὑδάτων, ἀναλαμβάνεται
<span class="lb" data-page="7.286" data-line="17" id="l7.286.17"></span>πάντῃ εἰς τὴν τοῦ σώματος ἕξιν τὰ διεφθαρμένα σιτία· οὕτω
<span class="pb" data-page="7.287" id="p7.287"></span>
<span class="lb" data-page="7.287" data-line="1" id="l7.287.1"></span>δὲ καὶ οἷς ἐπῆλθε κάτω τὰ διεφθαρμένα σιτία, πυρετὸς οὐκ
<span class="lb" data-page="7.287" data-line="2" id="l7.287.2"></span>ἠκολούθησεν, εἰ μὴ κατ’ ἄλλην τινὰ αἰτίαν, οἱονεὶ κοπωθεῖσιν
<span class="lb" data-page="7.287" data-line="3" id="l7.287.3"></span>ἐπὶ ταῖς πολλαῖς ἐξαναστάσεσιν ἢ φλεγμήνασι τὰ κατὰ
<span class="lb" data-page="7.287" data-line="4" id="l7.287.4"></span>τὴν γαστέρα.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg045.1st1K-grc1:1.5">
<span class="pb page1" data-page="7.287" id="p7.287"></span>
<span class="milestone ed1page page1" data-n="3.322" data-unit="ed1page" id="ed1page.3.322"></span>
<span class="milestone ed2page page1" data-n="7.111" data-unit="ed2page" id="ed2page.7.111"></span>
            <p>
<span class="lb" data-page="7.287" data-line="5" id="l7.287.5"></span>Κατὰ μέντοι τὰς ἐμφράξεις τῶν πόρων καὶ
<span class="lb" data-page="7.287" data-line="6" id="l7.287.6"></span>σφηνώσεις τῶν χυμῶν, ἀνεβαλόμην γὰρ ἐρεῖν τὰ περὶ τοῦδε,
<span class="lb" data-page="7.287" data-line="7" id="l7.287.7"></span>πυρέττει τὰ ζῶα τὸν ἐπὶ σηπεδόνι πυρετόν. ἑτοιμότατα γὰρ
<span class="lb" data-page="7.287" data-line="8" id="l7.287.8"></span>σήπεται πάνθ’ ὅσα θερμὰ καὶ ὑγρὰ καὶ πολλὰ κατὰ θερμὸν
<span class="lb" data-page="7.287" data-line="9" id="l7.287.9"></span>χωρίον, εἰ μὴ τύχῃ διαπνοῆς τε ἅμα καὶ ἀναψύξεως. οὐδὲν
<span class="lb" data-page="7.287" data-line="10" id="l7.287.10"></span>οὖν θαυμαστὸν οὐδὲ διὰ τί πληθώραις ἕπονται πυρετοί.
<span class="lb" data-page="7.287" data-line="11" id="l7.287.11"></span>καὶ γὰρ ἐμφράξεις πολλαὶ καὶ δυσανάπνευστον ὅλον γίνεται
<span class="lb" data-page="7.287" data-line="12" id="l7.287.12"></span>τὸ σῶμα κατὰ τὰς τοιαύτας διαθέσεις· ὥσπερ<span class="milestone ed1page" data-n="3.323" data-unit="ed1page" id="ed1page.3.323"></span> οὖν κατὰ
<span class="lb" data-page="7.287" data-line="13" id="l7.287.13"></span>θάτερον πλῆθος τὸ πρὸς δύναμιν ἐπὶ διαφθορὰν ἀφικνοῦνται
<span class="lb" data-page="7.287" data-line="14" id="l7.287.14"></span>ταχέως οἱ χυμοὶ, μηκέτι κρατούμενοι μηδὲ πεττόμενοι
<span class="lb" data-page="7.287" data-line="15" id="l7.287.15"></span>χρηστῶς, ὡς ἂν τῆς κατεργαζομένης αὐτοὺς δυνάμεως ἀσθενεστέρας
<span class="lb" data-page="7.287" data-line="16" id="l7.287.16"></span>ὑπαρχούσης. διὰ τοῦτο καὶ ὅσα γλίσχρα καὶ παχύχυμα
<span class="lb" data-page="7.287" data-line="17" id="l7.287.17"></span>τῶν ἐδεσμάτων, νοσωδέστερα· ἐμφραχθῆναί τε γὰρ
<span class="lb" data-page="7.287" data-line="18" id="l7.287.18"></span>καὶ σφηνωθῆναι τὸν ἐξ αὐτῶν χυμὸν ἑτοιμότερόν ἐστιν. καὶ ﻿
<span class="pb" data-page="7.288" id="p7.288"></span>
<span class="lb" data-page="7.288" data-line="1" id="l7.288.1"></span>τί δή ποτ’ οὖν; οὐχὶ κατὰ τἀναντία, νοσώδη τὰ λεπτύνοντα
<span class="lb" data-page="7.288" data-line="2" id="l7.288.2"></span>καὶ δριμέα; φαίνονται γὰρ ὁμοίως ἁλισκόμενοι πυρετοῖς οἱ
<span class="lb" data-page="7.288" data-line="3" id="l7.288.3"></span>πλεονάζοντες ἐν ἑκατέρῳ τῷ γένει διαίτης, ὅτι καὶ πρόσθεν
<span class="lb" data-page="7.288" data-line="4" id="l7.288.4"></span>εἴρηται κακόχυμα πάντ’ εἶναι τὰ τοιαῦτα. τῷ μὲν οὖν τῆς
<span class="lb" data-page="7.288" data-line="5" id="l7.288.5"></span>κακοχυμίας λόγῳ ταῦτα· τῷ δὲ τῆς σήψεως, ὅσα γλίσχρα καὶ
<span class="lb" data-page="7.288" data-line="6" id="l7.288.6"></span>παχέα πυρετῶν ἐστιν αἴτια. καὶ τὰ φλεγμαίνοντα δὲ μέρη
<span class="lb" data-page="7.288" data-line="7" id="l7.288.7"></span>τῆς σήψεως λόγῳ ἀνάπτει πυρετούς. σφηνωθὲν γὰρ ἐν αὐτοῖς
<span class="lb" data-page="7.288" data-line="8" id="l7.288.8"></span>τὸ ἐπιῤῥυὲν, ὅταν ᾖ φύσει θερμὸν, ὑπὸ τοῦ μὴ διαπνεῖσθαι
<span class="lb" data-page="7.288" data-line="9" id="l7.288.9"></span>καλῶς σήπεται. ὅταν μὲν οὖν ἀκριβῶς ᾖ πικρόχολον
<span class="lb" data-page="7.288" data-line="10" id="l7.288.10"></span>τὸ ῥεῦμα, θερμότης ἐρυσιπελατώδης καταλαμβάνει
<span class="lb" data-page="7.288" data-line="11" id="l7.288.11"></span>τὸ μέρος· ὅταν δὲ αἱματικὸν, φλεγμονώδης· τὸ δὲ
<span class="lb" data-page="7.288" data-line="12" id="l7.288.12"></span>ἐξ ἀμφοῖν μικτὸν ἢ ἐρυσίπελας γίνεται φλεγμονῶδες, ἢ
<span class="lb" data-page="7.288" data-line="13" id="l7.288.13"></span>φλεγμονὴ ἐρυσιπελατώδης, τὸ μὲν ὄνομα παρὰ τοῦ ἐπικρατοῦντος
<span class="lb" data-page="7.288" data-line="14" id="l7.288.14"></span>χυμοῦ λαμβάνον, τὴν δὲ ἐπωνυμίαν ἐπικτώμενον
<span class="lb" data-page="7.288" data-line="15" id="l7.288.15"></span>ἀπὸ θατέρου. πυρετὸς δὲ ἐπὶ πᾶσι τούτοις ἀνάπτεται
<span class="lb" data-page="7.288" data-line="16" id="l7.288.16"></span>τῷ λόγῳ τῆς κοινωνίας. συνεκθερμαίνεται γὰρ ἀεὶ
<span class="lb" data-page="7.288" data-line="17" id="l7.288.17"></span>τῷ θερμανθέντι τὸ συνεχὲς, ἄχρις ἄν ἐπὶ τὴν καρδίαν
<span class="lb" data-page="7.288" data-line="18" id="l7.288.18"></span>ἡ διάθεσις ἀφίκηται. συνεκθερμαίνεται γὰρ καὶ τοῖς
<span class="pb" data-page="7.289" id="p7.289"></span>
<span class="lb" data-page="7.289" data-line="1" id="l7.289.1"></span>ἄνθραξι τὸ συνεχὲς, ἐπὶ <span class="milestone ed2page" data-n="7.112" data-unit="ed2page" id="ed2page.7.112"></span>θερμῷ μὲν ἱκανῶς αἵματι,
<span class="lb" data-page="7.289" data-line="2" id="l7.289.2"></span>μελαγχολικωτέρῳ δὲ διὰ τὸ κατοπτᾶσθαι, τὴν γένεσιν
<span class="lb" data-page="7.289" data-line="3" id="l7.289.3"></span>ἔχουσιν.
</p>
          </article>

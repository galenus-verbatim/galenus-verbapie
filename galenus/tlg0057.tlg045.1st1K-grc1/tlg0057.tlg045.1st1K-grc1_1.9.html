<article xmlns="http://www.w3.org/1999/xhtml" id="urn:cts:greekLit:tlg0057.tlg045.1st1K-grc1:1.9">
<span class="pb page1" data-page="7.304" id="p7.304"></span>
<span class="milestone ed1page page1" data-n="3.325" data-unit="ed1page" id="ed1page.3.325"></span>
<span class="milestone ed2page page1" data-n="7.117" data-unit="ed2page" id="ed2page.7.117"></span>
            <p>
<span class="lb" data-page="7.304" data-line="3" id="l7.304.3"></span>Τοῦ δὲ ἄλλου γένους τῶν πυρετῶν, ὅπερ
<span class="lb" data-page="7.304" data-line="4" id="l7.304.4"></span>ἀντιδιαιρεῖται τοῖς ἐφημέροις, οὐδὲν μὲν ὄνομα κοινὸν ἁπάντων
<span class="lb" data-page="7.304" data-line="5" id="l7.304.5"></span>ἐστὶν, αἱ διαφοραὶ δὲ αἱ πρῶται δύο εἰσὶν οὐκ ἀσαφέσιν
<span class="lb" data-page="7.304" data-line="6" id="l7.304.6"></span>ἰδέαις ἀφωρισμέναι· τινὲς μὲν γὰρ αὐτῶν ἐπὶ σήψει
<span class="lb" data-page="7.304" data-line="7" id="l7.304.7"></span>χυμῶν ἀνάπτονται· τινὲς δὲ αὐτὰ κατειλήφασι τὰ στερεὰ τοῦ
<span class="lb" data-page="7.304" data-line="8" id="l7.304.8"></span>ζώου μόρια, καὶ καλοῦσιν αὐτοὺς ἑκτικοὺς πυρετοὺς, εἴθ’ ὅτι
<span class="lb" data-page="7.304" data-line="9" id="l7.304.9"></span>μόνιμοί τ’ εἰσὶ καὶ δύσλυτοι, καθάπερ αἱ ἕξεις, εἴθ’ ὅτι τὴν
<span class="lb" data-page="7.304" data-line="10" id="l7.304.10"></span>ἕξιν τοῦ σώματος αὐτὴν κατειλήφασιν. οὕτω γὰρ εἰώθασιν
<span class="lb" data-page="7.304" data-line="11" id="l7.304.11"></span>ὀνομάζειν τὰ στερεὰ, τοῖς ὑγροῖς ἀντιδιαιρούμενοι. αἱ διαγνώσεις
<span class="lb" data-page="7.304" data-line="12" id="l7.304.12"></span>δὲ τῶν ἐπὶ σήψει χυμῶν πυρετῶν αἱ τοιαίδε. πρώτη
<span class="lb" data-page="7.304" data-line="13" id="l7.304.13"></span>μὲν ἁπασῶν οὐκ ἀχώριστος μὲν, ἴδιος δὲ, τὸ μηδὲν τῶν
<span class="lb" data-page="7.304" data-line="14" id="l7.304.14"></span>προκαταρκτικῶν αἰτίων ἡγήσασθαι τῶν τοιούτων πυρετῶν,
<span class="lb" data-page="7.304" data-line="15" id="l7.304.15"></span>οὐδετέρῳ γὰρ τῶν ἄλλων γενῶν τοῦθ’ ὑπάρχει, διὰ τὸ τοὺς
<span class="lb" data-page="7.304" data-line="16" id="l7.304.16"></span>ἐφημέρους ἅπαντας ἐπὶ ταῖς προκαταρκτικαῖς αἰτίαις συνίστασθαι,
<span class="lb" data-page="7.304" data-line="17" id="l7.304.17"></span>τοὺς δ’ ἑκτικοὺς, ὅταν ἄνευ τούτων γένωνται, μηδέποτε
<span class="lb" data-page="7.304" data-line="18" id="l7.304.18"></span>ἐξ ἀρχῆς εἰσβάλλειν, ὥσθ’ ὅταν ἄνευ προκαταρχούσης
<span class="pb" data-page="7.305" id="p7.305"></span>
<span class="lb" data-page="7.305" data-line="1" id="l7.305.1"></span>αἰτίας ὑπάρξηταί τις πυρέττειν, εἰδέναι τούτου τὴν αἰτίαν
<span class="lb" data-page="7.305" data-line="2" id="l7.305.2"></span>τοῦ πάθους ἐν τοῖς χυμοῖς ὑπάρχειν. ἔστι μὴν ὅτε προκαταρξαμένη
<span class="lb" data-page="7.305" data-line="3" id="l7.305.3"></span>τις αἰτία φανερὰ τὸν ἐφήμερον, ὅσον ἐφ’ ἑαυτῆς,
<span class="lb" data-page="7.305" data-line="4" id="l7.305.4"></span>συνιστῶσα πυρετὸν, διεδέξατο δ’ αὐτὸν ὁ ἐπὶ σήψει χυμῶν,
<span class="lb" data-page="7.305" data-line="5" id="l7.305.5"></span>ὅταν οὕτως ἔχῃ τὸ πάσχον σῶμα, τουτέστιν ὅταν ἀκάθαρτόν
<span class="lb" data-page="7.305" data-line="6" id="l7.305.6"></span>τε καὶ περιττωματικὸν ὑπάρχῃ. θερμανθέντα γὰρ ἐπὶ
<span class="lb" data-page="7.305" data-line="7" id="l7.305.7"></span>πλέον ἐν τοῖς ἐφημέροις πυρετοῖς τὰ περιττώματα, κᾄπειτ’
<span class="lb" data-page="7.305" data-line="8" id="l7.305.8"></span>ἀρχὴν σηπεδόνος ἐντεῦθεν λαβόντα, θάτερον εἶδος ἀνάπτει
<span class="lb" data-page="7.305" data-line="9" id="l7.305.9"></span>τῶν πυρετῶν ἐπὶ τῷ προτέρῳ παυσαμένῳ. διάγνωσις δὲ τῆς
<span class="lb" data-page="7.305" data-line="10" id="l7.305.10"></span>διαδοχῆς μία μὲν ἴδιός τε ἅμα καὶ ἀχώριστος ἁπάντων τὸ
<span class="lb" data-page="7.305" data-line="11" id="l7.305.11"></span>μὴ τελευτῆσαι τὸν ἐφήμερον πυρετὸν εἰς ἀπυρεξίαν ἀκριβῆ
<span class="lb" data-page="7.305" data-line="12" id="l7.305.12"></span>συμβαίνει μὴν ἔστιν ὅτε καὶ κατ’ αὐτὴν τὴν ἀκμὴν ἐφημέρων
<span class="lb" data-page="7.305" data-line="13" id="l7.305.13"></span>πυρετῶν ἐμφαίνεσθαί τι τῆς μεταπτώσεως, καὶ πολὺ δὴ
<span class="lb" data-page="7.305" data-line="14" id="l7.305.14"></span>μᾶλλον ἐν ταῖς παρακμαῖς, ὅταν ὅπερ ὀλίγον ἔμπροσθεν ἐλέγομεν
<span class="lb" data-page="7.305" data-line="15" id="l7.305.15"></span>ἐν τῷ μάλιστ’ εὐφόρως τετάχθαι τοῦτ’ ἀπῇ. ταῦτά
<span class="lb" data-page="7.305" data-line="16" id="l7.305.16"></span>τοι μὲν μεταπτώσεως σημεῖα. τὸ δ’ ἀπὸ ῥίγους ἄρξασθαι
<span class="lb" data-page="7.305" data-line="17" id="l7.305.17"></span>τὸν πυρετὸν, οὔτ’ ἐγκαύσεως οὔτε καταψύξεως ἰσχυρᾶς
<span class="lb" data-page="7.305" data-line="18" id="l7.305.18"></span>προηγησαμένης, ὁποῖαι μάλιστα τοῖς διὰ χιόνος ὁδοιπορήσασι
<span class="pb" data-page="7.306" id="p7.306"></span>
<span class="lb" data-page="7.306" data-line="1" id="l7.306.1"></span>συμπίπτουσιν, ἢ ἄλλως ἐν ἰσχυρῷ κρύει διατρίψασιν ἐπὶ
<span class="lb" data-page="7.306" data-line="2" id="l7.306.2"></span>πλέον, ἴδιόν ἐστι καὶ αὐτὸ τῶν ἐπὶ σηπεδόνι χυμῶν ἀναπτομένων
<span class="lb" data-page="7.306" data-line="3" id="l7.306.3"></span>πυρετῶν, οὐ μὴν ἀχώριστόν γε. οὐ γὰρ ἅπασιν αὐτοῖς
<span class="lb" data-page="7.306" data-line="4" id="l7.306.4"></span>ὑπάρχει, καθάπερ οὐδὲ αἱ φρῖκαι· αὗται μέν γε οὐ μόνον
<span class="lb" data-page="7.306" data-line="5" id="l7.306.5"></span>οὐκ εἰσὶν ἀχώριστοι τῶν τοιούτων πυρετῶν, ἀλλ’ οὐδὲ
<span class="lb" data-page="7.306" data-line="6" id="l7.306.6"></span>τὴν ἀρχὴν ἴδιαι. τὸ δὲ τῆς ἀνωμαλίας τῶν σφυγμῶν καὶ τῆς
<span class="lb" data-page="7.306" data-line="7" id="l7.306.7"></span>θερμασίας, εἴτ’ ἐν ταῖς εἰσβολαῖς εἴτ’ ἐν ταῖς ἀναβάσεσι γίγνοιτο,
<span class="lb" data-page="7.306" data-line="8" id="l7.306.8"></span>τοῦ γένους μέν ἐστι τῶν τοιούτων πυρετῶν ἴδιον,
<span class="lb" data-page="7.306" data-line="9" id="l7.306.9"></span>οὐ μὴν ἀχώριστόν γε οὐδ’ αὐτό· πολλοὶ γὰρ χωρὶς ἀνωμαλίας
<span class="lb" data-page="7.306" data-line="10" id="l7.306.10"></span>αἰσθητῆς ἐσβάλλουσί τε καὶ ἀναβαίνουσιν ἐπὶ τὴν ἀκμήν.
<span class="lb" data-page="7.306" data-line="11" id="l7.306.11"></span>ἔτι δὲ δὴ μᾶλλον οὐδὲ τὸ πολλὰς οἷον εἰσβολὰς ἴσχειν τοὺς
<span class="lb" data-page="7.306" data-line="12" id="l7.306.12"></span>παροξυσμοὺς, ὅπερ ἐπιπαροξύνεσθαι καλοῦμεν· ὥσπέρ γε
<span class="lb" data-page="7.306" data-line="13" id="l7.306.13"></span>καὶ τὸ τῆς θλίψεως τῶν σφυγμῶν (οὕτω δὲ ὀνομάζουσιν,
<span class="lb" data-page="7.306" data-line="14" id="l7.306.14"></span>ὅταν ἀρχομένου τοῦ παροξυσμοῦ μικροὺς ἱκανῶς ἔχωσι καὶ
<span class="lb" data-page="7.306" data-line="15" id="l7.306.15"></span>ἀνωμάλους αὐτοὺς) οὐδ’ αὐτὸ τῶν τοιούτων πυρετῶν ἀχώριστον,
<span class="lb" data-page="7.306" data-line="16" id="l7.306.16"></span><span class="milestone ed2page" data-n="7.118" data-unit="ed2page" id="ed2page.7.118"></span>οὐ μὴν οὐδὲ κοινόν ἐστιν ἑτέρῳ τινὶ γένει πυρετῶν,
<span class="lb" data-page="7.306" data-line="17" id="l7.306.17"></span>ἀλλ’ ἴδιον ἐξαίρετον τούτων, ὥσπερ καὶ τὸ τῆς ἀνωμαλίας,
<span class="lb" data-page="7.306" data-line="18" id="l7.306.18"></span>ὅταν γε μὴ κατά τι σύμπτωμα γίνηται. πολλάκις γὰρ.
<span class="pb" data-page="7.307" id="p7.307"></span>
<span class="lb" data-page="7.307" data-line="1" id="l7.307.1"></span>ἐν αὐτῷ στόματι τῆς κοιλίας <span class="milestone ed1page" data-n="3.326" data-unit="ed1page" id="ed1page.3.326"></span>ἠθροισμένου τινὸς χυμοῦ
<span class="lb" data-page="7.307" data-line="2" id="l7.307.2"></span>μοχθηροῦ καὶ δάκνοντος ἤ ψύχοντος αὐτὸ, μικροί τε ἅμα καὶ
<span class="lb" data-page="7.307" data-line="3" id="l7.307.3"></span>ἀνώμαλοι γίνονται. πλεονάζει μὲν ἐπὶ μὲν τῶν ψυχόντων ἡ
<span class="lb" data-page="7.307" data-line="4" id="l7.307.4"></span>μικρότης, ἐπὶ δὲ τῶν δακνόντων ἡ ἀνωμαλία, ἀλλὰ ἐμεσάντων
<span class="lb" data-page="7.307" data-line="5" id="l7.307.5"></span>γε ταῦτ’ ἄμφω παραχρῆμα καθίσταται. ὅτε δὲ οὐδὲν ἡ
<span class="lb" data-page="7.307" data-line="6" id="l7.307.6"></span>γαστὴρ πέπονθε, τοῦ γένους τῶν προκειμένων εἰσὶ πυρετῶν
<span class="lb" data-page="7.307" data-line="7" id="l7.307.7"></span>οἱ τοιοῦτοι σφυγμοί. μέγιστον δὲ γνώρισμα τῶν ἐπὶ σήψει
<span class="lb" data-page="7.307" data-line="8" id="l7.307.8"></span>πυρετῶν ἐστι καὶ ἡ τῆς θερμασίας ποιότης. οὐδὲν γὰρ ἔχει
<span class="lb" data-page="7.307" data-line="9" id="l7.307.9"></span>χρηστὸν, οὐδὲ μέτριον, οὐδ’ ὅμοιόν τι τῶν ἐφημέρων, ἀλλ’
<span class="lb" data-page="7.307" data-line="10" id="l7.307.10"></span>ὥσπερ εἴρηται καὶ τοῖς ἀρίστοις τῶν πρὸ ἡμῶν ἰατρῶν, δακνώδης
<span class="lb" data-page="7.307" data-line="11" id="l7.307.11"></span>πώς ἐστι μᾶλλον, ὡς ἀνιᾷν καὶ διαβιβρώσκειν τὴν ἁφὴν,
<span class="lb" data-page="7.307" data-line="12" id="l7.307.12"></span>ὥσπερ ὁ καπνὸς τοὺς ὀφθαλμοὺς καὶ τοὺς μυκτῆρας. ἀλλ’
<span class="lb" data-page="7.307" data-line="13" id="l7.307.13"></span>ἐν μὲν ταῖς ἐπιβολαῖς τῶν παροξυσμῶν, ὡς ἄν ἔτι καταπνιγομένου
<span class="lb" data-page="7.307" data-line="14" id="l7.307.14"></span>τε τοῦ θερμοῦ καὶ τυφομένων ἔνδον τῶν περιττωμάτων,
<span class="lb" data-page="7.307" data-line="15" id="l7.307.15"></span>οὐκ εὐθέως ἐπιβαλλόντων τὴν χεῖρα διαγινώσκεται,
<span class="lb" data-page="7.307" data-line="16" id="l7.307.16"></span>χρονισάντων δὲ, τὸ εἰρημένον εἶδος τῆς θερμότητος ἐκ βάθους
<span class="lb" data-page="7.307" data-line="17" id="l7.307.17"></span>ἀναφέρεται. καί μοι δοκεῖ τοιοῦτόν τι κατιδὼν Θεμίσων
<span class="lb" data-page="7.307" data-line="18" id="l7.307.18"></span>ἴδιόν τε καὶ ἀχώριστον ὑπάρχειν ἅπασι τοῖς πυρέττουσιν ὑπελάμβανεν. ﻿
<span class="pb" data-page="7.308" id="p7.308"></span>
<span class="lb" data-page="7.308" data-line="1" id="l7.308.1"></span>ἀλλὰ περὶ μὲν τούτου ἐν οἰκείῳ τοῦδε τοῦ λόγου χωρίῳ
<span class="lb" data-page="7.308" data-line="2" id="l7.308.2"></span>καὶ αὖθις σκεψόμεθα. τὸ δ’ εἰρημένον εἶδος τῆς θερμασίας,
<span class="lb" data-page="7.308" data-line="3" id="l7.308.3"></span>τὸ κεντοῦν, ὡς ἂν εἴποι τις, ἢ διαβιβρῶσκον, ὥσπερ τι φάρμακον
<span class="lb" data-page="7.308" data-line="4" id="l7.308.4"></span>δριμὺ, τὴν ἐπιβαλλομένην χεῖρα, σηπεδόνος ἐστὶ χυμῶν
<span class="lb" data-page="7.308" data-line="5" id="l7.308.5"></span>ἔγγονον, ἐναργῶς μὲν ταῖς ἀναβάσεσί τε καὶ ταῖς ἀκμαῖς
<span class="lb" data-page="7.308" data-line="6" id="l7.308.6"></span>τῶν πυρετῶν φαινόμενον, οὐκ ἐναργῶς, οὐδ’ εὐθέως ἐν ταῖς
<span class="lb" data-page="7.308" data-line="7" id="l7.308.7"></span>εἰσβολαῖς. ἴδιον δὲ ἀχώριστόν ἐστι τοῦ γένους τῶν ἐπὶ χυμοῖς
<span class="lb" data-page="7.308" data-line="8" id="l7.308.8"></span>ἀναπτομένων πυρετῶν καὶ τὸ τάχος τῆς τῶν σφυγμῶν
<span class="lb" data-page="7.308" data-line="9" id="l7.308.9"></span>συστολῆς, ἐναργέστερον μὲν ἐν ταῖς ἐπιδόσεσι φαινόμενον,
<span class="lb" data-page="7.308" data-line="10" id="l7.308.10"></span>οὐκ ἀσαφὲς δὲ οὐδ’ ἐν ταῖς εἰσβολαῖς τε καὶ ταῖς ἀκμαῖς.
<span class="lb" data-page="7.308" data-line="11" id="l7.308.11"></span>σύνεστι δ’ αὐτοῖς κατὰ μὲν τὰς ἀρχὰς ὁ μικρός τε ἅμα καὶ
<span class="lb" data-page="7.308" data-line="12" id="l7.308.12"></span>ὁ ταχὺς σφυγμὸς, ἔν τε ταῖς ἀκμαῖς ὁ μέγας τε ἅμα καὶ ταχύς.
<span class="lb" data-page="7.308" data-line="13" id="l7.308.13"></span>οὕτω δὲ καὶ ἡ κατὰ τὴν ἐκτὸς ἠρεμίαν πυκνότης ἐναργής
<span class="lb" data-page="7.308" data-line="14" id="l7.308.14"></span>ἐστιν ἐν τοῖς τοιούτοις πυρετοῖς, οὔτε τοῖς ἐφημέροις
<span class="lb" data-page="7.308" data-line="15" id="l7.308.15"></span>οὔτε τοῖς ἑκτικοῖς ὅμοιος ὑπάρχουσα. ἴδιον δὲ ἐν τοῖς μάλιστα
<span class="lb" data-page="7.308" data-line="16" id="l7.308.16"></span>τῶν τοιούτων πυρετῶν ἐστι καὶ ἡ τῶν οὔρων ἀπεψία,
<span class="lb" data-page="7.308" data-line="17" id="l7.308.17"></span>καὶ ἡ ἀμυδρὰ πέψις ἴδιόν ἐστι γνώρισμα τῶν ἐπὶ χυμοῖς πυρετῶν.
<span class="lb" data-page="7.308" data-line="18" id="l7.308.18"></span>οὔτε γὰρ ἄπεπτον οὔτε ἀμυδρῶς πεπεμμένον ἐν τοῖς
<span class="pb" data-page="7.309" id="p7.309"></span>
<span class="lb" data-page="7.309" data-line="1" id="l7.309.1"></span>ἐφημέροις φαίνεται. ἑκάτερον μὲν αὐτῶν ἰδίᾳ λεγόμενον
<span class="lb" data-page="7.309" data-line="2" id="l7.309.2"></span>ἴδιόν ἐστι γνώρισμα τῶν ἐπὶ χυμοῖς πυρετῶν· ἅμα δ’ ἄμφω
<span class="lb" data-page="7.309" data-line="3" id="l7.309.3"></span>λεγόμενα κατὰ τὸ παραδιεζευγμένον ἀξίωμα παντάπασιν
<span class="lb" data-page="7.309" data-line="4" id="l7.309.4"></span>ἀχώριστα. τῷ γὰρ τοιούτῳ γένει τῶν πυρετῶν τὰ πρῶτα
<span class="lb" data-page="7.309" data-line="5" id="l7.309.5"></span>τῶν οὔρων ἤτοι παντάπασιν ἄπεπτα, ἢ ἀμυδρῶς πεπεμμένα
<span class="lb" data-page="7.309" data-line="6" id="l7.309.6"></span>συνεισβάλλει. μέγα δὲ καὶ ἀξιόλογον γνώρισμα πέψεως ἐν
<span class="lb" data-page="7.309" data-line="7" id="l7.309.7"></span>τοῖς πρώτοις οὔροις οὐδέποτε φαίνεται κατὰ τοὺς τοιούτους
<span class="lb" data-page="7.309" data-line="8" id="l7.309.8"></span>πυρετοὺς, ἀφωρισμένης τῆς ἐκ τῶν ἐφημέρων πυρετῶν μεταπτώσεως,
<span class="lb" data-page="7.309" data-line="9" id="l7.309.9"></span>ὑπὲρ ἧς ἔμπροσθεν ἔφαμεν. ἐπὶ δὲ τοῖς εἰρημένοις
<span class="lb" data-page="7.309" data-line="10" id="l7.309.10"></span>γνωρίσμασι τῶν προκειμένων πυρετῶν ἐστὶ καὶ τὸ κατὰ
<span class="lb" data-page="7.309" data-line="11" id="l7.309.11"></span>τὴν ἀκμὴν τοῦ παροξυσμοῦ προδεῖξαί τι σύμπτωμα καυσώδους
<span class="lb" data-page="7.309" data-line="12" id="l7.309.12"></span>πυρετοῦ. καὶ μέντοι γε καὶ τὰ τῶν ἠπιάλων καὶ λειπυριῶν
<span class="lb" data-page="7.309" data-line="13" id="l7.309.13"></span>εἰ φανείη συμπτώματα, καθάπερ οὖν καὶ τὰ τῶν ἡμιτριταίων,
<span class="lb" data-page="7.309" data-line="14" id="l7.309.14"></span>ἢ τυφωδῶν, ἤ τινος ἄλλου τοιούτου πυρετοῦ,
<span class="lb" data-page="7.309" data-line="15" id="l7.309.15"></span>ἅπερ ἴδια μέν ἐστι τοῦ γένους τῶν ἐπὶ χυμοῖς σηπομένοις
<span class="lb" data-page="7.309" data-line="16" id="l7.309.16"></span>ἀναπτομένων πυρετῶν, οὐ μὴν ἀχώριστά γε, καὶ διὰ τοῦτο
<span class="lb" data-page="7.309" data-line="17" id="l7.309.17"></span>μὴ παρόντων μὲν αὐτῶν, ἐξ ἑτέρων ἡ διάγνωσις· εἰ παρείη
<span class="lb" data-page="7.309" data-line="18" id="l7.309.18"></span>δὲ, οὐ μόνον τοῦ γένους τῶν τοιούτων πυρετῶν, ἀλλὰ καί
<span class="pb" data-page="7.310" id="p7.310"></span>
<span class="lb" data-page="7.310" data-line="1" id="l7.310.1"></span>τινος εἴδους ἑνὸς ἐξ αὐτῶν ἐστι δηλωτικά. καὶ μὲν δὴ καὶ
<span class="lb" data-page="7.310" data-line="2" id="l7.310.2"></span>τὸ μὴ παύσασθαι τὴν παρακμὴν εἰς ἀπυρεξίαν,<span class="milestone ed2page" data-n="7.119" data-unit="ed2page" id="ed2page.7.119"></span> εἴτ’ οὖν
<span class="lb" data-page="7.310" data-line="3" id="l7.310.3"></span>μεθ’ ἱδρῶτος εἴτε καὶ ἄλλως γένοιτο, δυοῖν θάτερον, ἤτοι
<span class="lb" data-page="7.310" data-line="4" id="l7.310.4"></span>μεταπτώσεώς ἐστιν ἴδιον, εἰ τὰ πρόσθεν ἅπαντα τῶν ἐφημέρων
<span class="lb" data-page="7.310" data-line="5" id="l7.310.5"></span>εἴη γνωρίσματα· εἰ δὲ μηδὲν τούτων εἴη, τῶν ἐπὶ χυμοῖς
<span class="lb" data-page="7.310" data-line="6" id="l7.310.6"></span>τινα πυρετῶν εὐθέως ἐξ ἀρχῆς εἰσβάλλειν ἐνδείκνυται. εἰ δέ
<span class="lb" data-page="7.310" data-line="7" id="l7.310.7"></span>ποτε φανείη σκληρὸς ἐν τῇ πρώτῃ τῶν ἡμερῶν ὁ σφυγμὸς,
<span class="lb" data-page="7.310" data-line="8" id="l7.310.8"></span>ἐπισκέπτεσθαι, πότερα πῆξίς τις ἐκ ψύξεως, ἢ ξηρότης, ἢ
<span class="lb" data-page="7.310" data-line="9" id="l7.310.9"></span>τάσις σπασμώδης ἐν τῷ σώματι τοῦ κάμνοντος, ἢ φλεγμονή
<span class="lb" data-page="7.310" data-line="10" id="l7.310.10"></span>τις, ἢ σκίῤῥος ἐστὶν, εὖ εἰδότας, ὡς ἐπὶ τούτοις μόνοις ὁ
<span class="lb" data-page="7.310" data-line="11" id="l7.310.11"></span>σφυγμὸς γίνεται σκληρός. Ἀρχιγένης γὰρ ὅσα πλημμελεῖ περί
<span class="lb" data-page="7.310" data-line="12" id="l7.310.12"></span>τε τὴν ἔννοιαν καὶ τὴν διάγνωσιν τοῦ σκληροῦ σφυγμοῦ, διὰ
<span class="lb" data-page="7.310" data-line="13" id="l7.310.13"></span>τῆς περὶ τῶν σφυγμῶν πραγματείας αὐτάρκως ἐπιδέδεικται,
<span class="lb" data-page="7.310" data-line="14" id="l7.310.14"></span>ἧς δηλονότι τὸν ὁμιλήσοντα τοῖσδε τοῖς γράμμασιν ἐμπείρως
<span class="lb" data-page="7.310" data-line="15" id="l7.310.15"></span>ἔχειν ἀναγκαῖόν ἐστι, καὶ μάλιστα τῆς διαγνωστικῆς. τὰ μὲν
<span class="lb" data-page="7.310" data-line="16" id="l7.310.16"></span>γὰρ ὀνόματα τῶν σφυγμῶν καὶ τὰ σημαινόμενα πρὸς αὐτῶν
<span class="lb" data-page="7.310" data-line="17" id="l7.310.17"></span>ἅπαντα διὰ μιᾶς ἐξηγησάμεθα πραγματείας, ἣν περὶ τῆς διαφορᾶς
<span class="lb" data-page="7.310" data-line="18" id="l7.310.18"></span>τῶν σφυγμῶν ἐπιγράφομεν· ὅπως δ’ ἕκαστον χρὴ διαγινώσκειν,
<span class="pb" data-page="7.311" id="p7.311"></span>
<span class="lb" data-page="7.311" data-line="1" id="l7.311.1"></span>ἐν ἑτέρᾳ πραγματείᾳ λέγεται διὰ βιβλίων τεττάρων,
<span class="lb" data-page="7.311" data-line="2" id="l7.311.2"></span>ἣν περὶ διαγνώσεως σφυγμῶν ἐπιγράφομεν· ὥσπέρ γε
<span class="lb" data-page="7.311" data-line="3" id="l7.311.3"></span>καὶ τὴν ἑξῆς αὐτῇ τετράβιβλον ἑτέραν περὶ τῶν ἐν τοῖς
<span class="lb" data-page="7.311" data-line="4" id="l7.311.4"></span>σφυγμοῖς αἰτίων ἐποιησάμεθα· καὶ τετάρτην ἐπὶ ταῖς εἰρημέναις
<span class="lb" data-page="7.311" data-line="5" id="l7.311.5"></span>περὶ τῆς διὰ τῶν σφυγμῶν προγνώσεως, οὐ λόγῳ μόνῳ,
<span class="lb" data-page="7.311" data-line="6" id="l7.311.6"></span>ἀλλὰ καὶ τοῖς ἔργοις αὐτοῖς ἐπιδειξάμενοι τῆς τοιαύτης θεωρίας
<span class="lb" data-page="7.311" data-line="7" id="l7.311.7"></span>τὸ χρήσιμον. καὶ εἴ τις ἡμῖν ἐπ’ ἀῤῥώστων συμπαρεγένετο,
<span class="lb" data-page="7.311" data-line="8" id="l7.311.8"></span>τὴν τῶν βιβλίων θεωρίαν ἔργῳ διαδεικνυμένοις, οὗτος
<span class="lb" data-page="7.311" data-line="9" id="l7.311.9"></span>ἐπείσθη τά τε ἄλλα καὶ ὡς οὐκ ἔστιν οὔτ’ ἴδιος οὔτ’ ἀχώριστος
<span class="lb" data-page="7.311" data-line="10" id="l7.311.10"></span>τῶν πυρετῶν τούτων ὁ σκληρὸς σφυγμός. ἀλλ’ οὐ
<span class="lb" data-page="7.311" data-line="11" id="l7.311.11"></span>νῦν περὶ τούτου καιρός· ἔν τε γὰρ ταῖς εἰρημέναις πραγματείαις
<span class="lb" data-page="7.311" data-line="12" id="l7.311.12"></span>καὶ δι’ ἑτέρας ὀκτωβίβλου, καθ’ ἣν ἐπισκοπούμεθα τὸ
<span class="lb" data-page="7.311" data-line="13" id="l7.311.13"></span>περὶ τῶν σφυγμῶν Ἀρχιγένους βιβλίον, αὐτάρκως ἐπιδέδεικται
<span class="lb" data-page="7.311" data-line="14" id="l7.311.14"></span>τὰ τοιαῦτα συμπτώματα. νυνὶ δὲ ὅσον εἰς τὰ παρόντα
<span class="lb" data-page="7.311" data-line="15" id="l7.311.15"></span>χρήσιμον, εἰρήσεται. ὁ σκληρὸς σφυγμὸς οὐκ ἔστιν οὔτ’ ἴδιος
<span class="lb" data-page="7.311" data-line="16" id="l7.311.16"></span>οὔτ’ ἀχώριστος οὐδενὸς γένους πυρετῶν, οὔτε τῶν ἐφημέρων
<span class="lb" data-page="7.311" data-line="17" id="l7.311.17"></span>οὔτε τῶν ἐπὶ χυμοῖς οὔτε τῶν ἑκτικῶν· σύνεστι δὲ ὡς τὰ
<span class="lb" data-page="7.311" data-line="18" id="l7.311.18"></span>πολλὰ μὲν τοῖς ἑκτικοῖς, ἔστι δὲ ὅτε καὶ τοῖς ἄλλοις δύο
<span class="pb" data-page="7.312" id="p7.312"></span>
<span class="lb" data-page="7.312" data-line="1" id="l7.312.1"></span>γένεσι κατά τι σύμπτωμα· τοῖς μὲν ἐφημέροις, ἐπειδὰν ἐπ’
<span class="lb" data-page="7.312" data-line="2" id="l7.312.2"></span>ἐμψύξει σφοδρᾷ πυρέττωσιν, ἤ τις αὐτοῖς συνυπάρχῃ τάσις
<span class="lb" data-page="7.312" data-line="3" id="l7.312.3"></span>νευρώδης· ἔστι δ’ ὅτε καὶ δι’ ἔγκαυσιν ἰσχυρὰν, ἢ κόπον ἅμα,
<span class="lb" data-page="7.312" data-line="4" id="l7.312.4"></span>ἢ ἔνδειαν τροφῆς, ἢ ἀγρυπνίαν ἄμετρον, ἢ κένωσιν, ὅταν
<span class="lb" data-page="7.312" data-line="5" id="l7.312.5"></span>ἐπ’ ἐνδείᾳ τροφῆς καὶ ταῦτα συστῇ· τοῖς δὲ ἐπὶ σήψει χυμῶν
<span class="lb" data-page="7.312" data-line="6" id="l7.312.6"></span>σκληρὸς ὑπάρχει σφυγμὸς, ἐπειδὰν ἤτοι φλεγμαίνῃ τι σπλάγχνον,
<span class="lb" data-page="7.312" data-line="7" id="l7.312.7"></span>ἢ σκιῤῥωθῇ, καὶ κατὰ σύμπτωμα δέ τι συνὸν, ἤτοι
<span class="lb" data-page="7.312" data-line="8" id="l7.312.8"></span>νευρώδη τινὰ τάσιν, ἢ ξηρότητα, γένοιτ’ ἂν καὶ οὕτως σκληρὸς
<span class="lb" data-page="7.312" data-line="9" id="l7.312.9"></span>ὁ σφυγμὸς, ὥσπερ καὶ τοῖς ἀκαίρως πιοῦσι ψυχρὸν, ἢ
<span class="lb" data-page="7.312" data-line="10" id="l7.312.10"></span>λουσαμένοις ἐν ψυχρῷ, καί τινας ὀπώρας προσενεγκαμένοις
<span class="lb" data-page="7.312" data-line="11" id="l7.312.11"></span>δαψιλῶς. κατ’ αὐτὸν δὲ τὸν τοῦ πυρετοῦ λόγον, ᾗ πυρετός
<span class="lb" data-page="7.312" data-line="12" id="l7.312.12"></span>ἐστιν, οὐδέποτε γίνεται σκληρὸς ὁ σφυγμὸς οὔτε τοῖς ἐφημέροις
<span class="lb" data-page="7.312" data-line="13" id="l7.312.13"></span>πυρετοῖς οὔτε τοῖς ἐπὶ σήψει χυμῶν· οὐδὲ γὰρ ὅταν ἐπὶ
<span class="lb" data-page="7.312" data-line="14" id="l7.312.14"></span>φλεγμονῇ πυρέττωσι, κατὰ τὸν αὐτὸν λόγον ὅ τε πυρετὸς
<span class="lb" data-page="7.312" data-line="15" id="l7.312.15"></span>ἕπεται καὶ ἡ τοῦ σφυγμοῦ σκληρότης· ἀλλὰ ὁ μὲν πυρετὸς
<span class="lb" data-page="7.312" data-line="16" id="l7.312.16"></span>ἐπὶ σήψει τῶν χυμῶν, ἡ δὲ σκληρότης ἐπὶ τῇ διὰ τὴν συμπλήρωσιν
<span class="lb" data-page="7.312" data-line="17" id="l7.312.17"></span>τῶν ἀγγείων τάσει. συλλήβδην γὰρ εἰπεῖν ἡ σκληρότης
<span class="lb" data-page="7.312" data-line="18" id="l7.312.18"></span>τοῖς χιτῶσι τῶν ἀρτηριῶν ἐγγίγνεται, ἢ διὰ πῆξιν, ﻿
<span class="pb" data-page="7.313" id="p7.313"></span>
<span class="lb" data-page="7.313" data-line="1" id="l7.313.1"></span>ἢ τάσιν, ἢ ξηρότητα. πῆξιν μὲν οὖν αἱ ἰσχυραὶ καταψύξεις
<span class="lb" data-page="7.313" data-line="2" id="l7.313.2"></span>ἐργάσονται· τάσιν δὲ αἵ τε φλεγμοναὶ καὶ οἱ σκίῤῥοι καὶ
<span class="lb" data-page="7.313" data-line="3" id="l7.313.3"></span>ἡ τῶν νεύρων ἀνάλογος φλεγμοναῖς <span class="milestone ed2page" data-n="7.120" data-unit="ed2page" id="ed2page.7.120"></span>διάθεσις· ξηρότητα
<span class="lb" data-page="7.313" data-line="4" id="l7.313.4"></span>δὲ αἵ τε κενώσεις αἱ πολυχρόνιοι, ἢ διὰ ῥεῦμα γαστρὸς, ἢ
<span class="lb" data-page="7.313" data-line="5" id="l7.313.5"></span>λειεντερίαν, ἢ δυσεντερίαν, ἢ ἐμέτους μακροὺς, ἤ τι τοιοῦτον
<span class="lb" data-page="7.313" data-line="6" id="l7.313.6"></span>ἕτερον, ὅ τε πολυχρόνιος λιμὸς, οἵ τε καυσώδεις τῶν
<span class="lb" data-page="7.313" data-line="7" id="l7.313.7"></span><span class="milestone ed1page" data-n="3.327" data-unit="ed1page" id="ed1page.3.327"></span>πυρετῶν οἱ μακροὶ, καὶ τὸ σύμπαν εἰπεῖν, ὅσοι ξηραίνουσιν
<span class="lb" data-page="7.313" data-line="8" id="l7.313.8"></span>ἰσχυρῶς αὐτοῦ τοῦ ζώου τὰ μόρια τὰ στερεὰ, καθάπερ
<span class="lb" data-page="7.313" data-line="9" id="l7.313.9"></span>οὖν καὶ οἱ ἑκτικοὶ πυρετοὶ, περὶ ὧν ἤδη λέγειν καιρὸς,
<span class="lb" data-page="7.313" data-line="10" id="l7.313.10"></span>ἀπὸ τῆς γενέσεως αὐτῶν ἀρξαμένους.
</p>
          </article>

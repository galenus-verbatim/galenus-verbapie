<article xmlns="http://www.w3.org/1999/xhtml" id="urn:cts:greekLit:tlg0057.tlg045.1st1K-grc1:2.10">
<span class="pb page1" data-page="7.371" id="p7.371"></span>
<span class="milestone ed1page page1" data-n="3.336" data-unit="ed1page" id="ed1page.3.336"></span>
<span class="milestone ed2page page1" data-n="7.140" data-unit="ed2page" id="ed2page.7.140"></span>
            <p>
<span class="lb" data-page="7.371" data-line="10" id="l7.371.10"></span>Οἷον αὐτίκα τῶν διὰ τρίτης παροξυνομένων
<span class="lb" data-page="7.371" data-line="11" id="l7.371.11"></span>διαλειπόντων πυρετῶν ὅσοις μὲν ὅ τε χρόνος ὁ τοῦ παροξυσμοῦ
<span class="lb" data-page="7.371" data-line="12" id="l7.371.12"></span>βραχὺς, ἥ τε εἰσβολὴ μετὰ ῥίγους ἐστὶ, καὶ ἡ λύσις
<span class="lb" data-page="7.371" data-line="13" id="l7.371.13"></span>ἐφ’ ἱδρῶσι καὶ χολεμεσίαις, ἢ τῆς κάτω γαστρὸς ὑπαγούσης
<span class="lb" data-page="7.371" data-line="14" id="l7.371.14"></span>χολώδη, τούτοις μὲν ὄνομα κεῖται τριταῖος ἀκριβής· ὅσοις δ’
<span class="lb" data-page="7.371" data-line="15" id="l7.371.15"></span>ἐλλείπει τι τούτων, οὐκέτ’ ἀκριβὴς, ἀλλ’ ἁπλῶς τριταῖος
<span class="lb" data-page="7.371" data-line="16" id="l7.371.16"></span>ὀνομάζεται. ἐὰν δὲ καὶ τὸ διάλειμμα μικρότερον ἔχωσι, μηκυνθέντος
<span class="lb" data-page="7.371" data-line="17" id="l7.371.17"></span>δηλονότι τοῦ παροξυσμοῦ, τριταῖον τοῦτον ὀνομάζουσι
<span class="lb" data-page="7.371" data-line="18" id="l7.371.18"></span>παρεκτείνοντα, καί τοι καὶ αὐτοῦ τούτου πολλὴν ἐν
<span class="pb" data-page="7.372" id="p7.372"></span>
<span class="lb" data-page="7.372" data-line="1" id="l7.372.1"></span>τῷ μᾶλλόν τε καὶ ἧττον ἔχοντος τὴν διαφοράν. ἔστι μὲν δήπου
<span class="lb" data-page="7.372" data-line="2" id="l7.372.2"></span>τὸν μέν τινα καλεῖν ἁπλῶς οὕτως μεμηκυσμένον, ὅστις
<span class="lb" data-page="7.372" data-line="3" id="l7.372.3"></span>ἂν, οἶμαι, τέτταρας καὶ εἴκοσιν ὥρας τοῦ παροξυσμοῦ ποιησάμενος
<span class="lb" data-page="7.372" data-line="4" id="l7.372.4"></span>ἀπυρέτους ἴσχῃ τὰς λοιπάς· τὸν δέ τινα μεμηκυσμένον
<span class="lb" data-page="7.372" data-line="5" id="l7.372.5"></span>ἱκανῶς, ὅστις ἂν ἀμφὶ τὰ τριάκοντα ὥρας τὸν πυρετὸν
<span class="lb" data-page="7.372" data-line="6" id="l7.372.6"></span>ἐκτείνῃ· καί τινα πρὸς τούτοις ἐπιπλέον μεμηκυσμένον, ὃς
<span class="lb" data-page="7.372" data-line="7" id="l7.372.7"></span>ἂν εἰς ἓξ καὶ τριάκοντα προέρχηται· καί τινα ἕτερον ἐπιπλεῖστον,
<span class="lb" data-page="7.372" data-line="8" id="l7.372.8"></span>ὃς ἂν εἰς τεσσαράκοντα καὶ πλείους ἔτι παρεκτείνηται.
<span class="lb" data-page="7.372" data-line="9" id="l7.372.9"></span>περιορίζειν δὲ ἀκριβέσιν ὅροις ἕκαστον τῶν εἰρημένων οὐκ ἐγχωρεῖ
<span class="lb" data-page="7.372" data-line="10" id="l7.372.10"></span>διὰ σωριτικὴν ἀπορίαν· οὐ μὴν οὐδ’ ἀναγκαῖόν ἐστι
<span class="lb" data-page="7.372" data-line="11" id="l7.372.11"></span>τοιαύτην ὀνομάτων ἀκρίβειαν ζητεῖν, ἐνόν γε ἡμῖν καὶ χωρὶς
<span class="lb" data-page="7.372" data-line="12" id="l7.372.12"></span>αὐτῆς δηλοῦν τοῖς πέλας ἀκριβῶς ὑπὲρ ἑκάστου τῶν νοσούντων,
<span class="lb" data-page="7.372" data-line="13" id="l7.372.13"></span>καὶ θεραπεύειν ὀρθῶς καὶ προγιγνώσκειν τὸ ἀποβησόμενον.
<span class="lb" data-page="7.372" data-line="14" id="l7.372.14"></span>ὑποκείσθω γὰρ τόνδε τινα πέντε καὶ δέκα μὲν ὥρας
<span class="lb" data-page="7.372" data-line="15" id="l7.372.15"></span>πυρέττειν, ἀπύρετον δὲ γίγνεσθαι τρισὶ καὶ τριάκοντα, καὶ
<span class="lb" data-page="7.372" data-line="16" id="l7.372.16"></span>τοῦθ’ ἑξῆς αὐτῷ κατ’ ἀναλογίαν ἀπαντᾷν. εὔδηλον δ’ ὅτι καὶ
<span class="lb" data-page="7.372" data-line="17" id="l7.372.17"></span>τὸν καιρὸν τῆς τροφῆς εἴσεταί τις ἔκ τε τοῦ κατὰ τὸν παροξυσμὸν
<span class="lb" data-page="7.372" data-line="18" id="l7.372.18"></span>καὶ τὸ διάλειμμα χρόνου, καὶ καθ’ ὅσον ἐκ χρόνου
<span class="lb" data-page="7.372" data-line="19" id="l7.372.19"></span>δυνατόν ἐστι λαβεῖν εἰς πρόγνωσιν καὶ θεραπείαν χρηστὸν, ﻿
<span class="pb" data-page="7.373" id="p7.373"></span>
<span class="lb" data-page="7.373" data-line="1" id="l7.373.1"></span>ἕξει καὶ τοῦθ’ ἱκανῶς ἄνευ τοῦ ζητεῖν, εἴτε τριταῖον ἁπλῶς
<span class="lb" data-page="7.373" data-line="2" id="l7.373.2"></span>χρὴ καλεῖν τὸν τοιοῦτον πυρετὸν, εἴτε καὶ μετά τινος ἑτέρας
<span class="lb" data-page="7.373" data-line="3" id="l7.373.3"></span>προσθήκης ἀφοριζούσης τὴν διαφοράν. ἀλλὰ καὶ δηλῶσαι
<span class="lb" data-page="7.373" data-line="4" id="l7.373.4"></span>βουλόμενος ἑτέρῳ τὸν τοῦ κάμνοντος πυρετὸν ὁποῖός τίς
<span class="lb" data-page="7.373" data-line="5" id="l7.373.5"></span>ἐστιν, ἀκριβέστερον δηλώσει τό τε τοῦ παροξυσμοῦ καὶ τὸ
<span class="lb" data-page="7.373" data-line="6" id="l7.373.6"></span>τοῦ διαλείμματος εἰπὼν μῆκος, ἢ ζητῶν ὄνομα σαφῶς καὶ
<span class="lb" data-page="7.373" data-line="7" id="l7.373.7"></span>ἀφωρισμένως ἐνδείξασθαι, <span class="milestone ed2page" data-n="7.141" data-unit="ed2page" id="ed2page.7.141"></span>ταὐτὸν δυνάμενον. αὕτη
<span class="lb" data-page="7.373" data-line="8" id="l7.373.8"></span>μὲν οὖν ἡ ἀρίστη διήγησις καὶ διδασκαλία. δευτέρα δὲ ἣν
<span class="lb" data-page="7.373" data-line="9" id="l7.373.9"></span>ὀλίγον ἔμπροσθεν εἶπον, ἀκριβῆ τινα τριταῖον ὀνομάζων, καὶ
<span class="lb" data-page="7.373" data-line="10" id="l7.373.10"></span>ἄλλον ἁπλῶς τριταῖον, εἶτ’ ἄλλον ἠρέμα μεμηκυσμένον, εἶτ’
<span class="lb" data-page="7.373" data-line="11" id="l7.373.11"></span>ἄλλον ἱκανῶς, ἕτερον δὲ ἐπὶ πλέον, εἶτ’ ἄλλον ἐπὶ πλεῖστον.
<span class="lb" data-page="7.373" data-line="12" id="l7.373.12"></span>ἀσαφεστάτη δὲ καὶ χειρίστη πασῶν ἡ πρώτη λελεγμένη, καθ’
<span class="lb" data-page="7.373" data-line="13" id="l7.373.13"></span>ἣν ἐρίζουσι καὶ φιλονεικοῦσι καθ’ ἡμέραν πρὸς ἀλλήλους οἱ
<span class="lb" data-page="7.373" data-line="14" id="l7.373.14"></span>νεώτεροι τῶν ἰατρῶν, οὐδ’ αὐτὸ τοῦτο γινώσκοντες, ὅτι περὶ
<span class="lb" data-page="7.373" data-line="15" id="l7.373.15"></span>ὀνόματος ἐρίζουσιν. ἀλλὰ περὶ μὲν τῶν ἄλλων ἴσως ἧττον
<span class="lb" data-page="7.373" data-line="16" id="l7.373.16"></span>ἄν τις θαυμάσειε· Ἀγαθίνου δὲ πάνυ θαυμάζειν ἄξιον, εἴπερ
<span class="lb" data-page="7.373" data-line="17" id="l7.373.17"></span>ἐκτείνοντά τινα καλῶν ἀμφημερινὸν καὶ τεταρταῖον, ἐπὶ τοῦ
<span class="lb" data-page="7.373" data-line="18" id="l7.373.18"></span>τριταίου τὴν ἀναλογίαν οὐκ ἐφύλαξεν, ἀλλ’ ὃς ἂν ἐπὶ πλέον
<span class="pb" data-page="7.374" id="p7.374"></span>
<span class="lb" data-page="7.374" data-line="1" id="l7.374.1"></span>ἐκταθῇ ἐν τῷ παροξυσμῷ, τοῦτον ἡμιτριταῖον ὀνομάζει.
<span class="lb" data-page="7.374" data-line="2" id="l7.374.2"></span>ἅλις ἤδη μοι τοῦ περὶ ὀνομάτων λόγου, κινδυνεύω γὰρ οὖν
<span class="lb" data-page="7.374" data-line="3" id="l7.374.3"></span>κᾀγὼ πλείονα χρόνον ἢ προσήκει διατρίβειν ἐν αὐτοῖς. ἐπανελθεῖν
<span class="lb" data-page="7.374" data-line="4" id="l7.374.4"></span>οὖν μοι καιρὸς εἰς τὴν τῶν ὑπολοίπων πραγμάτων
<span class="lb" data-page="7.374" data-line="5" id="l7.374.5"></span>ἐπίσκεψιν.
</p>
          </article>

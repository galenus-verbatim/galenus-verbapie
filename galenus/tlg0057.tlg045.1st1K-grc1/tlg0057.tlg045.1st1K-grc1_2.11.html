<article xmlns="http://www.w3.org/1999/xhtml" id="urn:cts:greekLit:tlg0057.tlg045.1st1K-grc1:2.11">
<span class="pb page1" data-page="7.374" id="p7.374"></span>
<span class="milestone ed1page page1" data-n="3.336" data-unit="ed1page" id="ed1page.3.336"></span>
<span class="milestone ed2page page1" data-n="7.141" data-unit="ed2page" id="ed2page.7.141"></span>
            <p>
<span class="lb" data-page="7.374" data-line="6" id="l7.374.6"></span>Εἴη δ’ ἂν ἐν τοῖς ὑπολοίποις οὐδενὸς φαυλότερον
<span class="lb" data-page="7.374" data-line="7" id="l7.374.7"></span>σκέμμα τόδε, πότερον ὥσπερ ἐπὶ ταῖς χολαῖς ἀμφοτέραις
<span class="lb" data-page="7.374" data-line="8" id="l7.374.8"></span>καὶ τῷ φλέγματι γίνονταί τινες ἰδέαι πυρετῶν, οὕτω
<span class="lb" data-page="7.374" data-line="9" id="l7.374.9"></span>κᾀπὶ τῷ αἵματι σηπομένῳ. τοὺς μὲν γὰρ ἐφημέρους πυρετοὺς,
<span class="lb" data-page="7.374" data-line="10" id="l7.374.10"></span>ἐκθερμανθέντος αὐτοῦ μόνον, οὐ μέν τοι σαπέντος, ἐλέγομεν
<span class="lb" data-page="7.374" data-line="11" id="l7.374.11"></span>γίγνεσθαι. κατὰ δὲ τὰς σήψεις, ἀνάγκη γάρ ποτε καὶ τὸ
<span class="lb" data-page="7.374" data-line="12" id="l7.374.12"></span>αἷμα σήπεσθαι, ζητητέον ἐστὶ τὴν ἰδέαν τῶν πυρετῶν. εὑρεθήσεσθαι
<span class="lb" data-page="7.374" data-line="13" id="l7.374.13"></span>δὲ εἰκὸς αὐτὴν, ἂν πρότερον ἐξεύρωμεν πῶς σήπεται
<span class="lb" data-page="7.374" data-line="14" id="l7.374.14"></span>αἷμα. δοκεῖ μὲν γὰρ ὀρθῶς Ἀριστοτέλης εἰρηκέναι τὴν
<span class="lb" data-page="7.374" data-line="15" id="l7.374.15"></span>σῆψιν ὑπὸ θερμότητος ἀλλοτρίας γίγνεσθαι. λέγει δ’ ἀλλοτρίαν
<span class="lb" data-page="7.374" data-line="16" id="l7.374.16"></span>τὴν ἔξωθεν, οὐκ ἔμφυτον οὐδ’ οἰκείαν ἑκάστου τῶν
<span class="lb" data-page="7.374" data-line="17" id="l7.374.17"></span>ὄντων. αὕτη μὲν γὰρ πέφυκεν πέπτειν, ἡ δ’ ἀλλοτρία
<span class="lb" data-page="7.374" data-line="18" id="l7.374.18"></span>διαφθείρειν, ὅπερ ἐστι σήπειν. ἔξωθεν δὲ θερμότης ἐπιγίγνεται
<span class="pb" data-page="7.375" id="p7.375"></span>
<span class="lb" data-page="7.375" data-line="1" id="l7.375.1"></span>τῷ αἵματι κατά τε τὰς ἐγκαύσεις καὶ τὰς λοιμώδεις
<span class="lb" data-page="7.375" data-line="2" id="l7.375.2"></span>καταστάσεις, καὶ ἁπλῶς εἰπεῖν, ἅπαντας τοὺς πυρετοὺς, ὑφ’
<span class="lb" data-page="7.375" data-line="3" id="l7.375.3"></span>ἧς ἄν <span class="milestone ed1page" data-n="3.337" data-unit="ed1page" id="ed1page.3.337"></span>τινος αἰτίας εἰς γένεσιν ἥκωσιν. ἀλλὰ κᾀπειδὰν
<span class="lb" data-page="7.375" data-line="4" id="l7.375.4"></span>ἔν τινι μορίῳ τοῦ ζώου τὸ αἷμα πλέον ἀθροισθὲν ὑπὲρ τὴν
<span class="lb" data-page="7.375" data-line="5" id="l7.375.5"></span>δύναμιν αὐτοῦ γένηται, διαφθείρεται, καὶ μάλισθ’ ὅταν ἐμφραχθῇ
<span class="lb" data-page="7.375" data-line="6" id="l7.375.6"></span>διὰ πάχος ἐν μικροῖς ἀγγείοις, ἢ σφηνωθῇ διὰ πλῆθος,
<span class="lb" data-page="7.375" data-line="7" id="l7.375.7"></span>ὁποῖόν τι συμβαίνει κατά τε τοὺς βουβῶνας καὶ τὰ φύματα,
<span class="lb" data-page="7.375" data-line="8" id="l7.375.8"></span>καὶ ἁπλῶς εἰπεῖν, ἁπάσας τὰς φλεγμονάς. ἐν γὰρ
<span class="lb" data-page="7.375" data-line="9" id="l7.375.9"></span>ταῖς τοιαύταις διαθέσεσι κατὰ διττὴν αἰτίαν φθείρεται τὸ
<span class="lb" data-page="7.375" data-line="10" id="l7.375.10"></span>αἷμα, τῷ τε μὴ διαπνεῖσθαι καὶ τῷ μὴ κρατεῖσθαι πρὸς τῆς
<span class="lb" data-page="7.375" data-line="11" id="l7.375.11"></span>φύσεως. ὅτι δὲ καὶ τὰ μὴ διαπνεόμενα σήπεσθαι πέφυκεν,
<span class="lb" data-page="7.375" data-line="12" id="l7.375.12"></span>ἐπὶ τῶν ἐκτὸς ἁπάντων ἐστὶ θεάσασθαι καρπῶν τε καὶ σπερμάτων,
<span class="lb" data-page="7.375" data-line="13" id="l7.375.13"></span>ἤδη δὲ καὶ ἱματίων. ἐπαγαγεῖν δ’ ἡμᾶς ἱκανῶς
<span class="lb" data-page="7.375" data-line="14" id="l7.375.14"></span>δύναται τῷ λεγομένῳ καὶ τὸ κατὰ τὰς πλευρίτιδας. ἀναβήττουσι
<span class="lb" data-page="7.375" data-line="15" id="l7.375.15"></span>γὰρ ἐν αὐταῖς οἱ μὲν ἀφρῶδες, οἱ δ’ ὠχρὸν, οἱ δ’
<span class="lb" data-page="7.375" data-line="16" id="l7.375.16"></span>ἐρυθρὸν ἰχῶρα, τοῦ κατὰ τὴν φλεγμονὴν ἐπικρατοῦντος
<span class="lb" data-page="7.375" data-line="17" id="l7.375.17"></span>χυμοῦ τὸ μὴ στεγόμενον, ἀλλ’ ὑπὸ λεπτότητος ἔξω ἱδρούμενον.
<span class="lb" data-page="7.375" data-line="18" id="l7.375.18"></span>ἔστι δ’ ὅτε καὶ μέλας ὁ ἰχὼρ φαίνεται οὗτος, καὶ οὐδὲ
<span class="pb" data-page="7.376" id="p7.376"></span>
<span class="lb" data-page="7.376" data-line="1" id="l7.376.1"></span>κατ’ ἀρχὰς εὐθέως, ἀλλ’ ἐν τῷ χρόνῳ προϊόντι, προηγησαμένων
<span class="lb" data-page="7.376" data-line="2" id="l7.376.2"></span>ὡς τὰ πολλὰ τῶν ὠχρῶν πτυσμάτων, <span class="milestone ed2page" data-n="7.142" data-unit="ed2page" id="ed2page.7.142"></span>ἅπερ ἦν
<span class="lb" data-page="7.376" data-line="3" id="l7.376.3"></span>τοῦ πικροχόλου κρατοῦντος χυμοῦ γνωρίσματα, καθάπερ
<span class="lb" data-page="7.376" data-line="4" id="l7.376.4"></span>ἀφρώδη μὲν τοῦ φλέγματος, ἐρυθρὰ δὲ τοῦ αἵματος. εἰκὸς
<span class="lb" data-page="7.376" data-line="5" id="l7.376.5"></span>οὖν ποτε καὶ αὐτὸ τὸ αἷμα σήπεσθαι κατὰ τὰ φλεγμαίνοντα
<span class="lb" data-page="7.376" data-line="6" id="l7.376.6"></span>χωρία, καὶ τὸν ἐπ’ αὐτῷ πυρετὸν ἁπλούστερον μὲν εἶναι τῶν
<span class="lb" data-page="7.376" data-line="7" id="l7.376.7"></span>ἐπὶ τοῖς ἄλλοις χυμοῖς, ἀναλογίαν δὲ τῶν παροξυσμῶν ἐν
<span class="lb" data-page="7.376" data-line="8" id="l7.376.8"></span>τριταίᾳ μάλιστα περιόδῳ λαμβάνειν. οὕτω γὰρ φαίνεται
<span class="lb" data-page="7.376" data-line="9" id="l7.376.9"></span>κᾀπὶ τῶν πλευριτικῶν γινόμενον, ὅταν ἐρυθρὰ πτύωσιν· εἰ
<span class="lb" data-page="7.376" data-line="10" id="l7.376.10"></span>δ’ ὑπεροπτηθείη, μεταβάλλει μὲν δήπου πάντως· ὅσον μὲν
<span class="lb" data-page="7.376" data-line="11" id="l7.376.11"></span>δὴ λεπτότατόν τε ἅμα καὶ πῖόν ἐστιν, εἰς τὴν ὠχράν· ὅσον
<span class="lb" data-page="7.376" data-line="12" id="l7.376.12"></span>δὲ παχύτερον, εἰς τὴν μέλαιναν χολὴν, ὥσπερ κᾀπὶ τῶν καλουμένων
<span class="lb" data-page="7.376" data-line="13" id="l7.376.13"></span>ἀνθράκων, καὶ γὰρ ἐπὶ τούτων ἐξ αἵματος ἰσχυρῶς
<span class="lb" data-page="7.376" data-line="14" id="l7.376.14"></span>ζέσαντος ἡ μετάπτωσις εἰς τὸν μελαγχολικὸν χυμὸν γίνεται.
<span class="lb" data-page="7.376" data-line="15" id="l7.376.15"></span>οὕτω δ’ ἀκούειν χρὴ τό γε νῦν εἶναι μελαγχολικὸν χυμὸν,
<span class="lb" data-page="7.376" data-line="16" id="l7.376.16"></span>ὡς οὐκ ἀκριβῶς ἤδη γεγονότα μέλαιναν χολὴν, ἀλλ’ ἐν μεθορίῳ
<span class="lb" data-page="7.376" data-line="17" id="l7.376.17"></span>τινὶ τεταγμένον. καὶ τοίνυν καὶ οἱ πυρετοὶ κατὰ τὰς
<span class="lb" data-page="7.376" data-line="18" id="l7.376.18"></span>τῶν χυμῶν ἰδέας, εἰς οὓς μεταβάλλει τὸ αἷμα, συστήσονται,
<span class="pb" data-page="7.377" id="p7.377"></span>
<span class="lb" data-page="7.377" data-line="1" id="l7.377.1"></span>μόνῳ τῷ κακοήθει καὶ οὐ κακοήθει διαλλάττοντες. ἁπλούστεροι
<span class="lb" data-page="7.377" data-line="2" id="l7.377.2"></span>γὰρ οἱ ἐπὶ τῇ τοῦ αἵματος μεταβολῇ τά τ’ ἄλλα καὶ
<span class="lb" data-page="7.377" data-line="3" id="l7.377.3"></span>τῷ πρᾴῳ τῆς θερμασίας. εἰ γὰρ ὅτι μάλιστα παμπόλλη
<span class="lb" data-page="7.377" data-line="4" id="l7.377.4"></span>φαίνοιτο κατὰ τὴν ἐπιβολὴν τῆς χειρὸς, ἀλλὰ πραεῖά γε πάντως
<span class="lb" data-page="7.377" data-line="5" id="l7.377.5"></span>ἐστὶν, ὥσπερ ἡ κατὰ τὰ βαλανεῖα. τὸ μὲν γὰρ πλῆθος
<span class="lb" data-page="7.377" data-line="6" id="l7.377.6"></span>ἀεὶ τῆς πυρετώδους θερμασίας ἐν τῷ πλήθει κεῖται τῆς ἀποῤῥοῆς·
<span class="lb" data-page="7.377" data-line="7" id="l7.377.7"></span>τὸ δὲ ἀνιαρὸν, ὡς πρὸς τὴν ἐπιβαλλομένην ἔξωθεν
<span class="lb" data-page="7.377" data-line="8" id="l7.377.8"></span>χεῖρα, κατὰ τὴν τοῦ χυμοῦ δριμύτητα. καί σοι τοῦτ’ ἔστω
<span class="lb" data-page="7.377" data-line="9" id="l7.377.9"></span>μέγιστον γνώρισμα τοῦ τὸν πυρετὸν ἐργαζομένου χυμοῦ, λέγω
<span class="lb" data-page="7.377" data-line="10" id="l7.377.10"></span>δὴ τὸ κατὰ τὴν ποιότητα τῆς θερμασίας. ἡ μὲν γὰρ ἀτμωδεστέρα
<span class="lb" data-page="7.377" data-line="11" id="l7.377.11"></span>τε καὶ ἀλυποτέρα τοῦ αἵματός ἐστιν· αἱ δ’ ἀνιαραὶ
<span class="lb" data-page="7.377" data-line="12" id="l7.377.12"></span>καὶ διαβρωτικαὶ καὶ δακνώδεις ἐπὶ ταῖς χολαῖς συνίστανται.
<span class="lb" data-page="7.377" data-line="13" id="l7.377.13"></span>ὅταν δὲ κατὰ μὲν τὴν πρώτην ἐπιβολὴν ἀτμῶδές τι μᾶλλον,
<span class="lb" data-page="7.377" data-line="14" id="l7.377.14"></span>οὐ δριμὺ φαίνηται, χρονιζόντων δὲ κατὰ βραχὺ, προσγίνηται
<span class="lb" data-page="7.377" data-line="15" id="l7.377.15"></span>τὸ δακνῶδες αὐτῷ, καὶ μάλιστα ἀνώμαλον, ὡς δι’ ἠθμοῦ
<span class="lb" data-page="7.377" data-line="16" id="l7.377.16"></span>τινος ἢ κοσκίνου διηθεῖσθαι δοκεῖν, ἐπὶ φλέγματι σηπομένῳ
<span class="lb" data-page="7.377" data-line="17" id="l7.377.17"></span>τὸν τοιοῦτον πυρετὸν ἴσθι γινόμενον.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg045.1st1K-grc1:2.13">
<span class="pb page1" data-page="7.378" id="p7.378"></span>
<span class="milestone ed1page page1" data-n="3.337" data-unit="ed1page" id="ed1page.3.337"></span>
<span class="milestone ed2page page1" data-n="7.142" data-unit="ed2page" id="ed2page.7.142"></span>
            <p>
<span class="lb" data-page="7.378" data-line="17" id="l7.378.17"></span><span class="milestone ed2page" data-n="7.143" data-unit="ed2page" id="ed2page.7.143"></span>Ἐπεὶ δὲ καὶ περὶ τούτων εἴρηται τὰ
<span class="lb" data-page="7.378" data-line="18" id="l7.378.18"></span>εἰκότα, τὴν αἰτίαν ἐπισκεψώμεθα τῶν ὀνομαζομένων συνόχων
<span class="pb" data-page="7.379" id="p7.379"></span>
<span class="lb" data-page="7.379" data-line="1" id="l7.379.1"></span>πυρετῶν. θαυμαστὸν γὰρ εἶναί μοι δοκεῖ, πολλάκις μὲν
<span class="lb" data-page="7.379" data-line="2" id="l7.379.2"></span>ἄχρι τῆς τετάρτης ἢ πέμπτης, ἐνίοτε δὲ καὶ μέχρι τῆς ἑβδόμης
<span class="lb" data-page="7.379" data-line="3" id="l7.379.3"></span>ἡμέρας ἕνα παροξυσμὸν ἀπ’ ἀρχῆς ἐπ’ αὐτῶν ἄχρι τελευτῆς
<span class="lb" data-page="7.379" data-line="4" id="l7.379.4"></span>γίνεσθαι. καί τοι γ’ εἴ τις ἀκριβῶς ἐπισκέπτοιτο, θαυμασιώτερόν
<span class="lb" data-page="7.379" data-line="5" id="l7.379.5"></span>ἐστι τὸ κατὰ περίοδον παροξύνεσθαί τινας πυρετούς.
<span class="lb" data-page="7.379" data-line="6" id="l7.379.6"></span>ὃ γὰρ ἐν τοῖς ἔμπροσθεν εἴπομεν παράδειγμα τῆς κόπρου τῆς
<span class="lb" data-page="7.379" data-line="7" id="l7.379.7"></span>κατὰ μέρος σηπομένης, οὐ πάνυ τι συμβαίνειν δύναται ἐν
<span class="lb" data-page="7.379" data-line="8" id="l7.379.8"></span>τῷ τοῦ ζώου σώματι μιγνυμένων τῶν σηπομένων χυμῶν τοῖς
<span class="lb" data-page="7.379" data-line="9" id="l7.379.9"></span>ἀσήπτοις ἑτοίμως, ἅτε συμπνοίας οὔσης καὶ συῤῥοίας ἐκ
<span class="lb" data-page="7.379" data-line="10" id="l7.379.10"></span>πάντων εἰς πάντα. οὔκουν οἷόν τε γίνεσθαι τὴν σηπεδόνα
<span class="lb" data-page="7.379" data-line="11" id="l7.379.11"></span>καθ’ ἕν τι μέρος ἄλλοτε ἄλλο, πλὴν εἰ φλεγμονὴ δήσασα
<span class="lb" data-page="7.379" data-line="12" id="l7.379.12"></span>κατέχει τὸν ἀρξάμενον σήπεσθαι χυμόν. ἐπεὶ τοίνυν εἰς
<span class="lb" data-page="7.379" data-line="13" id="l7.379.13"></span>τοὐναντίον ὁ λόγος περιέστησε, χαλεπώτερον δέ ἐστιν ἐξευρεῖν
<span class="lb" data-page="7.379" data-line="14" id="l7.379.14"></span>τὴν αἰτίαν τῶν κατὰ περίοδον παροξυνομένων πυρετῶν
<span class="lb" data-page="7.379" data-line="15" id="l7.379.15"></span>ἤπερ τῶν συνόχων, πειρατέον ὑπὲρ ἀμφοῖν διελθεῖν, οὐδ’
<span class="lb" data-page="7.379" data-line="16" id="l7.379.16"></span>ἐνταῦθα μηκύνοντας οὐδ’ ἀντιλέγοντας τοῖς ἐσφαλμένοις,
<span class="lb" data-page="7.379" data-line="17" id="l7.379.17"></span>ἀλλ’ ὥσπερ ἐν ἅπασι τοῖς ἔμπροσθεν ἐποιήσαμεν, αὐτὰ τὰ
<span class="lb" data-page="7.379" data-line="18" id="l7.379.18"></span>ἀληθῆ μόνα διερχόμενοι, ἐξ ὧν ὁρμώμενος ἄν τις εὑρίσκειν
<span class="pb" data-page="7.380" id="p7.380"></span>
<span class="lb" data-page="7.380" data-line="1" id="l7.380.1"></span>δύναιτο καὶ τὰ τοῖς ἄλλοις διημαρτημένα. ἀρκτέον δὲ ἀπὸ
<span class="lb" data-page="7.380" data-line="2" id="l7.380.2"></span>τῶν ἐναργέστατα φαινομένων, ἅπερ εἰσιν ὀφθαλμίαι τέ τινες,
<span class="lb" data-page="7.380" data-line="3" id="l7.380.3"></span>αἱ μὲν καθ’ ἑκάστην ἡμέραν, αἱ δὲ διὰ τρίτης ἡμέρας παροξυνόμεναι.
<span class="lb" data-page="7.380" data-line="4" id="l7.380.4"></span>φαίνονται δὲ καὶ ὤτων ἀλγήματα, καὶ κεφαλῆς
<span class="lb" data-page="7.380" data-line="5" id="l7.380.5"></span>ἤτοι συμπάσης, ἢ καὶ τοῦ ἡμίσεως, ὃ δὴ προσαγορεύουσιν
<span class="lb" data-page="7.380" data-line="6" id="l7.380.6"></span>ἡμικρανίαν· ἐνίοις δὲ καὶ ποδάγρα καὶ ἀρθρῖτις ὁρᾶται κατὰ
<span class="lb" data-page="7.380" data-line="7" id="l7.380.7"></span>περίοδον παροξυνομένη. ὥσπερ οὖν ἐπὶ τῶν τοιούτων
<span class="lb" data-page="7.380" data-line="8" id="l7.380.8"></span>ἁπάντων ἰδεῖν ἔστι καὶ τὰς φλέβας ἐν τοῖς παροξυνομένοις
<span class="lb" data-page="7.380" data-line="9" id="l7.380.9"></span>μέρεσιν εἰς ὄγκον αἰρομένας, καὶ τὴν φλεγμονὴν αὐξανομένην,
<span class="lb" data-page="7.380" data-line="10" id="l7.380.10"></span>καὶ τὰς ὀδύνας ἐπιτεινομένας, καὶ ῥεῦμα περιττόν που προχεόμενον
<span class="lb" data-page="7.380" data-line="11" id="l7.380.11"></span>ἔξω, οὕτω χρὴ νοῆσαι κᾀπὶ τῶν ἐντὸς ὅσα μὴ φαίνεται
<span class="lb" data-page="7.380" data-line="12" id="l7.380.12"></span>τὴν αὐτὴν ἀναλογίαν σωζομένην ἔχοντα. ὥστε καὶ τὴν
<span class="lb" data-page="7.380" data-line="13" id="l7.380.13"></span>ἐν τῇ πλευρίτιδι καὶ τὴν ἐν τῇ περιπνευμονίᾳ φλεγμονὴν
<span class="lb" data-page="7.380" data-line="14" id="l7.380.14"></span>ἐξαίρεσθαι μὲν ἐν ταῖς ἀρχαῖς τῶν παροξυσμῶν, διαφορεῖσθαι
<span class="lb" data-page="7.380" data-line="15" id="l7.380.15"></span>δὲ καὶ προστέλλεσθαι κατὰ τὰς παρακμάς. ὅπως δὲ
<span class="lb" data-page="7.380" data-line="16" id="l7.380.16"></span>γίνεται τοῦτο, τάχ’ ἂν εὕροιμεν, εἰ περὶ γενέσεως φλεγμονῆς
<span class="lb" data-page="7.380" data-line="17" id="l7.380.17"></span>καὶ τῶν καλουμένων ῥευματικῶν διαθέσεων ἀναμνησθείημεν,
<span class="lb" data-page="7.380" data-line="18" id="l7.380.18"></span>ὅσα δι’ ἑτέρων ἡμῖν ἐν τῷ περὶ ἀνωμάλου δυσκρασίας ἀποδέδεικται.
<span class="pb" data-page="7.381" id="p7.381"></span>
<span class="lb" data-page="7.381" data-line="1" id="l7.381.1"></span>σὺν ἐκείνοις γὰρ ὅσον ἴδιόν ἐστι τοῦ νῦν λόγου
<span class="lb" data-page="7.381" data-line="2" id="l7.381.2"></span>προστεθὲν, ἀποχρήσει τοῖς παροῦσι ζητήμασι.
</p>
          </article>

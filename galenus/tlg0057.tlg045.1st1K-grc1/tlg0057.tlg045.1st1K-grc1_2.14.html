<article xmlns="http://www.w3.org/1999/xhtml" id="urn:cts:greekLit:tlg0057.tlg045.1st1K-grc1:2.14">
<span class="pb page1" data-page="7.381" id="p7.381"></span>
<span class="milestone ed1page page1" data-n="3.337" data-unit="ed1page" id="ed1page.3.337"></span>
<span class="milestone ed2page page1" data-n="7.143" data-unit="ed2page" id="ed2page.7.143"></span>
            <p>
<span class="lb" data-page="7.381" data-line="3" id="l7.381.3"></span>Τὸ τοίνυν ἐπιφερόμενον τοῖς ὀφθαλμοῖς
<span class="lb" data-page="7.381" data-line="4" id="l7.381.4"></span>ῥεῦμα συγχωροῦσι μὲν ἅπαντες ἀπὸ τῆς κεφαλῆς ἐπιῤῥεῖν,
<span class="lb" data-page="7.381" data-line="5" id="l7.381.5"></span>ἥτις δέ ἐστιν αἰτία, δι’ ἣν ἐν ὡρισμένῃ περιόδῳ πολλάκις
<span class="lb" data-page="7.381" data-line="6" id="l7.381.6"></span>ἐπιῤῥεῖ, <span class="milestone ed2page" data-n="7.144" data-unit="ed2page" id="ed2page.7.144"></span>λέγειν οὐκ ἔχουσιν, ὡς ἂν μὴ φιλοσοφήσαντες
<span class="lb" data-page="7.381" data-line="7" id="l7.381.7"></span>ὑπὲρ τῶν φυσικῶν δυνάμεων, ὑπὲρ ὧν ἐν <span class="milestone ed1page" data-n="3.338" data-unit="ed1page" id="ed1page.3.338"></span>τρισὶ βιβλίοις
<span class="lb" data-page="7.381" data-line="8" id="l7.381.8"></span>ἡμεῖς ἐγράψαμεν, ἀποδεικνύντες ὡς αἱ πᾶσαι τέσσαρές εἰσιν,
<span class="lb" data-page="7.381" data-line="9" id="l7.381.9"></span>ὑφ’ ὧν τά τε φυτὰ καὶ τὰ ζῶα διοικεῖται. μία μὲν οὖν
<span class="lb" data-page="7.381" data-line="10" id="l7.381.10"></span>ἐστιν ἡ τῶν οἰκείων ἑλκτική· δευτέρα δὲ ἡ καθεκτικὴ τούτων·
<span class="lb" data-page="7.381" data-line="11" id="l7.381.11"></span>καὶ τρίτη πρὸς ταύταις ἡ ἀλλοιωτική· καὶ τετάρτη γε πρὸς
<span class="lb" data-page="7.381" data-line="12" id="l7.381.12"></span>αὐταῖς ἡ τῶν ἀλλοτρίων ἀποκριτική. διττὸν δὲ δή που τὸ
<span class="lb" data-page="7.381" data-line="13" id="l7.381.13"></span>ἀλλότριόν ἐστιν ἅπασι τοῖς οὖσι, τὸ μὲν τῷ ποιῷ, τὸ δὲ τῷ
<span class="lb" data-page="7.381" data-line="14" id="l7.381.14"></span>ποσῷ. ἀθροίζεται μὲν οὖν τοῦτο διὰ τὴν ἐν τοῖς μορίοις
<span class="lb" data-page="7.381" data-line="15" id="l7.381.15"></span>τῶν δυνάμεων ἰσχὺν καὶ ἀῤῥωστίαν. ἂν μὲν γὰρ ἰσοσθενεῖς
<span class="lb" data-page="7.381" data-line="16" id="l7.381.16"></span>ὑπάρχωσιν, οἵ τ’ ἐξοχετεύοντες πόροι τὰ περιττώματα
<span class="lb" data-page="7.381" data-line="17" id="l7.381.17"></span>κατὰ φύσιν ἔχωσιν, ὑγιαίνει τὰ μόρια· πλείονος δὲ ἀχθέντος
<span class="lb" data-page="7.381" data-line="18" id="l7.381.18"></span>ἢ ὅσον ἀλλοιοῦται, τὸ περιττὸν ἅπαν ἀναγκαῖον ἀποκρίνεσθαι,
<span class="pb" data-page="7.382" id="p7.382"></span>
<span class="lb" data-page="7.382" data-line="1" id="l7.382.1"></span>πρὸς τῆς ἀποκριτικῆς δυνάμεως ὠθούμενον· εἰ δ’
<span class="lb" data-page="7.382" data-line="2" id="l7.382.2"></span>ἀῤῥωστήσειεν αὕτη, μένειν ἐν τῷ χωρίῳ, καὶ τὸ μὲν πολὺ
<span class="lb" data-page="7.382" data-line="3" id="l7.382.3"></span>βαρῦνόν τε καὶ διατεῖνον αὐτὸ, τὸ δὲ δριμὺ διαβιβρῶσκόν
<span class="lb" data-page="7.382" data-line="4" id="l7.382.4"></span>τε καὶ δάκνον, ὥσπέρ γε καὶ τὸ μὲν θερμὸν θερμαῖνον, τὸ
<span class="lb" data-page="7.382" data-line="5" id="l7.382.5"></span>δὲ ψυχρὸν ψύχον. ἐναργῶς δὲ φαίνεται ταῦτα κᾀπὶ τῶν
<span class="lb" data-page="7.382" data-line="6" id="l7.382.6"></span>κατὰ τὴν γαστέρα. προσενεγκάμενοι γάρ τινες ἔσθ’ ὅτε σιτία
<span class="lb" data-page="7.382" data-line="7" id="l7.382.7"></span>πλέονα, ποτὲ μὲν ἐμεῖν ἀναγκάζονται ναυτιάσαντες, ἐνίοτε
<span class="lb" data-page="7.382" data-line="8" id="l7.382.8"></span>δὲ διαῤῥοίαις ἁλίσκονται. ὅπερ οὖν ἐνταῦθα διὰ μεγίστων
<span class="lb" data-page="7.382" data-line="9" id="l7.382.9"></span>εὐρυχωριῶν ἐκκρίνεται πρός γε τὸ ἐκτὸς ἐξερευγομένων
<span class="lb" data-page="7.382" data-line="10" id="l7.382.10"></span>τὸ περιττὸν, τοῦτ’ ἐν ἄλλοις μέλεσι τοῦ ζώου διὰ λεπτῶν
<span class="lb" data-page="7.382" data-line="11" id="l7.382.11"></span>πόρων οὐκ ἐκτὸς, ἀλλ’ ἐξ ἑτέρων εἰς ἕτερα μεταῤῥεῖ μέρη,
<span class="lb" data-page="7.382" data-line="12" id="l7.382.12"></span>ὠθούντων μὲν αὐτὸ τῶν ἰσχυροτέρων, ὑποδεχομένων δὲ τῶν
<span class="lb" data-page="7.382" data-line="13" id="l7.382.13"></span>ἀσθενεστέρων. ὠθεῖται δ’ αὖθις κᾀκ τούτων εἰς ἕτερα, καὶ
<span class="lb" data-page="7.382" data-line="14" id="l7.382.14"></span>ἐξ ἐκείνων εἰς ἄλλα καταῤῥεῖ, μέχριπερ ἂν εἰς τὰ πάντων
<span class="lb" data-page="7.382" data-line="15" id="l7.382.15"></span>ἀσθενέστερα κατασκήψῃ. παλινδρομῆσαι δ’ αὖθις εἰς ἕτερα
<span class="lb" data-page="7.382" data-line="16" id="l7.382.16"></span>ἐντεῦθεν τῶν ἰσχυροτέρων ἀδύνατον αὐτὸ, καὶ διὰ τοῦτο
<span class="lb" data-page="7.382" data-line="17" id="l7.382.17"></span>κατά γε τὰς πληθώρας καὶ κακοχυμίας τὰ πάντων ἀσθενέστερα
<span class="lb" data-page="7.382" data-line="18" id="l7.382.18"></span>μόρια τὰ μὲν φλεγμοναῖς ἁλίσκεται, τὰ δ’ ἐρυσιπέλασι, ﻿
<span class="pb" data-page="7.383" id="p7.383"></span>
<span class="lb" data-page="7.383" data-line="1" id="l7.383.1"></span>τὰ δὲ ἕρπησι, τὰ δ’ ἄλλῳ τινὶ παθήματι, τὰ δὲ καὶ τὴν καλουμένην
<span class="lb" data-page="7.383" data-line="2" id="l7.383.2"></span>ἴσχει ῥευματικὴν διάθεσιν, ὑπὲρ ἧς ἰδίᾳ μοι γέγραπται.
<span class="lb" data-page="7.383" data-line="3" id="l7.383.3"></span>θαυμαστὸν οὖν οὐδὲν, ἤτοι τὸν ἐγκέφαλον, ἢ καὶ
<span class="lb" data-page="7.383" data-line="4" id="l7.383.4"></span>σύμπασαν ἐνίοτε τὴν κεφαλὴν, ἀθροίσασάν τι περιττὸν, ἐπί
<span class="lb" data-page="7.383" data-line="5" id="l7.383.5"></span>τι τῶν ἀσθενεστέρων ἀπώσασθαι μορίων, ἢ οὖς, ἢ ὀφθαλμοὺς,
<span class="lb" data-page="7.383" data-line="6" id="l7.383.6"></span>ἢ κρόταφον, ἢ χεῖλος, ἢ ὀδόντας, ἢ γνάθον, ἢ οὐρανίσκον,
<span class="lb" data-page="7.383" data-line="7" id="l7.383.7"></span>ἢ οὖλα, καὶ γαργαρεῶνα, καὶ παρίσθμια, καὶ τοὺς
<span class="lb" data-page="7.383" data-line="8" id="l7.383.8"></span>ἀδένας τοὺς ἐνταῦθα· κᾀπειδὰν τούτων μηδὲν ἀσθενὲς ᾖ, καὶ
<span class="lb" data-page="7.383" data-line="9" id="l7.383.9"></span>θώρακι, καὶ πνεύμονι, καὶ φάρυγγι, καὶ στομάχῳ, καὶ γαστρὶ
<span class="lb" data-page="7.383" data-line="10" id="l7.383.10"></span>καταπέμπειν τὸ ῥεῦμα. καθάπερ οὖν ἡ κεφαλὴ πολλάκις
<span class="lb" data-page="7.383" data-line="11" id="l7.383.11"></span>ἑκάστῳ τῶν εἰρημένων αἰτία γίνεται νοσήματος, οὕτω καὶ
<span class="lb" data-page="7.383" data-line="12" id="l7.383.12"></span>τῆς κατὰ τὸ ἧπαρ καὶ τὸν σπλῆνα φλεγμονῆς τῶν ὁμιλούντων
<span class="lb" data-page="7.383" data-line="13" id="l7.383.13"></span>τι μορίων, ἢ καὶ νὴ Δία τῶν ποῤῥωτέρω κειμένων ἓν ἢ
<span class="lb" data-page="7.383" data-line="14" id="l7.383.14"></span>καὶ πλείω γεννᾷ τε καὶ αὐξάνει, καὶ ἀποῤῥεῖ, καὶ κατὰ περίοδον
<span class="lb" data-page="7.383" data-line="15" id="l7.383.15"></span>παροξύνει. καὶ οὐδὲν θαυμαστὸν ὅμοιόν τι συμβαίνειν
<span class="lb" data-page="7.383" data-line="16" id="l7.383.16"></span>αὐτοῖς πάθημα τῇ κατὰ τὴν γαστέρα τῶν περιττωμάτων
<span class="lb" data-page="7.383" data-line="17" id="l7.383.17"></span>ἐκκρίσει. ὥσπερ οὖν εἴ τις ἑώρα μὲν, ὅσον ἐκκρίνεται
<span class="lb" data-page="7.383" data-line="18" id="l7.383.18"></span>καθ’ ἑκάστην ἡμέραν, ἠγνόει δὲ τὴν αἰτίαν τῆς ἐκκρίσεως,
<span class="pb" data-page="7.384" id="p7.384"></span>
<span class="lb" data-page="7.384" data-line="1" id="l7.384.1"></span>ἐθαύμαζεν ἂν τὴν τάξιν· οὕτως ὅστις οὐκ οἶδεν οὔτε τῆς γενέσεως
<span class="lb" data-page="7.384" data-line="2" id="l7.384.2"></span>τῶν ἐν τῇ κεφαλῇ περιττωμάτων οὔτε τῆς ἐκκρίσεως
<span class="lb" data-page="7.384" data-line="3" id="l7.384.3"></span>τὴν αἰτίαν, ἀγνοεῖ δὲ καὶ διὰ τί τὰ μὲν εἰς τὸ ἐκτὸς ἀποῤῥεῖ,
<span class="lb" data-page="7.384" data-line="4" id="l7.384.4"></span>τὰ δ’ εἰς ἕτερόν τι μεταῤῥεῖ μόριον, ἀπορεῖ τε καὶ θαυμάζει
<span class="lb" data-page="7.384" data-line="5" id="l7.384.5"></span>τὴν ἀναλογίαν τῆς ἐπιῤῥοῆς. ὡσαύτως δὲ καὶ ὅστις οὐκ
<span class="lb" data-page="7.384" data-line="6" id="l7.384.6"></span>οἶδεν οὔτε τὰ πέμποντα τῷ ἥπατι τὸ περιττὸν οὔτε τὴν
<span class="lb" data-page="7.384" data-line="7" id="l7.384.7"></span>αἰτίαν, καθ’ ἣν ἐπιπέμπεται, θαυμάζει τὴν ἀναλογίαν
<span class="lb" data-page="7.384" data-line="8" id="l7.384.8"></span><span class="milestone ed2page" data-n="7.145" data-unit="ed2page" id="ed2page.7.145"></span>τῶν ἐφ’ ἥπατι πυρετῶν, ὁ δέ γε γνοὺς, ὅτι τὸ κατασκῆπτον
<span class="lb" data-page="7.384" data-line="9" id="l7.384.9"></span>εἰς τὸ σπλάγχνον ῥεῦμα τήν τε πρώτην εἰργάσατο
<span class="lb" data-page="7.384" data-line="10" id="l7.384.10"></span>τῆς φλεγμονῆς ἀρχὴν καὶ τοῦ μετὰ ταῦτα παροξύνεσθαι τὸ
<span class="lb" data-page="7.384" data-line="11" id="l7.384.11"></span>πεπονθὸς αὐτὸ τὴν αἰτίαν ἔχει, πέπαυται θαυμάζων.
</p>
          </article>

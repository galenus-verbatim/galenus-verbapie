<article xmlns="http://www.w3.org/1999/xhtml" id="urn:cts:greekLit:tlg0057.tlg045.1st1K-grc1:2.15">
<span class="pb page1" data-page="7.384" id="p7.384"></span>
<span class="milestone ed1page page1" data-n="3.338" data-unit="ed1page" id="ed1page.3.338"></span>
<span class="milestone ed2page page1" data-n="7.145" data-unit="ed2page" id="ed2page.7.145"></span>
            <p>
<span class="lb" data-page="7.384" data-line="12" id="l7.384.12"></span>Διττὴ δὲ ἡ πρόφασίς ἐστι τῆς τοιαύτης
<span class="lb" data-page="7.384" data-line="13" id="l7.384.13"></span>ἐπιῤῥοῆς, μία μὲν, ἣν νῦν δὴ πέπαυμαι λέγων, ὅταν ἐξ ἑτέρων
<span class="lb" data-page="7.384" data-line="14" id="l7.384.14"></span>μορίων ἐπιπέμπηται τοῖς ἀσθενεστέροις τὰ περιττώματα·
<span class="lb" data-page="7.384" data-line="15" id="l7.384.15"></span>δευτέρα δ’, ὅταν ἕλκηται, περὶ ἧς ἤδη λεκτέον, ἀρχὴν τῷ
<span class="lb" data-page="7.384" data-line="16" id="l7.384.16"></span>λόγῳ κᾀνταῦθα τὰ πᾶσιν ἐναργῶς φαινόμενα ποιησαμένους.
<span class="lb" data-page="7.384" data-line="17" id="l7.384.17"></span>εἰ γὰρ ἐπαλείψαις τινὶ θαψίαν, ὄψει τοῦτον ἐν ὀλίγῳ χρόνῳ
<span class="lb" data-page="7.384" data-line="18" id="l7.384.18"></span>θερμότερόν τε τὸ μόριον ἴσχοντα καὶ εἰς ὄγκον οὐ σμικρὸν
<span class="lb" data-page="7.384" data-line="19" id="l7.384.19"></span>ἐξαιρόμενον. οὕτω δὲ καὶ εἰ παρὰ πυρὶ θάλψαις τὸ μέρος,
<span class="pb" data-page="7.385" id="p7.385"></span>
<span class="lb" data-page="7.385" data-line="1" id="l7.385.1"></span>ἢ ἀνατρίψαις ἰσχυρῶς, ἤτοι ῥητίνῃ καταχρίσας, ἢ πίττῃ μετρίως
<span class="lb" data-page="7.385" data-line="2" id="l7.385.2"></span>θερμῇ, κᾄπειτ’ ὀλίγον ὕστερον ἀποσπάσας ἀθρόως,
<span class="lb" data-page="7.385" data-line="3" id="l7.385.3"></span>ἢ εἰ καί τι προσαπολείψαις ὅτῳ δή ποτε μέρει θερμαῖνον φάρμακον.
<span class="lb" data-page="7.385" data-line="4" id="l7.385.4"></span>ὄψει γὰρ ἐν ἅπασι τοῖς τοιούτοις εἰς ὄγκον ἐξαιρόμενον
<span class="lb" data-page="7.385" data-line="5" id="l7.385.5"></span>αὐτὸ, τῆς θερμασίας ἤτοι γ’ ἕλκειν ἐφ’ ἑαυτὴν, ἢ δέχεσθαι
<span class="lb" data-page="7.385" data-line="6" id="l7.385.6"></span>ῥεύματα πεφυκυίας. οὐ γὰρ ἀναγκαῖον ἐν τῷ παρόντι
<span class="lb" data-page="7.385" data-line="7" id="l7.385.7"></span>τὰ τοιαῦτα διορίζεσθαι, τὸ χρήσιμον εἰς τὸ προκείμενον ἔχοντας
<span class="lb" data-page="7.385" data-line="8" id="l7.385.8"></span>ἤδη καὶ χωρὶς τοῦ τὰ τοιαῦτα φιλοσοφεῖν. ἐπιῤῥεῖν
<span class="lb" data-page="7.385" data-line="9" id="l7.385.9"></span>γὰρ ἀεὶ φαίνεται τοῖς ἰσχυρότερον θερμαινομένοις μορίοις
<span class="lb" data-page="7.385" data-line="10" id="l7.385.10"></span>ἐν μὲν τοῖς πληθωρικοῖς καὶ περιττωματικοῖς σώμασιν ἱκανῶς
<span class="lb" data-page="7.385" data-line="11" id="l7.385.11"></span>δαψιλὲς, ἐν δὲ τοῖς ἀπερίττοις ὀλίγον. ἐπιῤῥεῖ δ’ οὐχ
<span class="lb" data-page="7.385" data-line="12" id="l7.385.12"></span>ἥκιστα καὶ τοῖς ὀδυνωμένοις. οὕτω γοῦν πολλάκις ἄκρον τὸν
<span class="lb" data-page="7.385" data-line="13" id="l7.385.13"></span>δάκτυλον τῆς χειρὸς ἐλαχίστῃ βελόνῃ νυχθείς τις, ὀδυνᾶται
<span class="lb" data-page="7.385" data-line="14" id="l7.385.14"></span>μὲν αὐτίκα, μικρῷ δ’ ὕστερον φλεγμαίνει τε καὶ εἰς ὄγκον
<span class="lb" data-page="7.385" data-line="15" id="l7.385.15"></span>αἴρεται μέγιστον ἅπαντα τὰ πέριξ, ἐνίοις δὲ καὶ βουβῶνες
<span class="lb" data-page="7.385" data-line="16" id="l7.385.16"></span>ἐπανίστανται κατὰ τὰς μασχάλας, ἀπολαυσάντων τι τοῦ ῥεύματος
<span class="lb" data-page="7.385" data-line="17" id="l7.385.17"></span>τῶν ἀραιῶν τε καὶ σπογγοειδῶν ἐνταῦθα σωμάτων, ἃ
<span class="lb" data-page="7.385" data-line="18" id="l7.385.18"></span>δὴ καλοῦσιν ἀδένας. ἔστι δ’ οἷς καὶ κατὰ μέσον τὸν βραχίονα
<span class="pb" data-page="7.386" id="p7.386"></span>
<span class="lb" data-page="7.386" data-line="1" id="l7.386.1"></span>τοῦτο φαίνεται γιγνόμενον, οἷς ἂν ἀξιόλογος ἀδὴν ἐνταῦθ’
<span class="lb" data-page="7.386" data-line="2" id="l7.386.2"></span>ᾖ τεταγμένος. ἐναργέστατα δ’ ὄψει τὸ λεγόμενον ἐφ’ ὧν ἂν
<span class="lb" data-page="7.386" data-line="3" id="l7.386.3"></span>ἑλκύδριόν τι μικρὸν ἀφλέγμαντόν τε καὶ ἀνώδυνον ὄνυχος ᾖ
<span class="lb" data-page="7.386" data-line="4" id="l7.386.4"></span>πλησίον. εἰ γὰρ ἀμεληθείη τοῦτο, καὶ μὴ συνέρχοιτο, καὶ
<span class="lb" data-page="7.386" data-line="5" id="l7.386.5"></span>εἰς οὐλὴν ἄγοιτο, τῆς ἐπιτρεφομένης αὐτῷ σαρκὸς ὑπὸ τοῦ
<span class="lb" data-page="7.386" data-line="6" id="l7.386.6"></span>ὄνυχος θλιβομένης, ὀδυνᾶται μὲν πρῶτον, εἶθ’ ἑξῆς ὅλος ὁ
<span class="lb" data-page="7.386" data-line="7" id="l7.386.7"></span>δάκτυλος, ἐνίοτε δὲ καὶ καρπὸς αὐτῶν ἢ ποὺς εἰς μεγίστην
<span class="lb" data-page="7.386" data-line="8" id="l7.386.8"></span>ἐξαίρεται φλεγμονήν· οὕτως ἄρα καὶ ἡ ὀδύνη ῥεῦμα τοῖς ὀδυνωμένοις
<span class="lb" data-page="7.386" data-line="9" id="l7.386.9"></span>ἐπάγει μορίοις, οὐ μὴν οὐδὲ τούτου τὴν αἰτίαν ἐνταῦθα
<span class="lb" data-page="7.386" data-line="10" id="l7.386.10"></span>λέγειν ἀναγκαῖον, ἑτέρωθι γὰρ εὐκαιρότερον λέλεκται,
<span class="lb" data-page="7.386" data-line="11" id="l7.386.11"></span>καὶ οὐδὲν αὐτῆς εἰς τὰ παρόντα δεόμεθα. φαίνονται γοῦν
<span class="lb" data-page="7.386" data-line="12" id="l7.386.12"></span>ἤδη σαφῶς αἰτίαι ῥευμάτων ἐξ αὐτῶν ὁρμώμεναι τῶν ῥευματιζομένων
<span class="lb" data-page="7.386" data-line="13" id="l7.386.13"></span>μορίων διτταὶ, μία μὲν ἡ ἐκ τῆς ἀναπτομένης ἐν
<span class="lb" data-page="7.386" data-line="14" id="l7.386.14"></span>αὐτοῖς θερμασίας, ἑτέρα δὲ ἡ ἐκ τῆς γινομένης ὀδύνης. τοῦ
<span class="lb" data-page="7.386" data-line="15" id="l7.386.15"></span>δ’ ἤτοι πλέον, ἢ ἔλαττον, ἢ χρηστότερον, ἢ μοχθηρότερον
<span class="lb" data-page="7.386" data-line="16" id="l7.386.16"></span>ἐπιῤῥυῆναι τὴν αἰτίαν οὐκ ἔτ’ ἐξ αὐτῶν ἔχει μόνον τῶν ῥευματιζομένων
<span class="lb" data-page="7.386" data-line="17" id="l7.386.17"></span>σωμάτων, ἀλλὰ τοῦ μὲν χρηστότερον ἢ μοχθηρότερον,
<span class="lb" data-page="7.386" data-line="18" id="l7.386.18"></span>ἐν τοῖς πέμπουσι μορίοις ἡ αἰτία, τοῦ δ’ ἧττόν τε καὶ
<span class="lb" data-page="7.386" data-line="19" id="l7.386.19"></span>πλέον ἐν τοῖς συναμφοτέροις. αἱ μὲν γὰρ ἰσχυραὶ θερμασίαι
<span class="pb" data-page="7.387" id="p7.387"></span>
<span class="lb" data-page="7.387" data-line="1" id="l7.387.1"></span>τε καὶ ὀδύναι πλέον ἕλκουσιν, αἱ δ’ ἀσθενέστεραι μεῖον·
<span class="lb" data-page="7.387" data-line="2" id="l7.387.2"></span>οὕτω δὲ καὶ τὰ μὲν ἀπέριττα σώματα βραχύ τι τοῖς ἕλκουσι
<span class="lb" data-page="7.387" data-line="3" id="l7.387.3"></span>πέμπουσι, <span class="milestone ed2page" data-n="7.146" data-unit="ed2page" id="ed2page.7.146"></span>τὰ δὲ περιττωματικά τε καὶ πληθωρικὰ τοσούτῳ
<span class="lb" data-page="7.387" data-line="4" id="l7.387.4"></span>πλέον, ὅσῳ περ ἂν ἐξεστήκῃ τοῦ κατὰ φύσιν. αὗται
<span class="lb" data-page="7.387" data-line="5" id="l7.387.5"></span>μὲν οὖν αἱ διαφοραὶ τῶν ῥευμάτων χωρὶς τῆς τῶν ῥευματιζομένων
<span class="lb" data-page="7.387" data-line="6" id="l7.387.6"></span>ἀσθενείας γίνονται. ἕτεραι δὲ διά τε τὴν τούτων
<span class="lb" data-page="7.387" data-line="7" id="l7.387.7"></span>ἀσθένειαν καὶ τὴν ἰσχὺν τῶν πεμπόντων τὰ περιττώματα.
<span class="lb" data-page="7.387" data-line="8" id="l7.387.8"></span>πᾶσαι γὰρ αἱ χωρὶς τοῦ τρωθῆναι καὶ <span class="milestone ed1page" data-n="3.339" data-unit="ed1page" id="ed1page.3.339"></span>θλασθῆναι καταλαμβάνουσαι
<span class="lb" data-page="7.387" data-line="9" id="l7.387.9"></span>τὰ μόρια φλεγμοναὶ περιττωμάτων τινῶν
<span class="lb" data-page="7.387" data-line="10" id="l7.387.10"></span>κατασκηπτόντων ἐξ ἰσχυροτέρων εἰς ἀσθενέστερα γίνονται·
<span class="lb" data-page="7.387" data-line="11" id="l7.387.11"></span>συνεξάπτουσι δ’ εὐθὺς αἱ τοιαῦται φλεγμοναὶ καὶ πυρετοὺς,
<span class="lb" data-page="7.387" data-line="12" id="l7.387.12"></span>ὅταν ἤτοι διὰ μέγεθος, ἢ γειτνίασιν ἡ ἐξ αὐτῶν θερμότης ἐπὶ
<span class="lb" data-page="7.387" data-line="13" id="l7.387.13"></span>τὴν καρδίαν ἐξικνῆται. σήπεται μὲν οὖν ἐν πάσαις ταῖς
<span class="lb" data-page="7.387" data-line="14" id="l7.387.14"></span>φλεγμοναῖς τὰ κατασκήψαντα περιττώματα διὰ τὰς εἰρημένας
<span class="lb" data-page="7.387" data-line="15" id="l7.387.15"></span>ἔμπροσθεν αἰτίας· οὐχ ὁμοίως δὲ σήπεται τὰ πάντα,
<span class="lb" data-page="7.387" data-line="16" id="l7.387.16"></span>τῷ τὰ μὲν εἶναι φλεγματικὰ, τὰ δὲ μελαγχολικὰ, τὰ δὲ
<span class="lb" data-page="7.387" data-line="17" id="l7.387.17"></span>πικρόχολα. σηπομένων δὲ αὐτῶν ἀνάπτεται θερμασία παρὰ
<span class="lb" data-page="7.387" data-line="18" id="l7.387.18"></span>φύσιν ἐν τῷ φλεγμαίνοντι μορίῳ, συνεκθερμαίνουσα μὲν, ﻿
<span class="pb" data-page="7.388" id="p7.388"></span>
<span class="lb" data-page="7.388" data-line="1" id="l7.388.1"></span>ὅσα πρῶτα ψαύει τῶν φλεγμαινόντων μορίων, εἶθ’ ἑξῆς τὰ
<span class="lb" data-page="7.388" data-line="2" id="l7.388.2"></span>συνεχῆ τούτοις, ὑφ’ ὧν αὖθις ἕτερα τῷ τῆς γειτνιάσεως λόγῳ
<span class="lb" data-page="7.388" data-line="3" id="l7.388.3"></span>θερμανθέντα, καὶ πάλιν ὑπ’ ἐκείνων ἕτερα, διακομίζει τὴν
<span class="lb" data-page="7.388" data-line="4" id="l7.388.4"></span>θερμασίαν ἐνίοτε μέχρι τῆς καρδίας. ἥτις μὲν οὖν ἐστιν ἡ ἐν
<span class="lb" data-page="7.388" data-line="5" id="l7.388.5"></span>τοῖς φλεγμαίνουσι διάθεσις, ἔν τε τῷ περὶ τῆς ἀνωμάλου
<span class="lb" data-page="7.388" data-line="6" id="l7.388.6"></span>δυσκρασίας εἴρηται λόγῳ κᾀν τῷ περὶ τῶν παρὰ φύσιν
<span class="lb" data-page="7.388" data-line="7" id="l7.388.7"></span>ὄγκων. ὅτι δ’ ἀναγκαῖόν ἐστι τὸ περιεχόμενον ἐν αὐτοῖς
<span class="lb" data-page="7.388" data-line="8" id="l7.388.8"></span>αἷμα σήπεσθαι πολλάκις ἅμα τοῖς ἐπιῤῥυεῖσιν, ἐν τῷδε
<span class="lb" data-page="7.388" data-line="9" id="l7.388.9"></span>λεχθήσεται.
</p>
          </article>

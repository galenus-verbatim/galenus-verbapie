<article xmlns="http://www.w3.org/1999/xhtml" id="urn:cts:greekLit:tlg0057.tlg045.1st1K-grc1:2.18">
<span class="pb page1" data-page="7.401" id="p7.401"></span>
<span class="milestone ed1page page1" data-n="3.341" data-unit="ed1page" id="ed1page.3.341"></span>
<span class="milestone ed2page page1" data-n="7.150" data-unit="ed2page" id="ed2page.7.150"></span>
            <p>
<span class="lb" data-page="7.401" data-line="1" id="l7.401.1"></span>Διττὴ δ’ ἐστὶν ἡ τοιαύτη διάθεσις, ἡ μέν
<span class="lb" data-page="7.401" data-line="2" id="l7.401.2"></span>τις ἀσθένεια τοῦ μορίου, καθ’ ἣν γεννᾶται τὰ περιττώματα·
<span class="lb" data-page="7.401" data-line="3" id="l7.401.3"></span>δευτέρα δὲ ἡ ἐξ αὐτῶν τῶν ἑκάστοτε γεννωμένων ἀθροιζομένη.
<span class="lb" data-page="7.401" data-line="4" id="l7.401.4"></span>μὴ γάρτοι δόκει, τοῖς μὲν ἐκτὸς ἀγγείοις τούτοις, ἐν οἷς ἑψόμενον
<span class="lb" data-page="7.401" data-line="5" id="l7.401.5"></span>ἔδεσμα κνισῶδες ἐγένετο, διάθεσιν ὑπολείπεσθαί τινα,
<span class="lb" data-page="7.401" data-line="6" id="l7.401.6"></span>τοῖς μέρεσι δ’, ἐν οἷς οἱ χυμοὶ σήπονται, μηδεμίαν. ἔτι δὴ
<span class="lb" data-page="7.401" data-line="7" id="l7.401.7"></span>μᾶλλον ἀδύνατον λυθῆναι τὴν διάθεσιν, ὅταν καὶ τὸ σύμπαν
<span class="lb" data-page="7.401" data-line="8" id="l7.401.8"></span>σῶμα κακόχυμον, ἢ καὶ πληθωρικὸν ὑπάρχῃ, καὶ πολὺ δὴ
<span class="lb" data-page="7.401" data-line="9" id="l7.401.9"></span>μᾶλλον, εἰ ἐν τούτοις προσγένοιτο στένωσις ἁπάντων τῶν
<span class="lb" data-page="7.401" data-line="10" id="l7.401.10"></span>ἐξοχετευόντων πόρων περιττώματα τοῦ μέρους. ὥσπερ οὖν
<span class="lb" data-page="7.401" data-line="11" id="l7.401.11"></span>καὶ <span class="milestone ed2page" data-n="7.151" data-unit="ed2page" id="ed2page.7.151"></span>ἡ ἴασις ἀκολουθήσειεν, ἐὰν οἵ τε πόροι διακαθαρθεῖεν,
<span class="lb" data-page="7.401" data-line="12" id="l7.401.12"></span>ὥστε εὔρουν εἶναι τὸ μόριον, ἥ τε δύναμις ῥωσθείη καὶ
<span class="lb" data-page="7.401" data-line="13" id="l7.401.13"></span>ἡ διάθεσις ἐπανορθωθείη, καὶ τὸ σύμπαν σῶμα μήτε πληθωρικὸν
<span class="lb" data-page="7.401" data-line="14" id="l7.401.14"></span>μήτε κακόχυμον εἴη· ἔστ’ ἂν δὲ ταῦτα διαμένῃ, καὶ
<span class="lb" data-page="7.401" data-line="15" id="l7.401.15"></span>τὴν περίοδον τῶν παροξυσμῶν ἀναγκαῖόν ἐστι διαμένειν.
<span class="lb" data-page="7.401" data-line="16" id="l7.401.16"></span>οὕτω γοῦν συμβαίνει κᾀπὶ τῶν γυναικῶν· καὶ γὰρ καὶ
<span class="lb" data-page="7.401" data-line="17" id="l7.401.17"></span>ταύταις ἄχρι περ ἂν ἶσά τε καὶ ὅμοια μένῃ τὰ τῶν καταμηνίων
<span class="lb" data-page="7.401" data-line="18" id="l7.401.18"></span>αἴτια, καὶ ἡ περίοδος αὐτῶν ἡ αὐτὴ φυλάττεται.
<span class="pb" data-page="7.402" id="p7.402"></span>
<span class="lb" data-page="7.402" data-line="1" id="l7.402.1"></span>λέγεται δ’ ἐπὶ πλεῖστον ὑπὲρ τῶν τοιούτων ἁπάντων ἐν
<span class="lb" data-page="7.402" data-line="2" id="l7.402.2"></span>τῷ περὶ τῶν ῥευματικῶν διαθέσεων λόγῳ, καὶ νῦν οὔτε χρονίζειν
<span class="lb" data-page="7.402" data-line="3" id="l7.402.3"></span>ἐν ταῖς πίστεσι τῶν προαποδεδειγμένων εὔλογον οὔθ’
<span class="lb" data-page="7.402" data-line="4" id="l7.402.4"></span>ὑπερβαίνειν τὰ κεφάλαια τῶν χρησίμων εἰς τὰ παρόντα. χρήσιμα
<span class="lb" data-page="7.402" data-line="5" id="l7.402.5"></span>δ’ ἐστὶν ἐν τοῖσδε μάλιστα τό γε γινώσκειν, ὡς ἔνια
<span class="lb" data-page="7.402" data-line="6" id="l7.402.6"></span>μὲν τῶν μορίων ἑτέροις ἐπιπέμπει ῥεύματα, καθάπερ ἡ κεφαλὴ
<span class="lb" data-page="7.402" data-line="7" id="l7.402.7"></span>τοῖς ὀφθαλμοῖς· ἔνια δὲ ὑπὸ τῶν ἐν αὐτοῖς γεννωμένων
<span class="lb" data-page="7.402" data-line="8" id="l7.402.8"></span>περιττωμάτων ἀρχὴν τοῦ πυρέττειν λαμβάνει· καὶ ὅτι τοῖς
<span class="lb" data-page="7.402" data-line="9" id="l7.402.9"></span>τοιούτοις ἅπασι κοινὸν μὲν ἡ σηπεδών ἐστι τῶν περιττωμάτων,
<span class="lb" data-page="7.402" data-line="10" id="l7.402.10"></span>ἴδιον δ’ ἑκάστῳ, τῷ μὲν ἔμφραξίς τε καὶ σφήνωσις τῶν
<span class="lb" data-page="7.402" data-line="11" id="l7.402.11"></span>ἀγγείων, ἤτοι διὰ γλίσχρους χυμοὺς, ἢ παχεῖς, ἢ πολλούς·
<span class="lb" data-page="7.402" data-line="12" id="l7.402.12"></span>ἑτέρῳ δὲ στέγνωσις τῶν πόρων ἤτοι τῶν αἰσθητῶν, ἢ τῶν
<span class="lb" data-page="7.402" data-line="13" id="l7.402.13"></span>οὐκ αἰσθητῶν· ἄλλῳ δέ τινι τὸ πληρωθῆναι τὰς καθ’ ὅλον
<span class="lb" data-page="7.402" data-line="14" id="l7.402.14"></span>αὐτοῦ τὸ σῶμα χώρας κενὰς, καὶ πρὸς τούτοις ἔτι τὸ πρὸς
<span class="lb" data-page="7.402" data-line="15" id="l7.402.15"></span>τὴν δύναμιν πλῆθος, ὡς ἐν τῷ περὶ πλήθους ἐπιδέδεικται
<span class="lb" data-page="7.402" data-line="16" id="l7.402.16"></span>λόγῳ. τῶν μὲν δὴ κατὰ περίοδόν τινα παροξυνομένων πυρετῶν
<span class="lb" data-page="7.402" data-line="17" id="l7.402.17"></span>οὐκ οἶδ’ εἴ τις ἐπιλείπει γενέσεως αἰτία, τῶν δ’ ἀτάκτων
<span class="lb" data-page="7.402" data-line="18" id="l7.402.18"></span>ἔνιοι μὲν ἐπὶ τῇ μεταπτώσει τοῦ χυμοῦ, τινὲς δὲ καὶ διὰ ﻿
<span class="pb" data-page="7.403" id="p7.403"></span>
<span class="lb" data-page="7.403" data-line="1" id="l7.403.1"></span>τὸ τῆς διαίτης πλημμελὲς εἰς τὴν τοιαύτην ἔρχονται κατάστασιν.
<span class="lb" data-page="7.403" data-line="2" id="l7.403.2"></span>μεταπίπτει μὲν οὖν μάλιστα τὸ αἷμα σηπόμενον. ὡς
<span class="lb" data-page="7.403" data-line="3" id="l7.403.3"></span>γὰρ καὶ πρόσθεν εἴρηται, τὸ μέν τι αἵματος ξανθὴ χολὴ γίνεται,
<span class="lb" data-page="7.403" data-line="4" id="l7.403.4"></span>τὸ δὲ μέλαινα. εἰς ὅσον δ’ αὖ οἱ ἐν τῷ σώματι
<span class="lb" data-page="7.403" data-line="5" id="l7.403.5"></span>τῶν ἀῤῥωστούντων χυμοὶ μεταβάλλουσιν, εἰς τοσοῦτον καὶ
<span class="lb" data-page="7.403" data-line="6" id="l7.403.6"></span>αἱ περίοδοι τῶν παροξυσμῶν ὥστ’ οὐδὲν ἔτι θαυμαστὸν ἐν
<span class="lb" data-page="7.403" data-line="7" id="l7.403.7"></span>ταῖς τοιαύταις μεταβολαῖς ὑπαλλάττεσθαι τὴν τάξιν. ὑπαλλάττονται
<span class="lb" data-page="7.403" data-line="8" id="l7.403.8"></span>δ’ οὐχ ἥκιστα κᾀν τῷ τὸ μὲν ἀρξάμενον σήπεσθαι
<span class="lb" data-page="7.403" data-line="9" id="l7.403.9"></span>κατά τι μόριον ἕτερον ὑπάρχειν ἕτερον δ’ ἐξ ἄλλων ἐπιῤῥεῖν,
<span class="lb" data-page="7.403" data-line="10" id="l7.403.10"></span>ἤτοι γε ἐν ἐκείνοις μόνοις ὄντα τοιοῦτον, ἢ καθ’ ὅλον τοῦ
<span class="lb" data-page="7.403" data-line="11" id="l7.403.11"></span>ζώου τὸ σῶμα πλεονάζοντα. οὕτως δὲ καὶ ὅσα κατὰ τὴν
<span class="lb" data-page="7.403" data-line="12" id="l7.403.12"></span>δίαιταν ἁμαρτάνεται τοῖς κάμνουσιν, οὐδὲν ἧττον καὶ ταῦτα
<span class="lb" data-page="7.403" data-line="13" id="l7.403.13"></span>διαφθείρει τῶν περιόδων τὴν τάξιν. ὥσπερ γὰρ καὶ αὐτοῖς
<span class="lb" data-page="7.403" data-line="14" id="l7.403.14"></span>τοῖς ὑγιαίνουσιν αἱ μοχθηραὶ δίαιται νοσημάτων αἰτίαι καθίστανται,
<span class="lb" data-page="7.403" data-line="15" id="l7.403.15"></span>τὸν αὐτὸν, οἶμαι, τρόπον, ἢ καὶ μᾶλλον ἔτι τοῖς
<span class="lb" data-page="7.403" data-line="16" id="l7.403.16"></span>νοσοῦσιν, ἐξ ὧν ἂν πλημμελήσωσιν, οἱ παροξυσμοὶ συμπίπτουσιν.
<span class="lb" data-page="7.403" data-line="17" id="l7.403.17"></span>οὐ μόνον γοῦν ἔτι νοσοῦντες, ἀλλὰ καὶ περὶ τὸν
<span class="lb" data-page="7.403" data-line="18" id="l7.403.18"></span>τῆς ἀναλήψεως καιρὸν ἑτοίμως ὑπὸ παντὸς ἁμαρτήματος
<span class="lb" data-page="7.403" data-line="19" id="l7.403.19"></span>βλάπτονται. καθ’ ἑκάστην οὖν ἤδη βλάβην ἀξιόλογον ἤτοι
<span class="pb" data-page="7.404" id="p7.404"></span>
<span class="lb" data-page="7.404" data-line="1" id="l7.404.1"></span>προλαμβάνειν πολὺ τὰς περιόδους ἀναγκάζουσιν, ἢ καί τινας
<span class="lb" data-page="7.404" data-line="2" id="l7.404.2"></span>ἑτερογενεῖς τῶν ἔμπροσθεν αὐτοῖς γεννῶσιν, ὑφ’ ὧν ἡ τάξις
<span class="lb" data-page="7.404" data-line="3" id="l7.404.3"></span>τῶν παροξυσμῶν διαφθείρεται. πολλάκις δὲ διὰ τὴν ἐπιπλοκὴν
<span class="lb" data-page="7.404" data-line="4" id="l7.404.4"></span>τῶν περιόδων ἀγνοουμένην τοῖς ἰατροῖς ἀτάκτως ἔδοξαν
<span class="lb" data-page="7.404" data-line="5" id="l7.404.5"></span>οἱ νοσοῦντες παροξύνεσθαι. ἀλλ’ αἱ μὲν τοιαῦται τῶν ἀταξιῶν
<span class="lb" data-page="7.404" data-line="6" id="l7.404.6"></span>οὐκ εἰσὶν ὄντως, ἀλλὰ φαίνονται μόνον· ὅσαι δὲ ὄντως εἰσὶν,
<span class="lb" data-page="7.404" data-line="7" id="l7.404.7"></span>ἤτοι διὰ μετάπτωσιν τῶν τοὺς πυρετοὺς ἐργαζομένων χυμῶν ἢ
<span class="lb" data-page="7.404" data-line="8" id="l7.404.8"></span>τὸ πλημμελὲς τῆς διαίτης ἀποτελοῦνται. λοιπὸν δὲ τὸ τῶν
<span class="lb" data-page="7.404" data-line="9" id="l7.404.9"></span>συνόχων γένος, ὧν ὁ σύμπας χρόνος εἷς παροξυσμός ἐστιν
<span class="lb" data-page="7.404" data-line="10" id="l7.404.10"></span>ἤτοι διὰ παντὸς ὁμότονος, ἢ μειούμενος, ἢ αὐξανόμενος ἄχρι
<span class="lb" data-page="7.404" data-line="11" id="l7.404.11"></span>κρίσεως, ὑπὸ τοιαύτης αἰτίας γενέσθαι πέφυκεν, οἵαν ἁπάντων
<span class="lb" data-page="7.404" data-line="12" id="l7.404.12"></span>πυρετῶν ὁ Πραξαγόρας ὑπέθετο, σῆψιν οἰόμενος τῶν
<span class="lb" data-page="7.404" data-line="13" id="l7.404.13"></span>χυμῶν ἐν τῇ κοίλῃ φλεβὶ συνίστασθαι. τελεώτερος δ’ ἂν
<span class="lb" data-page="7.404" data-line="14" id="l7.404.14"></span>ὁ λόγος καὶ ἀληθέστερος γίνοιτο κατὰ τόνδε τὸν τρόπον.
<span class="lb" data-page="7.404" data-line="15" id="l7.404.15"></span><span class="milestone ed2page" data-n="7.152" data-unit="ed2page" id="ed2page.7.152"></span>ὅσα μὲν ἐν περιόδοις τισὶ παροξύνεται νοσήματα, μορίων
<span class="lb" data-page="7.404" data-line="16" id="l7.404.16"></span>ἐπιγίγνεται διαθέσεσιν, ἤτοι πεμπόντων, ἤ δεχομένων,
<span class="lb" data-page="7.404" data-line="17" id="l7.404.17"></span>ἢ γεννώντων, ἢ ἑλκόντων περιττώματα, καθ’ ὃν ὀλίγον ἔμπροσθεν
<span class="lb" data-page="7.404" data-line="18" id="l7.404.18"></span>εἴρηται τρόπον· ὅσα δ’ ἄνευ περιόδων, οὐδεὶς
<span class="pb" data-page="7.405" id="p7.405"></span>
<span class="lb" data-page="7.405" data-line="1" id="l7.405.1"></span>ἐπὶ τούτων ὁ πεπονθώς ἐστι τόπος ἐξαίρετος, ἀλλ’ οἱ κατὰ
<span class="lb" data-page="7.405" data-line="2" id="l7.405.2"></span>τὰς ἀρτηρίας καὶ τὰς φλέβας ἁπάσας χυμοὶ, καὶ μάλισθ’
<span class="lb" data-page="7.405" data-line="3" id="l7.405.3"></span>ὅσοι κατὰ τὰς μεγίστας τε καὶ θερμοτάτας εἰσὶν, ἤτοι δι’ ἄλλην
<span class="lb" data-page="7.405" data-line="4" id="l7.405.4"></span>τινὰ αἰτίαν, ὡς ἐν τοῖς ἐφημέροις, ἢ καὶ διὰ σηπεδόνα
<span class="lb" data-page="7.405" data-line="5" id="l7.405.5"></span>ζέσαντες, ἀνάπτουσι πυρετὸν ἕνα σύνοχον, ἀπ’ ἀρχῆς ἕως
<span class="lb" data-page="7.405" data-line="6" id="l7.405.6"></span>τοῦ τέλους ἀδιάλειπτον, ἄχρι τοσούτου παραμένοντά τε καὶ
<span class="lb" data-page="7.405" data-line="7" id="l7.405.7"></span>διακαίοντα τὸν ἄνθρωπον, ἄχρι περ ἂν οἱ γεννῶντες αὐτὸν
<span class="lb" data-page="7.405" data-line="8" id="l7.405.8"></span>χυμοὶ δαπανηθῶσιν, ἢ πεφθῶσιν, ἤ τι συναμφότερον
<span class="lb" data-page="7.405" data-line="9" id="l7.405.9"></span>πάθωσιν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg045.1st1K-grc1:2.3">
<span class="pb page1" data-page="7.339" id="p7.339"></span>
<span class="milestone ed1page page1" data-n="3.331" data-unit="ed1page" id="ed1page.3.331"></span>
<span class="milestone ed2page page1" data-n="7.129" data-unit="ed2page" id="ed2page.7.129"></span>
            <p>
<span class="lb" data-page="7.339" data-line="6" id="l7.339.6"></span>Ὁ μὲν γὰρ ἐπὶ τῇ ξανθῇ χολῇ διὰ τῶν αἰσθητικῶν
<span class="lb" data-page="7.339" data-line="7" id="l7.339.7"></span>σωμάτων φερομένῃ γιγνόμενος εἰσβάλλει τε μετὰ
<span class="lb" data-page="7.339" data-line="8" id="l7.339.8"></span>ῥίγους καὶ καυσώδης ἐστὶ, καὶ χολῆς ἐμέτοις, ἢ διαχωρήσεσιν,
<span class="lb" data-page="7.339" data-line="9" id="l7.339.9"></span>ἢ ἱδρῶσιν, ἤ τισιν αὐτῶν, ἢ πᾶσιν ἅμα ἐκλύεται.
<span class="lb" data-page="7.339" data-line="10" id="l7.339.10"></span>τοῦ τοιούτου πυρετοῦ τὸ μῆκος τοῦ παροξυσμοῦ τὸ μέγιστον
<span class="lb" data-page="7.339" data-line="11" id="l7.339.11"></span>ὡρῶν ἐστιν ἰσημερινῶν δώδεκα, καὶ καλοῦμεν αὐτὸν ἀκριβῆ
<span class="lb" data-page="7.339" data-line="12" id="l7.339.12"></span>τριταῖον, ἐπὶ κράσει τοῦ κάμνοντος χολώδει, καὶ ὥρᾳ καὶ καταστάσει
<span class="lb" data-page="7.339" data-line="13" id="l7.339.13"></span>καὶ διαίτῃ θερμῇ καὶ ξηρᾷ συνιστάμενον. εἴρηται
<span class="lb" data-page="7.339" data-line="14" id="l7.339.14"></span>δὲ καὶ τἄλλα τὰ συντελοῦντα πρὸς τὴν γένεσιν αὐτοῦ πάντα
<span class="lb" data-page="7.339" data-line="15" id="l7.339.15"></span>μικρὸν ἔμπροσθεν. ὀλιγοχρονιώτερος δὲ ὡς τὰ πολλὰ τοῦ
<span class="lb" data-page="7.339" data-line="16" id="l7.339.16"></span>προειρημένου μήκους ὁ παροξυσμὸς γίγνεται, παμπόλλην ἐν
<span class="lb" data-page="7.339" data-line="17" id="l7.339.17"></span>τῷ μᾶλλόν τε καὶ ἧττον ἔχων τὴν διαφορὰν, ἤτοι διὰ τὸ ποσόν
<span class="lb" data-page="7.339" data-line="18" id="l7.339.18"></span>τε καὶ τὸ ποιὸν αὐτῆς τῆς χολῆς, ἢ διὰ τὴν τοῦ κάμνοντος
<span class="pb" data-page="7.340" id="p7.340"></span>
<span class="lb" data-page="7.340" data-line="1" id="l7.340.1"></span>δύναμιν, ἢ διὰ τὴν ὑπάρχουσαν τηνικαῦτα τῷ πάσχοντι
<span class="lb" data-page="7.340" data-line="2" id="l7.340.2"></span>τὴν διάθεσιν. ἡ μὲν γὰρ πλείων χολὴ τῆς ἐλάττονος μακρότερον
<span class="lb" data-page="7.340" data-line="3" id="l7.340.3"></span>φέρει τὸν παροξυσμόν· ἡ δὲ λεπτὴ τῆς παχείας βραχύτερον.
<span class="lb" data-page="7.340" data-line="4" id="l7.340.4"></span>οὕτω δὲ καὶ τῆς δυνάμεως ἡ μὲν ἰσχυροτέρα
<span class="lb" data-page="7.340" data-line="5" id="l7.340.5"></span>βραχύτερον· ἡ δ’ ἀσθενεστέρα μακρότερον. καὶ τῆς τοῦ
<span class="lb" data-page="7.340" data-line="6" id="l7.340.6"></span>σώματος διαθέσεως ἡ μὲν ἀραιὰ βραχύτερον· ἡ δὲ πυκνὴ
<span class="lb" data-page="7.340" data-line="7" id="l7.340.7"></span>μακρότερον. ὁ δὲ τοῦ διαλείμματος χρόνος ἐν τῷ τοιούτῳ
<span class="lb" data-page="7.340" data-line="8" id="l7.340.8"></span>πυρετῷ τὸ κατὰ τοὺς σφυγμοὺς σημεῖον τῆς σηπεδόνος τοῦ
<span class="lb" data-page="7.340" data-line="9" id="l7.340.9"></span>χυμοῦ παντάπασιν ἀδιάγνωστον ἔχει κατὰ τὴν ἑξῆς ἡμέραν
<span class="lb" data-page="7.340" data-line="10" id="l7.340.10"></span>ἢ νύκτα τοῦ παροξυσμοῦ· βραχέως δὲ ὑποτυφόμενον γνωστὸν
<span class="lb" data-page="7.340" data-line="11" id="l7.340.11"></span>ἀμυδρῶς ἐν τοῖς πρώτοις μέρεσι τῆς μετ’ αὐτήν· σαφέστερον
<span class="lb" data-page="7.340" data-line="12" id="l7.340.12"></span>δὲ ἤδη περὶ τὰ πέρατα τῆς αὐτῆς ἡμέρας ἢ νυκτός· ἔτι δὲ
<span class="lb" data-page="7.340" data-line="13" id="l7.340.13"></span>σαφέστερον ἐπὶ τῆς ἐχομένης, ἥτις προηγεῖται δηλαδὴ τῆς
<span class="lb" data-page="7.340" data-line="14" id="l7.340.14"></span>παροξυντικῆς ἡμέρας ἢ νυκτός. ἐν ἐκείνῃ δὲ αὐτῇ σαφὲς ἤδη
<span class="lb" data-page="7.340" data-line="15" id="l7.340.15"></span>τὸ σημεῖόν ἐστι, καὶ πολὺ μᾶλλον, εἰσβάλλοντος τοῦ παροξυσμοῦ,
<span class="lb" data-page="7.340" data-line="16" id="l7.340.16"></span>καὶ πολὺ μᾶλλον ἀναβαίνοντος ἐπὶ τὴν ἀκμήν.
<span class="lb" data-page="7.340" data-line="17" id="l7.340.17"></span>ἐν <span class="milestone ed2page" data-n="7.130" data-unit="ed2page" id="ed2page.7.130"></span>ταύτῃ δὲ ἧττον ἢ κατὰ τὴν ἀνάβασιν, καὶ μακρῷ
<span class="lb" data-page="7.340" data-line="18" id="l7.340.18"></span>πάλιν ἧττον ἐν τῇ παρακμῇ. τοῦτον τὸν πυρετὸν εἰ
<span class="lb" data-page="7.340" data-line="19" id="l7.340.19"></span>βούλοιο καλεῖν ἀκριβῆ τριταῖον, ὀνόματι χρήσῃ παλαιῷ·
<span class="pb" data-page="7.341" id="p7.341"></span>
<span class="lb" data-page="7.341" data-line="1" id="l7.341.1"></span>εἰ δὲ μὴ, ἀλλ’ ἡμῖν γε συγχώρησον οὕτως ὀνομάζειν ἕνεκα
<span class="lb" data-page="7.341" data-line="2" id="l7.341.2"></span>σαφοῦς διδασκαλίας.
</p>
          </article>

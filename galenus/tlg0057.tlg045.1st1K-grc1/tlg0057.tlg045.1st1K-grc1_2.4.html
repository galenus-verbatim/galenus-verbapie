<article xmlns="http://www.w3.org/1999/xhtml" id="urn:cts:greekLit:tlg0057.tlg045.1st1K-grc1:2.4">
<span class="pb page1" data-page="7.341" id="p7.341"></span>
<span class="milestone ed1page page1" data-n="3.331" data-unit="ed1page" id="ed1page.3.331"></span>
<span class="milestone ed2page page1" data-n="7.130" data-unit="ed2page" id="ed2page.7.130"></span>
            <p>
<span class="lb" data-page="7.341" data-line="3" id="l7.341.3"></span>Ἔστι δ’ ἕτερος ἀκριβὴς ἁπλοῦς πυρετὸς,
<span class="lb" data-page="7.341" data-line="4" id="l7.341.4"></span>ἐπὶ φλέγματι σηπεδονώδει διὰ τῶν αἰσθητικῶν σωμάτων ὑπὸ
<span class="lb" data-page="7.341" data-line="5" id="l7.341.5"></span>τῆς φύσεως ὠθουμένῳ γιγνόμενος. ἄρχεται μὲν ἀπὸ καταψύξεως
<span class="lb" data-page="7.341" data-line="6" id="l7.341.6"></span>τῶν ἄκρων καὶ φρίκης μᾶλλον ἢ ῥίγους· δυσεκθέρμαντος
<span class="lb" data-page="7.341" data-line="7" id="l7.341.7"></span>δ’ ἐστὶ καὶ πολυχρόνιον ἔχει τὴν ἀνάβασιν ὡς ἐπὶ τὴν
<span class="lb" data-page="7.341" data-line="8" id="l7.341.8"></span>ἀκμὴν, ἐπειδὴ καὶ ὁ χυμὸς, ἐφ’ ᾧ συνίσταται, ψυχρὸς
<span class="lb" data-page="7.341" data-line="9" id="l7.341.9"></span>μέν ἐστι καὶ ὑγρὸς τὴν κρᾶσιν, γλίσχρος δὲ τὴν σύστασιν.
<span class="lb" data-page="7.341" data-line="10" id="l7.341.10"></span>δυσέξαπτός τε οὖν ἐστι διὰ ταῦτα καὶ βραδύπορος, καὶ
<span class="lb" data-page="7.341" data-line="11" id="l7.341.11"></span>πολλαχόθι κατὰ τοὺς πόρους ἰσχόμενος θλίβει μὲν ἐνίοτε καὶ
<span class="lb" data-page="7.341" data-line="12" id="l7.341.12"></span>βαρύνει τὴν δύναμιν, ἀνωμάλους δὲ καὶ πλέον ἀμυδροὺς ἐργάζεται
<span class="lb" data-page="7.341" data-line="13" id="l7.341.13"></span>καὶ μικροὺς τοὺς σφυγμοὺς ἔν τε ταῖς εἰσβολαῖς καὶ
<span class="lb" data-page="7.341" data-line="14" id="l7.341.14"></span>τῶν ἀναβάσεων ἐν τοῖς πρώτοις. γίγνεται μὲν οὖν καὶ τῷ
<span class="lb" data-page="7.341" data-line="15" id="l7.341.15"></span>χολώδει πυρετῷ κατὰ τὰς εἰσβολὰς τῶν παροξυσμῶν ἕκαστον
<span class="lb" data-page="7.341" data-line="16" id="l7.341.16"></span>τῶν εἰρημένων περὶ τὸν σφυγμὸν παθημάτων, ἀλλ’ ἐπ’ ἐκείνου
<span class="lb" data-page="7.341" data-line="17" id="l7.341.17"></span>μὲν ἐν τάχει καθίσταται τά τε ἄλλα καὶ ἡ ἀνωμαλία, τὰ
<span class="lb" data-page="7.341" data-line="18" id="l7.341.18"></span>πολλὰ μηδὲ συνεισβάλλουσα τοῖς τοιούτοις πυρετοῖς· ἡ θερμασία
<span class="pb" data-page="7.342" id="p7.342"></span>
<span class="lb" data-page="7.342" data-line="1" id="l7.342.1"></span>δὲ οὐ μετὰ πολὺ τοῦ παύσασθαι τὸ ῥῖγος ἐξάπτεται
<span class="lb" data-page="7.342" data-line="2" id="l7.342.2"></span>λαμπρὰ, καθάπερ τι πῦρ ἀκριβῶς καθαρὸν, οὐδὲ μιᾶς ἐμφερομένης
<span class="lb" data-page="7.342" data-line="3" id="l7.342.3"></span>αὐτῷ καπνώδους ἀχλύος. τὴν δὲ τοῦ φλεγματώδους
<span class="lb" data-page="7.342" data-line="4" id="l7.342.4"></span>χυμοῦ θερμασίαν εἰκάσαις ἂν πυρὶ καπνώδει ξύλων χλωρῶν
<span class="lb" data-page="7.342" data-line="5" id="l7.342.5"></span>ἐξαπτομένων. ταῦτ’ ἄρα καὶ κενώσεις ἐπ’ αὐτοῦ βραχεῖαι,
<span class="lb" data-page="7.342" data-line="6" id="l7.342.6"></span>καὶ τὸ μῆκος τοῦ παροξυσμοῦ μακρότερον γινόμενον,
<span class="lb" data-page="7.342" data-line="7" id="l7.342.7"></span>ὅ τε χρόνος ὁ τοῦ διαλείμματος οὐχ ὁμοίως τῷ πρώτῳ καθαρὸς,
<span class="lb" data-page="7.342" data-line="8" id="l7.342.8"></span>ἀλλ’ ἀεὶ τὸ τῆς σήψεως τοῦ χυμοῦ διαφυλάττων γνώρισμα
<span class="lb" data-page="7.342" data-line="9" id="l7.342.9"></span>κατὰ τήν τε θερμότητα καὶ τοὺς σφυγμούς. ἐναργέστατον
<span class="lb" data-page="7.342" data-line="10" id="l7.342.10"></span>δὲ κᾀν τούτῳ τῷ πυρετῷ περὶ τὰς εἰσβολάς τε καὶ τὰς
<span class="lb" data-page="7.342" data-line="11" id="l7.342.11"></span>ἐπιδύσεις τῶν παροξυσμῶν ἐστι τὸ τῆς σήψεως σημεῖον· ὅμως
<span class="lb" data-page="7.342" data-line="12" id="l7.342.12"></span>δ’ οὖν καὶ οὗτος, ὅταν ἀκριβὴς ᾖ, τοῖς πολλοῖς δοκεῖ καθαρὸν
<span class="lb" data-page="7.342" data-line="13" id="l7.342.13"></span>ἔχειν τὸ διάλειμμα, καὶ ἡμεῖς οὕτως καὶ αὐτοὶ λέγομεν
<span class="lb" data-page="7.342" data-line="14" id="l7.342.14"></span>οὐκ ὀλιγάκις, ὅταν ἄκαιρος ἡ ἀκριβολογία φαίνηται. συμβαίνει
<span class="lb" data-page="7.342" data-line="15" id="l7.342.15"></span>δὲ φύσεσί τε σωμάτων καὶ ὥραις, καὶ χώραις καὶ καταστάσεσιν,
<span class="lb" data-page="7.342" data-line="16" id="l7.342.16"></span>ἐπιτηδεύμασί τε καὶ διαίτῃ καὶ τοῖς ἄλλοις ἅπασι
<span class="lb" data-page="7.342" data-line="17" id="l7.342.17"></span>τοῖς φλεγματώδεσι. παροξύνεται δὲ καθ’ ἑκάστην ἡμέραν, καί
<span class="lb" data-page="7.342" data-line="18" id="l7.342.18"></span>τοι γ’ ἧττον ὑπάρχων θερμὸς τοῦ διὰ τρίτης τοῦ χολώδους.
<span class="lb" data-page="7.342" data-line="19" id="l7.342.19"></span>ἀλλ’ ἔοικεν ἐκεῖνος μὲν, ἐπειδὴ τὸν χυμὸν εὐέξαπτον ἔχει, καὶ ﻿
<span class="pb" data-page="7.343" id="p7.343"></span>
<span class="lb" data-page="7.343" data-line="1" id="l7.343.1"></span>ῥᾳδίως ἑκάστοτε διὰ λεπτότητα τὸ ζέσαν αὐτοῦ κατὰ τὸν
<span class="lb" data-page="7.343" data-line="2" id="l7.343.2"></span>παροξυσμὸν ἐκκαθαίρεται σύμπαν, εἰς ἀπυρεξίαν τέ τινα καθαρωτέραν
<span class="lb" data-page="7.343" data-line="3" id="l7.343.3"></span>ἰέναι καὶ βραχὺ μετὰ τὸν παροξυσμὸν ἐγκαταλείπειν
<span class="lb" data-page="7.343" data-line="4" id="l7.343.4"></span>σπέρμα σηπεδονώδους θερμότητος· ὁ δ’ ἐπὶ τῷ φλέγματι
<span class="lb" data-page="7.343" data-line="5" id="l7.343.5"></span>μήτε καθαίρεσθαι τελέως ἐν ταῖς παρακμαῖς τῶν
<span class="lb" data-page="7.343" data-line="6" id="l7.343.6"></span>παροξυσμῶν, μήτ’ ὀλίγον ὑπολείπειν τὸ οἷον ὑποτυφόμενον.
<span class="lb" data-page="7.343" data-line="7" id="l7.343.7"></span>ἐντεῦθεν ἆρα τό τε διάλειμμα πολὺ φαυλότερον
<span class="lb" data-page="7.343" data-line="8" id="l7.343.8"></span>αὐτῷ καὶ τοῦ δευτέρου παροξυσμοῦ πρωϊαίτερον ἡ
<span class="lb" data-page="7.343" data-line="9" id="l7.343.9"></span>εἰσβολή.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg045.1st1K-grc1:2.7">
<span class="pb page1" data-page="7.350" id="p7.350"></span>
<span class="milestone ed1page page1" data-n="3.333" data-unit="ed1page" id="ed1page.3.333"></span>
<span class="milestone ed2page page1" data-n="7.133" data-unit="ed2page" id="ed2page.7.133"></span>
            <p>
<span class="lb" data-page="7.350" data-line="11" id="l7.350.11"></span>Μιχθέντος τοῦ σηπομένου φλέγματος, ἐφ’
<span class="lb" data-page="7.350" data-line="12" id="l7.350.12"></span>ᾧ τὸν καθ’ ἑκάστην ἡμέραν παροξυνόμενον ἐλέγομεν συνίστασθαι
<span class="lb" data-page="7.350" data-line="13" id="l7.350.13"></span>πυρετὸν, τῷ πικροχόλῳ χυμῷ τῷ τὸν διὰ τρίτης ἐργαζομένῳ,
<span class="lb" data-page="7.350" data-line="14" id="l7.350.14"></span>σύνθετός τε καὶ διπλῆ γίγνοιτ’ ἂν ἥ τε αἰτία καὶ
<span class="lb" data-page="7.350" data-line="15" id="l7.350.15"></span>ἡ διάθεσις· ὁ μὲν γὰρ ἕτερος τῶν χυμῶν καθ’ ἑκάστην ἡμέραν
<span class="lb" data-page="7.350" data-line="16" id="l7.350.16"></span>ἐπιφέρει τὸν παροξυσμὸν, ὁ δ’ ἕτερος διὰ τρίτης· ὥστε
<span class="lb" data-page="7.350" data-line="17" id="l7.350.17"></span>τὴν μὲν ἑτέραν τῶν ἡμερῶν δύο ἔχειν παροξυσμοὺς, ἕνα δὲ
<span class="lb" data-page="7.350" data-line="18" id="l7.350.18"></span>τὴν ἑτέραν, ὅταν γε μὴ συμπίπτωσιν ἐγγὺς ταῖς ὥραις οἱ
<span class="lb" data-page="7.350" data-line="19" id="l7.350.19"></span>παροξυντικοὶ καιροί· συμπιπτόντων γὰρ, εἷς ἔσται συγκεχυμένος,
<span class="lb" data-page="7.350" data-line="20" id="l7.350.20"></span>οὔτε τὴν τοῦ διὰ τρίτης οὔτε τὴν τοῦ καθ’ ἑκάστην
<span class="pb" data-page="7.351" id="p7.351"></span>
<span class="lb" data-page="7.351" data-line="1" id="l7.351.1"></span>ἡμέραν ἀκριβῆ διαφυλάττων ἰδέαν. ἐπεὶ δ’ ἐστὶν ἑκατέρου
<span class="lb" data-page="7.351" data-line="2" id="l7.351.2"></span>τῶν πυρετῶν διττὸν εἶδος, ἐπιπλοκαὶ γενήσονται τέσσαρες,
<span class="lb" data-page="7.351" data-line="3" id="l7.351.3"></span>μία μὲν, ἐν ᾗ μίγνυται τριταῖος ἀμφημερινῷ, δευτέρα δὲ, ἐν
<span class="lb" data-page="7.351" data-line="4" id="l7.351.4"></span>ᾗ τριταῖος τῷ καθ’ ἑκάστην ἡμέραν παροξυνομένῳ συνεχεῖ,
<span class="lb" data-page="7.351" data-line="5" id="l7.351.5"></span>καὶ τρίτη μιχθέντος ἀμφημερινοῦ τῷ διὰ τρίτης συνεχεῖ, καὶ
<span class="lb" data-page="7.351" data-line="6" id="l7.351.6"></span>τετάρτη καθ’ ἣν ὁ καθ’ ἑκάστην ἡμέραν παροξύνων συνεχὴς
<span class="lb" data-page="7.351" data-line="7" id="l7.351.7"></span>μίγνυται τῷ διὰ τρίτης συνεχεῖ. ἑκάστων δὲ τῶν εἰρημένων
<span class="lb" data-page="7.351" data-line="8" id="l7.351.8"></span>συμπλοκῶν ἡ διαφορὰ διττὴ, ποτὲ μὲν εἰς τὴν αὐτὴν ὥραν
<span class="lb" data-page="7.351" data-line="9" id="l7.351.9"></span>ἁπάντων ὁμοῦ τῶν παροξυσμῶν. ἔστι δ’ ὅτε κατὰ διαφέροντας
<span class="lb" data-page="7.351" data-line="10" id="l7.351.10"></span>εἰσβαλλόντων καιρούς. ἀλλ’ οὗτοι μὲν εὐδιάγνωστοι,
<span class="lb" data-page="7.351" data-line="11" id="l7.351.11"></span>πλὴν ὅτι πολλάκις ὁ διαλείπων ἀγνοεῖται τοῖς ἀγυμνάστοις,
<span class="lb" data-page="7.351" data-line="12" id="l7.351.12"></span>ὡς ἂν μηδέποτ’ εἰς ἀπυρεξίαν ἐρχομένου τοῦ νοσοῦντος.
<span class="lb" data-page="7.351" data-line="13" id="l7.351.13"></span>ἀλλὰ χρὴ τὴν ἰδέαν ἐπισκοπεῖσθαι τοῦ παροξυσμοῦ, καθάπερ
<span class="lb" data-page="7.351" data-line="14" id="l7.351.14"></span>ἐν τῷ δευτέρῳ περὶ κρίσεων ἐπιπλέον εἴρηται, κᾀντεῦθεν
<span class="lb" data-page="7.351" data-line="15" id="l7.351.15"></span>γνωρίζειν οὐκ ἐκ τῆς τῶν περιόδων ἀναλογίας. ὑποκείσθω
<span class="lb" data-page="7.351" data-line="16" id="l7.351.16"></span>γὰρ εἰσβεβληκέναι τινὰ περὶ πρώτην ὥραν παροξυσμὸν ἅμα
<span class="lb" data-page="7.351" data-line="17" id="l7.351.17"></span>ῥίγει τιτρώσκειν δοκοῦντι τὰς σάρκας τοῦ κάμνοντος, εἶτα καὶ
<span class="lb" data-page="7.351" data-line="18" id="l7.351.18"></span>τἄλλα πάντα μέχρι τῆς ἀκμῆς τοῦ τριταίου πυρετοῦ γνωρίσματα
<span class="pb" data-page="7.352" id="p7.352"></span>
<span class="lb" data-page="7.352" data-line="1" id="l7.352.1"></span>προβάλλοντα, μετὰ χολῆς ἐμέτου ἅμα χρηστοῖς ἱδρῶσι παρακμάζειν,
<span class="lb" data-page="7.352" data-line="2" id="l7.352.2"></span>καὶ εἶναι μὲν ἤδη τῆς ἡμέρας ὥραν ἐννάτην,
<span class="lb" data-page="7.352" data-line="3" id="l7.352.3"></span>τεκμαίρεσθαι δ’ ἡμᾶς ἐκ τῆς συμπάσης κινήσεως τοῦ παροξυσμοῦ
<span class="lb" data-page="7.352" data-line="4" id="l7.352.4"></span>περὶ τὴν ἑνδεκάτην ὥραν ἀπύρεκτον εἶναι τὸν
<span class="lb" data-page="7.352" data-line="5" id="l7.352.5"></span>κάμνοντα, ταύτην δηλονότι τὴν ἀπυρεξίαν, ἣν ἐν ταῖς
<span class="lb" data-page="7.352" data-line="6" id="l7.352.6"></span>περιόδοις ὀνομάζειν εἰώθαμεν· οὕτω δ’ ἐλπιζόντων, ἐξαίφνης
<span class="lb" data-page="7.352" data-line="7" id="l7.352.7"></span>ἐπισχεθῆναι μὲν τοὺς ἱδρῶτας, ἤτοι πυκνωθέντος μόνον
<span class="lb" data-page="7.352" data-line="8" id="l7.352.8"></span>ἢ καὶ φρίξαντος τοῦ δέρματος, ἐντεῦθεν δὲ τά τε
<span class="lb" data-page="7.352" data-line="9" id="l7.352.9"></span>τῆς ἀρχῆς καὶ τῆς ἀναβάσεως, ἔτι τε τῆς ἀκμῆς ἐν εἴδει
<span class="lb" data-page="7.352" data-line="10" id="l7.352.10"></span>φλεγματώδους γίνεσθαι πυρετοῦ συνεχοῦς· διττὴν γὰρ οὕτω
<span class="lb" data-page="7.352" data-line="11" id="l7.352.11"></span><span class="milestone ed2page" data-n="7.134" data-unit="ed2page" id="ed2page.7.134"></span>γε γνωσόμεθα τὴν αἰτίαν εἶναι καὶ τὴν ἰδέαν τῶν
<span class="lb" data-page="7.352" data-line="12" id="l7.352.12"></span>πυρετῶν μεμιγμένου τοῦ διαλείποντος τῷ συνεχεῖ, κᾂν μηδὲν
<span class="lb" data-page="7.352" data-line="13" id="l7.352.13"></span>εὑρίσκηται διάλειμμα. καὶ κατά γε τὴν δευτέραν
<span class="lb" data-page="7.352" data-line="14" id="l7.352.14"></span>ἡμέραν ἐλπίσομεν εἰσβάλλειν τὸν παροξυσμὸν ὥρας ἐννάτης,
<span class="lb" data-page="7.352" data-line="15" id="l7.352.15"></span>καὶ εἰ κατὰ τὴν προσδοκίαν ἀποβαίη τὸ πρᾶγμα,
<span class="lb" data-page="7.352" data-line="16" id="l7.352.16"></span>πάντως δή που καὶ κατὰ τὴν τρίτην ἡμέραν ὁμοίως ἐλπίσομεν
<span class="lb" data-page="7.352" data-line="17" id="l7.352.17"></span>ἔτι πυρέττοντος τοῦ κάμνοντος ἐπεισβάλλειν αὐτῷ
<span class="lb" data-page="7.352" data-line="18" id="l7.352.18"></span>τοῦ τριταίου πυρετοῦ παροξυσμὸν ὥρας που πρώτης. εἰ
<span class="lb" data-page="7.352" data-line="19" id="l7.352.19"></span>δὲ προλάβοιεν ἢ ὑστερήσαιεν ὅ τε κατὰ τὴν δευτέραν ἡμέραν
<span class="lb" data-page="7.352" data-line="20" id="l7.352.20"></span>ἐλπιζόμενος ὥρας ἐννάτης γενέσθαι παροξυσμὸς ὅ τε ﻿
<span class="pb" data-page="7.353" id="p7.353"></span>
<span class="lb" data-page="7.353" data-line="1" id="l7.353.1"></span>κατὰ τὴν τρίτην πρώτης, οὐκέτι κατὰ τὰς ἑξῆς ἡμέρας οὔτ’
<span class="lb" data-page="7.353" data-line="2" id="l7.353.2"></span>ἐννάτην ὥραν οὔτε πρώτην ἐλπίσομεν, ἀλλὰ τοσούτῳ πρότερον
<span class="lb" data-page="7.353" data-line="3" id="l7.353.3"></span>ἢ ὕστερον, ὅσῳ περ ἡ ἀναλογία τῆς πρώτης περιόδου
<span class="lb" data-page="7.353" data-line="4" id="l7.353.4"></span>τῶν παροξυσμῶν ἢ προλαμβάνοντα τῆς ἀρχῆθεν ὥρας ἢ
<span class="lb" data-page="7.353" data-line="5" id="l7.353.5"></span>ὑστερίζοντα προέδειξεν. ὅστις δὲ αὐτῶν παύσαιτο πρότερον,
<span class="lb" data-page="7.353" data-line="6" id="l7.353.6"></span>ἔκ τε τῆς ἰδέας τοῦ πυρετοῦ τεκμαίρεσθαι κᾀκ τοῦ κατὰ τὸν
<span class="lb" data-page="7.353" data-line="7" id="l7.353.7"></span>παροξυσμὸν μήκους τε καὶ μεγέθους, ἤθους τε καὶ κινήσεως,
<span class="lb" data-page="7.353" data-line="8" id="l7.353.8"></span>ἔτι τε τῆς τῶν περιόδων ἀνταποδόσεως ἐν τῷ προλαμβάνειν
<span class="lb" data-page="7.353" data-line="9" id="l7.353.9"></span>ἢ ὑστερίζειν, καὶ πρὸς τούτοις ἔτι τοῖς ἐπιφαινομένοις σημείοις
<span class="lb" data-page="7.353" data-line="10" id="l7.353.10"></span>ἀπεψίας τε καὶ πέψεως ὅλου τοῦ νοσήματος, ὧν ἐν τοῖς οὔροις
<span class="lb" data-page="7.353" data-line="11" id="l7.353.11"></span>ἐστὶ τὰ μέγιστα· καὶ γέγραπται περὶ τούτων ἁπάντων αὐτάρκως
<span class="lb" data-page="7.353" data-line="12" id="l7.353.12"></span>ἐν τοῖς περὶ κρίσεων. εἰ δὲ μὴ περὶ τὴν ἐννάτην
<span class="lb" data-page="7.353" data-line="13" id="l7.353.13"></span>ὥραν, ἀλλὰ πέμπτην ἢ ἕκτην ὁ φλεγματώδης συνεχὴς ἐπιλάβοι
<span class="lb" data-page="7.353" data-line="14" id="l7.353.14"></span>τὸν διαλείποντα χολώδη τὸν κατὰ τὴν πρώτην ὥραν ἠργμένον,
<span class="lb" data-page="7.353" data-line="15" id="l7.353.15"></span>ἔτι χαλεπώτερόν ἐστι γνῶναι τοῖς πολλοῖς τούτοις
<span class="lb" data-page="7.353" data-line="16" id="l7.353.16"></span>ἰατροῖς, οἷς οὐδὲν μέλει τῆς τοιαύτης θεωρίας, εἴθ’ ἕν ἐστιν
<span class="lb" data-page="7.353" data-line="17" id="l7.353.17"></span>εἶδος πυρετοῦ τὸ γιγνόμενον, εἴτε δύο, καὶ ὁποῖον ἑκάτερον.
<span class="lb" data-page="7.353" data-line="18" id="l7.353.18"></span>ἅτε δὲ μηδὲν τούτων γινώσκοντες, οὐ μόνον οὐκ ἴσασιν ὡς
<span class="pb" data-page="7.354" id="p7.354"></span>
<span class="lb" data-page="7.354" data-line="1" id="l7.354.1"></span>χρὴ θεραπεύειν τουτουσὶ, μηδὲν γνωριζομένους ὁποῖοί ποτ’
<span class="lb" data-page="7.354" data-line="2" id="l7.354.2"></span>εἰσὶν, ἀλλ’ οὐδ’ εἰ καὶ κατὰ τὴν δευτέραν ἡμέραν ὑποπτεύειν
<span class="lb" data-page="7.354" data-line="3" id="l7.354.3"></span>χρὴ τὰς ὥρας ἀμφοτέρας, αἵπερ ἐν τῇ πρώτῃ τοὺς παροξυσμοὺς
<span class="lb" data-page="7.354" data-line="4" id="l7.354.4"></span>ἤνεγκαν. ἐγὼ γοῦν οἶδα πολλάκις ἐκ μαντικῆς αὐτοῖς
<span class="lb" data-page="7.354" data-line="5" id="l7.354.5"></span>μᾶλλον ἢ προγνώσεως ἰατρικῆς στοχάζεσθαι δόξας τῆς εἰσβολῆς
<span class="lb" data-page="7.354" data-line="6" id="l7.354.6"></span>τοῦ παροξυσμοῦ. κατὰ γοῦν αὐτὴν ταύτην, ἣν νῦν
<span class="lb" data-page="7.354" data-line="7" id="l7.354.7"></span>προχειριζόμεθα, μίξιν τοῦ τριταίου πρὸς τὸν καθ’ ἡμέραν
<span class="lb" data-page="7.354" data-line="8" id="l7.354.8"></span>παροξυνόμενον οἶδά ποτε περὶ μὲν πρώτην ὥραν εἰσβάλλοντα
<span class="lb" data-page="7.354" data-line="9" id="l7.354.9"></span>παροξυσμὸν ἀκριβοῦς τριταίου, κατὰ δὲ τὴν ἕκτην
<span class="lb" data-page="7.354" data-line="10" id="l7.354.10"></span>τοῦ καλουμένου πρὸς τῶν νεωτέρων ἰατρῶν ἰδίως καθημερινοῦ.
<span class="lb" data-page="7.354" data-line="11" id="l7.354.11"></span>καλεῖν γὰρ ἔθος αὐτοῖς οὕτω τὸν καθ’ ἑκάστην ἡμέραν
<span class="lb" data-page="7.354" data-line="12" id="l7.354.12"></span>παροξυνόμενον, εἰς ἀπυρεξίαν δὲ μὴ παυόμενον· ἐγὼ δ’ εἴωθα
<span class="lb" data-page="7.354" data-line="13" id="l7.354.13"></span>τὸν τοιοῦτον ὀνομάζειν ἀμφημερινὸν συνεχῆ· τὸ γὰρ καθημερινὸν
<span class="lb" data-page="7.354" data-line="14" id="l7.354.14"></span>ὄνομα τὴν ἀρχὴν οὐδ’ ἔστιν εὑρεῖν παρά τινι τῶν
<span class="lb" data-page="7.354" data-line="15" id="l7.354.15"></span>Ἑλλήνων γεγραμμένον, ἀμφημερινὸν δὲ πᾶν πρᾶγμα τὸ καθ’
<span class="lb" data-page="7.354" data-line="16" id="l7.354.16"></span>ἑκάστην ἡμέραν ὡσαύτως γιγνόμενον ὀνομάζουσιν. ἀλλὰ γὰρ,
<span class="lb" data-page="7.354" data-line="17" id="l7.354.17"></span>ὥσπερ ὁ Πλάτων φησὶ, καταφρονεῖν χρὴ τῶν ὀνομάτων οἷς
<span class="lb" data-page="7.354" data-line="18" id="l7.354.18"></span>τοσούτων τε καὶ τηλικούτων πραγμάτων πρόκειται σκέψις.
<span class="pb" data-page="7.355" id="p7.355"></span>
<span class="lb" data-page="7.355" data-line="1" id="l7.355.1"></span>ὀνομαζέσθω τοιγαροῦν ἕνεκα σαφοῦς διδασκαλίας ὁ μὲν ἑκάστης
<span class="lb" data-page="7.355" data-line="2" id="l7.355.2"></span>ἡμέρας παροξυνόμενος, εἰς δ’ ἀπυρεξίαν παυόμενος, ἀμφημερινὸς
<span class="lb" data-page="7.355" data-line="3" id="l7.355.3"></span>ἁπλῶς οὕτω, μηδὲν ἔτι προστιθέντων αὐτῷ κατὰ
<span class="lb" data-page="7.355" data-line="4" id="l7.355.4"></span>τὸν λόγον· ὁ δὲ μὴ παυόμενος, ἀμφημερινὸς συνεχής· ἐξέστω
<span class="lb" data-page="7.355" data-line="5" id="l7.355.5"></span>δ’, εἴ τις βούλοιτο, καὶ θατέρῳ προστιθέναι τὸ διαλεῖπον.
<span class="lb" data-page="7.355" data-line="6" id="l7.355.6"></span>οὕτω δὲ κᾀπὶ τοῦ διὰ τρίτης, ἡ μὲν ἑτέρα διαφορὰ τριταῖος
<span class="lb" data-page="7.355" data-line="7" id="l7.355.7"></span>ἁπλῶς, ἢ καὶ διαλείπων τριταῖος, ἡ δ’ ἑτέρα τριταῖος
<span class="lb" data-page="7.355" data-line="8" id="l7.355.8"></span>συνεχής. ἐγχωρεῖ δὲ καὶ τὸν συνεχῆ τριταῖον ὀνομάζειν
<span class="lb" data-page="7.355" data-line="9" id="l7.355.9"></span>διὰ τρίτης, ἁπλῶς οὕτω χωρὶς προσθήκης τινὸς, ὥσπερ γε
<span class="lb" data-page="7.355" data-line="10" id="l7.355.10"></span>καὶ ὀνομάζουσί τινες. ἀλλὰ γὰρ οὐ χρὴ μηκύνειν ἔτι περὶ
<span class="lb" data-page="7.355" data-line="11" id="l7.355.11"></span>τῶν ὀνομάτων, ἐπανέρχεσθαι <span class="milestone ed2page" data-n="7.135" data-unit="ed2page" id="ed2page.7.135"></span>δὲ ἐπὶ τὸ προκείμενον.
<span class="lb" data-page="7.355" data-line="12" id="l7.355.12"></span>ὁ γάρτοι νεανίσκος, ἐφ’ οὗ τὴν ἐπιπλοκὴν ἔφην γεγονέναι τοῦ
<span class="lb" data-page="7.355" data-line="13" id="l7.355.13"></span>τριταίου πρὸς τὸν ἀμφημερινὸν τὸν συνεχῆ, κατὰ μὲν τὴν
<span class="lb" data-page="7.355" data-line="14" id="l7.355.14"></span>πρώτην ἡμέραν ἕωθεν ὑπήρξατο μετὰ ῥίγους οἰκείου τριταίῳ
<span class="lb" data-page="7.355" data-line="15" id="l7.355.15"></span>πυρετῷ, καὶ τἄλλα σύμπαντα φυλάττων ἀκριβοῦς τριταίου
<span class="lb" data-page="7.355" data-line="16" id="l7.355.16"></span>γνωρίσματα μέχρι τῆς ἕκτης ὥρας, ἐξαιφνίδιόν τ’ ἔμετον χολώδη
<span class="lb" data-page="7.355" data-line="17" id="l7.355.17"></span>τε καὶ πολὺν ἐκόμισε, καὶ γαστρὸς διαχώρησιν ἱκανὴν,
<span class="lb" data-page="7.355" data-line="18" id="l7.355.18"></span>καὶ ταύτην χολώδη, καὶ μικροὺς ἱδρῶτας, ἐφ’ οἷς αὐτίκα
<span class="pb" data-page="7.356" id="p7.356"></span>
<span class="lb" data-page="7.356" data-line="1" id="l7.356.1"></span>συνεστάλη καὶ ἔφριξεν ὁ ἄνθρωπος, κᾀντεῦθεν αὖθις ἀρχομένης
<span class="lb" data-page="7.356" data-line="2" id="l7.356.2"></span>ἐπισημασίας ἦν ὁ σφυγμὸς μικρὸς καὶ ἀνώμαλος, εἶτα
<span class="lb" data-page="7.356" data-line="3" id="l7.356.3"></span>μέχρι μὲν ὥρας ἑνδεκάτης ὑποτυφόμενος ἔτι κατὰ βραχὺ τὰ
<span class="lb" data-page="7.356" data-line="4" id="l7.356.4"></span>πλείω μὲν τῆς ἐπισημασίας εἶχεν ἴδια, βραχέα δέ τινα καὶ τῆς
<span class="lb" data-page="7.356" data-line="5" id="l7.356.5"></span>ἀναβάσεως· ἐντεῦθεν δὲ μέχρι νυκτὸς ὥρας που τετάρτης
<span class="lb" data-page="7.356" data-line="6" id="l7.356.6"></span>ἐπίδοσις ἦν ἀκριβὴς, εἶτα ἐπὶ τοῦ αὐτοῦ μεγέθους ἔμενεν,
<span class="lb" data-page="7.356" data-line="7" id="l7.356.7"></span>ὥς γε πρὸς αἴσθησιν, ἄχρι νυκτὸς ὥρας ἕκτης, ὅταν ἤδη σαφῶς
<span class="lb" data-page="7.356" data-line="8" id="l7.356.8"></span>ἐφαίνετο παρακμάζειν ἄχρι τετάρτης ὥρας ἐν τῇ δευτέρᾳ
<span class="lb" data-page="7.356" data-line="9" id="l7.356.9"></span>τῶν ἡμερῶν. ἐν ταύτῃ γὰρ ἤδη συνεστέλλετό τε καὶ τὰ τῆς
<span class="lb" data-page="7.356" data-line="10" id="l7.356.10"></span>ἐπισημασίας ἐνεδείκνυτο σημεῖα, τῶν μὲν ἀκραίων αὐτοῦ μερῶν
<span class="lb" data-page="7.356" data-line="11" id="l7.356.11"></span>ψυχροτέρων γινομένων, τοῦ δὲ σφυγμοῦ μικροῦ· καὶ δὴ
<span class="lb" data-page="7.356" data-line="12" id="l7.356.12"></span>καὶ μέχρι τῆς ἑσπέρας<span class="milestone ed1page" data-n="3.334" data-unit="ed1page" id="ed1page.3.334"></span> ἐπεδίδου κατὰ βραχὺ, μήτε φρίκην
<span class="lb" data-page="7.356" data-line="13" id="l7.356.13"></span>τινὰ μήτ’ ἀνωμαλίαν ἑτέραν ποιησάμενος· εἶτα πάλιν ἤκμασε
<span class="lb" data-page="7.356" data-line="14" id="l7.356.14"></span>περὶ τὴν τετάρτην ὥραν νυκτὸς, αἰσθητῶς τε παρακμάζειν
<span class="lb" data-page="7.356" data-line="15" id="l7.356.15"></span>ὑπήρξατο περὶ τὴν ἕκτην. ὅτι μὲν οὖν κατὰ τὴν τρίτην ἡμέραν
<span class="lb" data-page="7.356" data-line="16" id="l7.356.16"></span>ὥρας που δευτέρας ἐχρῆν αὐτοῦ προσδοκᾷν ἔσεσθαι τὴν
<span class="lb" data-page="7.356" data-line="17" id="l7.356.17"></span>ἀμφημερινὴν ἐπισημασίαν, εὔδηλον ἦν· οὐ μὴν ὅ γε τριταῖος
<span class="pb" data-page="7.357" id="p7.357"></span>
<span class="lb" data-page="7.357" data-line="1" id="l7.357.1"></span>εἴτε φυλάξει τὴν αὐτὴν ὥραν, εἴτε καὶ μὴ, εὔδηλον ἦν. εἰσέβαλλεν
<span class="lb" data-page="7.357" data-line="2" id="l7.357.2"></span>οὖν ὥρᾳ δευτέρᾳ παροξυσμὸς φρικώδης, ὅς τις θᾶττον
<span class="lb" data-page="7.357" data-line="3" id="l7.357.3"></span>ἢ κατὰ τὸν ἐν τῇ πρώτῃ καὶ δευτέρᾳ τῶν ἡμερῶν τοῦ
<span class="lb" data-page="7.357" data-line="4" id="l7.357.4"></span>συνεχοῦς ἀμφημερινοῦ παροξυσμὸν ἐπιδοὺς ἄχρι πέμπτης ὥρας,
<span class="lb" data-page="7.357" data-line="5" id="l7.357.5"></span>ἀρχὴν αὖθις ἑτέραν ἐποιήσατο κατὰ τὴν μετὰ πέμπτην ὥραν·
<span class="lb" data-page="7.357" data-line="6" id="l7.357.6"></span>καὶ πάντ’ ἦν αὐτῷ τὰ συμπτώματα παραπλήσια τοῖς ἐπὶ τῆς
<span class="lb" data-page="7.357" data-line="7" id="l7.357.7"></span>δευτέρας ὥρας γενομένοις· ἐντεῦθεν δ’ αὖ πάλιν ἐπιδιδοὺς
<span class="lb" data-page="7.357" data-line="8" id="l7.357.8"></span>ἑτοιμότερον ἄχρι τῆς ὀγδόης ὥρας ἔφριξεν αὖθις ἐν ἐκείνῃ,
<span class="lb" data-page="7.357" data-line="9" id="l7.357.9"></span>καὶ μετ’ ὀλίγον ἑτοίμως ἀνέβαινεν παραυξανόμενος ὁ παροξυσμὸς,
<span class="lb" data-page="7.357" data-line="10" id="l7.357.10"></span>ὡς νυκτὸς ὥρας που τετάρτης εἰς ἀκμὴν ἀφικέσθαι.
<span class="lb" data-page="7.357" data-line="11" id="l7.357.11"></span>καὶ τί γὰρ ἄλλο ἢ ἀκριβοῦς ἡμιτριταίου παροξυσμὸς οὗτος
<span class="lb" data-page="7.357" data-line="12" id="l7.357.12"></span>ἐγένετο; τῶν δύο πυρετῶν κατὰ τὴν αὐτὴν ὥραν εἰσβαλλόντων
<span class="lb" data-page="7.357" data-line="13" id="l7.357.13"></span>διὰ τὸ προλαβεῖν μὲν ὥραις δύο τὸν καθ’ ἑκάστην ἡμέραν
<span class="lb" data-page="7.357" data-line="14" id="l7.357.14"></span>παροξυνόμενον, ὑστερῆσαι δὲ δυοῖν ὥραιν τὸ τριταῖον, ὥστε
<span class="lb" data-page="7.357" data-line="15" id="l7.357.15"></span>τῷ δυναμένῳ γνωρίζειν ἰδέας πυρετῶν ἐναργῶς φαίνεσθαι κεκραμένα
<span class="lb" data-page="7.357" data-line="16" id="l7.357.16"></span>τά τε τοῦ τριταίου καὶ τὰ τοῦ συνεχοῦς ἀμφημερινοῦ
<span class="lb" data-page="7.357" data-line="17" id="l7.357.17"></span>συμπτώματα. τοῦ μὲν γὰρ τριταίου μετὰ ῥίγους εἰσβάλλοντος,
<span class="lb" data-page="7.357" data-line="18" id="l7.357.18"></span>τοῦ δ’ ἀμφημερινοῦ χωρὶς ῥίγους, ὁ μικτὸς ἐξ ἀμφοῖν ﻿
<span class="pb" data-page="7.358" id="p7.358"></span>
<span class="lb" data-page="7.358" data-line="1" id="l7.358.1"></span>φρίκην ἐξαίφνης ἔφερεν, ἔλαττον μέν τι πρᾶγμα ῥίγους, μεῖζον
<span class="lb" data-page="7.358" data-line="2" id="l7.358.2"></span>δὲ περιψύξεως, καὶ τοσούτῳ γε μεῖζον περιψύξεως, ὅσῳ
<span class="lb" data-page="7.358" data-line="3" id="l7.358.3"></span>ῥίγους ἔλαττον· ὥστ’ ἀνάλογον ἀπέχουσαν ἑκατέρου τῶν
<span class="lb" data-page="7.358" data-line="4" id="l7.358.4"></span>ἄκρων τὴν φρίκην ἀμφοτέρων ἐν μέσῳ τετάχθαι τοῦ τε ῥίγους
<span class="lb" data-page="7.358" data-line="5" id="l7.358.5"></span>καὶ τῆς περιψύξεως, ὅπερ εἴωθε μάλιστα κεραννυμένων γίνεσθαι
<span class="lb" data-page="7.358" data-line="6" id="l7.358.6"></span>τῶν ἄκρων. οὐκ οὖν οὐδ’ ἄπο τρόπου τοὔνομα τῷ
<span class="lb" data-page="7.358" data-line="7" id="l7.358.7"></span>τοιούτῳ πυρετῷ τὸν ἡμιτριταῖον ἔθεντο. κεκραμένος γὰρ ἐξ
<span class="lb" data-page="7.358" data-line="8" id="l7.358.8"></span>ἀμφημερινοῦ τε συνεχοῦς καὶ τριταίου διαλείποντος, τῆς ὅλης
<span class="lb" data-page="7.358" data-line="9" id="l7.358.9"></span>αὐτοῦ φύσεως τὸ ἥμισυ μέρος ἑκάτερον ἔχει τῶν εἰρημένων
<span class="lb" data-page="7.358" data-line="10" id="l7.358.10"></span>πυρετῶν. ὡς οὖν ὁ ἡμίονός τε καὶ ὁ ἡμίθεος ὠνόμασται,
<span class="lb" data-page="7.358" data-line="11" id="l7.358.11"></span>τὸν αὐτὸν τρόπον καὶ ὁ ἡμιτριταῖος· ὅ τε γὰρ ἡμίονος ἥμισυ
<span class="lb" data-page="7.358" data-line="12" id="l7.358.12"></span>μὲν ἵππου συντελοῦντος αὐτῷ πρὸς τὴν γένεσιν, ἥμισυ δ’
<span class="lb" data-page="7.358" data-line="13" id="l7.358.13"></span>ὄνου, κατὰ θάτερον αὐτῶν <span class="milestone ed2page" data-n="7.136" data-unit="ed2page" id="ed2page.7.136"></span>ὠνόμασται ἡμίονος· ὅ θ’
<span class="lb" data-page="7.358" data-line="14" id="l7.358.14"></span>ἡμίθεος ἐνδείκνυται μὲν ἥμισυ μετέχων, ὅτι δ’ ἄνθρωπός
<span class="lb" data-page="7.358" data-line="15" id="l7.358.15"></span>ἐστι, κατὰ θάτερον ἥμισυ παραλείπει. καί τοι νῦν καὶ ὁ
<span class="lb" data-page="7.358" data-line="16" id="l7.358.16"></span>ἡμιτριταῖος ἥμισυ μὲν ἑαυτοῦ μέρος ἔχει τὸν τριταῖον, ἥμισυ
<span class="lb" data-page="7.358" data-line="17" id="l7.358.17"></span>δ’ ἄλλο τὸν ἀμφημερινὸν τὸν συνεχῆ. διττὸς δὲ ὁ τρόπος αὐτῷ
<span class="lb" data-page="7.358" data-line="18" id="l7.358.18"></span>τῆς γενέσεως, ἤτοι συνελθόντων εἰς ἕνα καιρὸν τῶν δύο
<span class="pb" data-page="7.359" id="p7.359"></span>
<span class="lb" data-page="7.359" data-line="1" id="l7.359.1"></span>παροξυσμῶν, ὡς ἀρτίως ἐλέγετο, διὰ τὸ προληπτικὸν μὲν
<span class="lb" data-page="7.359" data-line="2" id="l7.359.2"></span>εἶναι τὸν ἕτερον, ὑστερητικὸν δὲ τὸν ἕτερον· ἢ εὐθέως ἐξ
<span class="lb" data-page="7.359" data-line="3" id="l7.359.3"></span>ἀρχῆς ἀνακεκραμένων ἀλλήλοις ἀμφοτέρων. ὁ μὲν οὖν εἰς
<span class="lb" data-page="7.359" data-line="4" id="l7.359.4"></span>ἕνα καιρὸν ἀμφοτέρων συνελθόντων γιγνόμενος ἕνα μόνον
<span class="lb" data-page="7.359" data-line="5" id="l7.359.5"></span>ἴσχει παροξυσμὸν ἡμιτριταίου φύσεως· ὁ δ’ ἕτερος ἅπαντας
<span class="lb" data-page="7.359" data-line="6" id="l7.359.6"></span>ἐξ ἀρχῆς τοῦ νοσήματος ἄχρι τελευτῆς, ὅσπερ δὴ καὶ κυριώτατος
<span class="lb" data-page="7.359" data-line="7" id="l7.359.7"></span>παρὰ πάντων ἡμιτριταῖος ὀνομάζεται. περὶ μὲν δὴ
<span class="lb" data-page="7.359" data-line="8" id="l7.359.8"></span>τοῦδε καὶ μετ’ ὀλίγον εἰρήσεται μάλιστα διὰ τοὺς περὶ τὸν
<span class="lb" data-page="7.359" data-line="9" id="l7.359.9"></span>Ἀγαθῖνόν τε καὶ τὸν Ἀρχιγένην. τῷ δ’ οὖν νεανίσκῳ τῷ
<span class="lb" data-page="7.359" data-line="10" id="l7.359.10"></span>κατὰ τὴν διήγησιν ὑποκειμένῳ κατὰ τὴν τρίτην ἡμέραν τοῦ
<span class="lb" data-page="7.359" data-line="11" id="l7.359.11"></span>παροξυσμοῦ τοιούτου γενομένου, διὰ τὸ συμπεσεῖν εἰς ἕνα
<span class="lb" data-page="7.359" data-line="12" id="l7.359.12"></span>χρόνον ἀμφοτέρων τῶν πυρετῶν τὰς εἰσβολὰς, τοῦ μὲν καθ’
<span class="lb" data-page="7.359" data-line="13" id="l7.359.13"></span>ἑκάστην ἡμέραν παροξύνοντος ὥραις δύο προλαμβάνοντος
<span class="lb" data-page="7.359" data-line="14" id="l7.359.14"></span>ἀεὶ, τοῦ δὲ διὰ τρίτης ὑστερίζοντος ἀεὶ δύο, ὁ κατὰ τὴν
<span class="lb" data-page="7.359" data-line="15" id="l7.359.15"></span>τετάρτην ἡμέραν παροξυσμὸς εἰσέβαλλεν ἀνατέλλοντος τοῦ
<span class="lb" data-page="7.359" data-line="16" id="l7.359.16"></span>ἡλίου, τὴν ἰδέαν ἀποσώζων ἀκριβῆ τοῦ φλεγματικοῦ πυρετοῦ·
<span class="lb" data-page="7.359" data-line="17" id="l7.359.17"></span>ἔμελλε δὲ δήπου κατὰ τὴν ἀναλογίαν ὁ πέμπτος ἀπ’ αὐτοῦ
<span class="lb" data-page="7.359" data-line="18" id="l7.359.18"></span>παροξυσμὸς ἄρχεσθαι περὶ δεκάτην ὥραν νυκτὸς, ἐπειδὴ
<span class="lb" data-page="7.359" data-line="19" id="l7.359.19"></span>προελάμβανεν ἀεὶ δυοῖν ὥραιν· ὁ δὲ τοῦ χολώδους πυρετοῦ
<span class="pb" data-page="7.360" id="p7.360"></span>
<span class="lb" data-page="7.360" data-line="1" id="l7.360.1"></span>τριταῖος ἀπὸ τῆς ἀρχῆς παροξυσμὸς ἔμελλεν εἰσβάλλειν δήπου
<span class="lb" data-page="7.360" data-line="2" id="l7.360.2"></span>κατὰ τὴν πέμπτην ἡμέραν ὥρας τετάρτης, ὥστε εἶναι τὸ
<span class="lb" data-page="7.360" data-line="3" id="l7.360.3"></span>μεταξὺ διάστημα τῆς ἀρχῆς τῶν δύο πυρετῶν ἓξ ὡρῶν, ὅπερ
<span class="lb" data-page="7.360" data-line="4" id="l7.360.4"></span>οὖν καὶ ἐγένετο, περὶ μὲν τὴν δεκάτην ὥραν τῆς τετάρτης
<span class="lb" data-page="7.360" data-line="5" id="l7.360.5"></span>νυκτὸς εἰσβάλλοντος παροξυσμοῦ κατὰ τὴν ἰδέαν τοῦ φλεγματικοῦ
<span class="lb" data-page="7.360" data-line="6" id="l7.360.6"></span>πυρετοῦ, καὶ προελθόντος οὕτως ἄχρι τετάρτης ὥρας ἡμερινῆς,
<span class="lb" data-page="7.360" data-line="7" id="l7.360.7"></span>ἐπισυνάψαντος δὲ αὐτοῦ τοῦ χολώδους ἅμα ῥίγει μετρίῳ,
<span class="lb" data-page="7.360" data-line="8" id="l7.360.8"></span>τοὐντεῦθέν τε πάλιν ἐπίμικτον εἶδος ἔχοντος τοῦ παροξυσμοῦ
<span class="lb" data-page="7.360" data-line="9" id="l7.360.9"></span>κατὰ τὴν τοῦ χολώδους τε ἅμα καὶ φλεγματώδους ἰδέαν. τῇ
<span class="lb" data-page="7.360" data-line="10" id="l7.360.10"></span>δὲ ἐπιούσῃ νυκτὶ περὶ τὴν ὀγδόην ὥραν ὁ φλεγματώδης πυρετὸς
<span class="lb" data-page="7.360" data-line="11" id="l7.360.11"></span>ἀρξάμενος ἀκριβής τε καὶ μόνος ἅπασαν κατέσχε τὴν ἑξῆς
<span class="lb" data-page="7.360" data-line="12" id="l7.360.12"></span>ἡμέραν οὖσαν ἕκτην· εἶτα ἄχρι μέσης νυκτὸς παρακμάσας,
<span class="lb" data-page="7.360" data-line="13" id="l7.360.13"></span>ἐντεῦθεν πάλιν ὑπῆρξε κατὰ τὸν αὐτὸν τρόπον· εἶτα τὸ ὑπόλοιπον
<span class="lb" data-page="7.360" data-line="14" id="l7.360.14"></span>ἥμισυ τῆς νυκτὸς καὶ τὸ μέχρι μεσημβρίας τῆς ἑβδόμης
<span class="lb" data-page="7.360" data-line="15" id="l7.360.15"></span>ἡμέρας κατασχὼν, ἤδη πως παρήκμαζεν, ἀλλ’ ὅγε τριταῖος
<span class="lb" data-page="7.360" data-line="16" id="l7.360.16"></span>αὐτὸν διεδέξατο μετὰ ῥίγους εἰσβαλὼν, ὥσπερ εἴωθεν εἰσβάλλειν
<span class="lb" data-page="7.360" data-line="17" id="l7.360.17"></span>ἀκριβὴς τριταῖος, καὶ τἄλλα πάντα κατὰ τὸν αὐτὸν
<span class="lb" data-page="7.360" data-line="18" id="l7.360.18"></span>τρόπον ἀκριβῆ κομίσας γνωρίσματα, χολῆς ἔμετον εἰργάσατο,
<span class="pb" data-page="7.361" id="p7.361"></span>
<span class="lb" data-page="7.361" data-line="1" id="l7.361.1"></span>καὶ διαχώρησιν χολώδη, καὶ οὖρα χρηστὰ, καί τινα βραχεῖαν
<span class="lb" data-page="7.361" data-line="2" id="l7.361.2"></span>νοτίδα δείλης ὀψίας, δηλῶν ἐναργέστατα τοῖς μεμαθηκόσι
<span class="lb" data-page="7.361" data-line="3" id="l7.361.3"></span>διαγινώσκειν εἴδη πυρετῶν, ὡς ὑφίησί τέ τι καὶ παρακμάζει,
<span class="lb" data-page="7.361" data-line="4" id="l7.361.4"></span>καὶ παύσαιτο ἄν που μετὰ μίαν που περίοδον, ἢ τὸ
<span class="lb" data-page="7.361" data-line="5" id="l7.361.5"></span>πλεῖστον δευτέραν. καὶ γὰρ οὖν καὶ ἡ παρακμὴ ῥᾳστώνην
<span class="lb" data-page="7.361" data-line="6" id="l7.361.6"></span>ἔσχε θαυμαστήν τινα, καὶ οἵαν οὐχ ἑτέρα τῶν ἔμπροσθεν,
<span class="lb" data-page="7.361" data-line="7" id="l7.361.7"></span>ἄχρι νυκτὸς ὥρας τετάρτης. ἐν ἐκείνῃ γὰρ ὁ φλεγματικὸς
<span class="lb" data-page="7.361" data-line="8" id="l7.361.8"></span>πυρετὸς ὁ καθ’ ἑκάστην μὲν ἡμέραν παροξυνόμενος, ὥραις δὲ
<span class="lb" data-page="7.361" data-line="9" id="l7.361.9"></span>δύο προλαμβάνων, εἰσέβαλλε, καὶ κατασχὼν ὅλην τε τὴν
<span class="lb" data-page="7.361" data-line="10" id="l7.361.10"></span>νύκτα καὶ τὴν ἑξῆς ἡμέραν ὅλην, αὖθις ὑπήρξατο κατὰ τὴν
<span class="lb" data-page="7.361" data-line="11" id="l7.361.11"></span>ὀγδόην νύκτα δευτέρας ὥρας, ἥν τινα νύκτα κατασχὼν ὅλην,
<span class="lb" data-page="7.361" data-line="12" id="l7.361.12"></span>παρήκμασε κατὰ τὴν ἑξῆς ἡμέραν τὴν ἐννάτην. ἔμελλε δὲ δήπου
<span class="lb" data-page="7.361" data-line="13" id="l7.361.13"></span>καὶ ὁ τοῦ τριταίου παροξυσμὸς ἐν ἐκείνῃ τῇ ἡμέρᾳ γενήσεσθαι
<span class="lb" data-page="7.361" data-line="14" id="l7.361.14"></span>περὶ τὴν ὀγδόην ὥραν, ἐπειδὴ δυοῖν ὥραιν ὑστέριζεν·
<span class="lb" data-page="7.361" data-line="15" id="l7.361.15"></span>ἀλλὰ τότε γε περὶ ἐννάτην ὥραν εἰσέβαλλε, δηλῶν ἔτι κατὰ
<span class="lb" data-page="7.361" data-line="16" id="l7.361.16"></span>τοῦτο τὴν ἑαυτοῦ παρακμήν. ἡλίου δὲ δυομένου, συνῆψεν
<span class="lb" data-page="7.361" data-line="17" id="l7.361.17"></span>αὐτῷ προληπτικῶς εἰσβάλλων ὁ φλεγματώδης, <span class="milestone ed2page" data-n="7.137" data-unit="ed2page" id="ed2page.7.137"></span>ὡς εἰώθει,
<span class="lb" data-page="7.361" data-line="18" id="l7.361.18"></span>καὶ τήν τε νύκτα κατασχὼν ἐκείνην καὶ τὴν ἑξῆς ἡμέραν,
<span class="lb" data-page="7.361" data-line="19" id="l7.361.19"></span>αὖθις εἰσέβαλλε κατὰ τὴν δεκάτην ἡμέραν ὥρας δεκάτης·
<span class="pb" data-page="7.362" id="p7.362"></span>
<span class="lb" data-page="7.362" data-line="1" id="l7.362.1"></span>εἶτ’ αὖθις κατὰ τὴν ἑνδεκάτην ἡμέραν ὥρας ὀγδόης ἀκριβῶς
<span class="lb" data-page="7.362" data-line="2" id="l7.362.2"></span>διαμένων φλεγματικός· εἶτα περὶ νυκτὸς ὥραν πρώτην φρικώδης
<span class="lb" data-page="7.362" data-line="3" id="l7.362.3"></span>εἰσβολὴ τοῦ τριταίου πυρετοῦ τέτταρας ὥρας ὑστερήσαντος
<span class="lb" data-page="7.362" data-line="4" id="l7.362.4"></span>ἐγένετο, κᾄπειθ’ ἕκτης ὥρας νυκτὸς ἥ τε γαστὴρ διεχώρησε
<span class="lb" data-page="7.362" data-line="5" id="l7.362.5"></span>χολώδη, καί τινες ἐν ὅλῳ τῷ σώματι νοτίδες ἐγένοντο,
<span class="lb" data-page="7.362" data-line="6" id="l7.362.6"></span>καὶ μετὰ ταύτας ἡ παρακμὴ πᾶσα πλησίον ἀπυρεξίας ἀφίκετο,
<span class="lb" data-page="7.362" data-line="7" id="l7.362.7"></span>καὶ ἦν ἤδη δῆλον, ὡς ὁ μὲν τριταῖος ἐπαύσατο τελέως, ὁ δὲ
<span class="lb" data-page="7.362" data-line="8" id="l7.362.8"></span>φλεγματώδης ὑπελείπετο μόνος, ἤδη δέ τι καὶ αὐτὸς ἐνδιδούς.
<span class="lb" data-page="7.362" data-line="9" id="l7.362.9"></span>ταῦτ’ ἄρα κατὰ τὴν δωδεκάτην ἡμέραν οὐκέτι προὔλαβεν ὁ
<span class="lb" data-page="7.362" data-line="10" id="l7.362.10"></span>παροξυσμὸς ὥραις δυοῖν, ὥσπερ εἰώθει πρότερον, ἀλλὰ
<span class="lb" data-page="7.362" data-line="11" id="l7.362.11"></span>ἑβδόμης ὥρας εἰσέβαλεν. εἶτα κατὰ τὴν τρισκαιδεκάτην οὐδὲ
<span class="lb" data-page="7.362" data-line="12" id="l7.362.12"></span>τῇ ἕκτῃ, ἀλλὰ ὑστέρησε καὶ ταύτης, ἑβδόμης ὥρας εἰσβαλὼν
<span class="lb" data-page="7.362" data-line="13" id="l7.362.13"></span>ἐπ’ ἀξιολόγῳ ῥᾳστώνῃ τε καὶ παρακμῇ. κατὰ δὲ τὴν τεσσαρεσκαιδεκάτην
<span class="lb" data-page="7.362" data-line="14" id="l7.362.14"></span>ἡμέραν ἥ τε παρακμὴ πολὺ βελτίων ἐγένετο,
<span class="lb" data-page="7.362" data-line="15" id="l7.362.15"></span>καὶ <span class="milestone ed1page" data-n="3.335" data-unit="ed1page" id="ed1page.3.335"></span>ὁ παροξυσμὸς εἰσέβαλεν ὥρας ἐννάτης, κᾀν τοῖς
<span class="lb" data-page="7.362" data-line="16" id="l7.362.16"></span>οὔροις ἀξιόλογα σημεῖα πέψεως ἐφάνη, προδηλοῦντα τὴν ἐσομένην
<span class="lb" data-page="7.362" data-line="17" id="l7.362.17"></span>λύσιν ἐν τῇ μελλούσῃ κρισίμῳ. ἀλλ’ οὐ περὶ τούτου
<span class="lb" data-page="7.362" data-line="18" id="l7.362.18"></span>νῦν ὁ λόγος, ὅτι μὴ πάρεργον· ὅτι δ’ ἐπιμίγνυνται πολλάκις ﻿
<span class="pb" data-page="7.363" id="p7.363"></span>
<span class="lb" data-page="7.363" data-line="1" id="l7.363.1"></span>ἑτερογενεῖς πυρετοὶ, χολώδεις φλεγματώδεσι, καὶ διαλείποντες
<span class="lb" data-page="7.363" data-line="2" id="l7.363.2"></span>συνεχέσι, τοὺς πολλοὺς τῶν ἰατρῶν λανθάνοντες, ὁ προγεγραμμένος
<span class="lb" data-page="7.363" data-line="3" id="l7.363.3"></span>ἄῤῥωστος ἱκανῶς ἐνδείκνυται.
</p>
          </article>

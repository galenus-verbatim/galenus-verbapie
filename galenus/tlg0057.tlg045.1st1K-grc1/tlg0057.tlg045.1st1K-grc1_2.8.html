<article xmlns="http://www.w3.org/1999/xhtml" id="urn:cts:greekLit:tlg0057.tlg045.1st1K-grc1:2.8">
<span class="pb page1" data-page="7.363" id="p7.363"></span>
<span class="milestone ed1page page1" data-n="3.335" data-unit="ed1page" id="ed1page.3.335"></span>
<span class="milestone ed2page page1" data-n="7.137" data-unit="ed2page" id="ed2page.7.137"></span>
            <p>
<span class="lb" data-page="7.363" data-line="4" id="l7.363.4"></span>Ἀλλ’ ἐπειδὴ καὶ περὶ τούτων εἴρηται τὰ εἰκότα,
<span class="lb" data-page="7.363" data-line="5" id="l7.363.5"></span>ἐπὶ τὸ ἀναβληθὲν ὀλίγον ἔμπροσθεν ἐπάνειμι αὖθις·
<span class="lb" data-page="7.363" data-line="6" id="l7.363.6"></span>ὁ γάρ τοι σύνθετος ἐκ τριταίου καὶ ἀμφημερινοῦ συνεχοῦς,
<span class="lb" data-page="7.363" data-line="7" id="l7.363.7"></span>ὃν ἡμιτριταῖον ὀνομάζομεν, ἤτοι πλεονεκτοῦσαν ἔχει τὴν ξανθὴν
<span class="lb" data-page="7.363" data-line="8" id="l7.363.8"></span>χολὴν, καὶ διὰ τοῦτο καὶ τὰ τοῦ τριταίου συμπτώματα
<span class="lb" data-page="7.363" data-line="9" id="l7.363.9"></span>σφοδρότερα· ἢ ταύτην μὲν ἐλάττονα, πλέον δὲ τὸ φλέγμα,
<span class="lb" data-page="7.363" data-line="10" id="l7.363.10"></span>καὶ διὰ τοῦτο τὰ τοῦ συνεχοῦς ἀμφημερινοῦ παθήματα βεβαιότερα·
<span class="lb" data-page="7.363" data-line="11" id="l7.363.11"></span>ἢ οὐδέτερον θατέρου τῶν χυμῶν ἐπικρατέστερον,
<span class="lb" data-page="7.363" data-line="12" id="l7.363.12"></span>ἀλλ’ ἰσοσθενεῖς ἀμφοτέρους, ὅσπερ δὴ καὶ ἀκριβὴς ἡμιτριταῖός
<span class="lb" data-page="7.363" data-line="13" id="l7.363.13"></span>ἐστι, τοιοῦτος ὢν τὴν ἰδέαν, οἷόν περ Ἱπποκράτης αὐτὸν
<span class="lb" data-page="7.363" data-line="14" id="l7.363.14"></span>ἐδήλωσε γράφων ἐν τῷ πρώτῳ τῶν ἐπιδημιῶν ὧδε· ἦν
<span class="lb" data-page="7.363" data-line="15" id="l7.363.15"></span>δὲ τοῖς πλείστοισιν αὐτέων τὰ παθήματα τοιάδε, φρικώδεις
<span class="lb" data-page="7.363" data-line="16" id="l7.363.16"></span>πυρετοὶ, συνεχέες, ὀξέες, τὸ μὲν ὅλον οὐ διαλείποντες, ὁ δὲ
<span class="lb" data-page="7.363" data-line="17" id="l7.363.17"></span>τρόπος ἡμιτριταῖος, τὴν μὲν μίαν κουφοτέρην, τῇ δ’ ἑτέρῃ
<span class="lb" data-page="7.363" data-line="18" id="l7.363.18"></span>ἐπιπαραξυνόμενοι, καὶ τὸ ὅλον ἐπὶ τὸ ὀξύτερον ἐπιδιδόντες.
<span class="pb" data-page="7.364" id="p7.364"></span>
<span class="lb" data-page="7.364" data-line="1" id="l7.364.1"></span>φρικώδεις γὰρ εἶπεν οὐχ ἁπλῶς τοὺς μετὰ φρίκης εἰσβάλλοντας,
<span class="lb" data-page="7.364" data-line="2" id="l7.364.2"></span>ὡς μυρίοις γε πυρετοῖς ὑπάρχει τοῦτο, περὶ ὧν ἑξῆς
<span class="lb" data-page="7.364" data-line="3" id="l7.364.3"></span>ἐρῶ, ἀλλ’ ὅσοις τὸ πλεῖστον μέρος τοῦ παροξυσμοῦ κατειλήφασιν
<span class="lb" data-page="7.364" data-line="4" id="l7.364.4"></span>αἱ φρῖκαι, κατά γε τὴν ἑτέραν τῶν ἡμερῶν, ᾗ συνεισβάλλουσιν
<span class="lb" data-page="7.364" data-line="5" id="l7.364.5"></span>ὁ τριταῖός τε καὶ ὁ συνεχὴς ἀμφημερινός· ἡ γὰρ
<span class="lb" data-page="7.364" data-line="6" id="l7.364.6"></span>ὑπόλοιπος ἡμέρα τὸν ἀμφημερινὸν ἔχει μόνον. ὡς τὰ πολλὰ
<span class="lb" data-page="7.364" data-line="7" id="l7.364.7"></span>μὲν οὖν ἡ πρώτη τῶν ἡμερῶν τὸν μικτὸν ἐξ ἀμφοῖν ἐπιφέρει
<span class="lb" data-page="7.364" data-line="8" id="l7.364.8"></span>πυρετὸν, ἡ δὲ δευτέρα τὸν συνεχῆ φλεγματώδη· συμβαίνει
<span class="lb" data-page="7.364" data-line="9" id="l7.364.9"></span>μὴν ἐνίοτε κατὰ μὲν τὴν πρώτην εἰσβάλλειν τὸν φλεγματώδη,
<span class="lb" data-page="7.364" data-line="10" id="l7.364.10"></span>κατὰ δὲ τὴν δευτέραν ἀμφοτέρους. ὁ γοῦν παροξυσμὸς ὁ
<span class="lb" data-page="7.364" data-line="11" id="l7.364.11"></span>κοινὸς ἐξ ἀμφοῖν, ὅταν ἰσοσθενεῖς ὦσιν οἱ χυμοὶ, τοιοῦτός
<span class="lb" data-page="7.364" data-line="12" id="l7.364.12"></span>ἐστιν, οἷον ὀλίγον ἔμπροσθεν ὑπέγραψα τὸν ἡμιτριταῖον·
<span class="lb" data-page="7.364" data-line="13" id="l7.364.13"></span>ὅταν δ’ ὁ τριταῖος ἐπικρατῇ, φρικωδέστερος ὁ πυρετὸς γίγνεται,
<span class="lb" data-page="7.364" data-line="14" id="l7.364.14"></span>καί τι καὶ ῥίγους <span class="milestone ed2page" data-n="7.138" data-unit="ed2page" id="ed2page.7.138"></span>προσλαμβάνει κατὰ τὴν ἐπισημασίαν.
<span class="lb" data-page="7.364" data-line="15" id="l7.364.15"></span>εὐθὺς δὲ δήπου καὶ θερμότερος ὁ τοιοῦτός ἐστι καὶ
<span class="lb" data-page="7.364" data-line="16" id="l7.364.16"></span>καυσωδέστερος, καὶ θᾶττον ἐπὶ τὴν ἀκμὴν ἀφικνεῖται, καί
<span class="lb" data-page="7.364" data-line="17" id="l7.364.17"></span>τινα χολῆς ἔμετον, ἢ διαχώρησιν, ἢ ἰκμάδα φέρει. θατέρου
<span class="lb" data-page="7.364" data-line="18" id="l7.364.18"></span>δὲ τοῦ φλεγματώδους πλεονεκτοῦντος, ἐπικρατοῦσι μὲν αἱ
<span class="lb" data-page="7.364" data-line="19" id="l7.364.19"></span>ψύξεις τῶν ἀκραίων, ὀλίγαι δ’ εἰσὶν αἱ φρῖκαι, καὶ τῶν
<span class="pb" data-page="7.365" id="p7.365"></span>
<span class="lb" data-page="7.365" data-line="1" id="l7.365.1"></span>σφυγμῶν ἡ θλίψις ἰσχυροτέρα τε καὶ πολυχρονιωτέρα, καὶ
<span class="lb" data-page="7.365" data-line="2" id="l7.365.2"></span>βραδέως ἐπιδίδωσιν ὁ παροξυσμὸς καὶ μετὰ πολὺν ἀκμάζει
<span class="lb" data-page="7.365" data-line="3" id="l7.365.3"></span>χρόνον, οὐ μὴν οὐδὲ διψώδης, οὐδὲ καυσώδης ἐστὶν, οὐδ’
<span class="lb" data-page="7.365" data-line="4" id="l7.365.4"></span>ἔμετος, ἢ διαχώρησις χολώδης, ἢ νοτὶς ἐπ’ αὐτοῦ γίγνεται.
<span class="lb" data-page="7.365" data-line="5" id="l7.365.5"></span>καὶ ταύτης τῆς μίξεως τῶν δύο πυρετῶν εἰς ἔννοιάν τινα καὶ
<span class="lb" data-page="7.365" data-line="6" id="l7.365.6"></span>Ἀρχιγένης ἀφίκετο, συγκεχυμένως μέντοι καὶ ἀδιαρθρώτως,
<span class="lb" data-page="7.365" data-line="7" id="l7.365.7"></span>ὡς ἐπιδείκνυμεν ἐν τῷ ἑβδόμῳ τῶν γεγραμμένων ἡμῖν ὑπομνημάτων
<span class="lb" data-page="7.365" data-line="8" id="l7.365.8"></span>εἰς τὴν περὶ τῶν σφυγμῶν αὐτοῦ πραγματείαν. οἴεται
<span class="lb" data-page="7.365" data-line="9" id="l7.365.9"></span>οὖν ἐν τοῖς ἡμιτριταίοις ἐνίοτε μὲν ἐπικρατεῖν τὸν τριταῖον
<span class="lb" data-page="7.365" data-line="10" id="l7.365.10"></span>πυρετὸν, ἐνίοτε δὲ τὸν ἀμφημερινὸν, οὐ μὴν περί γε τῆς ἰσοκρατοῦς
<span class="lb" data-page="7.365" data-line="11" id="l7.365.11"></span>μίξεως αὐτῶν, ἥπερ δὴ καὶ μόνη τὸν ἀκριβῆ συνίστησιν
<span class="lb" data-page="7.365" data-line="12" id="l7.365.12"></span>ἡμιτριταῖον, οὔτε ἐνενόησεν, οὔτε ἐδήλωσεν, ἀλλ’ ὅλως
<span class="lb" data-page="7.365" data-line="13" id="l7.365.13"></span>παρέλιπεν. ἐπειδὰν γὰρ ἴσοι κατὰ τὸ μέγεθος ὑπάρχωσιν ὅ
<span class="lb" data-page="7.365" data-line="14" id="l7.365.14"></span>τε χολώδης διαλείπων καὶ ὁ φλεγματώδης συνεχὴς, ἡ μὲν
<span class="lb" data-page="7.365" data-line="15" id="l7.365.15"></span>εἰσβολὴ τοῦ παροξυσμοῦ μετὰ φρίκης γίνεται· μέσον γὰρ δὴ
<span class="lb" data-page="7.365" data-line="16" id="l7.365.16"></span>τοῦτ’ ἐστὶ ῥίγους τε καὶ περιψύξεως, ὧν τὸ μὲν τῷ τριταίῳ,
<span class="lb" data-page="7.365" data-line="17" id="l7.365.17"></span>τὸ δὲ τῷ συνεχεῖ φλεγματώδει συνῆν· ἡ δ’ ἀπὸ τῆς εἰσβολῆς
<span class="lb" data-page="7.365" data-line="18" id="l7.365.18"></span>αὔξησις διὰ μὲν τὸν τριταῖον εὐθέρμαντός τέ ἐστι καὶ πρὸς
<span class="lb" data-page="7.365" data-line="19" id="l7.365.19"></span>τὴν ἀκμὴν ἐπειγομένη, διὰ δὲ τὸν φλεγματώδη βραδεῖαν ὅσον
<span class="pb" data-page="7.366" id="p7.366"></span>
<span class="lb" data-page="7.366" data-line="1" id="l7.366.1"></span>ἐφ’ ἑαυτῷ ποιούμενον τὴν ἀνάβασιν, ἐπέχεταί τε καὶ διακόπτεται,
<span class="lb" data-page="7.366" data-line="2" id="l7.366.2"></span>καί ἐστιν ὥσπέρ τις μάχη τῶν συμπτωμάτων,
<span class="lb" data-page="7.366" data-line="3" id="l7.366.3"></span>ἐνίοτε μὲν ἐκθερμαινομένου τοῦ κάμνοντος, ὅταν ἡ τοῦ τριταίου
<span class="lb" data-page="7.366" data-line="4" id="l7.366.4"></span>θερμότης ἰσχυρότερον ἐνεργήσασα πρὸς τὸ δέρμα τοὺς
<span class="lb" data-page="7.366" data-line="5" id="l7.366.5"></span>χυμοὺς ἀναφέρῃ· κατέχοντος δ’ ἔστιν ὅτε καὶ ἀντισπῶντος
<span class="lb" data-page="7.366" data-line="6" id="l7.366.6"></span>εἴσω τὴν τούτου κίνησιν τοῦ φλεγματώδους, ἀργοῦ, καὶ δυσκινήτου,
<span class="lb" data-page="7.366" data-line="7" id="l7.366.7"></span>καὶ ψυχροῦ, καὶ βραδυπόρου τὴν φύσιν ὑπάρχοντος·
<span class="lb" data-page="7.366" data-line="8" id="l7.366.8"></span>ἔν τε τῇ διαμάχῃ ταύτῃ κρατοῦντος μὲν τοῦ ψυχροῦ
<span class="lb" data-page="7.366" data-line="9" id="l7.366.9"></span>χυμοῦ συστολαὶ γίνονται καὶ φρῖκαι καὶ καταψύξεις τῶν
<span class="lb" data-page="7.366" data-line="10" id="l7.366.10"></span>ἀκραίων τε καὶ τοῦ δέρματος, ὡς δοκεῖν αὖθις ἕτερον εἰσβάλλειν
<span class="lb" data-page="7.366" data-line="11" id="l7.366.11"></span>παροξυσμόν· εἰ δ’ ὁ θερμότερος ἐπικρατήσειεν, ἀθρόως
<span class="lb" data-page="7.366" data-line="12" id="l7.366.12"></span>τε ἐπιθερμαίνονται καὶ πλησίον τῆς ἀκμῆς ἀφῖχθαι δοκοῦσιν·
<span class="lb" data-page="7.366" data-line="13" id="l7.366.13"></span>εἶτ’ ὀλίγον ὕστερον ἐπικρατήσαντος τοῦ φλεγματώδους, συστέλλονταί
<span class="lb" data-page="7.366" data-line="14" id="l7.366.14"></span>τε πάλιν οἱ κάμνοντες καὶ καταψύχονται, καὶ
<span class="lb" data-page="7.366" data-line="15" id="l7.366.15"></span>φρίττουσι, καὶ τοῦτ’ οὐ παύεται γινόμενον ἄχρι τῆς ἀκμῆς,
<span class="lb" data-page="7.366" data-line="16" id="l7.366.16"></span>ἥ τις καὶ αὐτὴ πρωϊαίτερον μὲν ἢ κατὰ τὸν φλεγματώδη χυμὸν,
<span class="lb" data-page="7.366" data-line="17" id="l7.366.17"></span>ὀψιαίτερον δὲ ἢ κατὰ τὸν χολώδη γιγνομένη φαίνεται.
<span class="lb" data-page="7.366" data-line="18" id="l7.366.18"></span>τοῦ μὲν γὰρ χολώδους τὸ τάχος ὁ φλεγματώδης ἐπέχει, τοῦ
<span class="lb" data-page="7.366" data-line="19" id="l7.366.19"></span>δ’ αὖ φλεγματώδους τὸ βραδὺ καὶ νωθρὸν ὁ χολώδης ἐπεγείρει.
<span class="pb" data-page="7.367" id="p7.367"></span>
<span class="lb" data-page="7.367" data-line="1" id="l7.367.1"></span>τοιοῦτος μέν τις ὁ ἀκριβὴς ἡμιτριταῖος, ἐξ ἰσοσθενοῦς
<span class="lb" data-page="7.367" data-line="2" id="l7.367.2"></span>κράσεως δυοῖν πυρετοῖν γιγνόμενος, ὅτι καὶ δυοῖν χυμῶν·
<span class="lb" data-page="7.367" data-line="3" id="l7.367.3"></span>ὁ δ’ οὐκ ἀκριβὴς ἤτοι τὸν χολώδη χυμὸν, ἢ τὸν
<span class="lb" data-page="7.367" data-line="4" id="l7.367.4"></span>φλεγματώδη πλείονα κέκτηται.
</p>
          </article>

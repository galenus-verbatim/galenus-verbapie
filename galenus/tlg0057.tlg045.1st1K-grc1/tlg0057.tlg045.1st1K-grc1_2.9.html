<article xmlns="http://www.w3.org/1999/xhtml" id="urn:cts:greekLit:tlg0057.tlg045.1st1K-grc1:2.9">
<span class="pb page1" data-page="7.367" id="p7.367"></span>
<span class="milestone ed1page page1" data-n="3.335" data-unit="ed1page" id="ed1page.3.335"></span>
<span class="milestone ed2page page1" data-n="7.138" data-unit="ed2page" id="ed2page.7.138"></span>
            <p>
<span class="lb" data-page="7.367" data-line="5" id="l7.367.5"></span>Δευτέρα δ’ ἐστὶν ἐπιπλοκὴ καὶ μίξις δυοῖν
<span class="lb" data-page="7.367" data-line="6" id="l7.367.6"></span>πυρετῶν, τριταίου τε καὶ ἀμφημερινοῦ, παραπλήσιον μέν τινα
<span class="lb" data-page="7.367" data-line="7" id="l7.367.7"></span>τὸν παροξυσμὸν ποιουμένη τῷ πρόσθεν εἰρημένῳ, διαφέροντα
<span class="lb" data-page="7.367" data-line="8" id="l7.367.8"></span>δὲ τῷ τε προάγεσθαι τοῦτον εἰς ἀπυρεξίαν καὶ τῷ κατὰ τὴν
<span class="lb" data-page="7.367" data-line="9" id="l7.367.9"></span>δευτέραν <span class="milestone ed2page" data-n="7.139" data-unit="ed2page" id="ed2page.7.139"></span>ἡμέραν ἤτοι μετὰ φρίκης ἢ μετὰ ῥίγους εἰσβάλλειν
<span class="lb" data-page="7.367" data-line="10" id="l7.367.10"></span>μονωθέντα τὸν ἀμφημερινόν. οὔκουν ἔθ’ ἡμιτριταῖος ὁ
<span class="lb" data-page="7.367" data-line="11" id="l7.367.11"></span>τοιοῦτος ἔσται πυρετὸς, εἴπερ γε τῶν συνεχῶν ἦν ὁ ἡμιτριταῖος·
<span class="lb" data-page="7.367" data-line="12" id="l7.367.12"></span>εἰ δὲ θατέρῳ τῷ γένει τῶν πυρετῶν αὐτὸν ἐναριθμήσαιμεν,
<span class="lb" data-page="7.367" data-line="13" id="l7.367.13"></span>οὐχ ὁ τοιοῦτος μόνον, ἀλλὰ καὶ ἄλλοι τινὲς τῶν πυρετῶν
<span class="lb" data-page="7.367" data-line="14" id="l7.367.14"></span>ὀνομασθήσονται ἡμιτριταῖοι. κατὰ τοῦτό μοι δοκεῖ
<span class="lb" data-page="7.367" data-line="15" id="l7.367.15"></span>καὶ ὁ Ἀγαθῖνος ἅπαντας τοὺς παρεκτείνοντας τριταίους ἡμιτριταίους
<span class="lb" data-page="7.367" data-line="16" id="l7.367.16"></span>ὀνομάζειν. ἀλλὰ γὰρ ἐπειδὴ περὶ ὀνομάτων μᾶλλον
<span class="lb" data-page="7.367" data-line="17" id="l7.367.17"></span>ἢ πραγμάτων αἱ τοιαῦται ζητήσεις εἰσὶν, διατρίβειν ἐν αὐταῖς
<span class="lb" data-page="7.367" data-line="18" id="l7.367.18"></span>οὐκ ἀξιῶ. γέγραπται γὰρ ὑπὲρ τῶν ἰατρικῶν ὀνομάτων ἰδίᾳ
<span class="lb" data-page="7.367" data-line="19" id="l7.367.19"></span>καθ’ ἑτέραν πραγματείαν, ἐν ᾗ καὶ τοῦτ’ αὐτὸ δείκνυταί ﻿
<span class="pb" data-page="7.368" id="p7.368"></span>
<span class="lb" data-page="7.368" data-line="1" id="l7.368.1"></span>τε καὶ διορίζεται τελέως, ὁποῖαι μέν τινές εἰσιν αἱ περὶ τῶν
<span class="lb" data-page="7.368" data-line="2" id="l7.368.2"></span>πραγμάτων, ὁποῖαι δὲ αἱ περὶ τῶν ὀνομάτων ἀμφισβητήσεις.
<span class="lb" data-page="7.368" data-line="3" id="l7.368.3"></span>ἴωμεν οὖν αὖθις ἐπ’ αὐτὰ τὰ πράγματα, τὸν ὑφ’ Ἱπποκράτους
<span class="lb" data-page="7.368" data-line="4" id="l7.368.4"></span>ὀνομαζόμενον ἡμιτριταῖον τὸν φρικώδη καὶ συνεχῆ, ὃν
<span class="lb" data-page="7.368" data-line="5" id="l7.368.5"></span>τριταῖος ἀμφημερινῷ μὲν τῷ συνεχεῖ κεραννύμενος ἀπεργάζεται,
<span class="lb" data-page="7.368" data-line="6" id="l7.368.6"></span>τῷ διαλείποντι δ’ οὐκέτι, διὰ τὸ καὶ τὸν ἐξ ἀμφοῖν
<span class="lb" data-page="7.368" data-line="7" id="l7.368.7"></span>συντιθέμενον ἐξ ἀνάγκης καὶ αὐτὸν διαλείποντα γίγνεσθαι.
<span class="lb" data-page="7.368" data-line="8" id="l7.368.8"></span>οὐ μὴν οὐδ’ ἐκ δυοῖν συνεχῶν, τοῦ τε χολώδους καὶ τοῦ
<span class="lb" data-page="7.368" data-line="9" id="l7.368.9"></span>φλεγματώδους, οἷόν τε γενέσθαι τὸν ἡμιτριταῖον. οὔτε γὰρ
<span class="lb" data-page="7.368" data-line="10" id="l7.368.10"></span>φρικώδη ποιήσει τὸν τοιοῦτον πυρετὸν ἡ μίξις, οὔτε πολλὰς
<span class="lb" data-page="7.368" data-line="11" id="l7.368.11"></span>ἐπαναδιπλώσεις ἔχοντα. παντὸς γὰρ συνεχοῦς πυρετοῦ κατὰ
<span class="lb" data-page="7.368" data-line="12" id="l7.368.12"></span>τὸν ἑαυτοῦ λόγον, ὅταν ἀκριβὴς ᾖ, μήτε φρίκην ἔχοντος
<span class="lb" data-page="7.368" data-line="13" id="l7.368.13"></span>μήτε ῥῖγος, οὐδ’ ὁ συγκείμενος ἐξ αὐτῶν ἔσται φρικώδης.
<span class="lb" data-page="7.368" data-line="14" id="l7.368.14"></span>ἀναγκαῖον οὖν, εἰ μέλλοι φρικώδης τε ἅμα καὶ συνεχὴς ὁ αὐτὸς
<span class="lb" data-page="7.368" data-line="15" id="l7.368.15"></span>ἔσεσθαι, τὴν γένεσιν ἴσχειν αὐτὸν ἐκ δυοῖν πυρετῶν, τοῦ
<span class="lb" data-page="7.368" data-line="16" id="l7.368.16"></span>μὲν ἑτέρου<span class="milestone ed1page" data-n="3.336" data-unit="ed1page" id="ed1page.3.336"></span> διαλείποντος, τοῦ δὲ λοιποῦ συνεχοῦς. καὶ
<span class="lb" data-page="7.368" data-line="17" id="l7.368.17"></span>διὰ τοῦτο τριταῖος μὲν ἀμφημερινῷ συνεχεῖ κεραννύμενος ἐργάζεται
<span class="lb" data-page="7.368" data-line="18" id="l7.368.18"></span>τὸν ἡμιτριταῖον, οὔτε δ’ ἀμφότεροι διαλείποντες, οὔτε
<span class="pb" data-page="7.369" id="p7.369"></span>
<span class="lb" data-page="7.369" data-line="1" id="l7.369.1"></span>δ’ ἀμφότεροί συνεχεῖς γινόμενοι δύνανται γεννῆσαι τοιοῦτον
<span class="lb" data-page="7.369" data-line="2" id="l7.369.2"></span>πυρετόν. ἀπολείπεται οὖν μία μίξις ἡ ἐκ διαλείποντος ἀμφημερινοῦ
<span class="lb" data-page="7.369" data-line="3" id="l7.369.3"></span>καὶ συνεχοῦς χολώδους γιγνομένη, δυνατή τε καὶ
<span class="lb" data-page="7.369" data-line="4" id="l7.369.4"></span>αὕτη συνεχῆ τε ἅμα καὶ φρικώδη γεννῆσαι πυρετόν. ἕξει δ’
<span class="lb" data-page="7.369" data-line="5" id="l7.369.5"></span>ἔμπαλιν ἥδε τῇ πρώτῃ τὸ μὲν συνεχὲς ἐκ τοῦ χολώδους, τὸ
<span class="lb" data-page="7.369" data-line="6" id="l7.369.6"></span>δὲ φρικῶδες ἐκ τοῦ φλεγματώδους, τὸ δὲ τῶν ἀναδιπλώσεων
<span class="lb" data-page="7.369" data-line="7" id="l7.369.7"></span>ἐκ τῆς πρὸς ἀλλήλους μάχης, καὶ μάλιστα ὅταν ἰσοκρατεῖς
<span class="lb" data-page="7.369" data-line="8" id="l7.369.8"></span>ὦσιν οἱ χυμοί. κρατοῦντος δ’ αὐτῶν ὁποτέρου, κατὰ συμπτώματα
<span class="lb" data-page="7.369" data-line="9" id="l7.369.9"></span>καὶ ἡ διάγνωσις ἐν τῇ πρώτῃ μίξει δεδήλωται.
<span class="lb" data-page="7.369" data-line="10" id="l7.369.10"></span>ταῦτα σύμπαντα περὶ τῶν τεττάρων μίξεων τοῦ τε χολώδους
<span class="lb" data-page="7.369" data-line="11" id="l7.369.11"></span>πυρετοῦ καὶ τοῦ φλεγματώδους οἰκειότερα μέν ἐστιν, ὡς ἂν
<span class="lb" data-page="7.369" data-line="12" id="l7.369.12"></span>τῳ δόξειεν τῇ περὶ τύπων πραγματείᾳ· λέλεκται δὲ ἀναγκαίως
<span class="lb" data-page="7.369" data-line="13" id="l7.369.13"></span>ἐνθάδε διὰ τὸν ἡμιτριταῖον, οὗ τὴν γένεσιν Ἀρχιγένης μὲν εἰς
<span class="lb" data-page="7.369" data-line="14" id="l7.369.14"></span>τριταῖον καὶ ἀμφημερινὸν ἀνῆγεν, οὐ παρακολουθῶν, ὅτι
<span class="lb" data-page="7.369" data-line="15" id="l7.369.15"></span>διαλείποντα ποιεῖ πυρετόν· Ἀγαθῖνος δ’ ἄντικρυς ὡμολόγησε
<span class="lb" data-page="7.369" data-line="16" id="l7.369.16"></span>τοῦ αὐτοῦ γένους εἶναι τῷ τριταίῳ τὸν ἡμιτριταῖον, ἐν τῷ
<span class="lb" data-page="7.369" data-line="17" id="l7.369.17"></span>μεγέθει μόνῳ τοῦ παροξυσμοῦ διαφορὰν ἴσχοντα. εἰ μὲν οὖν
<span class="lb" data-page="7.369" data-line="18" id="l7.369.18"></span>ἁπάσας τῶν πυρετῶν τὰς διαφορὰς ἀκριβῶς γράψαντες ἐν
<span class="lb" data-page="7.369" data-line="19" id="l7.369.19"></span>τοῖς ὀνόμασιν ἐσφάλλοντο, χαλεπὸν ἂν εἴη οὐδέν· ἐπεὶ δ’.
<span class="pb" data-page="7.370" id="p7.370"></span>
<span class="lb" data-page="7.370" data-line="1" id="l7.370.1"></span>οὔτε τῶν ἁπλῶν οὔτε τῶν συνθέτων πάσας ἔγραψαν τὰς
<span class="lb" data-page="7.370" data-line="2" id="l7.370.2"></span>διαφορὰς, ἔτι τε καὶ περιττάς τινας ἄλλας προσέθεσαν, οὐδὲν
<span class="lb" data-page="7.370" data-line="3" id="l7.370.3"></span>οὔτ’ εἰς πρόγνωσιν οὔτ’ εἰς θεραπείαν ὠφελούσας, ἡμεῖς
<span class="lb" data-page="7.370" data-line="4" id="l7.370.4"></span>ἐπειράθημεν εἰς ὅσον οἷοί τ’ ἦμεν ἀκριβῶς ἐξεργάσασθαι τὸν
<span class="lb" data-page="7.370" data-line="5" id="l7.370.5"></span>τύπον ἅπαντα, χρόνῳ παμπόλλῳ δι’ ἐμπειρίας ἅμα καὶ λόγου
<span class="lb" data-page="7.370" data-line="6" id="l7.370.6"></span>τὰς χρησίμους ἐξευρόντες ἐν αὐτῷ διαφοράς. αἱ μὲν οὖν
<span class="lb" data-page="7.370" data-line="7" id="l7.370.7"></span>ἁπλαῖ τῆς νῦν ἐνεστώσης εἰσὶ πραγματείας· αἱ δ’ ἐκ τούτων
<span class="lb" data-page="7.370" data-line="8" id="l7.370.8"></span>ἐμπλεκόμεναι τῆς περὶ τύπων, ἧς οὐδ’ αὐτῆς ἂν εἴη ἀμαθὴς
<span class="lb" data-page="7.370" data-line="9" id="l7.370.9"></span>παντάπασιν ὁ ταύτην ἐπιμελῶς ἀναγνούς. ἐκ γὰρ ὧν εἴπομεν
<span class="lb" data-page="7.370" data-line="10" id="l7.370.10"></span>ἐπὶ τοῦ φλεγματώδους καὶ χολώδους πυρετοῦ μιγνυμένων
<span class="lb" data-page="7.370" data-line="11" id="l7.370.11"></span>ἀλλήλοις <span class="milestone ed2page" data-n="7.140" data-unit="ed2page" id="ed2page.7.140"></span>ἔνεστι ταῦτα κᾀπὶ τὸν μελαγχολικὸν μεταφέροντα
<span class="lb" data-page="7.370" data-line="12" id="l7.370.12"></span>τεκμαίρεσθαι περὶ τῆς πρὸς ἑκάτερον ἐκείνων ἐπιπλοκῆς
<span class="lb" data-page="7.370" data-line="13" id="l7.370.13"></span>τε καὶ κράσεως, ἐπιπλοκὴν μὲν ὀνομάζοντας, ἐπειδὰν κατὰ
<span class="lb" data-page="7.370" data-line="14" id="l7.370.14"></span>διαφόρους ὥρας εἰσβάλλωσι, κρᾶσιν δὲ τὴν καθ’ ἔνα χρόνον
<span class="lb" data-page="7.370" data-line="15" id="l7.370.15"></span>ἀρχήν. οὕτω δὲ τοὺς τρεῖς πυρετοὺς ἐπιπλέκειν τε καὶ κεραννύναι
<span class="lb" data-page="7.370" data-line="16" id="l7.370.16"></span>δυνήσεταί τις, αὐτὸς καθ’ ἑαυτὸν ἐννοεῖν ἐκ τῶν εἰρημένων
<span class="lb" data-page="7.370" data-line="17" id="l7.370.17"></span>ὁρμώμενος. ἁπάντων γὰρ τούτων ἀρχὴ καὶ πηγὴ καὶ στοιχεῖόν
<span class="lb" data-page="7.370" data-line="18" id="l7.370.18"></span>ἐστιν τὸ διαγινώσκειν ἀκριβῶς ἑκάστου τῶν ἁπλῶν
<span class="lb" data-page="7.370" data-line="19" id="l7.370.19"></span>πυρετῶν τὴν ἰδέαν. οὐδὲ γὰρ πολύ τι τὸ πλῆθος αὐτῶν
<span class="pb" data-page="7.371" id="p7.371"></span>
<span class="lb" data-page="7.371" data-line="1" id="l7.371.1"></span>ἐστιν, ἀλλ’ οἱ πάντες τρεῖς, ὅ τε πικρόχολος καὶ ὁ μελαγχολικὸς
<span class="lb" data-page="7.371" data-line="2" id="l7.371.2"></span>καὶ ὁ φλεγματικὸς, ὧν ἑκάστου δύο διαφοραὶ, διαλείποντός
<span class="lb" data-page="7.371" data-line="3" id="l7.371.3"></span>τε καὶ συνεχοῦς γιγνομένου, ὡς εἶναι τὰς πάσας
<span class="lb" data-page="7.371" data-line="4" id="l7.371.4"></span>διαφορὰς ἁπλῶς τῶν ἐπὶ χυμοῖς σηπομένοις ἀναπτομένων πυρετῶν
<span class="lb" data-page="7.371" data-line="5" id="l7.371.5"></span>ἓξ τὸν ἀριθμόν. εἰ δέ τις ἄλλη προσέρχοιτο ταῖσδε
<span class="lb" data-page="7.371" data-line="6" id="l7.371.6"></span>κατὰ μέρος ἐν αὐτοῖς διαφορὰ παρά τε τὸ πλῆθος τοῦ
<span class="lb" data-page="7.371" data-line="7" id="l7.371.7"></span>χυμοῦ καὶ τὸ ποσὸν καὶ τὸ ποιὸν τῆς σήψεως, ἔτι τε τὸν
<span class="lb" data-page="7.371" data-line="8" id="l7.371.8"></span>τρόπον τῆς κινήσεως, καὶ τὸ μέρος ἐν ᾧ σήπονται, τὴν
<span class="lb" data-page="7.371" data-line="9" id="l7.371.9"></span>γένεσιν ἕξει.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg046.1st1K-grc1:2">
<span class="pb page1" data-page="7.409" id="p7.409"></span>
<span class="milestone ed1page page1" data-n="2.38" data-unit="ed1page" id="ed1page.3.380"></span>
<span class="milestone ed2page page1" data-n="7.293" data-unit="ed2page" id="ed2page.7.293"></span>
          <p>
<span class="lb" data-page="7.409" data-line="9" id="l7.409.9"></span>Οὗτος ὁ λόγος ἐπιεικής ἐστι καὶ δεῖταί τινος
<span class="lb" data-page="7.409" data-line="10" id="l7.409.10"></span>ἀγωνιστοῦ γενναίου πρὸς τὴν ἀπάντησιν, ὃς ἐπιδείξει
<span class="lb" data-page="7.409" data-line="11" id="l7.409.11"></span>ταῖς ἀρχαῖς τῶν νοσημάτων εἶδος ἴδιον ὑπάρχειν ὥσπερ τοῖς
<span class="lb" data-page="7.409" data-line="12" id="l7.409.12"></span>ζώοις διαπλαττομένοις, ἀνακείμενόν τε τούτῳ τὸν πρῶτον
<span class="lb" data-page="7.409" data-line="13" id="l7.409.13"></span>χρόνον ὅροις οἰκείοις περιγραφόμενον. ἐφ’ ὧν ἐστελλόμην
<span class="lb" data-page="7.409" data-line="14" id="l7.409.14"></span><span class="milestone ed1page" data-n="3.380" data-unit="ed1page" id="ed1page.3.380"></span>ἂν ἤδη διδάσκων ἃ γινώσκω, εἰ μή με κατά τινα δὴ τύχην
<span class="lb" data-page="7.409" data-line="15" id="l7.409.15"></span>ἐν τῷδε τοῦ λόγου γενόμενον ὑπῆλθεν ἡ Ἀρχιγένους διαίρεσις,
<span class="lb" data-page="7.409" data-line="16" id="l7.409.16"></span>ὃς εἰς τοὺς πρώτους τε καὶ μεγίστους καιροὺς διαιρῶν
<span class="lb" data-page="7.409" data-line="17" id="l7.409.17"></span>τὰ νοσήματα μετὰ τὴν ἀρχὴν εὐθέως ἀκμὴν τάττει, τὸν μεταξὺ
<span class="lb" data-page="7.409" data-line="18" id="l7.409.18"></span>καιρὸν καταλιπὼν τὴν ἀνάβασιν. ὅπου γὰρ οὐκ εἶναι
<span class="pb" data-page="7.410" id="p7.410"></span>
<span class="lb" data-page="7.410" data-line="1" id="l7.410.1"></span>δοκεῖ καιρὸς ἴδιος τῆς ἀρχῆς ὅλης, ἀλλ’ ἀπὸ τῆς πρώτης εἰσβολῆς
<span class="lb" data-page="7.410" data-line="2" id="l7.410.2"></span>ἄχρι τῆς ἀκμῆς, τὸ μεταξὺ πᾶν ἐπίδοσις ᾖ, πῶς γε συγχωρήσειεν
<span class="lb" data-page="7.410" data-line="3" id="l7.410.3"></span>ἄν τις Ἀρχιγένει τὸ μὲν ὁμολογούμενον ὑπερβαίνοντι,
<span class="lb" data-page="7.410" data-line="4" id="l7.410.4"></span>τὸ δ’ ἀμφισβητούμενον ὡς ὁμολογούμενον ἑτοίμως
<span class="lb" data-page="7.410" data-line="5" id="l7.410.5"></span>τιθεμένῳ; οὕτως μὲν οὖν φαίνεται προδιδοὺς ἐσχάτως τὸν
<span class="lb" data-page="7.410" data-line="6" id="l7.410.6"></span>λόγον, ἀγῶνος μεγάλου δεόμενον εἰς τὸ δεῖξαι τὴν ἀρχὴν τοῦ
<span class="lb" data-page="7.410" data-line="7" id="l7.410.7"></span>νοσήματος ἴδιον ἔχουσαν τύπον, οὐ σμικρότητι μόνον τῶν
<span class="lb" data-page="7.410" data-line="8" id="l7.410.8"></span>ἐφεξῆς αὐτῇ διαφέρουσαν· ἡμεῖς δὲ ἐπιχειρήσομεν ἤδη δεικνύειν
<span class="lb" data-page="7.410" data-line="9" id="l7.410.9"></span>διαλλάττουσαν ἰδέᾳ τινὶ τὴν ἀρχὴν τοῦ νοσήματος
<span class="lb" data-page="7.410" data-line="10" id="l7.410.10"></span>τῆς μετ’ αὐτὴν ἀναβάσεως. ἡ δ’ ἀρχὴ τοῦ λόγου τὴν ἀνάμνησιν
<span class="lb" data-page="7.410" data-line="11" id="l7.410.11"></span>ἕξει ἐκ τῶν φαινομένων ἐναργῶς ἅπασιν ἡμῖν ἐπὶ πολλῶν
<span class="lb" data-page="7.410" data-line="12" id="l7.410.12"></span>νοσημάτων. ὅθενπερ, οἶμαι, καὶ κινηθέντες ἰατροὶ
<span class="lb" data-page="7.410" data-line="13" id="l7.410.13"></span>σχεδὸν ἅπαντες οἱ πρὸ Ἀρχιγένους ἀρχήν τινα λέγουσιν
<span class="lb" data-page="7.410" data-line="14" id="l7.410.14"></span>ἑκάστου νοσήματος, οὐ τὴν πρώτην εἰσβολὴν ἐκείνην μόνην
<span class="lb" data-page="7.410" data-line="15" id="l7.410.15"></span>τὴν ἀπλατῆ, μῆκος δέ τι χρόνου καὶ πλάτος αὐτῇ προσγράφουσιν
<span class="lb" data-page="7.410" data-line="16" id="l7.410.16"></span>ἀξιόλογον ἔστιν ὅτε, καὶ μετὰ ταύτην τὴν ἀνάβασιν,
<span class="lb" data-page="7.410" data-line="17" id="l7.410.17"></span><span class="milestone ed2page" data-n="7.294" data-unit="ed2page" id="ed2page.7.294"></span>εἶτ’ ἀκμὴν, ἐφ’ ᾗ δηλονότι τὴν καλουμένην παρακμήν.
<span class="lb" data-page="7.410" data-line="18" id="l7.410.18"></span>ἐθεασάμεθα γοῦν ἐνίους ἐν τῷ πράττειν ὁτιοῦν ﻿
<span class="pb" data-page="7.411" id="p7.411"></span>
<span class="lb" data-page="7.411" data-line="1" id="l7.411.1"></span>τῶν κατὰ τὸν βίον ἀτρέμα φρίξαντας τὸ πρῶτον, εἶτ’ αὖθίς
<span class="lb" data-page="7.411" data-line="2" id="l7.411.2"></span>τε καὶ αὖθις ἀνωμαλίας τέ τινος ἰσχυροτέρας, καὶ φρίκης
<span class="lb" data-page="7.411" data-line="3" id="l7.411.3"></span>ἀξιολογωτέρας αἰσθανομένους, ὡς μήτε πράττειν μήθ’ ὑπομένειν
<span class="lb" data-page="7.411" data-line="4" id="l7.411.4"></span>ἃ πρότερον ἀμέμπτως ἔπραττον, ἀλλὰ καὶ κατακλιθῆναί
<span class="lb" data-page="7.411" data-line="5" id="l7.411.5"></span>τε καὶ δεῖσθαι σκεπασμάτων, καὶ τοῦτο παθόντας
<span class="lb" data-page="7.411" data-line="6" id="l7.411.6"></span>ἐνίους μὲν ὥραις τρισὶν, ἐνίους δὲ ἐλάττοσιν, ἢ πλείοσιν·
<span class="lb" data-page="7.411" data-line="7" id="l7.411.7"></span>ἐντεῦθεν δ’ ἄρξασθαι θερμασίας ἀηδοῦς τε καὶ παρὰ φύσιν
<span class="lb" data-page="7.411" data-line="8" id="l7.411.8"></span>αἰσθάνεσθαι ταύτης κατ’ ὀλίγον αὐξανομένης. ἐν αὐτοῖς
<span class="lb" data-page="7.411" data-line="9" id="l7.411.9"></span>γὰρ τούτοις ἐναργῶς ὁρᾶται διαφέρουσα κατ’ ἰδέαν ἐξαίρετον
<span class="lb" data-page="7.411" data-line="10" id="l7.411.10"></span>ἡ ἀρχὴ τοῦ παροξυσμοῦ τῆς ἐπιδόσεως. εὔδηλον δὲ ὅτι τὴν
<span class="lb" data-page="7.411" data-line="11" id="l7.411.11"></span>αὔξησιν ἐπίδοσιν ὀνομάζουσιν ἔνιοι, καθάπερ ἄλλοι τινὲς
<span class="lb" data-page="7.411" data-line="12" id="l7.411.12"></span>ἀνάβασιν· ἡμεῖς δ’ ἅπασι τοῖς ὀνόμασιν, ὡς ἂν ἐπέλθῃ,
<span class="lb" data-page="7.411" data-line="13" id="l7.411.13"></span>χρησόμεθα· δηλοῖ γὰρ ἓν πρᾶγμα πάντα. τοῦτο οὖν τὸ
<span class="lb" data-page="7.411" data-line="14" id="l7.411.14"></span>πρᾶγμα, ὃ τρισὶν ὀνόμασι προσαγορεύεται, ἵσταταί ποτε καὶ
<span class="lb" data-page="7.411" data-line="15" id="l7.411.15"></span>παύεται τῆς αὐξήσεως, καὶ φαίνεται διαμένον ἶσον ἑαυτῷ
<span class="lb" data-page="7.411" data-line="16" id="l7.411.16"></span>κατά τινα χρόνον, ἤτοι μακρότερον, ἢ βραχύτερον· εἶτ’ ἐντεῦθεν
<span class="lb" data-page="7.411" data-line="17" id="l7.411.17"></span>ἔλαττον ἑαυτοῦ γινόμενον, ἤτοι διὰ ταχέων, ἢ χρόνῳ
<span class="lb" data-page="7.411" data-line="18" id="l7.411.18"></span>πλείονι· καὶ ποτὲ μὲν εἰς ἀπυρεξίαν ἡ τοῦ πυρέξαντος οὕτως
<span class="pb" data-page="7.412" id="p7.412"></span>
<span class="lb" data-page="7.412" data-line="1" id="l7.412.1"></span>φαίνεται ἐπανερχομένη διάθεσις, ἔστι δ’ ὅτε ὑπὸ τῆς εἰσβολῆς
<span class="lb" data-page="7.412" data-line="2" id="l7.412.2"></span>δευτέρου παροξυσμοῦ καταλαμβανομένη τὴν αὐτὴν ἰδέαν
<span class="lb" data-page="7.412" data-line="3" id="l7.412.3"></span>ἔχοντος τῇ προειρημένῃ. καὶ πάντως γ’ ἔστιν ὅτε τὰ προειρημένα
<span class="lb" data-page="7.412" data-line="4" id="l7.412.4"></span>δεύτερον αὖθις ἐπιγίγνεται τῷ νοσοῦντι, πολλάκις
<span class="lb" data-page="7.412" data-line="5" id="l7.412.5"></span>δ’ ἔστιν ὅτε καὶ τρίτον, καὶ τέταρτον, καὶ πέμπτον δὲ,
<span class="lb" data-page="7.412" data-line="6" id="l7.412.6"></span>περιερχομένης τῆς νόσου κατά τινα κύκλον ἐκ τῶν αὐτῶν
<span class="lb" data-page="7.412" data-line="7" id="l7.412.7"></span>ἐπὶ τὰ αὐτὰ διὰ τῆς αὐτῆς τάξεως. ὀνομάζουσι δὲ τὸν τοιοῦτον
<span class="lb" data-page="7.412" data-line="8" id="l7.412.8"></span>κύκλον ἕκαστοι οἱ ἰατροὶ περίοδον. ἔνιοι μὲν οὖν
<span class="lb" data-page="7.412" data-line="9" id="l7.412.9"></span>αὐτῶν ἐν τέτταρσι καὶ εἴκοσιν ὥραις περιγράφονται, καὶ καλοῦσιν
<span class="lb" data-page="7.412" data-line="10" id="l7.412.10"></span>αὐτὰς ἀμφημερινάς· ἔνιαι δὲ ἐν ὀκτὼ καὶ τετταράκοντα,
<span class="lb" data-page="7.412" data-line="11" id="l7.412.11"></span>τουτέστιν ἐν δυσὶν ἡμέραις καὶ νυξὶν, ἃς ὀνομάζουσι
<span class="lb" data-page="7.412" data-line="12" id="l7.412.12"></span>τριταίων πυρετῶν περιόδους· ἑτέρας δέ τινας ἑβδομήκοντα
<span class="lb" data-page="7.412" data-line="13" id="l7.412.13"></span>καὶ δυοῖν ὡρῶν περιγράφει χρόνος, ὧν τοὺς μὲν πυρετοὺς
<span class="lb" data-page="7.412" data-line="14" id="l7.412.14"></span>αὐτοὺς ὀνομάζουσι τεταρταίους, τὸν κύκλον δ’ ὅλον, ὃς
<span class="lb" data-page="7.412" data-line="15" id="l7.412.15"></span>ἐπανέρχεται εἰς τὴν μίαν ἀρχὴν, τεταρταίαν περίοδον· οὕτω
<span class="lb" data-page="7.412" data-line="16" id="l7.412.16"></span>δὲ καὶ τριταίαν περίοδον ἅμα τριταίῳ πυρετῷ, καὶ τὴν ἀμφημερινὴν
<span class="lb" data-page="7.412" data-line="17" id="l7.412.17"></span>ἑκάστης ἡμέρας ἐπανακυκλοῦσαν ἅμα τοῖς ἀμφημερινοῖς
<span class="lb" data-page="7.412" data-line="18" id="l7.412.18"></span>πυρετοῖς· ἀλλ’ αἵ γε περίοδοι πᾶσαι ποτὲ μὲν εἰς ἀπυρεξίαν
<span class="lb" data-page="7.412" data-line="19" id="l7.412.19"></span>ἀφικνοῦνται, καθάπερ ἐν τοῖς προειρημένοις πυρετοῖς,
<span class="pb" data-page="7.413" id="p7.413"></span>
<span class="lb" data-page="7.413" data-line="1" id="l7.413.1"></span>ἀμφημερινῷ καὶ τριταίῳ καὶ τεταρταίῳ· ποτὲ δὲ εἰς παρακμὴν
<span class="lb" data-page="7.413" data-line="2" id="l7.413.2"></span>μόνον, ἤτοι πλησίον ἀπυρεξίας ἥκουσαν, ἢ καὶ
<span class="lb" data-page="7.413" data-line="3" id="l7.413.3"></span>ποῤῥωτέρω.
</p>
        </article>

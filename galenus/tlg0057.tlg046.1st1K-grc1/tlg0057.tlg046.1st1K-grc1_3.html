<article xmlns="http://www.w3.org/1999/xhtml" id="urn:cts:greekLit:tlg0057.tlg046.1st1K-grc1:3">
<span class="pb page1" data-page="7.413" id="p7.413"></span>
<span class="milestone ed1page page1" data-n="3.380" data-unit="ed1page" id="ed1page.3.380"></span>
<span class="milestone ed2page page1" data-n="7.294" data-unit="ed2page" id="ed2page.7.294"></span>
          <p>
<span class="lb" data-page="7.413" data-line="4" id="l7.413.4"></span>Παραδείγματος οὖν ἕνεκεν ἐπὶ τριταίου
<span class="lb" data-page="7.413" data-line="5" id="l7.413.5"></span>πυρετοῦ πρῶτον ἡμῖν ὁ λόγος γινέσθω. φρίκη μετρία τῶν
<span class="lb" data-page="7.413" data-line="6" id="l7.413.6"></span>τοιούτων πυρετῶν ἄρχεται, εἶτ’ ἄκρων ψύξις ἅμα φρίκαις
<span class="lb" data-page="7.413" data-line="7" id="l7.413.7"></span>μείζοσιν, εἶτ’ ἤδη καὶ ῥιγοῦσι καὶ ψύχονται τὰ πλεῖστα τοῦ
<span class="lb" data-page="7.413" data-line="8" id="l7.413.8"></span>σώματος. ὁ δὲ σφυγμὸς αὐτῶν ἐν τῷδε τῷ καιρῷ σκληρότερός
<span class="lb" data-page="7.413" data-line="9" id="l7.413.9"></span>τε καὶ μικρότερος γίνεται τοῦ πρόσθεν, ὠκύτερός τε σαφῶς
<span class="lb" data-page="7.413" data-line="10" id="l7.413.10"></span>κατὰ τὴν συστολὴν, τοῖς εἰδόσιν αἰσθάνεσθαι συστολῆς·
<span class="lb" data-page="7.413" data-line="11" id="l7.413.11"></span>ὡς ἥ γε διαστολὴ τὰ πολλὰ μὲν ἑαυτῆς βραδυτέρα, καὶ μάλιστα
<span class="lb" data-page="7.413" data-line="12" id="l7.413.12"></span>κατὰ τὴν εἰσβολὴν, ἐνίοτε δ’ ἄν σοι δόξειεν ὁμοία διαμένειν
<span class="lb" data-page="7.413" data-line="13" id="l7.413.13"></span>τῇ προϋπαρχούσῃ καταστάσει. καὶ μὲν δὴ καὶ τῶν
<span class="lb" data-page="7.413" data-line="14" id="l7.413.14"></span>ἠρεμιῶν ἡ μὲν ἐπὶ τῇ συστολῇ μακροτέρα πώς ἐστιν· ἡ δ’
<span class="lb" data-page="7.413" data-line="15" id="l7.413.15"></span>ἐπὶ τῇ διαστολῇ κατὰ τὸν αὐτὸν ἐκείνῃ τρόπον ὡς τὰ πολλὰ
<span class="lb" data-page="7.413" data-line="16" id="l7.413.16"></span>μὲν ἴση τῇ πρόσθεν, ἔστι δὲ <span class="milestone ed2page" data-n="7.295" data-unit="ed2page" id="ed2page.7.295"></span>ὅτε οὐκ ἴση. ταῦτα
<span class="lb" data-page="7.413" data-line="17" id="l7.413.17"></span>ἐνίοις μὲν ὥραις γίνεσθαι πέφυκεν ἰσημεριναῖς δυσὶ, τισὶ δὲ
<span class="lb" data-page="7.413" data-line="18" id="l7.413.18"></span>ἤτοι πλείοσιν αὐτῶν, ἢ ἐλάττοσιν· εἶθ’ ὁ σφυγμὸς, ἀρξάμενος
<span class="pb" data-page="7.414" id="p7.414"></span>
<span class="lb" data-page="7.414" data-line="1" id="l7.414.1"></span>μείζων θ’ ἅμα καὶ θάττων καὶ πυκνότερος γίγνεσθαι, κατὰ
<span class="lb" data-page="7.414" data-line="2" id="l7.414.2"></span>βραχὺ προστίθησιν ἑκάστῳ τῶν εἰρημένων. εὐθὺς δὲ καὶ
<span class="lb" data-page="7.414" data-line="3" id="l7.414.3"></span>θερμότεροι σφῶν αὐτῶν ἀποτελοῦνται σὺν ταῖς εἰρημέναις τοῦ
<span class="lb" data-page="7.414" data-line="4" id="l7.414.4"></span>σφυγμοῦ μεταβολαῖς, ὥστ’ ἔνιοι πολλῆς αἰσθάνονται θερμασίας
<span class="lb" data-page="7.414" data-line="5" id="l7.414.5"></span>ἔνδον, ἔτι κατεψυγμένοι τὰ κῶλα, καὶ τὸ σύμπαν εἰπεῖν
<span class="lb" data-page="7.414" data-line="6" id="l7.414.6"></span>ἀνωμαλία τις ἐπικρατεῖ κατὰ τοῦτον τὸν χρόνον οὐ σμικρὰ
<span class="lb" data-page="7.414" data-line="7" id="l7.414.7"></span>περὶ τὸ σῶμα· δεύτερος οὗτος ὁ χρόνος ἐκείνου τοῦ πρώτου,
<span class="lb" data-page="7.414" data-line="8" id="l7.414.8"></span>καθ’ ὃν ἐκ τῆς πρόσθεν καταστάσεως ἐψύχθη μὲν ὅλον τὸ
<span class="lb" data-page="7.414" data-line="9" id="l7.414.9"></span>σῶμα, τοῦ σφυγμοῦ δ’ ἡ μετάπτωσις εἰς τἀναντία τοῖς πρόσθεν
<span class="lb" data-page="7.414" data-line="10" id="l7.414.10"></span>ἐγένετο. κατὰ μέν γε τὴν ἀπυρεξίαν, ἥτις ἡμῖν καλείσθω
<span class="lb" data-page="7.414" data-line="11" id="l7.414.11"></span>διάλειμμα, διότι καὶ ὁ Ἱπποκράτης οὕτως ὠνόμασιν, ὁ
<span class="lb" data-page="7.414" data-line="12" id="l7.414.12"></span>σφυγμὸς ἐν τῇ κατὰ φύσιν ἐστὶν ὡς πρὸς τὴν ἡμετέραν αἴσθησιν
<span class="lb" data-page="7.414" data-line="13" id="l7.414.13"></span>καταστάσει, τοιοῦτον δὲ τὸ κάλλιστον διάλειμμα, μεταβάλλει
<span class="lb" data-page="7.414" data-line="14" id="l7.414.14"></span>γὰρ ἐξαίφνης εἰς τὰς εἰρημένας ὀλίγον ἔμπροσθεν
<span class="lb" data-page="7.414" data-line="15" id="l7.414.15"></span>διαφορὰς ἅμα τῷ κατεψύχθαι τὸ ζῶον, εἶτ’ αὖθις εἰς τἀναντία
<span class="lb" data-page="7.414" data-line="16" id="l7.414.16"></span>τρέπεται μετὰ τοῦ θερμαίνεσθαι. πρῶτος οὖν χρόνος
<span class="lb" data-page="7.414" data-line="17" id="l7.414.17"></span>ἐναργῶς ἐστι τῆς ὅλης περιόδου, καθ’ ὃν ἐψύχθη τὸ σῶμα
<span class="lb" data-page="7.414" data-line="18" id="l7.414.18"></span>σὺν ταῖς εἰρημέναις τοῦ σφυγμοῦ μεταβολαῖς, ἤτοι ἐξ ὑγείας,
<span class="pb" data-page="7.415" id="p7.415"></span>
<span class="lb" data-page="7.415" data-line="1" id="l7.415.1"></span>ἢ ἐκ διαλείμματος εἰς τοῦτο ἀφικόμενος· ἕτερος δ’ ἐπὶ τούτῳ
<span class="lb" data-page="7.415" data-line="2" id="l7.415.2"></span>δεύτερος, ὁ τῆς εἰς τὰ ἐναντία μεταβολῆς τῶν τε σφυγμῶν
<span class="lb" data-page="7.415" data-line="3" id="l7.415.3"></span>καὶ τῆς θερμασίας, ἄχρι περ ἂν ὁμαλῶς γένηται θερμὸς ὁ
<span class="lb" data-page="7.415" data-line="4" id="l7.415.4"></span>σύμπας ὄγκος τοῦ σώματος· εἶτ’ ἐπ’ αὐτῷ τρίτος, αὐξανομένης
<span class="lb" data-page="7.415" data-line="5" id="l7.415.5"></span>μὲν ἔτι τῆς θερμασίας, ἀνάλογον δ’ αὐτῇ καὶ τῶν
<span class="lb" data-page="7.415" data-line="6" id="l7.415.6"></span>σφυγμῶν ἐπιδιδόντων εἰς μέγεθος καὶ τάχος καὶ πυκνότητα·
<span class="lb" data-page="7.415" data-line="7" id="l7.415.7"></span>τετάρτη δὲ κατάστασις ἐπὶ ταῖς εἰρημέναις τρισὶν ὁρᾶται, τῶν
<span class="lb" data-page="7.415" data-line="8" id="l7.415.8"></span>εἰρημένων ἁπάντων ἴσον ἑαυτοῖς φυλαττόντων τὸ μέγεθος,
<span class="lb" data-page="7.415" data-line="9" id="l7.415.9"></span>ὡς πρὸς τὴν ἡμετέραν αἴσθησιν· εἶτ’ ἐντεῦθεν ἄλλος πέμπτος,
<span class="lb" data-page="7.415" data-line="10" id="l7.415.10"></span>ὅταν ἤδη μὲν ἐλάττων ἡ θερμασία γίνηται σαφῶς, ἀτμὸς δὲ
<span class="lb" data-page="7.415" data-line="11" id="l7.415.11"></span>ἐκκρίνηται διὰ τοῦ δέρματος, ὁ σφυγμὸς δὲ ἐπὶ τὴν κατὰ φύσιν
<span class="lb" data-page="7.415" data-line="12" id="l7.415.12"></span>ἐπανέρχηται κατάστασιν, ἀποτιθέμενος ἃ παρὰ φύσιν
<span class="lb" data-page="7.415" data-line="13" id="l7.415.13"></span>ἐπεκτήσατο πάντα, μεγέθους τε πέρι καὶ ταχυτῆτος καὶ
<span class="lb" data-page="7.415" data-line="14" id="l7.415.14"></span>πυκνότητος. ἐν τούτῳ τῷ χρόνῳ καὶ ἱδρὼς τοῖς πλείστοις αὐτῶν
<span class="lb" data-page="7.415" data-line="15" id="l7.415.15"></span>γίνεται, καὶ μετὰ τοῦτον ὁ τοῦ διαλείμματος ἀφικνεῖται
<span class="lb" data-page="7.415" data-line="16" id="l7.415.16"></span>χρόνος, ἕκτος ἐπὶ τοῖς εἰρημένοις. οὐδὲν δὲ τούτων ὑπόθεσίς
<span class="lb" data-page="7.415" data-line="17" id="l7.415.17"></span>ἐστιν ἀδήλου πράγματος, ἀλλ’ ἐναργῶς<span class="milestone ed1page" data-n="3.381" data-unit="ed1page" id="ed1page.3.381"></span> ὁσημέραι σχεδὸν
<span class="lb" data-page="7.415" data-line="18" id="l7.415.18"></span>ἅπασι τοῖς πυρέττουσι τριταῖον πυρετὸν οὕτω φαίνεται γιγνόμενον·
<span class="lb" data-page="7.415" data-line="19" id="l7.415.19"></span>καὶ χρὴ προσθεῖναι τῷ λόγῳ τὸ πρὸς Ἱπποκράτους ﻿
<span class="pb" data-page="7.416" id="p7.416"></span>
<span class="lb" data-page="7.416" data-line="1" id="l7.416.1"></span>εἰρημένον, ὡς μέχρι μὲν τούτου καὶ μὴ ἰατρὸς ἂν δύναιτο γινώσκειν
<span class="lb" data-page="7.416" data-line="2" id="l7.416.2"></span>ὀρθῶς, εἰ τὰς τοῦ σφυγμοῦ τροπὰς ἐξέλοιμεν τοῦ λόγου.
<span class="lb" data-page="7.416" data-line="3" id="l7.416.3"></span>περιεργότεραι γὰρ ἢ κατὰ τὸν ἰδιώτην αὗταί εἰσιν, ἡ
<span class="lb" data-page="7.416" data-line="4" id="l7.416.4"></span>δὲ τῆς θερμασίας μεταβολὴ, κᾂν εἰ μὴ βούλοιντο παρακολουθεῖν
<span class="lb" data-page="7.416" data-line="5" id="l7.416.5"></span>οἱ πάσχοντες, αὐτὴ κεντρίζειν τε καὶ νύττειν αὐτοὺς πέφυκεν,
<span class="lb" data-page="7.416" data-line="6" id="l7.416.6"></span>ὡς μὴ λαθεῖν. ἐξηγοῦνται γοῦν πάντες οἱ κάμνοντες
<span class="lb" data-page="7.416" data-line="7" id="l7.416.7"></span>οὕτως, ἐξαίφνης μὲν αὐτοῖς ἤτοι γ’ ἀνωμαλίαν ἢ φρίκην διαδραμεῖν,
<span class="lb" data-page="7.416" data-line="8" id="l7.416.8"></span>εἶτ’ ἐντεῦθεν ἅμα καταψύξει τῶν ἀκραίων ἐπιτείνεσθαι
<span class="lb" data-page="7.416" data-line="9" id="l7.416.9"></span>τὰς φρίκας, ἀκολουθῆσαι δὲ αὐταῖς τὸ ῥῖγος· εἶτ’ αὖθις
<span class="lb" data-page="7.416" data-line="10" id="l7.416.10"></span>τοῦ μὲν ῥίγους γενέσθαι ποτὲ καὶ παῦλαν, ἐκλύεσθαι δὲ τὴν
<span class="lb" data-page="7.416" data-line="11" id="l7.416.11"></span>περίψυξιν τῶν ἄκρων, αἴσθησιν δὲ φλογώσεως ἔνδον εἶναι καὶ
<span class="lb" data-page="7.416" data-line="12" id="l7.416.12"></span>δίψος· ἐπὶ δὲ τούτοις αὖθις οἴχεσθαι μὲν ἅπασαν ἀνωμαλίαν,
<span class="lb" data-page="7.416" data-line="13" id="l7.416.13"></span>ὁμαλῶς δὲ καίεσθαι τὸ σύμπαν σῶμα, καὶ τοῦτο ἀεὶ καὶ μᾶλλον
<span class="lb" data-page="7.416" data-line="14" id="l7.416.14"></span>αὐτοῖς γίνεσθαι, καὶ στῆναί γέ ποτε καὶ μεῖναι τὴν θερμασίαν
<span class="lb" data-page="7.416" data-line="15" id="l7.416.15"></span>ὁμοίαν ἑαυτῇ· εἶθ’ ὕστερον αἴσθησιν αὐτοῖς ἐκλυομένης
<span class="lb" data-page="7.416" data-line="16" id="l7.416.16"></span>γενέσθαι, καὶ τοῦτο μέχρι τῆς καταστάσεως ἐκείνης μὴ παύεσθαι
<span class="lb" data-page="7.416" data-line="17" id="l7.416.17"></span>γινόμενον, ἐν ᾗ πρῶτον ᾔσθοντο μηκέτι πυρουμένων αὐτῶν.
<span class="lb" data-page="7.416" data-line="18" id="l7.416.18"></span>ἐπὶ μὲν οὖν τῶν τριταίων πυρετῶν αἱ κατὰ μέρος διαφοραὶ
<span class="pb" data-page="7.417" id="p7.417"></span>
<span class="lb" data-page="7.417" data-line="1" id="l7.417.1"></span>τῆς περιόδου τοιαῦταί τινες ὑπάρχουσιν· ἐπ’ ἄλλων δὲ ἄλλαι
<span class="lb" data-page="7.417" data-line="2" id="l7.417.2"></span>διαφοραὶ πυρετῶν εἰσιν, ὑπὲρ ὧν ἐφεξῆς ἐρῶ.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg046.1st1K-grc1:4">
<span class="pb page1" data-page="7.417" id="p7.417"></span>
<span class="milestone ed1page page1" data-n="3.381" data-unit="ed1page" id="ed1page.3.381"></span>
<span class="milestone ed2page page1" data-n="7.295" data-unit="ed2page" id="ed2page.7.295"></span>
          <p>
<span class="lb" data-page="7.417" data-line="3" id="l7.417.3"></span><span class="milestone ed2page" data-n="7.296" data-unit="ed2page" id="ed2page.7.296"></span>Νυνὶ δὲ ἐπὶ τούτου πρῶτον, οὗ
<span class="lb" data-page="7.417" data-line="4" id="l7.417.4"></span>πρῶτον παρεθέμην, ὁ λόγος ἐξεταζέσθω. πρῶτος οὖν ἦν
<span class="lb" data-page="7.417" data-line="5" id="l7.417.5"></span>καιρὸς ὁ συνάπτων τῇ ἀπυρεξίᾳ, ψύξεως αἴσθησιν παρέχων,
<span class="lb" data-page="7.417" data-line="6" id="l7.417.6"></span>ὃν ἀρχὴν ὠνομάσαμεν· δεύτερος ὁ ἀποτιθέμενος τὴν ψύξιν,
<span class="lb" data-page="7.417" data-line="7" id="l7.417.7"></span>ὡς εἴρηται, κατὰ βραχὺ, καὶ καλείσθω συντόμου διδασκαλίας
<span class="lb" data-page="7.417" data-line="8" id="l7.417.8"></span>ἕνεκεν ἀνωμαλίας καιρός· εἶτ’ ἐπ’ αὐτῷ τρίτος ὁ τῆς
<span class="lb" data-page="7.417" data-line="9" id="l7.417.9"></span>ὁμαλοῦς αὐξήσεως. ἐφ’ ᾗ τέταρτος ὁ τῆς στάσεως, καὶ πέμπτος
<span class="lb" data-page="7.417" data-line="10" id="l7.417.10"></span>ὁ τῆς μειώσεως· εἶθ’ ἕκτος ὁ τῆς ἀπυρεξίας. ὅτι μὲν
<span class="lb" data-page="7.417" data-line="11" id="l7.417.11"></span>οὖν ἕξ εἰσιν αἱ εἰρημέναι κανονικαὶ διαφοραὶ κατὰ τὰς τῶν
<span class="lb" data-page="7.417" data-line="12" id="l7.417.12"></span>τριταίων πυρετῶν περιόδους, αἰσθήσεως δεῖ καὶ μνήμης, οὐκ
<span class="lb" data-page="7.417" data-line="13" id="l7.417.13"></span>ἀποδείξεως λογικῆς. ἓξ δ’ οὐσῶν αὐτῶν, ὀνόματα συνθέσθαι
<span class="lb" data-page="7.417" data-line="14" id="l7.417.14"></span>κάλλιον ἕνεκα συντόμου θ’ ἅμα καὶ σαφοῦς δηλώσεως·
<span class="lb" data-page="7.417" data-line="15" id="l7.417.15"></span>καθάπερ τις νόμος ἐστὶ κοινὸς ἅπασι τοῖς Ἕλλησιν, ὧν μὲν
<span class="lb" data-page="7.417" data-line="16" id="l7.417.16"></span>ἂν ἔχωμεν ὀνόματα πραγμάτων παρὰ τοῖς πρεσβυτέροις εἰρημένα,
<span class="lb" data-page="7.417" data-line="17" id="l7.417.17"></span>χρῆσθαι τούτοις· ὧν δ’ οὐκ ἔχομεν, ἤτοι μεταφέρειν
<span class="pb" data-page="7.418" id="p7.418"></span>
<span class="lb" data-page="7.418" data-line="1" id="l7.418.1"></span>ἀπό τινος ὧν ἔχομεν, ἢ ποιεῖν αὐτοὺς κατὰ ἀναλογίαν τινὰ
<span class="lb" data-page="7.418" data-line="2" id="l7.418.2"></span>τὴν πρὸς τὰ κατωνομασμένα τῶν πραγμάτων, ἢ καὶ καταχρῆσθαι
<span class="lb" data-page="7.418" data-line="3" id="l7.418.3"></span>τοῖς ἐφ’ ἑτέρων κειμένοις. ἔξεστι μὲν τῷ βουλομένῳ
<span class="lb" data-page="7.418" data-line="4" id="l7.418.4"></span>μήτε φυλάττειν τὰ συνήθη τοῖς Ἕλλησιν, εἴ που δεήσειε ποιεῖν
<span class="lb" data-page="7.418" data-line="5" id="l7.418.5"></span>αὐτὸν, εἰς τοὺς εἰρημένους ἀποβλέπειν σκοποὺς, καὶ πολὺ
<span class="lb" data-page="7.418" data-line="6" id="l7.418.6"></span>τοῦτ’ ἔστι παρὰ τοῖς νεωτέροις ἰατροῖς, ὡς ἂν μὴ παιδευθεῖσι
<span class="lb" data-page="7.418" data-line="7" id="l7.418.7"></span>τὴν ἐν παισὶ παιδείαν, ὥσπερ οἱ παλαιοί. συγχωρητέον οὖν
<span class="lb" data-page="7.418" data-line="8" id="l7.418.8"></span>αὐτοῖς ὡς ἂν ἐθέλωσιν ὀνομάζειν, ἐπειδὴ μάχιμοί τ’ εἰσὶ καὶ
<span class="lb" data-page="7.418" data-line="9" id="l7.418.9"></span>ἀναιδεῖς, καὶ πολλάκις γε χρηστέον τοῖς ὀνόμασιν, ὡς ἂν
<span class="lb" data-page="7.418" data-line="10" id="l7.418.10"></span>ἐκεῖνοι κελεύωσιν, ὑπὲρ τοῦ φυγεῖν αὐτῶν τὴν γλωσσαλγίαν·
<span class="lb" data-page="7.418" data-line="11" id="l7.418.11"></span>οὐδὲ γὰρ οὐδὲ βλαβήσονταί τι διὰ τὴν ἐν τοῖς ὀνόμασι παρανομίαν
<span class="lb" data-page="7.418" data-line="12" id="l7.418.12"></span>οἱ κάμνοντες· ὅταν δὲ ἤτοι κλέπτωσί τινα καιρὸν
<span class="lb" data-page="7.418" data-line="13" id="l7.418.13"></span>ὅλον ὑπερβαίνοντες, ἢ τοῖς εἰρημένοις ἐπεισάγωσι τὸ μὴ φαινόμενον,
<span class="lb" data-page="7.418" data-line="14" id="l7.418.14"></span>οὐκ ἐπιτρεπτέον αὐτοῖς, ὡς ἂν εἰς βλάβην ἤδη τῶν
<span class="lb" data-page="7.418" data-line="15" id="l7.418.15"></span>νοσούντων τῆς τοιαύτης ἁμαρτίας διαφερούσης. ἄμεινον οὖν
<span class="lb" data-page="7.418" data-line="16" id="l7.418.16"></span>ἐστιν ἐν τῷδε, προδιεσκέφθαι τὰς τῶν σφαλμάτων αἰτίας,
<span class="lb" data-page="7.418" data-line="17" id="l7.418.17"></span>παρ’ αἷς οἱ πλεῖστοι τῶν ἰατρῶν σφάλλονται, πρὸς τὸ μήτ’
<span class="lb" data-page="7.418" data-line="18" id="l7.418.18"></span>αὐτούς τι σφαλῆναι κᾀκείνοις ἐπιδεῖξαι τὴν ἀληθῆ τοῦ
<span class="pb" data-page="7.419" id="p7.419"></span>
<span class="lb" data-page="7.419" data-line="1" id="l7.419.1"></span>πράγματος ὁδὸν, εἰ βουληθεῖεν. ἔνιοι γὰρ αὐτῶν οὕτω πεφύκασιν,
<span class="lb" data-page="7.419" data-line="2" id="l7.419.2"></span>ὡς μηδ’ ἂν τὸν Ἀπόλλωνα αὐτὸν ἢ τὸν Ἀσκληπιὸν
<span class="lb" data-page="7.419" data-line="3" id="l7.419.3"></span>σχῶσιν ἐπιθυμοῦντάς τε διδάσκειν αὐτοὺς καὶ παρακαλοῦντας,
<span class="lb" data-page="7.419" data-line="4" id="l7.419.4"></span>ὑπακοῦσαί ποτε καὶ παρασχεῖν δύνασθαι τὰ ὦτα, μήτοι γε δὴ
<span class="lb" data-page="7.419" data-line="5" id="l7.419.5"></span>καταδέξασθαι τῇ ψυχῇ τὰ λεχθέντα. ἀλλ’ οὐκ ἐκείνοις γε
<span class="lb" data-page="7.419" data-line="6" id="l7.419.6"></span>ταῦτα γεγράψεται. τοῦτο τοίνυν σφάλματος αὐτῶν αἰτία
<span class="lb" data-page="7.419" data-line="7" id="l7.419.7"></span>πρώτη καὶ μάλιστ’ ἐστὶν, ἡ τῆς τῶν νοσημάτων διαφορᾶς
<span class="lb" data-page="7.419" data-line="8" id="l7.419.8"></span>ἄγνοια. τριταῖος μὲν γὰρ, ὡς εἴρηται νῦν, εἴωθε κινεῖσθαί
<span class="lb" data-page="7.419" data-line="9" id="l7.419.9"></span>τε καὶ τὰς ὥσπερ ἡλικίας αὐτοῦ διανύειν, οὐ μὴν ὁμοίαν γε
<span class="lb" data-page="7.419" data-line="10" id="l7.419.10"></span>κίνησιν ἔχει πᾶν νόσημα· διόπερ οὔθ’ ἡμεῖς ὀρθῶς, ἃ περὶ
<span class="lb" data-page="7.419" data-line="11" id="l7.419.11"></span>τριταίων εἰρήκαμεν, ἐπὶ πάντα μετοίσομεν, οὔτ’ ἄλλος τις
<span class="lb" data-page="7.419" data-line="12" id="l7.419.12"></span>ἀπ’ ἄλλου πάθους ὁρμηθεὶς, ἕνα κοινὸν ἀξιώσει λόγον ἁπάντων
<span class="lb" data-page="7.419" data-line="13" id="l7.419.13"></span>ὑπάρχειν. αὕτη μὲν οὖν ἡ πρώτη καὶ μεγίστη τῆς ἁμαρτίας
<span class="lb" data-page="7.419" data-line="14" id="l7.419.14"></span>αὐτῶν αἰτία.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg046.1st1K-grc1:5">
<span class="pb page1" data-page="7.419" id="p7.419"></span>
<span class="milestone ed1page page1" data-n="3.381" data-unit="ed1page" id="ed1page.3.381"></span>
<span class="milestone ed2page page1" data-n="7.296" data-unit="ed2page" id="ed2page.7.296"></span>
          <p>
<span class="lb" data-page="7.419" data-line="15" id="l7.419.15"></span><span class="milestone ed2page" data-n="7.297" data-unit="ed2page" id="ed2page.7.297"></span>Τὰς δ’ ἄλλας ἐφεξῆς ἐρῶ, κατὰ τὴν
<span class="lb" data-page="7.419" data-line="16" id="l7.419.16"></span>τῆς χρείας τάξιν, ἐπειδὰν πρότερον ὀνόματα θῶ τοῖς εἰρημένοις
<span class="lb" data-page="7.419" data-line="17" id="l7.419.17"></span>τῆς τριταίας περιόδου καιροῖς. Ἱπποκράτους γοῦν εἰρηκότος·
<span class="lb" data-page="7.419" data-line="18" id="l7.419.18"></span>οἱ πυρετοὶ ὁκόσοι μὴ διαλείποντες διὰ τρίτης ἰσχυροὶ
<span class="pb" data-page="7.420" id="p7.420"></span>
<span class="lb" data-page="7.420" data-line="1" id="l7.420.1"></span>γίνονται, ἐπικίνδυνοι· ὅτῳ δ’ ἂν τρόπῳ διαλίπωσι, σημαίνει,
<span class="lb" data-page="7.420" data-line="2" id="l7.420.2"></span>ὅτι ἀκίνδυνοι· τὸ διαλιπεῖν οὐκ ἔστιν ἐπ’ ἄλλου δέξασθαι
<span class="lb" data-page="7.420" data-line="3" id="l7.420.3"></span>μέρους τῆς περιόδου, τὴν ἀπυρεξίαν ὑπερβάντα. οὐ
<span class="lb" data-page="7.420" data-line="4" id="l7.420.4"></span>γὰρ δὴ τοῦτό γέ φησιν, ὅτῳ δ’ ἂν τρόπῳ παρακμάζωσιν, οὐ
<span class="lb" data-page="7.420" data-line="5" id="l7.420.5"></span>γὰρ ἀληθὲς τοῦτο. χείριστος γὰρ πυρετῶν ὑπάρχων ὁ ἡμιτριταῖος,
<span class="lb" data-page="7.420" data-line="6" id="l7.420.6"></span>ὅμως εἰς παρακμὴν ἀφικνεῖται σαφῆ τοῖς πολλοῖς,
<span class="lb" data-page="7.420" data-line="7" id="l7.420.7"></span>καὶ ἐν ἄλλοις ἅπασι κατά γε τοῦτο παραπλησίως, ὅτι μὴ τοῖς
<span class="lb" data-page="7.420" data-line="8" id="l7.420.8"></span>συνόχοις ὠνομασμένοις· οὗτοι γὰρ μόνοι πυρετοὶ οὐκ ἔχουσι
<span class="lb" data-page="7.420" data-line="9" id="l7.420.9"></span>παρακμὴν αἰσθητὴν, ὥσπερ οὐδὲ τὴν ὅλην περίοδον, οὔτε
<span class="lb" data-page="7.420" data-line="10" id="l7.420.10"></span>τινα ἄλλην διαφορὰν τῶν προειρημένων, ἀλλ’ οἵαν ἔφαμεν
<span class="lb" data-page="7.420" data-line="11" id="l7.420.11"></span>εἶναι τῶν τριταίων τὴν ἐπὶ τοῦ μεγέθους ἔν τινι χρόνῳ στάσιν,
<span class="lb" data-page="7.420" data-line="12" id="l7.420.12"></span>ἐκεῖνοι τοιαύτην ἔχουσιν ὀλίγου δεῖν ἅπασαν αὐτῶν
<span class="lb" data-page="7.420" data-line="13" id="l7.420.13"></span>τὴν διέξοδον. εἴπερ οὖν, ὡς ἔφην, ἀκίνδυνοι κατά γε τὴν
<span class="lb" data-page="7.420" data-line="14" id="l7.420.14"></span>ἑαυτῶν φύσιν εἰσὶν οἱ εἰς ἀπυρεξίαν λήγοντες, ὡς ἐν τοῖς περὶ
<span class="lb" data-page="7.420" data-line="15" id="l7.420.15"></span>αὐτῶν λόγοις ἐπεδείξαμεν, οὐκ ἄλλό τι τὸ διαλιπεῖν Ἱπποκράτης
<span class="lb" data-page="7.420" data-line="16" id="l7.420.16"></span>ὠνόμασεν, ἢ τὸ λήγειν εἰς ἀπυρεξίαν. ὥστ’ εὐλόγως ἄν
<span class="lb" data-page="7.420" data-line="17" id="l7.420.17"></span>τις ἑπόμενος τῇ παλαιᾷ συνηθείᾳ διάλειμμα καλέσειεν ἐν ταῖς
<span class="lb" data-page="7.420" data-line="18" id="l7.420.18"></span>τῶν τριταίων περιόδοις τὸν καιρὸν τῆς ἀπυρεξίας· ὥσπέρ γε ﻿
<span class="pb" data-page="7.421" id="p7.421"></span>
<span class="lb" data-page="7.421" data-line="1" id="l7.421.1"></span>καὶ τὴν ἐπὶ τοῦ μεγίστου μεγέθους στάσιν, ὡς πρὸς τὴν αἴσθησιν
<span class="lb" data-page="7.421" data-line="2" id="l7.421.2"></span>ἡμῶν τῶν ἁπτομένων, αὐτῶν τε τῶν καμνόντων,
<span class="lb" data-page="7.421" data-line="3" id="l7.421.3"></span>ἀκμήν. οὕτω γοῦν καὶ ἡ τῶν ἡλικιῶν ἀκμὴ τὸ τελεώτατόν
<span class="lb" data-page="7.421" data-line="4" id="l7.421.4"></span>ἐστι, καὶ φαίνεται καὶ τούτῳ τῷ ὀνόματι, καθάπερ καὶ τῷ
<span class="lb" data-page="7.421" data-line="5" id="l7.421.5"></span>διαλείπειν ὁ Ἱπποκράτης χρώμενος. ἀλλὰ καὶ τὸ πρῶτον μέρος
<span class="lb" data-page="7.421" data-line="6" id="l7.421.6"></span>τῆς περιόδου κατά γε τὴν πρώτην ἡμέραν γενόμενον ἐπὶ
<span class="lb" data-page="7.421" data-line="7" id="l7.421.7"></span>τῇ μεταπτώσει τοῦ κατὰ φύσιν, ἔν τε τῇ τρίτῃ καὶ τῇ πέμπτῃ
<span class="lb" data-page="7.421" data-line="8" id="l7.421.8"></span>καὶ ταῖς ἀνάλογον, ὡσαύτως περιοδίζον ἐπὶ τῷ διαλείμματι,
<span class="lb" data-page="7.421" data-line="9" id="l7.421.9"></span>καλοῦσιν ἀρχὴν, οὐχ Ἱπποκράτης μόνον, ἀλλὰ καὶ
<span class="lb" data-page="7.421" data-line="10" id="l7.421.10"></span>οἱ ἄλλοι σχεδὸν ἅπαντες ἰατροί. μετὰ δὲ τὴν ἀρχὴν ἐναργῶς
<span class="lb" data-page="7.421" data-line="11" id="l7.421.11"></span>γνωριζομένην τῇ ψύξει δεύτερος ἦν καιρὸς ὁ τῆς ἀνωμαλίας,
<span class="lb" data-page="7.421" data-line="12" id="l7.421.12"></span>καὶ τρίτος ὁ τῆς αὐξήσεως, ἄχρι τῆς ἀκμῆς. ἐπικοινωνοῦντας
<span class="lb" data-page="7.421" data-line="13" id="l7.421.13"></span>δ’ αὐτοὺς ἀλλήλοις οὐκ ἀκριβῶς ἐθεάσαντο πάντες, ἰδέᾳ
<span class="lb" data-page="7.421" data-line="14" id="l7.421.14"></span>διαφέροντας· ὀνομάζουσί τε τὸ συγκείμενον ἐξ ἀμφοῖν, ὡς
<span class="lb" data-page="7.421" data-line="15" id="l7.421.15"></span>ἓν ὅλον, οἱ μὲν ἐπίδοσιν, οἱ δ’ αὔξησιν, οἱ δ’ ἀνάβασιν
<span class="lb" data-page="7.421" data-line="16" id="l7.421.16"></span>παροξυσμοῦ. καὶ μέντοι καὶ λέγουσιν ἀληθές τι· μετὰ
<span class="lb" data-page="7.421" data-line="17" id="l7.421.17"></span>γὰρ τὸν πρῶτον καιρὸν, ἐν ᾧ καταψύχεται μὲν τὰ ἐκτὸς,
<span class="lb" data-page="7.421" data-line="18" id="l7.421.18"></span>εἰς δὲ τὸ βάθος ἐναργῶς φαίνεται τὸ αἷμα συῤῥέον, ἕτερός
<span class="lb" data-page="7.421" data-line="19" id="l7.421.19"></span>ἐστι καιρὸς ὅλος, ὅλῳ τῷδε κατ’ ἀντίθεσιν ὑφιστάμενος,
<span class="pb" data-page="7.422" id="p7.422"></span>
<span class="lb" data-page="7.422" data-line="1" id="l7.422.1"></span><span class="milestone ed1page" data-n="3.382" data-unit="ed1page" id="ed1page.3.382"></span>διαμαχομένου μὲν τοῦ θερμοῦ τῇ ψύξει; ἀποτεινομένου
<span class="lb" data-page="7.422" data-line="2" id="l7.422.2"></span>δὲ πρὸς τὰ ἐκτὸς τοῦ αἵματος. καὶ εἴ γ’ οὕτως αὐτὸν ἕνα
<span class="lb" data-page="7.422" data-line="3" id="l7.422.3"></span>λέγοιεν, ὡς εἴρηται νῦν, οὐ διοίσει καλεῖν τοῦτον ὅλον τὸν
<span class="lb" data-page="7.422" data-line="4" id="l7.422.4"></span>καιρὸν ἀνάβασιν· εἰ δ’ οὕτω καλέσαντες, ἄτμητον ἐάσειαν,
<span class="lb" data-page="7.422" data-line="5" id="l7.422.5"></span>οὐ σμικρὰ βλάψουσι τὴν τέχνην. ὁ γὰρ τῆς ἀνωμαλίας ἐν
<span class="lb" data-page="7.422" data-line="6" id="l7.422.6"></span>αὐτῷ καιρὸς ὁ πρῶτος ἑτέρων ἔνδειξιν ἔχει βοηθημάτων,
<span class="lb" data-page="7.422" data-line="7" id="l7.422.7"></span>καὶ οὐ πάντῃ τῶν αὐτῶν τῷ μετ’ αὐτὸν καιρῷ, καθ’ ὃν ὁμαλὴς
<span class="lb" data-page="7.422" data-line="8" id="l7.422.8"></span>μὲν ἡ τοῦ παντὸς σώματος κατάστασίς ἐστιν, αὔξησις δὲ
<span class="lb" data-page="7.422" data-line="9" id="l7.422.9"></span>τῶν ὄντων, ἐπὶ τῆς αὐτῆς ἰδέας μενόντων, ἄχρι τῆς ἀκμῆς·
<span class="lb" data-page="7.422" data-line="10" id="l7.422.10"></span>λοιπὴ δὲ ἡ παρακμὴ καιρὸς εἷς ἐστιν ὅμοιος ἑαυτῷ κατὰ τὴν
<span class="lb" data-page="7.422" data-line="11" id="l7.422.11"></span>ἰδέαν, ὅτι μὴ <span class="milestone ed2page" data-n="7.298" data-unit="ed2page" id="ed2page.7.298"></span>τῷ μᾶλλόν τε καὶ ἧττον αὐτὰ τὰ μόρια
<span class="lb" data-page="7.422" data-line="12" id="l7.422.12"></span>διαφέρει. ἀλλὰ τοῦτό γε καὶ τῷ πρώτῳ καιρῷ τῆς ἀρχῆς,
<span class="lb" data-page="7.422" data-line="13" id="l7.422.13"></span>καὶ τῷ δευτέρῳ τῷ τῆς ἀνωμαλίας, καὶ ἔτι τῷ τρίτῳ τῆς
<span class="lb" data-page="7.422" data-line="14" id="l7.422.14"></span>ἀναβάσεως ὑπάρχει. καὶ γὰρ τούτων ἑκάστῳ διαφορά τίς
<span class="lb" data-page="7.422" data-line="15" id="l7.422.15"></span>ἐστι κατὰ μέρος αἰσθητῶς ὑπαλλαττομένῳ. οὐ γὰρ ὁμοία
<span class="lb" data-page="7.422" data-line="16" id="l7.422.16"></span>κατὰ πάντα ἐστὶν ἑκάστου τῶν εἰρημένων καιρῶν ἡ ἀρχὴ τῇ
<span class="lb" data-page="7.422" data-line="17" id="l7.422.17"></span>τελευτῇ, διαφέρουσι δ’ ἀλλήλων τε καὶ τοῦ μέσου καιροῦ σαφῶς.
<span class="lb" data-page="7.422" data-line="18" id="l7.422.18"></span>ἡ γοῦν ἀρχὴ τοῦ παροξυσμοῦ βραχύ τι τῆς κατὰ φύσιν
<span class="pb" data-page="7.423" id="p7.423"></span>
<span class="lb" data-page="7.423" data-line="1" id="l7.423.1"></span>ἀποκεχώρηκε καταστάσεως, ὥσπερ ἡ τελευτὴ πλεῖστον· ὅπου
<span class="lb" data-page="7.423" data-line="2" id="l7.423.2"></span>δὲ ταῦτα μεγίσταις διαφοραῖς ἀλλήλων ἀποκεχώρηκε, πάντως
<span class="lb" data-page="7.423" data-line="3" id="l7.423.3"></span>δή που καὶ μέσος τίς ἐστιν αὐτῶν καιρὸς, πλεῖον μὲν τῆς ἀρχῆς
<span class="lb" data-page="7.423" data-line="4" id="l7.423.4"></span>ἀπέχων τοῦ κατὰ φύσιν, ἔλαττον δὲ τῆς τελευτῆς.
<span class="lb" data-page="7.423" data-line="5" id="l7.423.5"></span>οὕτω δὲ καὶ ἡ τῆς ἀνωμαλίας ἀρχὴ μικρόν τι διαλλάττει τῆς
<span class="lb" data-page="7.423" data-line="6" id="l7.423.6"></span>συναπτούσης αὐτῇ τοῦ πρώτου καιροῦ τελευτῆς, ἐπιπλέον δ’
<span class="lb" data-page="7.423" data-line="7" id="l7.423.7"></span>ἀφισταμένη, καὶ μέση οὖσα, μεταξύ πως ἥνωται τῇ εἰρημένῃ
<span class="lb" data-page="7.423" data-line="8" id="l7.423.8"></span>τοῦ πρώτου καιροῦ τελευτῇ καὶ τῇ ἀρχῇ τοῦ τρίτου. κατὰ
<span class="lb" data-page="7.423" data-line="9" id="l7.423.9"></span>δὲ τὸν αὐτὸν, οἶμαι, λόγον καὶ ὅσα συνάπτει τοῦ δευτέρου
<span class="lb" data-page="7.423" data-line="10" id="l7.423.10"></span>καιροῦ τοῦδε τῆς ἀνωμαλίας ταῖς ἀρχαῖς τοῦ τρίτου καιροῦ,
<span class="lb" data-page="7.423" data-line="11" id="l7.423.11"></span>παραπλησίαν ἐκείνοις ἔχει τὴν κατάστασιν. οὕτω δὲ καὶ τοῦ
<span class="lb" data-page="7.423" data-line="12" id="l7.423.12"></span>τρίτου πάλιν αὐτοῦ καιροῦ τὰ μὲν πρῶτα τῶν ὑστάτων τοῦ
<span class="lb" data-page="7.423" data-line="13" id="l7.423.13"></span>δευτέρου βραχὺ παραλλάττει, τὰ δ’ ὕστατα παραπλήσιά πώς
<span class="lb" data-page="7.423" data-line="14" id="l7.423.14"></span>ἐστι τῇ τῆς ἀκμῆς ἰδέᾳ, τὸ μέσον δ’ ἀμφοῖν ἴσον ἑκατέρων
<span class="lb" data-page="7.423" data-line="15" id="l7.423.15"></span>τῶν ἄκρων ἀφέστηκεν. ὥστ’ οὐδὲν θαυμαστὸν, ὥσπερ τούτων
<span class="lb" data-page="7.423" data-line="16" id="l7.423.16"></span>ἑκάστου τῶν καιρῶν, οὕτω καὶ τῆς παρακμῆς τὸ μὲν
<span class="lb" data-page="7.423" data-line="17" id="l7.423.17"></span>ἀρχὴν εἶναι, τὸ δὲ τελευτὴν, τὸ δὲ μεσότητα. καλεῖν δέ γε,
<span class="lb" data-page="7.423" data-line="18" id="l7.423.18"></span>εἰ βούλοιτό τις, ἕκαστον αὐτῶν ἰδίᾳ προσηγορίᾳ δύναται.
<span class="lb" data-page="7.423" data-line="19" id="l7.423.19"></span>ἀκούω γοῦν ἑκάστοτε τῶν ἰατρῶν λεγόντων, ἀπέκλινεν
<span class="pb" data-page="7.424" id="p7.424"></span>
<span class="lb" data-page="7.424" data-line="1" id="l7.424.1"></span>ἀρτίως ἡ ἀκμὴ, νῦν ὑφίησι, νῦν ἐνδίδωσι, νῦν ἀνίεται· εἴπερ
<span class="lb" data-page="7.424" data-line="2" id="l7.424.2"></span>οὖν ταῦτα λέγουσιν, οὐκ ἀδύνατον αὐτοῖς τὰ πρῶτα τῆς
<span class="lb" data-page="7.424" data-line="3" id="l7.424.3"></span>παρακμῆς ὀνομάζειν ἀπόκλισιν, ἢ ὕφεσιν, ἢ ἔνδοσιν, ἢ ἄνεσιν,
<span class="lb" data-page="7.424" data-line="4" id="l7.424.4"></span>ἢ καί τινα τούτων, ἢ καὶ πάντα. καὶ μέντοι καὶ τὰ
<span class="lb" data-page="7.424" data-line="5" id="l7.424.5"></span>μέσα καλεῖν ἔξεστιν ὀνόματι τῶν εἰρημένων ἑνὶ, καὶ τελευταῖα
<span class="lb" data-page="7.424" data-line="6" id="l7.424.6"></span>κατὰ τὸν αὐτὸν τρόπον· ὥσπερ καὶ ὁ Ἀρχιγένης ἄνεσιν
<span class="lb" data-page="7.424" data-line="7" id="l7.424.7"></span>ὀνομάζει τὸ τελευταῖον τῆς παρακμῆς. ἀλλ’ ἐκεῖνος φαύλως
<span class="lb" data-page="7.424" data-line="8" id="l7.424.8"></span>γε πράττει, νομίζων αὐτὴν ἕτερον εἶναι καιρὸν ἰδέᾳ τινὶ διαφέροντα
<span class="lb" data-page="7.424" data-line="9" id="l7.424.9"></span>τῆς παρακμῆς. ἀμέλει πάντων τῶν μερῶν τῆς ὅλης
<span class="lb" data-page="7.424" data-line="10" id="l7.424.10"></span>περιόδου τὸ μὲν ἀρχὴν ποιούμενος, τὸ δὲ τελευτὴν, τὸ δὲ
<span class="lb" data-page="7.424" data-line="11" id="l7.424.11"></span>μέσον· οὕτω καὶ αὐτῆς τῆς ἀνέσεως ποιεῖται τὴν τομὴν, ὡς
<span class="lb" data-page="7.424" data-line="12" id="l7.424.12"></span>ἰδίου τινὸς ὄντος καιροῦ τῶν κατὰ τὴν πρώτην διαίρεσιν, ὅσοι
<span class="lb" data-page="7.424" data-line="13" id="l7.424.13"></span>διαφέρουσιν ἀλλήλων ἰδέαις τισὶν, οὐ μόνον τῷ μᾶλλόν τε
<span class="lb" data-page="7.424" data-line="14" id="l7.424.14"></span>καὶ ἧττον. ἐν ἀμφοτέροις οὖν ἁμαρτάνει προφανῶς, ἐξαίρων
<span class="lb" data-page="7.424" data-line="15" id="l7.424.15"></span>τε τὴν ἀνάβασιν τῆς πρώτης τομῆς, ἣν ἐναργέστερον
<span class="lb" data-page="7.424" data-line="16" id="l7.424.16"></span>ἅπαντες οἱ ἄνθρωποι νοοῦσι τῆς ἀρχῆς, καὶ προστιθεὶς τὴν
<span class="lb" data-page="7.424" data-line="17" id="l7.424.17"></span>ἄνεσιν ἐν τῷ τέλει τῆς περιόδου. εἰ μὲν γὰρ εἰς ἀπυρεξίαν
<span class="lb" data-page="7.424" data-line="18" id="l7.424.18"></span>ἀφικνοῖτο, σαφὴς ἂν εἴη ἡ διαφορὰ τοῦ τοιούτου καιροῦ
<span class="pb" data-page="7.425" id="p7.425"></span>
<span class="lb" data-page="7.425" data-line="1" id="l7.425.1"></span>πρὸς τοὺς ἄλλους ἅπαντας· εἰ δὲ ἐπιλαμβάνει τὴν παρακμὴν
<span class="lb" data-page="7.425" data-line="2" id="l7.425.2"></span>ἡ εἰσβολὴ τοῦ δευτέρου παροξυσμοῦ τριχῆ τμηθεῖσα, ἐν τῷδε
<span class="lb" data-page="7.425" data-line="3" id="l7.425.3"></span>τὸ τῆς ὅλης παρακμῆς μέρος ἔξεστι καλεῖν ἄνεσιν, οὐ μὴν
<span class="lb" data-page="7.425" data-line="4" id="l7.425.4"></span>ἄλλόν γέ τινα νομίζειν εἶναι καιρὸν ἰδίᾳ τινὶ φύσει χαρακτηριζόμενον,
<span class="lb" data-page="7.425" data-line="5" id="l7.425.5"></span>ὥσπερ τοὺς ἔμπροσθεν εἰρημένους. ὅτι μὲν οὖν
<span class="lb" data-page="7.425" data-line="6" id="l7.425.6"></span>ἔξεστι τὰ πάντα μέρη τῆς τριταίας περιόδου σαφέσι διαφοραῖς
<span class="lb" data-page="7.425" data-line="7" id="l7.425.7"></span>ἀλλήλων ὁρᾷν χωριζόμενα, πρόδηλον παντὶ τῷ θεασαμένῳ
<span class="lb" data-page="7.425" data-line="8" id="l7.425.8"></span>κᾂν ἕνα τινὰ τῶν οὕτω καμνόντων ἀῤῥώστων· εἰ δέ
<span class="lb" data-page="7.425" data-line="9" id="l7.425.9"></span>τινες αὐτῶν ἀνονόμαστοι, πρὸς μὲν τοὺς ἐριστικοὺς ἐροῦμεν,
<span class="lb" data-page="7.425" data-line="10" id="l7.425.10"></span>καιρὸς πρῶτος, καὶ δεύτερος, καὶ τρίτος, καὶ τέταρτος, καὶ
<span class="lb" data-page="7.425" data-line="11" id="l7.425.11"></span>πέμπτος, εἶθ’ ἕκτος, ὁ τῆς ἀπυρεξίας· πρὸς δὲ τοὺς εἰδότας
<span class="lb" data-page="7.425" data-line="12" id="l7.425.12"></span>ὀνομάτων χρῆσιν αὐτοὶ συντιθέμενοι τὰ ἐπιτήδεια.
<span class="lb" data-page="7.425" data-line="13" id="l7.425.13"></span>καὶ τῷ μὲν πρώτῳ καιρῷ τὸ τῆς ἀρχῆς ἴδιον <span class="milestone ed2page" data-n="7.299" data-unit="ed2page" id="ed2page.7.299"></span>ὄνομα
<span class="lb" data-page="7.425" data-line="14" id="l7.425.14"></span>κείσθω· τῷ δὲ δευτέρῳ τὸ τῆς ἀνωμαλίας· τῷ δὲ τρίτῳ
<span class="lb" data-page="7.425" data-line="15" id="l7.425.15"></span>τὸ τῆς ἀναβάσεως· καὶ τῷ τετάρτῳ τὸ τῆς ἀκμῆς· καὶ τῷ
<span class="lb" data-page="7.425" data-line="16" id="l7.425.16"></span>πέμπτῳ τὸ τῆς παρακμῆς· ὁ δὲ ἕκτος, ὁ τῆς ἀπυρεξίας,
<span class="lb" data-page="7.425" data-line="17" id="l7.425.17"></span>διάλειμμα προσαγορευέσθω.
</p>
        </article>

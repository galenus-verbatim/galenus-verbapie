<article xmlns="http://www.w3.org/1999/xhtml" id="urn:cts:greekLit:tlg0057.tlg046.1st1K-grc1:7">
<span class="pb page1" data-page="7.427" id="p7.427"></span>
<span class="milestone ed1page page1" data-n="3.382" data-unit="ed1page" id="ed1page.3.382"></span>
<span class="milestone ed2page page1" data-n="7.299" data-unit="ed2page" id="ed2page.7.299"></span>
          <p>
<span class="lb" data-page="7.427" data-line="14" id="l7.427.14"></span>Αὐτὴ μὲν οὖν ἡ τομὴ τῶν εἰς ἀπυρεξίαν
<span class="lb" data-page="7.427" data-line="15" id="l7.427.15"></span>ληγόντων ἁπάντων ἐστὶ πυρετῶν, ἀμφημερινῶν, τριταίων,
<span class="lb" data-page="7.427" data-line="16" id="l7.427.16"></span>τεταρταίων, ὡς ἓξ ἐχόντων τὰ μέρη διαφέροντα ἀλλήλων
<span class="lb" data-page="7.427" data-line="17" id="l7.427.17"></span>ἰδέαις εὐσήμοις· ἑτέρα δὲ, τῶν μὴ διαλειπόντων, εἰς πέντε
<span class="lb" data-page="7.427" data-line="18" id="l7.427.18"></span>μέρη διαιρουμένων. εἰσὶ δὲ καὶ οὗτοι πάμπολλοι, τινὲς μὲν
<span class="pb" data-page="7.428" id="p7.428"></span>
<span class="lb" data-page="7.428" data-line="1" id="l7.428.1"></span>ἑκάστης ἡμέρας παροξυνόμενοι, τινὲς δὲ διὰ τρίτης· οὐ μὴν
<span class="lb" data-page="7.428" data-line="2" id="l7.428.2"></span>οἵ γε διὰ τετάρτης πολλάκις, ἀλλ’ ἐν τῷ σπανίῳ, φαίνονται
<span class="lb" data-page="7.428" data-line="3" id="l7.428.3"></span>γινόμενοι· τὸ πλεῖστον γὰρ αὐτῶν γένος εἰς ἀπυρεξίαν παύεται.
<span class="lb" data-page="7.428" data-line="4" id="l7.428.4"></span>διττὴ δὲ καὶ τούτων ἐστὶν ἡ ἰδέα τῶν εἰς <span class="milestone ed1page" data-n="3.383" data-unit="ed1page" id="ed1page.3.383"></span>ἀπυρεξίαν
<span class="lb" data-page="7.428" data-line="5" id="l7.428.5"></span>μὴ παυομένων, ἀμφημερινῶν, τριταίων, τεταρταίων.
<span class="lb" data-page="7.428" data-line="6" id="l7.428.6"></span>ἔνιοι μὲν γὰρ αὐτῶν καὶ τὸ μέγεθος ἀποτίθενται τοῦ σφυγμοῦ
<span class="lb" data-page="7.428" data-line="7" id="l7.428.7"></span>καὶ τὸ τάχος καὶ τὴν πυκνότητα <span class="milestone ed2page" data-n="7.300" data-unit="ed2page" id="ed2page.7.300"></span>καὶ τὴν
<span class="lb" data-page="7.428" data-line="8" id="l7.428.8"></span>σκληρότητα· τινὲς δὲ τὰ μὲν ἄλλα τρία πρὸς τὸ κατὰ φύσιν
<span class="lb" data-page="7.428" data-line="9" id="l7.428.9"></span>ἐπανάγουσι, φυλάττουσι δὲ ταχύτητα οἱ μὲν πλεῖον, οἱ δὲ
<span class="lb" data-page="7.428" data-line="10" id="l7.428.10"></span>ἧττον. ἀλλ’ οὐ τοῦ νῦν παρόντος λόγου περὶ ἐκείνων διαιρεῖσθαι·
<span class="lb" data-page="7.428" data-line="11" id="l7.428.11"></span>πρόκειται γὰρ ἐξαριθμῆσαι τὰ μόρια τῆς περιόδου
<span class="lb" data-page="7.428" data-line="12" id="l7.428.12"></span>καθ’ ἕκαστον γένος νοσήματος. εἰρηκότες οὖν ὀλίγον
<span class="lb" data-page="7.428" data-line="13" id="l7.428.13"></span>ἔμπροσθεν, ὡς ἕξ εἰσι τὰ πάντα κατὰ τοὺς διαλείποντας
<span class="lb" data-page="7.428" data-line="14" id="l7.428.14"></span>πυρετοὺς, ἑξῆς διερχόμεθα τὰ μέρη τῶν μὴ διαλειπόντων,
<span class="lb" data-page="7.428" data-line="15" id="l7.428.15"></span>πέντε εἶναι λέγοντες, ὅταν τὰ μὲν ἄλλα παραπλησίως αὐτοῖς
<span class="lb" data-page="7.428" data-line="16" id="l7.428.16"></span>ὑπάρχῃ, μόνον δὲ λείπῃ τὸ τῆς ἀπυρεξίας. ἡ δ’ ἐν τοῖς
<span class="lb" data-page="7.428" data-line="17" id="l7.428.17"></span>ἄλλοις μέρεσιν ὁμοιότης ἔξ ἀνάγκης ἐστὶ, τὸ τῆς εἰσβολῆς τῶν
<span class="lb" data-page="7.428" data-line="18" id="l7.428.18"></span>παροξυσμῶν μετὰ συστολῆς γίγνεσθαι, ὀνομάζω δ’ οὕτω τὸ
<span class="lb" data-page="7.428" data-line="19" id="l7.428.19"></span>μετὰ τοῦ ψύχεσθαι, τούτῳ γὰρ ἕπεται κατὰ τοὺς σφυγμοὺς
<span class="pb" data-page="7.429" id="p7.429"></span>
<span class="lb" data-page="7.429" data-line="1" id="l7.429.1"></span>εἴσω μᾶλλον κινεῖσθαι μετὰ μικρότητος, ἀποχωροῦντος εἰς
<span class="lb" data-page="7.429" data-line="2" id="l7.429.2"></span>τὰ σπλάγχνα τοῦ αἵματος, ᾧ πάλιν ἐξ ἀνάγκης ἕπεται τὸ τῆς
<span class="lb" data-page="7.429" data-line="3" id="l7.429.3"></span>ἀνωμαλίας, εἶθ’ ἑξῆς τὸ τῆς ἀναβάσεως, ἀκμῆς τε καὶ παρακμῆς.
<span class="lb" data-page="7.429" data-line="4" id="l7.429.4"></span>ἐφ’ ὧν μέντοι χωρὶς αἰσθητῆς συστολῆς εἰσβολὴ γίγνεται παροξυσμοῦ,
<span class="lb" data-page="7.429" data-line="5" id="l7.429.5"></span>τοὺς τρεῖς καιροὺς εἰς ἕνα μεταπίπτειν ἀναγκαῖόν ἐστι,
<span class="lb" data-page="7.429" data-line="6" id="l7.429.6"></span>καὶ γίγνεσθαι τὸ σύμπαν μέχρι τῆς ἀκμῆς ἀνάβασιν. ὅπου γὰρ
<span class="lb" data-page="7.429" data-line="7" id="l7.429.7"></span>οὐκ ἐγένετο συστολὴ, δῆλον ὡς οὐδ’ ἀνωμαλία. τὴν δὲ ἀκμὴν οὐδ’
<span class="lb" data-page="7.429" data-line="8" id="l7.429.8"></span>ἄν ποτε εἶδον ἀπολείπουσαν, ἀλλ’ ἀεὶ διαμένουσαν αἰσθητὴν
<span class="lb" data-page="7.429" data-line="9" id="l7.429.9"></span>ἰσότητα κατὰ πάντας τοὺς πυρετοὺς ἐπί τινα χρόνον· εἰσβολὴν
<span class="lb" data-page="7.429" data-line="10" id="l7.429.10"></span>μέντοι μυριάκις ἐθεασάμην ἄνευ τῶν εἰρημένων τῆς ἀρχῆς
<span class="lb" data-page="7.429" data-line="11" id="l7.429.11"></span>συμπτωμάτων, ὧν τὸ μὲν κυριώτατον ἦν ἁπάσαις ὀλίγου δεῖν
<span class="lb" data-page="7.429" data-line="12" id="l7.429.12"></span>ταῖς ἀρχαῖς ἡ ψύξις συνοῦσα τῶν παροξυσμῶν, ὥσπερ καὶ ἡ
<span class="lb" data-page="7.429" data-line="13" id="l7.429.13"></span>ἐπὶ τὰ ἔσω τῶν ἀρτηριῶν κίνησις, ὑπὲρ ἧς εἴρηται μὲν ἐπιπλέον
<span class="lb" data-page="7.429" data-line="14" id="l7.429.14"></span>ἐν τῇ περὶ τῶν σφυγμῶν πραγματείᾳ, κατὰ δὲ τὸν ἐνεστῶτα
<span class="lb" data-page="7.429" data-line="15" id="l7.429.15"></span>λόγον ἀρκεῖ τῷ τάχει τῆς συστολῆς ἀφορίζειν αὐτήν.
<span class="lb" data-page="7.429" data-line="16" id="l7.429.16"></span>ὅσα δ’ ἄλλα συμπτώματά τε καὶ σημεῖα τῆς ἀρχῆς τῶν παροξυσμῶν
<span class="lb" data-page="7.429" data-line="17" id="l7.429.17"></span>ἐστιν ἴδια, προείρηται τὰ μὲν ἐπιγινόμενα τῇ περιψύξει,
<span class="lb" data-page="7.429" data-line="18" id="l7.429.18"></span>τὰ δ’ ἄλλα ἄλλως συμβαίνειν· σμικρότης μὲν τῶν
<span class="lb" data-page="7.429" data-line="19" id="l7.429.19"></span>σφυγμῶν καὶ ἀραιότης καὶ βραδυτὴς διαστολῆς ἐπὶ τῇ καταψύξει,
<span class="pb" data-page="7.430" id="p7.430"></span>
<span class="lb" data-page="7.430" data-line="1" id="l7.430.1"></span>ῥῖγος δ’ ἐπ’ ἄλλαις προφάσεσιν, ἃς ἐν ταῖς τῶν συμπτωμάτων
<span class="lb" data-page="7.430" data-line="2" id="l7.430.2"></span>αἰτίαις εἴπομεν. ἀλλ’ ὅλον τὸ γένος τοῦτο τῶν
<span class="lb" data-page="7.430" data-line="3" id="l7.430.3"></span>παροξυσμῶν παντάπασιν, ὡς ἔφην, ἀπόλλυται, καὶ πολλοὺς
<span class="lb" data-page="7.430" data-line="4" id="l7.430.4"></span>πολλάκις ἡμεῖς ἐκωλύσαμεν ὑπὸ τῶν θαυμαστῶν τούτων
<span class="lb" data-page="7.430" data-line="5" id="l7.430.5"></span>ἰατρῶν ἤτοι γ’ ἐπὶ τὸ λουτρὸν πεμφθέντας, ἢ τροφὴν προσενέγκασθαι
<span class="lb" data-page="7.430" data-line="6" id="l7.430.6"></span>κελευθέντας, ὡς ὑπερβεβηκότας ἤδη τὰς ὑπόπτους
<span class="lb" data-page="7.430" data-line="7" id="l7.430.7"></span>ὥρας τοῦ παροξυσμοῦ. συμβαίνει δὲ αὐτοὺς ἀγνοοῦντας
<span class="lb" data-page="7.430" data-line="8" id="l7.430.8"></span>ἀκριβῶς ἅπτεσθαι τῆς ἀρτηρίας, ἐν τοῖς τοιούτοις σφάλμασι
<span class="lb" data-page="7.430" data-line="9" id="l7.430.9"></span>καθίστασθαι. ἅπασι γὰρ τοῖς οὕτω παροξυνομένοις ἡ συστολὴ
<span class="lb" data-page="7.430" data-line="10" id="l7.430.10"></span>θάττων γίγνεται· γνωρίζειν δ’ αὐτὴν οὐ παντός ἐστιν,
<span class="lb" data-page="7.430" data-line="11" id="l7.430.11"></span>ἀλλὰ δεῖται μάλιστα τοῦτο τὸ ἔργον, εἴπερ τι καὶ ἄλλο τῆς
<span class="lb" data-page="7.430" data-line="12" id="l7.430.12"></span>τέχνης, ἀσκήσεως ἱκανῆς, ἣν οὐχ οὐχ οἷόν τε ποιήσασθαι,
<span class="lb" data-page="7.430" data-line="13" id="l7.430.13"></span>πρὶν τεχνωθῆναι τὸν εἰρημένον ὑφ’ ἡμῶν τρόπον ἐν τῷ
<span class="lb" data-page="7.430" data-line="14" id="l7.430.14"></span>πρώτῳ τῆς διαγνώσεως τῶν σφυγμῶν. εἰ μὲν οὖν τις εἴη
<span class="lb" data-page="7.430" data-line="15" id="l7.430.15"></span>γνωστικὸς τῆς συστολῆς τῶν ἀρτηριῶν, ἐγχωρεῖ τούτῳ
<span class="lb" data-page="7.430" data-line="16" id="l7.430.16"></span>τίθεσθαι τοῦτ’ αὐτὸ τὸ μέρος τοῦ παροξυσμοῦ, καθ’ ὃ
<span class="lb" data-page="7.430" data-line="17" id="l7.430.17"></span>τὴν συστολὴν ὠκυτέραν ἐγνώρισε γεγενημένην ἄνευ τῆς
<span class="lb" data-page="7.430" data-line="18" id="l7.430.18"></span>διαστολῆς, ἀρχὴν τῆς περιόδου· τὸ δ’ ἐφεξῆς τῷδε ἐπανάβασιν,
<span class="lb" data-page="7.430" data-line="19" id="l7.430.19"></span>ἄχρι τῆς ἀκμῆς· εἰ δὲ μὴ γνωρίζοι μηδὲ τοῦτο, ﻿
<span class="pb" data-page="7.431" id="p7.431"></span>
<span class="lb" data-page="7.431" data-line="1" id="l7.431.1"></span>φαίνοιτο δὲ ἀθλίπτως αὐτῷ παντοίως ἡ εἰσβολὴ γεγενημένη,
<span class="lb" data-page="7.431" data-line="2" id="l7.431.2"></span>τὸ μέχρι τῆς ἀκμῆς μέρος τοῦ παροξυσμοῦ πᾶν ἐπανάβασιν,
<span class="lb" data-page="7.431" data-line="3" id="l7.431.3"></span>ἢ ἐπίδοσιν, ἢ αὔξησιν ὀνομάσει· τέμνων δ’ αὐτὴν εἰς πρῶτα
<span class="lb" data-page="7.431" data-line="4" id="l7.431.4"></span>καὶ τελευταῖα καὶ μέσα κατὰ τὸ μᾶλλόν τε καὶ ἦττον, οὐκ
<span class="lb" data-page="7.431" data-line="5" id="l7.431.5"></span>εἴδεσι διαφόροις, ὡς ἔμπροσθεν ἔλεγον ἐπὶ τῶν αἰσθητῶν
<span class="lb" data-page="7.431" data-line="6" id="l7.431.6"></span>περιψύξεων. ἐν τοῖς τοιούτοις οὖν πυρετοῖς οἱ πάντες ἔσονται
<span class="lb" data-page="7.431" data-line="7" id="l7.431.7"></span>καιροὶ τρεῖς, αὔξησις, ἀκμὴ, μείωσις· οὐδὲν γὰρ χεῖρον
<span class="lb" data-page="7.431" data-line="8" id="l7.431.8"></span>οὐδὲ μείωσιν ὀνομάζειν τὸν καιρὸν ἐκεῖνον, ἐν ᾧ τοῦ μεγέθους
<span class="lb" data-page="7.431" data-line="9" id="l7.431.9"></span>ἀφαιρεῖταί τι τοῦ πυρετοῦ· ἐν ὅσοις δ’ οὐκ ἔστι περίοδος,
<span class="lb" data-page="7.431" data-line="10" id="l7.431.10"></span>οἷον καὶ τοῖς συνόχοις ὀνομαζομένοις, τούτοις τοῖς
<span class="lb" data-page="7.431" data-line="11" id="l7.431.11"></span>πυρετοῖς οὔτε παροξυσμὸς ὅλως <span class="milestone ed2page" data-n="7.301" data-unit="ed2page" id="ed2page.7.301"></span>τίς ἐστιν, οὔτε τὰ
<span class="lb" data-page="7.431" data-line="12" id="l7.431.12"></span>προειρημένα μέρη, τὰ μέντοι τῆς ὅλης νόσου μόρια κατὰ
<span class="lb" data-page="7.431" data-line="13" id="l7.431.13"></span>διαφέροντας χρόνους καὶ τούτοις ἐστὶν, ἑτέροις τρόποις διαγινωσκόμενα
<span class="lb" data-page="7.431" data-line="14" id="l7.431.14"></span>παρὰ τοὺς ἐν τοῖς παροξυσμοῖς καιροὺς, οὓς
<span class="lb" data-page="7.431" data-line="15" id="l7.431.15"></span>ὀλίγον ὕστερον ἐρῶ, καὶ μάλιστα ὅτι σφάλλονται πάντες ἐν
<span class="lb" data-page="7.431" data-line="16" id="l7.431.16"></span>αὐτοῖς ἰατροὶ, καίτοιγε Ἱπποκράτους ὀρθότατα διδάξαντος
<span class="lb" data-page="7.431" data-line="17" id="l7.431.17"></span>ὑπὲρ αὐτῶν.
</p>
        </article>

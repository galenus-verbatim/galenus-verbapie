<article xmlns="http://www.w3.org/1999/xhtml" id="urn:cts:greekLit:tlg0057.tlg046.1st1K-grc1:8">
<span class="pb page1" data-page="7.431" id="p7.431"></span>
<span class="milestone ed1page page1" data-n="3.383" data-unit="ed1page" id="ed1page.3.383"></span>
<span class="milestone ed2page page1" data-n="7.301" data-unit="ed2page" id="ed2page.7.301"></span>
          <p>
<span class="lb" data-page="7.431" data-line="18" id="l7.431.18"></span>Ἀλλὰ νῦν ἐπὶ τοὺς κατὰ περίοδόν τινα
<span class="lb" data-page="7.431" data-line="19" id="l7.431.19"></span>παροξύνοντας ἐπανέλθωμεν τῷ λόγῳ, πᾶν ὅσον ὑπόλοιπον
<span class="pb" data-page="7.432" id="p7.432"></span>
<span class="lb" data-page="7.432" data-line="1" id="l7.432.1"></span>ἐν αὐτοῖς ἄσκοπον ἀφεῖται διαιροῦντες. ἑνὸς μὲν δὴ καὶ
<span class="lb" data-page="7.432" data-line="2" id="l7.432.2"></span>πρώτου μεμνῆσθαι κελεύω, τοῦ γεγονέναι τὸν λόγον ἡμῖν
<span class="lb" data-page="7.432" data-line="3" id="l7.432.3"></span>ἅπαντα τὸν ἀπ’ ἀρχῆς ἄχρι δεῦρο περὶ τῶν ἁπλῶν περιόδων.
<span class="lb" data-page="7.432" data-line="4" id="l7.432.4"></span>ἐν γὰρ ταῖς ἐπιπεπλεγμέναις ὁ μετὰ τὴν ἀκμὴν καιρὸς
<span class="lb" data-page="7.432" data-line="5" id="l7.432.5"></span>ἐνίοτε στενοῦται, φθανούσης εἰσβάλλειν ἐπισημασίας ἑτέρου
<span class="lb" data-page="7.432" data-line="6" id="l7.432.6"></span>παροξυσμοῦ, πρὶν τὴν προτέραν περίοδον ἀκριβῶς πληρωθῆναι,
<span class="lb" data-page="7.432" data-line="7" id="l7.432.7"></span>καὶ πολλάκις γε κατὰ μὲν τὴν ἑαυτοῦ φύσιν ὁ πυρετὸς
<span class="lb" data-page="7.432" data-line="8" id="l7.432.8"></span>ἐκ τοῦ τῶν διαλειπόντων ἐστὶ γένους, ὥσπερ ὁ τριταῖος, ἡ
<span class="lb" data-page="7.432" data-line="9" id="l7.432.9"></span>δ’ ἐπιπλοκὴ χρόνον ἀπυρεξίας οὐδένα καταλείπει τῇ προτέρᾳ
<span class="lb" data-page="7.432" data-line="10" id="l7.432.10"></span>περιόδῳ, φθάσαντος εἰσβαλεῖν τοῦ δευτέρου παροξυσμοῦ,
<span class="lb" data-page="7.432" data-line="11" id="l7.432.11"></span>πρὶν ἀπολυθῆναι τὸν πρότερον. εἴρηται δέ μοι περὶ τῶν
<span class="lb" data-page="7.432" data-line="12" id="l7.432.12"></span>τοιούτων ἐπιπλοκῶν ἐν δύο πραγματείαις, τῇ τε περὶ κρίσεων
<span class="lb" data-page="7.432" data-line="13" id="l7.432.13"></span>καὶ τῇ περὶ διαφορᾶς τῶν πυρετῶν, ἔνθα καὶ διώρισται
<span class="lb" data-page="7.432" data-line="14" id="l7.432.14"></span>μίξις ἐπιπλοκῆς. ὁ γοῦν ἡμιτριταῖος ἐκ μίξεώς τε καὶ κράσεως
<span class="lb" data-page="7.432" data-line="15" id="l7.432.15"></span>ἐδείχθη γιγνόμενος ἀμφημερινοῦ τε καὶ τριταίου πυρετοῦ.
<span class="lb" data-page="7.432" data-line="16" id="l7.432.16"></span>πολλάκις δὲ καὶ αὐτῷ τῷ ἡμιτριταίῳ τῶν ἁπλῶν εἷς
<span class="lb" data-page="7.432" data-line="17" id="l7.432.17"></span>ἐπιπλέκεται πυρετῶν, ἤτοι τριταῖος, ἢ ἀμφημερινὸς, ἀλλ’
<span class="lb" data-page="7.432" data-line="18" id="l7.432.18"></span>οὐκ ἔστιν ἡ τοιαύτη ποικιλία τῆς ἐνεστώσης οἰκεία πραγματείας,
<span class="lb" data-page="7.432" data-line="19" id="l7.432.19"></span>ἀρκεῖ γὰρ ἐνταῦθα τοὺς ἰδίους ἑκάστου τῶν πυρετῶν
<span class="pb" data-page="7.433" id="p7.433"></span>
<span class="lb" data-page="7.433" data-line="1" id="l7.433.1"></span>καιροὺς ἀκριβῶς διαρθρῶσαι· τὸ γὰρ τὸ συμπλεκόμενον αὐτῶν
<span class="lb" data-page="7.433" data-line="2" id="l7.433.2"></span>ἑτοίμως δύνασθαι διακρίνειν οὕτως ἂν ἡμῖν μάλισθ’
<span class="lb" data-page="7.433" data-line="3" id="l7.433.3"></span>ὑπάρξειεν. οἱ μὲν οὖν ἀκριβῶς ἁπλοῖ προείρηνται, περὶ δὲ
<span class="lb" data-page="7.433" data-line="4" id="l7.433.4"></span>τῶν ἐπιμίκτων ἑξῆς ἐρῶ. γίνεται τοίνυν ἐνίοτε φρικώδης
<span class="lb" data-page="7.433" data-line="5" id="l7.433.5"></span>εἰσβολὴ, τὰ τῆς ἀρχῆς ἴδια γνωρίσματα πάντα ἔχουσα, πλὴν
<span class="lb" data-page="7.433" data-line="6" id="l7.433.6"></span>ῥίγους, ἔστι δ’ ὅτε καὶ τούτου τὴν ἔμφασιν· ἡ γάρ τοι σφοδρὰ
<span class="lb" data-page="7.433" data-line="7" id="l7.433.7"></span>φρίκη δόξειεν ἂν ἤτοι γε ἀρχή τις εἶναι ῥίγους, ἢ μικρὸν
<span class="lb" data-page="7.433" data-line="8" id="l7.433.8"></span>ῥῖγος, ἀλλὰ τό γε ἀκριβὲς ῥῖγος, οἷον ἐν τριταίοις τε καὶ τεταρταίοις
<span class="lb" data-page="7.433" data-line="9" id="l7.433.9"></span>πυρετοῖς ἐστιν, ὁ τοιοῦτος μὴ λαμβάνει, καὶ διὰ
<span class="lb" data-page="7.433" data-line="10" id="l7.433.10"></span>τοῦτ’ οὖν αὐτὸν ὀνομάζω φρικώδη· καὶ πολύ γε μᾶλλον ὅτι
<span class="lb" data-page="7.433" data-line="11" id="l7.433.11"></span>προδείξας τινὰ σημεῖα τοῦ δευτέρου καιροῦ, πάλιν ἀρχὴν ἑτέρας
<span class="lb" data-page="7.433" data-line="12" id="l7.433.12"></span>εἰσβολῆς ἐργάζεται φρικώδη, ὃ καλοῦσιν ἔνιοι μὲν ἐπανάληψιν,
<span class="lb" data-page="7.433" data-line="13" id="l7.433.13"></span>ἔνιοι δ’ ἐπαναδίπλωσιν· ἔστιν ὅτε δὲ καὶ δεύτερον
<span class="lb" data-page="7.433" data-line="14" id="l7.433.14"></span>ἐργάζεται τοῦτο, καί τισιν ἐνίοτε καὶ τρίτον, εἶτα μόγις ὕστερον
<span class="lb" data-page="7.433" data-line="15" id="l7.433.15"></span>ὁμαλῶς ἐξαπλοῦται μέχρι τῆς ἀκμῆς ἀναβαίνων. οὗτος
<span class="lb" data-page="7.433" data-line="16" id="l7.433.16"></span>ὁ πυρετὸς εἰς ἀπυρεξίαν οὐδέποτε παύεται. ὅ τε γὰρ ἄχρι τῆς
<span class="lb" data-page="7.433" data-line="17" id="l7.433.17"></span>ἀκμῆς αὐτῷ χρόνος ὑπάρχει πάμπολυς ἥ τε παρακμὴ χωρὶς
<span class="lb" data-page="7.433" data-line="18" id="l7.433.18"></span>αἰσθητῆς διαπνοῆς· πολὺ δὲ δὴ μᾶλλον ἀποδεῖ τοῦ μεθ’ ἱδρῶτος
<span class="pb" data-page="7.434" id="p7.434"></span>
<span class="lb" data-page="7.434" data-line="1" id="l7.434.1"></span>εἰς ἀπυρεξίαν ἰέναι. ὥσπερ οὖν ὁ ἀπὸ τῆς πρώτης εἰσβολῆς
<span class="lb" data-page="7.434" data-line="2" id="l7.434.2"></span>παροξυσμὸς ἄχρι τῆς ἀκμῆς ἐν πολλῷ χρόνῳ παραγίνεται,
<span class="lb" data-page="7.434" data-line="3" id="l7.434.3"></span>κατὰ τὸν αὐτὸν τρόπον ἀπὸ τῆς ἀκμῆς κατὰ βραχὺ μειοῦται.
<span class="lb" data-page="7.434" data-line="4" id="l7.434.4"></span>καὶ τοίνυν ἐπὶ τῆς ὑστεραίας ἕτερος αὐτοῖς ἐπιγίνεται παροξυσμὸς,
<span class="lb" data-page="7.434" data-line="5" id="l7.434.5"></span>φρικώδης μὲν ὁμοίως, <span class="milestone ed1page" data-n="3.384" data-unit="ed1page" id="ed1page.3.384"></span>ἀλλ’ οὐκ ἔχων τὰς ἐπαναλήψεις
<span class="lb" data-page="7.434" data-line="6" id="l7.434.6"></span>ὡσαύτως τῷ πρόσθεν, ἢ εἴποτε κατὰ τὸ σπάνιον σχοίη,
<span class="lb" data-page="7.434" data-line="7" id="l7.434.7"></span>μίαν ποιήσαιτο μόνην, ὀλιγοχρόνιόν τε καὶ σμικράν. ἀναβαίνει
<span class="lb" data-page="7.434" data-line="8" id="l7.434.8"></span>δὲ καὶ οὗτος ὁ παροξυσμὸς ἐπὶ τὴν ἀκμὴν ἐν χρόνῳ
<span class="lb" data-page="7.434" data-line="9" id="l7.434.9"></span>πολλῷ, καὶ παρακμάζει ὡσαύτως ἐν οὐκ ὀλίγῳ χρόνω,
<span class="lb" data-page="7.434" data-line="10" id="l7.434.10"></span><span class="milestone ed2page" data-n="7.302" data-unit="ed2page" id="ed2page.7.302"></span>καὶ διὰ τοῦτ’ αὐτὸ ἐπὶ τῆς τρίτης ἡμέρας ὁ αὐτὸς τῷ
<span class="lb" data-page="7.434" data-line="11" id="l7.434.11"></span>κατὰ τὴν πρώτην ἐκδέχεται παροξυσμὸς, εἶτ’ αὖθις ὁ κατὰ τὴν
<span class="lb" data-page="7.434" data-line="12" id="l7.434.12"></span>τετάρτην ὁ αὐτὸς τῷ κατὰ τὴν δευτέραν, καὶ τοῦτο ἐφεξῆς
<span class="lb" data-page="7.434" data-line="13" id="l7.434.13"></span>ἀεί. τοῦτον ἐγὼ τὸν πυρετὸν ἕνεκα συντόμου καὶ σαφοῦς
<span class="lb" data-page="7.434" data-line="14" id="l7.434.14"></span>διδασκαλίας ἑνὶ προσαγορεύειν βουλόμενος ὀνόματι, τέθεικα
<span class="lb" data-page="7.434" data-line="15" id="l7.434.15"></span>κατ’ αὐτοῦ κλῆσιν ἡμιτριταῖον. εἰ μὲν οὖν καὶ Ἱπποκράτης
<span class="lb" data-page="7.434" data-line="16" id="l7.434.16"></span>τὸν τοιοῦτον πυρετὸν ἡμιτριταῖον ἐκάλει, καθάπερ
<span class="lb" data-page="7.434" data-line="17" id="l7.434.17"></span>ἐγὼ πείθομαι, δύο ἂν ἐκ τοῦ λόγου κερδαίνοις, ὅτι τε
<span class="lb" data-page="7.434" data-line="18" id="l7.434.18"></span>πρᾶγμα μανθάνεις ἰατρικὸν, ὅτι τε τοὔνομα παλαιὸν ἐπιφέρεις
<span class="lb" data-page="7.434" data-line="19" id="l7.434.19"></span>αὐτῷ· εἰ δ’ ἡγεῖταί τις ἕτερόν τινα πυρετὸν ὑφ’
<span class="pb" data-page="7.435" id="p7.435"></span>
<span class="lb" data-page="7.435" data-line="1" id="l7.435.1"></span>Ἱπποκράτους ἡμιτριταῖον καλεῖσθαι, σφάλλεσθαί με νομίσας
<span class="lb" data-page="7.435" data-line="2" id="l7.435.2"></span>ἐν τῇ προσηγορίᾳ, τὸ πρᾶγμα αὐτὸ μανθανέτω. ὅτι γὰρ
<span class="lb" data-page="7.435" data-line="3" id="l7.435.3"></span>καὶ τοιοῦτός τις γίνεται πυρετὸς, ὁποῖον εἶπον, οὐκέτ’ ἐν
<span class="lb" data-page="7.435" data-line="4" id="l7.435.4"></span>τῷδε μάρτυρος οὔθ’ Ἱπποκράτους οὔτε ἄλλου τινὸς ὁ λόγος
<span class="lb" data-page="7.435" data-line="5" id="l7.435.5"></span>χρῄζει, μόνον οὐ καθ’ ἑκάστην ἡμέραν ὁρώντων ἡμῶν αὐτὸν,
<span class="lb" data-page="7.435" data-line="6" id="l7.435.6"></span>καὶ μάλιστ’ ἐν Ῥώμῃ. ὥσπερ γὰρ ἐν ἄλλοις ἄλλα χωρίοις,
<span class="lb" data-page="7.435" data-line="7" id="l7.435.7"></span>οὕτως ἐν τῇδε πόλει πλεονάζει τὸ κακὸν τοῦτο. παράκειται
<span class="lb" data-page="7.435" data-line="8" id="l7.435.8"></span>δ’ αὐτῷ τις ἄλλος, οὔτε τῇ δευτέρᾳ τῶν ἡμερῶν ἕτερον φέρων
<span class="lb" data-page="7.435" data-line="9" id="l7.435.9"></span>παροξυσμὸν, οὔτε κατὰ τὴν πρώτην καὶ τὴν τρίτην τὰς
<span class="lb" data-page="7.435" data-line="10" id="l7.435.10"></span>ἐπαναλήψεις. ἔστι δ’ οὐχ εἷς οὐδ’ ὁ τοῦδε τρόπος· ἐνίοτε
<span class="lb" data-page="7.435" data-line="11" id="l7.435.11"></span>μὲν γὰρ ἄνευ φρίκης, ἐνίοτε δὲ σὺν φρίκῃ ποιεῖται τὴν εἰσβολὴν,
<span class="lb" data-page="7.435" data-line="12" id="l7.435.12"></span>ἔστι δ’ ὅτε καὶ μετὰ καταψύξεως τῶν ἄκρων σαφῶς·
<span class="lb" data-page="7.435" data-line="13" id="l7.435.13"></span>ὦπται δὲ ἐνίοτε καὶ χωρὶς αἰσθητῆς περιψύξεως οὗτος ὁ πυρετὸς
<span class="lb" data-page="7.435" data-line="14" id="l7.435.14"></span>ἔχειν τοὺς πέντε καιροὺς, ἀρχὴν, ἀνωμαλίαν, ἐπίδοσιν,
<span class="lb" data-page="7.435" data-line="15" id="l7.435.15"></span>ἀκμὴν καὶ παρακμήν. τοῖς δὲ χρόνοις ἤδη διῃρημένοις
<span class="lb" data-page="7.435" data-line="16" id="l7.435.16"></span>ὀλιγοχρόνιος μὲν ἡ ἀρχὴ, ὀλιγοχρόνιος δέ ἐστιν αὐτοῦ καὶ
<span class="lb" data-page="7.435" data-line="17" id="l7.435.17"></span>ἡ ἀνωμαλία· τὰ δὲ τῆς ἀναβάσεως οὐχ ὁμοίως ἅπασιν, ἀλλ’
<span class="lb" data-page="7.435" data-line="18" id="l7.435.18"></span>ἐνίοις μὲν (οὐκ) ὀλιγοχρόνια, ἐνίοις δὲ χρόνῳ πλείονι· καὶ
<span class="lb" data-page="7.435" data-line="19" id="l7.435.19"></span>μὲν δὴ καὶ ὁ τῆς ἀκμῆς καιρὸς ἐν χρόνῳ μὲν πάντως αἰσθητῷ ﻿
<span class="pb" data-page="7.436" id="p7.436"></span>
<span class="lb" data-page="7.436" data-line="1" id="l7.436.1"></span>καὶ πλατεῖ, διαφέρει δ’ οὐκ ὀλίγον ἐν τῷ μᾶλλόν τε καὶ ἧττον.
<span class="lb" data-page="7.436" data-line="2" id="l7.436.2"></span>οὕτω δὲ καὶ τὰ τῆς παρακμῆς ἐν χρόνῳ μὲν ἅπασι μακρῷ,
<span class="lb" data-page="7.436" data-line="3" id="l7.436.3"></span>διαφέρει δ’ ἐν τῷ τισὶ μὲν αἰσθητῶς ἀφαιρεῖν καὶ
<span class="lb" data-page="7.436" data-line="4" id="l7.436.4"></span>παρέχειν ἐλπίδα τοῦ διὰ ταχέων παύσασθαι, μετὰ ταῦτά θ’
<span class="lb" data-page="7.436" data-line="5" id="l7.436.5"></span>ἵσταται φυλάσσων ἴσον τὸ ὑπόλοιπον μέγεθος τῆς παρακμῆς·
<span class="lb" data-page="7.436" data-line="6" id="l7.436.6"></span>τισὶ δὲ ὅλην ποιεῖται τὴν παρακμὴν ἀπ’ ἀρχῆς ἄχρι τῆς τελευτῆς
<span class="lb" data-page="7.436" data-line="7" id="l7.436.7"></span>βραδεῖαν, ὥστε καὶ ἐκ διαστημάτων χρόνου μακροτέρων
<span class="lb" data-page="7.436" data-line="8" id="l7.436.8"></span>ἁπτομένῳ σοι δόξει μὲν ἀφῃρηκέναι τι πάντως, ὀλίγιστον
<span class="lb" data-page="7.436" data-line="9" id="l7.436.9"></span>μέντοι τουτί. τοιαῦταί τινες καὶ ἄλλαι μερικαὶ διαφοραὶ τῶν
<span class="lb" data-page="7.436" data-line="10" id="l7.436.10"></span>διὰ τρίτης ἡμέρας παροξυνομένων πυρετῶν, οὓς ἅπαντας
<span class="lb" data-page="7.436" data-line="11" id="l7.436.11"></span>ὀνομάζω τριταιοφυεῖς, εἰς μὲν τὴν τῆς διαθέσεως, ὅθεν ἐξάπτονται,
<span class="lb" data-page="7.436" data-line="12" id="l7.436.12"></span>γνῶσιν χρησιμώταται, πρὸς δὲ τὴν νῦν ἐνεστῶσαν
<span class="lb" data-page="7.436" data-line="13" id="l7.436.13"></span>πραγματείαν ἄχρηστοι. πρόκειται γὰρ ἡμῖν ἐνταῦθα τούς
<span class="lb" data-page="7.436" data-line="14" id="l7.436.14"></span>τε ἐν ταῖς περιόδοις διορίσασθαι καιροὺς καὶ τοὺς ὅλου τοῦ
<span class="lb" data-page="7.436" data-line="15" id="l7.436.15"></span>νοσήματος, ἕνεκα τῆς τῶν βοηθημάτων εὐκαίρου χρήσεως,
<span class="lb" data-page="7.436" data-line="16" id="l7.436.16"></span>ἣν οὐδὲν ὀνίνησιν ἡ τοιαύτη ποικιλία, καθάπερ οὐδὲ ἡ τῶν ἐν
<span class="lb" data-page="7.436" data-line="17" id="l7.436.17"></span>ἀμφημερινοῦ σχήματι πεποικιλμένων· καὶ γὰρ καὶ τούτων
<span class="lb" data-page="7.436" data-line="18" id="l7.436.18"></span>οὐκ ὀλίγοι καθ’ ἑκάστην ἡμέραν παροξυνόμενοι διάλειμμα
<span class="lb" data-page="7.436" data-line="19" id="l7.436.19"></span>οὐδὲν ἴσχουσιν· ἐρῶ δ’ αὐτῶν ὅμως ἕνεκα παραδείγματος
<span class="pb" data-page="7.437" id="p7.437"></span>
<span class="lb" data-page="7.437" data-line="1" id="l7.437.1"></span>ὀλίγας διαφορὰς, οὐχ ὡς χρησίμους εἰς τὴν ἐνεστῶσαν ὑπόθεσιν,
<span class="lb" data-page="7.437" data-line="2" id="l7.437.2"></span>ἀλλ’ ὅτι τῶν ἰατρῶν ἔνιοι παντάπασι φυσῶνται ἐξ ὧν
<span class="lb" data-page="7.437" data-line="3" id="l7.437.3"></span>ἀλόγως φλυαροῦσι, καὶ δόξαν ἀποφέρονται παρὰ τοῖς ἀσυνέτοις,
<span class="lb" data-page="7.437" data-line="4" id="l7.437.4"></span>ὡς ἐπιμελεῖς τε καὶ πονητικοὶ καί τι σοφώτερον ἐπιστάμενοι
<span class="lb" data-page="7.437" data-line="5" id="l7.437.5"></span>τῶν μόνα τὰ χρήσιμα γραφόντων.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg046.1st1K-grc1:9">
<span class="pb page1" data-page="7.437" id="p7.437"></span>
<span class="milestone ed1page page1" data-n="3.384" data-unit="ed1page" id="ed1page.3.384"></span>
<span class="milestone ed2page page1" data-n="7.302" data-unit="ed2page" id="ed2page.7.302"></span>
          <p>
<span class="lb" data-page="7.437" data-line="6" id="l7.437.6"></span><span class="milestone ed2page" data-n="7.303" data-unit="ed2page" id="ed2page.7.303"></span>Εἰσβάλλει τοίνυν ὁ παροξυσμὸς τῶν
<span class="lb" data-page="7.437" data-line="7" id="l7.437.7"></span>καθ’ ἑκάστην ἡμέραν παροξυνομένων πυρετῶν ἐνίοτε μὲν
<span class="lb" data-page="7.437" data-line="8" id="l7.437.8"></span>ἄνευ σαφοῦς περιψύξεως, ἐνίοτε δὲ σὺν ταύτῃ, καὶ διαμένει
<span class="lb" data-page="7.437" data-line="9" id="l7.437.9"></span>γε τὰ τῆς ἀρχῆς ἴδια τοῖς μὲν ἐπὶ πλείονα, τοῖς δὲ ἐπ’ ἐλάττονα
<span class="lb" data-page="7.437" data-line="10" id="l7.437.10"></span>χρόνον· καὶ δὴ καὶ τὰ τῆς ἀνωμαλίας ὡσαύτως τοῖς
<span class="lb" data-page="7.437" data-line="11" id="l7.437.11"></span>μὲν ἐπὶ πλείονα, τοῖς δὲ ἐπ’ ἐλάττονα χρόνον· καὶ μετὰ
<span class="lb" data-page="7.437" data-line="12" id="l7.437.12"></span>ταῦτα ἀναβαίνει μέχρι τῆς ἀκμῆς ὁ πυρετὸς οὗτος ἐν πλείονι
<span class="lb" data-page="7.437" data-line="13" id="l7.437.13"></span>χρόνῳ τῶν διὰ τρίτης παροξυνομένων. ὑπάρχει δ’ αὐτῷ καί
<span class="lb" data-page="7.437" data-line="14" id="l7.437.14"></span>τι τοιοῦτον, ὃ κᾀκείνοις μὲν ἔστιν ὅτε γίγνεται σπανίως, πολὺ
<span class="lb" data-page="7.437" data-line="15" id="l7.437.15"></span>μᾶλλον δ’ ἐν τούτῳ φαίνεται· σαφῆ ποιούμενος ἀνάβασιν,
<span class="lb" data-page="7.437" data-line="16" id="l7.437.16"></span>ἵσταταί τινι χρόνῳ μηδὲν προστιθεὶς, εἶτ’ αὖθις προστίθησιν.
<span class="lb" data-page="7.437" data-line="17" id="l7.437.17"></span>οὕτω δὲ κᾀπὶ τῆς παρακμῆς ἤτοι γε ὁμαλὴν ποιεῖται τὴν
<span class="lb" data-page="7.437" data-line="18" id="l7.437.18"></span>ἀφαίρεσιν, ἢ μεταξὺ ἵστησιν ἐπὶ τοῦ αὐτοῦ μεγέθους, τοῖς
<span class="pb" data-page="7.438" id="p7.438"></span>
<span class="lb" data-page="7.438" data-line="1" id="l7.438.1"></span>μὲν ὥραν μίαν, τοῖς δὲ δύο, μετὰ ταῦτα ἀφαιρεῖ. καὶ δὴ
<span class="lb" data-page="7.438" data-line="2" id="l7.438.2"></span>καὶ μέχρι τῆς εἰσβολῆς τοῦ δευτέρου παροξυσμοῦ τοῖς μὲν
<span class="lb" data-page="7.438" data-line="3" id="l7.438.3"></span>ἀφαιρεῖ, τοῖς δὲ ἐν ᾧπέρ ἐστι μεγέθει διαμένει. μᾶλλον δὲ
<span class="lb" data-page="7.438" data-line="4" id="l7.438.4"></span>τοῦτο τοῖς διὰ τρίτης ὑπάρχει, διότι καὶ ἡ περίοδος αὐτῶν
<span class="lb" data-page="7.438" data-line="5" id="l7.438.5"></span>ἐστι μακροτέρα. διπλασία γάρ πώς ἐστι τῷ χρόνῳ τῶν διὰ
<span class="lb" data-page="7.438" data-line="6" id="l7.438.6"></span>τρίτης παροξυνομένων πυρετῶν ἡ περίοδος, εἰ παραβάλλοιτο
<span class="lb" data-page="7.438" data-line="7" id="l7.438.7"></span>τῇ τῶν καθ’ ἑκάστην ἡμέραν. ὥστε ἐναργῶς διὰ τοῦτο χρονίζει
<span class="lb" data-page="7.438" data-line="8" id="l7.438.8"></span>τὸ λείψανον τῆς παρακμῆς αὐτῆς, ἐν ἴσῳ διαμένον μεγέθει.
<span class="lb" data-page="7.438" data-line="9" id="l7.438.9"></span>πολλοὶ δὲ καὶ ἄλλοι τρόποι περιόδων εἰσὶ, διαφοραῖς
<span class="lb" data-page="7.438" data-line="10" id="l7.438.10"></span>μερικαῖς ποικιλλόμενοι, περιττοὶ πρὸς τὰ νῦν ἐνεστῶτα. διὰ
<span class="lb" data-page="7.438" data-line="11" id="l7.438.11"></span>τοῦτο δὲ ἐνίων ἐμνημόνευσα, διότι τῶν ἰατρῶν οἱ μὴ γινώσκοντες,
<span class="lb" data-page="7.438" data-line="12" id="l7.438.12"></span>ὡς οὐκ ἔστιν οἰκεία τοῦ παρόντος σκέμματος ἡ τοιαύτη
<span class="lb" data-page="7.438" data-line="13" id="l7.438.13"></span>διδασκαλία, γεγράφασιν ὑπὲρ αὐτῶν, ἁμαρτάνοντες καὶ
<span class="lb" data-page="7.438" data-line="14" id="l7.438.14"></span>κατ’ αὐτῶν τὴν διήγησιν. ἀλλ’ οὐ νῦν καιρὸς ἐλέγχειν αὐτοὺς
<span class="lb" data-page="7.438" data-line="15" id="l7.438.15"></span>ἐν οὐκ οἰκείῳ σκέμματι· μαθήσῃ δ’ ἐπιστημονικῶς, ὅτι γε
<span class="lb" data-page="7.438" data-line="16" id="l7.438.16"></span>φλυαροῦσιν ἄχρηστα, καὶ ὅτι θαυμαστῶς Ἱπποκράτους εὑρόντος
<span class="lb" data-page="7.438" data-line="17" id="l7.438.17"></span>τὴν ἐν αὐτοῖς μέθοδον, οὔτ’ ἐξειργάσατό τις αὐτὴν,
<span class="lb" data-page="7.438" data-line="18" id="l7.438.18"></span>καὶ πρὸς τούτῳ καὶ διέφθειραν οἱ πλεῖστοι, κατ’ ἐκεῖνο μάλιστα
<span class="pb" data-page="7.439" id="p7.439"></span>
<span class="lb" data-page="7.439" data-line="1" id="l7.439.1"></span>τοῦ λόγου τὸ χωρίον, ἔνθα συνάπτειν μέλλω τοῖς εἰρημένοις
<span class="lb" data-page="7.439" data-line="2" id="l7.439.2"></span>καιροῖς τὰ βοηθήματα. πραχθήσεται δέ μοι τοῦτο
<span class="lb" data-page="7.439" data-line="3" id="l7.439.3"></span>τοὺς ὅλου τοῦ νοσήματος ἐπιδείξαντι καιρούς· ἄχρι μὲν γὰρ
<span class="lb" data-page="7.439" data-line="4" id="l7.439.4"></span>τοῦδε τοὺς ἐν μέρει διῆλθον μόνους.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg047.1st1K-grc1:1">
<span class="pb page1" data-page="7.440" id="p7.440"></span>
<span class="milestone ed1page page1" data-n="2.386" data-unit="ed1page" id="ed1page.3.386"></span>
<span class="milestone ed2page page1" data-n="6.305" data-unit="ed2page" id="ed2page.7.305"></span>
          <h1>ΓΑΛΗΝΟΥ ΠΕΡΙ ΤΩΝ ΟΛΟΥ ΤΟΥ
<br></br>ΝΟΣΗΜΑΤΟΣ ΚΑΙΡΩΝ ΒΙΒΛΙΟΝ.
</h1>
          <p>
<span class="lb" data-page="7.440" data-line="1" id="l7.440.1"></span>Ὅλου τοίνυν τοῦ νοσήματος ἐπινοοῦμεν
<span class="lb" data-page="7.440" data-line="2" id="l7.440.2"></span>καιροὺς ἀνάλογον ταῖς ἡλικίαις τῶν ζώων· ἕνα μὲν καὶ
<span class="lb" data-page="7.440" data-line="3" id="l7.440.3"></span>πρῶτον τῆς γενέσεως αὐτοῦ· δεύτερον δὲ τὸν τῆς ἀναβάσεως·
<span class="lb" data-page="7.440" data-line="4" id="l7.440.4"></span>τρίτον δὲ τὸν τῆς ἀκμῆς· καὶ τέταρτον τὸν τῆς παρακμῆς,
<span class="lb" data-page="7.440" data-line="5" id="l7.440.5"></span>ὅταν γε μέλλωσιν οἱ κάμνοντες σώζεσθαι· φθασάντων γὰρ
<span class="lb" data-page="7.440" data-line="6" id="l7.440.6"></span>ἀποθανεῖν αὐτῶν, ἤτοι κατὰ τὴν ἀνάβασιν, ἢ τὴν ἀκμὴν,
<span class="lb" data-page="7.440" data-line="7" id="l7.440.7"></span>εὔδηλον ὡς οὐ διεξῆλθεν ἅπαντας τοὺς καιροὺς ἡ τοιαύτη νόσος.
<span class="lb" data-page="7.440" data-line="8" id="l7.440.8"></span>ἀλλ’ ἥ γε διεξερχομένη σχεδόν τι περὶ πάντων αὐτῆς
<span class="lb" data-page="7.440" data-line="9" id="l7.440.9"></span>τῶν μορίων ἀμφισβητήσεις ἔχει, τινῶν μὲν ἕνα χρόνον εἶναι
<span class="pb" data-page="7.441" id="p7.441"></span>
<span class="lb" data-page="7.441" data-line="1" id="l7.441.1"></span>λεγόντων τὴν ἀκμὴν, ἐπινοίᾳ μόνῃ λαμβανόμενον· ἐνίων δὲ,
<span class="lb" data-page="7.441" data-line="2" id="l7.441.2"></span>ὡς ἐν τοῖς συνόχοις, ἀκμὴν μὴ εἶναι τὸ σύμπαν· ἐνίων δὲ εἰς
<span class="lb" data-page="7.441" data-line="3" id="l7.441.3"></span>ἀρχὴν ὀλιγοχρόνιον εἰσάγειν τὴν ἀκμήν· ἄλλων δ’ οὐκ ἐν τούτοις
<span class="lb" data-page="7.441" data-line="4" id="l7.441.4"></span>μόνον, ἀλλὰ καὶ τοῖς λοιποῖς ἅπασι νοσήμασιν, ἀφαιρούντων,
<span class="lb" data-page="7.441" data-line="5" id="l7.441.5"></span>τὴν ἀρχήν· ἄλλων δ’ ἐνίοτε καὶ τὴν παρακμὴν ἀφαιρούντων,
<span class="lb" data-page="7.441" data-line="6" id="l7.441.6"></span>ἂν ἐξ ἀποκοπῆς, ὡς ἐκεῖνοι καλοῦσιν, ἡ νόσος
<span class="lb" data-page="7.441" data-line="7" id="l7.441.7"></span>λυθῇ. πρῶτον μὲν οὖν χρὴ τὰς ἀμφισβητήσεις διαλύεσθαι
<span class="lb" data-page="7.441" data-line="8" id="l7.441.8"></span>ταύτας, εἶτα ἀκριβῶς διαρθρῶσαι τὰς ἐννοίας τῶν καιρῶν τῆς
<span class="lb" data-page="7.441" data-line="9" id="l7.441.9"></span>ὅλης νόσου, καὶ μετὰ ταῦτ’ εἰπεῖν αὐτῶν τὰ γνωρίσματα,
<span class="lb" data-page="7.441" data-line="10" id="l7.441.10"></span>κᾄπειθ’ ἑξῆς εἴη δεῖξαι τὸ χρήσιμον, ἀναμίξαντας τοῖς κατὰ
<span class="lb" data-page="7.441" data-line="11" id="l7.441.11"></span>τὰς περιόδους.
</p>
        </article>

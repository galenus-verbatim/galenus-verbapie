<article xmlns="http://www.w3.org/1999/xhtml" id="urn:cts:greekLit:tlg0057.tlg047.1st1K-grc1:2">
<span class="pb page1" data-page="7.441" id="p7.441"></span>
<span class="milestone ed1page page1" data-n="2.386" data-unit="ed1page" id="ed1page.3.386"></span>
<span class="milestone ed2page page1" data-n="6.305" data-unit="ed2page" id="ed2page.7.305"></span>
          <p>
<span class="lb" data-page="7.441" data-line="12" id="l7.441.12"></span>Ἡ τοίνυν ἀρχὴ τῆς νόσου, καθ’ ὅσον εἰσβάλλει
<span class="lb" data-page="7.441" data-line="13" id="l7.441.13"></span>ποτὲ καταπιπτούσης τῆς ὑγιεινῆς καταστάσεως, ἐν
<span class="lb" data-page="7.441" data-line="14" id="l7.441.14"></span>ἁπάσαις αὐταῖς ἐστιν ἄνευ χρόνου παρατάσεως ἐπινοουμένη·
<span class="lb" data-page="7.441" data-line="15" id="l7.441.15"></span>σὺν τούτῳ μέντοι γε οὐ συγχωρεῖται παντὸς νοσήματος ὑπάρχειν
<span class="lb" data-page="7.441" data-line="16" id="l7.441.16"></span>οἷον γένεσιν, ὥσπερ ἐν τοῖς ζώοις ἐπινοοῦμεν. οὐ γὰρ
<span class="lb" data-page="7.441" data-line="17" id="l7.441.17"></span>ἐκ μορίων δή τινων ὥσπερ τὸ ζῶον ἐκ κεφαλῆς, καὶ θώρακος,
<span class="lb" data-page="7.441" data-line="18" id="l7.441.18"></span>καὶ κώλων, οὕτω καὶ τὰ νοσήματα σύγκειται. ἐκπίπτοντα
<span class="pb" data-page="7.442" id="p7.442"></span>
<span class="lb" data-page="7.442" data-line="1" id="l7.442.1"></span>γὰρ τοῦ κατὰ φύσιν, ἐν ἀκαρεῖ μέν τινι χρόνῳ τὴν γένεσιν
<span class="lb" data-page="7.442" data-line="2" id="l7.442.2"></span>ἔχει, τοὐντεῦθεν δὲ ἀναβαίνει <span class="milestone ed2page" data-n="7.305" data-unit="ed2page" id="ed2page.7.305"></span>μέχρι τῆς ἀκμῆς. ἔστω
<span class="lb" data-page="7.442" data-line="3" id="l7.442.3"></span>γὰρ εἰ τύχοι κατὰ δυσκρασίαν τὸ νόσημα, καθ’ ἣν ἡμῖν ἐπιδέδεικται
<span class="lb" data-page="7.442" data-line="4" id="l7.442.4"></span>καὶ ὁ πυρετὸς συνιστάμενος. ἀναγκαῖον οὖν ἐπειδὰν
<span class="lb" data-page="7.442" data-line="5" id="l7.442.5"></span>πρῶτον ἡ παρὰ φύσιν αὕτη γένηται θερμασία, πυρέττειν
<span class="lb" data-page="7.442" data-line="6" id="l7.442.6"></span>τε τὸν ἄνθρωπον, ἐπιτείνεσθαί τε μέχρι τῆς ἀκμῆς τὴν θερμασίαν.
<span class="lb" data-page="7.442" data-line="7" id="l7.442.7"></span>οὗ γὰρ οὐκ ἔστι μέρη, πῶς ἂν εἴη γένεσις ἐν χρόνῳ
<span class="lb" data-page="7.442" data-line="8" id="l7.442.8"></span>τοῦδε; ταῦτ’ εἴρηταί μοι καὶ κατ’ ἀρχὰς εὐθέως, ἀπήντησά
<span class="lb" data-page="7.442" data-line="9" id="l7.442.9"></span>τε πρὸς αὐτὰ, τῶν μετὰ περιψύξεως εἰσβαλλόντων πυρετῶν
<span class="lb" data-page="7.442" data-line="10" id="l7.442.10"></span>ἀναμνήσας. ἀλλ’ ἐν μὲν ταῖς περιόδοις αὐτάρκης ἡ ἀπάντησις·
<span class="lb" data-page="7.442" data-line="11" id="l7.442.11"></span>εἷς γὰρ τῶν ἐν μέρει καιρῶν καὶ τῇ τάξει πρῶτος ὁ
<span class="lb" data-page="7.442" data-line="12" id="l7.442.12"></span>τῆς περιψύξεως τῆς συμπάσης νόσου· γελοιότατον δ’ ἂν εἴη
<span class="lb" data-page="7.442" data-line="13" id="l7.442.13"></span>τὸν τοῦ πρώτου παροξυσμοῦ πρῶτον καιρὸν ἀρχὴν ἡγεῖσθαι
<span class="lb" data-page="7.442" data-line="14" id="l7.442.14"></span>τοῦ νοσήματος ὅλου. τὸ γάρ τοι χρήσιμον ὁ καιρὸς οὗτος,
<span class="lb" data-page="7.442" data-line="15" id="l7.442.15"></span>ὃν ὀνομάζουσιν ἀρχὴν νοσήματος, εἰς τὰ βοηθήματα κέκτηται,
<span class="lb" data-page="7.442" data-line="16" id="l7.442.16"></span>καὶ πρὸς τοῦτον ἀποβλέπων εἶπεν· ἀρχομένων τῶν νούσων,
<span class="lb" data-page="7.442" data-line="17" id="l7.442.17"></span>ἤν τι δοκέῃ κινέειν, κίνει, ἀκμαζουσῶν δὲ, ἡσυχίαν
<span class="lb" data-page="7.442" data-line="18" id="l7.442.18"></span>ἔχειν βέλτιόν ἐστιν. ὡσαύτως δὲ κᾀκεῖνο λέλεκται αὐτῷ·
<span class="pb" data-page="7.443" id="p7.443"></span>
<span class="lb" data-page="7.443" data-line="1" id="l7.443.1"></span>περὶ τὰς ἀρχὰς καὶ τὰ τέλεα πάντα ἀσθενέστερα. καὶ μέντοι
<span class="lb" data-page="7.443" data-line="2" id="l7.443.2"></span>καὶ τὸ περὶ φαρμακείας εἰρημένον, ὡς πέπονα χρὴ φαρμακεύειν
<span class="lb" data-page="7.443" data-line="3" id="l7.443.3"></span>καὶ κινέειν, μὴ ὠμὰ, μηδὲ ἐν ἀρχῇσιν, ἢν μὴ ὀργᾷ.
<span class="lb" data-page="7.443" data-line="4" id="l7.443.4"></span>καὶ πρὸς τούτοις γε ἔτι τὸ, ἐν τοῖσιν ὀξέσι πάθεσιν ὀλιγάκις
<span class="lb" data-page="7.443" data-line="5" id="l7.443.5"></span>καὶ ἐν ἀρχῇσι τῇσι φαρμακείῃσι χρέεσθαι· πολλά τε πρὸς τούτοις
<span class="lb" data-page="7.443" data-line="6" id="l7.443.6"></span>ἕτερα, τὰ μὲν Ἱπποκράτει, τὰ δὲ τοῖς ἄλλοις ἰατροῖς
<span class="lb" data-page="7.443" data-line="7" id="l7.443.7"></span>ἅπασι τοῖς παλαιοῖς εἰρημένα, τὴν ἀρχὴν ἡμᾶς οὐκ ἐπιτρέπει
<span class="lb" data-page="7.443" data-line="8" id="l7.443.8"></span>νοεῖν τοῦ πρώτου παροξυσμοῦ τὴν εἰσβολὴν, ἀλλ’ ἐπὶ μακροτέρου,
<span class="lb" data-page="7.443" data-line="9" id="l7.443.9"></span>ὡς καὶ φλεβοτομῆσαι δύνασθαι, καὶ κλυστηρίῳ χρήσασθαι,
<span class="lb" data-page="7.443" data-line="10" id="l7.443.10"></span>ποτὲ δὲ εἰ κατεπείγει, καὶ καθῆραι, πρὸς τῷ καὶ
<span class="lb" data-page="7.443" data-line="11" id="l7.443.11"></span>γελοῖον εἶναι τῶν ἐντὸς τῆς ἑβδόμης ἡμέρας λυομένων νοσημάτων
<span class="lb" data-page="7.443" data-line="12" id="l7.443.12"></span>καὶ τῶν εἰς ἐνιαυτὸν παραμενόντων, ὥσπερ καὶ ὁ τεταρταῖος
<span class="lb" data-page="7.443" data-line="13" id="l7.443.13"></span>ἔστιν ὅτε, τὴν ἴσην ἀρχὴν τίθεσθαι. πολλὰ μὲν οὖν
<span class="lb" data-page="7.443" data-line="14" id="l7.443.14"></span>εἴρηταί μοι περὶ τῆσδε τῆς ἀρχῆς καὶ κατὰ τὸ περὶ κρίσεων
<span class="lb" data-page="7.443" data-line="15" id="l7.443.15"></span>πρῶτον, ἐπιδεικνύντι τὸν πρῶτον τοῦτον καιρὸν ὡς ἄν τις
<span class="lb" data-page="7.443" data-line="16" id="l7.443.16"></span>γνωρίσειεν. ἦν δ’ αὐτοῦ κεφάλαιον ἡ ἀπεψία τῆς νόσου. βέλτιον
<span class="lb" data-page="7.443" data-line="17" id="l7.443.17"></span>δὲ κᾀνταῦθα πρὸς ἐκείνοις εἰπεῖν, ὅσα τῇ παρούσῃ
<span class="lb" data-page="7.443" data-line="18" id="l7.443.18"></span>διεξόδῳ χρήσιμα.
</p>
        </article>

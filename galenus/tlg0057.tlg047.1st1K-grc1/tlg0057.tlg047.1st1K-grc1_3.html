<article xmlns="http://www.w3.org/1999/xhtml" id="urn:cts:greekLit:tlg0057.tlg047.1st1K-grc1:3">
<span class="pb page1" data-page="7.444" id="p7.444"></span>
<span class="milestone ed1page page1" data-n="2.386" data-unit="ed1page" id="ed1page.3.386"></span>
<span class="milestone ed2page page1" data-n="7.305" data-unit="ed2page" id="ed2page.7.305"></span>
          <p>
<span class="lb" data-page="7.444" data-line="1" id="l7.444.1"></span>Κείσθω τοίνυν πρῶτον ἀρχὴν φλεγμονῆς
<span class="lb" data-page="7.444" data-line="2" id="l7.444.2"></span>ζητεῖσθαι. τίς οὐκ ἂν φαίη τὴν οἱονεὶ γένεσιν αὐτῆς ὑπάρχειν
<span class="lb" data-page="7.444" data-line="3" id="l7.444.3"></span>ἐν ἐκείνῳ παντὶ τῷ χρόνῳ, καθ’ ὃν πληροῦται τὸ μόριον
<span class="lb" data-page="7.444" data-line="4" id="l7.444.4"></span>αἱματώδους οὐσίας; εἴτε γὰρ ἐπὶ παρεμπτώσει συμβαίνει τὸ
<span class="lb" data-page="7.444" data-line="5" id="l7.444.5"></span>τοιοῦτον, εἴτ’ ἐπὶ τῇ σφηνώσει πάντων τῶν ἀγγείων, εἴτε
<span class="lb" data-page="7.444" data-line="6" id="l7.444.6"></span>ἐπὶ περιστάσει τινὶ τῶν ὄγκων ἐν τοῖς πόροις, εἴθ’, ὡς ἡμεῖς
<span class="lb" data-page="7.444" data-line="7" id="l7.444.7"></span>ἐδιδάξαμεν ἔν τε τῷ περὶ τῆς ἀνωμάλου δυσκρασίας καὶ
<span class="lb" data-page="7.444" data-line="8" id="l7.444.8"></span>τῷ περὶ τῶν παρὰ φύσιν ὄγκων ὑπομνήματι, πλεονεξία
<span class="lb" data-page="7.444" data-line="9" id="l7.444.9"></span>τις αἵματος ἐν τῷ μορίῳ συνίσταται, γεννωμένης τῆς φλεγμονῆς,
<span class="lb" data-page="7.444" data-line="10" id="l7.444.10"></span>οὗτος ἔσται πρῶτος καιρὸς, ἐν ᾧ πληροῦται τὸ
<span class="lb" data-page="7.444" data-line="11" id="l7.444.11"></span>μέρος ἀνακείμενον τῷ μεγέθει τοῦ πάθους. ὅταν δὲ τὸ
<span class="lb" data-page="7.444" data-line="12" id="l7.444.12"></span>μὲν ἐπιῤῥέον παύσηται, τὸ δ’ ἐν τῷ φλεγμαίνοντι περιεχόμενον
<span class="lb" data-page="7.444" data-line="13" id="l7.444.13"></span>ὑπάρξηται σήπεσθαι, θερμασία τις γίνεται διὰ τὴν σηπεδόνα,
<span class="lb" data-page="7.444" data-line="14" id="l7.444.14"></span>καὶ ἡ χύσις ἐπιπλέον διὰ τὴν θερμασίαν, ἐφ’ ᾗ καὶ
<span class="lb" data-page="7.444" data-line="15" id="l7.444.15"></span>πνεῦμα γεννᾶται, καὶ δι’ ἄμφω ταῦτα διατείνεται μᾶλλον ἢ
<span class="lb" data-page="7.444" data-line="16" id="l7.444.16"></span>πρόσθεν τὸ μόριον, εἰ καὶ μηδὲν ἐπιῤῥέοι· δεύτερος οὗτός
<span class="lb" data-page="7.444" data-line="17" id="l7.444.17"></span>ἐστι χρόνος ὁ τῆς αὐξήσεως τῆς φλεγμονῆς. ὅταν δὲ εἰς
<span class="lb" data-page="7.444" data-line="18" id="l7.444.18"></span>πῦον ἤδη μεταβάλλῃ, μέγιστοι μὲν δή που πόνοι τηνικαῦτα ﻿
<span class="pb" data-page="7.445" id="p7.445"></span>
<span class="lb" data-page="7.445" data-line="1" id="l7.445.1"></span><span class="milestone ed2page" data-n="7.306" data-unit="ed2page" id="ed2page.7.306"></span>καταλαμβάνουσι. περὶ γὰρ τὰς γενέσιας τοῦ πύου οἱ
<span class="lb" data-page="7.445" data-line="2" id="l7.445.2"></span>πόνοι καὶ οἱ πυρετοὶ συμβαίνουσι μᾶλλον ἢ γενομένου· καλεῖται
<span class="lb" data-page="7.445" data-line="3" id="l7.445.3"></span>δ’ ἀκμὴ τοῦ πάθους ὁ τοιοῦτος καιρός. εἰ δὲ ἐκπυϊσκόμενον
<span class="lb" data-page="7.445" data-line="4" id="l7.445.4"></span>ἢ διαφορούμενον τὸ ῥεῦμα τόν τ’ ὄγκον ἐλάττω καὶ
<span class="lb" data-page="7.445" data-line="5" id="l7.445.5"></span>τὴν τάσιν ἀποφαίνει, παρακμῆς ἀρχὴ τὸ τοιοῦτόν ἐστιν.
<span class="lb" data-page="7.445" data-line="6" id="l7.445.6"></span>οὕτω μὲν ἐπὶ τῆς φλεγμονῆς οἱ καιροὶ διαιροῦνται. ἐπὶ πυρετοῦ
<span class="lb" data-page="7.445" data-line="7" id="l7.445.7"></span>δὲ τοῦ μὲν ἐπὶ φλεγμονῇ συνισταμένου τοὺς αὐτοὺς
<span class="lb" data-page="7.445" data-line="8" id="l7.445.8"></span>ἐκείνῃ τίθεσθαι καιρούς· τοῦ δ’ ἐπὶ χυμοῦ ἄνευ φλεγμονῆς,
<span class="lb" data-page="7.445" data-line="9" id="l7.445.9"></span>τὸν μὲν τῆς ἀπεψίας τῶν λυπούντων χυμῶν χρόνον, ἀρχήν·
<span class="lb" data-page="7.445" data-line="10" id="l7.445.10"></span>ὅταν δ’ ἄρξηται πέττεσθαι, πεπαῦσθαι μὲν τὴν ἀρχὴν, τὸν
<span class="lb" data-page="7.445" data-line="11" id="l7.445.11"></span>δεύτερον δ’ ἥκειν καιρὸν, τὸν τῆς ἀναβάσεως ὀνομαζόμενον·
<span class="lb" data-page="7.445" data-line="12" id="l7.445.12"></span>ὁπότε δὲ ἡ πέψις αὐτὴ συντελεῖται μάλιστα, τὸν τῆς ἀκμῆς·
<span class="lb" data-page="7.445" data-line="13" id="l7.445.13"></span>εἶθ’ ἑξῆς τὸν τῆς παρακμῆς, ἐν ᾧ πέπαυται μὲν ἤδη τό τε μέγεθος
<span class="lb" data-page="7.445" data-line="14" id="l7.445.14"></span>τῶν συμπτωμάτων καὶ τὸ πλῆθος τῶν πεττομένων,
<span class="lb" data-page="7.445" data-line="15" id="l7.445.15"></span>ὀλίγον δ’ ἐστὶν ἔτι λείψανον τῶν πεφθῆναι δεομένων χυμῶν.
<span class="lb" data-page="7.445" data-line="16" id="l7.445.16"></span>ἐδήλωσα δ’ ἐν τῇ περὶ κρίσεων πραγματείᾳ<span class="milestone ed1page" data-n="3.386" data-unit="ed1page" id="ed1page.3.386"></span> καὶ τὰ γνωρίσματα
<span class="lb" data-page="7.445" data-line="17" id="l7.445.17"></span>πάντα, τά τε τῆς πέψεως τῆς ἀμυδρᾶς καὶ τὰ τῆς
<span class="lb" data-page="7.445" data-line="18" id="l7.445.18"></span>παντελοῦς ἀπεψίας, καὶ τὰ τῆς ἐναργοῦς καὶ τὰ τῆς τελείας,
<span class="pb" data-page="7.446" id="p7.446"></span>
<span class="lb" data-page="7.446" data-line="1" id="l7.446.1"></span>ἴδια μὲν ὑπάρχοντα τῶν κατὰ τὴν γαστέρα πέψεων, ἴδια δὲ
<span class="lb" data-page="7.446" data-line="2" id="l7.446.2"></span>τῶν κατὰ τὰς φλέβας, ἴδια δὲ ἄλλα τῶν ἀναπνευστικῶν.
<span class="lb" data-page="7.446" data-line="3" id="l7.446.3"></span>ἐλαμβάνετο δὲ τὰ μὲν ἐκ τῶν διαχωρημάτων, τὰ δὲ ἐκ τῶν
<span class="lb" data-page="7.446" data-line="4" id="l7.446.4"></span>οὔρων, τὰ δὲ ἐκ τῶν πτυσμάτων. καὶ ταῦτα ἐπιπλεῖστον ἐν
<span class="lb" data-page="7.446" data-line="5" id="l7.446.5"></span>ἐκείνῳ τῷ λόγῳ διῆλθον ἅμα ταῖς Ἱπποκρατείαις ῥήσεσιν,
<span class="lb" data-page="7.446" data-line="6" id="l7.446.6"></span>ἀρκεῖ δὲ ἐν τῷ νῦν ἐνεστῶτι τοσοῦτον μόνον εἰπεῖν, ὡς καὶ
<span class="lb" data-page="7.446" data-line="7" id="l7.446.7"></span>τῶν ἑλκῶν οἱ αὐτοὶ καιροί. πρῶτον μὲν γὰρ ἰχῶρες ὑδατώδεις
<span class="lb" data-page="7.446" data-line="8" id="l7.446.8"></span>ἄπεπτοι καὶ λεπτοὶ ῥέουσιν ἐξ αὐτῶν· εἶθ’ ἑξῆς ἐλάττους
<span class="lb" data-page="7.446" data-line="9" id="l7.446.9"></span>τε καὶ παχύτεροι· κᾄπειτα ἤδη πῦον λεπτόν· εἶτα ἔλαττον
<span class="lb" data-page="7.446" data-line="10" id="l7.446.10"></span>μὲν τῷ πλήθει τοῦτο γίνεται, παχύτερον δὲ καὶ λευκότερον·
<span class="lb" data-page="7.446" data-line="11" id="l7.446.11"></span>ὥστε οὐδέν ἐστι τῶν λυομένων παθῶν, ὃ μὴ διεξέρχεται τοὺς
<span class="lb" data-page="7.446" data-line="12" id="l7.446.12"></span>καιρούς. οὐ μὴν οὐδ’ ἐξ ἄλλου τινὸς ἡ γνῶσις αὐτῶν, ὅτι
<span class="lb" data-page="7.446" data-line="13" id="l7.446.13"></span>μὴ τῶν τῆς ἀπεψίας τε καὶ πέψεως σημείων, ἃ διὰ τῶν περιττωμάτων
<span class="lb" data-page="7.446" data-line="14" id="l7.446.14"></span>γνωρίζεται. τίς γὰρ οὐκ οἶδεν ἠπεπτηκέναι τὴν
<span class="lb" data-page="7.446" data-line="15" id="l7.446.15"></span>γαστέρα, διαχωρήματα θεασάμενος ἀχύλωτα; τίς δὲ οὐκ οἶδεν,
<span class="lb" data-page="7.446" data-line="16" id="l7.446.16"></span>οὖρον ὑδατῶδες ἰδὼν, ἠτυχῆσθαι τὴν ἐν τοῖς ἀγγείοις
<span class="lb" data-page="7.446" data-line="17" id="l7.446.17"></span>πέψιν; τίς δὲ λεπτὸν ἀναβηττόμενον πτύσμα κατὰ πλευρῖτιν,
<span class="lb" data-page="7.446" data-line="18" id="l7.446.18"></span>ἢ περιπνευμονίαν ἑωρακὼς, ὁμοίως οὐ συνήσει ὡς ἀρχή ἐστιν
<span class="pb" data-page="7.447" id="p7.447"></span>
<span class="lb" data-page="7.447" data-line="1" id="l7.447.1"></span>ἔτι τοῦ πάθους; οὕτω δὲ κᾀν ταῖς ὀφθαλμίαις ἐν ἀρχῇ
<span class="lb" data-page="7.447" data-line="2" id="l7.447.2"></span>μὲν ἀποῤῥεῖ πολὺ καὶ λεπτὸν, ἄπεπτον ἱκανῶς· ἐφεξῆς δὲ,
<span class="lb" data-page="7.447" data-line="3" id="l7.447.3"></span>ἔλαττόν τε καὶ παχύτερον, ὑπογραφήν τινα πέψεως λαμβάνον·
<span class="lb" data-page="7.447" data-line="4" id="l7.447.4"></span>εἶτα ἐν τῷ χρόνῳ προϊόντι, τοῦ μὲν πλήθους μειουμένου, τῆς
<span class="lb" data-page="7.447" data-line="5" id="l7.447.5"></span>συστάσεως δὲ ἐπὶ τὸ παχύτερον ἰούσης, αὐξάνεται τὰ τῆς πέψεως
<span class="lb" data-page="7.447" data-line="6" id="l7.447.6"></span>εἰς τοσοῦτον, ὡς καὶ κολλᾶσθαι τὰ βλέφαρα κοιμηθέντων
<span class="lb" data-page="7.447" data-line="7" id="l7.447.7"></span>ὑπὸ τῆς γενομένης λήμης, ἥτις καὶ αὐτὴ καταρχὰς μὲν
<span class="lb" data-page="7.447" data-line="8" id="l7.447.8"></span>λεπτὴ καὶ πολλὴ, τῷ χρόνῳ δὲ ἐλάττων τε καὶ παχυτέρα γενομένη,
<span class="lb" data-page="7.447" data-line="9" id="l7.447.9"></span>τήν τε πέψιν τοῦ νοσήματος ἐνδείκνυται καὶ τὴν παρακμὴν
<span class="lb" data-page="7.447" data-line="10" id="l7.447.10"></span>τούτου. καὶ μὴν καὶ τῶν ἐξ ἐγκεφάλου καταῤῥεόντων δι’
<span class="lb" data-page="7.447" data-line="11" id="l7.447.11"></span>ὑπερῴας καὶ ῥινῶν ἀρχὴ μὲν, ὅταν ὑδατῶδές τε καὶ λεπτὸν ᾖ
<span class="lb" data-page="7.447" data-line="12" id="l7.447.12"></span>καὶ πολὺ καὶ δριμὺ τὸ φερόμενον· ἐσχάτην γὰρ ἀπεψίαν ἐνδείκνυται
<span class="lb" data-page="7.447" data-line="13" id="l7.447.13"></span>ταῦτα· πέψεως δέ ἐστιν ἤδη γνωρίσματα παχύτερόν τε
<span class="lb" data-page="7.447" data-line="14" id="l7.447.14"></span>καὶ ἧττον δριμὺ καὶ ὀλίγον κενούμενον· εἰ δὲ καὶ ἡ καλουμένη
<span class="lb" data-page="7.447" data-line="15" id="l7.447.15"></span>μύξα καὶ βλέννα συναπέρχοιτο, βεβαιότερον ἤδη τοῦτό ἐστι πέψεως
<span class="lb" data-page="7.447" data-line="16" id="l7.447.16"></span>σημεῖον· ὥσπερ δὴ καὶ (εἰ) παχυτέρα μὲν αὐτῆς καὶ ἐλάττων
<span class="lb" data-page="7.447" data-line="17" id="l7.447.17"></span>γινομένη, πολὺ δὴ καὶ μᾶλλον πέψιν ἐνδείκνυται. καὶ οὗτοι
<span class="lb" data-page="7.447" data-line="18" id="l7.447.18"></span>μὲν οἱ καιροὶ τῶν νοσημάτων εἰσὶν, ἐξ ὧν οἱ κάμνοντες σώζονται.
</p>
        </article>

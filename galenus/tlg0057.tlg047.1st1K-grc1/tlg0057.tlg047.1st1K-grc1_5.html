<article xmlns="http://www.w3.org/1999/xhtml" id="urn:cts:greekLit:tlg0057.tlg047.1st1K-grc1:5">
<span class="pb page1" data-page="7.454" id="p7.454"></span>
<span class="milestone ed1page page1" data-n="3.387" data-unit="ed1page" id="ed1page.3.387"></span>
<span class="milestone ed2page page1" data-n="7.309" data-unit="ed2page" id="ed2page.7.309"></span>
          <p>
<span class="lb" data-page="7.454" data-line="16" id="l7.454.16"></span>Τούτων ἡμῖν αὐτάρκως ἀποδεικνυμένων,
<span class="lb" data-page="7.454" data-line="17" id="l7.454.17"></span>ἐπισκεψόμεθα περὶ τῶν μὴ λυομένων νοσημάτων. διττὴ δέ
<span class="lb" data-page="7.454" data-line="18" id="l7.454.18"></span>ἐστιν αὐτῶν ἡ φύσις· ἔνια μὲν γὰρ αὐτῶν ἔχει τὴν κατασκευὴν, ﻿
<span class="pb" data-page="7.455" id="p7.455"></span>
<span class="lb" data-page="7.455" data-line="1" id="l7.455.1"></span>ὅταν ἀκριβῶς αὐτὴν ἔχῃ συμπληρουμένην· ἔνια δὲ ἐκ μὲν τῆς
<span class="lb" data-page="7.455" data-line="2" id="l7.455.2"></span>τῶν λυομένων ἐστὶ φύσεως, ἀλλ’ ὅταν ἀποκτεῖναι φθάσῃ,
<span class="lb" data-page="7.455" data-line="3" id="l7.455.3"></span>κατὰ τοῦτο αὐτοῖς γίνεσθαι συμβαίνει. τριττὸς δὲ καὶ τούτων
<span class="lb" data-page="7.455" data-line="4" id="l7.455.4"></span>ὁ τρόπος ἐστίν· ἢ γὰρ διὰ τὴν τοῦ κάμνοντος ἀδυναμίαν,
<span class="lb" data-page="7.455" data-line="5" id="l7.455.5"></span>ἢ διὰ τὴν τῶν νοσημάτων ἰσχὺν, ἢ διὰ τὰ συναμφότερα ἀναιρεῖ
<span class="lb" data-page="7.455" data-line="6" id="l7.455.6"></span>πρὶν λυθῆναι. καθ’ ἕτερον δὲ λόγον εἷς καινὸς τύπος
<span class="lb" data-page="7.455" data-line="7" id="l7.455.7"></span>ἁπάντων ἐστὶ τῶν τοιούτων, ὅταν ὑπὲρ τὴν δύναμιν ᾖ· τὸ
<span class="lb" data-page="7.455" data-line="8" id="l7.455.8"></span>γάρ τοι συνέχον αὐτὸ τῆς ἀπωλείας τοῦ κάμνοντος ἐν τούτῳ
<span class="lb" data-page="7.455" data-line="9" id="l7.455.9"></span>τέτακται, μήτε σωθῆναι δυναμένου τινὸς, εἰ μὴ κρατήσειεν ἡ
<span class="lb" data-page="7.455" data-line="10" id="l7.455.10"></span>φύσις τῆς νόσου, μήτε ἀπόλλυσθαι χωρὶς τοῦ νικηθῆναι μὲν
<span class="lb" data-page="7.455" data-line="11" id="l7.455.11"></span>τὴν φύσιν, ἐπικρατέστερον δὲ αὐτῆς γενέσθαι τὸ νόσημα.
<span class="lb" data-page="7.455" data-line="12" id="l7.455.12"></span>καὶ διὰ τοῦτό γέ τινες ἓν σημαίνεσθαι νομίζουσιν ἐκ τοῦ μεγάλου
<span class="lb" data-page="7.455" data-line="13" id="l7.455.13"></span>νοσήματος, ἐν τῷ πρός τι συνισταμένου, οὐκ εἰδότες
<span class="lb" data-page="7.455" data-line="14" id="l7.455.14"></span>ὅτι λέγεται μέν ποτε καὶ οὕτω τὸ μέγα νόσημα, καθάπερ ἂν
<span class="lb" data-page="7.455" data-line="15" id="l7.455.15"></span>εἰ καὶ μεῖζον ἐλέγομεν, ὅταν ὑπὲρ τὴν δύναμιν ᾖ· λέγεται δὲ
<span class="lb" data-page="7.455" data-line="16" id="l7.455.16"></span>καὶ κατ’ ἰδίαν οὐσίαν, ὡς ἄνθρωπος, ἢ ἵππος, ἢ βοῦς μέγας.
<span class="lb" data-page="7.455" data-line="17" id="l7.455.17"></span>ἀποδέδεικται δέ μοι καὶ περὶ τούτου τοῦ διττοῦ σημαινομένου
<span class="lb" data-page="7.455" data-line="18" id="l7.455.18"></span>πολλάκις ἤδη δι’ ἑτέρων· τὸ δὲ πάντα ἐν πᾶσιν ἐξεργάζεσθαι,
<span class="pb" data-page="7.456" id="p7.456"></span>
<span class="lb" data-page="7.456" data-line="1" id="l7.456.1"></span>φλύαρον· ὅπερ οὖν εἰς τὰ παρόντα χρήσιμον ὑπάρχει,
<span class="lb" data-page="7.456" data-line="2" id="l7.456.2"></span>τοῦτο ἐρῶ. τῶν νοσημάτων ἕκαστον αὐτὸ μὲν καθ’
<span class="lb" data-page="7.456" data-line="3" id="l7.456.3"></span>ἑαυτὸ κέκτηταί τινα πηλικότητα, βέλτιον γὰρ οὕτως εἰπεῖν
<span class="lb" data-page="7.456" data-line="4" id="l7.456.4"></span>ἕνεκα σαφηνείας, ἤτοι δὲ ὑπὲρ τὴν δύναμίν ἐστιν ἡ πηλικότης
<span class="lb" data-page="7.456" data-line="5" id="l7.456.5"></span>αὕτη τοῦ νοσήματος, ὡς βαρύνειν αὐτὴν, ἢ τοὐναντίον
<span class="lb" data-page="7.456" data-line="6" id="l7.456.6"></span>ἀσθενεστέρα τῆς δυνάμεως, ὡς νικηθῆναι πρὸς ἐκείνης, ἁπάντων
<span class="lb" data-page="7.456" data-line="7" id="l7.456.7"></span>τῶν καλῶς γινομένων. ὅταν οὖν ὑπὲρ τὴν δύναμιν ᾖ,
<span class="lb" data-page="7.456" data-line="8" id="l7.456.8"></span>τεθνήξεται πάντως ὁ ἄνθρωπος.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg047.1st1K-grc1:6">
<span class="pb page1" data-page="7.456" id="p7.456"></span>
<span class="milestone ed1page page1" data-n="3.387" data-unit="ed1page" id="ed1page.3.387"></span>
<span class="milestone ed2page page1" data-n="7.309" data-unit="ed2page" id="ed2page.7.309"></span>
          <p>
<span class="lb" data-page="7.456" data-line="9" id="l7.456.9"></span>Οἱ καιροὶ δὲ τῆς νόσου τηνικαῦτα κατὰ
<span class="lb" data-page="7.456" data-line="10" id="l7.456.10"></span>τὶ μὲν ὡσαύτως τοῖς προειρημένοις λαμβάνονται, κατὰ τὶ δὲ
<span class="lb" data-page="7.456" data-line="11" id="l7.456.11"></span>οὐχ ὡσαύτως. ἡ μὲν γὰρ ἀρχὴ κατὰ τὸν αὐτὸν τρόπον ἐν
<span class="lb" data-page="7.456" data-line="12" id="l7.456.12"></span>τῇ γενέσει τοῦ νοσήματος ἔχουσα τὴν σύστασιν· ἡ δὲ ἀνάβασις
<span class="lb" data-page="7.456" data-line="13" id="l7.456.13"></span>οὐκ ἐν τῷ πέττεσθαι, καθάπερ ἐπὶ τῶν σώζεσθαι μελλόντων,
<span class="lb" data-page="7.456" data-line="14" id="l7.456.14"></span>ἀλλ’ ἐν τοῖς τῆς ἀπεψίας καὶ τοῖς ὀλεθρίοις σημείοις.
<span class="lb" data-page="7.456" data-line="15" id="l7.456.15"></span>ἐδείχθη γὰρ, εἴ <span class="milestone ed2page" data-n="7.310" data-unit="ed2page" id="ed2page.7.310"></span>τι μεμνήμεθα, διαφέροντα ταῦτα ἀλλήλων,
<span class="lb" data-page="7.456" data-line="16" id="l7.456.16"></span>λεχθήσεται δὲ ἀναμνήσεως ἕνεκα καὶ νῦν ἐξ αὐτῶν
<span class="lb" data-page="7.456" data-line="17" id="l7.456.17"></span>ἔνια. τὸ μὲν οὖν εὔχροον οὖρον καὶ μετρίως παχὺ πάντων
<span class="lb" data-page="7.456" data-line="18" id="l7.456.18"></span>οὔρων ἐστὶ κάλλιστον, ὅσον ἐπὶ τῇ χροιᾷ καὶ συστάσει·
<span class="lb" data-page="7.456" data-line="19" id="l7.456.19"></span>συμπαρεῖναι δὲ αὐτῷ χρὴ πάντως ἤτοι γε ἐναιώρημα χρηστὸν,
<span class="pb" data-page="7.457" id="p7.457"></span>
<span class="lb" data-page="7.457" data-line="1" id="l7.457.1"></span>ἢ νεφέλην, ἢ ὑπόστασιν, ὡς ἂν ἡ τοῦ νοσήματος ἀπαιτῇ φύσις·
<span class="lb" data-page="7.457" data-line="2" id="l7.457.2"></span>ἄλλως μὲν γὰρ ἐδείξαμεν ἐν τοῖς χολώδεσι νοσήμασιν,
<span class="lb" data-page="7.457" data-line="3" id="l7.457.3"></span>ἄλλως δὲ ἐν τοῖς ἐξ ὠμῶν χυμῶν πλήθεσι τὰς ὑποστάσεις
<span class="lb" data-page="7.457" data-line="4" id="l7.457.4"></span>γινομένας. ἐκ διαμέτρου δὲ, ὡς ἄν τις εἴποι, τὸ μὲν ἄπεπτον
<span class="lb" data-page="7.457" data-line="5" id="l7.457.5"></span>οὖρόν ἐστιν, ὃ μήτε ἐναιώρημα μήτε ὑπόστασιν ἔχει
<span class="lb" data-page="7.457" data-line="6" id="l7.457.6"></span>μήτε νεφέλην, ἀλλὰ μηδὲ πάχος τι προσειληφὸς, ἢ ὠχρότητα,
<span class="lb" data-page="7.457" data-line="7" id="l7.457.7"></span>λευκὸν δέ ἐστι τῇ χροιᾷ, καὶ λεπτὸν τῇ συστάσει, καθάπερ
<span class="lb" data-page="7.457" data-line="8" id="l7.457.8"></span>ὕδωρ· εἰ μέντοι νεφέλη τις, ἢ ἐναιώρημα μέλαν, ἢ ὑπόστασις
<span class="lb" data-page="7.457" data-line="9" id="l7.457.9"></span>ἐν αὐτῷ γένοιτο μέλαινα, καὶ μᾶλλον εἰ καὶ σύμπαν εἴη
<span class="lb" data-page="7.457" data-line="10" id="l7.457.10"></span>ζοφῶδες, ὀλέθριον ὑπάρχει· καθάπερ εἰ καὶ κριμνώδη τινὰ,
<span class="lb" data-page="7.457" data-line="11" id="l7.457.11"></span>ἢ πεταλώδη κατ’ αὐτὸ φαίνοιτο· καὶ μὴν καὶ τὸ δυσῶδες
<span class="lb" data-page="7.457" data-line="12" id="l7.457.12"></span>ἰσχυρῶς, καὶ τὸ λιπαρὸν, ὅπερ ἐλαιῶδες ὀνομάζουσιν, ὀλέθριον.
<span class="lb" data-page="7.457" data-line="13" id="l7.457.13"></span>ταῦτα οὖν ἐστι τὰ οὖρα, μεγάλου νοσήματος γνωρίσματα,
<span class="lb" data-page="7.457" data-line="14" id="l7.457.14"></span>ὃ κατὰ τὴν ἑαυτοῦ φύσιν ἔλεγον ὑπάρχειν μέγα.
<span class="lb" data-page="7.457" data-line="15" id="l7.457.15"></span>μέγα δὲ, εἰ καὶ τὸ πτύσμα πλευριτικοῖς καὶ περιπνευμονικοῖς,
<span class="lb" data-page="7.457" data-line="16" id="l7.457.16"></span>ἤτοι μέλαν, ἢ πυῤῥὸν ἰσχυρῶς, ἢ ἀφρῶδες, ἢ δυσῶδες ἱκανῶς,
<span class="lb" data-page="7.457" data-line="17" id="l7.457.17"></span>ἢ μηδ’ ὅλως πτυόμενον, ἰσχυρᾶς ὀδύνης ἢ δυσπνοίας
<span class="pb" data-page="7.458" id="p7.458"></span>
<span class="lb" data-page="7.458" data-line="1" id="l7.458.1"></span>κατεχούσης τὸν ἄνθρωπον. ἀνάλογον δὲ τοῖσδε κᾀπὶ τῶν
<span class="lb" data-page="7.458" data-line="2" id="l7.458.2"></span>ἄλλων νοσημάτων, ὅσα καθ’ ἧπαρ, ἢ γαστέρα συνίσταται,
<span class="lb" data-page="7.458" data-line="3" id="l7.458.3"></span>τῶν ὀλεθρίων σημείων ὑπάρχει γένος, ὅθεν οὐδὲ ὁρίσαι παραπλησίως
<span class="lb" data-page="7.458" data-line="4" id="l7.458.4"></span>οἷόν τε τῇ τῶν σωθησομένων ἀκμῇ τὴν ἐν τοῖς
<span class="lb" data-page="7.458" data-line="5" id="l7.458.5"></span>τοιούτοις νοσήμασιν· ἐκεῖ μὲν γὰρ οἱ μέγιστοι παροξυσμοὶ
<span class="lb" data-page="7.458" data-line="6" id="l7.458.6"></span><span class="milestone ed1page" data-n="3.388" data-unit="ed1page" id="ed1page.3.388"></span>τὴν ἀκμὴν ἀφώριζον, ἐνταυθοῖ δὲ οὐχ ὁρίσαι τοὺς μεγίστους
<span class="lb" data-page="7.458" data-line="7" id="l7.458.7"></span>ὁμοίως, ὡς ἂν μηδὲ πεπτομένου τὴν ἀρχὴν τοῦ νοσήματος,
<span class="lb" data-page="7.458" data-line="8" id="l7.458.8"></span>ἀλλ’ ἐπινοίᾳ χρὴ λαμβάνειν τὸ μέγιστον, εἰς ὃ ποτὲ
<span class="lb" data-page="7.458" data-line="9" id="l7.458.9"></span>μὲν ἀφικνεῖται τὸ νόσημα, ποτὲ δὲ ἀναιρεῖ φθάνον. ἐπὶ μέν
<span class="lb" data-page="7.458" data-line="10" id="l7.458.10"></span>γε τῆς λυομένης φλεγμονῆς ἡ τοῦ πύου γένεσις ὅρος τῆς ἀκμῆς·
<span class="lb" data-page="7.458" data-line="11" id="l7.458.11"></span>ἐπὶ δὲ τῆς μὴ μελλούσης λύεσθαι δυνατὸν μὲν τὸν ἄνθρωπον
<span class="lb" data-page="7.458" data-line="12" id="l7.458.12"></span>ἀποθανεῖν ἐστι καὶ κατὰ τὴν ἀνάβασιν αὐτῆς· ἐγχωρεῖ
<span class="lb" data-page="7.458" data-line="13" id="l7.458.13"></span>δὲ καὶ διαρκέσαι τὴν δύναμιν ἰσχυροτάτην ὑπάρχουσαν
<span class="lb" data-page="7.458" data-line="14" id="l7.458.14"></span>ἄχρι τοῦ τελευταίου μεγέθους. ταύτης γάρ τοι τῆς φλεγμονῆς,
<span class="lb" data-page="7.458" data-line="15" id="l7.458.15"></span>ὅταν γε μὴ μέλλοι λύεσθαι, τὸ μέγιστον μέγεθος ἤτοι γε
<span class="lb" data-page="7.458" data-line="16" id="l7.458.16"></span>εἰς γάγγραιναν, ἢ εἰς σηπεδόνα τελευτᾷ· μέχρι δ’ ἂν μηκέτι
<span class="lb" data-page="7.458" data-line="17" id="l7.458.17"></span>τι τούτων ᾖ, δυνατὸν αὐτὴν αὐξηθῆναι. ἀνάλογον δὲ τῇ
<span class="lb" data-page="7.458" data-line="18" id="l7.458.18"></span>φλεγμονῇ καὶ αἱ καθ’ ἕκαστον γένος τῶν ἄλλων νοσημάτων ﻿
<span class="pb" data-page="7.459" id="p7.459"></span>
<span class="lb" data-page="7.459" data-line="1" id="l7.459.1"></span>αὐξήσεις νοείσθωσαν. εἴρηται δὲ αὐτῶν οὐ τὰ γένη μόνον,
<span class="lb" data-page="7.459" data-line="2" id="l7.459.2"></span>ἀλλὰ καὶ αἱ διαφοραὶ καὶ τὰ εἴδη δι’ ἑνὸς ὑπομνήματος, ὃ
<span class="lb" data-page="7.459" data-line="3" id="l7.459.3"></span>περὶ διαφορᾶς νοσημάτων ἐπιγράφεται. ἐκείνῳ δὲ μάλιστά
<span class="lb" data-page="7.459" data-line="4" id="l7.459.4"></span>σε προσέχειν ἀξιῶ τὸν νοῦν, ὃ παροφθὲν ἱκανῶς ἄν τινα
<span class="lb" data-page="7.459" data-line="5" id="l7.459.5"></span>σφάλλοι.
</p>
        </article>

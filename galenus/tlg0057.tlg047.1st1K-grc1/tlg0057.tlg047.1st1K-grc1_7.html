<article xmlns="http://www.w3.org/1999/xhtml" id="urn:cts:greekLit:tlg0057.tlg047.1st1K-grc1:7">
<span class="pb page1" data-page="7.459" id="p7.459"></span>
<span class="milestone ed1page page1" data-n="3.388" data-unit="ed1page" id="ed1page.3.388"></span>
<span class="milestone ed2page page1" data-n="7.310" data-unit="ed2page" id="ed2page.7.310"></span>
          <p>
<span class="lb" data-page="7.459" data-line="6" id="l7.459.6"></span>Ἐνδέχεται γὰρ ἑνὶ καὶ τῷ αὐτῷ χρόνῳ καὶ
<span class="lb" data-page="7.459" data-line="7" id="l7.459.7"></span>δυσὶ καὶ τρισὶ νοσήμασιν ἔχεσθαι τὸν ἄνθρωπον, ὧν τὸ μὲν
<span class="lb" data-page="7.459" data-line="8" id="l7.459.8"></span>ἤδη παρακμάζει, τὸ δὲ τὸν ἀρχῆς ἔτι μένει καιρὸν, ἢ τὰ
<span class="lb" data-page="7.459" data-line="9" id="l7.459.9"></span>πρῶτα τῆς ἀναβάσεως, τὸ δ’ ἐπὶ πλεῖστον ηὔξηται· κᾄπειτα
<span class="lb" data-page="7.459" data-line="10" id="l7.459.10"></span>τὸν ἄνθρωπον ἀποθανεῖν, οὔτε διὰ τὸ παρακμάζον, οὔτε
<span class="lb" data-page="7.459" data-line="11" id="l7.459.11"></span>διὰ τὸ νῦν ἀρχόμενον, ἀλλὰ διὰ τὸ μεγάλως ηὐξημένον.
<span class="lb" data-page="7.459" data-line="12" id="l7.459.12"></span>μάλιστα μὲν οὖν ἐπισκέπτου τὰς τρεῖς ἀρχὰς τῶν διοικουσῶν
<span class="lb" data-page="7.459" data-line="13" id="l7.459.13"></span>ὅλον τὸ σῶμα <span class="milestone ed2page" data-n="7.311" data-unit="ed2page" id="ed2page.7.311"></span>δυνάμεων, ὅπως διάκεινται· λέγω δὲ
<span class="lb" data-page="7.459" data-line="14" id="l7.459.14"></span>ταύτας, ἐγκέφαλον, καρδίαν καὶ ἧπαρ· ἐφεξῆς δὲ καὶ τὰ
<span class="lb" data-page="7.459" data-line="15" id="l7.459.15"></span>ἄλλα σύμπαντα μόρια, τὰ ἀπὸ τῶν ἀρχῶν ἑκάστης πεφυκότα,
<span class="lb" data-page="7.459" data-line="16" id="l7.459.16"></span>νεῦρα, φλέβας καὶ ἀρτηρίας, καὶ ἅττα φύσιν μὲν ἰδίαν
<span class="lb" data-page="7.459" data-line="17" id="l7.459.17"></span>ἔχοντα, διοικούμενα δὲ ὑπὸ τῶν ἀρχῶν ἁπασῶν, ἔνια μὲν
<span class="lb" data-page="7.459" data-line="18" id="l7.459.18"></span>ὁμοτίμως, ἔνια δὲ ὑπὸ τῆς μὲν μᾶλλον, ὑπὸ τῆς δὲ ἧττον.
<span class="pb" data-page="7.460" id="p7.460"></span>
<span class="lb" data-page="7.460" data-line="1" id="l7.460.1"></span>ἐκ γὰρ τῆς τοιαύτης θεωρίας πρῶτον μὲν, εἴθ’ ἕν ἐστιν, εἴτε
<span class="lb" data-page="7.460" data-line="2" id="l7.460.2"></span>καὶ πλείω νοσήματα κατὰ τὸν ἄνθρωπον, εὑρήσεις· εἶθ’ ἑξῆς
<span class="lb" data-page="7.460" data-line="3" id="l7.460.3"></span>ἑκάστου τοὺς ἰδίους ἐπίσκεψαι καιροὺς, ἀναγκαίους ὑπάρχοντας
<span class="lb" data-page="7.460" data-line="4" id="l7.460.4"></span>εἰς τὴν τῶν βοηθημάτων εὕρεσιν, ἧς ἕνεκα ἡμῖν ὁ λόγος
<span class="lb" data-page="7.460" data-line="5" id="l7.460.5"></span>ὅδε σπουδάζεται.
</p>
        </article>

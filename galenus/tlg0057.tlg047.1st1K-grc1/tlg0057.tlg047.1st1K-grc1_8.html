<article xmlns="http://www.w3.org/1999/xhtml" id="urn:cts:greekLit:tlg0057.tlg047.1st1K-grc1:8">
<span class="pb page1" data-page="7.460" id="p7.460"></span>
<span class="milestone ed1page page1" data-n="3.388" data-unit="ed1page" id="ed1page.3.388"></span>
<span class="milestone ed2page page1" data-n="7.311" data-unit="ed2page" id="ed2page.7.311"></span>
          <p>
<span class="lb" data-page="7.460" data-line="6" id="l7.460.6"></span>Περὶ μὲν γὰρ τὰς ἀρχὰς καὶ τὰ τέλη πάντα
<span class="lb" data-page="7.460" data-line="7" id="l7.460.7"></span>ἀσθενέστερα, περὶ δὲ τὰς ἀκμὰς ἰσχυρότερα, μεταξὺ δὲ τούτων
<span class="lb" data-page="7.460" data-line="8" id="l7.460.8"></span>ὅσα μεταξύ. τὰ μὲν γὰρ τῆς ἀρχῆς ἐγγυτέρω τῶν
<span class="lb" data-page="7.460" data-line="9" id="l7.460.9"></span>ἐγγυτέρω τῆς ἀκμῆς ἀσθενέστερα, καθάπερ γε καὶ τὰ τοῦ
<span class="lb" data-page="7.460" data-line="10" id="l7.460.10"></span>τέλους ἐγγυτέρω· τὰ δὲ ἶσον ἀπέχοντα τῆς ἀρχῆς τε καὶ
<span class="lb" data-page="7.460" data-line="11" id="l7.460.11"></span>τῆς ἀκμῆς μέσα τῆς ἰσχύος τῶν ἄκρων ἀμφοτέρων· οὕτω
<span class="lb" data-page="7.460" data-line="12" id="l7.460.12"></span>δὲ καὶ τὰ τῆς ἀκμῆς ἶσον ἀπέχοντα καὶ τῆς τελευτῆς, μέσα
<span class="lb" data-page="7.460" data-line="13" id="l7.460.13"></span>καὶ ταῦτα τῶν ἰδίων ἄκρων ἐστίν. ἐπικρατεῖν οὖν ἐν
<span class="lb" data-page="7.460" data-line="14" id="l7.460.14"></span>τῇ θεραπείᾳ προσήκει κατὰ μὲν τὴν ἀκμὴν τὸ παρηγορικὸν,
<span class="lb" data-page="7.460" data-line="15" id="l7.460.15"></span>ἐπὶ δὲ τῆς ἀρχῆς καὶ τῆς τελευτῆς τὸ ἀγωνιστικόν·
<span class="lb" data-page="7.460" data-line="16" id="l7.460.16"></span>ἀνάλογον δὲ τοῖς ἄκροις οἱ μεταξὺ καιροὶ λαμβανέσθωσαν,
<span class="lb" data-page="7.460" data-line="17" id="l7.460.17"></span>καθάπερ ἐν τῇ τῆς θεραπευτικῆς μεθόδου πραγματείᾳ λέλεκται
<span class="lb" data-page="7.460" data-line="18" id="l7.460.18"></span>ἐπὶ πλέον, νυνὶ δὲ ὅσον ὑπογραφῆς ἕνεκεν αὐτὰ τὰ κεφάλαια
<span class="lb" data-page="7.460" data-line="19" id="l7.460.19"></span>διῆλθον, ἐνδεικνύμενος τὴν χρείαν τῆς ἐν τοῖς νοσήμασι κατὰ
<span class="pb" data-page="7.461" id="p7.461"></span>
<span class="lb" data-page="7.461" data-line="1" id="l7.461.1"></span>καιροὺς διαφορᾶς. οὐδὲ γὰρ ὅπως τις διαιτήσει δυνατὸν εὑρεῖν,
<span class="lb" data-page="7.461" data-line="2" id="l7.461.2"></span>οὐδὲ πότε δὲ θρέψει, χωρὶς τοῦ διορίσαι βεβαίως αὐτοὺς,
<span class="lb" data-page="7.461" data-line="3" id="l7.461.3"></span>εἴ γε χρὴ συντεκμαίρεσθαι κατ’ ἀρχὰς εὐθὺς, ὁπηνίκα μὲν ἡ
<span class="lb" data-page="7.461" data-line="4" id="l7.461.4"></span>ἀκμὴ τοῦ νοσήματος ἔσοιτο, πηλίκη δέ ἐστιν ἡ τοῦ κάμνοντος
<span class="lb" data-page="7.461" data-line="5" id="l7.461.5"></span>δύναμις. εἰ μὲν γὰρ ἐξαρκέσει τῷ τῆς ἀκμῆς καιρῷ καὶ χωρὶς
<span class="lb" data-page="7.461" data-line="6" id="l7.461.6"></span>τοῦ τροφὴν προσενέγκασθαι, κράτιστον ἀσιτεῖν ἄχρι τοῦ τὴν
<span class="lb" data-page="7.461" data-line="7" id="l7.461.7"></span>παρακμὴν ἀπάρξασθαι· εἰ δ’ οὐχ οἷόν τε ἀσιτοῦντα διαρκέσαι,
<span class="lb" data-page="7.461" data-line="8" id="l7.461.8"></span>θρεπτέον αὐτὸν ἀπ’ ἀρχῆς εὐθέως ἐν ἅπαντι καιρῷ τῷ
<span class="lb" data-page="7.461" data-line="9" id="l7.461.9"></span>δυναμένῳ προσδέξασθαι τροφὴν, ἔστι δὲ οὗτος ὁ τῆς ἀνέσεως.
<span class="lb" data-page="7.461" data-line="10" id="l7.461.10"></span>λέγω δὲ ἄνεσιν ἄρτι τὸ δεύτερον μόριον τῆς ὅλης περιόδου
<span class="lb" data-page="7.461" data-line="11" id="l7.461.11"></span>διαιρεθείσης εἰς δύο τὰ πάντα, παροξυσμόν τε καὶ ἄνεσιν.
<span class="lb" data-page="7.461" data-line="12" id="l7.461.12"></span>Ἱπποκράτης μὲν οὖν πάντων πρῶτος ὧν ἴσμεν ὀρθῶς περὶ
<span class="lb" data-page="7.461" data-line="13" id="l7.461.13"></span>τούτου διωρίσατο· βέλτιον δὲ ἂν ἐξεργάσασθαι τὴν τέχνην
<span class="lb" data-page="7.461" data-line="14" id="l7.461.14"></span>αὐτοῦ· σχεδὸν δὲ οὐδεὶς τοῦτο ἐποίησεν, ἔνιοι δὲ καὶ τελέως
<span class="lb" data-page="7.461" data-line="15" id="l7.461.15"></span>ἀποχωρήσαντες αὐτῆς εἰς μακρολογίαν ἐξετράποντο, καθάπερ
<span class="lb" data-page="7.461" data-line="16" id="l7.461.16"></span>καὶ Ἀρχιγένης ἔν τε τοῖς ἄλλοις ἅπασι κᾀν τοῖς
<span class="lb" data-page="7.461" data-line="17" id="l7.461.17"></span>δύο βιβλίοις, ἃ περὶ τῶν ἐν ταῖς νόσοις καιρῶν ἐγράψατο.
<span class="lb" data-page="7.461" data-line="18" id="l7.461.18"></span>μαθήσῃ δὲ ἐναργῶς ὃ λέγω, δύο ταῦτα ἐξετάσας ἀκριβῶς·
<span class="pb" data-page="7.462" id="p7.462"></span>
<span class="lb" data-page="7.462" data-line="1" id="l7.462.1"></span>ἓν μὲν, εἰ ταυτὶ τὰ νῦν ὑφ’ ἡμῶν εἰρημένα δι’ ὅλου τούτου
<span class="lb" data-page="7.462" data-line="2" id="l7.462.2"></span>τοῦ βιβλίου χρησιμώτατά ἐστιν εἰς θεραπείαν καὶ πρόγνωσιν·
<span class="lb" data-page="7.462" data-line="3" id="l7.462.3"></span>ἕτερον δὲ, εἰ λέλεκταί τι πρὸς Ἀρχιγένους. εἰ γὰρ μηδενὸς
<span class="lb" data-page="7.462" data-line="4" id="l7.462.4"></span>ἐλλείποντος τοῖσδε, φαίνεται λέγων ἕτερα, διττῶς πλημμελεῖ,
<span class="lb" data-page="7.462" data-line="5" id="l7.462.5"></span>μήτε τὰ χρήσιμα διδάσκων, βαρύνων τε τῇ τῶν ἀχρήστων πολυλογίᾳ
<span class="lb" data-page="7.462" data-line="6" id="l7.462.6"></span>τοὺς ἀναγινώσκοντας αὐτοῦ τὰ βιβλία.
</p>
        </article>

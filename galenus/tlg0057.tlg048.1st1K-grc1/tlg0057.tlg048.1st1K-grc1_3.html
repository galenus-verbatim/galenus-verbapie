<article xmlns="http://www.w3.org/1999/xhtml" id="urn:cts:greekLit:tlg0057.tlg048.1st1K-grc1:3">
<span class="pb page1" data-page="7.464" id="p7.464"></span>
<span class="milestone ed1page page1" data-n="2.471" data-unit="ed1page" id="ed1page.3.471"></span>
<span class="milestone ed2page page1" data-n="6.153" data-unit="ed2page" id="ed2page.7.153"></span>
          <p>
<span class="lb" data-page="7.464" data-line="5" id="l7.464.5"></span><span class="milestone ed2page" data-n="7.153" data-unit="ed2page" id="ed2page.7.153"></span>Τῶν τύπων οἱ μέν εἰσι πρῶτοι, οἱ δὲ
<span class="lb" data-page="7.464" data-line="6" id="l7.464.6"></span>δεύτεροι· καὶ οἱ μὲν ἑστῶτες, οἱ δὲ κινούμενοι· καὶ πάλιν οἱ
<span class="lb" data-page="7.464" data-line="7" id="l7.464.7"></span>μέν εἰσιν ἁπλοῖ, οἱ δὲ σύνθετοι. πρῶτοι μὲν οὖν εἰσιν οἱ μικρὰν
<span class="lb" data-page="7.464" data-line="8" id="l7.464.8"></span>μὲν ἔχοντες τὴν ἐπισημασίαν, μακρὰν δὲ τὴν ἄνεσιν, οἱ
<span class="lb" data-page="7.464" data-line="9" id="l7.464.9"></span>τριταῖοί τε καὶ τεταρταῖοι· δεύτεροι δὲ οἱ μακρὰν μὲν ἔχοντες
<span class="lb" data-page="7.464" data-line="10" id="l7.464.10"></span>τὴν ἐπισημασίαν, μικρὰν δὲ τὴν ἄνεσιν, οἷος ὁ ἀμφημερινὸς
<span class="lb" data-page="7.464" data-line="11" id="l7.464.11"></span>καὶ ὁ παρεκτεταμένος ἡμιτριταῖος. τῶν δὲ παρεκτεταμένων
<span class="lb" data-page="7.464" data-line="12" id="l7.464.12"></span>οὗτος μόνος ἐξηλλαγμένος παρὰ τοῖς παλαιοῖς
<span class="lb" data-page="7.464" data-line="13" id="l7.464.13"></span>ὠνόμασται. ἑστῶτες δέ εἰσιν οἱ ἐν ταῖς αὐταῖς ὥραις ἐπισημαίνοντες
<span class="lb" data-page="7.464" data-line="14" id="l7.464.14"></span>καὶ ἀνιέντες· κινούμενοι δὲ οἱ ἀεὶ ἄλλαις
<span class="lb" data-page="7.464" data-line="15" id="l7.464.15"></span>ὥραις ἐπισημαίνοντες· ὧν οἱ μὲν φθάσαντες καὶ προδόντες
<span class="lb" data-page="7.464" data-line="16" id="l7.464.16"></span>τὰς ὥρας τάχιον προληπτικοὶ λέγονται, οἱ δὲ βραδύνοντες
<span class="lb" data-page="7.464" data-line="17" id="l7.464.17"></span>ὑστερητικοι. ἁπλοῖ δέ εἰσιν οἱ μίαν ἐπίτασιν
<span class="lb" data-page="7.464" data-line="18" id="l7.464.18"></span>ποιούμενοι· σύνθετοι δὲ οἱ ἐκ πλειόνων ἐπισημασιῶν καὶ
<span class="pb" data-page="7.465" id="p7.465"></span>
<span class="lb" data-page="7.465" data-line="1" id="l7.465.1"></span>ἀνέσεων συνεστῶτες. τῶν δὲ συνθέτων οἱ μὲν ἐξ ὁμογενῶν
<span class="lb" data-page="7.465" data-line="2" id="l7.465.2"></span>συνίστανται, οἱ δὲ ἐξ ἑτερογενῶν. ἐξ ὁμογενῶν μὲν, ὅταν
<span class="lb" data-page="7.465" data-line="3" id="l7.465.3"></span>ἀμφημερινὸς, λόγου δὲ χάριν ἁπλοῦς διπλῷ ἀμφημερινῷ συμπλέκηται,
<span class="lb" data-page="7.465" data-line="4" id="l7.465.4"></span>ἢ τριταῖοι διπλοῖ, ἢ τρεῖς τριταῖοι τυγχάνωσιν,
<span class="lb" data-page="7.465" data-line="5" id="l7.465.5"></span>ἢ πάλιν δύο καὶ τρεῖς τεταρταῖοι· ἐξ ἑτερογενῶν δὲ,
<span class="lb" data-page="7.465" data-line="6" id="l7.465.6"></span>ὅταν ἀμφημερινὸς λόγου χάριν τριταίῳ συμπλακῇ, ἢ τριταῖος
<span class="lb" data-page="7.465" data-line="7" id="l7.465.7"></span>τεταρταίῳ, ἢ ἄλλῳ τινὶ τῶν μὴ τοῦ αὐτοῦ γένους
<span class="lb" data-page="7.465" data-line="8" id="l7.465.8"></span>ὄντων.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg048.1st1K-grc1:4">
<span class="pb page1" data-page="7.465" id="p7.465"></span>
<span class="milestone ed1page page1" data-n="2.471" data-unit="ed1page" id="ed1page.3.471"></span>
<span class="milestone ed2page page1" data-n="7.153" data-unit="ed2page" id="ed2page.7.153"></span>
          <p>
<span class="lb" data-page="7.465" data-line="9" id="l7.465.9"></span>Ἀμφημερινὸς δέ ἐστιν ὁ καθ’ ἑκάστην ἡμέραν
<span class="lb" data-page="7.465" data-line="10" id="l7.465.10"></span>μίαν ἐπισημασίαν καὶ τὴν αὐτὴν ἔμμετρον ἐν τῷ μήκει
<span class="lb" data-page="7.465" data-line="11" id="l7.465.11"></span>καὶ μίαν καὶ τὴν αὐτὴν ἄνεσιν ποιούμενος. τριταῖος δέ
<span class="lb" data-page="7.465" data-line="12" id="l7.465.12"></span>ἐστιν ὁ διὰ τρίτης μίαν καὶ τὴν αὐτὴν ἐπισημασίαν σύμμετρον
<span class="lb" data-page="7.465" data-line="13" id="l7.465.13"></span>ἐν τῷ μήκει καὶ μίαν καὶ τὴν αὐτὴν ἄνεσιν ποιούμενος.
<span class="lb" data-page="7.465" data-line="14" id="l7.465.14"></span>τεταρταῖος δέ ἐστιν ὁ διὰ τετάρτης μίαν καὶ τὴν αὐτὴν
<span class="lb" data-page="7.465" data-line="15" id="l7.465.15"></span>ποιούμενος ἄνεσιν. τὰ αὐτὰ δὲ νοείσθω περὶ πεμπταίου καὶ
<span class="lb" data-page="7.465" data-line="16" id="l7.465.16"></span>ἑβδομαίου καὶ εἴ τις ἄλλη τύπων εὑρίσκεται τάξις. ἀμφημερινῷ
<span class="lb" data-page="7.465" data-line="17" id="l7.465.17"></span>δὲ παρέπεται ὑγρότης ἕξεως, καὶ φλεγματώδεις ἔμετοι,
<span class="pb" data-page="7.466" id="p7.466"></span>
<span class="lb" data-page="7.466" data-line="1" id="l7.466.1"></span>καὶ δίψος οὐκ ἐπιτεταμένον, καὶ βαρυσμὸς τοῦ σώματος
<span class="lb" data-page="7.466" data-line="2" id="l7.466.2"></span>ὅλου, καὶ ὕπνος καρώδης καὶ καταφορικὸς, καὶ σφυγμὸς
<span class="lb" data-page="7.466" data-line="3" id="l7.466.3"></span>μέγας καὶ ἀραιὸς καὶ χαῦνος, τὸ πρόσωπον ὑποῖδον καὶ
<span class="lb" data-page="7.466" data-line="4" id="l7.466.4"></span>χαῦνον καὶ πεπονῶδες καὶ πολλὴν ἐμφαῖνον τὴν τῆς ὕλης
<span class="lb" data-page="7.466" data-line="5" id="l7.466.5"></span>καχεξίαν καὶ τροπήν. καὶ σπλὴν δὲ ἐν τύπῳ τούτῳ παρακολουθήσει
<span class="lb" data-page="7.466" data-line="6" id="l7.466.6"></span>σκληρώδης. χρονίζοντος δ’ αὐτοῦ, τρομώδεις
<span class="lb" data-page="7.466" data-line="7" id="l7.466.7"></span>καὶ ληθαργώδεις καταφοραὶ καὶ θώρακος ῥευματισμοὶ καὶ
<span class="lb" data-page="7.466" data-line="8" id="l7.466.8"></span>παρεγχύσεις ὑδερικαί. συνίσταται δὲ μάλιστα ἐπὶ στομάχῳ
<span class="lb" data-page="7.466" data-line="9" id="l7.466.9"></span>κακοπραγοῦντι. παρέπεται δὲ τριταίῳ δίψος ἐπιτεταμένον,
<span class="lb" data-page="7.466" data-line="10" id="l7.466.10"></span>ἔγκαυσις, δριμεῖς καὶ χολώδεις ἔμετοι, ἀσιτίαι, καὶ ῥιπτασμοί.
<span class="lb" data-page="7.466" data-line="11" id="l7.466.11"></span>κατὰ πολλὰ μὲν τῷδε ῥίγη προηγοῦνται, ποτὲ δὲ
<span class="lb" data-page="7.466" data-line="12" id="l7.466.12"></span>καὶ περίψυξις. σφυγμὸς δὲ τοῖς τριταΐζουσι μικρὸς καὶ
<span class="lb" data-page="7.466" data-line="13" id="l7.466.13"></span>πυκνὸς παρέπεται. αἱ νύκτες αἱ πρὸ τῶν παροξυντικῶν
<span class="lb" data-page="7.466" data-line="14" id="l7.466.14"></span>ἡμερῶν δύσφοροι γίγνονται, ἐπιτεινομένης δὲ τῆς νόσου
<span class="lb" data-page="7.466" data-line="15" id="l7.466.15"></span>οὐκέτι γίγνονται δύσφοροι, ἀλλὰ καὶ πυρετὸν ἱστᾶσι, καὶ
<span class="lb" data-page="7.466" data-line="16" id="l7.466.16"></span>οὕτω πυρέττοντες μεταβάλλουσί ποτε τὸν τριταῖον εἰς
<span class="lb" data-page="7.466" data-line="17" id="l7.466.17"></span>ἡμιτριταῖον. ἔστι δὲ πάντων τύπων <span class="milestone ed2page" data-n="7.154" data-unit="ed2page" id="ed2page.7.154"></span>εὐλυτώτερος
<span class="lb" data-page="7.466" data-line="18" id="l7.466.18"></span>ὁ τύπος οὗτος, καὶ μάλιστα εἰ συσταίη ἐν θέρει.
<span class="pb" data-page="7.467" id="p7.467"></span>
<span class="lb" data-page="7.467" data-line="1" id="l7.467.1"></span>παρασεσημείωται δὲ ὁ Ἱπποκράτης λέγων· τριταῖος ἀκριβὴς
<span class="lb" data-page="7.467" data-line="2" id="l7.467.2"></span>κρίνεται ἐν ἑπτὰ περιόδοισι τὸ μακρότατον. σπανίως δὲ χρονίζει,
<span class="lb" data-page="7.467" data-line="3" id="l7.467.3"></span>καὶ μάλιστα εἰ μὴ συσταίη φθινοπώρου λήγοντος ἤδη
<span class="lb" data-page="7.467" data-line="4" id="l7.467.4"></span>καὶ τῷ χειμῶνι προσάπτοντος. ἔστι δὲ καὶ τὰ οὖρα ξανθὰ,
<span class="lb" data-page="7.467" data-line="5" id="l7.467.5"></span>πάρεστι δὲ τούτοις καὶ ἀγρυπνία. πάντα δὲ ὅσα παρακολουθεῖ
<span class="lb" data-page="7.467" data-line="6" id="l7.467.6"></span>τῷ τριταίῳ, καὶ ἡμιτριταίῳ ταῦτα συμβέβηκε· καὶ γὰρ
<span class="lb" data-page="7.467" data-line="7" id="l7.467.7"></span>καὶ τοῦ αὐτοῦ κεκοινωνήκασι γένους, διὰ τρίτης ποιούμενοι
<span class="lb" data-page="7.467" data-line="8" id="l7.467.8"></span>τάς τε τῶν ἀνέσεων καὶ τῶν παροξυσμῶν ἀνταποδόσεις·
<span class="lb" data-page="7.467" data-line="9" id="l7.467.9"></span>ἴδιον δὲ περὶ τῶν τύπων τῶν ἡμιτριταίων συμβέβηκεν ἡ παρέκτασις
<span class="lb" data-page="7.467" data-line="10" id="l7.467.10"></span>τῶν ἐπισημασιῶν, καὶ τὸ μετὰ περιψύξεως ἐπὶ τὸ
<span class="lb" data-page="7.467" data-line="11" id="l7.467.11"></span>πλεῖστον καὶ ταῖς ἀκμαῖς μηδέπω συντετελεσμέναις προσεδρεύειν
<span class="lb" data-page="7.467" data-line="12" id="l7.467.12"></span>ἃς ἰδίως ἐπαναδιπλώσεις καλοῦμεν. ἔστι δὲ κινδυνώδης
<span class="lb" data-page="7.467" data-line="13" id="l7.467.13"></span>ὁ ἡμιτριταῖος οὐ μόνον τοῦ στομάχου καὶ τοῦ νευρώδους
<span class="lb" data-page="7.467" data-line="14" id="l7.467.14"></span>καθαπτόμενος καὶ καθόλου τῶν μέσων, ἀλλὰ καὶ ληθαργικὰς
<span class="lb" data-page="7.467" data-line="15" id="l7.467.15"></span>ἐπιφέρων καταφορὰς καὶ παρακρουστικὰς ἀγρυπνίας,
<span class="lb" data-page="7.467" data-line="16" id="l7.467.16"></span>ἔστι δ’ ὅτε καὶ συγκοπτικὰς διαφορήσεις, γλῶσσάν τε
<span class="lb" data-page="7.467" data-line="17" id="l7.467.17"></span>ἰσχυρῶς ξηραίνει, καὶ λειποθυμίαν ἀπεργάζεται, σφοδρῶς
<span class="lb" data-page="7.467" data-line="18" id="l7.467.18"></span>κινῶν τὰ ἐν τῷ βάθει, καὶ καθόλου ἄγριός τέ ἐστι καὶ
<span class="pb" data-page="7.468" id="p7.468"></span>
<span class="lb" data-page="7.468" data-line="1" id="l7.468.1"></span>κινδυνοδέστατος οὗτος ὁ τύπος. ἔσθ’ ὅτε μὲν δὲ ἀπὸ τῆς
<span class="lb" data-page="7.468" data-line="2" id="l7.468.2"></span>πρώτης ἡμέρας συνίσταται, καθάπερ καὶ οἱ λοιποὶ τύποι·
<span class="lb" data-page="7.468" data-line="3" id="l7.468.3"></span>ποτὲ δ’ ἀπὸ τῆς δευτέρας καὶ τρίτης ἡμέρας ἄρχεται, ὥστε
<span class="lb" data-page="7.468" data-line="4" id="l7.468.4"></span>μεγίστη αἰτία ἀπάτης γίγνεται τοῖς ἰατροῖς τῇ τοιαύτῃ εἰσβολῇ.
<span class="lb" data-page="7.468" data-line="5" id="l7.468.5"></span>γεννᾶται δὲ καὶ ἀπὸ τριταίου παρεκταθέντος, καὶ
<span class="lb" data-page="7.468" data-line="6" id="l7.468.6"></span>λυόμενος ἐνίοτε εἰς τριταῖον ὑποστρέφει, ποτὲ δὲ καὶ διακόπτεται
<span class="lb" data-page="7.468" data-line="7" id="l7.468.7"></span>τοῦ μήκους τοῦ κατὰ τὴν ἐπισημασίαν εἰς β΄ τριταίους
<span class="lb" data-page="7.468" data-line="8" id="l7.468.8"></span>καὶ ἀμφημερινούς. πλεονάζει δὲ ἐπὶ μὲν τῆς φύσεως
<span class="lb" data-page="7.468" data-line="9" id="l7.468.9"></span>τῆς κατὰ τοὺς ἄνδρας, ἡλικίας δὲ τῆς κατὰ τοὺς ἀκμάζοντας,
<span class="lb" data-page="7.468" data-line="10" id="l7.468.10"></span>ὥρας δὲ μᾶλλον τῆς φθινοπωρινῆς, ὅτε καὶ λίαν κινδυνώδης
<span class="lb" data-page="7.468" data-line="11" id="l7.468.11"></span>τυγχάνει. ἔστι δὲ οὐ πάντοτε συνεχὴς, ἀλλὰ καὶ διαλείπων
<span class="lb" data-page="7.468" data-line="12" id="l7.468.12"></span>εὑρίσκεται. παραδίδοται δὲ ὑφ’ Ἱπποκράτους τὸ μὴ μόνον
<span class="lb" data-page="7.468" data-line="13" id="l7.468.13"></span>αὐτὸν ἐν τοῖς ὀξέσι καταριθμεῖσθαι, ἀλλὰ καὶ ἐν τοῖς χρονίζουσιν.
<span class="lb" data-page="7.468" data-line="14" id="l7.468.14"></span>ἔχει δὲ καὶ τὰς κατὰ τὸ μέγεθος διαφορὰς τρεῖς.
<span class="lb" data-page="7.468" data-line="15" id="l7.468.15"></span>ὁ μὲν γὰρ σμικρός ἐστιν ἡμιτριταῖος, ὁ δὲ μέσος, ὁ δὲ μέγας.
<span class="lb" data-page="7.468" data-line="16" id="l7.468.16"></span>σμικρὸς μὲν οὖν ἐστιν ὁ παρὰ τὰς εἰκοσιτέσσαρας ὥρας
<span class="lb" data-page="7.468" data-line="17" id="l7.468.17"></span>στρεφόμενος· μέσος δὲ ὁ παρὰ τὰς τριακονταέξ· μέγας δὲ
<span class="lb" data-page="7.468" data-line="18" id="l7.468.18"></span>ὁ παρὰ τὰς <span class="milestone ed1page" data-n="3.471" data-unit="ed1page" id="ed1page.3.471"></span>τεσσαράκοντα καὶ ὀκτὼ, ὃς δὴ συνεγγίζει
<span class="lb" data-page="7.468" data-line="19" id="l7.468.19"></span>τῷ συνεχεῖ πυρετῷ. τινὲς δέ φασι τὸν ἡμιτριταῖον
<span class="pb" data-page="7.469" id="p7.469"></span>
<span class="lb" data-page="7.469" data-line="1" id="l7.469.1"></span>οὕτως ὀνομασθῆναι, ὡς τὸ ἡμικύκλιον καὶ ἡμισφραίριον, λέγοντες
<span class="lb" data-page="7.469" data-line="2" id="l7.469.2"></span>αὐτὸν ἐλάττονα τοῦ ἡμίσεος τῆς τριταϊκῆς περιόδου.
<span class="lb" data-page="7.469" data-line="3" id="l7.469.3"></span>ἄλλοι δέ φασι τὸν ἡμιτριταῖον ὀνομασθῆναι, ὡς καὶ τὸν
<span class="lb" data-page="7.469" data-line="4" id="l7.469.4"></span>ἡμιόλιον ἀριθμὸν, ὥστε τῆς τριταϊκῆς ἐπισημασίας λόγου
<span class="lb" data-page="7.469" data-line="5" id="l7.469.5"></span>χάριν ἐκ δώδεκα ὡρῶν συγκειμένης, τὸν ἡμιτριταῖον μὲν
<span class="lb" data-page="7.469" data-line="6" id="l7.469.6"></span>ἐμπεριλαμβάνειν τὰς ιβ΄ ὥρας τοῦ τριταίου, προστιθέναι δὲ
<span class="lb" data-page="7.469" data-line="7" id="l7.469.7"></span>ταύταις καὶ τὸ ἥμισυ τῶν ιβ΄ καὶ τὰς πάσας γίγνεσθαι δέκα
<span class="lb" data-page="7.469" data-line="8" id="l7.469.8"></span>καὶ ὀκτὼ, ὡς εἶναι ἥμισυ μείζονα τῶν τριῶν κατὰ περίοδον
<span class="lb" data-page="7.469" data-line="9" id="l7.469.9"></span>τύπων, ἀμφημερινοῦ, τριταίου καὶ τεταρταίου, ὥστε ὡρῶν
<span class="lb" data-page="7.469" data-line="10" id="l7.469.10"></span>αὐτὸν εἶναι εἴκοσι καὶ τεσσάρων. ὁ Ἀγαθῖνος δὲ ἀπὸ τῆς
<span class="lb" data-page="7.469" data-line="11" id="l7.469.11"></span>πρὸς τὸν τριταῖον ἐπιφορᾶς φησιν ὀνομασθῆναι τὸν ἡμιτριταῖον·
<span class="lb" data-page="7.469" data-line="12" id="l7.469.12"></span>διὰ τρίτης γὰρ ἐπισημασίαι ἀμφοτέροις. πότερον οὖν
<span class="lb" data-page="7.469" data-line="13" id="l7.469.13"></span>ὥραις ἢ διαστήμασι χαρακτηρίζεται ὁ ἡμιτριταῖος; κατὰ μὲν
<span class="lb" data-page="7.469" data-line="14" id="l7.469.14"></span>τὸν Ἀγαθῖνον, οὔτε ὥραις οὔτε διαστήμασιν· ἀμφότερα
<span class="lb" data-page="7.469" data-line="15" id="l7.469.15"></span>γὰρ ταῦτα παραγεγραμμένον ἔχει τὸ μέγεθος, ὡς καὶ ἡμιτριταῖον
<span class="lb" data-page="7.469" data-line="16" id="l7.469.16"></span>ἀπεριορίστως ἔχειν τὴν σύστασιν ἐν πλάτει, ὥραις τε
<span class="lb" data-page="7.469" data-line="17" id="l7.469.17"></span>ὡς παρεπομέναις. τεταρταίῳ δὲ παρακολουθεῖ ῥίγη σύντονα,
<span class="lb" data-page="7.469" data-line="18" id="l7.469.18"></span>καὶ φλεγματώδεις ἔμετοι, καὶ σπληνὸς φλεγμονὴ καὶ
<span class="pb" data-page="7.470" id="p7.470"></span>
<span class="lb" data-page="7.470" data-line="1" id="l7.470.1"></span>διόγκωσις, ἔσθ’ ὅτε δὴ καὶ ἀνορεξία καὶ σιελισμὸς παρέπεται,
<span class="lb" data-page="7.470" data-line="2" id="l7.470.2"></span>ποτὲ δ’ ἐκ τῶν ἐναντίων ὄρεξις ἐπιτεταμένη, βηχίον τέ
<span class="lb" data-page="7.470" data-line="3" id="l7.470.3"></span>ποτε <span class="milestone ed2page" data-n="7.155" data-unit="ed2page" id="ed2page.7.155"></span>συμπάρεστιν αὐτῷ, καταφθειρομένης τῆς ἕξεως.
<span class="lb" data-page="7.470" data-line="4" id="l7.470.4"></span>διὰ τοῦτο δύσλυτοι καὶ χρονιώτεροι παρὰ πάντας τοὺς τύπους,
<span class="lb" data-page="7.470" data-line="5" id="l7.470.5"></span>ὥστε καὶ μέχρι διετοῦς προβαίνειν. ἐπιπλέκεται δὲ
<span class="lb" data-page="7.470" data-line="6" id="l7.470.6"></span>σφοδρυνόμενος αὐτὸς ἑαυτῷ, ὥστε β΄ καὶ γ΄ ἀποτελεῖν τεταρταίους,
<span class="lb" data-page="7.470" data-line="7" id="l7.470.7"></span>ἢ καὶ μέχρι τινὸς συνεχείας προβαίνειν, καὶ πάλιν
<span class="lb" data-page="7.470" data-line="8" id="l7.470.8"></span>ἐκεῖνος μετριάζων εἰς ἕνα περιίσταται. γίγνονται δὲ ἐνίοτε
<span class="lb" data-page="7.470" data-line="9" id="l7.470.9"></span>καὶ κινδυνώδεις διὰ τὰ πεπλεγμένα αὐτῷ συμπτώματα,
<span class="lb" data-page="7.470" data-line="10" id="l7.470.10"></span>ὥστε φθίσιν τὸ τελευταῖον ἢ παρεγχύσεις ὑδρωπικὰς ἀποτελεῖν.
<span class="lb" data-page="7.470" data-line="11" id="l7.470.11"></span>πλεονάζει δὲ μάλιστα φθινοπώρῳ καί ἐστι μάλιστα
<span class="lb" data-page="7.470" data-line="12" id="l7.470.12"></span>δύσλυτος· ὁ δὲ θερινὸς εὐλυτώτατος. καὶ κατὰ πολὺ μὲν
<span class="lb" data-page="7.470" data-line="13" id="l7.470.13"></span>ἄλλων προηγησαμένων ἐπιγίνεται ἀτάκτως· σπανίως δ’ ὅτε
<span class="lb" data-page="7.470" data-line="14" id="l7.470.14"></span>καὶ αὐτὸς ἀπὸ τῆς ἀρχῆς συνίσταται. σφυγμὸς δὲ τοῖς τριταΐζουσιν
<span class="lb" data-page="7.470" data-line="15" id="l7.470.15"></span>οὐκ ἐπὶ τοσοῦτον παρέπεται σμικρὸς τῷ μεγέθει,
<span class="lb" data-page="7.470" data-line="16" id="l7.470.16"></span>ἐφ’ ὅσον τοῖς τεταρταΐζουσιν, οὐδὲ μὴν ἐπὶ τοσοῦτον
<span class="lb" data-page="7.470" data-line="17" id="l7.470.17"></span>διογκοῦται, ἐφ’ ὅσον τῇ ἀμφημερινῇ νόσῳ τυγχάνει.
<span class="pb" data-page="7.471" id="p7.471"></span>
<span class="lb" data-page="7.471" data-line="1" id="l7.471.1"></span>μεσότης γὰρ τῶν σφυγμῶν ἐν τύπῳ τούτῳ κατὰ τοὺς σφυγμοὺς
<span class="lb" data-page="7.471" data-line="2" id="l7.471.2"></span>εὑρίσκεται· ἔστι δ’ ὅτε καὶ κατ’ ἀρχὰς τῶν ἐπισημασιῶν
<span class="lb" data-page="7.471" data-line="3" id="l7.471.3"></span>ἀραιότερος παρὰ τοὺς ἐν τῷ κατὰ φύσιν εὑρίσκεται, οἱ
<span class="lb" data-page="7.471" data-line="4" id="l7.471.4"></span>μὲν ἀποσώζοντες τὰ τυπικὰ τῶν ἡμερῶν κινήματα παρὰ
<span class="lb" data-page="7.471" data-line="5" id="l7.471.5"></span>τρεῖς, οἱ δὲ ἀτυπώτατοι παρ’ ἕνα. οἱ μὲν οὖν ἀποσώζοντες
<span class="lb" data-page="7.471" data-line="6" id="l7.471.6"></span>τὰ τυπικὰ τῶν ἡμερῶν κινήματα ἤτοι παρὰ τὴν
<span class="lb" data-page="7.471" data-line="7" id="l7.471.7"></span>συνήθη τῶν ὡρῶν προλαμβάνουσιν, ἢ ἐφυστεροῦσιν·
<span class="lb" data-page="7.471" data-line="8" id="l7.471.8"></span>ἄτακτοι δὲ γίγνονται καὶ παρὰ τὸ εἶδος τῶν κινήσεων,
<span class="lb" data-page="7.471" data-line="9" id="l7.471.9"></span>ὥστε ποτὲ μὲν προλαμβάνουσι, ποτὲ δὲ ἐφυστερίζουσιν,
<span class="lb" data-page="7.471" data-line="10" id="l7.471.10"></span>ἀτάκτως δὲ ἑκάτεροι παρὰ τὸ ποτὲ μὲν κινεῖσθαι ἀτάκτως,
<span class="lb" data-page="7.471" data-line="11" id="l7.471.11"></span>ποτὲ δὲ ἵστασθαι, μηδέποτε δὲ τεταγμένως, ἔνθα παρ’
<span class="lb" data-page="7.471" data-line="12" id="l7.471.12"></span>οὐδενὸς κεκώλυται, μένοντος τοῦ κατὰ τὰς ἡμέρας σχήματος
<span class="lb" data-page="7.471" data-line="13" id="l7.471.13"></span>ἐν ταῖς ἐπὶ μέρει συμφόροις ἀταξίαις μόναις. οἱ δὲ
<span class="lb" data-page="7.471" data-line="14" id="l7.471.14"></span>ἀτυπώτατοι παρὰ πάντας μὲν τοὺς κατηριθμημένους τρόπους
<span class="lb" data-page="7.471" data-line="15" id="l7.471.15"></span>καὶ παρὰ τὴν τάξιν γίγνονται τῶν ἡμερῶν· τινὲς
<span class="lb" data-page="7.471" data-line="16" id="l7.471.16"></span>μὲν ἐπισημαίνουσι, τινὲς δὲ παντελῶς εἰσιν ἄτακτοι·
<span class="lb" data-page="7.471" data-line="17" id="l7.471.17"></span>τὰς δὲ ἐπὶ εἴδους διαφορὰς πλείονας εἶναι συμβέβηκεν.
<span class="lb" data-page="7.471" data-line="18" id="l7.471.18"></span>ἔξεστι δὲ σκοπεῖν τῷ προειρημένῳ τρόπῳ καὶ συμπλέκειν
<span class="pb" data-page="7.472" id="p7.472"></span>
<span class="lb" data-page="7.472" data-line="1" id="l7.472.1"></span>ὡς ἂν βούληται τὰ τῶν προειρημένων τύπων
<span class="lb" data-page="7.472" data-line="2" id="l7.472.2"></span>ἰδιώματα.
</p>
        </article>

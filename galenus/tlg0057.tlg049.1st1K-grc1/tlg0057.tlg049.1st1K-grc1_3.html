<article xmlns="http://www.w3.org/1999/xhtml" id="urn:cts:greekLit:tlg0057.tlg049.1st1K-grc1:3">
<span class="pb page1" data-page="7.483" id="p7.483"></span>
<span class="milestone ed1page page1" data-n="3.465" data-unit="ed1page" id="ed1page.3.465"></span>
<span class="milestone ed2page page1" data-n="7.159" data-unit="ed2page" id="ed2page.7.159"></span>
          <p>
<span class="lb" data-page="7.483" data-line="5" id="l7.483.5"></span>Λέγωμεν δ’ ἐφεξῆς περὶ τῶν μόνας τὰς τρεῖς
<span class="lb" data-page="7.483" data-line="6" id="l7.483.6"></span>ἡγουμένων, οὐ μὴν ἐκ τῆς ἰδίας φύσεως ἑκάστην διαγινωσκόντων,
<span class="lb" data-page="7.483" data-line="7" id="l7.483.7"></span>ἀλλ’ ἐκ τῶν κατὰ τοὺς παροξυσμοὺς ἀνταποδόσεων.
<span class="lb" data-page="7.483" data-line="8" id="l7.483.8"></span>οὕτω γὰρ εἰώθασιν ὀνομάζειν αὐτοὶ τὰς ἀναλογίας τῶν παροξυσμῶν.
<span class="lb" data-page="7.483" data-line="9" id="l7.483.9"></span>οἱ τοιοῦτοι δ’ εἰ μὴ διὰ παντὸς, ὥσπερ οἱ πρότεροι,
<span class="lb" data-page="7.483" data-line="10" id="l7.483.10"></span>τὸν ἐσόμενον παροξυσμὸν ἀγνοήσουσιν, ἀλλὰ μέχρι
<span class="lb" data-page="7.483" data-line="11" id="l7.483.11"></span>τῆς τετάρτης ἢ πέμπτης ἡμέρας ἐξ ἀνάγκης. ὑποκείσθω γὰρ
<span class="lb" data-page="7.483" data-line="12" id="l7.483.12"></span>ἐν μὲν τῇ πρώτῃ τῶν ἡμερῶν ἕνα γεγονέναι παροξυσμὸν, ἐν
<span class="lb" data-page="7.483" data-line="13" id="l7.483.13"></span>δὲ τῇ δευτέρᾳ δύο, καὶ δύο πάλιν ἐν τῇ τρίτῃ, καὶ δύο κατὰ
<span class="lb" data-page="7.483" data-line="14" id="l7.483.14"></span>τὴν τετάρτην. ἐνδέχεται μὲν οὖν καὶ τοιαύτην εἶναι τὴν ἐπιπλοκὴν
<span class="lb" data-page="7.483" data-line="15" id="l7.483.15"></span>τῶν ἁπλῶν περιόδων, ὡς ἐν τῇ πρώτῃ τῶν ἡμερῶν
<span class="lb" data-page="7.483" data-line="16" id="l7.483.16"></span>ἀμφημερινὸν ἦρχθαι· κατὰ δὲ τὴν δευτέραν τριταῖον· ἐν
<span class="lb" data-page="7.483" data-line="17" id="l7.483.17"></span>δὲ τῇ τρίτῃ δύνασθαι μὲν καὶ τριταῖον, δύνασθαι δὲ καὶ τεταρταῖον,
<span class="lb" data-page="7.483" data-line="18" id="l7.483.18"></span>ἄδηλον γὰρ τοῦτο πρὸ τῆς πέμπτης, εἶτ’ ἐν τῇ τετάρτῃ
<span class="lb" data-page="7.483" data-line="19" id="l7.483.19"></span>τοῦ τε κατὰ τὴν πρώτην ἡμέραν ἀρξαμένου τεταρταίου
<span class="pb" data-page="7.484" id="p7.484"></span>
<span class="lb" data-page="7.484" data-line="1" id="l7.484.1"></span>δεύτερον παροξυσμὸν, καὶ τοῦ κατὰ τὴν δευτέραν τριταίου
<span class="lb" data-page="7.484" data-line="2" id="l7.484.2"></span>δεύτερον. εὔδηλον δὲ ὡς ἡ πέμπτη τῶν ἡμερῶν δύο παροξυσμοὺς
<span class="lb" data-page="7.484" data-line="3" id="l7.484.3"></span>ἕξει, τοῦ τε κατὰ τὴν τρίτην ἡμέραν ἀρξαμένου τριταίου
<span class="lb" data-page="7.484" data-line="4" id="l7.484.4"></span>τὸν δεύτερον καὶ τοῦ κατὰ τὴν δευτέραν ἡμέραν ἀρξαμένου
<span class="lb" data-page="7.484" data-line="5" id="l7.484.5"></span>τεταρταίου τὸν δεύτερον· ἡ δ’ ἕκτη τοῦ κατὰ τὴν τρίτην
<span class="lb" data-page="7.484" data-line="6" id="l7.484.6"></span>ἠργμένου τεταρταίου τὸν δεύτερον, καὶ τοῦ κατὰ τὴν
<span class="lb" data-page="7.484" data-line="7" id="l7.484.7"></span>δευτέραν τριταίου τὸν τρίτον. ἐνδέχεται δὲ τῶν ἄλλων ὡσαύτως
<span class="lb" data-page="7.484" data-line="8" id="l7.484.8"></span>ἐχόντων ἐν τῇ τρίτῃ τῶν ἡμερῶν ἦρχθαι δύο τριταίους
<span class="lb" data-page="7.484" data-line="9" id="l7.484.9"></span>ἄλλους, ἢ δύο τεταρταίους ἄλλους. ἐπεὶ γὰρ ἡ τετάρτη τῶν
<span class="lb" data-page="7.484" data-line="10" id="l7.484.10"></span>ἡμερῶν κατὰ τὴν τοιαύτην ὑπόθεσιν οὐδεμίαν ἔχει πρὸς τὴν
<span class="lb" data-page="7.484" data-line="11" id="l7.484.11"></span>τρίτην κοινωνίαν, ἐνδέχεται καὶ δύο τριταίους καὶ δύο τεταρταίους,
<span class="lb" data-page="7.484" data-line="12" id="l7.484.12"></span>καὶ τριταῖον καὶ τεταρταῖον ἕνα κατὰ τὴν τρίτην
<span class="lb" data-page="7.484" data-line="13" id="l7.484.13"></span>ἡμέραν ἄρξασθαι. θαυμάσαι δ’ ἔστι τὰς τοιαύτας ἐπιπλοκὰς
<span class="lb" data-page="7.484" data-line="14" id="l7.484.14"></span>συντιθέντων, <span class="milestone ed2page" data-n="7.160" data-unit="ed2page" id="ed2page.7.160"></span>εἰ μηδέποτε ἐνενόησαν ἐνδέχεσθαι
<span class="lb" data-page="7.484" data-line="15" id="l7.484.15"></span>τῶν δύο τύπων εἰς τὴν αὐτὴν ὥραν συνελθεῖν τοὺς παροξυσμοὺς,
<span class="lb" data-page="7.484" data-line="16" id="l7.484.16"></span>ὅπερ εἰ γένοιτο, διέφθαρται τὰ τῆς ἀνταποδόσεως
<span class="lb" data-page="7.484" data-line="17" id="l7.484.17"></span>αὐτοῖς γνωρίσματα. κατὰ γοῦν τὴν προκειμένην
<span class="lb" data-page="7.484" data-line="18" id="l7.484.18"></span>ὑπόθεσιν ἐγχωρεῖ τὸν μὲν ἐν τῇ πρώτῃ τῶν ἡμερῶν ἀρχόμενον
<span class="lb" data-page="7.484" data-line="19" id="l7.484.19"></span>τεταρταῖον ὥρᾳ δευτέρᾳ, τὸν δὲ τεταρταῖον ἑνδεκάτῃ. ﻿
<span class="pb" data-page="7.485" id="p7.485"></span>
<span class="lb" data-page="7.485" data-line="1" id="l7.485.1"></span>τούτων δ’ οὕτως ἐχόντων, εἷς ἐν τῇ τετάρτῃ τῶν ἡμερῶν
<span class="lb" data-page="7.485" data-line="2" id="l7.485.2"></span>ἐστι παροξυσμός ὁ κατὰ τὴν δευτέραν ὥραν. οὐ μὴν ἕνα λέγουσί
<span class="lb" data-page="7.485" data-line="3" id="l7.485.3"></span>ποτε γενέσθαι κατὰ τὴν ὑποκειμένην ὑπόθεσιν, ἀλλ’
<span class="lb" data-page="7.485" data-line="4" id="l7.485.4"></span>ἀεὶ δύο. θέασαι δ’ ὅπως ἐγχωρεῖ καὶ τρεῖς ἅμα παροξυσμοὺς
<span class="lb" data-page="7.485" data-line="5" id="l7.485.5"></span>εἰς μίαν ὥραν συνδραμεῖν, καὶ διὰ τοῦτ’ οὐκ ἀγνοηθῆναι τὴν
<span class="lb" data-page="7.485" data-line="6" id="l7.485.6"></span>ἐπιπλοκὴν τοῖς εἰδόσιν ἑκάστου τύπου τῶν ἁπλῶν διαγινώσκειν
<span class="lb" data-page="7.485" data-line="7" id="l7.485.7"></span>τὸ εἶδος. ὑποκείσθω γὰρ ἐν μὲν τῇ πρώτῃ τῶν ἡμερῶν ἦρχθαι
<span class="lb" data-page="7.485" data-line="8" id="l7.485.8"></span>τεταρταῖον ὥρᾳ τρίτῃ· ἐν δὲ τῇ δευτέρᾳ κατὰ τὴν αὐτὴν
<span class="lb" data-page="7.485" data-line="9" id="l7.485.9"></span>ὥραν τριταῖον· ἐν δὲ τῇ τρίτῃ κατὰ τὴν αὐτὴν ὥραν
<span class="lb" data-page="7.485" data-line="10" id="l7.485.10"></span>ἀμφημερινόν. ἀνάγκη δὴ τούτων ὑποκειμένων ἐν τῇ τετάρτῃ
<span class="lb" data-page="7.485" data-line="11" id="l7.485.11"></span>τῶν ἡμερῶν ὥρᾳ τρίτῃ γενέσθαι παροξυσμὸν ἕνα, τῶν τριῶν
<span class="lb" data-page="7.485" data-line="12" id="l7.485.12"></span>περιόδων ἐς ταὐτὸν ἀλλήλοις ἀφικομένων. ἀλλ’ οὐδεὶς αὐτῶν
<span class="lb" data-page="7.485" data-line="13" id="l7.485.13"></span>ἔγραψε τοῦτο, πάντες δὲ ὥσπερ ἐξ ἑνὸς στόματος ἐπὶ τῇ
<span class="lb" data-page="7.485" data-line="14" id="l7.485.14"></span>προειρημένῃ νῦν ὑποθέσει κατὰ τὴν τετάρτην ἡμέραν τρεῖς λέγουσι
<span class="lb" data-page="7.485" data-line="15" id="l7.485.15"></span>γενέσθαι παροξυσμούς. ἄν τέ τις (ἀναστρέψῃ) καθ’
<span class="lb" data-page="7.485" data-line="16" id="l7.485.16"></span>ἑκάστην ἡμέραν ἅπαξ ὑποθῆται τὸν κάμνοντα παροξυνόμενον,
<span class="lb" data-page="7.485" data-line="17" id="l7.485.17"></span>ἔνιοι μὲν ἁπλῶς ἀμφημερινὸν ἀποφαίνονται, τινὲς
<span class="lb" data-page="7.485" data-line="18" id="l7.485.18"></span>δὲ ἐνδέχεσθαί φασι καὶ δύο τριταίους εἶναι καὶ τρεῖς
<span class="lb" data-page="7.485" data-line="19" id="l7.485.19"></span>τεταρταίους. ὅπως μέντοι χρὴ διακρίνειν αὐτοὺς, οἱ
<span class="pb" data-page="7.486" id="p7.486"></span>
<span class="lb" data-page="7.486" data-line="1" id="l7.486.1"></span>πλείους μὲν οὐδὲ ὅλως ἐζήτησαν, ἔνιοι δὲ τῇ διαφορᾷ τεκμαίρονται
<span class="lb" data-page="7.486" data-line="2" id="l7.486.2"></span>τῶν ὡρῶν, ὥσπερ οὐκ ἐνὸν ὥρας ἕκτης εἰ τύχοι
<span class="lb" data-page="7.486" data-line="3" id="l7.486.3"></span>πάντας εἰσβάλλειν ἐν διαφερούσαις ἡμέραις· ὅπερ εἰ γένοιτο,
<span class="lb" data-page="7.486" data-line="4" id="l7.486.4"></span>συμβήσεται καθ’ ἑκάστην ἡμέραν ἕνα φαίνεσθαι παροξυσμὸν,
<span class="lb" data-page="7.486" data-line="5" id="l7.486.5"></span>ἐπιπλεκομένων ἀλλήλαις τῶν τριῶν περιόδων, ἀμφημερινῆς,
<span class="lb" data-page="7.486" data-line="6" id="l7.486.6"></span>καὶ τριταίας καὶ τεταρταίας. ἡ μὲν γὰρ πρώτη τῶν ἡμερῶν
<span class="lb" data-page="7.486" data-line="7" id="l7.486.7"></span>τὴν τεταρταίαν ἕξει μόνην· ἡ δὲ δευτέρα τὴν τριταίαν· ἡ
<span class="lb" data-page="7.486" data-line="8" id="l7.486.8"></span>δὲ τρίτη τὴν ἀμφημερινήν· ἡ δὲ τετάρτη ἅμα πάσας τὰς τρεῖς
<span class="lb" data-page="7.486" data-line="9" id="l7.486.9"></span>εἰς ἕνα χρόνον συνεληλυθυίας· ἐφ’ αἷς ἡ πέμπτη πάλιν ἡμέρα
<span class="lb" data-page="7.486" data-line="10" id="l7.486.10"></span>τὴν ἀμφημερινὴν ἕξει μόνην· ἡ δ’ ἕκτη πρὸς ταύτῃ καὶ τὴν
<span class="lb" data-page="7.486" data-line="11" id="l7.486.11"></span>τριταίαν· ἡ δὲ ζ΄ τὰς τρεῖς εἰς ἕνα χρόνον συνεληλυθυίας.
<span class="lb" data-page="7.486" data-line="12" id="l7.486.12"></span>ἄδηλον οὖν, ὡς εἴρηται, πότερον ἀμφημερινὸς εἷς ἐστιν, ἢ
<span class="lb" data-page="7.486" data-line="13" id="l7.486.13"></span>δύο τριταίων μίξεις, ἢ τριταίων καὶ τεταρταίων, ἢ τεταρταίου
<span class="lb" data-page="7.486" data-line="14" id="l7.486.14"></span>καὶ τριταίου καὶ ἀμφημερινοῦ. καὶ μὴν οὐχ ἡ αὐτὴ
<span class="lb" data-page="7.486" data-line="15" id="l7.486.15"></span>θεραπεία τριταίου καὶ τεταρταίου καὶ ἀμφημερινοῦ, πλὴν εἰ
<span class="lb" data-page="7.486" data-line="16" id="l7.486.16"></span>καὶ τοῦτο νομίζουσιν. ἀφ’ οὗ γὰρ ἐπεπόλασεν ἀπαιδευσία τε
<span class="lb" data-page="7.486" data-line="17" id="l7.486.17"></span>ἅμα καὶ ἀναισχυντία τῶν ἐπιπηδώντων τῇ τέχνῃ, θαυμαστὸν
<span class="lb" data-page="7.486" data-line="18" id="l7.486.18"></span>οὐδέν ἐστιν ἀγνοεῖσθαί τισι καὶ τὰ τηλικαῦτα. ἀλλ’ ἡμεῖς
<span class="pb" data-page="7.487" id="p7.487"></span>
<span class="lb" data-page="7.487" data-line="1" id="l7.487.1"></span>γινώσκομεν εἰς ὅσον διαφερούσης δέονται θεραπείας ἀμφημερινὸς
<span class="lb" data-page="7.487" data-line="2" id="l7.487.2"></span>εἷς τριταίοιν δυοῖν, καὶ τριταῖοι τεταρταίοιν, ὡς
<span class="lb" data-page="7.487" data-line="3" id="l7.487.3"></span>οὐχ οἷόν τ’ ἐστὶ διακρῖναι κατὰ τοὺς ἀγνοοῦντας ἑκάστου πυρετοῦ
<span class="lb" data-page="7.487" data-line="4" id="l7.487.4"></span>τὴν ἰδέαν. καὶ πολλάκις ἐπὶ τῶν καμνόντων ἐθεασάμεθα
<span class="lb" data-page="7.487" data-line="5" id="l7.487.5"></span>δυοῖν τριταίοιν ἐπιπλοκὴν ἀμφημερινὸν ἕνα νομίζοντας
<span class="lb" data-page="7.487" data-line="6" id="l7.487.6"></span>εἶναι τοὺς θεραπεύοντας, οὓς μόγις ἐπείσαμεν ὑπὸ δυοῖν τριταίοιν
<span class="lb" data-page="7.487" data-line="7" id="l7.487.7"></span>ἐνοχλεῖσθαι τὸν κάμνοντα, λυθέντος μὲν ἐξ αὐτῶν
<span class="lb" data-page="7.487" data-line="8" id="l7.487.8"></span>πρότερον τοῦ προτέρου, καταλειφθέντος δὲ μόνου τοῦ χαλεπωτέρου.
<span class="lb" data-page="7.487" data-line="9" id="l7.487.9"></span>ἅπαντες οὖν ἐοίκασιν οἱ τὰ περὶ τύπων βιβλία
<span class="lb" data-page="7.487" data-line="10" id="l7.487.10"></span>γεγραφότες οὐδὲν φροντίσαι τῆς εἰς τὴν πρόγνωσίν τε καὶ
<span class="lb" data-page="7.487" data-line="11" id="l7.487.11"></span>δίαιταν ἐξ αὐτῶν ὠφελείας, ἀλλ’ ὥσπερ λέγουσιν, οὕτω καὶ
<span class="lb" data-page="7.487" data-line="12" id="l7.487.12"></span>ποιῆσαι, γυμνάσματα τοῖς νέοις γράψαι ταῦτα παραπλήσια
<span class="lb" data-page="7.487" data-line="13" id="l7.487.13"></span>τοῖς περὶ δεῖπνον αἰνίγμασιν, εἰ μὲν οὖν αὐτοὺς ἁπλῶς βούλονται
<span class="lb" data-page="7.487" data-line="14" id="l7.487.14"></span>γυμνάζειν, ἐνῆν <span class="milestone ed1page" data-n="3.466" data-unit="ed1page" id="ed1page.3.466"></span>τοῦτο πράττειν ἐπί τε γεωμετρίαν
<span class="lb" data-page="7.487" data-line="15" id="l7.487.15"></span>ἄγουσι καὶ ἀριθμητικὴν καὶ λογιστικὴν καὶ διαλεκτικήν·
<span class="lb" data-page="7.487" data-line="16" id="l7.487.16"></span>εἰ δ’ ἕνεκα <span class="milestone ed2page" data-n="7.161" data-unit="ed2page" id="ed2page.7.161"></span>τοῦ προγινώσκειν τὸν ἐρχόμενον
<span class="lb" data-page="7.487" data-line="17" id="l7.487.17"></span>παροξυσμὸν ἐπὶ τὸ γυμνάσιον ἀφικνοῦνται τοῦτο, τοῦ παντὸς
<span class="lb" data-page="7.487" data-line="18" id="l7.487.18"></span>ἁμαρτάνουσι, διὰ μοχθηρῶν ὁδῶν ἰέναι τοὺς νέους ἀναπείθοντες,
<span class="pb" data-page="7.488" id="p7.488"></span>
<span class="lb" data-page="7.488" data-line="1" id="l7.488.1"></span>ἐξ ὧν οὐδὲν εὑρίσκουσιν οὔτ’ εἰς πρόγνωσιν οὔτ’
<span class="lb" data-page="7.488" data-line="2" id="l7.488.2"></span>εἰς θεραπείαν χρηστὸν, ἐνὸν αὐτοὺς (ἑαυτοὺς) διδάξαι διαγινώσκειν
<span class="lb" data-page="7.488" data-line="3" id="l7.488.3"></span>παροξυσμὸν ἀμφημερινοῦ πυρετοῦ καὶ τριταίου
<span class="lb" data-page="7.488" data-line="4" id="l7.488.4"></span>καὶ τεταρταίου καὶ ἡμιτριταίου καὶ τριταιοφυοῦς, ἑκάστου
<span class="lb" data-page="7.488" data-line="5" id="l7.488.5"></span>τε τῶν ἄλλων, ὅσοι μὴ μόνον κατὰ τὸ σχῆμα τῶν περιόδων,
<span class="lb" data-page="7.488" data-line="6" id="l7.488.6"></span>ἀλλὰ καὶ κατὰ τὴν ὅλην φύσιν ἀλλήλοις διαφέρουσιν. ὡς
<span class="lb" data-page="7.488" data-line="7" id="l7.488.7"></span>ὅσοι γε τούτους ἐπίστανται γνωρίζειν, ἄχρηστος αὐτοῖς πᾶσα
<span class="lb" data-page="7.488" data-line="8" id="l7.488.8"></span>ἡ περὶ τύπων θεωρία· κάλλιον δ’ ἂν ἴσως εἰπεῖν, ὡς αὕτη
<span class="lb" data-page="7.488" data-line="9" id="l7.488.9"></span>μὲν ἅπασα ματαία, τῷ δὲ ἀσκήσαντι διὰ τῶν ἰδίων σημείων
<span class="lb" data-page="7.488" data-line="10" id="l7.488.10"></span>ἕκαστον τῶν πυρετῶν γνωρίζειν, οὐ μόνον κέρδος ἐστὶ τὸ
<span class="lb" data-page="7.488" data-line="11" id="l7.488.11"></span>τῆς ματαίου φλυαρίας καταφρονεῖν, ἀλλὰ καὶ τὸ προγινώσκειν
<span class="lb" data-page="7.488" data-line="12" id="l7.488.12"></span>γε τὸ τῆς διαίτης εἶδος ἑκάστῳ πρόσφορον. ἀλλ’ οὗτοι μὲν
<span class="lb" data-page="7.488" data-line="13" id="l7.488.13"></span>ἔτ’ ἀνεκτοὶ, καὶ γὰρ Ἀγαθῖνος ἀνὴρ οὐχ ὁ τυχὼν εἰς τὴν
<span class="lb" data-page="7.488" data-line="14" id="l7.488.14"></span>τοιαύτην ὑπεισῄει διδασκαλίαν· οἱ δ’ ἑπτὰ ποιοῦντες ὡρῶν
<span class="lb" data-page="7.488" data-line="15" id="l7.488.15"></span>περιόδους ἐδέοντο μὲν οὐχ ἡμῶν, ἀλλὰ Φιλιστίωνος, ἤ τινος
<span class="lb" data-page="7.488" data-line="16" id="l7.488.16"></span>τοιούτου τοῦ διαπαίζοντος αὐτῶν τὸν λῆρον.
</p>
        </article>

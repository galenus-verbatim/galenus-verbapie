<article xmlns="http://www.w3.org/1999/xhtml" id="urn:cts:greekLit:tlg0057.tlg049.1st1K-grc1:6">
<span class="pb page1" data-page="7.499" id="p7.499"></span>
<span class="milestone ed1page page1" data-n="3.467" data-unit="ed1page" id="ed1page.3.467"></span>
<span class="milestone ed2page page1" data-n="7.164" data-unit="ed2page" id="ed2page.7.164"></span>
          <p>
<span class="lb" data-page="7.499" data-line="15" id="l7.499.15"></span><span class="milestone ed2page" data-n="7.165" data-unit="ed2page" id="ed2page.7.165"></span>Ἐπεὶ δ’ ἠνάγκασαν ἡμᾶς ἐάσαντας χρήσιμα
<span class="lb" data-page="7.499" data-line="16" id="l7.499.16"></span>τὸν χρόνον εἰς τὴν πρὸς αὐτοὺς ἀντιλογίαν ἀναλίσκειν,
<span class="lb" data-page="7.499" data-line="17" id="l7.499.17"></span>ἐπιδείξωμεν αὐτοῖς, εἰς ὅσον ἀναισθησίας ἥκουσιν αὐτοί τε καὶ
<span class="lb" data-page="7.499" data-line="18" id="l7.499.18"></span>οἱ προσέχοντες αὐτοῖς, ὥς τι διδάσκουσι χρήσιμον. ὁμολογήσαντες ﻿
<span class="pb" data-page="7.500" id="p7.500"></span>
<span class="lb" data-page="7.500" data-line="1" id="l7.500.1"></span>γὰρ αὐτοὶ περὶ πράγματος ἀδυνάτου γίγνεσθαι σφίσι
<span class="lb" data-page="7.500" data-line="2" id="l7.500.2"></span>τοὺς λόγους, ὅμως ὥς τι γυμνάσιον αὐτοὺς μεταχειριζόμενοι,
<span class="lb" data-page="7.500" data-line="3" id="l7.500.3"></span>τί δή ποτε τῆς ὅλης θεραπείας οὐδ’ αὐτῷ χιλιοστῷ μέρει γυμνάζονται,
<span class="lb" data-page="7.500" data-line="4" id="l7.500.4"></span>πρὸς τῷ καὶ μάχεσθαι τὰς ὑποθέσεις αὐτῶν ἀλλήλαις,
<span class="lb" data-page="7.500" data-line="5" id="l7.500.5"></span>ἃς καὶ πρώτας σοι δίειμι; τινὲς μὲν αὐτῶν ἄχρι τῶν ε΄ καὶ ι΄
<span class="lb" data-page="7.500" data-line="6" id="l7.500.6"></span>ἡμερῶν τύπων ὑποτίθενται προέρχεσθαι τὰς περιόδους· ἔνιοι
<span class="lb" data-page="7.500" data-line="7" id="l7.500.7"></span>δὲ μέχρι τῶν μηνιαίων· εἰσὶ δὲ καὶ οἵ μέχρι δυοῖν ἢ τριοῖν μηνοῖν.
<span class="lb" data-page="7.500" data-line="8" id="l7.500.8"></span>ἐγὼ δὲ τίνα μὲν ἔχω γνώμην ὑπὲρ ὧν Ἱπποκράτης εἶπεν
<span class="lb" data-page="7.500" data-line="9" id="l7.500.9"></span>ἐξωτέρω τῆς τοῦ τεταρταίου περιόδου, ἐν ἑτέροις ἐδήλωσα,
<span class="lb" data-page="7.500" data-line="10" id="l7.500.10"></span><span class="milestone ed1page" data-n="3.468" data-unit="ed1page" id="ed1page.3.468"></span>δι’ ὧν ἐδίδασκον, ὡς ἐμαυτὸν πείθω, θεωρίαν χρήσιμον
<span class="lb" data-page="7.500" data-line="11" id="l7.500.11"></span>τῇ τέχνῃ· νυνὶ δὲ, οὐ γὰρ διδάξαι μοί τι πρόκειται κατὰ τόνδε
<span class="lb" data-page="7.500" data-line="12" id="l7.500.12"></span>τὸν λόγον, ἀλλ’ ἐξελέγξαι τοὺς μήτε τὰ χρήσιμα γράφοντας
<span class="lb" data-page="7.500" data-line="13" id="l7.500.13"></span>ἐπαινοῦντάς τε θεωρίαν ἀχρηστοτάτην, ἐπὶ πρώτους τρέψομαι
<span class="lb" data-page="7.500" data-line="14" id="l7.500.14"></span>τοὺς ἄχρι τοῦ πεντεκαιδεκαταίου τύπου γυμνασίας ἕνεκα προϊέναι
<span class="lb" data-page="7.500" data-line="15" id="l7.500.15"></span>φάσκοντας. ἀνατρέποντες γάρ οὗτοι τὴν ἑαυτῶν ὑπόθεσιν
<span class="lb" data-page="7.500" data-line="16" id="l7.500.16"></span>ἑτέραις ὑποθέσεσιν, ἃς προστιθέασιν, οὐκ αἰσθάνονται. εἰ
<span class="lb" data-page="7.500" data-line="17" id="l7.500.17"></span>γὰρ ὁ διὰ κ΄ καὶ γ΄ ὡρῶν παροξυνόμενος πυρετὸς οὐκ ἔστιν
<span class="lb" data-page="7.500" data-line="18" id="l7.500.18"></span>ἀμφημερινὸς προληπτικὸς, ἀναγκαῖον αὐτὸν εἶναι τέτταρας
<span class="pb" data-page="7.501" id="p7.501"></span>
<span class="lb" data-page="7.501" data-line="1" id="l7.501.1"></span>καὶ εἴκοσιν εἰκοστοτεταρταίους· ὥσπερ οὖν καὶ τὸν ὑστεροῦντα
<span class="lb" data-page="7.501" data-line="2" id="l7.501.2"></span>μίαν ὥραν εἰκοστοεκταίους εἶναι καὶ τοῦτο κ΄ τε καὶ τέτταρας.
<span class="lb" data-page="7.501" data-line="3" id="l7.501.3"></span>οὔκουν ἀληθεύουσιν εἰς ε΄ καὶ ι΄ ἡμέρας ἐκτείνεσθαι τοὺς τύπους
<span class="lb" data-page="7.501" data-line="4" id="l7.501.4"></span>ὑποτιθέμενοι. πολὺ δὲ μᾶλλον ὅταν ἤτοι τριταίαν ἢ τεταρταίαν
<span class="lb" data-page="7.501" data-line="5" id="l7.501.5"></span>ἢ δὴ πεμπταίαν περίοδον, ὥραις ἤτοι δυοῖν, ἢ τρισὶν
<span class="lb" data-page="7.501" data-line="6" id="l7.501.6"></span>ὑστερίζουσαν, ἢ προλαμβάνουσαν, εἰς ἐπιπλοκὰς τύπων
<span class="lb" data-page="7.501" data-line="7" id="l7.501.7"></span>ἄγωσιν ὁμοίως τοῖς εἰκοσιτέσσαρσιν εἰκοσιεκταίοις. ἵνα γὰρ
<span class="lb" data-page="7.501" data-line="8" id="l7.501.8"></span>ἐάσας τὴν πεντεκαίδεχ’ ἡμερῶν αὐτῶν περίοδον, ἐπὶ τὴν τοῦ
<span class="lb" data-page="7.501" data-line="9" id="l7.501.9"></span>πεμπταίου παραγένωμαι, κατὰ τοῦτον τὸν τύπον, ἐὰν μὲν
<span class="lb" data-page="7.501" data-line="10" id="l7.501.10"></span>προλάβῃ μίαν ὥραν ὁ παροξυσμὸς, εἴκοσι καὶ τέτταρες ἐννενηκονθεκταῖοι
<span class="lb" data-page="7.501" data-line="11" id="l7.501.11"></span>γενήσονται· ἐὰν δὲ ὑστερίζῃ, ἐννενηκοστοογδαῖοι
<span class="lb" data-page="7.501" data-line="12" id="l7.501.12"></span>πάλιν κδ΄, εἰ δ΄ αὐτὰ δὴ ὑποτίθενταί τινας ἤδη προλαμβάνοντας
<span class="lb" data-page="7.501" data-line="13" id="l7.501.13"></span>καὶ ὑστερίζοντας, ἀναιροῦσιν ἄρδην ἑαυτῶν τὴν ὑπόθεσιν.
<span class="lb" data-page="7.501" data-line="14" id="l7.501.14"></span>ὥστε τὸ μὲν ὁλοκλήροις ἡμέραις τε καὶ νυξὶ περιγράφεσθαι
<span class="lb" data-page="7.501" data-line="15" id="l7.501.15"></span>τοὺς τύπους ἀναγκαῖον αὐτοὺς ὑποτίθεσθαι, ἢ οὐκ ἔστιν τί
<span class="lb" data-page="7.501" data-line="16" id="l7.501.16"></span>ληροῦσιν· ὑποκειμένου δ’ αὐτοῦ, προήξουσιν εἰς μακρὸν ἀριθμὸν
<span class="lb" data-page="7.501" data-line="17" id="l7.501.17"></span>ἡμερῶν οἱ τύποι, κᾂν ἐκεῖνοι μὴ θέλωσι. κάλλιον οὖν ἴσως
<span class="lb" data-page="7.501" data-line="18" id="l7.501.18"></span>ποιοῦσιν οἱ κατ’ ἀρχὰς εὐθέως ὑποτιθέμενοι τὸν ἀριθμὸν τῶν
<span class="pb" data-page="7.502" id="p7.502"></span>
<span class="lb" data-page="7.502" data-line="1" id="l7.502.1"></span>κατὰ τύπους ἡμερῶν ἀπερίληπτον ὑπάρχειν. εἰ γὰρ καὶ μηδὲν
<span class="lb" data-page="7.502" data-line="2" id="l7.502.2"></span>ἄλλο λέγουσι, καλῶς γε ἐκφεύγουσι τὴν πρὸς αὐτοὺς ἀντιλογίαν,
<span class="lb" data-page="7.502" data-line="3" id="l7.502.3"></span>οὐχ ὥσπερ οἱ πρόσθεν ὑπὸ σφῶν αὐτῶν καταβάλλονται, μέχρι
<span class="lb" data-page="7.502" data-line="4" id="l7.502.4"></span>πεντεκαίδεχ’ ἡμερῶν ὑποτιθέμενοι προϊέναι τοὺς τύπους, ἀναγκαζόμενοι
<span class="lb" data-page="7.502" data-line="5" id="l7.502.5"></span>δὲ χρῆσθαι μὴ μόνοις τοῖς ἐκ πολλῶν δεκάδων συγκειμένοις,
<span class="lb" data-page="7.502" data-line="6" id="l7.502.6"></span>ἀλλὰ καὶ τοῖς ἐξ ἑκατοντάδων. ἐπεὶ τοίνυν ἀδύνατόν
<span class="lb" data-page="7.502" data-line="7" id="l7.502.7"></span>ἐστιν αὐτοῖς φυγεῖν τὸ πλῆθος τῶν τύπων, ἀδύνατον δήπου καὶ
<span class="lb" data-page="7.502" data-line="8" id="l7.502.8"></span>τὰς ἐπιπλοκὰς ἀλλήλοις ἐπιπλέκοντας φεύγειν· ἀλλὰ <span class="milestone ed2page" data-n="7.166" data-unit="ed2page" id="ed2page.7.166"></span>καθάπερ
<span class="lb" data-page="7.502" data-line="9" id="l7.502.9"></span>οἱ τοὺς τρεῖς τύπους ὑποθέμενοι μόνους ὑπάρχειν, ἀμφημερινὸν
<span class="lb" data-page="7.502" data-line="10" id="l7.502.10"></span>καὶ τριταῖον καὶ τεταρταῖον, ὅμως ἐκ τῆς ἐπιπλοκῆς αὐτῶν
<span class="lb" data-page="7.502" data-line="11" id="l7.502.11"></span>συζυγίας ἀποτελοῦσι πολλὰς, οὕτως ἀναγκαῖον ἔσται καὶ
<span class="lb" data-page="7.502" data-line="12" id="l7.502.12"></span>τούτοις ἐπιπλέκειν ἀλλήλοις ἅπαντας τοὺς τύπους. ὡς οὖν ἐπιπλέκουσι
<span class="lb" data-page="7.502" data-line="13" id="l7.502.13"></span>τοὺς τρεῖς, λέγοντες ἑαυτῷ μὲν πρῶτον ἕκαστον, ἔπειτ’
<span class="lb" data-page="7.502" data-line="14" id="l7.502.14"></span>ἀλλήλοις, οὕτως ἀναγκαῖον ἔσται καὶ τούτους ἐπιπλέκειν. ἀρξώμεθα
<span class="lb" data-page="7.502" data-line="15" id="l7.502.15"></span>οὖν ἀπὸ τοῦ πεμπταίου, καὶ δείξωμεν αὐτοῖς, ὅπως ἐπιπλεκόμενος
<span class="lb" data-page="7.502" data-line="16" id="l7.502.16"></span>τῷδε παμπόλλας ποιήσει συζυγίας, οὐδὲν διαφέροντος,
<span class="lb" data-page="7.502" data-line="17" id="l7.502.17"></span>εἰ μὴ συζυγίας, ἀλλ’ ἐπιπλοκὰς ὀνομάζοι τις αὐτάς. μία μὲν γὰρ
<span class="lb" data-page="7.502" data-line="18" id="l7.502.18"></span>ἡ συζυγία τοιαύτη· τῇ πρώτῃ τῶν ἡμερῶν ἀρχέσθω πεμπταῖος,
<span class="pb" data-page="7.503" id="p7.503"></span>
<span class="lb" data-page="7.503" data-line="1" id="l7.503.1"></span>εἶθ’ ἡ τρίτη τε καὶ τετάρτη καθαρευέτω πυρετοῦ παντός· ἡ
<span class="lb" data-page="7.503" data-line="2" id="l7.503.2"></span>πέμπτη μὲν τοῦ κατὰ τὴν πρώτην ἡμέραν ἀρξαμένου πεμπταίου
<span class="lb" data-page="7.503" data-line="3" id="l7.503.3"></span>τὸν δεύτερον ἐχέτω παροξυσμὸν, ἡ δ’ ἕκτη τοῦ κατὰ τὴν δευτέραν·
<span class="lb" data-page="7.503" data-line="4" id="l7.503.4"></span>εἶτα τῆς ζ΄ καὶ τῆς η΄ καθαρευουσῶν, ἡ μὲν ἐννάτη τὸν
<span class="lb" data-page="7.503" data-line="5" id="l7.503.5"></span>τρίτον ἐχέτω παροξυσμὸν τοῦ πρώτου τῶν πεμπταίων, ἡ δὲ
<span class="lb" data-page="7.503" data-line="6" id="l7.503.6"></span>δεκάτη τοῦ δευτέρου καὶ αὐτὴ τὸν τρίτον ἐφεξῆς· καὶ κατὰ
<span class="lb" data-page="7.503" data-line="7" id="l7.503.7"></span>τὴν αὐτὴν ἀναλογίαν ὁ τέταρτος πεμπταῖος προερχέσθω, διαφέροντος
<span class="lb" data-page="7.503" data-line="8" id="l7.503.8"></span>οὐδὲν εἰς τὰ παρόντα, διπλοῦν πεμπταῖον ἢ δύο
<span class="lb" data-page="7.503" data-line="9" id="l7.503.9"></span>πεμπταίους λέγειν, ὅπερ οὐδ’ αὐτὸ συγχωροῦσιν ἅπαντες.
<span class="lb" data-page="7.503" data-line="10" id="l7.503.10"></span>ἑτέρα συζυγία δυοῖν πεμπταίων. ἡ πρώτη τῶν ἡμερῶν ἕνα
<span class="lb" data-page="7.503" data-line="11" id="l7.503.11"></span>παροξυσμὸν ἑνὸς ἐχέτω πεμπταίου (μέθοδον), δευτέρα δὲ καθαρευέτω,
<span class="lb" data-page="7.503" data-line="12" id="l7.503.12"></span>κᾄπειθ’ ἡ τρίτη τὸν ἕτερον πεμπταῖον ἀρχόμενον
<span class="lb" data-page="7.503" data-line="13" id="l7.503.13"></span>ἐχέτω, σωζομένης τῆς ἀναλογίας ἐν ταῖς ἐφεξῆς ἡμέραις. ἄλλη
<span class="lb" data-page="7.503" data-line="14" id="l7.503.14"></span>συζυγία δυοῖν πεμπταίοιν. ἡ μὲν πρώτη τῶν ἡμερῶν τὸν ἕτερον
<span class="lb" data-page="7.503" data-line="15" id="l7.503.15"></span>αὐτῶν, ἡ δὲ τετάρτη τὸν ἕτερον ἀρχόμενον ἐχέτω, τῶν
<span class="lb" data-page="7.503" data-line="16" id="l7.503.16"></span>ἑξῆς ἡμερῶν τὴν ἀναλογίαν φυλαττουσῶν. τετάρτη συζυγία
<span class="lb" data-page="7.503" data-line="17" id="l7.503.17"></span>δυοῖν πεμπταίοιν. ὁ μὲν ἕτερος αὐτῶν εἰσβαλλέτω κατὰ τὴν
<span class="lb" data-page="7.503" data-line="18" id="l7.503.18"></span>πρώτην νύκτα. πέμπτη συζυγία δυοῖν πεμπταίοιν. ὁ μὲν
<span class="lb" data-page="7.503" data-line="19" id="l7.503.19"></span>ἕτερος αὐτῶν ἀρχέσθω κατὰ τὴν πρώτην ἡμέραν, ὁ δὲ ἕτερος
<span class="pb" data-page="7.504" id="p7.504"></span>
<span class="lb" data-page="7.504" data-line="1" id="l7.504.1"></span>κατὰ τὴν δευτέραν νύκτα. ἕκτη συζυγία δυοῖν πεμπταίοιν.
<span class="lb" data-page="7.504" data-line="2" id="l7.504.2"></span>ὁ μὲν ἕτερος ἀρχέσθω κατὰ τὴν πρώτην ἡμέραν, ὁ δ’ ἄλλος
<span class="lb" data-page="7.504" data-line="3" id="l7.504.3"></span>κατὰ τὴν τρίτην νύκτα. ἑβδόμη συζυγία δυοῖν πεμπταίοιν. ὁ
<span class="lb" data-page="7.504" data-line="4" id="l7.504.4"></span>μὲν ἕτερος ἀρχέσθω κατὰ τὴν πρώτην ἡμέραν, ὁ δ’ ἄλλος κατὰ
<span class="lb" data-page="7.504" data-line="5" id="l7.504.5"></span>τὴν τετάρτην νύκτα. ταύτας οὖν τὰς ἑπτὰ συζυγίας ἐπλέξαμεν
<span class="lb" data-page="7.504" data-line="6" id="l7.504.6"></span>ὑποθέμενοι τὸν πρότερον τῶν πεμπταίων ἐν τῇ πρώτῃ τῶν
<span class="lb" data-page="7.504" data-line="7" id="l7.504.7"></span>ἡμερῶν ἄρχεσθαι. πάλιν δὲ ἄλλας ζ΄ ποιήσομεν, ὑποθέμενοι
<span class="lb" data-page="7.504" data-line="8" id="l7.504.8"></span>τὸν πρότερον αὐτῶν ἄρχεσθαι τῆς πρώτης νυκτός. ἐὰν οὖν
<span class="lb" data-page="7.504" data-line="9" id="l7.504.9"></span>οὕτως ἐπιπλέξωμεν αὐτῷ καὶ τὸν ἑκταῖον, εὔδηλον ὡς πλείους
<span class="lb" data-page="7.504" data-line="10" id="l7.504.10"></span>αἱ συζυγίαι γενήσονται· καὶ πλείους ἔτι, τὸν ἑβδομαῖον ἐπιπλεκόντων,
<span class="lb" data-page="7.504" data-line="11" id="l7.504.11"></span>καὶ πολὺ πλείους ἔτι τὸν ὀγδοαῖον, ἢ καὶ τὸν δεκαταῖον,
<span class="lb" data-page="7.504" data-line="12" id="l7.504.12"></span>ἵνα μηδὲν εἴπω περὶ τῶν εἰκοσταίων καὶ τριακοσταίων
<span class="lb" data-page="7.504" data-line="13" id="l7.504.13"></span>καὶ τεσσαρακοσταίων, ὅσοι τε πρὸς τούτοις ἐδείχθησαν ἐξ
<span class="lb" data-page="7.504" data-line="14" id="l7.504.14"></span>ἀνάγκης ἑπόμενοι ταῖς ὑποθέσεσιν αὐτῶν. ἐκεῖνοι μὲν οὖν
<span class="lb" data-page="7.504" data-line="15" id="l7.504.15"></span>ἐαθήτωσαν ἐν τῷ παρόντι, γινέσθω δὲ ἡμῖν ἄχρι τοῦ δεκαταίου.
<span class="lb" data-page="7.504" data-line="16" id="l7.504.16"></span>κᾀμοὶ πρῶτον ἐννόησον, ὡς νῦν ὁπότε διπλοῦς ὁ πεμπταῖος
<span class="lb" data-page="7.504" data-line="17" id="l7.504.17"></span>γίγνεται, τὰς συζυγίας εἴπομεν, ἐὰν δὲ τριπλοῦς γενηθείη, δῆλον
<span class="lb" data-page="7.504" data-line="18" id="l7.504.18"></span>ὅτι πλῆθος οὐκ ὀλίγον ἄλλο γίνεται συζυγιῶν. ἐγχωρεῖ
<span class="lb" data-page="7.504" data-line="19" id="l7.504.19"></span>δήπου καὶ τετραπλοῦν αὐτὸν γενέσθαι, καθ’ ἑκάστην ἡμέραν ﻿
<span class="pb" data-page="7.505" id="p7.505"></span>
<span class="lb" data-page="7.505" data-line="1" id="l7.505.1"></span>ἑνὸς εἰσβάλλοντος παροξυσμοῦ· πενταπλοῦς δ’ ἂν γένοιτο μιχθέντος
<span class="lb" data-page="7.505" data-line="2" id="l7.505.2"></span>τῷ τετραπλῷ κατὰ μίαν νύκτα πέμπτου τινὸς ἐπὶ τοῖς
<span class="lb" data-page="7.505" data-line="3" id="l7.505.3"></span>εἰρημένοις τέτταρσι πεμπταίοις, καὶ τούτου πάλιν αὐτοῦ τετραχῶς·
<span class="lb" data-page="7.505" data-line="4" id="l7.505.4"></span>ἢ γὰρ ἐν τῇ πρώτῃ νυκτὶ τὴν ἀρχὴν δύναται λαβεῖν,
<span class="lb" data-page="7.505" data-line="5" id="l7.505.5"></span>ἤ τινι τῶν ἐφεξῆς, ἤτοι τῇ δευτέρᾳ, ἢ τῇ τρίτῃ, ἢ τῇ τετάρτῃ,
<span class="lb" data-page="7.505" data-line="6" id="l7.505.6"></span>ἢ τῇ πέμπτῃ. ἡ δ’ αὐτὴ ποικίλη τούτοις ἐστὶ καὶ τοὺς ἄλλους
<span class="lb" data-page="7.505" data-line="7" id="l7.505.7"></span>τύπους, καὶ μᾶλλον ἔτι κατὰ τοὺς πολυημερωτέρους αὐτῶν.
<span class="lb" data-page="7.505" data-line="8" id="l7.505.8"></span>ἐὰν οὖν ἐπιπλέκῃς ἅπασαν τὴν τοῦ πεμπταίου ποικιλίαν τῇ
<span class="lb" data-page="7.505" data-line="9" id="l7.505.9"></span>κατὰ τὸν ἑκταῖον, ἐννοεῖς, οἶμαι, πόσον ἔσται πλῆθος· ἐὰν
<span class="lb" data-page="7.505" data-line="10" id="l7.505.10"></span>δὲ μίξῃς αὐταῖς καὶ τὸν ἑβδομαῖον, ἢ ὀγδοαῖον, <span class="milestone ed2page" data-n="7.167" data-unit="ed2page" id="ed2page.7.167"></span>ἤ τινα
<span class="lb" data-page="7.505" data-line="11" id="l7.505.11"></span>τῶν ἐφεξῆς, εἶτα πάλιν ἐκ τεττάρων τύπων οὕτως ἀλλήλοις
<span class="lb" data-page="7.505" data-line="12" id="l7.505.12"></span>ἐπιπεπλεγμένων ἑτέρας ποιήσῃς συζυγίας, εἶτ’ ἐκ πέντε, κᾄπειτ’
<span class="lb" data-page="7.505" data-line="13" id="l7.505.13"></span>αὖθις ἐκ πλειόνων, οἶμαί σε λογίζεσθαι πόσος ἀριθμὸς
<span class="lb" data-page="7.505" data-line="14" id="l7.505.14"></span>ἔσται συζυγιῶν, ἢ πόσων δεήσει βιβλίων εἰς τὴν διδασκαλίαν
<span class="lb" data-page="7.505" data-line="15" id="l7.505.15"></span>αὐτῶν. ὁποία γάρ τις ἡ κατ’ αὐτὰς ἔσται πλοκὴ, πειράσομαί
<span class="lb" data-page="7.505" data-line="16" id="l7.505.16"></span>σοι διὰ βραχέων ἐνδείξασθαι, τὴν ἀρχὴν τῷ λόγῳ τήνδε τιθέμενος.
<span class="lb" data-page="7.505" data-line="17" id="l7.505.17"></span>καθ’ ἕκαστον τῶν τύπων πρότερον δεήσει τὴν ποικιλίαν
<span class="lb" data-page="7.505" data-line="18" id="l7.505.18"></span>τῶν συζυγιῶν διελθεῖν, ὡς ἐπὶ τοῦ πεμπταίου σμικρὸν
<span class="lb" data-page="7.505" data-line="19" id="l7.505.19"></span>ἔμπροσθεν ἔδειξα· μετὰ ταῦτα ἐπιπλέκειν ἀλλήλαις αὐτὰς,
<span class="pb" data-page="7.506" id="p7.506"></span>
<span class="lb" data-page="7.506" data-line="1" id="l7.506.1"></span>πρῶτον μὲν μίαν συζυγίαν τῶν ἐκ τοῦ πεμπταίου, φέρε εἰπεῖν,
<span class="lb" data-page="7.506" data-line="2" id="l7.506.2"></span>μιᾷ τῇ κατὰ τὸν ἑκταῖον, ὡς ἐκ δυοῖν συζυγιῶν <span class="milestone ed1page" data-n="3.469" data-unit="ed1page" id="ed1page.3.469"></span>γενέσθαι
<span class="lb" data-page="7.506" data-line="3" id="l7.506.3"></span>τινὰ τρίτην ἄλλην, εἶθ’ ἑξῆς ἁπάσαις ἁπάσας ἐπιπλέκειν, εἶθ’
<span class="lb" data-page="7.506" data-line="4" id="l7.506.4"></span>οὕτω μίαν δυοῖν, εἶτα τρισὶν, εἶτα πλείοσιν ἄχρι περ ἂν ἁπάσας
<span class="lb" data-page="7.506" data-line="5" id="l7.506.5"></span>τοῦ συμπλεκομένου τύπου τὰς συζυγίας ἀναμίξῃς τῇ μιᾷ·
<span class="lb" data-page="7.506" data-line="6" id="l7.506.6"></span>μετὰ δὲ τοῦτο δύο συζυγίας ἑνὸς τύπου τοῦ πεμπταίου μιᾷ
<span class="lb" data-page="7.506" data-line="7" id="l7.506.7"></span>καθ’ ἑκάστην τῶν ἄλλων μιγνύειν, εἶτα δυοῖν, ἢ τριῶν, ἢ τέτταρσιν,
<span class="lb" data-page="7.506" data-line="8" id="l7.506.8"></span>ἄχρι περ ἂν ἁπάσας ἀλλήλαις ἐπιπλέξῃς· εἶθ’ οὕτω
<span class="lb" data-page="7.506" data-line="9" id="l7.506.9"></span>πάλιν τέτταρας συζυγίας ταῖς καθ’ ἕκαστον τύπον μιγνύειν,
<span class="lb" data-page="7.506" data-line="10" id="l7.506.10"></span>εἶτα πέντε, κᾄπειτα ἓξ, μέχρι περ ἂν ἁπάσας τοῦ πεμπταίου
<span class="lb" data-page="7.506" data-line="11" id="l7.506.11"></span>τὰς συζυγίας ἁπάσαις τῶν ἄλλων ἀναμίξῃς, οὐχ ὁμοῦ δηλονότι
<span class="lb" data-page="7.506" data-line="12" id="l7.506.12"></span>πάντων, ἀλλ’ ἑκάστου κατὰ μόνας, οἷον τὰς τοῦ πεμπταίου
<span class="lb" data-page="7.506" data-line="13" id="l7.506.13"></span>ταῖς κατὰ τὸν ἑβδομαῖον, εἶθ’ οὕτω ταῖς κατὰ τὸν ὀγδοαῖον,
<span class="lb" data-page="7.506" data-line="14" id="l7.506.14"></span>ἢ τὸν ἐνναταῖον, ἢ τὸν δεκαταῖον, ἤ τινα τῶν ἐφεξῆς· εἶθ’
<span class="lb" data-page="7.506" data-line="15" id="l7.506.15"></span>ὥσπερ τὸν πεμπταῖον ἑκάστῳ τῶν ἄλλων ἔμιξας, οὕτως ἤδη
<span class="lb" data-page="7.506" data-line="16" id="l7.506.16"></span>τὸν δεκαταῖον ἑκάστῳ τῶν ἄλλων μιγνύειν, ἔπειθ’ ἑβδομαῖόν
<span class="lb" data-page="7.506" data-line="17" id="l7.506.17"></span>τε καὶ ὀγδοαῖον καὶ τοὺς ἄλλους. ὅταν δὲ τοῦτο ποιήσῃς,
<span class="lb" data-page="7.506" data-line="18" id="l7.506.18"></span>ἀναγκαῖον ἔσται τριῶν τύπον τὰς συζυγίας ἁπάσας ἁπάσαις
<span class="pb" data-page="7.507" id="p7.507"></span>
<span class="lb" data-page="7.507" data-line="1" id="l7.507.1"></span>ἐπιπλέκειν, εἶτα τεττάρων, εἶτα πέντε, κᾄπειθ’ ἓξ, εἶτα ἑπτὰ,
<span class="lb" data-page="7.507" data-line="2" id="l7.507.2"></span>καὶ οὕτω καθεξῆς, ἄχρι περ ἂν ἁπάσας ἁπάντων ἐπιπλέξωμεν.
<span class="lb" data-page="7.507" data-line="3" id="l7.507.3"></span>ὅτι δ’ οὕτω πολὺ πλῆθος ἔσται τῶν συζυγιῶν, ὡς δυσαριθμήτους
<span class="lb" data-page="7.507" data-line="4" id="l7.507.4"></span>γενέσθαι μυριάδας, ἤδη νομίζω κατανοεῖν τινα, κᾂν ἄπειρος
<span class="lb" data-page="7.507" data-line="5" id="l7.507.5"></span>ἀριθμοῦ ᾖ. δύναται δὲ καὶ τοῖς ἀριθμητικοῖς κοινωσάμενος
<span class="lb" data-page="7.507" data-line="6" id="l7.507.6"></span>τὸν λόγον, ἀκοῦσαι παρ’ αὐτῶν τὸ πλῆθος. ἐγὼ γὰρ ἐὰν
<span class="lb" data-page="7.507" data-line="7" id="l7.507.7"></span>ἐπιδεικνύναι νυνὶ αὐτὸ βουληθῶ, βιβλίου μοι δεήσει μείζονος
<span class="lb" data-page="7.507" data-line="8" id="l7.507.8"></span>ὧν οἱ ταῦτα ληροῦντες ἔγραψαν, οὐκ ἐννοήσαντες ὅτι μυριοστοῦ
<span class="lb" data-page="7.507" data-line="9" id="l7.507.9"></span>μορίου τῶν ἐπιπλοκῶν ἥψαντο, καίτοι γ’ ἀδολεσχήσαντες
<span class="lb" data-page="7.507" data-line="10" id="l7.507.10"></span>πολλά. εἰ μὲν οὖν χρήσιμον εἶναι νομίζουσιν ἐπιπλέκειν ἀλλήλοις
<span class="lb" data-page="7.507" data-line="11" id="l7.507.11"></span>τύπους, ἴστωσαν τοῦ χρησίμου τὸ μυριοστὸν μέρος εὑρηκότες·
<span class="lb" data-page="7.507" data-line="12" id="l7.507.12"></span>εἰ δ’ ἄχρηστον, αἰδεσθέντες ἤδη ποτὲ καλέσωσιν, ἐπὶ
<span class="lb" data-page="7.507" data-line="13" id="l7.507.13"></span>τὰς βίβλους τὸν Ἥφαιστον, ἢ κᾂν αὐτοὶ μὴ καλέσωσιν, ὁ χρόνος
<span class="lb" data-page="7.507" data-line="14" id="l7.507.14"></span>αὐτὰς διαφθερεῖ. τίς γὰρ ἐξ αὐτῶν ἄλλος ἔτι γράψει; τίς
<span class="lb" data-page="7.507" data-line="15" id="l7.507.15"></span>δὲ οὐ καὶ ταύταις ἤδη κατατεμὼν εἰς τὰς ἐφημέρους χρείας
<span class="lb" data-page="7.507" data-line="16" id="l7.507.16"></span>ἀναλώσει;
</p>
        </article>

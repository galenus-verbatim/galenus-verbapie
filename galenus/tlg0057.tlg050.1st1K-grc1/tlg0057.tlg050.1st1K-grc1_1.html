<article xmlns="http://www.w3.org/1999/xhtml" id="urn:cts:greekLit:tlg0057.tlg050.1st1K-grc1:1">
<span class="pb page1" data-page="7.513" id="p7.513"></span>
<span class="milestone ed1page page1" data-n="2.343" data-unit="ed1page" id="ed1page.3.343"></span>
<span class="milestone ed2page page1" data-n="6.323" data-unit="ed2page" id="ed2page.7.323"></span>
          <h1>ΓΑΛΗΝΟΥ ΠΕΡΙ ΠΛΗΘΟΥΣ ΒΙΒΛΙΟΝ.
</h1>
          <p>
<span class="lb" data-page="7.513" data-line="1" id="l7.513.1"></span>Οὔτε πολλάκις ὀνομάζοντας ἕτερον ὄνομα
<span class="lb" data-page="7.513" data-line="2" id="l7.513.2"></span>τοῦ πλήθους μᾶλλον ἔστιν εὑρεῖν ἅπαντας τοὺς νῦν σχεδὸν
<span class="lb" data-page="7.513" data-line="3" id="l7.513.3"></span>ἰατροὺς, οὔτ’ ἀγνοοῦντας ἕτερόν τι τούτου μᾶλλον. ὅσοι
<span class="lb" data-page="7.513" data-line="4" id="l7.513.4"></span>γοῦν αὐτῶν οἷοί τέ εἰσι καὶ δοῦναι καὶ λαβεῖν λόγον, οἱ
<span class="lb" data-page="7.513" data-line="5" id="l7.513.5"></span>πλεῖστοι μὲν ἀποκρίνονται τοῖς <span class="milestone ed2page" data-n="7.323" data-unit="ed2page" id="ed2page.7.323"></span>ἐρομένοις ὅ τι ποτ’ οὖν
<span class="lb" data-page="7.513" data-line="6" id="l7.513.6"></span>ὀνομάζουσι πλῆθος, ὡς ἐν τῷ πρὸς τὶ λέγεται τοὔνομα, καθάπερ
<span class="lb" data-page="7.513" data-line="7" id="l7.513.7"></span>τὸ πολύ τε καὶ τὸ ὀλίγον, ὥστε οὐκ εἶναι δυνατὸν ἐν
<span class="lb" data-page="7.513" data-line="8" id="l7.513.8"></span>μέτρῳ περιλαβεῖν αὐτό· τὸ γὰρ ἑτέρῳ πολὺ, τοῦτ’ ἐνίοτε
<span class="lb" data-page="7.513" data-line="9" id="l7.513.9"></span>ὑπάρχει ὀλιγώτερον ἑτέρῳ. καὶ ἐπειδὰν ἐρωτήσῃς αὐτοὺς,
<span class="lb" data-page="7.513" data-line="10" id="l7.513.10"></span>ἀξιῶν ἀποκρίνεσθαι τὸ πρᾶγμα πρὸς ὃ τὸ πλῆθος εἶναι
<span class="pb" data-page="7.514" id="p7.514"></span>
<span class="lb" data-page="7.514" data-line="1" id="l7.514.1"></span>λέγουσι, τινὲς μὲν ἰχθύων ἀφωνότεροι γίγνονται, τινὲς δὲ
<span class="lb" data-page="7.514" data-line="2" id="l7.514.2"></span>οὕτω μακρά τε καὶ ἀλλόκοτα ληροῦσιν, ὡς μὴ παρακολουθῆσαι
<span class="lb" data-page="7.514" data-line="3" id="l7.514.3"></span>δύνασθαι τοῖς ὑπ’ αὐτῶν λεγομένοις. ὀλίγιστοι δὲ ἀποκρίνονται,
<span class="lb" data-page="7.514" data-line="4" id="l7.514.4"></span>τὸ πολὺ καὶ ὀλίγον ὡς πρὸς τὴν δύναμιν νοεῖσθαι·
<span class="lb" data-page="7.514" data-line="5" id="l7.514.5"></span>καὶ εἰ αὖθις αὐτοὺς ἐπανέροιο, τί λέγουσι δύναμιν,
<span class="lb" data-page="7.514" data-line="6" id="l7.514.6"></span>ἔνιοι μὲν οὐδ’ ὅλως ἀποκρίνονται· τῶν δὲ τολμησάντων ἀποφήνασθαί
<span class="lb" data-page="7.514" data-line="7" id="l7.514.7"></span>τι λέγει μὲν οὐδεὶς οὐδενὶ ταὐτὸν, οἱ πλεῖστοι δὲ
<span class="lb" data-page="7.514" data-line="8" id="l7.514.8"></span>πάντα μᾶλλον ἢ δύναμιν ἑρμηνεύουσιν. εἰ δέ τις ἐν αὐτοῖς
<span class="lb" data-page="7.514" data-line="9" id="l7.514.9"></span>εὑρεθείη μέχρι τοσούτου φρόνιμος, ὡς ἤτοι δραστικὴν οὐσίαν,
<span class="lb" data-page="7.514" data-line="10" id="l7.514.10"></span>ἢ αἰτίαν δραστικὴν εἰπεῖν εἶναι τὴν δύναμιν, εἶτ’ ἐρωτηθείη,
<span class="lb" data-page="7.514" data-line="11" id="l7.514.11"></span>πρῶτον μὲν εἰ ἔστι τις οὐσία τοιάδε διοικοῦσα τὸ ζῶον, ἔπειτα
<span class="lb" data-page="7.514" data-line="12" id="l7.514.12"></span>εἴπερ ἔστι, καὶ τί ποτέ ἐστιν αὕτη, διελθεῖν, οὐκέτι οὐδ’
<span class="lb" data-page="7.514" data-line="13" id="l7.514.13"></span>οὗτος ἀποκρίνεται ἐρωτώμενος τὸ ἀπορούμενον, ἀλλ’ ἤτοι
<span class="lb" data-page="7.514" data-line="14" id="l7.514.14"></span>σιωπᾷ τελέως, ἢ ἐκτοπίζει τὸν λόγον εἰς τοιοῦτον, ὡς βέλτιον
<span class="lb" data-page="7.514" data-line="15" id="l7.514.15"></span>ἂν εἴη σιωπᾷν. εἰ δὲ κᾀν τούτοις τις εὑρεθείη μέχρι τοσούτου
<span class="lb" data-page="7.514" data-line="16" id="l7.514.16"></span>σωφρονῶν, ὡς ἥτις μέν ἐστιν ἡ οὐσία τῆς δυνάμεως
<span class="lb" data-page="7.514" data-line="17" id="l7.514.17"></span>οὐκ ἔχειν εἰπεῖν, ὅτι δὲ ἔστι, ἐκ τῶν ἔργων τεκμαίρεσθαι,
<span class="lb" data-page="7.514" data-line="18" id="l7.514.18"></span>πάλιν αὖ καὶ αὐτὸς οὗτος ἐρωτηθεὶς, εἰ τὰ γεγραμμένα τε
<span class="pb" data-page="7.515" id="p7.515"></span>
<span class="lb" data-page="7.515" data-line="1" id="l7.515.1"></span>πρὸς Ἀσκληπιάδου καὶ πολλῶν Ἀσκληπιαδείων τε καὶ μεθοδικῶν
<span class="lb" data-page="7.515" data-line="2" id="l7.515.2"></span>ὑπὲρ τοῦ μηδεμίαν εἶναι δύναμιν ἐν τοῖς ζώοις, ἀνεσκέψατό
<span class="lb" data-page="7.515" data-line="3" id="l7.515.3"></span>τε καὶ διελύσατο, φαίνεται μηδ’ εἰ λέλεκται πρὸς
<span class="lb" data-page="7.515" data-line="4" id="l7.515.4"></span>αὐτῶν ἐπιστάμενος. ἐκείνων δὲ αὖ πάλιν αὐτῶν, ὅσοι τὴν
<span class="lb" data-page="7.515" data-line="5" id="l7.515.5"></span>δύναμιν οὐκ εἶναί φασιν, ὅτι μὲν ὡς πρὸς ταύτην ἀρνοῦνται
<span class="lb" data-page="7.515" data-line="6" id="l7.515.6"></span>νοεῖσθαί τε καὶ συνίστασθαι τὸ πλῆθος, μᾶλλον εὔδηλον·
<span class="lb" data-page="7.515" data-line="7" id="l7.515.7"></span>ἀδύνατον γάρ ἐστι πρὸς τὴν μηδ’ ὅλως ὑπάρχουσαν σχέσιν
<span class="lb" data-page="7.515" data-line="8" id="l7.515.8"></span>συστῆναί τε καὶ νοηθῆναι τὸ πλῆθος· ὡς πρὸς τὰς χώρας δὲ
<span class="lb" data-page="7.515" data-line="9" id="l7.515.9"></span>τῶν ἀγγείων μόνας ὑπολαμβάνουσι τὸ πολύ τε καὶ ὀλίγον
<span class="lb" data-page="7.515" data-line="10" id="l7.515.10"></span>ὑπάρχειν· ἐνίοτε δὲ οὐδὲ τὴν ἀρχὴν ὅλως ὀνομάζουσι πλῆθος,
<span class="lb" data-page="7.515" data-line="11" id="l7.515.11"></span>οὐδὲ ἀπ’ αὐτοῦ τινα κενώσεως ἔνδειξιν λαμβάνουσι, ἀλλὰ ἀπὸ
<span class="lb" data-page="7.515" data-line="12" id="l7.515.12"></span>μόνης στεγνώσεως, ἣν ὅτι μηδεὶς αὐτῶν ὡσαύτως ἐξηγεῖται,
<span class="lb" data-page="7.515" data-line="13" id="l7.515.13"></span>δέδεικται δι’ ἑτέρων. καὶ μὴν καὶ τρίτος τις ἄλλος ἐστὶ χορὸς,
<span class="lb" data-page="7.515" data-line="14" id="l7.515.14"></span>οὔτε γινώσκων, εἴτε ἔστιν, εἴτε οὐκ ἔστι τις δύναμις, οὔτε
<span class="lb" data-page="7.515" data-line="15" id="l7.515.15"></span>ζητεῖν ὁμολογῶν, ἀλλ’ ἐπί τισιν ἐναργῶς φαινομένοις σημείοις
<span class="lb" data-page="7.515" data-line="16" id="l7.515.16"></span>περὶ τὸν κάμνοντα συνισταμένοις, ἐκ πείρας μακρᾶς εὑρῆσθαι
<span class="lb" data-page="7.515" data-line="17" id="l7.515.17"></span>φάσκων ἑαυτῷ τὴν κένωσιν· εἶτ’ ἐρωτώμενος ἅττα ποτέ
<span class="pb" data-page="7.516" id="p7.516"></span>
<span class="lb" data-page="7.516" data-line="1" id="l7.516.1"></span>ἐστι τὰ σημεῖα ταῦτα, διάτασιν ἀγγείων φησὶ, καὶ ἔρευθος
<span class="lb" data-page="7.516" data-line="2" id="l7.516.2"></span>καὶ βάρος ὅλου τοῦ σώματος, ὄκνον τε πρὸς τὰς κινήσεις καὶ
<span class="lb" data-page="7.516" data-line="3" id="l7.516.3"></span>τάσεις τῶν μελῶν. ἔνιοι δὲ αὐτῶν καὶ τὴν ἑλκώδη καὶ κοπώδη
<span class="lb" data-page="7.516" data-line="4" id="l7.516.4"></span>προστιθέασιν αἴσθησιν, ἀργόν τε τὸν ἔμπροσθεν βίον
<span class="lb" data-page="7.516" data-line="5" id="l7.516.5"></span>ἐν προσφοραῖς ἐδεσμάτων τε καὶ πομάτων πλείοσι, καὶ συνήθων
<span class="lb" data-page="7.516" data-line="6" id="l7.516.6"></span>ἐκκρίσεων ἐποχῇ. ἐπὶ ταύτῃ γοῦν τῇ συνδρομῇ, καλοῦσι
<span class="lb" data-page="7.516" data-line="7" id="l7.516.7"></span>γὰρ οὕτω τὸ ἄθροισμα τῶν συμπτωμάτων, τετηρῆσθαι φλεβοτομίαν
<span class="lb" data-page="7.516" data-line="8" id="l7.516.8"></span>ὠφελοῦσαν. οὗτοι μὲν οὖν οὐ μόνον ἑαυτοὺς, ἀλλὰ
<span class="lb" data-page="7.516" data-line="9" id="l7.516.9"></span>καὶ τοὺς ἄλλους ἅπαντας ἀνθρώπους ἀφαιροῦνται τὸν λόγον,
<span class="lb" data-page="7.516" data-line="10" id="l7.516.10"></span>ἐκ πείρας εὑρῆσθαι πάντα φάσκοντες· οἱ δ’ ἄλλοι, καθάπερ
<span class="lb" data-page="7.516" data-line="11" id="l7.516.11"></span>εἴρηται <span class="milestone ed2page" data-n="7.324" data-unit="ed2page" id="ed2page.7.324"></span>νῦν δὴ, λόγῳ τε χρῆσθαί φασι, καὶ τὴν δύναμιν
<span class="lb" data-page="7.516" data-line="12" id="l7.516.12"></span>οἱ μὲν ὡς οὐδ’ ὅλως ἔστιν, οἱ δὲ ὡς ἔστι μὲν, ἥτις δ’
<span class="lb" data-page="7.516" data-line="13" id="l7.516.13"></span>αὐτῆς ἡ οὐσία, μὴ γινώσκεσθαί φασιν· ὡς ὀλιγίστους εἶναι
<span class="lb" data-page="7.516" data-line="14" id="l7.516.14"></span>τοὺς ἀποφήνασθαι τολμῶντας ὕπαρξίν τε καὶ οὐσίαν δυνάμεως.
<span class="lb" data-page="7.516" data-line="15" id="l7.516.15"></span>ἀλλὰ καὶ τούτων οὔτε τὸν ἀριθμὸν οὔτε τὴν οὐσίαν
<span class="lb" data-page="7.516" data-line="16" id="l7.516.16"></span>ἅπαντες ἀποφαίνονται τὴν αὐτήν· ἀλλὰ καὶ τῶν ἀπολιπόντων
<span class="lb" data-page="7.516" data-line="17" id="l7.516.17"></span>ἡμῖν συγγράμματα τινὲς μὲν ἀταλαιπωρότερον ὡς
<span class="lb" data-page="7.516" data-line="18" id="l7.516.18"></span>περὶ μιᾶς ἀεὶ διαλέγονται τῆς τὸ ζῶον διοικούσης δυνάμεως,
<span class="pb" data-page="7.517" id="p7.517"></span>
<span class="lb" data-page="7.517" data-line="1" id="l7.517.1"></span>οὐδένα λογισμὸν προστιθέντες· ἔνιοι δὲ ἀποδεικνύειν ἐπιχειροῦσι,
<span class="lb" data-page="7.517" data-line="2" id="l7.517.2"></span>καὶ πλείους μιᾶς οὐκ εἶναί φασιν. ὥστ’ ἀναγκαῖον
<span class="lb" data-page="7.517" data-line="3" id="l7.517.3"></span>ὅστις ἀποφαίνεται πλῆθος εἶναι κατὰ τὸ σῶμα τοῦ κάμνοντος,
<span class="lb" data-page="7.517" data-line="4" id="l7.517.4"></span>ἀποκεχωρηκέναι μὲν ἤδη τοῦτον ἀπό τε τῶν ἐμπειρικῶν ὀνομαζομένων
<span class="lb" data-page="7.517" data-line="5" id="l7.517.5"></span>ἰατρῶν ἀπό τε τῶν μεθοδικῶν· ἤτοι δ’ ὡς πρὸς
<span class="lb" data-page="7.517" data-line="6" id="l7.517.6"></span>τὴν δύναμιν, ἢ ὡς τὰ ἀγγεῖα λέγειν τὸ πολύ.
</p>
        </article>

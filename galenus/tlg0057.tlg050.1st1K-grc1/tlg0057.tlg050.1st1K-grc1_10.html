<article xmlns="http://www.w3.org/1999/xhtml" id="urn:cts:greekLit:tlg0057.tlg050.1st1K-grc1:10">
<span class="pb page1" data-page="7.561" id="p7.561"></span>
<span class="milestone ed1page page1" data-n="3.349" data-unit="ed1page" id="ed1page.3.349"></span>
<span class="milestone ed2page page1" data-n="7.339" data-unit="ed2page" id="ed2page.7.339"></span>
          <p>
<span class="lb" data-page="7.561" data-line="6" id="l7.561.6"></span>Ἐάσας οὖν ἐν τῷ παρόντι τὸ πρὸς τοὺς
<span class="lb" data-page="7.561" data-line="7" id="l7.561.7"></span>ἐμπειρικοὺς, αὖθις ἐπάνειμι πρὸς τοὺς λογικοὺς, ἕκαστον
<span class="lb" data-page="7.561" data-line="8" id="l7.561.8"></span>τῶν συμπτωμάτων ὧν ἔγραψαν ἐπισκοπούμενος. ἔνια μὲν
<span class="lb" data-page="7.561" data-line="9" id="l7.561.9"></span>γὰρ αὐτῶν τοῦ πρὸς τὴν δύναμίν εἰσι πλήθους, ἔνια δὲ τοῦ
<span class="lb" data-page="7.561" data-line="10" id="l7.561.10"></span>κατὰ τὸ ἔγχυμα, τινὰ δὲ οὐχ ἁπλῶς ἐστι σημεῖα πλήθους,
<span class="lb" data-page="7.561" data-line="11" id="l7.561.11"></span>ἀλλὰ τοιοῦδε πλήθους, τινὰ δὲ ὅλως οὐδενὸς πλήθους, ἀλλ’
<span class="lb" data-page="7.561" data-line="12" id="l7.561.12"></span>ἤτοι κακοχυμίας τε καὶ διαφθορᾶς, ἢ ἀῤῥώστου δυνάμεως,
<span class="lb" data-page="7.561" data-line="13" id="l7.561.13"></span>ἢ ὄγκου τῶν στερεῶν σωμάτων. ὅτι δὲ οὕτω τοῦτ’ ἔχει, μάθοις
<span class="lb" data-page="7.561" data-line="14" id="l7.561.14"></span>ἂν, εἰ προσέχοις τοῖς λεχθησομένοις τὸν νοῦν. ἡ μὲν δὴ
<span class="lb" data-page="7.561" data-line="15" id="l7.561.15"></span>τονώδης διάθεσις, ὅταν ἄνευ γυμνασίων συμπίπτῃ, ἐνδείκνυται
<span class="lb" data-page="7.561" data-line="16" id="l7.561.16"></span>μὲν πάντως πολλὴν οὐσίαν ἐν αἰσθητικῷ σώματι περιέχεσθαι,
<span class="lb" data-page="7.561" data-line="17" id="l7.561.17"></span>οὐ μὴν ἥτις γέ ἐστιν ἡ οὐσία, ἢ τὸ εἶδος αὐτῆς, ἔτ’
<span class="lb" data-page="7.561" data-line="18" id="l7.561.18"></span>ἐνδείκνυται, κατά γε τοῦτο μόνον αὐτὸ τὸ τείνεσθαι, κοινὸν
<span class="pb" data-page="7.562" id="p7.562"></span>
<span class="lb" data-page="7.562" data-line="1" id="l7.562.1"></span>κοινὸν ὑπάρχον ἁπάσης οὐσίας, καὶ λεπτῆς, καὶ παχείας,
<span class="lb" data-page="7.562" data-line="2" id="l7.562.2"></span>καὶ μέσης τῇ συστάσει, καὶ πνευματώδους, ἔτι τε θερμῆς
<span class="lb" data-page="7.562" data-line="3" id="l7.562.3"></span>τε καὶ ψυχρᾶς, ἢ μέσης, ἀλλ’ ἑτέρων τινῶν δεῖται διαγνωρισμάτων
<span class="lb" data-page="7.562" data-line="4" id="l7.562.4"></span>εἰς τὸν τούτου διορισμόν. ἡ δὲ ἐν ταῖς ἐνεργείαις
<span class="lb" data-page="7.562" data-line="5" id="l7.562.5"></span>ἀτονία τὴν δύναμιν ἀῤῥωστοτέραν δείκνυσι, τῷ
<span class="lb" data-page="7.562" data-line="6" id="l7.562.6"></span>ἐπισχεῖν τὸ κινοῦν, ὡς ἐπὶ χειρῶν κινήσεως ἀσθενοῦς·
<span class="lb" data-page="7.562" data-line="7" id="l7.562.7"></span>πολλαῖς γὰρ ἀκολουθεῖ καταστάσεσιν· εἴτε γὰρ αὐξηθείη
<span class="lb" data-page="7.562" data-line="8" id="l7.562.8"></span>τινὶ τό τε σαρκῶδες καὶ τὸ πιμελῶδες γένος, ἐν τοῖς
<span class="lb" data-page="7.562" data-line="9" id="l7.562.9"></span>αὐτοῖς ὅροις διαμενούσης τῆς δυνάμεως, ἀνάγκη τὰς κινήσεις
<span class="lb" data-page="7.562" data-line="10" id="l7.562.10"></span>ἀτονωτέρας γίγνεσθαι, μένοντος μὲν ἴσου τοῦ
<span class="lb" data-page="7.562" data-line="11" id="l7.562.11"></span>κινοῦντος, αὐξηθέντος δὲ τοῦ κινουμένου· εἴτε τῶν χυμῶν
<span class="lb" data-page="7.562" data-line="12" id="l7.562.12"></span>τις εἷς, ἢ καὶ πάντες ἅμα πλεονάσειαν, μὴ συναυξηθείσης
<span class="lb" data-page="7.562" data-line="13" id="l7.562.13"></span>αὐτοῖς τῆς δυνάμεως, ἀνάγκη καὶ νῦν ἀτονωτέρας
<span class="lb" data-page="7.562" data-line="14" id="l7.562.14"></span>γενέσθαι τὰς ἐνεργείας· εἴτ’ ἄμφω μὲν συναυξηθείη,
<span class="lb" data-page="7.562" data-line="15" id="l7.562.15"></span>τά τε παρεγχύματα καλούμενα καὶ τὰ ὑγρὰ, μὴ
<span class="lb" data-page="7.562" data-line="16" id="l7.562.16"></span>συναυξηθείη δὲ ἡ δύναμις, εἴτε τούτων ὡσαύτως ἐχόντων,
<span class="lb" data-page="7.562" data-line="17" id="l7.562.17"></span>ἡ δύναμις ἀσθενεστέρα γένοιτο. δύναιτο δ’ ἄν ποτε καὶ
<span class="lb" data-page="7.562" data-line="18" id="l7.562.18"></span>ἄμφω συνελθεῖν, ὥστε τὴν δύναμιν ἀῤῥωστοτέραν γενέσθαι, ﻿
<span class="pb" data-page="7.563" id="p7.563"></span>
<span class="lb" data-page="7.563" data-line="1" id="l7.563.1"></span><span class="milestone ed2page" data-n="7.340" data-unit="ed2page" id="ed2page.7.340"></span>καὶ τοὺς χυμοὺς ἅμα τοῖς παρεγχύμασιν ἢ πλέονας ἢ
<span class="lb" data-page="7.563" data-line="2" id="l7.563.2"></span>ἐλάττους εἶναι, θάτερον αὐτῶν ὁποτερονοῦν, ἀτονώτεραι αἱ
<span class="lb" data-page="7.563" data-line="3" id="l7.563.3"></span>ἐνέργειαι καὶ διὰ ταῦτα <span class="milestone ed1page" data-n="3.350" data-unit="ed1page" id="ed1page.3.350"></span>γίγνονται, καθ’ ἕν τε συμβαῖνον
<span class="lb" data-page="7.563" data-line="4" id="l7.563.4"></span>ἕκαστον αὐτῶν, καὶ κατὰ δύο, καὶ πλείω, καὶ πάνθ’ ἅμα.
<span class="lb" data-page="7.563" data-line="5" id="l7.563.5"></span>τὸ γὰρ ἐπὶ τῇ τῶν στερεῶν σωμάτων εὐτροφίᾳ νομίζειν
<span class="lb" data-page="7.563" data-line="6" id="l7.563.6"></span>ποτὲ δύνασθαι κίνησιν ἀτονωτέραν ἀπεργασθῆναι μὴ γινωσκόντων
<span class="lb" data-page="7.563" data-line="7" id="l7.563.7"></span>ἐστὶν ἀνθρώπων, ὡς δι’ ὅλων τῶν στερεῶν σωμάτων
<span class="lb" data-page="7.563" data-line="8" id="l7.563.8"></span>αἱ δυνάμεις διήκουσιν, ἀλλ’ ὥσπερ αὐλοὺς ἢ σωλῆνας
<span class="lb" data-page="7.563" data-line="9" id="l7.563.9"></span>πνεύματι τὰς ἀρτηρίας καὶ τὰ νεῦρα παρασκευαζόντων. εἴσῃ
<span class="lb" data-page="7.563" data-line="10" id="l7.563.10"></span>δὲ τὸ τῆσδε τῆς δόξης μοχθηρὸν ἐξ ἄλλων τε πολλῶν, ἀτὰρ
<span class="lb" data-page="7.563" data-line="11" id="l7.563.11"></span>οὐχ ἥκιστα καὶ δυοῖν ἡμετέρων πραγματειῶν, τῆς τῶν Ἱπποκράτους
<span class="lb" data-page="7.563" data-line="12" id="l7.563.12"></span>καὶ Πλάτωνος δογμάτων καὶ τῆς τῶν φυσικῶν δυνάμεων.
<span class="lb" data-page="7.563" data-line="13" id="l7.563.13"></span>εὐεξίας μὲν οὖν ἴδιον ἡ τῶν στερεῶν σωμάτων εὐτροφία,
<span class="lb" data-page="7.563" data-line="14" id="l7.563.14"></span>εὐσαρκίας δὲ καὶ πολυσαρκίας ἡ τῶν σαρκῶν αὔξησις.
<span class="lb" data-page="7.563" data-line="15" id="l7.563.15"></span>ὡς τὰ πολλὰ μὲν οὖν ἀνάλογον ἡ πιμελὴ μᾶλλον αὔξεται,
<span class="lb" data-page="7.563" data-line="16" id="l7.563.16"></span>ποτὲ δὲ ἐν πιμελῇ μᾶλλον ἡ σὰρξ ἢ μόνη πιμελή. εἴρηται δὲ
<span class="lb" data-page="7.563" data-line="17" id="l7.563.17"></span>περὶ τούτων ἐν τοῖς περὶ κράσεων ὑπομνήμασι. καθάπερ
<span class="lb" data-page="7.563" data-line="18" id="l7.563.18"></span>δὲ ἐν σαρκὶ τὸ μέν ἐστιν εὐσαρκία, τὸ δὲ πολυσαρκία,
<span class="pb" data-page="7.564" id="p7.564"></span>
<span class="lb" data-page="7.564" data-line="1" id="l7.564.1"></span>κατὰ τὸν αὐτὸν τρόπον ἐν αἵματι τὸ μὲν οἷον εὐαιμία τίς
<span class="lb" data-page="7.564" data-line="2" id="l7.564.2"></span>ἐστι, τὸ δὲ πολυαιμία. τὸ μὲν δὴ τῆς εὐαιμίας οὐκ ἄδηλον
<span class="lb" data-page="7.564" data-line="3" id="l7.564.3"></span>ὅτι καὶ ποιότητι καὶ ποσότητι κατὰ φύσιν ἐστὶν ἀκριβῶς·
<span class="lb" data-page="7.564" data-line="4" id="l7.564.4"></span>τὸ δὲ τῆς πολυαιμίας ἄμεμπτον μὲν τῷ ποιῷ, τῷ ποσῷ
<span class="lb" data-page="7.564" data-line="5" id="l7.564.5"></span>δὲ οὐκ ἄμεμπτον, ἀλλὰ πάντως μὲν πλέον, ἤτοι γε τοῦ κατὰ
<span class="lb" data-page="7.564" data-line="6" id="l7.564.6"></span>φύσιν ἐκ γενετῆς ὑπάρχοντος, ἢ τοῦ πρὸς τὴν δύναμιν. ἐγχωρεῖ
<span class="lb" data-page="7.564" data-line="7" id="l7.564.7"></span>γάρ ποτε ἀλλήλοις συναύξεσθαι παρὰ τὴν ἐκ γενετῆς φύσιν
<span class="lb" data-page="7.564" data-line="8" id="l7.564.8"></span>ἀμφότερα, καὶ τὴν τῆς δυνάμεως ῥώμην καὶ τὸ πλῆθος τοῦ
<span class="lb" data-page="7.564" data-line="9" id="l7.564.9"></span>αἵματος, ὥσπερ ἐν ταῖς ἀθλητικαῖς εὐεξίαις· καὶ γὰρ τὰ
<span class="lb" data-page="7.564" data-line="10" id="l7.564.10"></span>ὑγρὰ καὶ σαρκώδη καὶ ἡ δύναμις ἀνάλογον ἀλλήλοις ἐπ’
<span class="lb" data-page="7.564" data-line="11" id="l7.564.11"></span>αὐτῶν συναύξονται. καὶ τοίνυν ἤδη πρόδηλον, ὡς οὐδ’ οἱ
<span class="lb" data-page="7.564" data-line="12" id="l7.564.12"></span>τὸν ὄγκον εἰπόντες τοῦ σώματος ἓν τῶν πληθωρικῶν σημείων
<span class="lb" data-page="7.564" data-line="13" id="l7.564.13"></span>ἀληθεύουσιν· ὄγκος μὲν γὰρ φλεβῶν πληθωρικὸν ἂν εἴη σημεῖον,
<span class="lb" data-page="7.564" data-line="14" id="l7.564.14"></span>ὄγκος δὲ σαρκῶν καὶ πιμελῆς ἐκείνων ἂν εἴη πλῆθος
<span class="lb" data-page="7.564" data-line="15" id="l7.564.15"></span>αὐτῶν, οὐ μὴν ὅ γε νῦν ἡμεῖς ζητοῦμεν, ὃ δὴ καὶ πληθώρα
<span class="lb" data-page="7.564" data-line="16" id="l7.564.16"></span>καλεῖται. περὶ γὰρ τούτου τοῦ πλήθους, ὃ δηλονότι κένωσιν
<span class="lb" data-page="7.564" data-line="17" id="l7.564.17"></span>ἐνδείκνυται, προθέμενοι λέγειν ἐς τοσοῦτον, ὅ ποτε
<span class="pb" data-page="7.565" id="p7.565"></span>
<span class="lb" data-page="7.565" data-line="1" id="l7.565.1"></span>ὁμωνυμίαις ἐνδείκνυται, ἐσφάλησαν ἔνιοί τινες ἐξ αὐτῶν,
<span class="lb" data-page="7.565" data-line="2" id="l7.565.2"></span>ὥστε εἰς τὸ τῶν σαρκῶν τε καὶ τῆς πιμελῆς ἀπενεχθῆναι πλῆθος.
<span class="lb" data-page="7.565" data-line="3" id="l7.565.3"></span>οὕτω μὲν δὴ μοχθηρὸν πλήθους γνώρισμα, σώματος
<span class="lb" data-page="7.565" data-line="4" id="l7.565.4"></span>ὄγκος· αὐτῶν μὲν γὰρ ἂν ἐκείνων εἴη τῶν φλεβῶν ὧν ὁρῶμεν
<span class="lb" data-page="7.565" data-line="5" id="l7.565.5"></span>ἐνδεικτικὸς τῆς πληρώσεως, οὐ μὴν ἐξ ἀνάγκης γε τῶν
<span class="lb" data-page="7.565" data-line="6" id="l7.565.6"></span>ἐν τῷ βάθει· ἀλλ’ ἐνδέχεταί ποτε καὶ τῶν ἔξω φλεβῶν διατεταμένων
<span class="lb" data-page="7.565" data-line="7" id="l7.565.7"></span>οὐχ ὡσαύτως διατετάσθαι καὶ τὰς ἔνδον, οἷον αὐτίκα
<span class="lb" data-page="7.565" data-line="8" id="l7.565.8"></span>κρύους μὲν κατασχόντος, εἰς τὸ βάθος ἀπελαύνεται τὸ
<span class="lb" data-page="7.565" data-line="9" id="l7.565.9"></span>αἷμα, καὶ λειφαιμοῦσι μὲν οὕτω δὴ αἱ ἐκτὸς, ὡς μηδὲ φαίνεσθαι·
<span class="lb" data-page="7.565" data-line="10" id="l7.565.10"></span>πάλιν δὲ ἀλέας γενομένης, ἢ λουσαμένων, ἐπὶ τὸ
<span class="lb" data-page="7.565" data-line="11" id="l7.565.11"></span>δέρμα καὶ τὰ ἐκτὸς τοῦ σώματος φέρεται τὸ αἷμα, καταλιπὸν
<span class="lb" data-page="7.565" data-line="12" id="l7.565.12"></span>τὸ βάθος· εἰ δὲ καὶ περικαὴς εἴη πυρετὸς, ἀναγκαῖον καὶ τότε
<span class="lb" data-page="7.565" data-line="13" id="l7.565.13"></span>καίεσθαι τῷ σώματι, καθάπερ ζέοντι, πνευματοῦσθαί τε καὶ
<span class="lb" data-page="7.565" data-line="14" id="l7.565.14"></span>χεῖσθαι. ὥστε ὁ τῶν φλεβῶν ὄγκος οὐκ ἔστιν ἀχώριστον
<span class="lb" data-page="7.565" data-line="15" id="l7.565.15"></span>γνώρισμα πλήθους χυμῶν, ἀλλὰ πρῶτον μὲν χρὴ τοιαύτην
<span class="lb" data-page="7.565" data-line="16" id="l7.565.16"></span>ὑπάρχειν τῷ σώματι κατάστασιν, ὡς μήτε τὰ ἔνδον τῶν
<span class="lb" data-page="7.565" data-line="17" id="l7.565.17"></span>ἔξω μήτε ἐκείνων ταῦτα πλεονεκτεῖν θερμότητι· δεύτερον
<span class="lb" data-page="7.565" data-line="18" id="l7.565.18"></span>δὲ, μηδ’ ἄμετρον εἶναι καθ’ ὅλον τὸ ζῶον θερμότητα.
<span class="pb" data-page="7.566" id="p7.566"></span>
<span class="lb" data-page="7.566" data-line="1" id="l7.566.1"></span>ἐπὶ τούτοις προδιορισθεῖσιν εἴη ἄν ποτε σημεῖον ὁ τῶν φλεβῶν
<span class="lb" data-page="7.566" data-line="2" id="l7.566.2"></span>ὄγκος αἱματικοῦ πλήθους <span class="milestone ed2page" data-n="7.341" data-unit="ed2page" id="ed2page.7.341"></span>νῦν λεγομένου, τοῦ
<span class="lb" data-page="7.566" data-line="3" id="l7.566.3"></span>κατ’ ἐπικράτησιν· ἀδύνατον γὰρ οὕτως ἀκριβὲς αἷμά ποτε
<span class="lb" data-page="7.566" data-line="4" id="l7.566.4"></span>περιέχεσθαι κατὰ τὰς φλέβας, ὡς μηδὲν αὐτῷ μήτε χολῆς ἐμφέρεσθαι,
<span class="lb" data-page="7.566" data-line="5" id="l7.566.5"></span>μήτε φλέγματος, μήτε ὀῤῥώδους ἰχῶρος, ὅθεν ἐγὼ
<span class="lb" data-page="7.566" data-line="6" id="l7.566.6"></span>κᾀν τοῖς ἔμπροσθεν ἠξίουν ὡσαύτως ἀκούειν, εἴτε τοὺς χυμοὺς
<span class="lb" data-page="7.566" data-line="7" id="l7.566.7"></span>πλεονάζειν, εἴθ’ αἷμα φήσαιμι. τοῦ γὰρ ἀμίκτου καὶ
<span class="lb" data-page="7.566" data-line="8" id="l7.566.8"></span>καθαροῦ τῶν ἄλλων ὑγρῶν αἵματος οὐδέποτε ἐν ταῖς ψλεψὶ
<span class="lb" data-page="7.566" data-line="9" id="l7.566.9"></span>περιεχομένου, δέδεικται γὰρ τοῦθ’ ἡμῖν ἑτέρωθι, ὡς τοῦ μέντοι
<span class="lb" data-page="7.566" data-line="10" id="l7.566.10"></span>μικτοῦ, μὴ μέντοι γε ὡς ἔτυχεν, ἀλλ’ ὡς ἐν συμμετρίᾳ
<span class="lb" data-page="7.566" data-line="11" id="l7.566.11"></span>τινι τοῖς κατὰ φύσιν ἔχουσι ζώοις, ἐπιμεμιγμένων αὐτῷ τῶν
<span class="lb" data-page="7.566" data-line="12" id="l7.566.12"></span>ἄλλων, οὐδὲν διοίσει χυμοὺς ἢ αἷμα προσαγορεύειν. συναυξανομένων
<span class="lb" data-page="7.566" data-line="13" id="l7.566.13"></span>γὰρ ἁπάντων ἐν τῇ κατὰ φύσιν συμμετρίᾳ τῷ
<span class="lb" data-page="7.566" data-line="14" id="l7.566.14"></span>κατ’ ἐπικράτειαν αἵματι, ταὐτὸν σημαίνει τὸ τῶν χυμῶν
<span class="lb" data-page="7.566" data-line="15" id="l7.566.15"></span>ὄνομα, καὶ οὐδὲν διαφέρει τοὺς χυμοὺς ηὐξῆσθαι λέγειν, ἢ
<span class="lb" data-page="7.566" data-line="16" id="l7.566.16"></span>τὸ αἷμα, τοῦ λόγου τοῦ φάσκοντος τοὺς χυμοὺς αὐτὸ τοῦτ’
<span class="lb" data-page="7.566" data-line="17" id="l7.566.17"></span>ἐπιδεικνυμένου, τὸ περὶ τὴν ἀρχαίαν ἀναλογίαν πάντως πλεονάσαι,
<span class="lb" data-page="7.566" data-line="18" id="l7.566.18"></span>τουτὶ μὲν οὖν ἡμῖν οὕτω διοριζέσθω, πάλιν δ’ ἐπὶ
<span class="pb" data-page="7.567" id="p7.567"></span>
<span class="lb" data-page="7.567" data-line="1" id="l7.567.1"></span>τὸ προκείμενον ἴωμεν. ὁ γὰρ τῶν φλεβῶν ὄγκος ἂν μήτε
<span class="lb" data-page="7.567" data-line="2" id="l7.567.2"></span>δι’ ἐπικράτησιν τῆς ἔξωθεν καταστάσεως, μήτε διάχυσίν τε
<span class="lb" data-page="7.567" data-line="3" id="l7.567.3"></span>καὶ ζέσιν ᾖ γενόμενος, αἱματικὸν εἶναι τὸ πλῆθος ἐνδείκνυται.
<span class="lb" data-page="7.567" data-line="4" id="l7.567.4"></span>χρὴ δὲ μηδὲ κατάῤῥοπον ἐσχηματίσθαι τὸ τοιοῦτον μόριον,
<span class="lb" data-page="7.567" data-line="5" id="l7.567.5"></span>ἢ κεκινῆσθαι προσφάτως ὑπὲρ τὰ ἄλλα· διὸ καί τινι λόγῳ
<span class="lb" data-page="7.567" data-line="6" id="l7.567.6"></span>περιλαβὼν ἄν τις ἅπαντας τοὺς κατὰ μέρος διορισμοὺς, τότ’
<span class="lb" data-page="7.567" data-line="7" id="l7.567.7"></span>ἐνδείκνυσθαι φήσει τὸν ὄγκον τῶν φλεβῶν αἵματος πλῆθος,
<span class="lb" data-page="7.567" data-line="8" id="l7.567.8"></span>ὅταν ἅπαντα τὰ μόρια τὴν αὐτὴν κατάστασιν ἔχῃ μετὰ συμμέτρου
<span class="lb" data-page="7.567" data-line="9" id="l7.567.9"></span>θερμασίας, ὡς εἴγε ὡσαύτως μὲν ἅπαντα διακέοιτο,
<span class="lb" data-page="7.567" data-line="10" id="l7.567.10"></span>θερμότης δὲ ἄμετρος ὑπάρχοι, χύσις ἐν τῷδε γίγνεται τῶν χυμῶν
<span class="lb" data-page="7.567" data-line="11" id="l7.567.11"></span>εἰς ὄγκον αἴρουσα τὰς φλέβας, οὐ μὴν αἱματικόν γε τὸ
<span class="lb" data-page="7.567" data-line="12" id="l7.567.12"></span>πλῆθος, ἀλλὰ πνευματικὸν ἐνδείκνυται· πνευματοῦνται γὰρ
<span class="lb" data-page="7.567" data-line="13" id="l7.567.13"></span>οἱ χυμοὶ θερμαινόμενοι, διὸ καὶ ὅσοι τὸν ὄγκον τῶν φλεβῶν
<span class="lb" data-page="7.567" data-line="14" id="l7.567.14"></span>ἀπεφήναντο πλῆθος σημαίνειν, ἐὰν δὴ προσυπακούσῃ τις ἐν
<span class="lb" data-page="7.567" data-line="15" id="l7.567.15"></span>τῷ λόγῳ τὸ κατ’ ἐκείνας τὰς φλέβας, ἐν αἷσπερ ἂν ᾖ τοῦτο
<span class="lb" data-page="7.567" data-line="16" id="l7.567.16"></span>γινόμενον, ὀρθῶς εἰρηκέναι δόξουσι· πλείων γὰρ ἡ οὐσία
<span class="lb" data-page="7.567" data-line="17" id="l7.567.17"></span>τῆς πρόσθεν ἐξ ἀνάγκης ἐστὶν ἡ τὸν ὄγκον ἐργασαμένη ταῖς
<span class="lb" data-page="7.567" data-line="18" id="l7.567.18"></span>φλεψὶν, οὐ μὴν ἤδη γέ πω δῆλον, ὁποῖόν τι τὸ πλῆθός ﻿
<span class="pb" data-page="7.568" id="p7.568"></span>
<span class="lb" data-page="7.568" data-line="1" id="l7.568.1"></span>ἐστιν· ἁπάσης γὰρ οὐσίας πολλῆς ὁ παρὰ φύσιν ὄγκος κοινὸς,
<span class="lb" data-page="7.568" data-line="2" id="l7.568.2"></span>εἴτ’ οὖν αἷμα καθαρὸν, εἴτε χολῶδες, εἴτε ὀῤῥῶδες,
<span class="lb" data-page="7.568" data-line="3" id="l7.568.3"></span>εἴτε φλεγματικὸν, εἴτε πνευματικὸν ὑπάρχοι. ὥσπερ δὲ τοῦτο
<span class="lb" data-page="7.568" data-line="4" id="l7.568.4"></span>κοινὸν ἁπάσης πλήθους διαφορᾶς, οὕτω καὶ τὸ τείνεσθαι
<span class="lb" data-page="7.568" data-line="5" id="l7.568.5"></span>τὰς φλέβας· ἕπεται γὰρ καὶ τοῦτο τῷ ποσῷ τοῦ πλήθους,
<span class="lb" data-page="7.568" data-line="6" id="l7.568.6"></span>οὐ τῇ κατ’ εἶδος διαφορᾷ. ὥστε ὁ ὄγκος καὶ ἡ τονώδης αἴσθησις
<span class="lb" data-page="7.568" data-line="7" id="l7.568.7"></span>οὐ μᾶλλόν τι χυμῶν ἢ πνεύματος ἐνδείξεται πλῆθος.
<span class="lb" data-page="7.568" data-line="8" id="l7.568.8"></span>εἰ μὲν οὖν τις ὧδέ πως ἀποφαίνοιτο, κατὰ τὰς τονώδεις αἰσθήσεις
<span class="lb" data-page="7.568" data-line="9" id="l7.568.9"></span>ἐξ ἀνάγκης πλῆθός ἐστιν, ἀληθὲς ἐρεῖ· καὶ μέντοι
<span class="lb" data-page="7.568" data-line="10" id="l7.568.10"></span>κᾂν οὕτως φήσειε, τὸ ἐν αἰσθητικοῖς μέρεσι πλῆθος ἐπιφέρει
<span class="lb" data-page="7.568" data-line="11" id="l7.568.11"></span>τινὰ διάθεσιν, ἀληθὲς ἐρεῖ καὶ αὐτός· εἰ δέ τις ἐάσας τὸ γενικὸν
<span class="lb" data-page="7.568" data-line="12" id="l7.568.12"></span>ὄνομα τὸ πλῆθος ἢ τοὺς χυμοὺς, αἷμα παραλάβοι κατὰ
<span class="lb" data-page="7.568" data-line="13" id="l7.568.13"></span>τὸν λόγον, οὐκ ἐξ ἀνάγκης ἀληθεύσει δι’ ἃς εἴπομεν αἰτίας.
<span class="lb" data-page="7.568" data-line="14" id="l7.568.14"></span>ὅτι δ’ οὐδὲ πλήθους ἁπλῶς, ἀλλὰ τοῦ τε μᾶλλόν τε καὶ ἧττον
<span class="lb" data-page="7.568" data-line="15" id="l7.568.15"></span>ἐν αὐτῷ, διαφορὰ κατὰ τε τοὺς ὄγκους ἐστὶ τῶν φλεβῶν
<span class="lb" data-page="7.568" data-line="16" id="l7.568.16"></span>καὶ τὴν τονώδη διάθεσιν, ἐνθένδε δῆλον. οὐδὲν μόριον ὀδυνᾶται
<span class="lb" data-page="7.568" data-line="17" id="l7.568.17"></span>πληρούμενον, ἄνευ τοῦ προγενέσθαι τάσιν αὐτῷ βιαίαν·
<span class="pb" data-page="7.569" id="p7.569"></span>
<span class="lb" data-page="7.569" data-line="1" id="l7.569.1"></span>εἰ δ’ εἰς ὄγκον μὲν αἴροιτο, μηδέπω δέ γε βιαίως, οὐδέπω
<span class="lb" data-page="7.569" data-line="2" id="l7.569.2"></span>τείνεται· διὸ τῶν ὄγκων ὁ μὲν σὺν τῇ τάσει πλέον ἐνδείξεται
<span class="lb" data-page="7.569" data-line="3" id="l7.569.3"></span><span class="milestone ed2page" data-n="7.342" data-unit="ed2page" id="ed2page.7.342"></span>πλῆθος· ὁ δ’ ἄνευ ταύτης, ἧττον. πῶς οὖν ἐνίοτε
<span class="lb" data-page="7.569" data-line="4" id="l7.569.4"></span>τὴν ἀρχὴν μὲν οὐδεὶς ὄγκος φαίνεται κατὰ τὰς φλέβας, ἡ τονώδης
<span class="lb" data-page="7.569" data-line="5" id="l7.569.5"></span>δέ ἐστιν ἰσχυρὰ αἴσθησις; χρὴ γὰρ δήπου τοῖς μεγίστοις
<span class="lb" data-page="7.569" data-line="6" id="l7.569.6"></span>ὄγκοις ἐζεῦχθαι τὴν τοῦ τείνεσθαι διάθεσιν. ἢ διότι ἔστιν
<span class="lb" data-page="7.569" data-line="7" id="l7.569.7"></span>ὅτε ὁ ὄγκος ἐν ταῖς διὰ βάθους φλεψὶ μόναις διατείνει, ἢ εἴπερ
<span class="lb" data-page="7.569" data-line="8" id="l7.569.8"></span>ἐν τῷ πρὸς τὶ τὸ πλῆθος, ὑπὲρ οὗ νῦν διαλεγόμεθα,<span class="milestone ed1page" data-n="3.351" data-unit="ed1page" id="ed1page.3.351"></span> τό
<span class="lb" data-page="7.569" data-line="9" id="l7.569.9"></span>τε πρὸς τὴν εὐρύτητα τῶν ἀγγείων, ὃ δὴ πλῆθος λέγομεν,
<span class="lb" data-page="7.569" data-line="10" id="l7.569.10"></span>οὐδέπω τεινομένων αὐτῶν, τό τε πρὸς τὴν τοῦ χιτῶνος τάσιν,
<span class="lb" data-page="7.569" data-line="11" id="l7.569.11"></span>δηλονότι τοῦ μὲν ὄγκου τῶν φλεβῶν ἡ γένεσις ἐπιδίδοται,
<span class="lb" data-page="7.569" data-line="12" id="l7.569.12"></span>εἰς πλῆθος αὐξομένου τοῦ αἵματος ὑπὲρ τὴν φυσικὴν
<span class="lb" data-page="7.569" data-line="13" id="l7.569.13"></span>ἑκάστου συμμετρίαν, ὥστε πρὸς ἐκείνην λέγεσθαι τὸ πολύ·
<span class="lb" data-page="7.569" data-line="14" id="l7.569.14"></span>τὸ δὲ τείνεσθαι τὸν χιτῶνα τῆς ὡς πρὸς αὐτὸν συμμετρίας ἐνδείκνυται
<span class="lb" data-page="7.569" data-line="15" id="l7.569.15"></span>(διὰ) ὑπερβολήν. οὐ γὰρ ἔστι κατὰ φύσιν οὐδὲ
<span class="lb" data-page="7.569" data-line="16" id="l7.569.16"></span>τοῦτον τείνεσθαι. ἑκάτερον οὖν ἐστι πολὺ, τό τε ὡς πρὸς
<span class="lb" data-page="7.569" data-line="17" id="l7.569.17"></span>τὴν κατὰ φύσιν συμμετρίαν αἷμα καὶ πρὸς τὴν τοῦ χιτῶνος
<span class="lb" data-page="7.569" data-line="18" id="l7.569.18"></span>τάσιν. ἐμνημόνευσε δὲ Ἐρασίστρατος ἀμφοτέρων,
<span class="pb" data-page="7.570" id="p7.570"></span>
<span class="lb" data-page="7.570" data-line="1" id="l7.570.1"></span>οὐ διηρθρωμένως μὲν, οὐδ’ οὕτω σαφῶς, ὡς ἐγὼ νῦν, ὅμως
<span class="lb" data-page="7.570" data-line="2" id="l7.570.2"></span>ὥστε ἐμφῆναι, διττὴν εἶναι φύσιν τοῦ πράγματος. ἐν μὲν
<span class="lb" data-page="7.570" data-line="3" id="l7.570.3"></span>γὰρ τῷ φάναι· κατ’ ἀρχὰς μὲν οὖν καὶ μετρίως πληρουμένων
<span class="lb" data-page="7.570" data-line="4" id="l7.570.4"></span>τῶν ἀγγείων, εὐτονώτεροί τε καὶ ἰσχυρότεροι ἑαυτῶν φαίνονται
<span class="lb" data-page="7.570" data-line="5" id="l7.570.5"></span>παρὰ τὸ εἰθισμένον· ἐνεδείξατο τὴν ὑπὲρ τὸ κατὰ φύσιν
<span class="lb" data-page="7.570" data-line="6" id="l7.570.6"></span>ἑκάστῳ τοῦ αἵματος ἀμετρίαν· ἐν οἷς δὲ ἑξῆς ἐπιφέρων φησίν·
<span class="lb" data-page="7.570" data-line="7" id="l7.570.7"></span>ἐπιπλέον δὲ πληρώσεως ἐρχομένων, παρεμπίμπλανται
<span class="lb" data-page="7.570" data-line="8" id="l7.570.8"></span>βραχίονές τε καὶ χεῖρες καὶ κνῆμαι· τὴν ὡς πρὸς τοὺς
<span class="lb" data-page="7.570" data-line="9" id="l7.570.9"></span>περιέχοντας τὸ αἷμα χιτῶνας· ὥστε ὅρους εἶναι δύο τῆς τοῦ
<span class="lb" data-page="7.570" data-line="10" id="l7.570.10"></span>αἵματος ὑπὲρ τὸ κατὰ φύσιν αὐξήσεως, ἕνα μὲν ἐν τῷ πληροῦσθαι
<span class="lb" data-page="7.570" data-line="11" id="l7.570.11"></span>τῶν φλεβῶν τοὺς χιτῶνας εἰς ὄγκον αἰρομένους ὑπὲρ
<span class="lb" data-page="7.570" data-line="12" id="l7.570.12"></span>τὸ κατὰ φύσιν ἑκάστω, τὸν δὲ ἕτερον, ἐν ᾧ πρὸς τούτῳ
<span class="lb" data-page="7.570" data-line="13" id="l7.570.13"></span>τείνεσθαι συμβαίνει, μηδ’ ἑτέρου τούτων ὁρωμένου ἐν τῷ
<span class="lb" data-page="7.570" data-line="14" id="l7.570.14"></span>πρὸς τὴν δύναμιν πλήθει. περὶ μὲν δὴ τούτων ἱκανὰ καὶ
<span class="lb" data-page="7.570" data-line="15" id="l7.570.15"></span>ταῦτα.
</p>
        </article>

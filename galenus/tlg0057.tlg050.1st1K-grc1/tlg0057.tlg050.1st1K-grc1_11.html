<article xmlns="http://www.w3.org/1999/xhtml" id="urn:cts:greekLit:tlg0057.tlg050.1st1K-grc1:11">
<span class="pb page1" data-page="7.570" id="p7.570"></span>
<span class="milestone ed1page page1" data-n="3.351" data-unit="ed1page" id="ed1page.3.351"></span>
<span class="milestone ed2page page1" data-n="7.342" data-unit="ed2page" id="ed2page.7.342"></span>
          <p>
<span class="lb" data-page="7.570" data-line="16" id="l7.570.16"></span>Τὸ δὲ ἔρευθος, οὗ καὶ αὐτοῦ μνημονεύουσιν,
<span class="lb" data-page="7.570" data-line="17" id="l7.570.17"></span>οὐ πλήθους μὲν ἁπλῶς, ἀλλ’ αἱματικοῦ πλήθους γνώρισμα.
<span class="lb" data-page="7.570" data-line="18" id="l7.570.18"></span>δεήσεται δὲ καὶ αὐτὸ τῶν διορισμῶν, ὧνπερ ὁ ὄγκος·
<span class="pb" data-page="7.571" id="p7.571"></span>
<span class="lb" data-page="7.571" data-line="1" id="l7.571.1"></span>εἰ γὰρ διά τι τῶν ἔξωθεν, οἷον ἥλιον, ἢ λουτρὸν, ἢ γυμνάσιον,
<span class="lb" data-page="7.571" data-line="2" id="l7.571.2"></span>ἢ πορείαν, ἢ ἁπλῶς εἰπεῖν θερμασίαν, οὕτω δὲ καὶ
<span class="lb" data-page="7.571" data-line="3" id="l7.571.3"></span>θυμὸν, αἰδώ τε καὶ ὅσα τοιαῦτα, καὶ ὀξεῖς δὲ πυρετοὶ τούτου
<span class="lb" data-page="7.571" data-line="4" id="l7.571.4"></span>τοῦ γένους εἰσίν. ὅταν οὖν ὁμαλὴ μὲν ὅλου τοῦ σώματος
<span class="lb" data-page="7.571" data-line="5" id="l7.571.5"></span>ἡ διάθεσις εἴη, μηδὲν δὲ ὧν εἴρηκα παρῇ, τότ’ ἂν εἴη τὸ
<span class="lb" data-page="7.571" data-line="6" id="l7.571.6"></span>ἔρευθος αἱματικοῦ πλήθους γνώρισμα τοῦ καθ’ ὅλον τὸ
<span class="lb" data-page="7.571" data-line="7" id="l7.571.7"></span>ζῶον· εἰ δὲ μὴ, ἀλλά γε κατ’ ἐκεῖνο τὸ μέρος, ἐν ᾧ φαίνεται·
<span class="lb" data-page="7.571" data-line="8" id="l7.571.8"></span>καὶ γὰρ καὶ ταῖς φλεγμοναῖς, εἴτ’ ἐν τοῖς μυσὶν εἴτ’ ἐν τοῖς
<span class="lb" data-page="7.571" data-line="9" id="l7.571.9"></span>δέρμασι συνίστανται, τὸ τοιοῦτον ἕπεται χρῶμα, πληθωρικοῖς
<span class="lb" data-page="7.571" data-line="10" id="l7.571.10"></span>ὑπάρχουσι νοσήμασιν. ἀλλὰ περὶ φλεγμονῶν αὐτάρκως
<span class="lb" data-page="7.571" data-line="11" id="l7.571.11"></span>ἐν ἑτέρῳ λέλεκται γράμματι, καθ’ ὃ περὶ τῶν παρὰ
<span class="lb" data-page="7.571" data-line="12" id="l7.571.12"></span>φύσιν ὄγκων ἐπεσκεπτόμεθα, δεικνύντες ἅπαντας αὐτοὺς ὑπὸ
<span class="lb" data-page="7.571" data-line="13" id="l7.571.13"></span>πλήθους ὑγρῶν ἄλλοτε εἰς ἄλλο μέρος κατασκηπτόντων
<span class="lb" data-page="7.571" data-line="14" id="l7.571.14"></span>συνίστασθαι· νυνὶ δὲ οὐ περὶ τούτων, ἀλλ’ ὡς εἴρηται πρόσθεν,
<span class="lb" data-page="7.571" data-line="15" id="l7.571.15"></span>ὑπὲρ ἐκείνου τοῦ πλήθους ὁ λόγος ἐστὶν, ὃ καλεῖται
<span class="lb" data-page="7.571" data-line="16" id="l7.571.16"></span>πληθώρα, πλεονεξίας χυμῶν ἐν ὅλῳ τῷ σώματι <span class="milestone ed2page" data-n="7.343" data-unit="ed2page" id="ed2page.7.343"></span>συνισταμένης.
<span class="lb" data-page="7.571" data-line="17" id="l7.571.17"></span>οὐχ οὕτω δέ φαμεν ἐν ὅλῳ τῷ σώματι συνίστασθαι
<span class="pb" data-page="7.572" id="p7.572"></span>
<span class="lb" data-page="7.572" data-line="1" id="l7.572.1"></span>πλῆθος, ὡς ἀμφότερα τὰ γένη τῶν σωμάτων βεβλάφθαι, τό
<span class="lb" data-page="7.572" data-line="2" id="l7.572.2"></span>τε τῶν ἀγγείων καὶ τῶν σαρκῶν· ἐγχωρεῖ γὰρ ἐνίοτε καὶ
<span class="lb" data-page="7.572" data-line="3" id="l7.572.3"></span>μόνον θάτερον, ὡς εἰ καὶ ὁπότερον ἂν καταληφθείη μέρος,
<span class="lb" data-page="7.572" data-line="4" id="l7.572.4"></span>οὐ καθ’ ἕν τι μόριον ἢ δύο τούτου συμβεβηκότος, ἀλλ’ ἤτοι
<span class="lb" data-page="7.572" data-line="5" id="l7.572.5"></span>καθ’ ὅλον τὸ ζῶον, ἢ κατὰ τὰ πλεῖστά τε καὶ κυριώτατα
<span class="lb" data-page="7.572" data-line="6" id="l7.572.6"></span>μόρια. καὶ τοίνυν καὶ τὸν ὄγκον ὁποῖός τίς ἐστιν ἐξευρεῖν,
<span class="lb" data-page="7.572" data-line="7" id="l7.572.7"></span>ἱκανῶς γεγυμνασμένου περὶ τὰς διαγνώσεις ἀνδρὸς δεῖται.
<span class="lb" data-page="7.572" data-line="8" id="l7.572.8"></span>κατὰ γοῦν τὸ σαρκῶδες γένος ἕτερος μὲν ὄγκος ὁ τῶν σαρκῶν
<span class="lb" data-page="7.572" data-line="9" id="l7.572.9"></span>αὐτῶν ἐστιν, ἕτερος δὲ ὁ τῶν ὑγρῶν, ὥσπερ ἐρίου τινὸς
<span class="lb" data-page="7.572" data-line="10" id="l7.572.10"></span>ἢ σπογγιᾶς τῆς σαρκὸς ἐμπεπλησμένης ὑγρότητος περιττῆς·
<span class="lb" data-page="7.572" data-line="11" id="l7.572.11"></span>ἀλλὰ τὸ μὲν τοιοῦτον πλῆθος ἐν ταῖς σαρξὶν ἀνάλογόν ἐστι
<span class="lb" data-page="7.572" data-line="12" id="l7.572.12"></span>τῷ κατὰ τὸ ἔγχυμα καλουμένῳ ἐπὶ τῶν ἀγγείων, τὸ δὲ ἕτερον
<span class="lb" data-page="7.572" data-line="13" id="l7.572.13"></span>πλῆθος τῷ πρὸς τὴν δύναμιν, ἢ μετὰ βάρους· μεμνημένων
<span class="lb" data-page="7.572" data-line="14" id="l7.572.14"></span>ἡμῶν, ὅτι μηδὲν διήνεγκεν, ἢ περὶ συνθέτου σαρκὸς, ἢ περὶ
<span class="lb" data-page="7.572" data-line="15" id="l7.572.15"></span>μυῶν διαλέγεσθαι, καὶ ὡς εἴ ποτε περὶ πλήθους ὁ λόγος γίγνοιτο
<span class="lb" data-page="7.572" data-line="16" id="l7.572.16"></span>τοῦ κατὰ τὰς σάρκας, τοὺς μῦς ἀκουστέον ἐστὶν, οὐ
<span class="lb" data-page="7.572" data-line="17" id="l7.572.17"></span>τὴν ἁπλῆν ἐκείνην σάρκα, τὴν ὑπό τινων ὀνομαζομένην παρέγχυμα.
<span class="lb" data-page="7.572" data-line="18" id="l7.572.18"></span>κατὰ μέντοι τὰς ἀρτηρίας καὶ τὰς φλέβας οὐχ ﻿
<span class="pb" data-page="7.573" id="p7.573"></span>
<span class="lb" data-page="7.573" data-line="1" id="l7.573.1"></span>ὁμοίως αἰσθητόν ἐστι τὸ πρὸς τὴν δύναμιν πλῆθος αὐτοῖς
<span class="lb" data-page="7.573" data-line="2" id="l7.573.2"></span>τοῖς κάμνουσιν, ἀλλ’ ὅσοι περ ἂν ὦσιν αἰσθητικώτατοι φύσει,
<span class="lb" data-page="7.573" data-line="3" id="l7.573.3"></span>μόνοις τοῖς τοιούτοις ἀμυδρόν τι καὶ βύθιον βάρος ἐμφαίνεται
<span class="lb" data-page="7.573" data-line="4" id="l7.573.4"></span>κατὰ τὸ σῶμα· διὸ χρὴ ζητεῖν ἕτερά τινα σαφέστερα τοῦ
<span class="lb" data-page="7.573" data-line="5" id="l7.573.5"></span>τοιούτου πλήθους γνωρίσματα. ῥᾳθύμως δὲ τῶν πλείστων
<span class="lb" data-page="7.573" data-line="6" id="l7.573.6"></span>ἰατρῶν ἐσχηκότων ἀμφ’ αὐτὸ, καὶ τῶν μὲν οὐδ’ ὅλως ἐπισκεψαμένων,
<span class="lb" data-page="7.573" data-line="7" id="l7.573.7"></span>ἐνίων δὲ ἐλλιπῶς, οὐδὲν εὕρηται βεβαιότερον
<span class="lb" data-page="7.573" data-line="8" id="l7.573.8"></span>γνώρισμα τῆς τῶν ἀρτηριῶν κινήσεως, ἣν ἐν ταῖς περὶ τῶν
<span class="lb" data-page="7.573" data-line="9" id="l7.573.9"></span>σφυγμῶν πραγματείαις αὐτάρκως ἐξηγησάμεθα. τὰ πολλὰ
<span class="lb" data-page="7.573" data-line="10" id="l7.573.10"></span>μὲν γὰρ ὁμοῦ ταῖς ἀρτηρίαις αἱ φλέβες ἐν πληθώρᾳ καθίστανται,
<span class="lb" data-page="7.573" data-line="11" id="l7.573.11"></span>διὰ τὴν σύῤῥοιαν τῶν ἀγγείων, ἣν πολλάκις ἐν ἑτέροις
<span class="lb" data-page="7.573" data-line="12" id="l7.573.12"></span>ἀπεδείξαμεν· ἔστιν ὅτε δὲ χυμῶν γλίσχρων, ἢ παχέων ἠσθροισμένων
<span class="lb" data-page="7.573" data-line="13" id="l7.573.13"></span>ἐν ταῖς φλεψὶν, οὐκ εὐπετὴς ἡ μετάληψις αὐτῶν εἰς
<span class="lb" data-page="7.573" data-line="14" id="l7.573.14"></span>τὰς ἀρτηρίας γίγνεται, σπάνιον δέ ἐστι τὸ τοιοῦτον· εἰ μὴ
<span class="lb" data-page="7.573" data-line="15" id="l7.573.15"></span>γὰρ ἐσχάτως εἶεν παχεῖς, ἢ γλίσχροι χυμοὶ, μεταῤῥυήσονται
<span class="lb" data-page="7.573" data-line="16" id="l7.573.16"></span>πάντως. ἐν μὲν δὴ ταῖς τοιαύταις διαθέσεσιν οὐδὲν ἐναργὲς
<span class="lb" data-page="7.573" data-line="17" id="l7.573.17"></span>γνώρισμα τοῦ κατὰ τὰς φλέβας ἠθροισμένου πλήθους ἐκ (δὲ)
<span class="lb" data-page="7.573" data-line="18" id="l7.573.18"></span>τῆς τῶν ἀρτηριῶν κινήσεως ἔνεστι λαβεῖν, εἰ καὶ ὅτι μάλιστα
<span class="lb" data-page="7.573" data-line="19" id="l7.573.19"></span>τῷ Νικάρχῳ καὶ Πραξαγόρᾳ δοκεῖ, καίτοι μὴ μεταδιδοῦσι
<span class="pb" data-page="7.574" id="p7.574"></span>
<span class="lb" data-page="7.574" data-line="1" id="l7.574.1"></span>ταῖς ἀρτηρίαις αἵματος· κατὰ μέντοι τὰς ἄλλας διαθέσεις τῆς
<span class="lb" data-page="7.574" data-line="2" id="l7.574.2"></span>πληθώρας πιστεύειν χρὴ τοῖς ἐκ τῶν σφυγμῶν σημείοις, ἃ
<span class="lb" data-page="7.574" data-line="3" id="l7.574.3"></span>διὰ τῆς οἰκείας εἴρηται πραγματείας, τὰς δὲ ἰδέας τοῦ πλήθους,
<span class="lb" data-page="7.574" data-line="4" id="l7.574.4"></span>ὅταν γε ὁμαλῶς ἐκτεταμένον εἰς ὅλον τὸ σῶμα ᾖ, κατὰ
<span class="lb" data-page="7.574" data-line="5" id="l7.574.5"></span>τάδε διαιρεῖσθαι. ἐξέρυθρον μὲν γὰρ τὸ τοῦ αἵματος πλῆθός
<span class="lb" data-page="7.574" data-line="6" id="l7.574.6"></span>ἐστιν, ὕπωχρον δὲ τὸ τῆς ξανθῆς χολῆς, ἐπὶ δὲ τὸ λευκότερον
<span class="lb" data-page="7.574" data-line="7" id="l7.574.7"></span>ἐκτρέπεται τοῦ κατὰ φύσιν, ὅταν τὸ φλέγμα κρατῇ,
<span class="lb" data-page="7.574" data-line="8" id="l7.574.8"></span>καθάπερ ἐπὶ τὸ μελάντερον, ἢν ἡ μέλαινα χολή. καθ’ ἕκαστον
<span class="lb" data-page="7.574" data-line="9" id="l7.574.9"></span>δὲ τῶν εἰρημένων συνηυξῆσθαι χρὴ καὶ τὸ αἷμα· μόνη
<span class="lb" data-page="7.574" data-line="10" id="l7.574.10"></span>γὰρ εἴ ποτε πλεονάσειεν ἡ ὠχρὰ καὶ ξανθὴ προσαγορευομένη
<span class="lb" data-page="7.574" data-line="11" id="l7.574.11"></span>χολὴ, καθάπερ ἐν ἰκτερικοῖς, οὐκ ἔτι πλῆθος, οὐδὲ πληθωρικὴ
<span class="lb" data-page="7.574" data-line="12" id="l7.574.12"></span>διάθεσις, ἀλλὰ κακοχυμία τὸ τοιοῦτόν ἐστι πάθημα.
<span class="lb" data-page="7.574" data-line="13" id="l7.574.13"></span>κατὰ ταὐτὰ δὲ καὶ ἐπὶ τῆς μελαίνης χολῆς καὶ τοῦ φλέγματος.
<span class="lb" data-page="7.574" data-line="14" id="l7.574.14"></span>ὅταν δὲ, ὡς εἴρηται πρόσθεν, ἢ βάρος, ἢ ὄγκος ὑπὲρ τὸ
<span class="lb" data-page="7.574" data-line="15" id="l7.574.15"></span>κατὰ φύσιν ᾖ, πληθωρικὴ μὲν ἡ τοιαύτη διάθεσις εἴρηται,
<span class="lb" data-page="7.574" data-line="16" id="l7.574.16"></span>ἐκ δὲ τῆς χρόας γινώσκειν χρὴ τὴν ἰδέαν τοῦ κρατοῦντος
<span class="lb" data-page="7.574" data-line="17" id="l7.574.17"></span>χυμοῦ. μόνη δὲ χολὴ τῶν ἀχωρίστων τοῦ πλήθους
<span class="pb" data-page="7.575" id="p7.575"></span>
<span class="lb" data-page="7.575" data-line="1" id="l7.575.1"></span>συμπτωμάτων <span class="milestone ed2page" data-n="7.344" data-unit="ed2page" id="ed2page.7.344"></span>οὐδέτερον ἐργάσασθαι δύναται, οὔτ’
<span class="lb" data-page="7.575" data-line="2" id="l7.575.2"></span>οὖν τὸν ὄγκον οὔτε τὸ βάρος· ἕτερον γάρ τι πρὸς ταύτης
<span class="lb" data-page="7.575" data-line="3" id="l7.575.3"></span>ἔσται πάθημα πρὶν ἐς τοσοῦτον αὐξηθῆναι. μόνον
<span class="lb" data-page="7.575" data-line="4" id="l7.575.4"></span>δ’, εἴπερ ἄρα, τὸ φλέγμα, καὶ τοῦτο οὐχ ἅπαν ἁπλῶς,
<span class="lb" data-page="7.575" data-line="5" id="l7.575.5"></span>ἀλλὰ τὸ κατὰ τοὺς λευκοφλεγματίας ὀνομαζομένους ὑδέρους
<span class="lb" data-page="7.575" data-line="6" id="l7.575.6"></span>ἐν ὅλῳ τῷ σώματι δυνήσεται πλεονάσαι. δῆλον δὲ ὡς καὶ
<span class="lb" data-page="7.575" data-line="7" id="l7.575.7"></span>τὸν ὠμὸν ὀνομαζόμενον χυμὸν ἕν τι τῶν φλέγματος εἰδῶν
<span class="lb" data-page="7.575" data-line="8" id="l7.575.8"></span>ἔν γε τῷ νῦν λόγῳ τίθεσθαι χρὴ, ὡς εἴγε ἕτερον ἐκείνου
<span class="lb" data-page="7.575" data-line="9" id="l7.575.9"></span>θήσομεν πρὸς αἷς εἴπομεν ἄρτι πλήθους διαφοραῖς, ἀναγκαῖόν
<span class="lb" data-page="7.575" data-line="10" id="l7.575.10"></span>ἐστι προσθεῖναι καὶ τὴν ἐκ τοῦ τοιούτου χυμοῦ·
<span class="lb" data-page="7.575" data-line="11" id="l7.575.11"></span>παχύτερος δὲ τοῦ ἄλλου φλέγματος ὁ χυμὸς οὗτος, ἧττόν
<span class="lb" data-page="7.575" data-line="12" id="l7.575.12"></span>τε πνευματικὸς, οἷος ἐν τοῖς οὔροις ὑφίσταται μάλιστα
<span class="lb" data-page="7.575" data-line="13" id="l7.575.13"></span><span class="milestone ed1page" data-n="3.352" data-unit="ed1page" id="ed1page.3.352"></span>τοῖς ἐξ ἀδδηφαγίας πολλὴν ὑπόστασιν ἔτνει τε κυάμων
<span class="lb" data-page="7.575" data-line="14" id="l7.575.14"></span>ὁμοίαν ἔχουσι· καὶ μὴν καὶ διεχώρησε κάτω πολλάκις ὁ
<span class="lb" data-page="7.575" data-line="15" id="l7.575.15"></span>τοιοῦτος ἀθρόως χυμὸς ἐκείνοις τῶν σωμάτων, ὅσα γυμνασίων
<span class="lb" data-page="7.575" data-line="16" id="l7.575.16"></span>μὲν ἀπείχετο, παμπόλλοις δὲ ἐδέσμασιν ἐχρᾶτο, καὶ
<span class="lb" data-page="7.575" data-line="17" id="l7.575.17"></span>λουτροῖς ἐπὶ τροφαῖς· ἀλλὰ καὶ τούτῳ τῷ χυμῷ, καθάπερ
<span class="lb" data-page="7.575" data-line="18" id="l7.575.18"></span>καὶ τῷ φλέγματι, λευκή τις ἄχροια καθ’ ὅλον τὸ σῶμα
<span class="lb" data-page="7.575" data-line="19" id="l7.575.19"></span>συνυπάρχει. τὰ δ’ ἄλλα τοῦ φλέγματος εἴδη τὸ μέν
<span class="pb" data-page="7.576" id="p7.576"></span>
<span class="lb" data-page="7.576" data-line="1" id="l7.576.1"></span>ἐστι γλυκὺ, τὸ δὲ ὀξὺ, τὸ δὲ ἁλυκόν· καὶ ὑπνώδεις μὲν
<span class="lb" data-page="7.576" data-line="2" id="l7.576.2"></span>γίνονται ἐπὶ τοῦ γλυκέος, πεινώδεις δὲ ἐπὶ τοῦ ὀξέος πλεονάζοντος,
<span class="lb" data-page="7.576" data-line="3" id="l7.576.3"></span>ὥσπερ δὴ διψώδεις, ὅταν ἐπικρατῇ τὸ ἁλυκόν·
<span class="lb" data-page="7.576" data-line="4" id="l7.576.4"></span>ἀνόρεκτοι δὲ ἐπὶ τῷ προειρημένῳ τῷ ὠμῷ. τὰ δὲ τῶν
<span class="lb" data-page="7.576" data-line="5" id="l7.576.5"></span>ὕπνων ἐπὶ μὲν τοῖς ἄλλοις φλέγμασι τοῖς προειρημένοις
<span class="lb" data-page="7.576" data-line="6" id="l7.576.6"></span>βραχὺ πλείω τοῦ κατὰ φύσιν· ὁ δ’ ὠμὸς χυμὸς, ὥσπερ τὸ
<span class="lb" data-page="7.576" data-line="7" id="l7.576.7"></span>γλυκὺ φλέγμα, σαφῶς ὑπνώδεις ἀποτελεῖ· δέδεικται γὰρ ἑτέρωθι,
<span class="lb" data-page="7.576" data-line="8" id="l7.576.8"></span>τῆς αἰσθητικῆς ἀρχῆς ὑγραινομένης τε καὶ ψυχομένης,
<span class="lb" data-page="7.576" data-line="9" id="l7.576.9"></span>τὴν κωματώδη ἕπεσθαι διάθεσιν, ὥσπέρ γε καὶ τὴν ἀγρυπνίαν,
<span class="lb" data-page="7.576" data-line="10" id="l7.576.10"></span>ξηραινομένης καὶ θερμαινομένης. ταῦτ’ ἄρα καὶ οἱ
<span class="lb" data-page="7.576" data-line="11" id="l7.576.11"></span>χολῶντες ἄγρυπνοι πάντες ἐφ’ ἑκατέρᾳ τῇ χολῇ· σύνεστι δὲ
<span class="lb" data-page="7.576" data-line="12" id="l7.576.12"></span>ἐξαίρετον ἐπὶ τῆς μελαίνης τὸ σκυθρωπόν τε καὶ δύσθυμον
<span class="lb" data-page="7.576" data-line="13" id="l7.576.13"></span>ἄνευ λόγου. εἰ δὲ μὴ καθ’ ὅλον σῶμα πλεονάζοιεν οἱ προειρημένοι
<span class="lb" data-page="7.576" data-line="14" id="l7.576.14"></span>χυμοὶ, καθ’ ἕν τι δὲ μόριον ἀθροισθεῖεν, ὄγκους
<span class="lb" data-page="7.576" data-line="15" id="l7.576.15"></span>ἐργάζονται παρὰ φύσιν αὐτοῖς τοῖς σώμασιν, ὑπὲρ ὧν ἑτέρωθι
<span class="lb" data-page="7.576" data-line="16" id="l7.576.16"></span>δείκνυται. καὶ αὐτὰ δὲ τὰ νῦν αὐτῶν εἰρημένα συμπτώματα,
<span class="lb" data-page="7.576" data-line="17" id="l7.576.17"></span>πλὴν τῆς ἀχροίας, ἐγκέφαλόν τε καὶ στόμαχον
<span class="pb" data-page="7.577" id="p7.577"></span>
<span class="lb" data-page="7.577" data-line="1" id="l7.577.1"></span>κατειληφότων ἐστίν· ἀγρυπνίαι μὲν γὰρ καὶ ὕπνοι διὰ τὸν
<span class="lb" data-page="7.577" data-line="2" id="l7.577.2"></span>ἐγκέφαλον, ὀρέξεις δὲ καὶ ἀνορεξίαι διὰ τὸν στόμαχον ἄλλοτε
<span class="lb" data-page="7.577" data-line="3" id="l7.577.3"></span>ἀλλοίως διατιθέμενον γίγνονται. δῆλον δ’ ὅτι τὸ στόμα τῆς
<span class="lb" data-page="7.577" data-line="4" id="l7.577.4"></span>γαστρὸς εἴρηται νῦν στόμαχος, ἐν ᾧ τὸ μὲν φλέγμα τὸ ἀθροισθὲν,
<span class="lb" data-page="7.577" data-line="5" id="l7.577.5"></span>ὡς ὀλίγον ἔμπροσθεν εἴρηται, τὰς ὀρέξεις ἐποίησε·
<span class="lb" data-page="7.577" data-line="6" id="l7.577.6"></span>τῶν δὲ χολωδῶν, ἐπὶ μὲν τῆς ξανθῆς διψώδεις τε καὶ ἀσώδεις
<span class="lb" data-page="7.577" data-line="7" id="l7.577.7"></span>ἔσονται, καὶ τὸ στόμα πικρὸν αὐτοῖς ἐστιν· ἐπὶ δὲ τῇ
<span class="lb" data-page="7.577" data-line="8" id="l7.577.8"></span>μελαίνῃ, δύσθυμοι, καὶ σκυθρωποὶ, καὶ φοβεροὶ, καὶ ἄδιψοι,
<span class="lb" data-page="7.577" data-line="9" id="l7.577.9"></span>καὶ σιέλου μεστοὶ, ἀπόσιτοι δὲ οὐ πάντες, ἀλλά τινες αὐτῶν.
<span class="lb" data-page="7.577" data-line="10" id="l7.577.10"></span>ἱκανῶς δὲ πεινώδεις εἰσὶν οἷς ἂν ἡ μέλαινα τὴν ὀξεῖαν
<span class="lb" data-page="7.577" data-line="11" id="l7.577.11"></span>ποιότητα κρατοῦσαν ἔχῃ· γίγνεται δὲ τοῦτο, κακοηθεστέρας
<span class="lb" data-page="7.577" data-line="12" id="l7.577.12"></span>αὐτῆς ἀποτελουμένης. ἔστ’ ἂν δὲ μόνον οἷον ἰλὺς αἵματος
<span class="lb" data-page="7.577" data-line="13" id="l7.577.13"></span>ᾖ, μήπω δ’ ἀκριβῶς ὀξεῖα, κάλλιον ἴσως (μελαγχολικὸς χυμὸς
<span class="lb" data-page="7.577" data-line="14" id="l7.577.14"></span>ἕως οὗ λέγεται) μηδὲ καλεῖν μηδέπω τὸν τοιοῦτον χυμὸν
<span class="lb" data-page="7.577" data-line="15" id="l7.577.15"></span>μέλαιναν χολὴν, ἀλλ’, ὥσπερ εἴωθα, μελαγχολικὸν, ὅτι τοῦ
<span class="lb" data-page="7.577" data-line="16" id="l7.577.16"></span>γενέσθαι μέλαιναν χολὴν πλησίον ἥκει. ἀλλ’ οὐ νῦν καιρὸς
<span class="lb" data-page="7.577" data-line="17" id="l7.577.17"></span>ὑπὲρ τῆς ἐν ταῖς κακοχυμίαις διεξέρχεσθαι διαφορᾶς,
<span class="lb" data-page="7.577" data-line="18" id="l7.577.18"></span>ὅτι μηδὲ πλῆθος εἶπον ὀνομάζεσθαι αὐτάς· ἡμῖν δὲ οὐχ
<span class="lb" data-page="7.577" data-line="19" id="l7.577.19"></span>ἁπλῶς τὸ πλεονάζον ὁπωσοῦν ἐξευρεῖν, ἀλλὰ περὶ πλήθους ﻿
<span class="pb" data-page="7.578" id="p7.578"></span>
<span class="lb" data-page="7.578" data-line="1" id="l7.578.1"></span>σκέψασθαι προὔκειτο· πλεονεξία δέ ἐστι τοῦτο τῶν καθ’
<span class="lb" data-page="7.578" data-line="2" id="l7.578.2"></span>ὅλον τὸ σῶμα τοῦ ζώου χυμῶν. οὔτ’ οὖν τῶν κατὰ
<span class="lb" data-page="7.578" data-line="3" id="l7.578.3"></span><span class="milestone ed2page" data-n="7.345" data-unit="ed2page" id="ed2page.7.345"></span>μέρος ὄγκων οὔτε κακοχυμίας ἀκούειν χρὴ ποθεῖν ἐν
<span class="lb" data-page="7.578" data-line="4" id="l7.578.4"></span>τῷ λόγῳ τῷδε τὰς ἰδέας, ἀλλ’ ὅταν ἤτοι κατὰ τὴν ἀρχαίαν
<span class="lb" data-page="7.578" data-line="5" id="l7.578.5"></span>ἀναλογίαν αὐξηθῶσιν ἅπαντες, ἤ τινα βραχεῖαν ὑπεροχὴν ἐξ
<span class="lb" data-page="7.578" data-line="6" id="l7.578.6"></span>αὐτῶν εἷς λάβῃ. τὸ μὲν οὖν αἷμα παμπόλλην ὑπεροχὴν δύναται
<span class="lb" data-page="7.578" data-line="7" id="l7.578.7"></span>λαβεῖν ἐν ταῖς πληθωρικαῖς διαθέσεσι, τῶν δὲ ἄλλων
<span class="lb" data-page="7.578" data-line="8" id="l7.578.8"></span>χυμῶν οὐδείς· κακοχυμία γὰρ ἤδη τό γε τοιοῦτον, οὐκ ἔτι
<span class="lb" data-page="7.578" data-line="9" id="l7.578.9"></span>πλῆθος, οὐδὲ πληθώρα καλεῖται. διὸ καὶ σφυγμοὶ κατὰ
<span class="lb" data-page="7.578" data-line="10" id="l7.578.10"></span>μὲν τὰς κακοχυμίας οἰκεῖοι τῇ φύσει τῶν χυμῶν ἀκριβῶς εἰσιν·
<span class="lb" data-page="7.578" data-line="11" id="l7.578.11"></span>ἐπὶ δὲ τοῖς εἰρημένοις πλήθεσιν οὐχ ὁμοίως ἐναργεῖς
<span class="lb" data-page="7.578" data-line="12" id="l7.578.12"></span>ἀποσώζουσι τὰς διαφορὰς, ὅτι σὺν αἵματι δαψιλεῖ πάντως
<span class="lb" data-page="7.578" data-line="13" id="l7.578.13"></span>ἐστὶν ὁ πλεονάζων χυμός· ὅταν δὲ κρατήσῃ σφοδρῶς, ἐπὶ μὲν
<span class="lb" data-page="7.578" data-line="14" id="l7.578.14"></span>τῇ ξανθῇ χολῇ τοιούτους ἀνάγκη γενέσθαι σφυγμοὺς, οἵους
<span class="lb" data-page="7.578" data-line="15" id="l7.578.15"></span>εἴπομεν ἕπεσθαι, ξηραινομένης τε καὶ θερμαινομένη τῆς καρδίας·
<span class="lb" data-page="7.578" data-line="16" id="l7.578.16"></span>ἐπὶ δὲ τῇ μελαίνῃ τοιούτους αὖ πάλιν, οἵους ἔφαμεν,
<span class="lb" data-page="7.578" data-line="17" id="l7.578.17"></span>εἰ ψύχοιτό τε καὶ ξηραίνοιτο, γίγνεσθαι· κατὰ δὲ τὸν αὐτὸν
<span class="pb" data-page="7.579" id="p7.579"></span>
<span class="lb" data-page="7.579" data-line="1" id="l7.579.1"></span>λόγον, εἰ νικήσειέν ποτε τὸ φλέγμα τοὺς ἄλλους, ψυχρᾶς καὶ
<span class="lb" data-page="7.579" data-line="2" id="l7.579.2"></span>ὑγρᾶς διαθέσεως ἐκγόνους ἀποτελέσει σφυγμούς. αἵματι δὲ
<span class="lb" data-page="7.579" data-line="3" id="l7.579.3"></span>τῷ μὲν ἀκριβῶς κατὰ φύσιν οὐδεμία τῆς ἀρχαίας καταστάσεως
<span class="lb" data-page="7.579" data-line="4" id="l7.579.4"></span>ἀλλοίωσις ἕπεται· τῷ δὲ ὑγροτέρῳ πλεονάζοντι καὶ οἱ
<span class="lb" data-page="7.579" data-line="5" id="l7.579.5"></span>σφυγμοὶ συναλλοιοῦνται, καθάπερ εἰ θερμότερόν τε καὶ ψυχρότερον
<span class="lb" data-page="7.579" data-line="6" id="l7.579.6"></span>ἑαυτοῦ γένοιτο. διῄρηται δὲ ἐν τῇ περὶ τῶν σφυγμῶν
<span class="lb" data-page="7.579" data-line="7" id="l7.579.7"></span>πραγματείᾳ τὰ τοιαῦτα σύμπαντα· νῦν δὲ ἀρκέσει τό γε
<span class="lb" data-page="7.579" data-line="8" id="l7.579.8"></span>τοσοῦτον εἰπεῖν, ὡς ἐξ ἀργίας μὲν καὶ διαίτης ὑγρᾶς ὑγρότερον
<span class="lb" data-page="7.579" data-line="9" id="l7.579.9"></span>ἑαυτοῦ γένοιτ’ ἂν τὸ αἷμα, πλεονεξίᾳ τῶν ὑδατωδῶν
<span class="lb" data-page="7.579" data-line="10" id="l7.579.10"></span>περιττωμάτων· ἐπὶ θυμῷ δὲ καὶ γυμνασίοις, ἐγκαύσεσί τε
<span class="lb" data-page="7.579" data-line="11" id="l7.579.11"></span>καὶ τρίψεσι, καὶ φαρμάκῳ θερμαίνοντι, καὶ τροφῇ τοιαύτῃ,
<span class="lb" data-page="7.579" data-line="12" id="l7.579.12"></span>καὶ οἴνοις ἀκρατεστέροις καὶ παλαιοτέροις θερμότερον,
<span class="lb" data-page="7.579" data-line="13" id="l7.579.13"></span>ὥσπέρ γε καὶ διά τινα ψύξιν ὑπόγυιον ψυχρότερον. εἰ δὲ
<span class="lb" data-page="7.579" data-line="14" id="l7.579.14"></span>ἐπὶ πλέον ἐδέσμασι χρήσαιτό τις ξηροτέροις τὴν κρᾶσιν, οὐ
<span class="lb" data-page="7.579" data-line="15" id="l7.579.15"></span>μὴν ἄλλην τινὰ ἔχουσι δυσκρασίαν, ξηρότερον ἐκεῖνο γένοιτ’
<span class="lb" data-page="7.579" data-line="16" id="l7.579.16"></span>ἂν τὸ αἷμα. καὶ δὴ καὶ κατὰ συζυγίαν ὑγρότερόν τε καὶ
<span class="lb" data-page="7.579" data-line="17" id="l7.579.17"></span>ψυχρότερον, ἢ ψυχρότερόν τε καὶ ξηρότερον, θερμότερόν τε
<span class="lb" data-page="7.579" data-line="18" id="l7.579.18"></span>καὶ ὑγρότερον, ἢ θερμότερόν τε καὶ ξηρότερον ἐπὶ τοῖς εἰρημένοις
<span class="pb" data-page="7.580" id="p7.580"></span>
<span class="lb" data-page="7.580" data-line="1" id="l7.580.1"></span>αἰτίοις ἀποτελεσθήσεται, χωρὶς τοῦ τῶν ἄλλων τινὰ
<span class="lb" data-page="7.580" data-line="2" id="l7.580.2"></span>πλεονεκτῆσαι χυμῶν. εἰ δὲ καὶ διὰ τὴν ἐκείνων μίξιν εἰς
<span class="lb" data-page="7.580" data-line="3" id="l7.580.3"></span>δυσκρασίαν ἀφίκοιτο, μετὰ κακοχυμίας ἂν ἡ τοιαύτη δυσκρασία
<span class="lb" data-page="7.580" data-line="4" id="l7.580.4"></span>συσταίη, λεγομένου μὲν ἔτι καὶ νῦν ἤτοι θερμοτέρου γεγονέναι
<span class="lb" data-page="7.580" data-line="5" id="l7.580.5"></span>τοῦ αἵματος, ἢ ψυχροτέρου τε καὶ ὑγροτέρου, καὶ
<span class="lb" data-page="7.580" data-line="6" id="l7.580.6"></span>κατὰ τὰς ἑτέρας δυσκρασίας ἓξ, ὀκτὼ γὰρ ἦσαν αἱ σύμπασαι,
<span class="lb" data-page="7.580" data-line="7" id="l7.580.7"></span>καθ’ ἕτερον δέ τοι τρόπον, οὐχ ὡς ὁπότε μόνον αὐτὸ καθ’
<span class="lb" data-page="7.580" data-line="8" id="l7.580.8"></span>ἑαυτὸ τοιοῦτον ὑπῆρχεν. οἱ σφυγμοὶ δὲ κατὰ τὰς δυσκρασίας
<span class="lb" data-page="7.580" data-line="9" id="l7.580.9"></span>τὰς ὀκτὼ τὴν ἰδέαν ἐκείνην ἕξουσιν, οἵαν ἐν τῇ τῶν
<span class="lb" data-page="7.580" data-line="10" id="l7.580.10"></span>σφυγμῶν πραγματείᾳ διήλθομεν· εἴτε δ’, ὡς εἵρηται, μόνου
<span class="lb" data-page="7.580" data-line="11" id="l7.580.11"></span>τοῦ αἵματός ἐστιν, εἴτε διά τινα ἐπιμιξίαν χυμοῦ, διορίζεσθαι
<span class="lb" data-page="7.580" data-line="12" id="l7.580.12"></span>χρὴ τῇ τε συνούσῃ χρόᾳ παντὸς τοῦ σώματος καὶ τοῖς ἄλλοις
<span class="lb" data-page="7.580" data-line="13" id="l7.580.13"></span>συμπτώμασιν, ὅσα περὶ ὕπνου καὶ ἐγρηγόρσεως, ἢ ὀρέξεως
<span class="lb" data-page="7.580" data-line="14" id="l7.580.14"></span>καὶ ἀνορεξίας, ἢ εἴτι τοιοῦτον, μικρὸν ἔμπροσθεν εἴρηται,
<span class="lb" data-page="7.580" data-line="15" id="l7.580.15"></span>καὶ τῇ προηγησαμένῃ διαίτῃ, καὶ τοῖς γυμνασίοις, καὶ τοῖς
<span class="lb" data-page="7.580" data-line="16" id="l7.580.16"></span>αὐτῷ τῷ κάμνοντι συμπίπτειν εἰθισμένοις, ἔτι τε τῇ ὥρᾳ καὶ
<span class="lb" data-page="7.580" data-line="17" id="l7.580.17"></span>τῇ χώρᾳ καὶ τῇ φυσικῇ πυκνότητι καὶ ἀραιότητι τοῦ σώματος·
<span class="lb" data-page="7.580" data-line="18" id="l7.580.18"></span>ἄμεινον γὰρ ἐκ πάντων τὸ πιστὸν τῇ διαγνώσει λαμβάνειν,
<span class="lb" data-page="7.580" data-line="19" id="l7.580.19"></span>οὐκ ἐξ ἑνὸς ἢ δυοῖν, εὖ εἰδότας ὡς αὐτὸ μόνον ἐν τῇ
<span class="pb" data-page="7.581" id="p7.581"></span>
<span class="lb" data-page="7.581" data-line="1" id="l7.581.1"></span>τέχνῃ πλεῖστα κεκοινώνηκε τοῦ στοχάζεσθαι, λέγω δὴ τὸ μέρος
<span class="lb" data-page="7.581" data-line="2" id="l7.581.2"></span>τῆς τέχνης τοῦτο τὸ διαγνωστικὸν ἅπαν, οὐ μόνον τὸ
<span class="lb" data-page="7.581" data-line="3" id="l7.581.3"></span>κατὰ τὴν κακοχυμίαν, ἢ τὸ πλῆθος, ἃ νῦν ἡμῖν διορίζεσθαι
<span class="lb" data-page="7.581" data-line="4" id="l7.581.4"></span>πρόκειται· τὰ γὰρ περὶ τὰς ἐνεργείας, ἢ τὰς τῶν νοσημάτων
<span class="lb" data-page="7.581" data-line="5" id="l7.581.5"></span>αἰτίας, ἢ τὰς ἰάσεις, <span class="milestone ed2page" data-n="7.346" data-unit="ed2page" id="ed2page.7.346"></span>ἐπιστημονικώτερον ἔχει τὴν γνῶσιν.
<span class="lb" data-page="7.581" data-line="6" id="l7.581.6"></span>εἴρηται δ’ ἐπὶ πλέον ὑπὲρ αὐτῶν τούτων ἑτέρωθι, καὶ
<span class="lb" data-page="7.581" data-line="7" id="l7.581.7"></span>νῦν ἀρκέσει τὸ προστεθὲν αὐτάρκως διορισαμένους, αὐτόθι
<span class="lb" data-page="7.581" data-line="8" id="l7.581.8"></span>που καταπαῦσαι τὸ γράμμα. γίγνοιτο δ’ ἂν αὐτάρκης ὁ λόγος
<span class="lb" data-page="7.581" data-line="9" id="l7.581.9"></span>ἐπὶ παραδείγματι ἐξετασθείς. ἔστω δὴ τὸν μὲν ἄνθρωπον
<span class="lb" data-page="7.581" data-line="10" id="l7.581.10"></span>ἀπύρεκτον ὑπάρχειν, ἐν ὄγκῳ δὲ μείζονι τὰς φλέβας
<span class="lb" data-page="7.581" data-line="11" id="l7.581.11"></span>αὐτῷ καὶ τὸ σύμπαν σῶμα ἐρυθρότερον. σκεπτέον οὖν, εἰ
<span class="lb" data-page="7.581" data-line="12" id="l7.581.12"></span>μηδὲν τούτῳ τῶν θερμαινόντων αἰτίων ἐπλησίασεν· εἰ γάρ
<span class="lb" data-page="7.581" data-line="13" id="l7.581.13"></span>τοι φαίνοιτο, βέλτιον ἀναβάλλεσθαι τὴν διάγνωσιν, ἄχρι περ
<span class="lb" data-page="7.581" data-line="14" id="l7.581.14"></span>ἂν ἡ ἐξ ἐκείνου κίνησις ἐν ὅλῳ τῷ σώματι καταστῇ, διότι μήτε
<span class="lb" data-page="7.581" data-line="15" id="l7.581.15"></span>θυμούμενον, ἢ λελουμένον, ἢ λουόμενον, ἢ γεγυμνασμένον,
<span class="lb" data-page="7.581" data-line="16" id="l7.581.16"></span>ἢ οἴνου προσενηνεγμένον ἀρτίως, ἢ ἄλλως <span class="milestone ed1page" data-n="3.353" data-unit="ed1page" id="ed1page.3.353"></span>ὁπωσοῦν
<span class="lb" data-page="7.581" data-line="17" id="l7.581.17"></span>τεθερμασμένον εἰς τὴν διάγνωσιν ἄγειν προσήκει, ἀλλ’ ἐν ἡσυχίᾳ
<span class="lb" data-page="7.581" data-line="18" id="l7.581.18"></span>πασῶν τῶν ἔξωθεν ὑπάρχοντα κινήσεων· εἰ γὰρ ἐν ἐκείνῳ
<span class="pb" data-page="7.582" id="p7.582"></span>
<span class="lb" data-page="7.582" data-line="1" id="l7.582.1"></span>τῷ καιρῷ φαίνοιτο τοιοῦτος, αἷμα πλεονάζει τῷ ἀνθρώπῳ.
<span class="lb" data-page="7.582" data-line="2" id="l7.582.2"></span>τοὐντεῦθεν ἐπισκέπτεσθαι τἄλλα, πρῶτα μὲν ὅσα μεγίστην ἔχει
<span class="lb" data-page="7.582" data-line="3" id="l7.582.3"></span>δύναμιν, εἶτα ἑξῆς τὰ λοιπά· ἐδείχθη δὲ βάρος καὶ τάσις, ὅ τε
<span class="lb" data-page="7.582" data-line="4" id="l7.582.4"></span>πρὸς τὰς κινήσεις ὄκνος, εἶθ’ ἑξῆς τὰ κατὰ τοὺς σφυγμοὺς,
<span class="lb" data-page="7.582" data-line="5" id="l7.582.5"></span>ἀγρυπνίας τε καὶ ὕπνους, ὀρέξεις τε καὶ ἀνορεξίας, ὅσα τ’
<span class="lb" data-page="7.582" data-line="6" id="l7.582.6"></span>ἄλλα τοιαῦτα. μετὰ δὲ ταῦτα τῶν προηγησαμένων ἕκαστον,
<span class="lb" data-page="7.582" data-line="7" id="l7.582.7"></span>ὅσα πλῆθος ἐργάζεται, μή τις συνήθης ἔκκρισις ἐπέσχηται, μὴ
<span class="lb" data-page="7.582" data-line="8" id="l7.582.8"></span>γυμνάσιον ἠμέληται, μὴ πλείω καὶ πολύτροφα σιτία συνεχῶς
<span class="lb" data-page="7.582" data-line="9" id="l7.582.9"></span>προσενήνεκται, μὴ μετὰ τροφὴν ἀήθεσι χρῆται λουτροῖς, καὶ
<span class="lb" data-page="7.582" data-line="10" id="l7.582.10"></span>πρὸς τούτοις ἔτι μὴ πολλάκις ὁ τοιοῦτος ἄνθρωπος ἁλίσκεται
<span class="lb" data-page="7.582" data-line="11" id="l7.582.11"></span>νοσήμασι πληθωρικοῖς. ἐπὶ τούτοις ἅπασι καὶ τὰ παρὰ
<span class="lb" data-page="7.582" data-line="12" id="l7.582.12"></span>τῆς χώρας, καὶ ὥρας, ἢ εἴτι τοιοῦτον ἄλλο προσθεὶς, οὐκ
<span class="lb" data-page="7.582" data-line="13" id="l7.582.13"></span>ἴσην ἅπασι νέμων τὴν αἰτίαν, ὥσπερ οὐδ’ ἐν τοῖς ἄλλοις μέρεσι
<span class="lb" data-page="7.582" data-line="14" id="l7.582.14"></span>τῆς τέχνης· ἔνια μὲν γὰρ τῶν γνωρισμάτων ἐστὶν ἐπιστημονικὰ,
<span class="lb" data-page="7.582" data-line="15" id="l7.582.15"></span>καθάπερ ἡ τάσις, καὶ τὸ βάρος, ὅ τε ὄγκος τῶν
<span class="lb" data-page="7.582" data-line="16" id="l7.582.16"></span>φλεβῶν, ὅ τε ὄκνος, καὶ τὸ χρῶμα, καὶ ἡ τῶν σφυγμῶν κίνησις,
<span class="lb" data-page="7.582" data-line="17" id="l7.582.17"></span>ἁπασῶν δηλονότι τῶν προσφάτων κινήσεων ἀφωρισμένων·
<span class="lb" data-page="7.582" data-line="18" id="l7.582.18"></span>ἔνια δὲ ἀπολείπεται τούτων, οἷον ἡ τῶν, ἐκκρίσεων
<span class="pb" data-page="7.583" id="p7.583"></span>
<span class="lb" data-page="7.583" data-line="1" id="l7.583.1"></span>ἐπίσχεσις, ὅ τε ἀργὸς βίος, ἐδέσματά τε πλείω καὶ τρόφιμα,
<span class="lb" data-page="7.583" data-line="2" id="l7.583.2"></span>καὶ μετὰ τροφὴν λουτρά· συνιόντα μέντοι τὰ σύμπαντα τοῖς
<span class="lb" data-page="7.583" data-line="3" id="l7.583.3"></span>ἐπιστημονικοῖς ἐγγὺς ἥκει. τρίτην ἐπὶ τούτοις ἔχει τάξιν, εἰ
<span class="lb" data-page="7.583" data-line="4" id="l7.583.4"></span>συνήθως ἁλίσκεται πληθωρικοῖς νοσήμασιν ὁ ἄνθρωπος·
<span class="lb" data-page="7.583" data-line="5" id="l7.583.5"></span>ἐφεξῆς δὲ τὰ κατὰ χώρας καὶ ὥρας συστατικὰ πάντων αὐτῶν·
<span class="lb" data-page="7.583" data-line="6" id="l7.583.6"></span>ἐν μὲν γὰρ χειμῶνι καὶ ἦρι ψυχραῖς τε καὶ εὐκράτοις χώραις
<span class="lb" data-page="7.583" data-line="7" id="l7.583.7"></span>μᾶλλον ἀθροίζουσι τὸ πλῆθος· ἐν δὲ ταῖς θερμαῖς καὶ ξηραῖς
<span class="lb" data-page="7.583" data-line="8" id="l7.583.8"></span>ὥραις καὶ χώραις ἧττον· οὕτως δὲ καὶ οἱ μὲν πυκνοὶ τὴν
<span class="lb" data-page="7.583" data-line="9" id="l7.583.9"></span>ἐπιφάνειαν μᾶλλον, οἱ δ’ ἀραιοὶ σπανιώτερον.
</p>
        </article>

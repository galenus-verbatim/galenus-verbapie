<article xmlns="http://www.w3.org/1999/xhtml" id="urn:cts:greekLit:tlg0057.tlg050.1st1K-grc1:2">
<span class="pb page1" data-page="7.517" id="p7.517"></span>
<span class="milestone ed1page page1" data-n="2.343" data-unit="ed1page" id="ed1page.3.343"></span>
<span class="milestone ed2page page1" data-n="7.324" data-unit="ed2page" id="ed2page.7.324"></span>
          <p>
<span class="lb" data-page="7.517" data-line="7" id="l7.517.7"></span>Καὶ τοίνυν καὶ ἡμῖν ὁ μὲν πρὸς τοὺς ἐμπειρικούς
<span class="lb" data-page="7.517" data-line="8" id="l7.517.8"></span>τε καὶ μεθοδικοὺς ἀναβεβλήσθω λόγος, ἐπὶ δὲ τοὺς
<span class="lb" data-page="7.517" data-line="9" id="l7.517.9"></span>ἑτέρους ἴωμεν, ὅσοι σὺν λογισμῷ φασι τὴν τέχνην μεταχειρίζεσθαι.
<span class="lb" data-page="7.517" data-line="10" id="l7.517.10"></span>καίτοι γε ἔνιοι τῶν νῦν εἰς τοσοῦτον ἥκουσι τόλμης,
<span class="lb" data-page="7.517" data-line="11" id="l7.517.11"></span>ὡς ἐπιγράφεσθαι μὲν ἑαυτοῖς αἱρέσεως ὀνόματα, γινώσκειν
<span class="lb" data-page="7.517" data-line="12" id="l7.517.12"></span>δὲ οὐδὲν οὐδὲ ἐκείνων (ἐστὶν) αὐτῶν. ἀκοῦσαι γοῦν
<span class="lb" data-page="7.517" data-line="13" id="l7.517.13"></span>ἔστι πολλάκις πολλῶν ἐπὶ μὲν τῶν ἀῤῥώστων λεγόντων, ὡς
<span class="lb" data-page="7.517" data-line="14" id="l7.517.14"></span>μεστὸς ὁ ἄνθρωπός ἐστι καὶ φλεβοτομητέον αὐτόν· αὖθις
<span class="lb" data-page="7.517" data-line="15" id="l7.517.15"></span>δ’ ἐμπεσόντος λόγου, μεθοδικοὺς ἢ ἐμπειρικοὺς ὀνομαζόντων
<span class="lb" data-page="7.517" data-line="16" id="l7.517.16"></span>ἑαυτούς. ἀλλ’ ὅπερ ἔλεγον, ἐπὶ τοὺς ἀναλογισμῷ χρωμένους
<span class="lb" data-page="7.517" data-line="17" id="l7.517.17"></span>ἐλθόντες, τοῖς ἐξ αὐτῶν πρώτοις διαλεχθῶμεν, ὅσοι πρὸς
<span class="lb" data-page="7.517" data-line="18" id="l7.517.18"></span>τὴν δύναμιν ἀεὶ ἐννοοῦσι τὸ πολύ. κινδυνεύουσι γὰρ οὗτοι ﻿
<span class="pb" data-page="7.518" id="p7.518"></span>
<span class="lb" data-page="7.518" data-line="1" id="l7.518.1"></span>μήτ’ ἀσκοὺς ἑωρακέναι, μήτε θυλάκους ἀμέτρως πεπληρωμένους,
<span class="lb" data-page="7.518" data-line="2" id="l7.518.2"></span>ἀλλὰ μηδὲ σιτίου ποτὲ προσενηνέχθαι πλείω τοῦ δέοντος,
<span class="lb" data-page="7.518" data-line="3" id="l7.518.3"></span>ὡς διατείνειν τὴν γαστέρα, μηδ’ οὖρον ἠθροικέναι ποτὲ
<span class="lb" data-page="7.518" data-line="4" id="l7.518.4"></span>ἐν τῇ κύστει περαιτέρω τοῦ προσήκοντος, ἢ κόπρον ἐν ἀπευθυσμένῳ·
<span class="lb" data-page="7.518" data-line="5" id="l7.518.5"></span>διατείνεται γὰρ ἐναργῶς ἐν πάσαις ταῖς τοιαύταις
<span class="lb" data-page="7.518" data-line="6" id="l7.518.6"></span>περιστάσεσιν ἕκαστον τῶν εἰρημένων ὀργάνων, ὡς ἀνιᾶσθαι
<span class="lb" data-page="7.518" data-line="7" id="l7.518.7"></span>τὸν ἄνθρωπον, ἢν μὴ θᾶττον ἐκκρίνῃ τὸ πλεονάζον. οὐ μὴν
<span class="lb" data-page="7.518" data-line="8" id="l7.518.8"></span>οὐδ’ ἡ αὐτή γε αἴσθησις γίνεται τοῦ βαρύνοντος ἢ δάκνοντος,
<span class="lb" data-page="7.518" data-line="9" id="l7.518.9"></span>ἢ ἀῤῥήτῳ τινὶ ποιότητι λυποῦντος. ἀκοῦσαι γοῦν ἔστι καὶ
<span class="lb" data-page="7.518" data-line="10" id="l7.518.10"></span>τῶν ἰδιωτῶν αὐτὸ τὸ συμβαῖνον αὐτοῖς ἐναργῶς ἑρμηνευόντων,
<span class="lb" data-page="7.518" data-line="11" id="l7.518.11"></span>ἄνευ τῆς περὶ τὸ δόγμα φιλονεικίας, ἐνίοτε μὲν ὡς ὑπὸ
<span class="lb" data-page="7.518" data-line="12" id="l7.518.12"></span>τροφῆς βαρυνομένων καὶ θλιβομένων, καίτοι γε ἐλάχιστα
<span class="lb" data-page="7.518" data-line="13" id="l7.518.13"></span>προσενηνεγμένων· ἐνίοτε δ’ ὡς δάκνοιντό τε καὶ διαβιβρώσκοιντο·
<span class="lb" data-page="7.518" data-line="14" id="l7.518.14"></span>πολλάκις δ’ οὐκ ἔχοντες ἀκριβῶς ἑρμηνεῦσαι τὸ συμβαῖνον,
<span class="lb" data-page="7.518" data-line="15" id="l7.518.15"></span>ἀσᾶσθαί φασιν. οὐδεμία γὰρ τῶν αἰσθήσεων τούτων
<span class="lb" data-page="7.518" data-line="16" id="l7.518.16"></span>ἡ αὐτὴ πρὸς τοῖς ἀνθρώποις γίγνεται, διὰ πλῆθος ἄμετρον
<span class="lb" data-page="7.518" data-line="17" id="l7.518.17"></span>ἐδεσμάτων ἐπὶ πλεῖστον ἐκτεταμένης τε καὶ διατεταμένης
<span class="lb" data-page="7.518" data-line="18" id="l7.518.18"></span>τῆς γαστρός. ἐπὶ μὲν οὖν τῶν τοιούτων καταστάσεων κινδυνεύειν
<span class="pb" data-page="7.519" id="p7.519"></span>
<span class="lb" data-page="7.519" data-line="1" id="l7.519.1"></span>ῥαγῆναί φασιν αὐτῶν τὴν κοιλίαν, σὺν τῷ καὶ ἡμᾶς
<span class="lb" data-page="7.519" data-line="2" id="l7.519.2"></span>ὁρᾷν ἐπὶ πλεῖστον αὐτὴν τεταμένην· ἔνθα <span class="milestone ed1page" data-n="3.343" data-unit="ed1page" id="ed1page.3.343"></span>δὲ βαρύνεσθαι
<span class="lb" data-page="7.519" data-line="3" id="l7.519.3"></span>λέγουσι, προσεσταλμένην ὁρῶμεν ἐνίοτε τὴν γαστέρα.
<span class="lb" data-page="7.519" data-line="4" id="l7.519.4"></span>οὕτω δὲ κᾀπὶ τῆς κύστεως ἄλλη μὲν διάθεσίς ἐστι πλεῖστον
<span class="lb" data-page="7.519" data-line="5" id="l7.519.5"></span>ὑγρὸν περιεχούσης, ἄλλη δὲ ὀλίγον, ἢ βαρυνομένης. καὶ τοίνυν
<span class="lb" data-page="7.519" data-line="6" id="l7.519.6"></span>καὶ τὴν ἔκκρισιν ἐπὶ μὲν τῆς διὰ τὸ πεπληρῶσθαι τεινομένης
<span class="lb" data-page="7.519" data-line="7" id="l7.519.7"></span><span class="milestone ed2page" data-n="7.325" data-unit="ed2page" id="ed2page.7.325"></span>παμπόλλην ἔστιν ἰδεῖν, ἐπὶ δὲ τῆς βαρυνομένης
<span class="lb" data-page="7.519" data-line="8" id="l7.519.8"></span>ὀλιγίστην μὲν, ἀλλὰ πυκνοτάτην· οὐ γὰρ ἀναμένει
<span class="lb" data-page="7.519" data-line="9" id="l7.519.9"></span>τὸν τῆς πληρώσεως χρόνον, ἀλλὰ εὐθὺς ἀποῤῥῖψαι
<span class="lb" data-page="7.519" data-line="10" id="l7.519.10"></span>ποθεῖ τὸ λυποῦν, ὥσπερ κᾀπειδὰν ὑπὸ τῆς ποιότητος
<span class="lb" data-page="7.519" data-line="11" id="l7.519.11"></span>αὐτοῦ δάκνηται. καὶ γὰρ τότε συνεχῆ ποιεῖται τὴν ἔκκρισιν.
<span class="lb" data-page="7.519" data-line="12" id="l7.519.12"></span>καὶ γὰρ οὖν καὶ ὁπότε βαρύνεται καθάπερ ὑπὸ φορτίου
<span class="lb" data-page="7.519" data-line="13" id="l7.519.13"></span>τοῦ περιεχομένου, τότε οὐκ ἄν τις ὀρθῶς φαίη φαύλως μὲν
<span class="lb" data-page="7.519" data-line="14" id="l7.519.14"></span>διακεῖσθαι, εἶναι δὲ αὐτῇ τὸ βαρῦνον πολὺ, κᾂν μηδ’ ὅλως
<span class="lb" data-page="7.519" data-line="15" id="l7.519.15"></span>διατείνει τὸν χιτῶνα. ταῦτα πάντως δ’ εἴ τί φασιν οἱ ταύτης
<span class="lb" data-page="7.519" data-line="16" id="l7.519.16"></span>τῆς δόξης ἡγεμόνες, ἀρνουμένων τῶν τἀναντία γιγνωσκόντων,
<span class="lb" data-page="7.519" data-line="17" id="l7.519.17"></span>αὖθις ἐρωτητέον ἀμφοτέρους, εἰ τὴν αὐτὴν ἀνίαν ἡ
<span class="lb" data-page="7.519" data-line="18" id="l7.519.18"></span>κύστις ἀνιᾶται διατεινομένη πανταχόσε καὶ κινδυνεύουσα
<span class="pb" data-page="7.520" id="p7.520"></span>
<span class="lb" data-page="7.520" data-line="1" id="l7.520.1"></span>ῥαγῆναι, τῷ μηκέτι στέγειν τὸ περιεχόμενον, καὶ βαρυνομένη
<span class="lb" data-page="7.520" data-line="2" id="l7.520.2"></span>τε καὶ δακνομένη. ἐνταῦθα γὰρ πάλιν οἱ μὲν πρὸς τὰς εὐρυχωρίας
<span class="lb" data-page="7.520" data-line="3" id="l7.520.3"></span>τῶν ἀγγείων ἀεὶ τὸ πλῆθος νοοῦντες ἑτοίμως συγχωροῦσιν·
<span class="lb" data-page="7.520" data-line="4" id="l7.520.4"></span>οἱ δ’ ὡς πρὸς τὴν δύναμιν, ἄχθονταί τε πρὸς τοῖς
<span class="lb" data-page="7.520" data-line="5" id="l7.520.5"></span>τοιούτοις ἐρωτήμασιν, ὀργίζονταί τε πολυειδῶς ἀντιτείνοντες
<span class="lb" data-page="7.520" data-line="6" id="l7.520.6"></span>ἄνω καὶ κάτω, διὰ τὸ μὴ βούλεσθαι συγχωρῆσαι καὶ τοῦτ’
<span class="lb" data-page="7.520" data-line="7" id="l7.520.7"></span>εἶναι πλῆθος. ἡμεῖς οὖν ἀμφοτέρους τε εὐξάμενοι παύσασθαι
<span class="lb" data-page="7.520" data-line="8" id="l7.520.8"></span>τῆς φιλονεικίας, εἰς ὁμόνοιαν παρεκαλέσαμεν τοὺς ὅσοι μὲν
<span class="lb" data-page="7.520" data-line="9" id="l7.520.9"></span>οὐχ ἡγοῦνται λέγεσθαι τὸ πλῆθος οὐδέποτε πρὸς τὴν χώραν
<span class="lb" data-page="7.520" data-line="10" id="l7.520.10"></span>τοῦ περιέχοντος, οἷς δὴ καὶ πρώτοις ὑπηρξάμεθα διαλέγεσθαι,
<span class="lb" data-page="7.520" data-line="11" id="l7.520.11"></span>συγχωρῆσαι τοῖς ἀληθέσι παρακαλοῦντες, ἀναμνησθέντας τοῦ
<span class="lb" data-page="7.520" data-line="12" id="l7.520.12"></span>ἐν τῷ διατείνεσθαι τὰ πεπληρωμένα μόρια λυπεῖσθαι· ὅσοι δὲ
<span class="lb" data-page="7.520" data-line="13" id="l7.520.13"></span>οὕτω μόνον συνίστασθαι πλῆθος νομίζουσι, συγχωρῆσαι τὸ
<span class="lb" data-page="7.520" data-line="14" id="l7.520.14"></span>βαρῦνον εἶναι τῷ βαρυνομένῳ πολύ. πάλιν δὲ ἑκατέρους τοῖς
<span class="lb" data-page="7.520" data-line="15" id="l7.520.15"></span>ἐναργῶς φαινομένοις δυσωποῦντες, ἀναμνήσωμεν ἰδίᾳ μὲν
<span class="lb" data-page="7.520" data-line="16" id="l7.520.16"></span>τοὺς ὡς πρὸς τὴν δύναμιν μόνον νοεῖσθαι φάσκοντας τὸ πολὺ,
<span class="lb" data-page="7.520" data-line="17" id="l7.520.17"></span>τοῦ περιτοναίον ῥαγέντος ἢ ἀνευρυνθέντες ὑπὸ πλήθους ἐδεσμάτων,
<span class="lb" data-page="7.520" data-line="18" id="l7.520.18"></span>ὑποδείξωμέν τε κᾀπὶ τῶν ἐκτὸς ἀσκοὺς καὶ κύστεις
<span class="pb" data-page="7.521" id="p7.521"></span>
<span class="lb" data-page="7.521" data-line="1" id="l7.521.1"></span>τοῦτο πάσχοντας, ἐνίοτε δὲ καὶ τοὺς πίθους αὐτοὺς, ὅταν
<span class="lb" data-page="7.521" data-line="2" id="l7.521.2"></span>πνευματικὸν βίαιον ᾖ τὸ πλῆθος. ἐρωτήσωμεν δὲ περὶ τῶν
<span class="lb" data-page="7.521" data-line="3" id="l7.521.3"></span>ἀναβηξάντων ἐκ πνεύμονος αἷμα καὶ διὰ ῥῆξιν ἀγγείου, χωρὶς
<span class="lb" data-page="7.521" data-line="4" id="l7.521.4"></span>πληγῆς, ἢ καταπτώσεως, ἤ τινος ἑτέρας ἔξωθεν βίας τοιαύτης,
<span class="lb" data-page="7.521" data-line="5" id="l7.521.5"></span>εἰ μηδὲ οὗτοι δοκοῦσιν αὐτοῖς ὑπὸ πλήθους παμπόλλου
<span class="lb" data-page="7.521" data-line="6" id="l7.521.6"></span>διατείνοντος τὸ ἀγγεῖον οὕτω παθεῖν. ἰδίᾳ δ’ αὖ πάλιν
<span class="lb" data-page="7.521" data-line="7" id="l7.521.7"></span>ἀναμνήσωμεν τοὺς ἑτέρους, ὡς οὐ ταὐτὸ δύναται βάρος βαστάζειν
<span class="lb" data-page="7.521" data-line="8" id="l7.521.8"></span>εὐέκτης νεανίσκος καὶ παιδίον κομιδῇ μικρόν· ὃ γὰρ
<span class="lb" data-page="7.521" data-line="9" id="l7.521.9"></span>ἂν, οἶμαι, βαρύτατον ᾖ τῷ παιδίῳ, κουφότατόν ἐστι τῷ
<span class="lb" data-page="7.521" data-line="10" id="l7.521.10"></span>νεανίσκῳ· πότερον οὖν οὔτε φορτίον ὅλως ἐροῦμεν, ὃ μὴ
<span class="lb" data-page="7.521" data-line="11" id="l7.521.11"></span>δύναταί τις βαστάζειν, οὐδὲ πολὺ τὸ οὕτως βαρῦνον; ἢ φορτίον
<span class="lb" data-page="7.521" data-line="12" id="l7.521.12"></span>μὲν καὶ βαρὺ, πλῆθος δ’ ὀνομάζειν οὐ συγχωρήσομεν;
<span class="lb" data-page="7.521" data-line="13" id="l7.521.13"></span>ἀλλ’ οὕτως μὲν οὐχ ὑπὲρ πράγματος, ἀλλ’ ὑπὲρ ὀνόματος ἡ
<span class="lb" data-page="7.521" data-line="14" id="l7.521.14"></span>ἀμφισβήτησις ἔσται. κατὰ δὲ τὸν ἕτερον τρόπον οὐδ’ ἄνθρωπος
<span class="lb" data-page="7.521" data-line="15" id="l7.521.15"></span>εἶναί σοι δόξειεν ὁ μηδ’ ὅλως φάσκων βαρύνεσθαι
<span class="lb" data-page="7.521" data-line="16" id="l7.521.16"></span>μηδέποτε, μηδ’ ἂν εἴκοσι τάλαντα κατὰ τὸν ὦμον ἐπιθῇς
<span class="lb" data-page="7.521" data-line="17" id="l7.521.17"></span>αὐτοῦ. πρὸς δὲ τοὺς ἑαυτοὺς ὑποθέντας δουλείῳ δόγματι
<span class="lb" data-page="7.521" data-line="18" id="l7.521.18"></span>οὐδὲν ἱκανόν. ἐάσαντες οὖν ἤδη τούτους, μᾶλλον δ’, εἰ χρὴ
<span class="pb" data-page="7.522" id="p7.522"></span>
<span class="lb" data-page="7.522" data-line="1" id="l7.522.1"></span>τἀληθὲς εἰπεῖν, ἀπαλλάττεσθαι παρακελεύσαντες, ὅστις ἂν
<span class="lb" data-page="7.522" data-line="2" id="l7.522.2"></span>ἐλεύθερος ᾖ καὶ ἀληθείας ἑταῖρος, ἐκείνῳ διαλεξώμεθα.
</p>
        </article>

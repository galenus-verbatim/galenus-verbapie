<article xmlns="http://www.w3.org/1999/xhtml" id="urn:cts:greekLit:tlg0057.tlg050.1st1K-grc1:3">
<span class="pb page1" data-page="7.522" id="p7.522"></span>
<span class="milestone ed1page page1" data-n="3.343" data-unit="ed1page" id="ed1page.3.343"></span>
<span class="milestone ed2page page1" data-n="7.325" data-unit="ed2page" id="ed2page.7.325"></span>
          <p>
<span class="lb" data-page="7.522" data-line="3" id="l7.522.3"></span><span class="milestone ed2page" data-n="7.326" data-unit="ed2page" id="ed2page.7.326"></span>Δύο γὰρ ἐννοίας τε καὶ σχέσεις ὑπεθέμεθα
<span class="lb" data-page="7.522" data-line="4" id="l7.522.4"></span>τοῦ πλήθους, τὴν μὲν ὡς πρὸς ἰσχὺν καὶ δύναμιν
<span class="lb" data-page="7.522" data-line="5" id="l7.522.5"></span>τοῦ βαστάζοντος αὐτὸ, τὴν δὲ ὡς πρὸς τὴν ὑποδεχομένην
<span class="lb" data-page="7.522" data-line="6" id="l7.522.6"></span>χώραν. καὶ ὑποθέμενοι δὲ ταῦτα, ὁπόσαι τέ εἰσιν ἅπασαι
<span class="lb" data-page="7.522" data-line="7" id="l7.522.7"></span>τοῦ ζώου δυνάμεις, ὅπως τε τὸ καθ’ ἑκάστην αὐτῶν πλῆθος
<span class="lb" data-page="7.522" data-line="8" id="l7.522.8"></span>ἢ γνωριοῦμεν, ἢ θεραπεύσομεν, ἐπισκεψώμεθα· πρὸς τούτοις
<span class="lb" data-page="7.522" data-line="9" id="l7.522.9"></span>δ’ ἔτι πόσα τὰ σύμπαντά ἐστιν εἴδη τῶν ὑγρῶν αὐτῶν,
<span class="lb" data-page="7.522" data-line="10" id="l7.522.10"></span>ἤτοι τῶν βαρυνόντων τὴν δύναμιν, ἢ μὴ στεγόντων ἐν τοῖς
<span class="lb" data-page="7.522" data-line="11" id="l7.522.11"></span>ἀγγείοις. ἐν τούτοις γὰρ εἶναι χρὴ φιλόπονόν τε καὶ μέγαν
<span class="lb" data-page="7.522" data-line="12" id="l7.522.12"></span>τὸν ἰατρὸν, οὐκ ἐν τῷ καταφρονεῖν τῶν ἐναργῶν, ἃ πάσης
<span class="lb" data-page="7.522" data-line="13" id="l7.522.13"></span>ἀποδείξεώς εἰσιν ἀρχαί. ἀλλ’ οὐδὲν ἴσως θαυμαστὸν ἀγνοεῖσθαι
<span class="lb" data-page="7.522" data-line="14" id="l7.522.14"></span>καὶ αὐτὸ τοῦτο τοῖς μηδὲν ὑπὲρ ἀποδείξεως ἐξητακόσι,
<span class="lb" data-page="7.522" data-line="15" id="l7.522.15"></span>μήτε εὑροῦσι, μήτε μαθοῦσι, μήτε ἀσκήσασιν. οὕτω γοῦν
<span class="lb" data-page="7.522" data-line="16" id="l7.522.16"></span>εὐήθεις εἰσὶν, ὥστε καὶ νῦν ὁμιλῶν τις τοῖσδε τοῖς γράμμασιν
<span class="lb" data-page="7.522" data-line="17" id="l7.522.17"></span>ἐλπίζει πρῶτον μὲν ἀποδεῖξαί με κατὰ τόνδε τὸν λόγον
<span class="lb" data-page="7.522" data-line="18" id="l7.522.18"></span>ἃ χρὴ πάντως ἐπίστασθαι τὸν μέλλοντά τι περὶ πλήθους ﻿
<span class="pb" data-page="7.523" id="p7.523"></span>
<span class="lb" data-page="7.523" data-line="1" id="l7.523.1"></span>ἀκριβῶς ἐπισκέψασθαι· δεύτερον δὲ διάγνωσίν τε καὶ θεραπείαν
<span class="lb" data-page="7.523" data-line="2" id="l7.523.2"></span>ἑκάστου πλήθους εὑρεῖν· μὴ γινώσκων, ὡς εἴπερ οὕτω
<span class="lb" data-page="7.523" data-line="3" id="l7.523.3"></span>μεγάλα πράγματα δι’ ἑνὸς γράμματος ἀποδείκνυσθαι φύσεως
<span class="lb" data-page="7.523" data-line="4" id="l7.523.4"></span>εἶχεν, οὐκ ἂν ἦν ἡ τέχνη μακρά. ἐγὼ δὲ, ὅτι μὲν ἑτέρα τίς
<span class="lb" data-page="7.523" data-line="5" id="l7.523.5"></span>ἐστιν ἡ κατὰ τὰς ἀρτηρίας δύναμις τῆς κατὰ τὰ νεῦρά τε καὶ
<span class="lb" data-page="7.523" data-line="6" id="l7.523.6"></span>φλέβας, ἐν τοῖς περὶ τῶν Ἱπποκράτους καὶ Πλάτωνος δογμάτων
<span class="lb" data-page="7.523" data-line="7" id="l7.523.7"></span>ἀπέδειξα. διὰ δὲ τῆς αὐτῆς πραγματείας ἐδίδαξα καὶ ὅτι
<span class="lb" data-page="7.523" data-line="8" id="l7.523.8"></span>τῆς μὲν τῶν ἀρτηριῶν δυνάμεως οἷον πηγή τίς ἐστιν ἡ καρδία,
<span class="lb" data-page="7.523" data-line="9" id="l7.523.9"></span>τῆς δὲ τῶν νεύρων ὁ ἐγκέφαλος, τῆς δὲ τῶν φλεβῶν τὸ ἧπαρ.
<span class="lb" data-page="7.523" data-line="10" id="l7.523.10"></span>ἐν δὲ τῷ περὶ τῶν καθ’ Ἱπποκράτην στοιχείων ἀπέδειξα, τὴν
<span class="lb" data-page="7.523" data-line="11" id="l7.523.11"></span>ὑποβεβλημένην οὐσίαν γενέσει καὶ φθορᾷ δι’ ὅλης αὐτῆς ἀλλοιοῦσθαι,
<span class="lb" data-page="7.523" data-line="12" id="l7.523.12"></span>κατὰ τὰς τέτταρας ποιότητας, ὑγρότητα καὶ ξηρότητα,
<span class="lb" data-page="7.523" data-line="13" id="l7.523.13"></span>θερμότητά τε καὶ ψυχρότητα, καὶ εἶναι τὴν ἑκάστου
<span class="lb" data-page="7.523" data-line="14" id="l7.523.14"></span>τῶν σωμάτων ἴδιον οὐσίαν ἐν τῇ ποιᾷ τούτων κράσει, καὶ
<span class="lb" data-page="7.523" data-line="15" id="l7.523.15"></span>διὰ τοῦτο καὶ τῶν διοικουσῶν αὐτὰ δυνάμεων ἡ τῆς κράσεως
<span class="lb" data-page="7.523" data-line="16" id="l7.523.16"></span>ἰδιότης ἐστὶν οὐσία. δέδεικται δέ μοι καὶ ἐν τῷ περὶ φυσεκῶν
<span class="lb" data-page="7.523" data-line="17" id="l7.523.17"></span>δυνάμεων, ἰδίᾳ δὲ διά τινος ἑτέρας πραγματείας. εἴρηται
<span class="lb" data-page="7.523" data-line="18" id="l7.523.18"></span>δὲ καὶ διαγνωστικὰ σημεῖα πολλάκις ἐν πολλαῖς ἤδη
<span class="pb" data-page="7.524" id="p7.524"></span>
<span class="lb" data-page="7.524" data-line="1" id="l7.524.1"></span>πραγματείαις, ἑκατέρου τε τοῦ κατὰ τὸ πλῆθος γένους, ἑκάστου
<span class="lb" data-page="7.524" data-line="2" id="l7.524.2"></span>δὲ τῶν καθ’ ἑκάτερον ἰδίᾳ. ἑκατέρου μὲν οὖν λέγω, τοῦ
<span class="lb" data-page="7.524" data-line="3" id="l7.524.3"></span>τε πρὸς τὴν δύναμιν καὶ τοῦ κατὰ τὸ ἔγχυμα· καλοῦσι γὰρ
<span class="lb" data-page="7.524" data-line="4" id="l7.524.4"></span>οὕτω τὸ ἕτερον γένος τοῦ πλήθους, ὃ τῇ περιεχούσῃ χώρᾳ
<span class="lb" data-page="7.524" data-line="5" id="l7.524.5"></span>μετρεῖται, συνιστάμενον οὐκ ἐν τοῖς ζώοις μόνον, ἀλλὰ καὶ
<span class="lb" data-page="7.524" data-line="6" id="l7.524.6"></span>ἐν τοῖς ἀψύχοις οὐδὲν ἧττον, ὑφάσμασί τε καὶ πλοκάμοις,
<span class="lb" data-page="7.524" data-line="7" id="l7.524.7"></span>καὶ δέρμασι, καὶ ἀγγείοις κεραμέοις τε καὶ χαλκέοις καὶ σιδηροῖς,
<span class="lb" data-page="7.524" data-line="8" id="l7.524.8"></span>ὅσα τ’ ἐκ χαλκοῦ καὶ ἀργύρου καὶ κασσιτέρου γίγνεται.
<span class="lb" data-page="7.524" data-line="9" id="l7.524.9"></span>καὶ γὰρ καὶ ταῦτα ῥήγνυται, κατακλεισθείσης ἐν αὐτοῖς
<span class="lb" data-page="7.524" data-line="10" id="l7.524.10"></span>πνευματώδους οὐσίας πολλῆς, εἰ μὴ ἄρα τις ἐθέλοι καὶ τὸ
<span class="lb" data-page="7.524" data-line="11" id="l7.524.11"></span>τοιοῦτον πλῆθος ὡς πρὸς τὴν συνεκτικὴν συνίστασθαι δύναμιν,
<span class="lb" data-page="7.524" data-line="12" id="l7.524.12"></span>ἐπιλαθόμενος ἧς κατ’ ἀρχὰς ἐννοίας ἐμνημονεύσαμεν ἐπὶ
<span class="lb" data-page="7.524" data-line="13" id="l7.524.13"></span>τῷ τῆς δυνάμεως ὀνόματι, φάσκοντες αὐτὴν αἰτίαν εἶναι δραστικὴν,
<span class="lb" data-page="7.524" data-line="14" id="l7.524.14"></span>ὡς οὐδὲν διαφέρον εἰπεῖν ἤτοι δραστικὴν, ἢ ποιητικήν.
<span class="lb" data-page="7.524" data-line="15" id="l7.524.15"></span>οὐδ’ εἴ τις οὐσίαν ἐθέλοι λέγειν οὐκ αἰτίαν εἶναι
<span class="lb" data-page="7.524" data-line="16" id="l7.524.16"></span>ποιητικὴν τὴν δύναμιν, ἀντιλέγομεν, ἀλλ’ <span class="milestone ed2page" data-n="7.327" data-unit="ed2page" id="ed2page.7.327"></span>ἐκεῖνο μόνον
<span class="lb" data-page="7.524" data-line="17" id="l7.524.17"></span>ἐν τῷ λόγῳ φυλάττεσθαι βουλόμεθα τὸ δραστικήν τε καὶ
<span class="lb" data-page="7.524" data-line="18" id="l7.524.18"></span>ποιητικὴν λέγεσθαι, μὴ παθητικήν τε καὶ ὑλικὴν ἤτοι γε
<span class="pb" data-page="7.525" id="p7.525"></span>
<span class="lb" data-page="7.525" data-line="1" id="l7.525.1"></span>αἰτίαν ἢ οὐσίαν εἶναι τὴν δύναμιν. εἰ γὰρ δὴ τοῦτό γε φυλάττοιτο,
<span class="lb" data-page="7.525" data-line="2" id="l7.525.2"></span>πρόδηλον, ὡς ἐνεργείας τινὸς ἡ δύναμις αἰτία γενήσεται·
<span class="lb" data-page="7.525" data-line="3" id="l7.525.3"></span>τὴν δ’ ἐνέργειαν ἀνάγκη δήπου καὶ αὐτὴν <span class="milestone ed1page" data-n="3.344" data-unit="ed1page" id="ed1page.3.344"></span>εἶναι
<span class="lb" data-page="7.525" data-line="4" id="l7.525.4"></span>κίνησιν ἐκ τοῦ ποιοῦντος εἰς τὸ πάσχον, ὥσπέρ γε καὶ τὸ πάθος
<span class="lb" data-page="7.525" data-line="5" id="l7.525.5"></span>τὴν ἐν τῷ πάσχοντι κίνησιν ἐκ τοῦ ποιοῦντος· (εἰς τὸ
<span class="lb" data-page="7.525" data-line="6" id="l7.525.6"></span>πάσχον) ὥσθ’ ἣ γε νόησις ἐν τῷ πρὸς τὶ τῆς δυνάμεως, ἣ θ’
<span class="lb" data-page="7.525" data-line="7" id="l7.525.7"></span>ὕπαρξις ἐν τῇ πρὸς ἕτερον σχέσει. ποιεῖν δ’ εἰς ἑαυτὸ λέγειν
<span class="lb" data-page="7.525" data-line="8" id="l7.525.8"></span>ὁτιοῦν, ἢ ἐνεργεῖν εἰς ἑαυτὸ, παρὰ τὴν ἔννοιάν ἐστιν· οὕτως
<span class="lb" data-page="7.525" data-line="9" id="l7.525.9"></span>οὖν καὶ συνέχειν ἑαυτό. καὶ γὰρ οἱ μάλιστα εἰσηγησάμενοι
<span class="lb" data-page="7.525" data-line="10" id="l7.525.10"></span>τὴν συνεκτικὴν δύναμιν, ὡς οἱ Στωϊκοὶ, τὸ μὲν συνέχον
<span class="lb" data-page="7.525" data-line="11" id="l7.525.11"></span>ἕτερον ποιοῦσι, τὸ συνεχόμενον δὲ ἄλλο· τὴν μὲν γὰρ πνευματικὴν
<span class="lb" data-page="7.525" data-line="12" id="l7.525.12"></span>οὐσίαν τὸ συνέχον, τὴν δὲ ὑλικὴν τὸ συνεχόμενον,
<span class="lb" data-page="7.525" data-line="13" id="l7.525.13"></span>ὅθεν ἀέρα μὲν καὶ πῦρ συνέχειν φασὶ, γῆν δὲ καὶ ὕδωρ συνέχεσθαι.
<span class="lb" data-page="7.525" data-line="14" id="l7.525.14"></span>καίτοι γε ἔνιοι τῶν νῦν Ἡροφιλείους ἑαυτοὺς ὀνομαζόντων,
<span class="lb" data-page="7.525" data-line="15" id="l7.525.15"></span>οὐδ’ ὄναρ ἀκηκοότες ταῦτα, τολμηρῶς ἀποφαίνονται
<span class="lb" data-page="7.525" data-line="16" id="l7.525.16"></span>(τε) περὶ τῆς συνεκτικῆς δυνάμεως· εἰ μὲν ἀὴρ, ἢ πῦρ,
<span class="lb" data-page="7.525" data-line="17" id="l7.525.17"></span>ἢ τὸ συναμφότερόν ἐστι τὸ συνέχον τοὺς λίθους τε καὶ τὰ
<span class="lb" data-page="7.525" data-line="18" id="l7.525.18"></span>ξύλα, καὶ τἄλλα ὅσα τοιαῦτα, μὴ γινώσκειν ὁμολογοῦντες·
<span class="pb" data-page="7.526" id="p7.526"></span>
<span class="lb" data-page="7.526" data-line="1" id="l7.526.1"></span>ἀποφαινόμενοι δὲ ἁπλῶς, ὅτι δύναμίς τίς ἐστιν ἡ συνέχουσα
<span class="lb" data-page="7.526" data-line="2" id="l7.526.2"></span>τὰ τοιαῦτα πάντα, διαλυθῆναι γὰρ ἂν καὶ διαῤῥυῆναι, μηδενὸς
<span class="lb" data-page="7.526" data-line="3" id="l7.526.3"></span>αὐτὰ συνάγοντός τε καὶ σφίγγοντος· εἶτ’ ἐρωτηθέντες εἰ
<span class="lb" data-page="7.526" data-line="4" id="l7.526.4"></span>καὶ τοιούτῳ τινὶ τολμῶσιν ἀξιώματι χρήσασθαι κατὰ τὸν λόγον,
<span class="lb" data-page="7.526" data-line="5" id="l7.526.5"></span>ὡς ἅπαντα τὰ ὄντα δεῖται τοῦ συνέχοντος, ἢ μὴ, παραχρῆμα
<span class="lb" data-page="7.526" data-line="6" id="l7.526.6"></span>μὲν ἑτοίμως ἀποφαίνονταί τε καὶ καταφάσκουσι τὴν
<span class="lb" data-page="7.526" data-line="7" id="l7.526.7"></span>ἐρώτησιν· ἀπαχθέντες δ’ ἐντεῦθεν ἐπ’ ἄτοπον, ἀνατίθενται
<span class="lb" data-page="7.526" data-line="8" id="l7.526.8"></span>εἰς τὰ εἰρημένα, καὶ ἀγανακτοῦσι τοῖς ἐρωτῶσιν ὡς περιέργοις
<span class="lb" data-page="7.526" data-line="9" id="l7.526.9"></span>τε καὶ σοφισταῖς. ἤσκηται γὰρ εἴ πέρ τι ἄλλο καὶ τοῦτο τοῖς
<span class="lb" data-page="7.526" data-line="10" id="l7.526.10"></span>νῦν ἰατροῖς, ἀποφαίνεσθαι μὲν ὑπὲρ τῶν μεγίστων δογμάτων
<span class="lb" data-page="7.526" data-line="11" id="l7.526.11"></span>ἑτοίμως, ἐξελεγχομένοις δὲ ἄχθεσθαί τε καὶ τοὺς ἐλέγχοντας
<span class="lb" data-page="7.526" data-line="12" id="l7.526.12"></span>ἀποκαλεῖν σοφιστάς. ὅπως τοίνυν ἀναγκαῖόν ἐστιν εἰς ἄτοπόν
<span class="lb" data-page="7.526" data-line="13" id="l7.526.13"></span>τι λόγον ἀχθῆναι, θεμένων ἡμῶν ἅπαν τὸ ὂν δεῖσθαι
<span class="lb" data-page="7.526" data-line="14" id="l7.526.14"></span>συνεκτικῆς αἰτίας, ἤδη σοι δίειμι τὴν συνεκτικὴν αἰτίαν, ἥτις
<span class="lb" data-page="7.526" data-line="15" id="l7.526.15"></span>ποτ’ ἐστὶν, οὐ γὰρ ὁμολογοῦσιν αὐτὴν οἱ Ἡροφίλειοι γιγνώσκειν,
<span class="lb" data-page="7.526" data-line="16" id="l7.526.16"></span>ἆρά γε ἐκ τῶν ὄντων τὶ καὶ αὐτοὶ ὑπολαμβάνουσιν ἢ
<span class="lb" data-page="7.526" data-line="17" id="l7.526.17"></span>τῶν οὐκ ὄντων; εἰ μὲν γὰρ τῶν οὐκ ὄντων τὶ, θαυμάζω τὴν
<span class="pb" data-page="7.527" id="p7.527"></span>
<span class="lb" data-page="7.527" data-line="1" id="l7.527.1"></span>σοφίαν τῶν ἀνδρῶν, εἰ καὶ τῶν ὄντων ἕκαστον δεῖσθαί φασι
<span class="lb" data-page="7.527" data-line="2" id="l7.527.2"></span>τῶν οὐκ ὄντων τινός· εἰ δὲ τῶν ὄντων τίθενται τὴν συνεκτικὴν
<span class="lb" data-page="7.527" data-line="3" id="l7.527.3"></span>αἰτίαν, ἀναμνησθήτωσαν, ὡς ἅπαν τὸ ὂν ἔφασαν αἰτίας δεῖσθαι
<span class="lb" data-page="7.527" data-line="4" id="l7.527.4"></span>συνεκτικῆς εἰς τὸ εἶναι. συμβήσεται γὰρ οὕτως καὶ αὐτὴν
<span class="lb" data-page="7.527" data-line="5" id="l7.527.5"></span>τὴν αἰτίαν αἰτίας ἑτέρας, ἵνα ὑπάρχῃ, δεηθῆναι, κᾀκείνην
<span class="lb" data-page="7.527" data-line="6" id="l7.527.6"></span>αὖθις ἄλλης, καὶ τοῦτο εἰς ἄπειρον. εἰ δὲ τῶν ὄντων
<span class="lb" data-page="7.527" data-line="7" id="l7.527.7"></span>τὰ μὲν ἑτέρου τινὸς αἰτίου δεῖσθαι πρὸς τὸ εἶναι, τὰ δὲ ἐξ
<span class="lb" data-page="7.527" data-line="8" id="l7.527.8"></span>αὐτῶν ἔχειν τὸ εἶναι φήσουσι, πρῶτον μὲν ἴστωσαν οὐκέτι
<span class="lb" data-page="7.527" data-line="9" id="l7.527.9"></span>διαφυλάττοντες τὸ ἐξ ἀρχῆς ἀξίωμα, ὃ παντὸς μᾶλλον ἀληθὲς
<span class="lb" data-page="7.527" data-line="10" id="l7.527.10"></span>ἔλεγον, ὡς ἅπαν τὸ ὂν αἰτίας δεῖται συνεκτικῆς εἰς τὸ εἶναι·
<span class="lb" data-page="7.527" data-line="11" id="l7.527.11"></span>δεύτερον δὲ, μακροτάτου χρῄζοντες λόγου, διὰ τί τὰ μὲν δεῖται,
<span class="lb" data-page="7.527" data-line="12" id="l7.527.12"></span>τὰ δὲ οὐ δεῖται, ἢ καὶ ὁποῖα ἐκ τούτων ἐστὶν αὐτῶν ἑκάτερα.
<span class="lb" data-page="7.527" data-line="13" id="l7.527.13"></span>οὐδὲ γὰρ οὐδ’ οἱ πολλοὶ τῶν Ἡροφιλείων, οὐδ’ οἱ νεώτεροι
<span class="lb" data-page="7.527" data-line="14" id="l7.527.14"></span>Στωϊκοὶ λέγουσί τινα ἀπόδειξιν τοῦ τὸ μὲν πνεῦμα καὶ τὸ
<span class="lb" data-page="7.527" data-line="15" id="l7.527.15"></span>πῦρ συνέχειν ἑαυτό τε καὶ τὰ ἄλλα, τὸ δὲ ὕδωρ καὶ τὴν
<span class="lb" data-page="7.527" data-line="16" id="l7.527.16"></span><span class="milestone ed2page" data-n="7.328" data-unit="ed2page" id="ed2page.7.328"></span>γῆν ἑτέρου δεῖσθαι τοῦ συνέξοντος. ὅσον μὲν γὰρ
<span class="lb" data-page="7.527" data-line="17" id="l7.527.17"></span>ἐπὶ τῇ προχείρῳ φαντασίᾳ, τὸ μὲν σκληρὸν καὶ ἀντίτυπον
<span class="lb" data-page="7.527" data-line="18" id="l7.527.18"></span>καὶ πυκνὸν ἑαυτὸ συνέχειν λέγοιτο, τὸ δ’ ἀραιόν τε ﻿
<span class="pb" data-page="7.528" id="p7.528"></span>
<span class="lb" data-page="7.528" data-line="1" id="l7.528.1"></span>καὶ μαλακὸν καὶ ὑπεῖκον ἑτέρου δεῖσθαι τοῦ συνέξοντος.
<span class="lb" data-page="7.528" data-line="2" id="l7.528.2"></span>οὐ μόνον δὲ οὐδεμίαν ἀπόδειξιν εἰπόντες οἱ ἄνδρες ἀξιοῦσι
<span class="lb" data-page="7.528" data-line="3" id="l7.528.3"></span>πιστεύεσθαι τὴν ὑπόθεσιν αὐτῶν, ἀλλὰ καὶ πρὸς ἑαυτὴν
<span class="lb" data-page="7.528" data-line="4" id="l7.528.4"></span>ὑποτιθέμενοι μαχομένην οὐκ ἔτι αἰσθάνονται. τὰ γὰρ ἁπάντων
<span class="lb" data-page="7.528" data-line="5" id="l7.528.5"></span>λεπτομερέστερα καὶ μαλακώτερα καὶ εἰκτικώτερα, τὸ πῦρ
<span class="lb" data-page="7.528" data-line="6" id="l7.528.6"></span>καὶ ἀέρα, ταῦτ’ αἴτια τῇ γῇ τῆς σκληρότητός τε καὶ ἀντιτυπίας
<span class="lb" data-page="7.528" data-line="7" id="l7.528.7"></span>εἶναί φασιν, ὡς ἐνδεχόμενον ἕτερον ἑτέρῳ τινὶ μεταδοῦναι
<span class="lb" data-page="7.528" data-line="8" id="l7.528.8"></span>δυνάμεως, ἢ φύσεως, ἢ ἐνεργείας, ἢ ποιότητος, ἧς οὐ
<span class="lb" data-page="7.528" data-line="9" id="l7.528.9"></span>μετείληφεν αὐτό. καὶ γὰρ αὖ καὶ φαίνεται σαφῶς οὐ μόνον
<span class="lb" data-page="7.528" data-line="10" id="l7.528.10"></span>οὐδὲν ὑπὸ τοῦ πυρὸς συνεχόμενον, ἀλλὰ καὶ διαλυόμενα
<span class="lb" data-page="7.528" data-line="11" id="l7.528.11"></span>πάντα. πρὸς μὲν δὴ τὴν τῶν Στωϊκῶν ὑπόθεσιν ἑτέρωθι
<span class="lb" data-page="7.528" data-line="12" id="l7.528.12"></span>λέλεκται διὰ πλειόνων· ἐπὶ δὲ τοὺς Ἡροφιλείους ἐπάνειμι,
<span class="lb" data-page="7.528" data-line="13" id="l7.528.13"></span>καὶ πρὸς τούτους ἀρκέσει μοι κατά γε τὸ παρὸν εἰπεῖν, ὡς
<span class="lb" data-page="7.528" data-line="14" id="l7.528.14"></span>προστάτης αὐτῶν ἐναντιώτατα πέπονθεν, ἀπορῶν μὲν ἐν
<span class="lb" data-page="7.528" data-line="15" id="l7.528.15"></span>παμπόλλοις ἀποδείξεις προχείρους ἔχουσιν, ἀποφαινόμενος
<span class="lb" data-page="7.528" data-line="16" id="l7.528.16"></span>δὲ ἐν ἄλλοις, ὧν αἵ τ’ ἀποδείξεις ἀδύνατοι ἥ θ’ ὑπόθεσις
<span class="lb" data-page="7.528" data-line="17" id="l7.528.17"></span>ψευδής.
</p>
        </article>

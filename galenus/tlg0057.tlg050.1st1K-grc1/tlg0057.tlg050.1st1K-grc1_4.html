<article xmlns="http://www.w3.org/1999/xhtml" id="urn:cts:greekLit:tlg0057.tlg050.1st1K-grc1:4">
<span class="pb page1" data-page="7.529" id="p7.529"></span>
<span class="milestone ed1page page1" data-n="3.344" data-unit="ed1page" id="ed1page.3.344"></span>
<span class="milestone ed2page page1" data-n="7.328" data-unit="ed2page" id="ed2page.7.328"></span>
          <p>
<span class="lb" data-page="7.529" data-line="1" id="l7.529.1"></span>Ἀπολιπόντες οὖν καὶ τούτους αὖθις λέγωμεν,
<span class="lb" data-page="7.529" data-line="2" id="l7.529.2"></span>ὡς τὸ μὲν διατείνεσθαι καὶ ῥήγνυσθαι διὰ πλῆθος
<span class="lb" data-page="7.529" data-line="3" id="l7.529.3"></span>αὐτῶν τῶν περιεχόντων ἀγγείων ἐστὶ πάθος, οὐ δυνάμεώς
<span class="lb" data-page="7.529" data-line="4" id="l7.529.4"></span>τινος· τὸ δὲ βαρύνεσθαι δυνάμεως αἰσθητικῆς· οὐ γὰρ δὴ
<span class="lb" data-page="7.529" data-line="5" id="l7.529.5"></span>ἁπλῶς γε ταύτης πάσης οὐδὲ τοῦτο, τῆς γέ τοι φυσικῆς δυνάμεως
<span class="lb" data-page="7.529" data-line="6" id="l7.529.6"></span>οὐκ ἔστι πάθος τὸ βαρύνεσθαι. εἴπερ οὖν ὀρθῶς ἀπεδείξαμεν
<span class="lb" data-page="7.529" data-line="7" id="l7.529.7"></span>ἐν τῇ τῶν φυσικῶν δυνάμεων πραγματείᾳ, τὴν μέν
<span class="lb" data-page="7.529" data-line="8" id="l7.529.8"></span>τινα τῶν οἰκείων ἑλκτικὴν εἶναι δύναμιν, ἑτέραν δὲ αὐτῶν
<span class="lb" data-page="7.529" data-line="9" id="l7.529.9"></span>τούτων ἀλλοιωτικὴν, ἄλλην δὲ καθεκτικὴν εἶναι δύναμιν, καὶ τετάρτην
<span class="lb" data-page="7.529" data-line="10" id="l7.529.10"></span>ἀποκριτικὴν τῶν ἀλλοτρίων, ἕτερ’ ἄττα χρὴ ζητεῖν γνωρίσματα
<span class="lb" data-page="7.529" data-line="11" id="l7.529.11"></span>τοῦ πρὸς ἑκάστην τῶν εἰρημένων δυνάμεων πλήθους,
<span class="lb" data-page="7.529" data-line="12" id="l7.529.12"></span>ὡς οὐχ ἱκανοῦ τοῦ βάρους ὑπάρχοντος. οὐ γὰρ ὥσπερ ἡ
<span class="lb" data-page="7.529" data-line="13" id="l7.529.13"></span>ἄῤῥωστος γαστὴρ αἰσθάνεται τῶν βαρυνόντων αὐτὴν, διὰ τὸ
<span class="lb" data-page="7.529" data-line="14" id="l7.529.14"></span>περιττὸν τῆς αἰσθήσεως, οὕτω καὶ ἡ φλὲψ καὶ ἡ ἀρτηρία
<span class="lb" data-page="7.529" data-line="15" id="l7.529.15"></span>τὴν αὐτὴν αἴσθησιν ἔχουσιν, ἀλλ’ ἑτέραν. εἴπερ ἄρα γένος
<span class="lb" data-page="7.529" data-line="16" id="l7.529.16"></span>οὐ ταὐτὸν κατὰ τὰ νεῦρα, μακροτέρου λόγου δεόμενον εἰς
<span class="lb" data-page="7.529" data-line="17" id="l7.529.17"></span>δήλωσίν τε καὶ πίστιν. τοῦ μὲν οὖν κατὰ τὰς ἀρτηρίας πλήθους,
<span class="lb" data-page="7.529" data-line="18" id="l7.529.18"></span>ὡς πρὸς τὴν δύναμιν αὐτῶν, ἐπιστημονικὰ γνωρίσματα
<span class="pb" data-page="7.530" id="p7.530"></span>
<span class="lb" data-page="7.530" data-line="1" id="l7.530.1"></span>διὰ τῆς περὶ τῶν σφυγμῶν εἴρηται πραγματείας, ἴσασι δὲ
<span class="lb" data-page="7.530" data-line="2" id="l7.530.2"></span>οὐδὲ τούτων οὐδὲν οἱ ῥᾳδίως ὀνομάζοντες ὁσημέραι πλῆθος·
<span class="lb" data-page="7.530" data-line="3" id="l7.530.3"></span>οὐ μὴν τοῦ γε πρὸς τὰς φλέβας αὐτὸς ἐξεῦρον ἐπιστημονικόν
<span class="lb" data-page="7.530" data-line="4" id="l7.530.4"></span>τι σημεῖον, ἢ παρ’ ἑτέρῳ γεγραμμένον εὑρεῖν ἠδυνήθην, ὅπου
<span class="lb" data-page="7.530" data-line="5" id="l7.530.5"></span>γε τὴν ἀρχὴν οὐδὲ διωρίσατό τις ἡμῶν πρότερος οὐδ’ αὐτὰς
<span class="lb" data-page="7.530" data-line="6" id="l7.530.6"></span>τὰς δυνάμεις ἐπιστημονικῶς. ἐπ’ ὀλίγον μὲν γὰρ ἥψαντο τῆς
<span class="lb" data-page="7.530" data-line="7" id="l7.530.7"></span>θεωρίας αὐτῶν οἱ περὶ Φίλιππόν τε καὶ Ἀρχιγένην, τελέως
<span class="lb" data-page="7.530" data-line="8" id="l7.530.8"></span>δὲ οὐδὲ τούτων οὐδεὶς ἐξειργάσατο. ζητεῖ δὲ ὁ λόγος ὁ νῦν
<span class="lb" data-page="7.530" data-line="9" id="l7.530.9"></span>ἐνεστηκὼς οὐ ταῦτα μόνον, ἀλλὰ καὶ τὸ καθ’ ἕκαστον μόριον
<span class="lb" data-page="7.530" data-line="10" id="l7.530.10"></span>πλῆθος, οἷον τὸ καθ’ ἧπαρ, ἢ καρδίαν, ἢ νεφροὺς, ἢ κῶλον,
<span class="lb" data-page="7.530" data-line="11" id="l7.530.11"></span>ἢ ἐγκέφαλον, ἢ ὀστοῦν. <span class="milestone ed2page" data-n="7.329" data-unit="ed2page" id="ed2page.7.329"></span>ὅσα μὲν οὖν αὐτῶν
<span class="lb" data-page="7.530" data-line="12" id="l7.530.12"></span>ἤτοι δυσαίσθητά ἐστιν ἢ ἀναίσθητα, ταῦτα μὲν οὐκ ἂν ὡσαύτως
<span class="lb" data-page="7.530" data-line="13" id="l7.530.13"></span>αἰσθητὰ γαστρὶ καὶ κύστει τῶν ἐν αὐτοῖς περιττῶν, ἀλλὰ
<span class="lb" data-page="7.530" data-line="14" id="l7.530.14"></span>τὰ μὲν οὐδ’ ὅλως, τὰ δὲ ἤτοι παντάπασιν ἀμυδρῶς, ἢ οὐδ’
<span class="lb" data-page="7.530" data-line="15" id="l7.530.15"></span>ὅλως· παντάπασι μὲν ἀμυδρῶς, ὡς ἐπὶ παμπόλλῳ πλήθει,
<span class="lb" data-page="7.530" data-line="16" id="l7.530.16"></span>οὐδ’ ὅλως δ’, ὡς ἐπ’ ὀλίγῳ. καὶ γὰρ καὶ πνεύμονι καὶ ἥπατι
<span class="lb" data-page="7.530" data-line="17" id="l7.530.17"></span>καὶ νεφροῖς ἐγγίνεται βάρους αἴσθησις ἐνίοτε, καί τις ὀστοῦν
<span class="lb" data-page="7.530" data-line="18" id="l7.530.18"></span>ᾔσθετο βαρυνόμενος, ἀμυδρᾷ καὶ αὐτὸς αἰσθήσει· κατὰ τὸν
<span class="pb" data-page="7.531" id="p7.531"></span>
<span class="lb" data-page="7.531" data-line="1" id="l7.531.1"></span>ἐγκέφαλον δὲ βάρη διασημαίνει πολλάκις οὐκ ἀμυδρὰ μόνον,
<span class="lb" data-page="7.531" data-line="2" id="l7.531.2"></span>ἀλλ’ ἔστιν ἐνίοτε καὶ πάνυ σαφῆ. τοῖς δὲ ἀναισθήτοις μορίοις
<span class="lb" data-page="7.531" data-line="3" id="l7.531.3"></span>οὐκ ἐνδέχεται γίγνεσθαί τινα αἴσθησιν οὔτε βάρους
<span class="lb" data-page="7.531" data-line="4" id="l7.531.4"></span>οὔτ’ ἄλλου συμπτώματος οὐδενός· ἀναίσθητα δ’ ἔοικεν ὑπάρχειν
<span class="lb" data-page="7.531" data-line="5" id="l7.531.5"></span>ἔνια τῶν ὀστῶν, καὶ ἡ πιμελὴ, καί τινες τῶν ἀδένων,
<span class="lb" data-page="7.531" data-line="6" id="l7.531.6"></span>εἰ μὴ ἄρα καὶ οἱ μυελοὶ πάντες ἐκ τῶν ἀναισθήτων εἰσίν·
<span class="lb" data-page="7.531" data-line="7" id="l7.531.7"></span>ἐγκέφαλος γοῦν καὶ νωτιαῖος, ὡς ἔνιοί φασιν, ἐκ τῶν αἰσθητικῶν
<span class="lb" data-page="7.531" data-line="8" id="l7.531.8"></span>εἰσι. βεβαίως δ’ ἄν τις ἀποφαίνοιτο κατὰ τῆς περὶ τὰ
<span class="lb" data-page="7.531" data-line="9" id="l7.531.9"></span>κυρτὰ τοῦ ἥπατος σαρκὸς, ἣν οἱ πολλοὶ τῶν ἰατρῶν παρέγχυμα
<span class="lb" data-page="7.531" data-line="10" id="l7.531.10"></span><span class="milestone ed1page" data-n="3.345" data-unit="ed1page" id="ed1page.3.345"></span>προσαγορεύουσιν· οὐδὲ γὰρ ὅλως εἰς αὐτὴν οὐδαμόθεν
<span class="lb" data-page="7.531" data-line="11" id="l7.531.11"></span>ἐμφύεται νεῦρον· ἀπορήσειε δ’ ἄν τις καὶ περὶ τῆς
<span class="lb" data-page="7.531" data-line="12" id="l7.531.12"></span>ἐν τοῖς σιμοῖς. οὕτω γάρ ἐστι βραχέα τὰ κατὰ τὰς πύλας ἐμφυόμενα
<span class="lb" data-page="7.531" data-line="13" id="l7.531.13"></span>τῷ ἥπατι, ὥστε φαίνεσθαι τὸν ὑμένα μόνον αὐτοῦ
<span class="lb" data-page="7.531" data-line="14" id="l7.531.14"></span>διαπλέκοντα. καὶ μὴν καὶ κατὰ σπλῆνα καὶ νεφροὺς ὡσαύτως
<span class="lb" data-page="7.531" data-line="15" id="l7.531.15"></span>ἀπορήσειεν ἄν τις, ἔτι τε μᾶλλον ἐν πνεύμονι, καὶ τάχα
<span class="lb" data-page="7.531" data-line="16" id="l7.531.16"></span>ἄν τις ἐν τούτοις τοῖς σπλάγχνοις ᾖ τοῦ βάρους αἴσθησις, οὐκ
<span class="lb" data-page="7.531" data-line="17" id="l7.531.17"></span>αὐτῶν τῶν σπλάγχνων, ἀλλὰ τῶν περιεχόντων αὐτὰ χιτώνων
<span class="lb" data-page="7.531" data-line="18" id="l7.531.18"></span>καὶ ὑμένων εἶναι λεχθείη, καὶ μάλιστα ἐπὶ πνεύμονός τε καὶ
<span class="pb" data-page="7.532" id="p7.532"></span>
<span class="lb" data-page="7.532" data-line="1" id="l7.532.1"></span>ἥπατος, ἐξηρτημένων τε καὶ κρεμαμένων, καὶ οὐχ ἑδραίως
<span class="lb" data-page="7.532" data-line="2" id="l7.532.2"></span>ἐστηριγμένων. ἐναργῶς γὰρ οἱ κάμνοντες αἰσθάνονται πολλάκις
<span class="lb" data-page="7.532" data-line="3" id="l7.532.3"></span>ἄνω πρὸς τῇ κλειδὶ τάσεώς τινος, ὡς ἐπὶ τοῖς κατὰ τὸ
<span class="lb" data-page="7.532" data-line="4" id="l7.532.4"></span>ἧπαρ ὄγκοις, αὐτοῦ τε τοῦ σπλάγχνου βαρέος· ὡς εὐτυχὴς
<span class="lb" data-page="7.532" data-line="5" id="l7.532.5"></span>δέ τις, ὃς οὐκ ᾔσθετο καθ’ ὅλον ἑαυτοῦ τὸν βίον, οὕτω
<span class="lb" data-page="7.532" data-line="6" id="l7.532.6"></span>συνεχῶς ἅπασι γιγνομένου. λέγει δέ που καὶ Ἱπποκράτης,
<span class="lb" data-page="7.532" data-line="7" id="l7.532.7"></span>ἐς νεφρὸν ὀδύνη βαρείη, ὥσπέρ γε καὶ κατὰ πνεύμονα γίγνεται
<span class="lb" data-page="7.532" data-line="8" id="l7.532.8"></span>βάρος· εἴρηται δὲ σχεδὸν ἅπασι τοῖς ἰατροῖς, ὅταν ἁλῷ
<span class="lb" data-page="7.532" data-line="9" id="l7.532.9"></span>φλεγμονῇ τὸ σπλάγχνον. ἀλλ’ οὐδὲν τούτων ἐζητηκότες οἱ
<span class="lb" data-page="7.532" data-line="10" id="l7.532.10"></span>πλεῖστοι τῶν ἰατρῶν, ἔνιοι δὲ οὐδ’ ὅτι δύναται μὲν ποτὲ
<span class="lb" data-page="7.532" data-line="11" id="l7.532.11"></span>καθ’ ὅλον τὸ ζῶον εἶναι τὸ πλῆθος, ἐγχωρεῖ δὲ καὶ περὶ ἔν
<span class="lb" data-page="7.532" data-line="12" id="l7.532.12"></span>ὁτιοῦν μόριον ἢ καὶ πλείω, προπετῶς ἀποφαίνονται περὶ
<span class="lb" data-page="7.532" data-line="13" id="l7.532.13"></span>πλήθους. ἀλλ’ εἰ βούλει κατὰ τὸ παρὸν ἐάσαντες ἁπάσας
<span class="lb" data-page="7.532" data-line="14" id="l7.532.14"></span>ταύτας τὰς ἀπορίας, ἐν τοῖς εὐπορωτέροις γυμνασθῶμεν.
</p>
        </article>

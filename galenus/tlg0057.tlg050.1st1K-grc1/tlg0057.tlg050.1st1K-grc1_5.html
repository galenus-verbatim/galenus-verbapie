<article xmlns="http://www.w3.org/1999/xhtml" id="urn:cts:greekLit:tlg0057.tlg050.1st1K-grc1:5">
<span class="pb page1" data-page="7.532" id="p7.532"></span>
<span class="milestone ed1page page1" data-n="3.345" data-unit="ed1page" id="ed1page.3.345"></span>
<span class="milestone ed2page page1" data-n="7.329" data-unit="ed2page" id="ed2page.7.329"></span>
          <p>
<span class="lb" data-page="7.532" data-line="15" id="l7.532.15"></span>Εὐπορώτερον δ’ εἶναί μοι δοκεῖ, πάλιν ἀπὸ
<span class="lb" data-page="7.532" data-line="16" id="l7.532.16"></span>βάρους ἄρξασθαι· φαίνεται γὰρ τοῦτο τοῦ πρὸς τὴν αἰσθητικὴν
<span class="lb" data-page="7.532" data-line="17" id="l7.532.17"></span>δύναμιν πλήθους ἐναργέστατον εἶναι γνώρισμα. πότερον ﻿
<span class="pb" data-page="7.533" id="p7.533"></span>
<span class="lb" data-page="7.533" data-line="1" id="l7.533.1"></span>οὖν ἀληθές ἐστιν ἀποφαίνεσθαι τῷ πλήθει βάρος ἀκολουθεῖν
<span class="lb" data-page="7.533" data-line="2" id="l7.533.2"></span>ἔξ ἀνάγκης, ἢ τὸ βάρος ἀνάγκῃ προηγεῖσθαι πλήθους;
<span class="lb" data-page="7.533" data-line="3" id="l7.533.3"></span>οὐ γὰρ δή γε ταὐτόν ἐστιν, ἢ ἀκολουθεῖν ἐν τῷ λόγῳ
<span class="lb" data-page="7.533" data-line="4" id="l7.533.4"></span>τὸ βάρος, ἢ προηγεῖσθαι. ἀληθὲς μὲν γὰρ, ὅτῳ πλῆθος
<span class="lb" data-page="7.533" data-line="5" id="l7.533.5"></span>ὑγρῶν τινῶν ἐστιν ἐν τῷ σώματι, τούτῳ βάρους αἴσθησιν
<span class="lb" data-page="7.533" data-line="6" id="l7.533.6"></span>ὑπάρχειν, ἐν ἐκείνοις τοῖς μέρεσι δηλονότι, ἐν οἷσπερ ἂν ᾖ
<span class="lb" data-page="7.533" data-line="7" id="l7.533.7"></span>τὸ πλῆθος, αἰσθητικοῖς ὑπάρχουσιν· οὐκ ἀληθὲς δὲ τὸ, βάρους
<span class="lb" data-page="7.533" data-line="8" id="l7.533.8"></span>ὄντος ἔν τινι μέρει, πλῆθος ὑπάρχειν ἐν ἐκείνῳ χυμῶν.
<span class="lb" data-page="7.533" data-line="9" id="l7.533.9"></span><span class="milestone ed2page" data-n="7.330" data-unit="ed2page" id="ed2page.7.330"></span>ἐγχωρεῖ γὰρ, ὑπὸ τῶν στερεῶν μορίων βαρύνεσθαι τὴν
<span class="lb" data-page="7.533" data-line="10" id="l7.533.10"></span>δύναμιν ἀῤῥωστοῦσαν, ὡς ἐν ταῖς παραλύσεσιν. ὑπὸ γὰρ
<span class="lb" data-page="7.533" data-line="11" id="l7.533.11"></span>(τῆς) τῶν μυῶν (ἐν) ὅλου κώλου κινουμένου, τῶν μυῶν ἀῤῥώστων
<span class="lb" data-page="7.533" data-line="12" id="l7.533.12"></span>γινομένων κινεῖν καὶ μεταφέρειν αὐτὸ, βάρους αἴσθησις
<span class="lb" data-page="7.533" data-line="13" id="l7.533.13"></span>γίγνεται τοῖς παραλυομένοις. οὐ γὰρ ἑαυτῷ βαρὺ φαίνεται
<span class="lb" data-page="7.533" data-line="14" id="l7.533.14"></span>τὸ ἀῤῥωστοῦν, οἷον ὁ μῦς, ἢ τὸ νεῦρον, ἢ ὅλως ὅ τι
<span class="lb" data-page="7.533" data-line="15" id="l7.533.15"></span>περ ἂν ᾖ σῶμα τὸ πρώτως κινοῦν τὰ μόρια, ἀλλὰ τοῦτο τὸ
<span class="lb" data-page="7.533" data-line="16" id="l7.533.16"></span>πάθημα τὸ λεγόμενον βάρος ἐξ ἑτέρου τε πέφυκεν ἑτέροις
<span class="lb" data-page="7.533" data-line="17" id="l7.533.17"></span>ἐγγίνεσθαι, αὐτό τε καθ’ ἑαυτὸ τὸ νεῦρον, ἢ ὁ τένων, ἢ
<span class="lb" data-page="7.533" data-line="18" id="l7.533.18"></span>ὁ μῦς, ἢ ὅ τι περ ἂν ᾖ τὸ κινοῦν ἡμᾶς, ἀτονώτερον μὲν αὐτοῦ
<span class="pb" data-page="7.534" id="p7.534"></span>
<span class="lb" data-page="7.534" data-line="1" id="l7.534.1"></span>γίγνεσθαι καὶ ἀσθενέστερον ἐγχωρεῖ, βαρύνειν δὲ ἑαυτὸ, τῶν
<span class="lb" data-page="7.534" data-line="2" id="l7.534.2"></span>ἀδυνάτων ἐστίν. εὐτονώτερον μὲν οὖν γιγνόμενον, ἰσχυροτέρας
<span class="lb" data-page="7.534" data-line="3" id="l7.534.3"></span>τὰς ἐνεργείας ποιήσεται τῶν ἔμπροσθεν· ἀτονώτερον δὲ
<span class="lb" data-page="7.534" data-line="4" id="l7.534.4"></span>ἀσθενεστέρας. οἷον ὁ μῦς, εἴπέρ γε οὗτός ἐστιν ὁ κινῶν τὸ
<span class="lb" data-page="7.534" data-line="5" id="l7.534.5"></span>σκέλος, ὑγιαίνων μὲν ἐπισπάσεται σφοδρῶς ἐκεῖνο τοῦ κώλου
<span class="lb" data-page="7.534" data-line="6" id="l7.534.6"></span>τὸ μέρος, εἰς ὃ καταπέφυκεν, εὐεκτῶν δὲ σφοδρότατα, καὶ
<span class="lb" data-page="7.534" data-line="7" id="l7.534.7"></span>νοσῶν μὲν, ἀσθενῶς, ἔκλυτος δὲ τὴν δύναμιν ὑπάρχων,
<span class="lb" data-page="7.534" data-line="8" id="l7.534.8"></span>ἀμυδρῶς. εἰ δὲ οὐχ ὁ μῦς ἐστιν, ἀλλὰ τὸ νεῦρόν γε τὸν μῦν
<span class="lb" data-page="7.534" data-line="9" id="l7.534.9"></span>αὐτὸν κινοῦν, ἐκείνου πάλιν ὑγεία καὶ νόσος, εὐεξία τε καὶ
<span class="lb" data-page="7.534" data-line="10" id="l7.534.10"></span>ἀῤῥωστία, ταῦτα ἐργάσεται περὶ τὸ κῶλον, ἅπερ ὁ μῦς ἐλέχθη
<span class="lb" data-page="7.534" data-line="11" id="l7.534.11"></span>ποιεῖν. οὕτω δὲ εἰ καὶ τὸ πνεῦμα τὸ πρῶτόν ἐστι τῶν
<span class="lb" data-page="7.534" data-line="12" id="l7.534.12"></span>κινούντων τὸ σκέλος, ἐπ’ ἐκείνου ταῦτα λεχθήσεται. φέρε
<span class="lb" data-page="7.534" data-line="13" id="l7.534.13"></span>τοιγαροῦν ἕνεκα σαφηνείας κείσθω ταῦθ’ ἡμῖν, ὑπὸ μὲν τοῦ
<span class="lb" data-page="7.534" data-line="14" id="l7.534.14"></span>πνεύματος τοῦ διὰ τῶν νεύρων φερομένου κινεῖσθαι τὸν μῦν,
<span class="lb" data-page="7.534" data-line="15" id="l7.534.15"></span>ὑπὸ δὲ τοῦ μυὸς, πρώτην μὲν τὴν κνήμην, εἰς ἣν ὁ μῦς ἐμπέφυκεν,
<span class="lb" data-page="7.534" data-line="16" id="l7.534.16"></span>εἶτα δι’ ἐκείνης τὴν κατὰ γόνυ διάρθρωσιν, ἐφ’ ἣν
<span class="lb" data-page="7.534" data-line="17" id="l7.534.17"></span>τὸ σκέλος ὅλον ἐμπέφυκεν. ἀληθῶς γὰρ ἄν τις ἐπὶ ταύταις
<span class="lb" data-page="7.534" data-line="18" id="l7.534.18"></span>ταῖς ὑποθέσεσι λέγοι καὶ τὸν μῦν αὐτὸν βάρος γίγνεσθαι τῷ
<span class="lb" data-page="7.534" data-line="19" id="l7.534.19"></span>ἀῤῥώστῳ πνεύματι, καὶ σὺν αὐτῷ τὸ κῶλον ὅλον, οἷον εἰ
<span class="pb" data-page="7.535" id="p7.535"></span>
<span class="lb" data-page="7.535" data-line="1" id="l7.535.1"></span>τύχοι τὴν κνήμην· εἰ δέ γε τὸ νεῦρον ὑποθώμεθα κινεῖσθαι
<span class="lb" data-page="7.535" data-line="2" id="l7.535.2"></span>πρὸς τοῦ πνεύματος, ὑπὸ νεύρου δὲ τὸν μῦν, εἶτ’ αὖθις ὑπὸ
<span class="lb" data-page="7.535" data-line="3" id="l7.535.3"></span>τοῦ μυὸς τὴν κνήμην, ὑπὸ πάντων τῶν εἰρημένων βαρυνθήσεται
<span class="lb" data-page="7.535" data-line="4" id="l7.535.4"></span>τὸ πνεῦμα τὸ ἄῤῥωστον. ὥστ’ ἤδη μὲν κᾀνταῦθα δῆλον,
<span class="lb" data-page="7.535" data-line="5" id="l7.535.5"></span>ὡς οὐχ οἷόν τε διαγνῶναι τὸ πρῶτον βαρῦνόν τε καὶ
<span class="lb" data-page="7.535" data-line="6" id="l7.535.6"></span>βαρυνόμενον, ἄνευ τοῦ προεγνωκέναι τὸ πρῶτον κινοῦν ἕκαστον
<span class="lb" data-page="7.535" data-line="7" id="l7.535.7"></span>τῶν ἐν ἡμῖν μορίων. ἀλλὰ καὶ τοῦτο μὲν αὖθις ἀκριβέστερον
<span class="lb" data-page="7.535" data-line="8" id="l7.535.8"></span>ἐπισκεψόμεθα, ὑπὲρ οὗ δὲ ὁ λόγος ἦν περαινέσθω.
<span class="lb" data-page="7.535" data-line="9" id="l7.535.9"></span>γενήσεται δὲ ἕνεκα σαφηνείας ἡ διέξοδος ἅπασα μεθ’ ὑποθέσεως.
<span class="lb" data-page="7.535" data-line="10" id="l7.535.10"></span>ὑποκείσθω τοίνυν ὁ μῦς εἶναι τὸ πρῶτον κινοῦν ἑαυτόν
<span class="lb" data-page="7.535" data-line="11" id="l7.535.11"></span>τε καὶ τὸ τῆς κνήμης ὀστοῦν. ἑαυτῷ μὲν οὖν οὐδὲ πώποτ’
<span class="lb" data-page="7.535" data-line="12" id="l7.535.12"></span>ἐστὶ βαρὺς, οὐδ’ ὅταν ἀτονώτατος ὑπάρχῃ, βαρύνει δὲ
<span class="lb" data-page="7.535" data-line="13" id="l7.535.13"></span>αὐτὸν ἡ κνήμη· πότερον δὲ κινεῖσθαι μόνον ἐφιέμενον, ἢ
<span class="lb" data-page="7.535" data-line="14" id="l7.535.14"></span>κᾂν ἡσυχάζῃ, σκέψεως ἑτέρας οὐ μικρᾶς ᾖ, διωρισμένης ἡμῖν
<span class="lb" data-page="7.535" data-line="15" id="l7.535.15"></span>ἐν τοῖς περὶ μυῶν κινήσεως, ἧς ἄνευ σκέψεως οὔτε διάθεσιν
<span class="lb" data-page="7.535" data-line="16" id="l7.535.16"></span>οὔτε πεπονθότα τόπον ἀκριβῶς ἔστι διαγνῶναι κατὰ τὰς τοῦ
<span class="lb" data-page="7.535" data-line="17" id="l7.535.17"></span>βάρους αἰσθήσεις, αὐτίκα γέ τοι τισὶ μὲν ἤτοι κῶλον ἕν ἢ καὶ
<span class="pb" data-page="7.536" id="p7.536"></span>
<span class="lb" data-page="7.536" data-line="1" id="l7.536.1"></span>σύμπαν τὸ σῶμα βαρύνεται κινεῖσθαι προῃρημένοις, ἡσυχάζουσι
<span class="lb" data-page="7.536" data-line="2" id="l7.536.2"></span>δὲ οὐδεμία βάρους αἴσθησις γίγνεται· τινὲς δὲ καὶ πρὸ
<span class="lb" data-page="7.536" data-line="3" id="l7.536.3"></span>τοῦ κινεῖσθαι βαρύνεσθαί φασι. τίς οὖν ἑκατέρων τούτων
<span class="lb" data-page="7.536" data-line="4" id="l7.536.4"></span>ἡ διάθεσις, ἀμήχανον γνῶναι, πρὶν ἐξευρεῖν τὰ κινοῦντά τε
<span class="lb" data-page="7.536" data-line="5" id="l7.536.5"></span>καὶ κινούμενα σώματα καθ’ ὅλον τὸ σκέλος. εἰ μὲν γὰρ αἱ
<span class="lb" data-page="7.536" data-line="6" id="l7.536.6"></span>τῶν νεύρων ἶνες αἱ κατὰ τὸν μῦν εἰσιν αἱ πρῶται κινούμεναι,
<span class="lb" data-page="7.536" data-line="7" id="l7.536.7"></span>συγκινεῖται δὲ ταύταις ἐν αὐτῷ τό τε ὑμενῶδες γένος
<span class="lb" data-page="7.536" data-line="8" id="l7.536.8"></span>καὶ τὸ φλεβῶδες καὶ τὸ ἀρτηριῶδες, ἔτι δ’ οἱ σύνδεσμοι,
<span class="lb" data-page="7.536" data-line="9" id="l7.536.9"></span>βάρους μὲν αἴσθησις αὐτῷ γενήσεται καὶ διὰ ταῦτα καὶ δι’
<span class="lb" data-page="7.536" data-line="10" id="l7.536.10"></span>ἄλλα πάντα τὰ καθ’ ὅλον τὸ κῶλον. ἐπισκεψόμεθα δὲ καὶ
<span class="lb" data-page="7.536" data-line="11" id="l7.536.11"></span>διοριούμεθα, πότε μὲν ἐνεργοῦντος καὶ κινουμένου τοῦ κώλου
<span class="lb" data-page="7.536" data-line="12" id="l7.536.12"></span>τὸ βάρος ἔσται, πότε δ’ ἡσυχάζοντος. εἰ δὲ καὶ τὸ τῶν συνδέσμων
<span class="lb" data-page="7.536" data-line="13" id="l7.536.13"></span>ἐν αὐτῷ γένος ἅμα τῷ <span class="milestone ed2page" data-n="7.331" data-unit="ed2page" id="ed2page.7.331"></span>σαρκώδει κινεῖται,
<span class="lb" data-page="7.536" data-line="14" id="l7.536.14"></span>ταῦτα γάρ ἐστιν ἡ οἰκεία τοῦ μυὸς οὐσία, δι’ οὐδὲν μὲν τούτων
<span class="lb" data-page="7.536" data-line="15" id="l7.536.15"></span>οὐδέποτε γένοιτ’ ἂν ἡ τοῦ βάρους αἴσθησις· ἤτοι δὴ ἐκ
<span class="lb" data-page="7.536" data-line="16" id="l7.536.16"></span>τῶν φλεβῶν, ἢ ἐκ τῶν ἀρτηριῶν, ἢ ἐκ τῆς πιμελῆς, ἢ ἐκ
<span class="lb" data-page="7.536" data-line="17" id="l7.536.17"></span>τῶν ὀστῶν, ἢ ἔκ τινων, ἢ ἐκ πάντων γενήσεται. δῆλον δὲ
<span class="lb" data-page="7.536" data-line="18" id="l7.536.18"></span>ὡς εἰ καὶ παραλίποιμέν ποτε κατὰ τὰς τοιαύτας διαιρέσεις
<span class="lb" data-page="7.536" data-line="19" id="l7.536.19"></span>τὸ ἔκ τινων, ἢ ἐκ πάντων, αὐτὸ χρὴ προσυπακούειν τοὺς
<span class="pb" data-page="7.537" id="p7.537"></span>
<span class="lb" data-page="7.537" data-line="1" id="l7.537.1"></span>ἀναγινώσκοντας τὸ βιβλίον, εἰδότας ὅτι κατὰ τοὺς τοιούτους
<span class="lb" data-page="7.537" data-line="2" id="l7.537.2"></span>ἅπαντας λόγους οἱ σύνδεσμοι οὐ διαζευκτικῶς, ἀλλὰ παραδιαζευκτικῶς
<span class="lb" data-page="7.537" data-line="3" id="l7.537.3"></span>εἰσιν. ἐκ μὲν δὴ τῶν εἰρημένων εὔδηλον, ὡς
<span class="lb" data-page="7.537" data-line="4" id="l7.537.4"></span>ὅστις βούλεται διαγνωστικὸς εἶναι πληθωρικοῦ μορίου, τοῦτον
<span class="lb" data-page="7.537" data-line="5" id="l7.537.5"></span>τῶν τε διοικουσῶν ἡμᾶς δυνάμεων ἐπιστήμην ἔχειν ἀναγκαῖόν
<span class="lb" data-page="7.537" data-line="6" id="l7.537.6"></span>ἐστιν, ἀνατομῆς τε καὶ φύσεως ἁπάντων ἀκριβῶς τῶν
<span class="lb" data-page="7.537" data-line="7" id="l7.537.7"></span>τοῦ ζώου μορίων· ἐκ τούτου γὰρ ὁρμώμενος ἴσως ἄν ποτε
<span class="lb" data-page="7.537" data-line="8" id="l7.537.8"></span>ἐξεύροιτο σημεῖα μορίου πληθωρικοῦ.
</p>
        </article>

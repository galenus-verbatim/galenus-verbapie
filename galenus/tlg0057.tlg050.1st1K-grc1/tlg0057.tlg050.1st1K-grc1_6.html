<article xmlns="http://www.w3.org/1999/xhtml" id="urn:cts:greekLit:tlg0057.tlg050.1st1K-grc1:6">
<span class="pb page1" data-page="7.537" id="p7.537"></span>
<span class="milestone ed1page page1" data-n="3.345" data-unit="ed1page" id="ed1page.3.345"></span>
<span class="milestone ed2page page1" data-n="7.331" data-unit="ed2page" id="ed2page.7.331"></span>
          <p>
<span class="lb" data-page="7.537" data-line="9" id="l7.537.9"></span>Εἰ δέ τις ἀληθείας μὲν οὐ πεφρόντικεν,
<span class="lb" data-page="7.537" data-line="10" id="l7.537.10"></span>ἐξαπατᾷν δὲ βούλεται τοὺς πέλας, ὅτι εἴη γνούς τι σοφὸν,
<span class="lb" data-page="7.537" data-line="11" id="l7.537.11"></span>ἕτοιμεν τούτῳ, κᾂν εἰ μηδὲν ἄλλο, τὰ γοῦν Ἐρασιστράτου
<span class="lb" data-page="7.537" data-line="12" id="l7.537.12"></span>κατὰ τὸ πρῶτον ὑγιεινῶν αὐτὸν μαθεῖν· ἐν ἄλλῳ μὲν γὰρ
<span class="lb" data-page="7.537" data-line="13" id="l7.537.13"></span>οὐδὲ ἐπεχείρησε πλήθους εἰπεῖν σημεῖα. προσχῶμεν οὖν αὐτοῦ
<span class="lb" data-page="7.537" data-line="14" id="l7.537.14"></span>τοῖς ῥήμασι, πρῶτον μὲν ἐν οἷς ἥ τίς ποτέ ἐστιν ἡ γένεσις
<span class="lb" data-page="7.537" data-line="15" id="l7.537.15"></span>τῆς πληθώρας<span class="milestone ed1page" data-n="3.346" data-unit="ed1page" id="ed1page.3.346"></span> φησὶν, οὕτως γὰρ αὐτὸς ὀνομάζει
<span class="lb" data-page="7.537" data-line="16" id="l7.537.16"></span>τὸ κατὰ τὰς φλέβας πλῆθος, εἶθ’ ἑξῆς ἐν οἷς τὰ σημεῖα τῆς
<span class="lb" data-page="7.537" data-line="17" id="l7.537.17"></span>διαγνώσεως ἐξηγεῖται. ἡ μέντοι γένεσις αὐτῷ τοιάδε. τῆς
<span class="lb" data-page="7.537" data-line="18" id="l7.537.18"></span>γὰρ ἀναδιδομένης τροφῆς μήτε καταπεττομένης, μήτε ἐκπονουμένης ﻿
<span class="pb" data-page="7.538" id="p7.538"></span>
<span class="lb" data-page="7.538" data-line="1" id="l7.538.1"></span>κατὰ τὸ εἰθισμένον ἑκάστῳ, μήτε ἄλλως πως ἐκκρινομένης,
<span class="lb" data-page="7.538" data-line="2" id="l7.538.2"></span>ἀναγκαῖον ἦ πληροῦσθαι τὰ ἀγγεῖα, τῆς πέψεως
<span class="lb" data-page="7.538" data-line="3" id="l7.538.3"></span>καὶ τῆς ἀναδόσεως (καὶ) τὰς κατ’ αὐτὰς ἐνεργείας ἀποδιδουσῶν.
<span class="lb" data-page="7.538" data-line="4" id="l7.538.4"></span>καὶ τῆς μὲν προϋπαρχούσης τροφῆς ἐν τοῖς ἀγγείοις
<span class="lb" data-page="7.538" data-line="5" id="l7.538.5"></span>οὐδαμῶς καταναλισκομένης, τῆς δ’ ἀπὸ τῶν προσφερομένων
<span class="lb" data-page="7.538" data-line="6" id="l7.538.6"></span>ἐπιγιγνομένης, τὰ ἐν τῷ σώματι ἀγγεῖα καὶ ἐπὶ πλέον διατείνεται.
<span class="lb" data-page="7.538" data-line="7" id="l7.538.7"></span>ὅταν δὲ μηκέτι ἐπίσαξιν ἐπιδέχηται τὰ ἀγγεῖα, ἐπιφέρηται
<span class="lb" data-page="7.538" data-line="8" id="l7.538.8"></span>δὲ ἐκ τῆς κοιλίας ἑτέρα τροφὴ, ὁρμὴν λαμβάνει τὰ
<span class="lb" data-page="7.538" data-line="9" id="l7.538.9"></span>ὑπάρχοντα εἰς τὰ παρακείμενα τοῦ πνεύματος ἀγγεῖα. ἔκ τε
<span class="lb" data-page="7.538" data-line="10" id="l7.538.10"></span>οὖν τούτου δῆλον, ὅτι περὶ τοῦ κατὰ τὸ ἔγχυμα διαλέγεται
<span class="lb" data-page="7.538" data-line="11" id="l7.538.11"></span>πλήθους, ἔκ τε τοῦ καλεῖν αὐτὸ πληθώραν ἰδίως· τοῦτο γὰρ
<span class="lb" data-page="7.538" data-line="12" id="l7.538.12"></span>τὸ πάθος ὀνομάζεται πληθώρα μόνον, οὐ τὸ ἕτερον, ὃ πρὸς
<span class="lb" data-page="7.538" data-line="13" id="l7.538.13"></span>τὴν δύναμιν κρίνεται. μικρὸν δὲ διελθὼν ὑπὲρ τῆς διαγνώσεως
<span class="lb" data-page="7.538" data-line="14" id="l7.538.14"></span>αὐτοῦ, τάδε γράφει. δεῖ οὖν, καθάπερ εἴρηται, πειρᾶσθαι
<span class="lb" data-page="7.538" data-line="15" id="l7.538.15"></span>διαγινώσκειν τὴν κατὰ πληθώραν διάθεσιν. κατ’
<span class="lb" data-page="7.538" data-line="16" id="l7.538.16"></span>ἀρχὰς μὲν οὖν αὐτῆς μετρίως πληρουμένων τῶν ἀγγείων,
<span class="lb" data-page="7.538" data-line="17" id="l7.538.17"></span>εὐτονώτεροί τε καὶ ἰσχυρότεροι ἑαυτῶν φαίνονται παρὰ τὸ
<span class="lb" data-page="7.538" data-line="18" id="l7.538.18"></span>εἰθισμένον· ἐπιπλέον δὲ πληρώσεως ἐρχομένων, παρεμπίπλανται
<span class="pb" data-page="7.539" id="p7.539"></span>
<span class="lb" data-page="7.539" data-line="1" id="l7.539.1"></span>βραχίονές τε καὶ κνῆμαι καὶ χεῖρες, ὥσπερ τοῖς ἀπὸ
<span class="lb" data-page="7.539" data-line="2" id="l7.539.2"></span>τῶν γυμνασίων εἰς διάτασιν ἐρχομένοις· ἐπὶ πολὺ δὲ τῆς πληθώρας
<span class="lb" data-page="7.539" data-line="3" id="l7.539.3"></span>προαγούσης, ἑλκώδεις τε καὶ βραδύτεραι καὶ δυσκινητότεραί
<span class="lb" data-page="7.539" data-line="4" id="l7.539.4"></span>εἰσι, καὶ ὅλη τοῦ σώματος ἡ ἁφὴ τείνεται, ὡς κόπου
<span class="lb" data-page="7.539" data-line="5" id="l7.539.5"></span>φαινομένου. πλησίον δὲ ἤδη νόσου ἡ τοιαύτη διάθεσις, ἐὰν
<span class="lb" data-page="7.539" data-line="6" id="l7.539.6"></span>μὴ πάνυ ἐπιδεξίως τε καὶ συνετῶς αὐτήν τις λύῃ. συνέχεεν
<span class="lb" data-page="7.539" data-line="7" id="l7.539.7"></span>ἐν τούτοις ὁ Ἐρασίστρατος ἑτερογενῶν πληθῶν γνωρίσματα
<span class="lb" data-page="7.539" data-line="8" id="l7.539.8"></span>μετὰ τοῦ καὶ προσγράφειν αὐτοῖς ἔνια τῶν οὐκ ἀναγκαίων.
<span class="lb" data-page="7.539" data-line="9" id="l7.539.9"></span>ἐπισκέψασθαι δὲ ἔστιν ἀπ’ ἀρχῆς αὐτοῦ τὸν λόγον. ἐν μὲν
<span class="lb" data-page="7.539" data-line="10" id="l7.539.10"></span>γὰρ τῷ, κατ’ ἀρχὰς μὲν οὖν αὐτῆς μετρίως πληρουμένων τῶν
<span class="lb" data-page="7.539" data-line="11" id="l7.539.11"></span>ἀγγείων, εὐτονώτεροί τε καὶ ἰσχυρότεροι ἑαυτῶν φαίνονται
<span class="lb" data-page="7.539" data-line="12" id="l7.539.12"></span>παρὰ τὸ εἰθισμένον, οὐδ’ ἑτέρωθεν ὁ λόγος ἀναγκαίαν ἔχει
<span class="lb" data-page="7.539" data-line="13" id="l7.539.13"></span>τὴν ἀκολούθησιν, οὔτε ἀπὸ τῆς διαθέσεως ἐπὶ τὰ γνωρίσματα
<span class="lb" data-page="7.539" data-line="14" id="l7.539.14"></span>αὐτῆς, <span class="milestone ed2page" data-n="7.332" data-unit="ed2page" id="ed2page.7.332"></span>οὔτε ἀπὸ τῶν γνωρισμάτων ἐπὶ τὴν διάθεσιν.
<span class="lb" data-page="7.539" data-line="15" id="l7.539.15"></span>οὔτε γὰρ ἀναγκαῖον, ἐπὶ τῶν ἀγγείων μετρίως πληρουμένων
<span class="lb" data-page="7.539" data-line="16" id="l7.539.16"></span>εὐτονωτέρους τε καὶ ἰσχυροτέρους ἑαυτῶν φαίνεσθαι, οὔθ’
<span class="lb" data-page="7.539" data-line="17" id="l7.539.17"></span>ὅταν τοιοῦτοι φαίνωνται, μετρίως πεπλήρωνται τὰ ἀγγεῖα.
<span class="lb" data-page="7.539" data-line="18" id="l7.539.18"></span>ταῖς τε γὰρ τούτων μετρίαις πληρώσεσιν ἐνδέχεταί ποτε καὶ
<span class="pb" data-page="7.540" id="p7.540"></span>
<span class="lb" data-page="7.540" data-line="1" id="l7.540.1"></span>ἀτονωτέρους γίνεσθαί τινας, ἢ εἰς μηδὲν ἐπιφανὲς ἐπὶ μηδέτερα
<span class="lb" data-page="7.540" data-line="2" id="l7.540.2"></span>ὑπαλλάξαι, μήτε ἐπὶ ἰσχὺν μήτε ἐπ’ ἀσθένειαν· εἰ δὲ
<span class="lb" data-page="7.540" data-line="3" id="l7.540.3"></span>ἰσχυρότεροι γίνονται ἢ πρόσθεν, ἐγχωρεῖ τούτοις οὐ μόνον
<span class="lb" data-page="7.540" data-line="4" id="l7.540.4"></span>συνηυξῆσθαι τῇ δυνάμει τὸ πλῆθος τῶν χυμῶν, ἀλλὰ καὶ μεμειῶσθαί
<span class="lb" data-page="7.540" data-line="5" id="l7.540.5"></span>ποτε, καὶ τὴν ἐξ ἀρχῆς ἐνίοτε φυλάττειν ποσότητα.
<span class="lb" data-page="7.540" data-line="6" id="l7.540.6"></span>καθ’ ἑκατέραν γὰρ ὑπόθεσιν ἐγχωρεῖ τῷ πρῶτον λεχθέντι
<span class="lb" data-page="7.540" data-line="7" id="l7.540.7"></span>τριῶν ἀκολούθησιν εἷναι, τῷ μὲν ηὐξῆσθαι τοὺς χυμοὺς εὐτονίαν
<span class="lb" data-page="7.540" data-line="8" id="l7.540.8"></span>τε καὶ ἀτονίαν παρὰ τὴν ἔμπροσθεν κατάστασιν, ἔτι
<span class="lb" data-page="7.540" data-line="9" id="l7.540.9"></span>τε τὴν ἐπὶ τῶν αὐτῶν ὅρων μονὴν τῆς δυνάμεως· τῷ δ’
<span class="lb" data-page="7.540" data-line="10" id="l7.540.10"></span>εὐτονώτερον γεγονέναι τό τε ηὐξῆσθαι καὶ τὸ· μεμειῶσθαι,
<span class="lb" data-page="7.540" data-line="11" id="l7.540.11"></span>καὶ τὸ συμμέτρους εἶναι τοὺς χυμούς. ἀκουέσθω δ’ ὡσαύτως
<span class="lb" data-page="7.540" data-line="12" id="l7.540.12"></span>κατὰ τὸν παρόντα λόγον, ἄν τε χυμοὺς εἴπω ἄν τε αἷμα· διορισθήσεται
<span class="lb" data-page="7.540" data-line="13" id="l7.540.13"></span>γὰρ ὑπὲρ αὐτῶν ἐν προήκοντι τῷ λόγῳ. Ἐρασίστρατος
<span class="lb" data-page="7.540" data-line="14" id="l7.540.14"></span>μὲν οὖν ἁπλῶς ἀπεφήνατο, μηδεμίαν ἀπόδειξιν οἷς
<span class="lb" data-page="7.540" data-line="15" id="l7.540.15"></span>εἶπε προσγράψας· ἡμεῖς δὲ οὐχ ἁπλῶς, ἀλλὰ σὺν ἀποδείξεσιν
<span class="lb" data-page="7.540" data-line="16" id="l7.540.16"></span>ἀναγκαίαις ἕκαστον ὧν εἴπομεν ἄρτι πιστούμενοι, τὴν ἀρχὴν
<span class="lb" data-page="7.540" data-line="17" id="l7.540.17"></span>κᾀνταῦθα πάλιν ἀπ’ αὐτῶν ποιήσομεν τῶν Ἐρασιστράτου
<span class="lb" data-page="7.540" data-line="18" id="l7.540.18"></span>ῥημάτων· εὐτονώτεροί, φησι, καὶ ἰσχυρότεροι φαίνονται.
<span class="pb" data-page="7.541" id="p7.541"></span>
<span class="lb" data-page="7.541" data-line="1" id="l7.541.1"></span>πότερον ἄλλό τι σημαίνει τὸ εὐτονώτεροι τοῦ ἰσχυρότεροι,
<span class="lb" data-page="7.541" data-line="2" id="l7.541.2"></span>καὶ δύο ἡμᾶς ἐδίδαξε σημεῖα τοῦ μετρίου πλήθους, ἢ δύο μὲν
<span class="lb" data-page="7.541" data-line="3" id="l7.541.3"></span>εἰπὼν ὀνόματα, σημεῖον δὲ ἕν; ἐγὼ δὲ οὐδεμίαν εὑρίσκω τοῦ
<span class="lb" data-page="7.541" data-line="4" id="l7.541.4"></span>σημαινομένου διαφορὰν, οὔτε κατὰ τὸ γένος οὔτε κατὰ τὸ
<span class="lb" data-page="7.541" data-line="5" id="l7.541.5"></span>εἶδος οὔτε ἐν τῷ μᾶλλον ἢ ἧττον, ἀλλ’ ὑφ’ ἑκατέρου σημαίνεσθαι
<span class="lb" data-page="7.541" data-line="6" id="l7.541.6"></span>νομίζω ταὐτόν. εἰ δὲ βούλει, τίθη τὸ ἕτερον ἐπίτασίν
<span class="lb" data-page="7.541" data-line="7" id="l7.541.7"></span>τε καὶ αὔξησιν ἐμφαίνειν παρὰ θάτερον, εἶτ’ οὖν τὸ ἰσχυρότεροι
<span class="lb" data-page="7.541" data-line="8" id="l7.541.8"></span>παρὰ τὸ εὐτονώτεροι, εἴτε τὸ εὐτονώτεροι παρὰ τὸ
<span class="lb" data-page="7.541" data-line="9" id="l7.541.9"></span>ἰσχυρότεροι· ἀλλ’ ὁμοειδές γε πάντως ἐπὶ τὸ σημαινόμενον
<span class="lb" data-page="7.541" data-line="10" id="l7.541.10"></span>ἐξ ἀμφοτέρων. ἔνθα δ’ αὔξησίς ἐστι, τοῦ εἴδους μένοντος,
<span class="lb" data-page="7.541" data-line="11" id="l7.541.11"></span>ἐνταῦθ’ οὐκ ἔστι διδασκαλία δυοῖν σημαινομένων. εὔδηλον
<span class="lb" data-page="7.541" data-line="12" id="l7.541.12"></span>δ’ ὅτι θατέρου γένους τοῦ πλήθους, ὃ πρὸς τὴν δύναμίν
<span class="lb" data-page="7.541" data-line="13" id="l7.541.13"></span>ἐστιν, οὐδὲ μέμνηται τὴν ἀρχὴν ὁ Ἐρασίστρατος, οὔτε οὖν
<span class="lb" data-page="7.541" data-line="14" id="l7.541.14"></span>κατὰ τοῦτο τὸ βιβλίον οὔτε ἐν τοῖς περὶ πυρετῶν. ἡ γὰρ
<span class="lb" data-page="7.541" data-line="15" id="l7.541.15"></span>πληθώρα παρεμπτώσεώς ἐστιν αἰτία κατ’ αὐτὸν, ἐφ’ ᾗ
<span class="lb" data-page="7.541" data-line="16" id="l7.541.16"></span>φλεγμοναί τε συνίστανται καὶ πυρετὸς ἕπεται· πληθώρας
<span class="lb" data-page="7.541" data-line="17" id="l7.541.17"></span>τε γένεσιν ἐναργῶς ἐδήλωσεν ἐν τῇ προγεγραμμένῃ ῥήσει, καθ’
<span class="lb" data-page="7.541" data-line="18" id="l7.541.18"></span>ἣν ἐπισάττεσθαι τὰ ἐν τῷ σώματι ἀγγεῖα καὶ ἐπιπλεῖστον
<span class="pb" data-page="7.542" id="p7.542"></span>
<span class="lb" data-page="7.542" data-line="1" id="l7.542.1"></span>διατείνεσθαί φησι. τούτοις γὰρ αὐτὸς ἐχρήσατο τοῖς ῥήμασιν,
<span class="lb" data-page="7.542" data-line="2" id="l7.542.2"></span>ὥσπερ καὶ ὅτι διὰ τὸ μηκέτι δύνασθαι τὴν ἐπίσαξιν ἐπιδέχεσθαι,
<span class="lb" data-page="7.542" data-line="3" id="l7.542.3"></span>παρέμπτωσιν εἰς τὰς ἀρτηρίας γίνεσθαι τοῦ περιττοῦ,
<span class="lb" data-page="7.542" data-line="4" id="l7.542.4"></span>τὴν ὁρμὴν ἐκεῖσε λαβόντων τῶν πληθυνόντων κατὰ τὰς
<span class="lb" data-page="7.542" data-line="5" id="l7.542.5"></span>φλέβας. παραλέλειπται μὲν οὖν τι κᾀνταῦθα κατὰ τὴν διαίρεσιν.
<span class="lb" data-page="7.542" data-line="6" id="l7.542.6"></span>οὐ γὰρ οὕτως ἁπλῶς ἐχρῆν εἰπεῖν, ὅταν μηκέτι ἐπίσαξιν
<span class="lb" data-page="7.542" data-line="7" id="l7.542.7"></span>αἱ φλέβες δέχωνται, τὴν ὁρμὴν γίγνεσθαι τῶν ἐν αὐταῖς
<span class="lb" data-page="7.542" data-line="8" id="l7.542.8"></span>εἰς τὰ τοῦ πνεύματος ἀγγεῖα· πολλῷ δ’ ἦν βέλτιον φάναι,
<span class="lb" data-page="7.542" data-line="9" id="l7.542.9"></span>δυοῖν θάτερον ἕπεσθαι τῇ προειρημένῃ πληρώσει τῶν
<span class="lb" data-page="7.542" data-line="10" id="l7.542.10"></span>φλεβῶν, ἤτοι ῥῆξιν αὐτοῦ χιτῶνος ἢ μετάχυσιν τοῦ αἵματος
<span class="lb" data-page="7.542" data-line="11" id="l7.542.11"></span>εἰς τὰ τοῦ πνεύματος ἀγγεῖα. τὸ δ’ ἐξ ἀνάγκης οἴεσθαι μὲν
<span class="lb" data-page="7.542" data-line="12" id="l7.542.12"></span>μεταχεῖσθαι τὸ αἷμα διὰ τὸ μὴ χωρεῖσθαι πρὸς τῶν φλεβῶν;
<span class="lb" data-page="7.542" data-line="13" id="l7.542.13"></span>ἐπιλελησμένου παντάπασίν ἐστιν, ὡς γίγνεταί ποτε ῥῆξις ἀγγείου
<span class="lb" data-page="7.542" data-line="14" id="l7.542.14"></span>διὰ πλῆθος, ἵνα παραλίπω τὴν ἄνευ μεταχύσεως ἀναστόμωσιν
<span class="lb" data-page="7.542" data-line="15" id="l7.542.15"></span><span class="milestone ed2page" data-n="7.333" data-unit="ed2page" id="ed2page.7.333"></span>ἐναργῶς πολλάκις εἰς αἰσθητὰς εὐρυχωρίας
<span class="lb" data-page="7.542" data-line="16" id="l7.542.16"></span>γιγνομένην ἐντέρων καὶ γαστρὸς καὶ στομάχου καὶ φάρυγγος
<span class="lb" data-page="7.542" data-line="17" id="l7.542.17"></span>καὶ στόματος. ἀλλὰ τὸ μὲν ἐν τῇ διαιρέσει τῶν λόγων ﻿
<span class="pb" data-page="7.543" id="p7.543"></span>
<span class="lb" data-page="7.543" data-line="1" id="l7.543.1"></span>ἐλλιπὲς οὐκ ἐν τούτῳ μόνον Ἐρασιστράτῳ σύνηθες, ἀλλὰ
<span class="lb" data-page="7.543" data-line="2" id="l7.543.2"></span>καὶ κατ’ ἄλλα συντάγματα σχεδὸν ἅπαντα.
</p>
        </article>

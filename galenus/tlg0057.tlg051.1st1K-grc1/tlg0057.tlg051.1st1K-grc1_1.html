<article xmlns="http://www.w3.org/1999/xhtml" id="urn:cts:greekLit:tlg0057.tlg051.1st1K-grc1:1">
<span class="pb page1" data-page="7.584" id="p7.584"></span>
<span class="milestone ed1page page1" data-n="2.365" data-unit="ed1page" id="ed1page.3.365"></span>
<span class="milestone ed2page page1" data-n="6.2" data-unit="ed2page" id="ed2page.7.200"></span>
          <h1>ΓΑΛΗΝΟΥ ΠΕΡΙ ΤΡΟΜΟΥ ΚΑΙ ΠΑΛΜΟΥ
<br></br>ΚΑΙ ΣΠΑΣΜΟΥ ΚΑΙ ΡΙΓΟΥΣ ΒΙΒΛΙΟΝ.
</h1>
          <p>
<span class="lb" data-page="7.584" data-line="1" id="l7.584.1"></span>Ἐπειδὴ Πραξαγόρας ὁ Νικάρχου, τά τε
<span class="lb" data-page="7.584" data-line="2" id="l7.584.2"></span>ἄλλα τῆς ἰατρικῆς ἐν τοῖς ἀρίστοις γενόμενος ἔν τε τοῖς περὶ
<span class="lb" data-page="7.584" data-line="3" id="l7.584.3"></span>φύσιν λογισμοῖς δεινότατος, οὐκ ὀρθῶς μοι δοκεῖ περί τε
<span class="lb" data-page="7.584" data-line="4" id="l7.584.4"></span>σφυγμοῦ καὶ παλμοῦ καὶ σπασμοῦ <span class="milestone ed2page" data-n="7.200" data-unit="ed2page" id="ed2page.7.200"></span>καὶ τρόμου γινώσκειν,
<span class="lb" data-page="7.584" data-line="5" id="l7.584.5"></span>ἀρτηριῶν μὲν ἅπαντα νομίζων εἶναι πάθη, διαφέρειν
<span class="lb" data-page="7.584" data-line="6" id="l7.584.6"></span>δὲ ἀλλήλων μεγέθει· διὰ τοῦτο ἔδοξέ μοι κοινῇ περὶ πάντων
<span class="lb" data-page="7.584" data-line="7" id="l7.584.7"></span>αὐτῶν ἐν τῷδε τῷ γράμματι διελθεῖν, οὐχ ἵνα ἐλέγξαιμι
<span class="lb" data-page="7.584" data-line="8" id="l7.584.8"></span>Πραξαγόραν ἐν οἷς σφάλλεται, τοῦτο μὲν γὰρ αὐτάρκως
<span class="pb" data-page="7.585" id="p7.585"></span>
<span class="lb" data-page="7.585" data-line="1" id="l7.585.1"></span>Ἡρόφιλος ἔπραξε, μαθητὴς αὐτοῦ γενόμενος, ἀλλ’ ἵν’ οἷς
<span class="lb" data-page="7.585" data-line="2" id="l7.585.2"></span>ὀρθῶς ἐκεῖνος ἔγραψε τὰ λείποντα προσθῶ. περὶ μὲν δὴ
<span class="lb" data-page="7.585" data-line="3" id="l7.585.3"></span>τοῦ σφυγμοῦ, τί ποτ’ ἔστι καὶ καθ’ ὅντινα τρόπον γίνεσθαι
<span class="lb" data-page="7.585" data-line="4" id="l7.585.4"></span>πέφυκεν, ἔν τε τῇ περὶ σφυγμῶν πραγματείᾳ δέδεικται καὶ
<span class="lb" data-page="7.585" data-line="5" id="l7.585.5"></span>νῦν εἰρήσεται τοσοῦτον, ὅσον ἂν εἰς τὰ προκείμενα χρήσιμον
<span class="lb" data-page="7.585" data-line="6" id="l7.585.6"></span>εἶναι φαίνηται. περὶ δὲ τῶν ἄλλων ἐν τῷδε τῷ πράγματι
<span class="lb" data-page="7.585" data-line="7" id="l7.585.7"></span>δίειμι, τὴν ἀρχὴν ἐνθένδε ποιησάμενος.
</p>
        </article>

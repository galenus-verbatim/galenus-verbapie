<article xmlns="http://www.w3.org/1999/xhtml" id="urn:cts:greekLit:tlg0057.tlg051.1st1K-grc1:4">
<span class="pb page1" data-page="7.588" id="p7.588"></span>
<span class="milestone ed1page page1" data-n="3.365" data-unit="ed1page" id="ed1page.3.365"></span>
<span class="milestone ed2page page1" data-n="7.201" data-unit="ed2page" id="ed2page.7.201"></span>
          <p>
<span class="lb" data-page="7.588" data-line="17" id="l7.588.17"></span>Ἀλλὰ καὶ παλμὸς, ἴσως φήσει τις, ὡσαύτως
<span class="lb" data-page="7.588" data-line="18" id="l7.588.18"></span>τῷ τρόμῳ κίνησίς ἐστιν ἀβούλητός τε καὶ ἀκούσιος ἐπαιρομένων ﻿
<span class="pb" data-page="7.589" id="p7.589"></span>
<span class="lb" data-page="7.589" data-line="1" id="l7.589.1"></span>τε καὶ καταφερομένων τῶν παλλομένων μερῶν. πῇ
<span class="lb" data-page="7.589" data-line="2" id="l7.589.2"></span>ποτ’ οὖν διοίσει τρόμος παλμοῦ; μέχρι μὲν τοῦδε φαίνονται μηδὲν
<span class="lb" data-page="7.589" data-line="3" id="l7.589.3"></span>ἀλλήλων διαφέροντες, διενηνόχασι δὲ, οὔτε γὰρ τόπον πάσχοντα
<span class="lb" data-page="7.589" data-line="4" id="l7.589.4"></span>τὸν αὐτόν φημι εἶναι τοῖς παλλομένοις, οὔτ’ αἰτίαν, οὔτε
<span class="lb" data-page="7.589" data-line="5" id="l7.589.5"></span>σύμπτωμα. τρέμει μὲν γὰρ μὴ προελόμενος κινεῖν τὸ κῶλον
<span class="lb" data-page="7.589" data-line="6" id="l7.589.6"></span>οὐδείς· πάλλεται δὲ τὰ παλλόμενα, κᾂν ἀποκείμενα τύχῃ, κᾂν
<span class="lb" data-page="7.589" data-line="7" id="l7.589.7"></span>μηδεμίαν κίνησιν αὐτοῖς ἐπάγῃς. ἀπατῶνται δὲ κᾀνταῦθα
<span class="lb" data-page="7.589" data-line="8" id="l7.589.8"></span>πολλοὶ, κεφαλάς τε τρομώδεις ὁρῶντες, ἀκίνητόν τε χεῖρα,
<span class="lb" data-page="7.589" data-line="9" id="l7.589.9"></span>καὶ σκέλος, ὡς ἂν δόξειεν, ἀποτεταμένον ἐχόντων τινῶν,
<span class="lb" data-page="7.589" data-line="10" id="l7.589.10"></span>ἔπειτ’ οὐδὲν ἧττον τρεμόντων. οὓς χρὴ διδάξαι τὸν λόγον
<span class="lb" data-page="7.589" data-line="11" id="l7.589.11"></span>τοῦτον, οὐχ ὑπ’ ἐμοῦ νῦν πρῶτον λεγόμενον, ἀλλὰ καὶ πολλοῖς
<span class="lb" data-page="7.589" data-line="12" id="l7.589.12"></span>τῶν παλαιῶν, οὐχ ὅσα φαίνεται κινεῖσθαι, ταῦτα κινεῖσθαι
<span class="lb" data-page="7.589" data-line="13" id="l7.589.13"></span>φᾶσι μόνα. πολλὰ γοῦν ἀκίνητα μὲν εἶναι δοκεῖ, ἕνα
<span class="lb" data-page="7.589" data-line="14" id="l7.589.14"></span>καὶ τὸν αὐτὸν ἐπέχοντα τόπον, οὐδὲν δὲ ἧττον κινεῖται.
<span class="lb" data-page="7.589" data-line="15" id="l7.589.15"></span>τοὺς γοῦν ὄρνιθας οὐ μόνον ἄνω καὶ κάτω φερομένους, ἀλλὰ
<span class="lb" data-page="7.589" data-line="16" id="l7.589.16"></span>κᾂν ἕνα τόπον ἐν τῷ ἀέρι κατειληφότες ὦσιν, ἐν κινήσει καὶ
<span class="lb" data-page="7.589" data-line="17" id="l7.589.17"></span>τόθ’ ὑπάρχειν. ἐὰν γοῦν ἐν ἐκείνῳ τῷ τόπῳ νεκρὸν ὄρνιθος
<span class="pb" data-page="7.590" id="p7.590"></span>
<span class="lb" data-page="7.590" data-line="1" id="l7.590.1"></span>σῶμα τεθῇ, ῥᾳδίως ἐπὶ τὴν γῆν κατενεχθήσεται τῷ βάρει
<span class="lb" data-page="7.590" data-line="2" id="l7.590.2"></span>ῥέψαν. <span class="milestone ed2page" data-n="7.202" data-unit="ed2page" id="ed2page.7.202"></span>ᾧ δῆλον ὅτι καὶ τὸ μένον ἐπὶ τοῦ αὐτοῦ τόπου
<span class="lb" data-page="7.590" data-line="3" id="l7.590.3"></span>σῶμα κινήσει τινὶ προσχρώμενον ἐμετεωρίζετο, κατὰ
<span class="lb" data-page="7.590" data-line="4" id="l7.590.4"></span>τοσοῦτον μέρος γε κινήσεως, ὅσον ἔσχεν ἂν, εἰ μόνῳ τῷ βάρει
<span class="lb" data-page="7.590" data-line="5" id="l7.590.5"></span>καταφερόμενον τετύχηκεν. ὥστε ἣν δοκεῖς ἀκινησίαν εἶναι,
<span class="lb" data-page="7.590" data-line="6" id="l7.590.6"></span>σύνθετός ἐστι κίνησις ἐκ δύο τινῶν εἰς ὑπεναντίους τόπους
<span class="lb" data-page="7.590" data-line="7" id="l7.590.7"></span>ἀπάγειν τὸ σῶμα δυναμένων κινήσεων συγκειμένη. ὧν εἰ τὴν
<span class="lb" data-page="7.590" data-line="8" id="l7.590.8"></span>ἑτέραν ἀφέλοις τὴν ἄνω, τὴν λοιπὴν ὄψει ῥᾳδίως εἰς τὸν
<span class="lb" data-page="7.590" data-line="9" id="l7.590.9"></span>κάτω τόπον ἀπάγουσαν τὸ σῶμα. τοῦτ’ οὖν καὶ Ἱπποκράτης
<span class="lb" data-page="7.590" data-line="10" id="l7.590.10"></span>διδάσκει εἰπών· ἑστάναι ἕλκεσιν ἥκιστα συμφέρει. καὶ
<span class="lb" data-page="7.590" data-line="11" id="l7.590.11"></span>ἄλλως, ἢν ἐν σκέλει ἔχῃ τὸ ἕλκος, οὐδὲ καθῆσθαι, οὐδὲ πορεύεσθαι,
<span class="lb" data-page="7.590" data-line="12" id="l7.590.12"></span>ἀλλὰ ἡσυχίην ἔχειν καὶ ἀτρεμίζειν συμφέρει. τὸ
<span class="lb" data-page="7.590" data-line="13" id="l7.590.13"></span>μὲν γὰρ ἀτρεμίζειν καὶ ἡσυχάζειν ὡς ὠφελοῦν ἐπαινεῖ· τὸ
<span class="lb" data-page="7.590" data-line="14" id="l7.590.14"></span>δὲ ἑστάναι καὶ καθῆσθαί, φησιν, ἥκιστα συμφέρει, ἕτερόν τι
<span class="lb" data-page="7.590" data-line="15" id="l7.590.15"></span>τοῦ ἀτρεμίζειν καὶ ἡσυχάζειν ὑπάρχον. ἐντέτανται γὰρ καὶ
<span class="lb" data-page="7.590" data-line="16" id="l7.590.16"></span>τόθ’ οἱ μύες βαστάζοντές τε καὶ ἀπὸ τῆς γῆς ἐξαίροντες καὶ
<span class="lb" data-page="7.590" data-line="17" id="l7.590.17"></span>ὀρθοῦντες τὸ σῶμα. διὰ τοῦτο τοῦ περιπατεῖν οὐδὲν ἧττον
<span class="lb" data-page="7.590" data-line="18" id="l7.590.18"></span>τὸ ἑστάναι κοπῶδες, ὡς ἂν καὶ αὐτὸ κίνησις ὄν. ἀρθείσης
<span class="pb" data-page="7.591" id="p7.591"></span>
<span class="lb" data-page="7.591" data-line="1" id="l7.591.1"></span>γοῦν τῆς ψυχῆς τῆς κινούσης τε καὶ ὀρθούσης τὸ σῶμα, ῥᾳδίως
<span class="lb" data-page="7.591" data-line="2" id="l7.591.2"></span>ὄψει κείμενον ἐπὶ τῆς γῆς τὸ πρότερον ὂν ὀρθῶς. ᾧ δῆλον
<span class="lb" data-page="7.591" data-line="3" id="l7.591.3"></span>ὅτι καὶ ὁπόταν ὀρθὸν ᾖ, οὐκ ἦν ἀκίνητον, ἀλλ’ εἶχέ τι
<span class="lb" data-page="7.591" data-line="4" id="l7.591.4"></span>κουφίζον τε καὶ βαστάζον καὶ ἐξαῖρον αὐτό. ἐγὼ μὲν οὖν
<span class="lb" data-page="7.591" data-line="5" id="l7.591.5"></span>οὐδὲ τὸν κατακείμενον ἄνθρωπον, εἰ τὴν μὲν κεφαλὴν ὑψηλοτέραν
<span class="lb" data-page="7.591" data-line="6" id="l7.591.6"></span>ἔχοι, τοὺς δὲ πόδας ταπεινοτέρους, οὐδὲ τοῦτον ἀκίνητον
<span class="lb" data-page="7.591" data-line="7" id="l7.591.7"></span>εἶναί φημι παντάπασιν. ὑπέῤῥει γὰρ ἂν ῥᾳδίως ἐπὶ
<span class="lb" data-page="7.591" data-line="8" id="l7.591.8"></span>πόδας ἀπὸ τῶν ὑψηλοτέρων εἰς τὸ κάταντες ῥέπων, εἰ μή που
<span class="lb" data-page="7.591" data-line="9" id="l7.591.9"></span>κινήσῃ τὴν ῥοπὴν ταύτην ἀντισηκοῦσαν. ταῦτ’ ἆρα καὶ ὁ
<span class="lb" data-page="7.591" data-line="10" id="l7.591.10"></span>Ἱπποκράτης ἔλεγεν· εἰ δὲ καὶ προπετὴς γένοιτο, καὶ καταῤῥέοι
<span class="lb" data-page="7.591" data-line="11" id="l7.591.11"></span>ἀπὸ τῆς κλίνης ἐπὶ πόδας, δεινότερόν ἐστι. τὸ γὰρ ἐπὶ
<span class="lb" data-page="7.591" data-line="12" id="l7.591.12"></span>τοὺς πόδας ὑποῤῥεῖν κατακείμενον ἀῤῥωστούσης ἐσχάτως δυνάμεως
<span class="lb" data-page="7.591" data-line="13" id="l7.591.13"></span>βεβαιότατόν ἐστι γνώρισμα. ἑστάναι μὲν γὰρ ἢ καθέζεσθαι
<span class="lb" data-page="7.591" data-line="14" id="l7.591.14"></span>ἢ ἀνίστασθαι μὴ δύνασθαι δεινὸν μὲν, ἀλλ’ ἧττον
<span class="lb" data-page="7.591" data-line="15" id="l7.591.15"></span>δεινὸν, ἀπολήγουσι γὰρ πρὸς ταῦτα πολλοὶ τῶν νοσούντων,
<span class="lb" data-page="7.591" data-line="16" id="l7.591.16"></span>εἰς ἔσχατον ἀσθενείας οὔπω προϊόντες· τὸ δὲ μὴ κατακεῖσθαι
<span class="lb" data-page="7.591" data-line="17" id="l7.591.17"></span>δύνασθαι ζῶντος τρόπον, ἀλλὰ κᾀνταῦθα καθάπερ νεκρὸν καὶ
<span class="lb" data-page="7.591" data-line="18" id="l7.591.18"></span>ἄψυχον σῶμα καταφέρεσθαι, κακῶν ἔσχατον. τοῦτο ἐν τῷ
<span class="pb" data-page="7.592" id="p7.592"></span>
<span class="lb" data-page="7.592" data-line="1" id="l7.592.1"></span>περὶ χυμῶν ἔῤῥιψιν ἐκάλεσεν, ὅπερ οἱ ἐξηγησάμενοι τὸ σύγγραμμα
<span class="lb" data-page="7.592" data-line="2" id="l7.592.2"></span>μὴ νοήσαντες ἐλάλησαν πολλά. τὸ γὰρ καταβεβλῆσθαι
<span class="lb" data-page="7.592" data-line="3" id="l7.592.3"></span>δίκην ἀψύχου σώματος, παντὸς τοῦ τόνου τελείως
<span class="lb" data-page="7.592" data-line="4" id="l7.592.4"></span>ἐκλελυμένου τε καὶ ἀπολωλότος ἔῤῥιψιν εἶπεν, ὥστε μὴ
<span class="lb" data-page="7.592" data-line="5" id="l7.592.5"></span>ταὐτὸν εἶναι τὸ ἐῤῥίφθαι τῷ κατακεῖσθαι, ἀλλ’ ὃν ἔχει
<span class="lb" data-page="7.592" data-line="6" id="l7.592.6"></span>λόγον τὸ καταπίπτειν πρὸς τὸ κατακεῖσθαι. οὕτω κᾀπὶ
<span class="lb" data-page="7.592" data-line="7" id="l7.592.7"></span>τῶν ὀρνίθων ἕτερον μέν ἐστιν ἐπὶ γῆν καταπτῆναι, ἕτερον
<span class="lb" data-page="7.592" data-line="8" id="l7.592.8"></span>δὲ πεσεῖν ἐπὶ τὴν γῆν. τὸ μὲν γὰρ ἐνέργεια, τὸ δὲ
<span class="lb" data-page="7.592" data-line="9" id="l7.592.9"></span>πάθος. ὡσαύτως οὖν τούτοις ἐνέργεια μὲν ἡ κατάκλισίς
<span class="lb" data-page="7.592" data-line="10" id="l7.592.10"></span>ἐστι, πάθημα δὲ ἡ ἔῤῥιψις. πρὸς τί δή μοι ταῦτα λέγεται;
<span class="lb" data-page="7.592" data-line="11" id="l7.592.11"></span>ἵνα τοὺς ἐπηρκότας ἢ σκέλος ἢ χεῖρα, κᾄπειτα φυλάττοντας,
<span class="lb" data-page="7.592" data-line="12" id="l7.592.12"></span>ὡς ἔχουσι, μὴ δόξῃς ἀκινήτους εἶναι, μηδ’ ἂν
<span class="lb" data-page="7.592" data-line="13" id="l7.592.13"></span>ὅτι μάλιστα τυγχάνωσιν. ἕνα καὶ τὸν αὐτὸν ἀεὶ κατέχοντες
<span class="lb" data-page="7.592" data-line="14" id="l7.592.14"></span>τόπον. εἰ δ’ οὐ βούλει συγχωρῆσαι κίνησιν ὑπάρχειν τοῖς
<span class="lb" data-page="7.592" data-line="15" id="l7.592.15"></span>οὕτω διακειμένοις, ἀλλ’ ἐνέργειάν τε πάντως αὐτοῖς συγχωρήσεις
<span class="lb" data-page="7.592" data-line="16" id="l7.592.16"></span>ὑπάρχειν, καὶ διπλασίαν γε τὴν ῥώμην ταύτην τῆς
<span class="lb" data-page="7.592" data-line="17" id="l7.592.17"></span>ἁπλῆς ἐνεργείας. ἐν μὲν γὰρ ταῖς ἁπλαῖς ἓν γένος ἐνεργεῖ
<span class="lb" data-page="7.592" data-line="18" id="l7.592.18"></span>μυῶν, ἤτοι τῶν καμπτόντων, ἢ τῶν ἐντεινόντων τὸ
<span class="lb" data-page="7.592" data-line="19" id="l7.592.19"></span>κῶλον· ὅταν δὲ ἀποτείνας αὐτὸ διαφυλάττῃς, ἄμφω τὰ
<span class="pb" data-page="7.593" id="p7.593"></span>
<span class="lb" data-page="7.593" data-line="1" id="l7.593.1"></span>γένη τῶν μυῶν ἰσοσθενῶς ἐνεργεῖ. εἰ δὲ τούτου μνημονεύεις,
<span class="lb" data-page="7.593" data-line="2" id="l7.593.2"></span>ἀληθῆ παραφυλάττων εὑρήσεις ἀεὶ τὸν λόγον, ὅτι τῷ μηδεμίαν
<span class="lb" data-page="7.593" data-line="3" id="l7.593.3"></span>ἐπιχειροῦντι <span class="milestone ed2page" data-n="7.203" data-unit="ed2page" id="ed2page.7.203"></span>κινεῖσθαι κίνησιν οὐκ ἐγγίνεται τρόμος.
<span class="lb" data-page="7.593" data-line="4" id="l7.593.4"></span>ἀδυνάτου γάρ ἐστι καὶ ἀσθενοῦς κινήσεως σύμπτωμα.
<span class="lb" data-page="7.593" data-line="5" id="l7.593.5"></span>ὅθεν ὅτῳ κινεῖσθαι σώματι μηδόλως ὑπάρχει, παντί που
<span class="lb" data-page="7.593" data-line="6" id="l7.593.6"></span>δῆλον, ὡς οὐδὲ περὶ τὴν κίνησιν ἀσθενὲς καὶ ἀδύνατον
<span class="lb" data-page="7.593" data-line="7" id="l7.593.7"></span>ὑπάρξει.
</p>
        </article>

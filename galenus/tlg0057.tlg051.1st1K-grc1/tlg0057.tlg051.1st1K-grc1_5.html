<article xmlns="http://www.w3.org/1999/xhtml" id="urn:cts:greekLit:tlg0057.tlg051.1st1K-grc1:5">
<span class="pb page1" data-page="7.593" id="p7.593"></span>
<span class="milestone ed1page page1" data-n="3.365" data-unit="ed1page" id="ed1page.3.365"></span>
<span class="milestone ed2page page1" data-n="7.203" data-unit="ed2page" id="ed2page.7.203"></span>
          <p>
<span class="lb" data-page="7.593" data-line="8" id="l7.593.8"></span>Παλμὸς δέ γε καὶ τοῖς ἀκινήτοις συμβέβηκε.
<span class="lb" data-page="7.593" data-line="9" id="l7.593.9"></span>καὶ γὰρ ὀφρὺς καὶ βλέφαρον καὶ ὀφθαλμὸς ἐπαίρονται
<span class="lb" data-page="7.593" data-line="10" id="l7.593.10"></span>πολλάκις ἄνευ βουλήσεως ἁπάσης. ἔνθα καὶ τοῦτό γε σαφῶς
<span class="lb" data-page="7.593" data-line="11" id="l7.593.11"></span>οἶμαι θεάσασθαι μεγάλην ἔχον μοῖραν εἰς ἐπίγνωσίν τε τοῦ
<span class="lb" data-page="7.593" data-line="12" id="l7.593.12"></span>πάθους τῆς φύσεως ἀκριβῆ τε διάκρισιν ἀπὸ τῶν τρεμόντων.
<span class="lb" data-page="7.593" data-line="13" id="l7.593.13"></span>αἱ μὲν γὰρ ἐν τοῖς παλλομένοις μέρεσιν ἐπάρσεις τε καὶ θέσεις
<span class="lb" data-page="7.593" data-line="14" id="l7.593.14"></span>φαινόμεναι διατάσεις εἰσί τινες τῶν σωμάτων, οἷα πληρουμένων
<span class="lb" data-page="7.593" data-line="15" id="l7.593.15"></span>αὖθίς τε πάλιν κενουμένων συνιζήσεις· αἱ δὲ ἐπὶ
<span class="lb" data-page="7.593" data-line="16" id="l7.593.16"></span>τῶν τρεμόντων ὅλου τοῦ κώλου κινήσεις εἰσὶ, ποτὲ μὲν εἰς
<span class="lb" data-page="7.593" data-line="17" id="l7.593.17"></span>τὸ κάτω ῥέποντος, αὖθις δ’ ἄνω φερομένου, διαστέλλεται ﻿
<span class="pb" data-page="7.594" id="p7.594"></span>
<span class="lb" data-page="7.594" data-line="1" id="l7.594.1"></span>δὲ οὐδὲν, οὐδὲ συστέλλεται. διὰ τοῦτο τρέμει μὲν ὅλον τὸ
<span class="lb" data-page="7.594" data-line="2" id="l7.594.2"></span>μέρος, ὁπόταν τι δρᾷν ἐπιχειρῶμεν, οὐδενὸς ἀκινήτου τῶν ἐν
<span class="lb" data-page="7.594" data-line="3" id="l7.594.3"></span>αὐτῷ μένοντος· ἀλλ’ ὁμοίως μὲν οἱ μύες, ὁμοίως δὲ τούτοις
<span class="lb" data-page="7.594" data-line="4" id="l7.594.4"></span>ἀρτηρίαι καὶ νεῦρα καὶ φλέβες καὶ αὐτὰ τὰ ὀστᾶ καὶ τὸ
<span class="lb" data-page="7.594" data-line="5" id="l7.594.5"></span>δέρμα ποτὲ μὲν ἄνω φέρεται, ποτὲ δὲ κάτω. πάλλεται δὲ οὐ
<span class="lb" data-page="7.594" data-line="6" id="l7.594.6"></span>πάντα. νεῦρον γοῦν, ἢ ὀστοῦν, ἢ χόνδρον, ἤ τι τοιοῦτον
<span class="lb" data-page="7.594" data-line="7" id="l7.594.7"></span>ἕτερον οὐκ ἂν ἴδοις ποτὲ παλλόμενον. οὐ γὰρ ἔχει κοιλίαν,
<span class="lb" data-page="7.594" data-line="8" id="l7.594.8"></span>ἧς ἐν μέρει διαστελλομένης τε καὶ συστελλομένης, ἐπαίρεσθαι
<span class="lb" data-page="7.594" data-line="9" id="l7.594.9"></span>μὲν, ὅταν διαστέλληται, συμπίπτειν δὲ, ὅταν συστέλληται,
<span class="lb" data-page="7.594" data-line="10" id="l7.594.10"></span>τοῖς μέρεσιν ὑπάρξει. ἀλλ’ εἴτε μυῶν ἐστι πάθος μόνον ὁ
<span class="lb" data-page="7.594" data-line="11" id="l7.594.11"></span>παλμὸς, ὡς Ἡρόφιλος ἐνόμιζεν, ἤ καὶ τοῦ δέρματος, ἢ ἀρτηριῶν,
<span class="lb" data-page="7.594" data-line="12" id="l7.594.12"></span><span class="milestone ed1page" data-n="3.366" data-unit="ed1page" id="ed1page.3.366"></span>ὡς ὑπελάμβανε Πραξαγόρας, αὖθις τοῦτο σκεψόμεθα.
<span class="lb" data-page="7.594" data-line="13" id="l7.594.13"></span>τῇ γὰρ παρὰ τῇ τοῦ πεπονθότος τόπου ζητήσει
<span class="lb" data-page="7.594" data-line="14" id="l7.594.14"></span>οἰκειοτέρα ἡ σκέψις. τὸ δέ γε νῦν εἶναι τοσοῦτον λαβόντες
<span class="lb" data-page="7.594" data-line="15" id="l7.594.15"></span>εἰς τὸ πρόσθεν ἴωμεν, ὅτι διάστασις μέν τίς ἐστι καὶ συνίζησις
<span class="lb" data-page="7.594" data-line="16" id="l7.594.16"></span>παρὰ φύσιν ὁ παλμὸς, ἀκούσιος δὲ κίνησις ἄνω τε καὶ
<span class="lb" data-page="7.594" data-line="17" id="l7.594.17"></span>κάτω τῶν μερῶν ἐναλλὰξ φερομένων ὁ τρόμος. ἔστι δὲ οὐ
<span class="pb" data-page="7.595" id="p7.595"></span>
<span class="lb" data-page="7.595" data-line="1" id="l7.595.1"></span>ταὐτὸν οὔτε τῷ ἄνω φέρεσθαι τὸ διαστέλλεσθαι οὔτε τῷ
<span class="lb" data-page="7.595" data-line="2" id="l7.595.2"></span>κάτω τὸ συστέλλεσθαι. τὰ μὲν γὰρ ἄνω καὶ κάτω φερόμενα,
<span class="lb" data-page="7.595" data-line="3" id="l7.595.3"></span>τὸν πρότερον ἀπολείποντα τόπον, εἰς ἕτερον μεθίσταται·
<span class="lb" data-page="7.595" data-line="4" id="l7.595.4"></span>τὰ διαστελλόμενα δὲ καὶ συστελλόμενα, τὴν ἀρχαίαν
<span class="lb" data-page="7.595" data-line="5" id="l7.595.5"></span>ἕδραν φυλάττοντα, τὸ μὲν ἐπιλαμβάνει τοῦ πέριξ χωρίου, τὸ
<span class="lb" data-page="7.595" data-line="6" id="l7.595.6"></span>δὲ ἀπολείπει. ὥστε τὸ κινεῖσθαι μὲν ἀμφοτέροις κοινὸν,
<span class="lb" data-page="7.595" data-line="7" id="l7.595.7"></span>ὅσα τε διαστέλλεται καὶ συστέλλεται, καὶ μέν τοι καὶ ὅσα
<span class="lb" data-page="7.595" data-line="8" id="l7.595.8"></span>κάτω τε καὶ ἄνω φέρεται· ἴδιον δὲ τοῖς μὲν ἐλάττονα τόπον
<span class="lb" data-page="7.595" data-line="9" id="l7.595.9"></span>ἤ πλέονα κατειληφέναι, τὸν ἐξ ἀρχῆς οὐκ ἀπολείπουσι·
<span class="lb" data-page="7.595" data-line="10" id="l7.595.10"></span>τοῖς δὲ ἀεὶ τοὺς τόπους ἀμείβειν, μή ποτε ἐν ταὐτῷ μένουσι.
<span class="lb" data-page="7.595" data-line="11" id="l7.595.11"></span>δεήσει δὲ, οἶμαι, κᾀνταῦθά μοι διορισμοῦ πρὸς τὸ πάντῃ
<span class="lb" data-page="7.595" data-line="12" id="l7.595.12"></span>τὸν λόγον ἀληθεύειν. πολλάκις γὰρ ἤδη, πλεόνων ἅμα μυῶν
<span class="lb" data-page="7.595" data-line="13" id="l7.595.13"></span>ἤ τινος ἑνὸς μεγάλου σφοδρῶς παλλομένου, συνεπαίρεται μὲν
<span class="lb" data-page="7.595" data-line="14" id="l7.595.14"></span>διαστελλομένοις αὐτοῖς τὸ κῶλον, αὖθις δὲ καταπίπτει συστελλομένοις.
<span class="lb" data-page="7.595" data-line="15" id="l7.595.15"></span>ἐνθάδε τὴν ἀκούσιον ἔπαρσίν τε καὶ θέσιν τοῦ
<span class="lb" data-page="7.595" data-line="16" id="l7.595.16"></span>κώλου τρόμον οὐ χρὴ καλεῖν. ὄψει τε γὰρ σαφῶς τοὺς παλλομένους
<span class="lb" data-page="7.595" data-line="17" id="l7.595.17"></span>μύας, οἷς κινεῖται τὸ κῶλον, αὐτή τε <span class="milestone ed2page" data-n="7.204" data-unit="ed2page" id="ed2page.7.204"></span>ἡ κίνησις
<span class="pb" data-page="7.596" id="p7.596"></span>
<span class="lb" data-page="7.596" data-line="1" id="l7.596.1"></span>οὐχ οἵα τοῖς τρέμουσιν. ἐπὶ μὲν γὰρ τῶν διὰ τοὺς παλλομένους
<span class="lb" data-page="7.596" data-line="2" id="l7.596.2"></span>μῦς ἐν κινήσει τὸ κῶλον ὅλον ἰσχόντων ἰδίοις καὶ αἰσθητοῖς
<span class="lb" data-page="7.596" data-line="3" id="l7.596.3"></span>πέρασιν ἑκατέρα τῶν κινήσεων περιγράφεται· τῶν
<span class="lb" data-page="7.596" data-line="4" id="l7.596.4"></span>δὲ τρεμόντων τὸ πάθος οὐ τοιοῦτον, ἀλλὰ τῆς ἑτέρας κινήσεως
<span class="lb" data-page="7.596" data-line="5" id="l7.596.5"></span>ἔτ’ ἀρχομένης, ὡς ἄν τις φαίη, τὴν ἐναντίαν αὐτῇ
<span class="lb" data-page="7.596" data-line="6" id="l7.596.6"></span>συνάπτουσαν εὑρήσεις, ὥστε ἀεὶ μὲν τὴν ἄνω φορὰν ἐκδέχεσθαι
<span class="lb" data-page="7.596" data-line="7" id="l7.596.7"></span>τὴν κάτω, ταύτην δ’ ὑπ’ ἐκείνης πάλιν κωλύεσθαι συνεχῶς,
<span class="lb" data-page="7.596" data-line="8" id="l7.596.8"></span>ἀτελευτήτου μὲν ἀεὶ τῆς ἄνω φορᾶς, ἀτελευτήτου δὲ
<span class="lb" data-page="7.596" data-line="9" id="l7.596.9"></span>τῆς κάτω ῥοπῆς ὑπαρχούσης. τάδε μέν σοι τῶν παθῶν τὰ
<span class="lb" data-page="7.596" data-line="10" id="l7.596.10"></span>γνωρίσματα καὶ τοῖσδε τοῖς συμπτώμασιν ἀλλήλων διαφέρει.
<span class="lb" data-page="7.596" data-line="11" id="l7.596.11"></span>τόπον δὲ πάσχοντα καὶ τὸ ποιοῦν αἴτιον ἐφεξῆς ἂν εἴη σκοπεῖσθαι.
<span class="lb" data-page="7.596" data-line="12" id="l7.596.12"></span>πνεῦμα παχὺ καὶ ἀτμῶδες οὐκ ἔχον διέξοδον αἴτιον
<span class="lb" data-page="7.596" data-line="13" id="l7.596.13"></span>εἶναί φημι παλμῶν. ἀθροίζεσθαι δὲ τοῦτό φημι χρῆναι
<span class="lb" data-page="7.596" data-line="14" id="l7.596.14"></span>κατά τινα κοιλότητα μὴ κομιδῆ μικρὰν, εἰ μέλλει τὴν διάστασιν
<span class="lb" data-page="7.596" data-line="15" id="l7.596.15"></span>αἰσθητὴν ἕξειν τὸ μέρος. εἴρηται μὲν δὴ τὸ πᾶν ἐν
<span class="lb" data-page="7.596" data-line="16" id="l7.596.16"></span>κεφαλαίῳ. δεῖ δέ σε τῶν ἀποδείξεων ἔτι πνευματικὴν μὲν
<span class="lb" data-page="7.596" data-line="17" id="l7.596.17"></span>εἶναι τὴν οὐσίαν τῷ αἰτίῳ τιθέναι, διὰ τὸ τάχος τῆς κινήσεως
<span class="lb" data-page="7.596" data-line="18" id="l7.596.18"></span>καὶ τῆς γενέσεως καὶ τῆς λύσεως. τί γὰρ οὕτω ῥᾳδίως
<span class="pb" data-page="7.597" id="p7.597"></span>
<span class="lb" data-page="7.597" data-line="1" id="l7.597.1"></span>ἀθροίζεσθαί τε καὶ κενοῦσθαι δυνατὸν ἄλλο πλὴν πνεύματος;
<span class="lb" data-page="7.597" data-line="2" id="l7.597.2"></span>ἔστι μὲν γὰρ τὰ συντιθέντα τὸν ἄνθρωπον, ὡς Ἱπποκράτης
<span class="lb" data-page="7.597" data-line="3" id="l7.597.3"></span>ἐδίδασκεν ἡμᾶς, στερεὰ, ὑγρὰ, καὶ πνεύματα. μέμνηται δέ
<span class="lb" data-page="7.597" data-line="4" id="l7.597.4"></span>πως αὐτῶν ὧδε, τὰ ἴσχοντα λέγων, καὶ τὰ ἐνισχόμενα, καὶ
<span class="lb" data-page="7.597" data-line="5" id="l7.597.5"></span>τὰ ἐνορμῶντα· ἴσχοντα μὲν τὰ στερεὰ καλῶν, περιέχει γὰρ
<span class="lb" data-page="7.597" data-line="6" id="l7.597.6"></span>καὶ ἀποστέγει τὰ ὑγρά· ἐνισχόμενα δὲ, τὰ ὑγρὰ, περιέχεται
<span class="lb" data-page="7.597" data-line="7" id="l7.597.7"></span>γὰρ ὑπὸ τῶν στερεῶν· ἐνορμῶντα δὲ τὰ πνεύματα, πάντῃ
<span class="lb" data-page="7.597" data-line="8" id="l7.597.8"></span>γὰρ ἐξικνεῖται τοῦ σώματος ἐν ἀκαρεῖ χρόνῳ ῥᾳδίως τε καὶ
<span class="lb" data-page="7.597" data-line="9" id="l7.597.9"></span>ἀκωλύτως. ταχεῖαν οὖν κένωσιν, ἢ πλήρωσιν, ἢ διάστασιν,
<span class="lb" data-page="7.597" data-line="10" id="l7.597.10"></span>ἢ συνίζησιν, ἢ θέσιν, ἤ ἔπαρσιν, ἤ τινα ἄλλην κίνησιν οὐδὲν
<span class="lb" data-page="7.597" data-line="11" id="l7.597.11"></span>ἂν τῶν ἁπάντων ἐργάσαιτο πλὴν πνεύματος. ὥστε καὶ
<span class="lb" data-page="7.597" data-line="12" id="l7.597.12"></span>παλμῶν αἰτία οὐσία μὲν τὸ πνεῦμα, ποιότης δὲ τῆς οὐσίας
<span class="lb" data-page="7.597" data-line="13" id="l7.597.13"></span>ὑγρότης ἐστὶ καὶ παχύτης, ὡς ὀλίγῳ πρόσθεν ἐλέγομεν,
<span class="lb" data-page="7.597" data-line="14" id="l7.597.14"></span>ἡνίκα παχὺ καὶ ἀτμῶδες ὠνομάσαμεν αὐτό. εἰ γὰρ αἰθερῶδες
<span class="lb" data-page="7.597" data-line="15" id="l7.597.15"></span>εἴη καὶ λεπτὸν καὶ καθαρὸν, ἀκωλύτως διεξερχόμενον
<span class="lb" data-page="7.597" data-line="16" id="l7.597.16"></span>οὔτε πληρώσει ποτὲ οὔτε κενώσει τὰ μέρη. τὸ δὲ παχύτερον
<span class="lb" data-page="7.597" data-line="17" id="l7.597.17"></span>ἢ κατὰ τοὺς πόρους τῶν σωμάτων, ἐν οἷς ἀθροίζεται,
<span class="pb" data-page="7.598" id="p7.598"></span>
<span class="lb" data-page="7.598" data-line="1" id="l7.598.1"></span>στεγόμενον ἐντὸς, εἰ μὲν ἔχοι κοιλότητα τὸ σῶμα, ταύτην
<span class="lb" data-page="7.598" data-line="2" id="l7.598.2"></span>πληρῶσαν ἤγειρέ τε καὶ διέστειλε τὸ περιέχον· εἰ δ’ οὐκ
<span class="lb" data-page="7.598" data-line="3" id="l7.598.3"></span>ἔχοι, μεταξὺ δυοῖν ἀθροιζόμενον σωμάτων ἀπὸ θατέρου
<span class="lb" data-page="7.598" data-line="4" id="l7.598.4"></span>θάτερον ἀφίστησιν, ἐπίκτητον ἑαυτῷ κοιλίαν ἐργαζόμενον.
<span class="lb" data-page="7.598" data-line="5" id="l7.598.5"></span>οὗτος μὲν ὁ τρόπος ὁ δεύτερος εἰρημένος καὶ περὶ τὸ δέρμα
<span class="lb" data-page="7.598" data-line="6" id="l7.598.6"></span>παλμοὺς ἐργάζεται πολλάκις, οὐκ αὐτοῦ τοῦ δέρματος ἐν
<span class="lb" data-page="7.598" data-line="7" id="l7.598.7"></span>ἑαυτῷ κοιλότητά τινα κεκτημένου, ἀλλ’ ἐν τῷ μεταξὺ τοῦ
<span class="lb" data-page="7.598" data-line="8" id="l7.598.8"></span>δέρματος καὶ τῶν ὑποκειμένων σωμάτων ἀθροίζεται τηνικαῦτα
<span class="lb" data-page="7.598" data-line="9" id="l7.598.9"></span>τὸ πνεῦμα. ὁ δὲ τρόπος ὁ πρότερον εἰρημένος ἐν μυσὶ
<span class="lb" data-page="7.598" data-line="10" id="l7.598.10"></span>μάλιστα γίνεται. κοιλότητες γὰρ ἐν τούτοις εἰσὶ πολλαί τε
<span class="lb" data-page="7.598" data-line="11" id="l7.598.11"></span>καὶ σμικραί. Πραξαγόρας δὲ καὶ ταῖς ἀρτηρίαις ἀνατίθησι
<span class="lb" data-page="7.598" data-line="12" id="l7.598.12"></span>σφυγμὸν, ὥσπερ ἀμέλει καὶ παλμὸν καὶ τρόμον καὶ σπασμὸν
<span class="lb" data-page="7.598" data-line="13" id="l7.598.13"></span>ἀρτηριῶν πάθη· καὶ σφυγμὸν μὲν ἐν τῷ κατὰ φύσιν ἔχειν·
<span class="lb" data-page="7.598" data-line="14" id="l7.598.14"></span>παλμὸν δὲ καὶ τρόμον καὶ σπασμὸν ἀλλήλων μὲν διαφέρειν
<span class="lb" data-page="7.598" data-line="15" id="l7.598.15"></span>μεγέθει, κινήσεις δὲ εἶναι παρὰ φύσιν. ὅτι δὲ οὐκ ὀρθῶς
<span class="lb" data-page="7.598" data-line="16" id="l7.598.16"></span>ἐγίνωσκε μόναις ἀρτηρίαις ἀναφέρων τὸν παλμὸν, οὐ χαλεπὸν
<span class="lb" data-page="7.598" data-line="17" id="l7.598.17"></span>ἐξελέγξαι. <span class="milestone ed2page" data-n="7.205" data-unit="ed2page" id="ed2page.7.205"></span>σαφῶς γὰρ ἔστιν ἰδεῖν πολλάκις καὶ τὸ
<span class="lb" data-page="7.598" data-line="18" id="l7.598.18"></span>δέρμα παλλόμενον καὶ τοὺς μῦς, οὐδεμιᾶς κατὰ τὸν τόπον ﻿
<span class="pb" data-page="7.599" id="p7.599"></span>
<span class="lb" data-page="7.599" data-line="1" id="l7.599.1"></span>ἀρτηρίας οὔσης, ἢ εἰ καὶ τυγχάνει τις οὖσα, κομιδῆ μικρᾶς
<span class="lb" data-page="7.599" data-line="2" id="l7.599.2"></span>ὑπαρχούσης, ὡς ἄν τινα φανερῶς γνῶναι δύνασθαι, τὴν τοσαύτην
<span class="lb" data-page="7.599" data-line="3" id="l7.599.3"></span>διάστασιν οὐκ εἶναι κατὰ τὸ τῆς ἀρτηρίας μέγεθος.
<span class="lb" data-page="7.599" data-line="4" id="l7.599.4"></span>εἰ δὲ ὀρθῶς ἔνιοι τοῖς μυώδεσι σώμασι μόνοις ἀνατιθέασι τὸν
<span class="lb" data-page="7.599" data-line="5" id="l7.599.5"></span>παλμὸν, τοῦτό μοι δοκεῖ μᾶλλον ἄξιον ἐπισκέψεως εἶναι. ἐγὼ
<span class="lb" data-page="7.599" data-line="6" id="l7.599.6"></span>μὲν γὰρ καὶ πάνυ νομίζω σαφῶς τὴν ἀρτηρίαν οὐ μόνον παλμῶδες
<span class="lb" data-page="7.599" data-line="7" id="l7.599.7"></span>ἀλλὰ καὶ σπασμῶδές τι πολλάκις ἐμφαίνουσαν εὑρίσκειν,
<span class="lb" data-page="7.599" data-line="8" id="l7.599.8"></span>ὥσπερ καὶ ἄλλοι τῶν περὶ τοὺς σφυγμοὺς δεινῶν ὁμολογοῦσιν.
<span class="lb" data-page="7.599" data-line="9" id="l7.599.9"></span>ἀλλὰ περὶ μὲν τούτου μακρότερός τε ὁ λόγος ἐστὶ κᾀν
<span class="lb" data-page="7.599" data-line="10" id="l7.599.10"></span>τοῖς περὶ σφυγμῶν εἴρηται. κατὰ δὲ τὸ δέρμα μόνον ἐναργῶς
<span class="lb" data-page="7.599" data-line="11" id="l7.599.11"></span>φαίνονται παλμοὶ γινόμενοι πολλοῖς τῶν ἀνθρώπων οὐκ ὀλιγάκις,
<span class="lb" data-page="7.599" data-line="12" id="l7.599.12"></span>ὅταν ἀτμῶδες πνεῦμα κατά τι μόριον αὐτοῦ γεννηθὲν
<span class="lb" data-page="7.599" data-line="13" id="l7.599.13"></span>ἴσχηταί τε καὶ βραδύνῃ κατὰ τὴν διέξοδον. οὕτω δὲ κᾂν ἐν
<span class="lb" data-page="7.599" data-line="14" id="l7.599.14"></span>μυσὶν ἢ ἄλλῳ τινὶ σώματι φυσῶδες πνεῦμα πλεονάσῃ, κατ’
<span class="lb" data-page="7.599" data-line="15" id="l7.599.15"></span>ἐκεῖνο παλμὸν ἐργάζεται. ὅτι δὲ πνεῦμα παχὺ καὶ ὁμιχλῶδες
<span class="lb" data-page="7.599" data-line="16" id="l7.599.16"></span>ἢ ἀχλυῶδες ἢ φυσῶδες, ἢ ὅπως ἂν ὀνομάζειν ἐθέλῃς, αἴτιον
<span class="lb" data-page="7.599" data-line="17" id="l7.599.17"></span>γίνεται παλμοῦ, καὶ διὰ τοῦτο τῶν ἡλικιῶν αἱ ψυχρότεραι
<span class="lb" data-page="7.599" data-line="18" id="l7.599.18"></span>παλμῷ εὐάλωτοι, καὶ φύσις σώματος ἡ ψυχροτέρα, καὶ χωρία
<span class="pb" data-page="7.600" id="p7.600"></span>
<span class="lb" data-page="7.600" data-line="1" id="l7.600.1"></span>ψυχρὰ, καὶ ὥρα τοῦ ἔτους ἡ χειμερινὴ, καὶ βίος ἀργὸς ἐν
<span class="lb" data-page="7.600" data-line="2" id="l7.600.2"></span>πλησμοναῖς τε καὶ μέθαις, ἐδέσματά τε ψυχρὰ καὶ φυσώδη,
<span class="lb" data-page="7.600" data-line="3" id="l7.600.3"></span>καὶ πάνθ’ ἁπλῶς, ὅσα τὸ σῶμα καταψύχει· τὰ δ’ ἐναντία
<span class="lb" data-page="7.600" data-line="4" id="l7.600.4"></span>τῶνδε καθαιρετικά ἐστιν αὐτίκα τῶν παλμῶν. τὰ μὲν γὰρ
<span class="lb" data-page="7.600" data-line="5" id="l7.600.5"></span>θερμαίνοντα λεπτύνει τε τὸ πνεῦμα καὶ τὰ σώματα τίθησιν
<span class="lb" data-page="7.600" data-line="6" id="l7.600.6"></span>ἀραιὰ καὶ μαλακά· τὰ δὲ ψύχοντα πυκνοῖ μὲν καὶ
<span class="lb" data-page="7.600" data-line="7" id="l7.600.7"></span>συνάγει καὶ μύειν ἀναγκάζει τῶν σωμάτων τοὺς πόρους, παχύνει
<span class="lb" data-page="7.600" data-line="8" id="l7.600.8"></span>δὲ καὶ πήγνυσι καὶ θολερὸν ἀποδείκνυσι τὸ πνεῦμα.
<span class="lb" data-page="7.600" data-line="9" id="l7.600.9"></span>ῥᾳδίως οὖν ἴσχεται, διαπνεῖσθαι μὴ δυνάμενον, τῷ θ’ ἑαυτοῦ
<span class="lb" data-page="7.600" data-line="10" id="l7.600.10"></span>πάχει καὶ τῇ τῶν περιεχόντων αὐτὸ σωμάτων πυκνότητι.
<span class="lb" data-page="7.600" data-line="11" id="l7.600.11"></span>τὰ δὲ θερμαίνοντα πάλιν ἐξ ὑπεναντίου τοῖς ψύχουσι χέοντα
<span class="lb" data-page="7.600" data-line="12" id="l7.600.12"></span>καὶ χαλῶντα καὶ διανοίγοντα τῶν σωμάτων τοὺς πόρους,
<span class="lb" data-page="7.600" data-line="13" id="l7.600.13"></span>αὐτό τε τὸ πνεῦμα λεπτύνοντα καὶ πρὸς τὴν κίνησιν ἐπεγείροντα
<span class="lb" data-page="7.600" data-line="14" id="l7.600.14"></span>ῥᾳδίως, οὕτω καὶ εὐπετεῖς αὐτῷ τὰς διεξόδους ἐργάζεται.
<span class="lb" data-page="7.600" data-line="15" id="l7.600.15"></span>διὰ τοῦτο καὶ τὰ ἰάματα τῶν παλμῶν οἱ παλαιοὶ τῶν
<span class="lb" data-page="7.600" data-line="16" id="l7.600.16"></span>ἰατρῶν ἐξεῦρον, ὅσα λεπτύνειν τε καὶ θερμαίνειν δύναται, οἷά
<span class="lb" data-page="7.600" data-line="17" id="l7.600.17"></span>ἐστι τά τε δι’ εὐφορβίου, καὶ πυρέθρου, καὶ λιμνησίας,
<span class="lb" data-page="7.600" data-line="18" id="l7.600.18"></span><span class="milestone ed1page" data-n="3.367" data-unit="ed1page" id="ed1page.3.367"></span>καὶ θείου, καὶ πεπέρεως, ὅσα τε ἄλλα τοιαῦτα συγκείμενα
<span class="pb" data-page="7.601" id="p7.601"></span>
<span class="lb" data-page="7.601" data-line="1" id="l7.601.1"></span>φάρμακα, καὶ τῶν ὑδάτων δὲ τὰ γῆθεν ἀνιόντα θερμὰ, καὶ
<span class="lb" data-page="7.601" data-line="2" id="l7.601.2"></span>τούτων μάλιστα τὰ νιτρώδη τε καὶ θειώδη, καὶ ἀσφαλτώδη
<span class="lb" data-page="7.601" data-line="3" id="l7.601.3"></span>τε ταῦτα ἐπαινοῦσι. χρῶνται δὲ καὶ θαλάττῃ, θερμαίνοντες
<span class="lb" data-page="7.601" data-line="4" id="l7.601.4"></span>αὐτὴν, καὶ ἅλμῃ, εἰ θάλαττα μὴ παρείη. καὶ πίνειν διδόασι
<span class="lb" data-page="7.601" data-line="5" id="l7.601.5"></span>τὰ θερμαίνοντα φάρμακα, καὶ μάλιστ’ αὐτῶν τὰ διὰ καστορίου
<span class="lb" data-page="7.601" data-line="6" id="l7.601.6"></span>συγκείμενα· τοῦτο μέν γε καὶ ἔξωθεν ἐπιτιθέμενον,
<span class="lb" data-page="7.601" data-line="7" id="l7.601.7"></span>οὐ μόνον πινόμενον, ἀγαθὸν φάρμακον, ὡς ἂν ἐκθερμαίνειν
<span class="lb" data-page="7.601" data-line="8" id="l7.601.8"></span>τε ἅμα καὶ λεπτύνειν καὶ ξηραίνειν ἀκριβῶς δυνάμενον. παλμοῦ
<span class="lb" data-page="7.601" data-line="9" id="l7.601.9"></span>μὲν δὴ παντὸς ἡ γένεσις ἐν τῷ ψυχρῷ, τρόμου δ’ οὐδὲ
<span class="lb" data-page="7.601" data-line="10" id="l7.601.10"></span>μία πρόφασις, οὐδὲ τὸ ψυχρὸν αἴτιον· ἀλλ’ ἡ μὲν διάθεσις
<span class="lb" data-page="7.601" data-line="11" id="l7.601.11"></span>ἀῤῥωστία τῆς κινούσης τὸ σῶμα δυνάμεως, τῆς δ’ εἰς τοῦτο
<span class="lb" data-page="7.601" data-line="12" id="l7.601.12"></span>ἄγειν αἰτίας δυναμένης οὐχ ἓν εἶδος, ἀλλ’ ἤτοι τροφῆς ἀπορίᾳ,
<span class="lb" data-page="7.601" data-line="13" id="l7.601.13"></span>καθάπερ ἐν χολέραις καὶ ῥεύμασι κοιλίας ἰσχυροῖς καὶ
<span class="lb" data-page="7.601" data-line="14" id="l7.601.14"></span>σφοδραῖς αἱμοῤῥαγίαις καὶ τοῖς ἀποκαρτεροῦσιν, ἢ λυθέντος
<span class="lb" data-page="7.601" data-line="15" id="l7.601.15"></span>τοῦ ζωτικοῦ τόνου, καθάπερ ἐν στομαχικαῖς καὶ καρδιακαῖς
<span class="lb" data-page="7.601" data-line="16" id="l7.601.16"></span>ἐκλύσεσιν, ἢ βιαίας καὶ σφοδρᾶς ψύξεως καταλαμβανούσης
<span class="lb" data-page="7.601" data-line="17" id="l7.601.17"></span>ἢ πλήθους αὐτὴν οἷον φορτίου βαρύνοντος, ἄῤῥωστος
<span class="lb" data-page="7.601" data-line="18" id="l7.601.18"></span>εἰς τὰς <span class="milestone ed2page" data-n="7.206" data-unit="ed2page" id="ed2page.7.206"></span>κινήσεις γίνεται. ὅθεν οὐδὲ τῶν ἰαμάτων
<span class="pb" data-page="7.602" id="p7.602"></span>
<span class="lb" data-page="7.602" data-line="1" id="l7.602.1"></span>ἓν εἶδος τοῖς τρέμουσιν, ὥσπερ γε τοῖς παλλομένοις, ἀλλ’ εἰ
<span class="lb" data-page="7.602" data-line="2" id="l7.602.2"></span>μὲν ὑπὸ καταψύξεως τρέμοιεν, τὸ θερμὸν ἴαμα αὐτοῖς ἐστιν.
<span class="lb" data-page="7.602" data-line="3" id="l7.602.3"></span>ὡς ὅσοι γε χειμῶνος ὁδοιποροῦντες, εἶτα ἐν κρύει καρτερῷ
<span class="lb" data-page="7.602" data-line="4" id="l7.602.4"></span>καταληφθέντες ἡμιθνῆτές τε καὶ τρομώδεις οἴκαδε παρεγένοντο,
<span class="lb" data-page="7.602" data-line="5" id="l7.602.5"></span>ῥᾷστα τοῦ πάθους ἀπηλλάγησαν ἐκθερμανθέντες. ὁμοίως
<span class="lb" data-page="7.602" data-line="6" id="l7.602.6"></span>τούτοις ἰώμεθα καὶ τοὺς ἐπὶ πυρετῶν καταβολαῖς ψυχούσαις
<span class="lb" data-page="7.602" data-line="7" id="l7.602.7"></span>ῥιγοῦντάς τε καὶ τρέμοντας. εἰ δὲ διαφορούμενοι γίνοιντο
<span class="lb" data-page="7.602" data-line="8" id="l7.602.8"></span>τρομώδεις, ὡς ἐν ἐκλύσεσι καρδιακαῖς τε καὶ στομαχικαῖς, τὸ
<span class="lb" data-page="7.602" data-line="9" id="l7.602.9"></span>θερμαίνειν τούτους κακῶν ἔσχατον, αὐτὸ γὰρ τοὐναντίον ἐν
<span class="lb" data-page="7.602" data-line="10" id="l7.602.10"></span>τοῖσδε πυκνῶσαι χρὴ τὴν ἐπιφάνειαν, ὅσα ψύχει καὶ στύφει
<span class="lb" data-page="7.602" data-line="11" id="l7.602.11"></span>καὶ συνάγει τοὺς πόρους προσφέροντας, οὐχ ὅσα θερμαίνει
<span class="lb" data-page="7.602" data-line="12" id="l7.602.12"></span>καὶ χαλᾷ καὶ ἀναπεπταμένους ἐργάζεται. εἰ δ’ ἀπορίᾳ τροφῆς
<span class="lb" data-page="7.602" data-line="13" id="l7.602.13"></span>ὡς ἐν τοῖς ἀποκαρτεροῦσιν ἢ ὑπερκενωθεῖσιν οἱ τρόμοι γίνοιντο,
<span class="lb" data-page="7.602" data-line="14" id="l7.602.14"></span>τούτῳ μὲν οὐδὲ λόγου δεῖ, παντὶ γὰρ δῆλον τοῦτο,
<span class="lb" data-page="7.602" data-line="15" id="l7.602.15"></span>ὡς τροφῆς οὗτοί γε χρῄζουσιν. ὅσοι δὲ διὰ πλῆθος ὑγρῶν
<span class="lb" data-page="7.602" data-line="16" id="l7.602.16"></span>βεβαρημένης τῆς δυνάμεως τρέμουσιν, αἱ κενώσεις ἰάματα
<span class="lb" data-page="7.602" data-line="17" id="l7.602.17"></span>τούτοις. καθάπερ που καὶ Ἱπποκράτης διδάσκει λέγων· Ἐστυμάργεω
<span class="lb" data-page="7.602" data-line="18" id="l7.602.18"></span>οἰκέτις, ᾗ οὐδὲ αἷμα ἐγένετο, ὡς ἔτεκε θυγατέρα,
<span class="pb" data-page="7.603" id="p7.603"></span>
<span class="lb" data-page="7.603" data-line="1" id="l7.603.1"></span>ἀπέστραπτο δὲ στόμα τῆς μήτρας, καὶ ἐς ἰσχίον καὶ ἐς σκέλος
<span class="lb" data-page="7.603" data-line="2" id="l7.603.2"></span>ὀδύνη, παρὰ σφυρὸν φλεβοτομηθεῖσα, ἐῤῥῄισε, καί τοι
<span class="lb" data-page="7.603" data-line="3" id="l7.603.3"></span>τρόμοι τὸ σῶμα πᾶν κατεῖχον. ἀλλ’ ἐπὶ τὴν πρόφασιν δεῖ
<span class="lb" data-page="7.603" data-line="4" id="l7.603.4"></span>ἐλθεῖν καὶ τῆς προφάσεως τὴν ἀφορμήν. γυναίου μέμνηται
<span class="lb" data-page="7.603" data-line="5" id="l7.603.5"></span>μετὰ τόκον οὐ καθαρθέντος τὴν λεγομένην τὰ δεύτερα λοχείαν
<span class="lb" data-page="7.603" data-line="6" id="l7.603.6"></span>κάθαρσιν, εἶτα τρομώδους γενομένου. τοῦτό, φησιν, ἰασάμην
<span class="lb" data-page="7.603" data-line="7" id="l7.603.7"></span>φλεβοτομήσας ἀπὸ σφυροῦ, καί τοι τρόμοι τὸ σῶμα πᾶν
<span class="lb" data-page="7.603" data-line="8" id="l7.603.8"></span>εἶχον. τί δὴ ἕτερον αἰνίττεται ἐνταῦθα, ἢ ὅτι ἕτερος οὐκ ἂν
<span class="lb" data-page="7.603" data-line="9" id="l7.603.9"></span>ἐφλεβοτόμησε; ψυχρὸν γὰρ εἶναι πεπίστευται τὸ πάθος ὁ τρόμος,
<span class="lb" data-page="7.603" data-line="10" id="l7.603.10"></span>τὸ δ’ αἷμα θερμόν. οὔκουν ἐτόλμησεν ἄν τις αἵματος
<span class="lb" data-page="7.603" data-line="11" id="l7.603.11"></span>κενοῦν ἐν πάθει θερμαίνεσθαι δεομένῳ. ἀλλ’ ἐγώ, φησιν,
<span class="lb" data-page="7.603" data-line="12" id="l7.603.12"></span>ἐτόλμησα, καὶ διδάσκει καὶ διὰ τί. ἀλλ’ ἐπὶ τὴν πρόφασιν
<span class="lb" data-page="7.603" data-line="13" id="l7.603.13"></span>δεῖ ἐλθεῖν καὶ τῆς προφάσεως τὴν ἀφορμήν. τὸ ἐνοχλοῦν,
<span class="lb" data-page="7.603" data-line="14" id="l7.603.14"></span>φησιν, ἠπιστάμην καὶ τοῦ ἐνοχλοῦντος τὴν αἰτίαν. τὸ μὲν
<span class="lb" data-page="7.603" data-line="15" id="l7.603.15"></span>οὖν ἐνοχλοῦν ἦν αἵματος πλῆθος, αἰτία δὲ αὐτοῦ τῆς μήτρας
<span class="lb" data-page="7.603" data-line="16" id="l7.603.16"></span>ἡ πρὸς τὸ ἰσχίον ἔγκλισις, δι’ ἣν οὐκ ἐκαθάρθη τὸ γύναιον.
<span class="lb" data-page="7.603" data-line="17" id="l7.603.17"></span>ὅπερ οὖν ἐχρῆν αἷμα κενωθῆναι, μὴ κενούμενον, ἀλλ’
<span class="lb" data-page="7.603" data-line="18" id="l7.603.18"></span>ἐν τῷ σώματι πλανώμενον, ἄχθος ἦν τῇ φύσει, ὅθεν ἐπιγνοὺς ﻿
<span class="pb" data-page="7.604" id="p7.604"></span>
<span class="lb" data-page="7.604" data-line="1" id="l7.604.1"></span>τοῦ τρόμου τὴν μὲν πρόφασιν αἵματος πλῆθος, ἀφορμὴν
<span class="lb" data-page="7.604" data-line="2" id="l7.604.2"></span>δὲ τῆς προφάσεως τῆς μήτρας τὸ πάθος, εἶτα τοῦ μὲν
<span class="lb" data-page="7.604" data-line="3" id="l7.604.3"></span>πλήθους ἐνδειξαμένου τὴν κένωσιν, τοῦ πεπονθότος δὲ μέρους
<span class="lb" data-page="7.604" data-line="4" id="l7.604.4"></span>τὸν τόπον δι’ οὗ χρὴ κενῶσαι, συνθεὶς ἄμφω ταῦτα, τὴν
<span class="lb" data-page="7.604" data-line="5" id="l7.604.5"></span>ἀπὸ τοῦ σφυροῦ φλεβοτομίαν μὲν ἐποιήσατο, φλεβοτομίαν
<span class="lb" data-page="7.604" data-line="6" id="l7.604.6"></span>μὲν ὅτι κενοῦν αἷμα ἐβούλετο, ἀπὸ σφυροῦ δὲ, μήτρα γὰρ
<span class="lb" data-page="7.604" data-line="7" id="l7.604.7"></span>ἐπεπόνθει. ὅτι μὲν οὖν αἵματος πλεονάζοντος φλεβοτομεῖν
<span class="lb" data-page="7.604" data-line="8" id="l7.604.8"></span>χρὴ, δῆλον οἶμαι παντὶ, τὸ γὰρ αἷμα ἐν φλεψὶ περιέχεται·
<span class="lb" data-page="7.604" data-line="9" id="l7.604.9"></span>ὅτι δὲ μήτρας πασχούσης περὶ σφυρὸν ἢ κατ’ ἰγνύην χρὴ τέμνειν,
<span class="lb" data-page="7.604" data-line="10" id="l7.604.10"></span>εἰ μὴ πρότερον ἐξ ἀνατομῆς διδάξαιμι τὰς κοινωνίας
<span class="lb" data-page="7.604" data-line="11" id="l7.604.11"></span>τῶν φλεβῶν, οὐκ ἂν ἕπεσθαι δύναιο τῷ λόγῳ. ἄλλη γὰρ
<span class="lb" data-page="7.604" data-line="12" id="l7.604.12"></span>ἄλλῳ μέρει τοῦ σώματος κοινωνεῖ φλὲψ, καὶ χρὴ διὰ τῶν κοινῶν
<span class="lb" data-page="7.604" data-line="13" id="l7.604.13"></span>ἀεὶ τὰς κενώσεις ποιεῖσθαι, ὡς εἴ γε τὰς μηδὲν κοινωνούσας
<span class="lb" data-page="7.604" data-line="14" id="l7.604.14"></span>τῷ πεπονθότι μέρει φλέβας ἐντέμοις, οὔτε τὸ πεπονθὸς
<span class="lb" data-page="7.604" data-line="15" id="l7.604.15"></span>ἰάσῃ, καὶ βλάψεις ἀεὶ τὸ ὑγιές. ἀναγκαῖον οὖν ἀεὶ φαίνεται
<span class="lb" data-page="7.604" data-line="16" id="l7.604.16"></span>τῷ μέλλοντι καλῶς ἰᾶσθαι τὴν αἰτίαν ἐπίστασθαι, δι’ ἣν
<span class="lb" data-page="7.604" data-line="17" id="l7.604.17"></span>γίνεται τὸ πάθος. ἀλλὰ περὶ μὲν αἰτίας τρόμου ἱκανὰ ταῦτα.
<span class="pb" data-page="7.605" id="p7.605"></span>
<span class="lb" data-page="7.605" data-line="1" id="l7.605.1"></span>πεπονθὼς δὲ <span class="milestone ed2page" data-n="7.207" data-unit="ed2page" id="ed2page.7.207"></span>τόπος εἷς οὐδείς ἐστιν ἐξ ἀνάγκης ἐν τρόμοις,
<span class="lb" data-page="7.605" data-line="2" id="l7.605.2"></span>καὶ μέμφομαί γε ἐνταῦθα Πραξαγόρᾳ καὶ Ἡροφίλῳ,
<span class="lb" data-page="7.605" data-line="3" id="l7.605.3"></span>τῷ μὲν ἀρτηριῶν πάθος εἰπόντι τὸν τρόμον, Ἡροφίλῳ δὲ φιλοτιμουμένῳ
<span class="lb" data-page="7.605" data-line="4" id="l7.605.4"></span>δεῖξαι περὶ τὸ νευρῶδες αὐτὸ γένος ἀεὶ συνιστάμενον.
<span class="lb" data-page="7.605" data-line="5" id="l7.605.5"></span>ὁ μὲν οὖν Πραξαγόρας πόῤῥω τοῦ ἀληθοῦς ἥκει· ὁ
<span class="lb" data-page="7.605" data-line="6" id="l7.605.6"></span>δὲ Ἡρόφιλος ἠπατήθη τὸ τῆς δυνάμεως πάθος ἀναφέρων
<span class="lb" data-page="7.605" data-line="7" id="l7.605.7"></span>τοῖς ὀργάνοις. ὅτι μὲν γὰρ τὸ νευρῶδες γένος, οὐ τὸ ἀρτηριῶδες,
<span class="lb" data-page="7.605" data-line="8" id="l7.605.8"></span>ὑπηρετεῖ ταῖς κατὰ προαίρεσιν κινήσεσιν, ὀρθῶς ἐγίνωσκεν·
<span class="lb" data-page="7.605" data-line="9" id="l7.605.9"></span>ὅτι δὲ οὐκ αὐτὸ τὸ σῶμα τῶν νεύρων αἴτιον κινήσεως,
<span class="lb" data-page="7.605" data-line="10" id="l7.605.10"></span>ἀλλὰ τοῦτο μὲν ὄργανον, ἡ κινοῦσα δ’ αἰτία ἡ διήκουσα
<span class="lb" data-page="7.605" data-line="11" id="l7.605.11"></span>δύναμις διὰ τῶν νεύρων ἐστὶν, ἐνταῦθα μέμφομαι αὐτῷ μὴ
<span class="lb" data-page="7.605" data-line="12" id="l7.605.12"></span>διορίσαντι δύναμίν τε καὶ ὄργανον. εἰ γὰρ διώρισεν, εὐθὺς
<span class="lb" data-page="7.605" data-line="13" id="l7.605.13"></span>ἂν ἔγνω διότι βλαβήσεται τοὖργον οὐκ ὀργάνων μόνων, ἀλλὰ
<span class="lb" data-page="7.605" data-line="14" id="l7.605.14"></span>καὶ δυνάμεων πάθει. ἐπὶ μὲν οὖν τῶν τεθνεώτων οὐδὲν οὔτε
<span class="lb" data-page="7.605" data-line="15" id="l7.605.15"></span>τὰ νεῦρα πέπονθεν οὔθ’ οἱ μύες, ὅσα πάθη πάσχειν αὐτὰ
<span class="lb" data-page="7.605" data-line="16" id="l7.605.16"></span>νομίζουσιν Ἡρόφιλός τε καὶ Πραξαγόρας· ἀπολέλοιπε δ’
<span class="lb" data-page="7.605" data-line="17" id="l7.605.17"></span>αὐτῶν πᾶσα κίνησις εὐθὺς ἅμα τῇ ψυχῇ, μύες δὲ καὶ νεῦρα
<span class="pb" data-page="7.606" id="p7.606"></span>
<span class="lb" data-page="7.606" data-line="1" id="l7.606.1"></span>ταύτης ὄργανα. οὔκουν μυὸς οὐδὲ νεύρου τὸ κινεῖν, ἀλλὰ
<span class="lb" data-page="7.606" data-line="2" id="l7.606.2"></span>ψυχῆς. οὐδὲ γὰρ αὐλῶν ἔργον ἡ αὔλησις, οὐδὲ κιθάρας ἡ
<span class="lb" data-page="7.606" data-line="3" id="l7.606.3"></span>κιθάρισις· ἀλλ’ αὔλησις μὲν ἔργον αὐλητοῦ δι’ ὀργάνων αὐλῶν,
<span class="lb" data-page="7.606" data-line="4" id="l7.606.4"></span>κιθάρισις δὲ τοῦ μουσικοῦ, τὸ δ’ ὄργανον ἡ κιθάρα.
<span class="lb" data-page="7.606" data-line="5" id="l7.606.5"></span>διαφθαρήσεται δὲ καὶ αὔλημα καὶ κιθάρισις πολλάκις μὲν
<span class="lb" data-page="7.606" data-line="6" id="l7.606.6"></span>διὰ τοὺς τῶν ἔργων δημιουργοὺς, ἔσθ’ ὅτε δὲ διὰ τὴν τῶν ὀργάνων
<span class="lb" data-page="7.606" data-line="7" id="l7.606.7"></span>οἷς χρῶνται βλάβην. οὕτω δὲ καὶ κινήσεως ἐν τῷ
<span class="lb" data-page="7.606" data-line="8" id="l7.606.8"></span>ζώῳ τῆς κατὰ προαίρεσιν ὁ μὲν οὖν δημιουργὸς καὶ τεχνίτης
<span class="lb" data-page="7.606" data-line="9" id="l7.606.9"></span>ἡ διοικοῦσα τὸ ζῶόν ἐστι δύναμις, τὰ δὲ ὄργανα νεῦρα καὶ
<span class="lb" data-page="7.606" data-line="10" id="l7.606.10"></span>μύες. καὶ τὸ μὴ κινεῖσθαι τοιγαροῦν καὶ τὸ κακῶς κινεῖσθαι
<span class="lb" data-page="7.606" data-line="11" id="l7.606.11"></span>γένοιτ’ ἂν ἢ διὰ τῶν ὀργάνων τὸ πάθος, ἢ διὰ τὴν
<span class="lb" data-page="7.606" data-line="12" id="l7.606.12"></span>χρωμένην τοῖς ὀργάνοις δύναμιν. παλμοὶ μὲν οὖν καὶ σπασμοὶ
<span class="lb" data-page="7.606" data-line="13" id="l7.606.13"></span>καὶ παραλύσεις ὀργάνων βλάβαι, τρόμοι δὲ δυνάμεως
<span class="lb" data-page="7.606" data-line="14" id="l7.606.14"></span>ἀῤῥωστούσης πάθη.
</p>
        </article>

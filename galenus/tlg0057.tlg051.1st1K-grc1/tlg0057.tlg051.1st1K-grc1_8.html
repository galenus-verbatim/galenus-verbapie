<article xmlns="http://www.w3.org/1999/xhtml" id="urn:cts:greekLit:tlg0057.tlg051.1st1K-grc1:8">
<span class="pb page1" data-page="7.638" id="p7.638"></span>
<span class="milestone ed1page page1" data-n="3.372" data-unit="ed1page" id="ed1page.3.372"></span>
<span class="milestone ed2page page1" data-n="7.217" data-unit="ed2page" id="ed2page.7.217"></span>
          <p>
<span class="lb" data-page="7.638" data-line="13" id="l7.638.13"></span><span class="milestone ed2page" data-n="7.218" data-unit="ed2page" id="ed2page.7.218"></span>Ἐπεὶ δὲ καὶ περὶ ῥίγους αὐτάρκως
<span class="lb" data-page="7.638" data-line="14" id="l7.638.14"></span>εἴρηται, λείποιτ’ ἂν ἔτι καὶ περὶ σπασμοῦ διελθεῖν. ἔσται
<span class="lb" data-page="7.638" data-line="15" id="l7.638.15"></span>δὲ οὔτε μακρὸς οὔτε ἀσαφὴς ὁ λόγος, εἴ τις ὧν ἄχρι δεῦρο
<span class="lb" data-page="7.638" data-line="16" id="l7.638.16"></span>διῆλθον εἴη μεμνημένος. ἄρξομαι δὲ καὶ νῦν ἀπὸ τῆς ἀναμνήσεως
<span class="lb" data-page="7.638" data-line="17" id="l7.638.17"></span>ὧν ἐν τοῖς περὶ μυῶν κινήσεως ἔδειξα. πασῶν ﻿
<span class="pb" data-page="7.639" id="p7.639"></span>
<span class="lb" data-page="7.639" data-line="1" id="l7.639.1"></span>γὰρ τῶν καθ’ ὁρμὴν κινήσεων ἐπιτελουμένων διὰ τῶν μυῶν,
<span class="lb" data-page="7.639" data-line="2" id="l7.639.2"></span>ὅταν ἐπὶ τὰς ἑαυτῶν κεφαλὰς ἀνελκόμενοι συνεπισπάσωνται
<span class="lb" data-page="7.639" data-line="3" id="l7.639.3"></span>τῶν μορίων ἕκαστον εἰς ὃ καταπεφύκασιν, ἐπειδὰν γένηταί
<span class="lb" data-page="7.639" data-line="4" id="l7.639.4"></span>τι πάθος εἰς τάσιν αὐτοὺς ἄγον, ἀκολουθεῖ τούτῳ
<span class="lb" data-page="7.639" data-line="5" id="l7.639.5"></span>κίνησις, ὁμοία μὲν τῇ κατὰ φύσιν, ἀβούλητος δὲ, καὶ καλεῖται
<span class="lb" data-page="7.639" data-line="6" id="l7.639.6"></span>τὸ πάθος σπασμός. τὸ μὲν γὰρ τείνεσθαί τε καὶ σπᾶσθαι
<span class="lb" data-page="7.639" data-line="7" id="l7.639.7"></span>πρὸς τὴν ἰδίαν ἀρχὴν τὸν μῦν, ὥσπέρ γε καὶ τὸ
<span class="lb" data-page="7.639" data-line="8" id="l7.639.8"></span>συνεπισπᾶσθαι πρὸς αὐτὸν ἐκεῖνο τοῦ σώματος τὸ μόριον
<span class="lb" data-page="7.639" data-line="9" id="l7.639.9"></span>εἰς ὃ τὴν ἔμφυσιν ἔχει, κοινὸν τοῖς θ’ ὑγιαίνουσίν ἐστι
<span class="lb" data-page="7.639" data-line="10" id="l7.639.10"></span>καὶ τοῖς σπωμένοις· τὸ δὲ ἀκούσιον ὑπάρχειν, τοῖς παρὰ
<span class="lb" data-page="7.639" data-line="11" id="l7.639.11"></span>φύσιν ἔχουσιν, οὐχ ὑπάρχον<span class="milestone ed1page" data-n="3.373" data-unit="ed1page" id="ed1page.3.373"></span> τοῖς ὑγιαίνουσιν. ἐὰν
<span class="lb" data-page="7.639" data-line="12" id="l7.639.12"></span>οὖν εὕρωμεν ὑπὸ πόσων αἰτίων τείνεται τὰ νευρώδη σώματα,
<span class="lb" data-page="7.639" data-line="13" id="l7.639.13"></span>πέρας ἂν ἤδη καὶ οὗτος ὁ λόγος ἡμῖν λάβοι. καὶ
<span class="lb" data-page="7.639" data-line="14" id="l7.639.14"></span>μὴν οὐδέν ἐστι τῶν ἔξω τοῦ σώματος εὑρεῖν χορδῶν νευρωδέστερον,
<span class="lb" data-page="7.639" data-line="15" id="l7.639.15"></span>ἃς ὁρῶμεν ὁσημέραι κατά τε τὰς λύρας καὶ
<span class="lb" data-page="7.639" data-line="16" id="l7.639.16"></span>κιθάρας ὑπὸ τῶν τεχνιτῶν ἐντεινομένας μὲν, ἐπειδὰν χρῆσθαι
<span class="lb" data-page="7.639" data-line="17" id="l7.639.17"></span>μέλλωσι τοῖς ὀργάνοις, ἀνιεμένας δὲ, ὅταν παυσάμενοι
<span class="lb" data-page="7.639" data-line="18" id="l7.639.18"></span>κατατίθενται. ῥήγνυνται δὲ ἐν ταῖς τοῦ περιέχοντος
<span class="pb" data-page="7.640" id="p7.640"></span>
<span class="lb" data-page="7.640" data-line="1" id="l7.640.1"></span>ἀμετροτέραις κράσεσι, κατὰ μὲν τὰς ὑγρὰς καὶ νοτίους
<span class="lb" data-page="7.640" data-line="2" id="l7.640.2"></span>διαβρεχόμεναι, κατὰ δὲ τὰς ξηράς τε καὶ βορείους ἰσχυρῶς
<span class="lb" data-page="7.640" data-line="3" id="l7.640.3"></span>ξηραινόμεναι. διὰ τοῦτο οὖν ἀνιᾶσιν αὐτὰς κατατιθέμενοι,
<span class="lb" data-page="7.640" data-line="4" id="l7.640.4"></span>καὶ μάλισθ’ ὅταν ᾖ τι περιέχον, ὁποῖον εἴρηται·
<span class="lb" data-page="7.640" data-line="5" id="l7.640.5"></span>ῥήγνυνται γὰρ ἑκατέρως τεινόμεναι. νόει δή μοι
<span class="lb" data-page="7.640" data-line="6" id="l7.640.6"></span>καὶ τὰ νεῦρα καὶ τοὺς τένοντας ἐν τοῖς τῶν ζώων σώμασιν
<span class="lb" data-page="7.640" data-line="7" id="l7.640.7"></span>ἤτοι διατεινομένους ὑπὸ περιττῆς ὑγρότητος, ἢ ξηραινομένους
<span class="lb" data-page="7.640" data-line="8" id="l7.640.8"></span>ὑπὸ τῶν ξηραινόντων αἰτίων, εἰς τοσαύτην
<span class="lb" data-page="7.640" data-line="9" id="l7.640.9"></span>ἄγεσθαι τάσιν, ἐν ᾗ τοῖς ὑγιαίνουσιν ἡ καθ’ ὁρμὴν ἐγίνετο
<span class="lb" data-page="7.640" data-line="10" id="l7.640.10"></span>κίνησις· ἐννόει δὲ καὶ ὡς ἐνδέχεταί τι τῶν ἐν τῷ
<span class="lb" data-page="7.640" data-line="11" id="l7.640.11"></span>σώματι μορίων ἢ διὰ φλεγμονὴν ἢ δι’ ἄλλην τινὰ αἰτίαν
<span class="lb" data-page="7.640" data-line="12" id="l7.640.12"></span>ἰσχυρῶς παθὸν, ἑαυτῷ συνεπισπᾶσθαι τὰ συνεχῆ νεῦρα.
<span class="lb" data-page="7.640" data-line="13" id="l7.640.13"></span>νοήσας γὰρ ταύτας πάσας τὰς διαθέσεις, εὑρήσεις ἐφ’ αἷς
<span class="lb" data-page="7.640" data-line="14" id="l7.640.14"></span>γίνεται σπασμός. αἱ γὰρ φλεγμοναὶ τῶν νευρωδῶν μορίων,
<span class="lb" data-page="7.640" data-line="15" id="l7.640.15"></span>καὶ μάλισθ’ ὅταν ἐπὶ τῆς ἀρχῆς τῶν νεύρων ἢ καὶ πλησίον
<span class="lb" data-page="7.640" data-line="16" id="l7.640.16"></span>αὐτῆς γεννῶνται, τείνουσιν ἐπισπώμεναι τὰ συνεχῆ
<span class="lb" data-page="7.640" data-line="17" id="l7.640.17"></span>νεῦρα, καθάπερ ἐκτὸς οἱ τεχνῖται τὰς χορδάς· εἰ δὲ ὑπὸ
<span class="lb" data-page="7.640" data-line="18" id="l7.640.18"></span>πλήθους χυμῶν διαφραχθέντα τὰ νευρώδη σώματα τείνοιτο,
<span class="pb" data-page="7.641" id="p7.641"></span>
<span class="lb" data-page="7.641" data-line="1" id="l7.641.1"></span>παραπλήσιον ἐν τῷδε τὸ πάθημα γίνεται ταῖς διὰ τὴν
<span class="lb" data-page="7.641" data-line="2" id="l7.641.2"></span>ὑγρότητα τοῦ περιέχοντος ἐντεινομέναις σφοδρότερον χορδαῖς.
<span class="lb" data-page="7.641" data-line="3" id="l7.641.3"></span>ἔμπαλιν δὲ ἐπὶ τοῖς κακοήθεσι καύσοις καὶ ταῖς
<span class="lb" data-page="7.641" data-line="4" id="l7.641.4"></span>ἰσχυραῖς φρενίτισι φαίνεται γινόμενον· ὡς γὰρ οἱ πλησιάζοντες
<span class="lb" data-page="7.641" data-line="5" id="l7.641.5"></span>ἱμάντες πυρὶ ξηραινόμενοι συσπῶνται καὶ τείνονται,
<span class="lb" data-page="7.641" data-line="6" id="l7.641.6"></span>τὸν αὐτὸν τρόπον οἱ σπασμοὶ γίνονται δι’ ὑπερβάλλουσαν
<span class="lb" data-page="7.641" data-line="7" id="l7.641.7"></span>ξηρότητα νοσημάτων, ἰσχυρῶς ξηραίνουσαν τὸ νευρῶδες
<span class="lb" data-page="7.641" data-line="8" id="l7.641.8"></span>γένος. ἐπὶ μὲν οὖν τοῖς καύσοις διὰ μόνην τὴν
<span class="lb" data-page="7.641" data-line="9" id="l7.641.9"></span>ξηρότητα τοῦτο συμβαίνει· ταῖς δὲ φρενίτισι καὶ διὰ τὴν
<span class="lb" data-page="7.641" data-line="10" id="l7.641.10"></span>φλεγμονὴν τῆς ἀρχῆς τῶν νεύρων ἕπεται τὸ σύμπτωμα.
<span class="lb" data-page="7.641" data-line="11" id="l7.641.11"></span>γινώσκεις δὲ ἤδη, ὡς πᾶσιν ὡμολόγηται τοῦ πάθους τούτου
<span class="lb" data-page="7.641" data-line="12" id="l7.641.12"></span>τὸ μὲν ἐμπροσθότονος εἶναί τε καὶ καλεῖσθαι, τὸ δὲ
<span class="lb" data-page="7.641" data-line="13" id="l7.641.13"></span>ὀπισθότονος, τὸ δὲ τέτανος· ὅταν μὲν εἰς τὸ πρόσω τείνηται
<span class="lb" data-page="7.641" data-line="14" id="l7.641.14"></span>τὰ μόρια τοῦ <span class="milestone ed2page" data-n="7.219" data-unit="ed2page" id="ed2page.7.219"></span>σώματος, ἐμπροσθότονος· ὅταν δὲ
<span class="lb" data-page="7.641" data-line="15" id="l7.641.15"></span>εἰς τοὐπίσω, ὀπισθότονος· τέτανος δὲ ἰσοσθενὴς ἐφ’ ἑκάτερα.
<span class="lb" data-page="7.641" data-line="16" id="l7.641.16"></span>τοὺς μὲν ἐπὶ ξηρότητι σπασμοὺς οὐκ ἂν ἰάσαιο, φθάνουσι
<span class="lb" data-page="7.641" data-line="17" id="l7.641.17"></span>γὰρ οἱ οὕτω παθόντες ἀπόλλυσθαι, μηδὲ ἐπινοῆσαι πρὸς
<span class="lb" data-page="7.641" data-line="18" id="l7.641.18"></span>αὐτοὺς ἴαμα συγχωροῦντες· ὅσοι δὲ διὰ πλῆθος ἢ φλεγμονὴν
<span class="pb" data-page="7.642" id="p7.642"></span>
<span class="lb" data-page="7.642" data-line="1" id="l7.642.1"></span>γίνονται σπασμοὶ, τούτους ἰάσῃ, τὸ μὲν πλῆθος κενῶν,
<span class="lb" data-page="7.642" data-line="2" id="l7.642.2"></span>τὴν φλεγμονὴν δὲ τοῖς ἰδίοις αὐτῆς βοηθήμασιν ἐκθεραπεύων,
<span class="lb" data-page="7.642" data-line="3" id="l7.642.3"></span>ἃ μεμάθηκας ἐν τοῖς τῆς θεραπευτικῆς μεθόδου
<span class="lb" data-page="7.642" data-line="4" id="l7.642.4"></span>γράμμασιν.
</p>
        </article>

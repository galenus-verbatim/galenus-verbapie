<article xmlns="http://www.w3.org/1999/xhtml" id="urn:cts:greekLit:tlg0057.tlg052.1st1K-grc1:2">
<span class="pb page1" data-page="7.646" id="p7.646"></span>

<span class="milestone ed2page page1" data-n="7.192" data-unit="ed2page" id="ed2page.7.192"></span>
          <p>
<span class="lb" data-page="7.646" data-line="16" id="l7.646.16"></span><span class="milestone ed2page" data-n="7.193" data-unit="ed2page" id="ed2page.7.193"></span>Σκόπει οὖν, ἐπί τινος ἀῤῥώστου γυναικὸς
<span class="lb" data-page="7.646" data-line="17" id="l7.646.17"></span>ἃ λέγει. ἑτέρην ἐξ ἀποφθορῆς περὶ πεντάμηνον, οἰκέτεω
<span class="lb" data-page="7.646" data-line="18" id="l7.646.18"></span>γυναῖκα, πῦρ ἔλαβεν, ἀρχομένη δὲ κωματώδης, καὶ πάλιν
<span class="pb" data-page="7.647" id="p7.647"></span>
<span class="lb" data-page="7.647" data-line="1" id="l7.647.1"></span>ἄγρυπνος. φαίνεται γὰρ διαστέλλων κατ’ ἀντίθεσιν τὸ κῶμα
<span class="lb" data-page="7.647" data-line="2" id="l7.647.2"></span>τῆς ἀγρυπνίας, ὡς ἐναντία. αὖθις δ’ ἐν τῇ λοιμώδει καταστάσει,
<span class="lb" data-page="7.647" data-line="3" id="l7.647.3"></span>κωματώδεές, φησιν, ἐπὶ πολὺ, καὶ πάλιν ἄγρυπνοι.
<span class="lb" data-page="7.647" data-line="4" id="l7.647.4"></span>καὶ μετ’ ὀλίγα· κωματώδεες δὲ μάλιστα οἱ φρενιτικοὶ καὶ οἱ
<span class="lb" data-page="7.647" data-line="5" id="l7.647.5"></span>καυσώδεες ἦσαν. ἀτὰρ καὶ ἐπὶ τοῖσιν ἄλλοισι νουσήμασι,
<span class="lb" data-page="7.647" data-line="6" id="l7.647.6"></span>τοῖσι μεγίστοισιν, ὅτι μετὰ πυρετοῦ γίνοιτο. διὰ παντὸς δὲ
<span class="lb" data-page="7.647" data-line="7" id="l7.647.7"></span>τοῖσι πλείστοισιν ἢ βαρὺ κῶμα παρείπετο, ἢ λεπτοὺς καὶ μικροὺς
<span class="lb" data-page="7.647" data-line="8" id="l7.647.8"></span>ὕπνους κοιμᾶσθαι. καὶ πάλιν· ἐν Θάσῳ τὸν Πάριον,
<span class="lb" data-page="7.647" data-line="9" id="l7.647.9"></span>ὃς κατέκειτο ὑπὲρ Ἀρτεμισίου, πυρετὸς ἔλαβεν ὀξὺς, κατ’
<span class="lb" data-page="7.647" data-line="10" id="l7.647.10"></span>ἀρχὰς συνεχὴς, καυσώδης, διψώδης, ἀρχόμενος κωματώδης,
<span class="lb" data-page="7.647" data-line="11" id="l7.647.11"></span>καὶ πάλιν ἄγρυπνος. ἐν ἅπασι γὰρ τούτοις ἀντιτίθησι τὴν
<span class="lb" data-page="7.647" data-line="12" id="l7.647.12"></span>ἀγρυπνίαν τῷ κώματι. συνήθως γοῦν οὕτως ἑρμηνεύων,
<span class="lb" data-page="7.647" data-line="13" id="l7.647.13"></span>μυριάκις εὑρήσεις αὐτὸν, ὅταν ἐναντίων πραγμάτων μνημονεύῃ,
<span class="lb" data-page="7.647" data-line="14" id="l7.647.14"></span>τὸν τρόπον τοῦτον γράφοντα, μᾶλλον δὲ οὐδέποτ’ ἄλλως,
<span class="lb" data-page="7.647" data-line="15" id="l7.647.15"></span>οἷον ἐκ πολλῶν ὀλίγα παραγράψω ἐκ τοῦ αὐτοῦ βιβλίου.
<span class="lb" data-page="7.647" data-line="16" id="l7.647.16"></span>κάλλιον γὰρ ἐξ ἑνὸς εἶναι δοκεῖ πάντα τὰ παραδείγματα
<span class="lb" data-page="7.647" data-line="17" id="l7.647.17"></span>λαβεῖν. δύο γυναῖκας ἀναγράφων πρὸ τῆς λοιμώδους
<span class="lb" data-page="7.647" data-line="18" id="l7.647.18"></span>καταστάσεως, ἐπὶ μὲν τῆς προτέρης φησὶν, ἑτέρην ἐξ ﻿
<span class="pb" data-page="7.648" id="p7.648"></span>
<span class="lb" data-page="7.648" data-line="1" id="l7.648.1"></span>ἀποφθορῆς περὶ πεντάμηνον, οἰκέτεω γυναῖκα, πῦρ ἔλαβεν,
<span class="lb" data-page="7.648" data-line="2" id="l7.648.2"></span>ἀρχομένη δὲ κωματώδης, καὶ πάλιν ἄγρυπνος. ἐπὶ δὲ τῆς
<span class="lb" data-page="7.648" data-line="3" id="l7.648.3"></span>δευτέρας φησί· γυναῖκα, ἥτις κατέκειτο ἐπὶ ψευδέων ἀγορῇ,
<span class="lb" data-page="7.648" data-line="4" id="l7.648.4"></span>τότε τεκοῦσαν πρῶτον ἐπιπόνως ἄρσεν, πῦρ ἔλαβεν· καὶ
<span class="lb" data-page="7.648" data-line="5" id="l7.648.5"></span>πάλιν εἰς νύκτα ἐπεῤῥίγωσεν, ἄκρεα οὐκ ἀνεθερμαίνοντο,
<span class="lb" data-page="7.648" data-line="6" id="l7.648.6"></span>οὐκ ὕπνωσε, σμικρὰ παρέκρουσε, καὶ πάλιν ταχὺ κατενόει·
<span class="lb" data-page="7.648" data-line="7" id="l7.648.7"></span>η΄ περὶ μέσον ἡμέρης ἀνεθερμάνθη, διψώδης, κωματώδης,
<span class="lb" data-page="7.648" data-line="8" id="l7.648.8"></span>ἀσώδης. ἑξῆς δ’ ἐν τῷ λοιμῷ πολλοὺς ἀῤῥώστους γράφει,
<span class="lb" data-page="7.648" data-line="9" id="l7.648.9"></span>πρῶτόν θ’ ἁπάντων, οὗ μικρὸν πρόσθεν ἐμνημόνευσα, ποικίλως
<span class="lb" data-page="7.648" data-line="10" id="l7.648.10"></span>τε καὶ ἀνωμάλως νοσήσαντα, καὶ πολλὰς πολλάκις
<span class="lb" data-page="7.648" data-line="11" id="l7.648.11"></span>(ἀπιότ. καὶ ἀχειρόπ.) εἰς τἀναντία μεταβολὰς ποιησάμενον.
<span class="lb" data-page="7.648" data-line="12" id="l7.648.12"></span>ἄρχεται δὲ τοῦτον τὸν τρόπον· ἐν Θάσῳ τὸν Πάριον, ὃς
<span class="lb" data-page="7.648" data-line="13" id="l7.648.13"></span>κατέκειτο ὑπὲρ Ἀρτεμισίου, πυρετὸς ἔλαβεν ὀξύς. ἀλλ’ οὐδὲν
<span class="lb" data-page="7.648" data-line="14" id="l7.648.14"></span>εἰς τὸν παρόντα λόγον χρεία πρώτων ἡμερῶν, ὧν δὲ
<span class="lb" data-page="7.648" data-line="15" id="l7.648.15"></span>χρῄζω, τούτων μνημονεύσω. ἑνδεκάτῃ ἵδρωσεν οὐ δι’ ὅλου,
<span class="lb" data-page="7.648" data-line="16" id="l7.648.16"></span>περιέψυξε μὲν, ταχὺ δὲ πάλιν ἀνεθερμάνθη. σαφῶς γὰρ ἂν
<span class="lb" data-page="7.648" data-line="17" id="l7.648.17"></span>τῷ περιέψυξε τὸ ἀνεθερμάνθη ἐναντίον. ἔπειτα δωδεκάτῃ
<span class="pb" data-page="7.649" id="p7.649"></span>
<span class="lb" data-page="7.649" data-line="1" id="l7.649.1"></span>πυρετὸς ὀξὺς, διαχωρήματα χολώδεα, λεπτὰ, πολλὰ, οὔροισιν
<span class="lb" data-page="7.649" data-line="2" id="l7.649.2"></span>ἐναιώρημα, παρέκρουσεν. ἑπτακαιδεκάτῃ ἐπιπόνως.
<span class="lb" data-page="7.649" data-line="3" id="l7.649.3"></span>οὔτε γὰρ ὕπνοι, ὅ τε πυρετὸς ἐπέτεινεν. εἰκοστῇ ἵδρωσεν δι’
<span class="lb" data-page="7.649" data-line="4" id="l7.649.4"></span>ὅλου, ἄπυρος, διαχωρήματα χολώδεα, ἀπόσιτος, κωματώδης.
<span class="lb" data-page="7.649" data-line="5" id="l7.649.5"></span>εἰκοστῇ τετάρτῃ ὑπέστρεψεν. τριακοστῇ τετάρτῃ ἄπυρος,
<span class="lb" data-page="7.649" data-line="6" id="l7.649.6"></span>κοιλίη οὐ ξυνίστατο, καὶ πάλιν ἀνεθερμάνθη. τεσσαρακοστῇ
<span class="lb" data-page="7.649" data-line="7" id="l7.649.7"></span>ἄπυρος, κοιλίη ξυνέστη χρόνον οὐ πολὺν, ἀπόσιτος,
<span class="lb" data-page="7.649" data-line="8" id="l7.649.8"></span>σμικρὰ πάλιν ἐπύρεξε. πάλιν· εἰ γάρτοι διαλείποι καὶ
<span class="lb" data-page="7.649" data-line="9" id="l7.649.9"></span>διακουφίσαιεν, πάλιν ταχὺ ὑπέστρεφεν. ἐναντίον γὰρ τῷ διακουφίσαι
<span class="lb" data-page="7.649" data-line="10" id="l7.649.10"></span>τὸ ὑποστρέψαι. καὶ τὰ κατὰ κοιλίην, φησὶ, συνιστάμενα,
<span class="lb" data-page="7.649" data-line="11" id="l7.649.11"></span>καὶ πάλιν διαλυόμενα. τὸ γὰρ συνίστασθαι τῷ
<span class="lb" data-page="7.649" data-line="12" id="l7.649.12"></span>διαλύεσθαι ἐναντίον. ἑξῆς δ’ ἑτέραν ἄῤῥωστον ἐκτιθέμενος,
<span class="lb" data-page="7.649" data-line="13" id="l7.649.13"></span>ὀγδόῃ, φησὶ, πολλὰ <span class="milestone ed2page" data-n="7.194" data-unit="ed2page" id="ed2page.7.194"></span>παρέκρουσε καὶ τὰς ἐχομένας, καὶ
<span class="lb" data-page="7.649" data-line="14" id="l7.649.14"></span>ταχὺ πάλιν κατενόει. καὶ πάλιν ἑξῆς· εἰκοστῇ μικρὰ περιέψυξε,
<span class="lb" data-page="7.649" data-line="15" id="l7.649.15"></span>καὶ ταχὺ πάλιν ἀνεθερμάνθη. καὶ αὖθις· ἑβδόμῃ
<span class="lb" data-page="7.649" data-line="16" id="l7.649.16"></span>καὶ εἰκοστῇ ἄπυρος, κοιλία ξυνέστη. οὐ πολλῷ δὲ χρόνῳ
<span class="lb" data-page="7.649" data-line="17" id="l7.649.17"></span>ὕστερον ἰσχίου δεξιοῦ ὀδύνη ἰσχυρὴ χρόνον πολὺν, πυρετοὶ
<span class="pb" data-page="7.650" id="p7.650"></span>
<span class="lb" data-page="7.650" data-line="1" id="l7.650.1"></span>δὲ πάλιν παρείποντο. εἶτ’ ἐφεξῆς· καὶ τὰς ἑπομένας ἄφωνος,
<span class="lb" data-page="7.650" data-line="2" id="l7.650.2"></span>καὶ πάλιν κατενόει καὶ διελέγετο. ἀλλὰ τί δεῖ μακρολογεῖν
<span class="lb" data-page="7.650" data-line="3" id="l7.650.3"></span>ἁπάντων μνημονεύοντα μυρίων μυριάκις ὄντων; οὕτω
<span class="lb" data-page="7.650" data-line="4" id="l7.650.4"></span>πολλὰ παρ’ αὐτοῦ τοῦ τοιούτου εἴδους τῆς ἑρμηνείας. ὡς
<span class="lb" data-page="7.650" data-line="5" id="l7.650.5"></span>ὅταν λέγῃ, κωματώδης καὶ πάλιν ἄγρυπνος, ἐναργῶς ἀντιτίθησι
<span class="lb" data-page="7.650" data-line="6" id="l7.650.6"></span>τῇ ἀγρυπνίᾳ τὸ κῶμα. καὶ μὴν ἀγρυπνίᾳ καταφορὰν
<span class="lb" data-page="7.650" data-line="7" id="l7.650.7"></span>εἰς ὕπνον ἔχεις ἀντιτιθέναι, καὶ οὐδὲν ἄλλο τοίνυν θάτερον
<span class="lb" data-page="7.650" data-line="8" id="l7.650.8"></span>ἀναφαίνεται πάλιν ἐκ τοῦ κώματος σημαινόμενον. τί δ’ ὅταν
<span class="lb" data-page="7.650" data-line="9" id="l7.650.9"></span>λέγῃ, κατεῖχε δ’ ἢ τὸ κῶμα συνεχὲς οὐχ ὑπνῶδες, ἢ μετὰ
<span class="lb" data-page="7.650" data-line="10" id="l7.650.10"></span>πόνων ἄγρυπνοι. καὶ γὰρ ἂν καὶ τὸ τοιοῦτο εἶδος τῆς ἑρμηνείας
<span class="lb" data-page="7.650" data-line="11" id="l7.650.11"></span>ἴδιον Ἱπποκράτει, ἐπισημαίνεσθαι τὰ συνέπεσθαι μὲν
<span class="lb" data-page="7.650" data-line="12" id="l7.650.12"></span>εἰωθότα, νῦν δ’ οὐχ ἑπόμενα παρὰ λόγον. οἷον ὅταν εἴπῃ,
<span class="lb" data-page="7.650" data-line="13" id="l7.650.13"></span>οἱ μὲν οὖν καῦσοι ἐλαχίστοισί τε ἐγένοντο, καὶ ἥκιστα τῶν
<span class="lb" data-page="7.650" data-line="14" id="l7.650.14"></span>καμνόντων οὗτοι ἐπόνησαν. οὔτε γὰρ αἱμοῤῥαγίη, εἰ μὲ
<span class="lb" data-page="7.650" data-line="15" id="l7.650.15"></span>πάνυ τι σμικρὰ καὶ ὀλίγοισιν, οὔτε παράληροι. καὶ μετὰ
<span class="lb" data-page="7.650" data-line="16" id="l7.650.16"></span>ὀλίγα· οὐδ’ ἀποθανόντα οὐδένα οἶδα τότε καύσῳ, οὐδὲ φρενιτικὰ
<span class="lb" data-page="7.650" data-line="17" id="l7.650.17"></span>τότε γενόμενα. δι’ ἅ λάβρον ἐκ ῥινῶν αἱμοῤῥαγεῖν,
<span class="lb" data-page="7.650" data-line="18" id="l7.650.18"></span>ἅπτεσθαι τῆς διανοίας, ὀξεῖς σχεῖν κινδύνους, μηδὲν ἀπαντῆσαν
<span class="pb" data-page="7.651" id="p7.651"></span>
<span class="lb" data-page="7.651" data-line="1" id="l7.651.1"></span>τηνικαῦτα, ὁμοίως ἐπισημαίνεται. καὶ τὸ ἐπιφερόμενον
<span class="lb" data-page="7.651" data-line="2" id="l7.651.2"></span>δ’, οὐδὲ φρενιτικὰ οἶδα τότε γενόμενα, κατὰ τὸν αὐτὸν
<span class="lb" data-page="7.651" data-line="3" id="l7.651.3"></span>εἴρηται λόγον. ἐπὶ γὰρ ταῖς αὐταῖς καταστάσεσι καὶ
<span class="lb" data-page="7.651" data-line="4" id="l7.651.4"></span>τοῖς αὐτοῖς αἰτίοις οἵ τε καῦσοι καὶ φρενίτιδες, ἀμέλει κατὰ
<span class="lb" data-page="7.651" data-line="5" id="l7.651.5"></span>τὴν ὥραν πλεονάζουσι τὴν θερινὴν, καὶ ἐν χωρίοις θερμοτέροις,
<span class="lb" data-page="7.651" data-line="6" id="l7.651.6"></span>καὶ ἐν ἡλικίᾳ τῇ τῶν ἀκμαζόντων, καὶ ἐν φύσεσι θερμοτέραις,
<span class="lb" data-page="7.651" data-line="7" id="l7.651.7"></span>καὶ διαιτήμασιν ὡσαύτως, καὶ ἐπιτηδεύμασιν.
<span class="lb" data-page="7.651" data-line="8" id="l7.651.8"></span>καὶ τὰ φρενιτικὰ πλεονάζειν ἀξιοῦν ἦν, ὡς παράλογον ἐπισημήνασθαι
<span class="lb" data-page="7.651" data-line="9" id="l7.651.9"></span>τὸ ἀπαντῆσαν, φρενίτιδες μὲν οὐδ’ ὅλως ἐγένοντο,
<span class="lb" data-page="7.651" data-line="10" id="l7.651.10"></span>καῦσοι δὲ πολλοί. κατὰ τὴν αὐτὴν γνώμην εἴρηται καὶ
<span class="lb" data-page="7.651" data-line="11" id="l7.651.11"></span>ταῦτ’· ἦν δ’ ἡ κατάστασις τῶν γενομένων καύσων. ἀρχόμενοι
<span class="lb" data-page="7.651" data-line="12" id="l7.651.12"></span>κωματώδεες, ἀσώδεες, φρικώδεες, πυρετὸς οὐκ ὀξὺς,
<span class="lb" data-page="7.651" data-line="13" id="l7.651.13"></span>οὐδὲ διψώδεες λίην, οὐδὲ παράληροι. καὶ μετ’ ὀλίγον· οὔτε
<span class="lb" data-page="7.651" data-line="14" id="l7.651.14"></span>γὰρ ᾑμοῤῥάγει καλῶς, οὔτε τις ἄλλη τῶν εἰθισμένων ἀπόστασις
<span class="lb" data-page="7.651" data-line="15" id="l7.651.15"></span>ἐγένετο κρίσιμος. ἐκεῖνα δὲ πῶς εἴρηται; ἐπάρματα δὲ
<span class="lb" data-page="7.651" data-line="16" id="l7.651.16"></span>παρὰ τὰ ὦτα πολλοῖσιν ἑτερόῤῥοπα ἦν, καὶ ἐξ ἀμφοτέρων
<span class="lb" data-page="7.651" data-line="17" id="l7.651.17"></span>τοῖσι πλείστοισιν, ἀπύροισιν ὀρθοστάδην, ἔστι δ’ οἷς καὶ
<span class="pb" data-page="7.652" id="p7.652"></span>
<span class="lb" data-page="7.652" data-line="1" id="l7.652.1"></span>σμικρὰ ἐπεθερμαίνοντο, κατέσβη πᾶσιν ἀσινέως, οὐδ’ ἐξεπύησεν
<span class="lb" data-page="7.652" data-line="2" id="l7.652.2"></span>οὐδενὶ, ὥσπερ τὰ ἐξ ἄλλων προφάσεων. ὄντως γὰρ
<span class="lb" data-page="7.652" data-line="3" id="l7.652.3"></span>παράλογον, μηδὲν ἐκπυῆσαι, καὶ οὐκ εἰθισμένα πάντως.
<span class="lb" data-page="7.652" data-line="4" id="l7.652.4"></span>εἶτ’ ἐπιφέρει, ἦν δ’ ὁ τρόπος αὐτέων, χαῦνα, μεγάλα, κεχυμένα,
<span class="lb" data-page="7.652" data-line="5" id="l7.652.5"></span>οὐ μετὰ φλεγμονῆς· παράλογον γὰρ χωρὶς φλεγμονῆς
<span class="lb" data-page="7.652" data-line="6" id="l7.652.6"></span>ἅπασι γενέσθαι τὰς περὶ τὰ ὦτα ἀποστάσεις. ὥστε φέρειν
<span class="lb" data-page="7.652" data-line="7" id="l7.652.7"></span>πάλιν κᾀνταῦθα τὸ κῶμα φαίνεται ἐπὶ καταφορᾶς τῆς
<span class="lb" data-page="7.652" data-line="8" id="l7.652.8"></span>ὑπνώδους, ὅταν λέγῃ· ἦν δὲ τὸ κῶμα συνεχὲς, οὐχ ὑπνῶδες·
<span class="lb" data-page="7.652" data-line="9" id="l7.652.9"></span>ὡς γὰρ ὑπνῶδες εἶναι δέον αὐτὸ, καὶ ὡς τοιοῦτο ἀεὶ γιγνόμενον,
<span class="lb" data-page="7.652" data-line="10" id="l7.652.10"></span>εἶτα νῦν παραλόγως οὐ γιγνόμενον, ἐπισημαίνεται. τὸ
<span class="lb" data-page="7.652" data-line="11" id="l7.652.11"></span>δ’, ὅταν ἐν τῷ αὐτῷ βιβλίῳ τῷ τρίτῳ τῶν ἐπιδημιῶν ἐπὶ τοῦ
<span class="lb" data-page="7.652" data-line="12" id="l7.652.12"></span>Πυθίωνος εἴπῃ, ἐννάτῃ κωματώδης, ἀσώδης, ὅτε διεγείροιτο·
<span class="lb" data-page="7.652" data-line="13" id="l7.652.13"></span>σαφῶς γὰρ κᾀνταῦθα τὸ κῶμα καταφοράν τινα δηλοῦν ἔοικεν.
<span class="lb" data-page="7.652" data-line="14" id="l7.652.14"></span>ἀλλ’ οὐχ οἷόν τέ φασιν ἅμα καταφέρεσθαι καὶ ἀγρυπνεῖν.
<span class="lb" data-page="7.652" data-line="15" id="l7.652.15"></span>ταῦτα γὰρ οἱ θαυμαστοὶ λέγουσιν ἐξηγηταὶ, μὴ γιγνώσκοντες,
<span class="lb" data-page="7.652" data-line="16" id="l7.652.16"></span>ὅτι <span class="milestone ed2page" data-n="7.195" data-unit="ed2page" id="ed2page.7.195"></span>δύο εἰσὶν εἴδη καταφορᾶς, ὡς οἵ τε δοκιμώτατοι
<span class="lb" data-page="7.652" data-line="17" id="l7.652.17"></span>τῶν ἰατρῶν γεγράφασι καὶ αὐτὰ τὰ γιγνόμενα μαρτυρεῖ. ﻿
<span class="pb" data-page="7.653" id="p7.653"></span>
<span class="lb" data-page="7.653" data-line="1" id="l7.653.1"></span>κοινὸν μὲν γὰρ ἀμφοτέρων ἐστὶν, ὅτι ἐπαίρειν οὐ δύνανται
<span class="lb" data-page="7.653" data-line="2" id="l7.653.2"></span>τοὺς ὀφθαλμοὺς, ἀλλ’ εὐθέως βαρύνονται καὶ ὑπνοῦν βούλονται·
<span class="lb" data-page="7.653" data-line="3" id="l7.653.3"></span>ἴδιον δὲ θατέρας, ὅτι οἱ μὲν ὑπνοῦσιν εὐθέως, βαθέως
<span class="lb" data-page="7.653" data-line="4" id="l7.653.4"></span>τε καὶ χρόνον πολύν· οἱ δὲ ἄγρυπνοι στρεφόμενοί εἰσιν,
<span class="lb" data-page="7.653" data-line="5" id="l7.653.5"></span>ἄλλης ἐπ’ ἄλλῃ φαντασίας ἐπιγινομένης, καὶ τὴν γνώμην κινούσης,
<span class="lb" data-page="7.653" data-line="6" id="l7.653.6"></span>καὶ τὸν ὕπνον διακοπτούσης, ὅθεν ἀεὶ μὲν ἄγρυπνοι
<span class="lb" data-page="7.653" data-line="7" id="l7.653.7"></span>μένουσιν, ἀνίστασθαι δὲ ἀδυνατοῦσι καὶ πράττειν τὰ τῶν
<span class="lb" data-page="7.653" data-line="8" id="l7.653.8"></span>ἐγρηγορότων, ἀλλ’ ἐλλιπέστερον ἔχουσιν, ἢ ὡσανεὶ ἐγρηγόρουν,
<span class="lb" data-page="7.653" data-line="9" id="l7.653.9"></span>καὶ βαρύνονται καὶ καταφέρονται, ὥστ’ ἐλπίσεις, ἂν
<span class="lb" data-page="7.653" data-line="10" id="l7.653.10"></span>συγχωροίης αὐτοῖς, ῥᾳδίως ἂν κατακοιμηθῆναι, συγχωρηθέντος
<span class="lb" data-page="7.653" data-line="11" id="l7.653.11"></span>δ’ αὐτοῖς τούτου, οὐχ ὅπως ὑπνοῦσιν, ἀλλ’ οὐδ’ ἣν εἶχον
<span class="lb" data-page="7.653" data-line="12" id="l7.653.12"></span>ἐλπίδα, ὡς ὑπνώσοντες, φυλάττουσιν. ἐνταῦθ’ οὖν
<span class="lb" data-page="7.653" data-line="13" id="l7.653.13"></span>νόει μοι κῶμα, ὡς κοινὸν ἀμφοτέρων, ὅπερ δὴ καλεῖν ἔθος
<span class="lb" data-page="7.653" data-line="14" id="l7.653.14"></span>ἡμῖν καταφοράν· ἂν δὲ τὴν ὑπνώδη μόνην νοήσῃς, ἁμαρτήσεις,
<span class="lb" data-page="7.653" data-line="15" id="l7.653.15"></span>τὴν γὰρ οὐχ ὑπνώδη καταφορὰν στερήσεις ὀνόματος,
<span class="lb" data-page="7.653" data-line="16" id="l7.653.16"></span>οὐχ ἧττον τῆς ἑτέρας δεομένην τῆς τοῦ κώματος ἐπωνυμίας.
<span class="lb" data-page="7.653" data-line="17" id="l7.653.17"></span>ἄν τε μὲν οὖν ὑπνώδης ἄν τε ἄγρυπνος εἴη καταφορὰ, κῶμα
<span class="lb" data-page="7.653" data-line="18" id="l7.653.18"></span>καλεῖν ἔθος ἐστὶν αὐτῷ· καὶ οὐδαμῶς γε ἀλλήλοις μάχεται τὰ
<span class="pb" data-page="7.654" id="p7.654"></span>
<span class="lb" data-page="7.654" data-line="1" id="l7.654.1"></span>κατὰ μέρος, ἀλλ’ εὐλόγως ὁτὲ μὲν ἐν ταῖς σμικραῖς ἀγρυπνίαις
<span class="lb" data-page="7.654" data-line="2" id="l7.654.2"></span>εὑρίσκεται τὸ κῶμα, ὁτὲ δ’ ἐν τῷ ὕπνῳ. καὶ γὰρ ἡ καταφορὰ
<span class="lb" data-page="7.654" data-line="3" id="l7.654.3"></span>ὁτὲ μὲν ὑπνώδης ἐστὶν, ὁτὲ δὲ ἄγρυπνος, ὥστε οὐκ
<span class="lb" data-page="7.654" data-line="4" id="l7.654.4"></span>ἔχεις εἰπεῖν περὶ τῶν καταφερομένων, ὅτι ἀγρυπνοῦσιν ἢ μή·
<span class="lb" data-page="7.654" data-line="5" id="l7.654.5"></span>τοσοῦτόν γε μὴν διαφέρουσιν, ὅσον οἱ μὲν πλείους αὐτῶν
<span class="lb" data-page="7.654" data-line="6" id="l7.654.6"></span>ὑπνοῦσιν, ὀλίγοι δὲ τῶν οὕτως ἐχόντων ἄγρυπνοι μένουσιν,
<span class="lb" data-page="7.654" data-line="7" id="l7.654.7"></span>ὅθεν καίτοι ἀμφοτέρων τυγχάνον τὸ πάθος, οἰκειότερον μέντοι
<span class="lb" data-page="7.654" data-line="8" id="l7.654.8"></span>πολλῷ τῶν ὑπνούντων εὑρίσκεται. διὰ τοῦτο μὲν οὖν
<span class="lb" data-page="7.654" data-line="9" id="l7.654.9"></span>φησιν, ἦν δὲ τὸ κῶμα συνεχὲς, οὐχ ὑπνῶδες, ὡς ἂν ἐπὶ τὸ
<span class="lb" data-page="7.654" data-line="10" id="l7.654.10"></span>πολὺ ὑπνώδους γιγνομένου. ἂν τοίνυν κοινόν ἐστιν ἀμφοτέρων
<span class="lb" data-page="7.654" data-line="11" id="l7.654.11"></span>τὸ κῶμα καὶ τοῦ ὕπνου οἰκειότερον, εὐλόγως, ὅταν
<span class="lb" data-page="7.654" data-line="12" id="l7.654.12"></span>βούληται τὴν ὑπνώδη σημαίνειν καταφορὰν, ἁπλῶς φάσκει
<span class="lb" data-page="7.654" data-line="13" id="l7.654.13"></span>κωματώδεις· ὅταν δὲ πάλιν τὴν ἄγρυπνον, οὐχ ἁπλῶς, ἀλλὰ
<span class="lb" data-page="7.654" data-line="14" id="l7.654.14"></span>μετὰ προσθήκης φησὶ κωματώδεις ἀγρύπνους. οἶδε γὰρ ἀμφότερα,
<span class="lb" data-page="7.654" data-line="15" id="l7.654.15"></span>ὅτι τε οἰκειότερόν ἐστι τῷ ὕπνῳ τὸ κῶμα καὶ τῇ
<span class="lb" data-page="7.654" data-line="16" id="l7.654.16"></span>αὐτοῦ φύσει μᾶλλον ὡμοίωται, καὶ ὅτι μετ’ ἀγρυπνίας ἔστιν
<span class="lb" data-page="7.654" data-line="17" id="l7.654.17"></span>ὅτε συνίσταται. κᾂν μὲν τοῦθ’ οὕτως ἔχῃ, θαυμαστὸν οὐδὲν,
<span class="lb" data-page="7.654" data-line="18" id="l7.654.18"></span>εἰ μὴ μόνον τοῖς ληθαργικοῖς, ἀλλὰ καὶ τοῖς φρενιτικοῖς
<span class="pb" data-page="7.655" id="p7.655"></span>
<span class="lb" data-page="7.655" data-line="1" id="l7.655.1"></span>συμπίπτῃ. τὸ δ’ οὐχ ὑπνῶδες κῶμα τούτοις μὲν οὐκ ἔστιν
<span class="lb" data-page="7.655" data-line="2" id="l7.655.2"></span>ἴδιον, γίνεται δ’ ἐνίοτε. εὑρήσεις γὰρ πολλοὺς φρενιτικοὺς
<span class="lb" data-page="7.655" data-line="3" id="l7.655.3"></span>οὔτε ἀνισταμένους οὔτε ἐπαίρειν τοὺς ὀφθαλμοὺς ὅλως δυναμένους,
<span class="lb" data-page="7.655" data-line="4" id="l7.655.4"></span>ἀλλ’ ἐπὶ τοῦ αὐτοῦ μένοντας ὁμοίους τοῖς ληθαργικοῖς,
<span class="lb" data-page="7.655" data-line="5" id="l7.655.5"></span>ὥστε τούτους οἱ πολλοὶ καὶ ἀπαίδευτοι τῶν ἰατρῶν,
<span class="lb" data-page="7.655" data-line="6" id="l7.655.6"></span>οὔτε τί δεῖ καλεῖν οἴδασιν, ἀλλὰ παντάπασιν ἀποροῦσι, καὶ
<span class="lb" data-page="7.655" data-line="7" id="l7.655.7"></span>ἀλλότριον δοκεῖ αὐτοῖς εἶναι τοῦτο τὸ πάθος καὶ ἀνώνυμον,
<span class="lb" data-page="7.655" data-line="8" id="l7.655.8"></span>ἔνιοι δὲ σύμμικτόν ἐκ ληθάργου τε καὶ φρενίτιδος ὑπολαμβάνουσι,
<span class="lb" data-page="7.655" data-line="9" id="l7.655.9"></span>καὶ προσαγορεύουσι τυφομανίαν. καὶ τὸ κάκιστον
<span class="lb" data-page="7.655" data-line="10" id="l7.655.10"></span>πάντων, τινὲς τῶν Ἱπποκρατείων εἶναι προσποιουμένων τοῦτό
<span class="lb" data-page="7.655" data-line="11" id="l7.655.11"></span>φασι, καίτοι δήπου σαφῶς οὕτω καὶ φανερῶς γράφοντος Ἱπποκράτους,
<span class="lb" data-page="7.655" data-line="12" id="l7.655.12"></span>οὐκ ἐν ἀμφιδόξῳ βιβλίῳ, ἀλλ’ εἴπερ τις ἄλλος
<span class="lb" data-page="7.655" data-line="13" id="l7.655.13"></span>τῶν γνησίων εἶναι πεπιστευμένῳ τῷ τρίτῳ τῶν ἐπιδημιῶν,
<span class="lb" data-page="7.655" data-line="14" id="l7.655.14"></span>οὔτ’ ἐξεμάνη τῶν φρενιτικῶν οὐδεὶς, ὥσπερ ἐπ’ ἄλλοισιν, ἀλλ’
<span class="lb" data-page="7.655" data-line="15" id="l7.655.15"></span>ἄλλῃ τινὶ καταφορῇ νωθρῇ βαρέως ἀπώλλυντο. οὐ μόνον
<span class="lb" data-page="7.655" data-line="16" id="l7.655.16"></span>γὰρ ὅτι καταφορὰ ταῖς φρενίτισιν ἐνίοτε συμπίπτει διήγγειλεν,
<span class="lb" data-page="7.655" data-line="17" id="l7.655.17"></span>ἀλλ’ ὅτι καὶ νωθρὰ πολλάκις. τίς δ’ ἡ νωθρά; <span class="milestone ed2page" data-n="7.196" data-unit="ed2page" id="ed2page.7.196"></span>μεμνήσῃ
<span class="lb" data-page="7.655" data-line="18" id="l7.655.18"></span>πρῶτον μὲν τῆς διαιρέσεως, ἂν μὴ μέλλῃς τὰ παρόντα
<span class="pb" data-page="7.656" id="p7.656"></span>
<span class="lb" data-page="7.656" data-line="1" id="l7.656.1"></span>παρακούειν, ὅταν καταφορὰν τὴν μὲν ὑπνώδη, τὴν δὲ ἄγρυπνον
<span class="lb" data-page="7.656" data-line="2" id="l7.656.2"></span>ἐκάλουν, καὶ τὴν μὲν ὑπνώδη ἰδίαν εἶναι τῶν ληθαργικῶν
<span class="lb" data-page="7.656" data-line="3" id="l7.656.3"></span>καὶ διαπαντὸς ὑπάρχειν αὐτοῖς, τὴν δὲ οὔτε ἰδίαν
<span class="lb" data-page="7.656" data-line="4" id="l7.656.4"></span>εἶναι τῶν φρενιτικῶν οὔτε ὑπάρχειν αὐτοῖς διαπαντός.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg052.1st1K-grc1:3">
<span class="pb page1" data-page="7.656" id="p7.656"></span>

<span class="milestone ed2page page1" data-n="7.196" data-unit="ed2page" id="ed2page.7.196"></span>
          <p>
<span class="lb" data-page="7.656" data-line="5" id="l7.656.5"></span>Ἡ μὲν οὖν ὑπνώδης, ὅσον ἐπὶ τῷ παρόντι,
<span class="lb" data-page="7.656" data-line="6" id="l7.656.6"></span>τοῖς ληθαργικοῖς συμπίπτει· τὴν δ’ ἄγρυπνον, ἥτις τοῖς φρενιτικοῖς
<span class="lb" data-page="7.656" data-line="7" id="l7.656.7"></span>ἐπιγίγνεται, πειράσομαι διορίζειν, ἵνα δυνηθῇς εὑρίσκειν
<span class="lb" data-page="7.656" data-line="8" id="l7.656.8"></span>τὴν ὑφ’ Ἱπποκράτους εἰρημένην διαφοράν. οὐ γὰρ
<span class="lb" data-page="7.656" data-line="9" id="l7.656.9"></span>ἦν τῶν ματαίως τὰ ὀνόματα ἐπιτιθέντων οὗτος ὁ ἀνὴρ, οὔτ’
<span class="lb" data-page="7.656" data-line="10" id="l7.656.10"></span>ἀνοήτως πρόσκειται τῇ καταφορᾷ τὸ νωθρὰ, οὔτε φησιν,
<span class="lb" data-page="7.656" data-line="11" id="l7.656.11"></span>ὥσπερ Ὅμηρος, ὑγρὸν ἔλαιον καὶ γάλα λευκὸν, μηδενὸς ἕνεκα
<span class="lb" data-page="7.656" data-line="12" id="l7.656.12"></span>διορισμοῦ· καὶ γὰρ πᾶν γάλα λευκὸν καὶ ἔλαιον ὑγρόν·
<span class="lb" data-page="7.656" data-line="13" id="l7.656.13"></span>ἀλλ’ ἑκάστη λέξις καὶ συλλαβὴ πᾶσα πρᾶγμά τι σημαίνει παρ’
<span class="lb" data-page="7.656" data-line="14" id="l7.656.14"></span>αὐτοῦ. περὶ φρενίτιδος ἄρα λόγον ποιούμενος, ὅπερ πρὸς
<span class="lb" data-page="7.656" data-line="15" id="l7.656.15"></span>τὰ παρόντα χρήσιμόν ἐστι διδάσκειν τοὺς τὸ σύνηθες αὐτῷ
<span class="lb" data-page="7.656" data-line="16" id="l7.656.16"></span>μανθάνειν βουλομένους, ποτὲ μὲν οὕτω γράφει, παρελήρει·
<span class="lb" data-page="7.656" data-line="17" id="l7.656.17"></span>ποτὲ δ’ οὕτω, παρηνέχθη· ποτὲ δὲ πάλιν, παρέκοψε·
<span class="pb" data-page="7.657" id="p7.657"></span>
<span class="lb" data-page="7.657" data-line="1" id="l7.657.1"></span>πάλιν δὲ, παρεφρόνησε· καὶ πάλιν, ἐξέστη· καὶ αὖθις,
<span class="lb" data-page="7.657" data-line="2" id="l7.657.2"></span>ἐμάνη, καὶ ἐξεμάνη, καὶ οὐ κατενόει, καὶ παρέλεγε. ταῦτα
<span class="lb" data-page="7.657" data-line="3" id="l7.657.3"></span>πάντα τῶν βεβλαμμένων τὴν διάνοιάν ἐστιν, οὓς ἅπαντας σὺ
<span class="lb" data-page="7.657" data-line="4" id="l7.657.4"></span>μὲν παραφρονοῦντας ὀνομάζεις, Ἱπποκράτει δ’ οὐκ ἀρκεῖ τὸ
<span class="lb" data-page="7.657" data-line="5" id="l7.657.5"></span>γένος μόνον εἰπεῖν, ἀλλ’ ἑκάστῳ μεγέθει τοῦ τῆς παραφροσύνης
<span class="lb" data-page="7.657" data-line="6" id="l7.657.6"></span>εἴδους ἴδιον ἐφεύρηκεν ὄνομα. ἄνθρωπος γάρ, φησι, θερμαινόμενος
<span class="lb" data-page="7.657" data-line="7" id="l7.657.7"></span>ἐδείπνησεν, οὐκ ἐτόλμησεν εἰπεῖν πυρετὸν τοσαύτην
<span class="lb" data-page="7.657" data-line="8" id="l7.657.8"></span>θερμασίαν, καθ’ ἣν δύναταί τις δειπνῆσαι. πάλιν δὲ τὸ
<span class="lb" data-page="7.657" data-line="9" id="l7.657.9"></span>τοῦ πυρετοῦ μέγεθος ἐνδεικνύναι βουλόμενός φησι, πῦρ ἔλαβεν
<span class="lb" data-page="7.657" data-line="10" id="l7.657.10"></span>αὐτόν. ἠσχολησάμην μὲν ἐπιδεικνύων τὴν τοῦ ἀνδρὸς
<span class="lb" data-page="7.657" data-line="11" id="l7.657.11"></span>ἐπιμέλειαν περὶ τὰς λέξεις, ἀλλ’ ὡς ἤδη εἰδόσι καὶ πεπεισμένοις
<span class="lb" data-page="7.657" data-line="12" id="l7.657.12"></span>ἐπὶ τὸ ζητούμενον ἀφίξομαι. διττὸν μὲν εἶδος τῆς
<span class="lb" data-page="7.657" data-line="13" id="l7.657.13"></span>ἀγρύπνου καταφορᾶς. ὀνομάζεται δὲ ἡ μὲν νωθρὰ, ἧς μέμνηται
<span class="lb" data-page="7.657" data-line="14" id="l7.657.14"></span>νῦν Ἱπποκράτης· ἡ δὲ τῷ τοῦ γένους ὀνόματι κέχρηται.
<span class="lb" data-page="7.657" data-line="15" id="l7.657.15"></span>κοινὸν δ’ ἀμφοτέρων ἐστὶ τῶν καὶ μάλιστα τῆς ὑπνώδους διαφερουσῶν,
<span class="lb" data-page="7.657" data-line="16" id="l7.657.16"></span>ὅτι φράζουσί τε καὶ παραληροῦσι μεδεμιᾶς ἐχόμενα
<span class="lb" data-page="7.657" data-line="17" id="l7.657.17"></span>γνώμης, κᾀπὶ τὰς ἀναστάσεις πρόθυμοί εἰσι μάλα, ὧν οὐδὲν
<span class="lb" data-page="7.657" data-line="18" id="l7.657.18"></span>ἐπὶ ταῖς ληθαργικαῖς ὑπάρχει καταφοραῖς. οὔτε γὰρ χωρὶς ﻿
<span class="pb" data-page="7.658" id="p7.658"></span>
<span class="lb" data-page="7.658" data-line="1" id="l7.658.1"></span>φράζουσί τι καὶ πανούργως, δυσαίσθητοι δ’ εἰσὶν, οὕτε πρὸς
<span class="lb" data-page="7.658" data-line="2" id="l7.658.2"></span>τῶν ἐπιβοώντων καὶ νυττόντων ἐγείρονται ῥᾳδίως. κῶμα δὲ
<span class="lb" data-page="7.658" data-line="3" id="l7.658.3"></span>τὸ μὲν φρενιτικὸν καὶ ἄγρυπνον ἔξω ταύτης ἐστὶ τῆς δυσαισθησίας
<span class="lb" data-page="7.658" data-line="4" id="l7.658.4"></span>καὶ δυσκινησίας· καὶ γὰρ ἀνίστανται ῥᾳδίως ἀκούσαντες
<span class="lb" data-page="7.658" data-line="5" id="l7.658.5"></span>τῆς φωνῆς καὶ ἤχου παντὸς, κᾂν μέρους τινὸς ἅψῃ
<span class="lb" data-page="7.658" data-line="6" id="l7.658.6"></span>τοῦ σώματος, εὐθὺς ἐξαίρουσι τοὺς ὀφθαλμοὺς, καὶ πρὸς τὸν
<span class="lb" data-page="7.658" data-line="7" id="l7.658.7"></span>ἁπτόμενον ἀποβλέπουσι. κατ’ αὐτὴν δὲ τὴν καταφόρησιν
<span class="lb" data-page="7.658" data-line="8" id="l7.658.8"></span>ἢ χεῖρα κινοῦσιν, ἢ σκέλος, ἢ σύμπαν τὸ σῶμα ῥίπτουσιν
<span class="lb" data-page="7.658" data-line="9" id="l7.658.9"></span>ἀλόγως, ἐξαίφνης τε καὶ παραφρονητικῶς ἐξάλλονται σπασμοῦ
<span class="lb" data-page="7.658" data-line="10" id="l7.658.10"></span>δίκην, καὶ ταῦτα πάντα ποιοῦσι μετὰ τοῦ καὶ λέγειν τινὰ οὐ
<span class="lb" data-page="7.658" data-line="11" id="l7.658.11"></span>προσηκόντως, ὧν οὐδὲν οἱ μετὰ καταφορᾶς ληθαργικοὶ
<span class="lb" data-page="7.658" data-line="12" id="l7.658.12"></span><span class="milestone ed2page" data-n="7.197" data-unit="ed2page" id="ed2page.7.197"></span>πράττουσιν, ἀκίνητοι γὰρ ἀεὶ καὶ ἄφωνοι κεῖνται τοῖς βαθέως
<span class="lb" data-page="7.658" data-line="13" id="l7.658.13"></span>κοιμωμένοις ὁμοιωθέντες. τῶν δὲ μὴ ὑπνωδῶς καταφερομένων
<span class="lb" data-page="7.658" data-line="14" id="l7.658.14"></span>οἱ μὲν οὕτω ῥᾳδίως καὶ ἐπὶ πολὺ εὐκίνητοί εἰσιν, ὥστε
<span class="lb" data-page="7.658" data-line="15" id="l7.658.15"></span>μὴ διαλείπειν βοῶντες μέγα, καὶ κινεῖν τι μόριον σφοδρῶς,
<span class="lb" data-page="7.658" data-line="16" id="l7.658.16"></span>ἂν δ’ ἐξεγείρῃς αὐτοὺς ἢ προσλαλῇς, προσβλέπουσιν ἀπρεπῶς
<span class="lb" data-page="7.658" data-line="17" id="l7.658.17"></span>καὶ μᾶλλον ἐξίστανται, καὶ κακὸν πράττειν ἐπιχειροῦσι, καὶ
<span class="lb" data-page="7.658" data-line="18" id="l7.658.18"></span>πάντως ἀκούειν προθυμότατοί εἰσιν οὐδὲν ἀπολειπόμενοι τῶν
<span class="pb" data-page="7.659" id="p7.659"></span>
<span class="lb" data-page="7.659" data-line="1" id="l7.659.1"></span>ἄκρως παραφρονούντων· οἱ δ’ ἔμπαλιν ἀνιστάμενοι κατανοοῦσι
<span class="lb" data-page="7.659" data-line="2" id="l7.659.2"></span>μᾶλλον, καὶ οὐ πολὺ κινοῦνται, καὶ τότε μᾶλλον παραφρονοῦσιν,
<span class="lb" data-page="7.659" data-line="3" id="l7.659.3"></span>ὅταν ἐπιτρέψῃς αὐτοὺς τῷ κώματι. καὶ κατὰ
<span class="lb" data-page="7.659" data-line="4" id="l7.659.4"></span>τοῦτο μάλιστά ἐστιν αὐτοὺς διορίζειν τῶν ληθαργικῶν καταφορῶν.
<span class="lb" data-page="7.659" data-line="5" id="l7.659.5"></span>αὕτη μὲν οὖν ἐστιν ἡ πρὸς Ἱπποκράτους λεγομένη
<span class="lb" data-page="7.659" data-line="6" id="l7.659.6"></span>νωθρὰ καταφορά. ἐπεὶ δὲ σαφῶς ἐμάθομεν, ὡς οὐ
<span class="lb" data-page="7.659" data-line="7" id="l7.659.7"></span>μόνον τὸ καταφέρεσθαι τῶν φρενιτικῶν τισι συμβαίνει, ἀλλὰ
<span class="lb" data-page="7.659" data-line="8" id="l7.659.8"></span>καὶ τὸ νωθρῶς, (περὶ τούτου μάλιστ’ ἄν τις ἀπορήσειεν) ἐπὶ
<span class="lb" data-page="7.659" data-line="9" id="l7.659.9"></span>τὴν λοιπὴν μεταβῶμεν ἀμφισβήτησιν, ἧς εἰ μέν τινα εὑρήσωμεν
<span class="lb" data-page="7.659" data-line="10" id="l7.659.10"></span>λύσιν, ἕξομεν ἤδη τὸ πᾶν. ἔστι δὲ ἡ ἀμφισβήτησις ἥδε.
<span class="lb" data-page="7.659" data-line="11" id="l7.659.11"></span>μεμνημένος Ἱπποκράτης ἐν τῷ προῤῥητικῷ τῶν κωματωδῶν
<span class="lb" data-page="7.659" data-line="12" id="l7.659.12"></span>ἀγρύπνων, ἀπορεῖ πότερον φρενιτικοὺς αὐτοὺς, ἤ τι ἕτερον
<span class="lb" data-page="7.659" data-line="13" id="l7.659.13"></span>ὀνομάσει. ἔχει δὲ ἐφεξῆς οὕτως. οἱ κωματώδεες ἐν ἀρχῇσι
<span class="lb" data-page="7.659" data-line="14" id="l7.659.14"></span>γινόμενοι, μετὰ κεφαλῆς, ὀσφύος, ὑποχονδρίου, τραχήλου
<span class="lb" data-page="7.659" data-line="15" id="l7.659.15"></span>ὀδύνης, ἀγρυπνέοντες, ἆρά γε φρενιτικοί εἰσι; γράφεται δὲ
<span class="lb" data-page="7.659" data-line="16" id="l7.659.16"></span>διχῶς ἥδε ἡ ῥῆσις, ἐπί τισι μὲν ἀντιγράφοις οὕτως, ἐπί τισι δὲ
<span class="lb" data-page="7.659" data-line="17" id="l7.659.17"></span>ἄνευ τοῦ εἰσίν, ἆρά γε φρενιτικοί; ἀλλὰ νῦν μὲν τὸ πρῶτον
<span class="pb" data-page="7.660" id="p7.660"></span>
<span class="lb" data-page="7.660" data-line="1" id="l7.660.1"></span>ἐρευνῶμεν. ἐπειδὴ δύο τὰ πρῶτά ἐστι κώματος εἴδη, καὶ τὸ
<span class="lb" data-page="7.660" data-line="2" id="l7.660.2"></span>μὲν τοῖς ληθαργικοῖς ἀεὶ, τὸ δὲ τοῖς φρενιτικοῖς ἔστιν ὅτε
<span class="lb" data-page="7.660" data-line="3" id="l7.660.3"></span>συμπίπτει, ἀπορεῖ νῦν Ἱπποκράτης, εἰ δεῖ τοὺς οὕτως ἔχοντας
<span class="lb" data-page="7.660" data-line="4" id="l7.660.4"></span>ὀνομάζειν φρενιτικούς. τοῦτο δὲ οὐχ ὅπως ἄπορον, ἀλλ’
<span class="lb" data-page="7.660" data-line="5" id="l7.660.5"></span>ἔμπαλιν ῥᾳδίως εὑρετὸν καὶ πρόχειρον εἶναι δοκεῖ. ἐπειδὴ γάρ
<span class="lb" data-page="7.660" data-line="6" id="l7.660.6"></span>ἐστι δύο κώματα, καὶ τὸ μὲν ὑπνῶδες τὸ τῶν ληθαργικῶν
<span class="lb" data-page="7.660" data-line="7" id="l7.660.7"></span>ἴδιον οὐ δύναται ἐνταῦθα νοηθῆναι, τὸ γὰρ ἄγρυπνοι
<span class="lb" data-page="7.660" data-line="8" id="l7.660.8"></span>προσκείμενον οὐκ ἐπιτρέπει σημαίνεσθαι τοῦτο, περὶ τοῦ λοιποῦ
<span class="lb" data-page="7.660" data-line="9" id="l7.660.9"></span>κώματος τὸ ἆρά γε φρενιτικόν ἐστιν ἀπαγγέλλειν φαίνεται.
<span class="lb" data-page="7.660" data-line="10" id="l7.660.10"></span>πῶς ἄρα ἀπορεῖ; συλλογιστική ἐστί, φησιν, ἡ ἆρα
<span class="lb" data-page="7.660" data-line="11" id="l7.660.11"></span>λέξις, οὐκ ἀπορητική. ἀλλὰ τοῦτο μὲν ἐὰν μὴ βάρβαρον
<span class="lb" data-page="7.660" data-line="12" id="l7.660.12"></span>εἶχε τὴν ἑρμηνείαν καὶ πάσης Ἑλληνικῆς συνηθείας ἀλλοτρίαν,
<span class="lb" data-page="7.660" data-line="13" id="l7.660.13"></span>ἴσως ἂν ἀπεδεχόμην· ὅτε δὲ οὔτε οἱ ἄλλοι Ἕλληνες οὔτε ὁ
<span class="lb" data-page="7.660" data-line="14" id="l7.660.14"></span>Ἱπποκράτης τοιαύτῃ προτάσεων συντάξει οὐχ εὑρίσκονται
<span class="lb" data-page="7.660" data-line="15" id="l7.660.15"></span>χρώμενοι, πῶς ἂν δεχοίμην συλλογιστικὸν εἶναι τὸ ἆρα
<span class="lb" data-page="7.660" data-line="16" id="l7.660.16"></span>ἐπίῤῥημα; πρὶν γὰρ ἢ λήμμασι χρῆσθαι ἐν τῷ λόγῳ καὶ
<span class="lb" data-page="7.660" data-line="17" id="l7.660.17"></span>προτάξαι αὐτὰ τοῦ συμπεράσματος, οὐκ ἔστι συλλογίζεσθαι.
<span class="lb" data-page="7.660" data-line="18" id="l7.660.18"></span>φέρε εἰπεῖν, ὅπως τὸ λεγόμενον σαφὲς γένηται καὶ τοῖς ἧττον
<span class="pb" data-page="7.661" id="p7.661"></span>
<span class="lb" data-page="7.661" data-line="1" id="l7.661.1"></span>γεγυμνασμένοις, τὸ ἆρά γε ἡμέρα ἐστί; καὶ, ἆρά γε ἐλεύσεται
<span class="lb" data-page="7.661" data-line="2" id="l7.661.2"></span>σήμερον; ἀπορητικὸν ἔχει ἐπίῤῥημα. ἂν δὲ λόγῳ ἀποφαίνειν
<span class="lb" data-page="7.661" data-line="3" id="l7.661.3"></span>αὐτοῖς βουληθῶ, ἤτοι ἁπλῶς λέγων οὕτω χωρὶς πάσης
<span class="lb" data-page="7.661" data-line="4" id="l7.661.4"></span>ἀποδείξεως, ἐλεύσεται σήμερον· ἤτοι μετ’ ἀποδείξεως
<span class="lb" data-page="7.661" data-line="5" id="l7.661.5"></span>οὕτως, ἐὰν ἥλιος ὑπὲρ γῆν ἐστιν, ἡμέρα ἐστίν· ἐὰν περιπατεῖ,
<span class="lb" data-page="7.661" data-line="6" id="l7.661.6"></span>κινεῖται ἄρα. ὅταν δὲ χωρὶς ἀποδείξεως ἀποφαίνωμέν
<span class="lb" data-page="7.661" data-line="7" id="l7.661.7"></span>τι, οὐ δεόμεθα τοῦ ἄρα ἐπιῤῥήματος, περιττὸς γάρ ἐστιν
<span class="lb" data-page="7.661" data-line="8" id="l7.661.8"></span>ὁ λόγος, καὶ οὐδεὶς οὕτω φησὶν, ἡμέρα ἐστὶν ἄρα, οὔθ’
<span class="lb" data-page="7.661" data-line="9" id="l7.661.9"></span>οὕτως, ἀρά γε ἡμέρα ἐστὶν, ἐπειδὰν ἐξῇ λέγειν οὕτως ἁπλῶς,
<span class="lb" data-page="7.661" data-line="10" id="l7.661.10"></span>ἡμέρα ἐστίν. οὔθ’ οὕτω κατ’ ἀπόδειξιν οἷόν τέ ἐστι χρῆσθαι
<span class="lb" data-page="7.661" data-line="11" id="l7.661.11"></span>αὐτὸν τῷ ἆρά γε. πῶς γὰρ <span class="milestone ed2page" data-n="7.198" data-unit="ed2page" id="ed2page.7.198"></span>ἂν εἴη ἀπόδειξις, πάσης
<span class="lb" data-page="7.661" data-line="12" id="l7.661.12"></span>ἀποδείξεως ἐξ ἑτέρων λημμάτων ἕτερον λῆμμα καταλαμβανούσης;
<span class="lb" data-page="7.661" data-line="13" id="l7.661.13"></span>ἀλλὰ μηδὲν φαίνεται νῦν λῆμμα συλλογιστικὸν εἰς ἀπόδειξιν
<span class="lb" data-page="7.661" data-line="14" id="l7.661.14"></span>λαμβάνων. πῶς οὖν τὸ ἆρά γε ἐπίῤῥημα γενήσεται
<span class="lb" data-page="7.661" data-line="15" id="l7.661.15"></span>ἀντ’ ἀπορητικοῦ συλλογιστικὸν καὶ συμπεραντικόν; μετὰ γάρ
<span class="lb" data-page="7.661" data-line="16" id="l7.661.16"></span>τινων οὔτε τὸν αὐτὸν τόπον κατέχουσι τὸ ἀπορητικὸν ἐπίῤῥημα
<span class="lb" data-page="7.661" data-line="17" id="l7.661.17"></span>καὶ τὸ συλλογιστικόν τε καὶ συμπεραντικὸν καλούμενον,
<span class="lb" data-page="7.661" data-line="18" id="l7.661.18"></span>ἀλλὰ τὸ μὲν ἀπορητικὸν πρόκειται ἀεὶ, τὸ δὲ συλλογιστικὸν
<span class="pb" data-page="7.662" id="p7.662"></span>
<span class="lb" data-page="7.662" data-line="1" id="l7.662.1"></span>καὶ συμπεραντικὸν μεταξὺ τοῦ ὀνόματος καὶ τοῦ κατηγορουμένου
<span class="lb" data-page="7.662" data-line="2" id="l7.662.2"></span>καθίσταται. ἀποροῦντες γὰρ λέγομεν, ἆρά γε ἡμέρα
<span class="lb" data-page="7.662" data-line="3" id="l7.662.3"></span>ἐστί; συλλογιζόμενοι δὲ οὕτως, ἡμέρα ἄρα ἐστί. πῶς οὖν
<span class="lb" data-page="7.662" data-line="4" id="l7.662.4"></span>νῦν προετέθη; ὡς οὐ συλλογιστικὸν ὑπάρχον, προετέθη.
<span class="lb" data-page="7.662" data-line="5" id="l7.662.5"></span>οὐ γὰρ εἴρηται οὕτω, φρενιτικοὶ ἄρα εἰσὶν, ἀλλ’ ἁπλῶς, ἆρά
<span class="lb" data-page="7.662" data-line="6" id="l7.662.6"></span>γε φρενιτικοί εἰσιν; ἀποροῦντος φανερῶς τοῦ Ἱπποκράτους,
<span class="lb" data-page="7.662" data-line="7" id="l7.662.7"></span>καὶ μὴ τολμῶντος ἀποφήνασθαι βεβαίως ὑπὲρ αὐτῶν, ὥσπερ
<span class="lb" data-page="7.662" data-line="8" id="l7.662.8"></span>ἀμέλει πολλάκις φαίνεται ποιῶν. ἀρκέσει δ’ ἓν ἢ δεύτερον
<span class="lb" data-page="7.662" data-line="9" id="l7.662.9"></span>παράδειγμα, χάριν τοῦ μὴ διατρίβειν ἐπὶ πλέον ἐν οὕτω σαφεῖ
<span class="lb" data-page="7.662" data-line="10" id="l7.662.10"></span>πράγματι. ἐν μὲν οὖν τῷ πρώτῳ τῶν ἐπιδημιῶν φησι,
<span class="lb" data-page="7.662" data-line="11" id="l7.662.11"></span>μετὰ δὲ ταῦτα δυσεντεριώδεες ἐγένοντο οὗτοι πάντες. ἆρά
<span class="lb" data-page="7.662" data-line="12" id="l7.662.12"></span>γε ὅτι οὔρησαν ὑδατώδεα, σκεπτέον. ἐνταῦθα τὸ σκεπτέον
<span class="lb" data-page="7.662" data-line="13" id="l7.662.13"></span>προσκείμενον, οὐδὲ τὸν ἀναιδέστατον ἄλλως ἀκούειν ἐάσει
<span class="lb" data-page="7.662" data-line="14" id="l7.662.14"></span>τοῦ ἄρα συνδέσμου, πλὴν ὡς ἀπορητικοῦ. ἐν δὲ τῷ ἕκτῳ
<span class="lb" data-page="7.662" data-line="15" id="l7.662.15"></span>τῶν ἐπιδημιῶν τὸ μετ’ οὔρησιν σύναγμά, φησι, παιδίοισι
<span class="lb" data-page="7.662" data-line="16" id="l7.662.16"></span>μᾶλλον, ἆρά γε ὅτι θερμότερα; ἐν αὐτῷ δὲ τῷ προῤῥητικῷ,
<span class="lb" data-page="7.662" data-line="17" id="l7.662.17"></span>ἐν φρενιτικοῖσι λευκὴ διαχώρησις κακὸν, ὡς καὶ Ἀρχεκράτει.
<span class="lb" data-page="7.662" data-line="18" id="l7.662.18"></span>ἆρά γε ἐπὶ τούτοισι καὶ νωθρότης γίνεται; καὶ πάλιν, ἐν ﻿
<span class="pb" data-page="7.663" id="p7.663"></span>
<span class="lb" data-page="7.663" data-line="1" id="l7.663.1"></span>ἀφωνίῃ πνεῦμα, οἷον τοῖσι πνιγομένοισι πρόχειρον, πονηρόν.
<span class="lb" data-page="7.663" data-line="2" id="l7.663.2"></span>ἆρά γε καὶ παρακρουστικὸν τὸ τοιοῦτον; εἰ τοίνυν χρὴ κεφαλὴν
<span class="lb" data-page="7.663" data-line="3" id="l7.663.3"></span>ἐπιδοῦναι τῷ λόγῳ, καὶ μήτ’ ἄλλος τις τῶν Ἑλλήνων
<span class="lb" data-page="7.663" data-line="4" id="l7.663.4"></span>οὕτω κέχρηται τῷ ἆρα συνδέσμῳ μήθ’ Ἱπποκράτης αὐτὸς,
<span class="lb" data-page="7.663" data-line="5" id="l7.663.5"></span>ὡς ἐγὼ νῦν ἔδειξα, μέμψαιτ’ ἄν τις, οἶμαι, τοὺς ἐξηγησαμένους
<span class="lb" data-page="7.663" data-line="6" id="l7.663.6"></span>ὡς οὐκ ἀπορητικὸν σύνδεσμον.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg053.1st1K-grc1:1">
<span class="pb page1" data-page="7.666" id="p7.666"></span>
<span class="milestone ed1page page1" data-n="2.374" data-unit="ed1page" id="ed1page.3.374"></span>
<span class="milestone ed2page page1" data-n="6.179" data-unit="ed2page" id="ed2page.7.179"></span>
          <h1>ΓΑΛΗΝΟΥ ΠΕΡΙ ΜΑΡΑΣΜΟΥ ΒΙΒΛΙΟΝ.
</h1>
          <p>
<span class="lb" data-page="7.666" data-line="1" id="l7.666.1"></span>Μαρασμός ἐστι φθορὰ ζῶντος σώματος ἐπὶ
<span class="lb" data-page="7.666" data-line="2" id="l7.666.2"></span>ξηρότητι. διττῶς δὲ τῆς φθορᾶς λεγομένης, τῆς μὲν ἐν τῷ
<span class="lb" data-page="7.666" data-line="3" id="l7.666.3"></span>γίνεσθαι, τῆς δὲ ἐν τῷ γεγονέναι, κατὰ τὸ πρότερον σημαινόμενον
<span class="lb" data-page="7.666" data-line="4" id="l7.666.4"></span>ἀκούειν χρὴ τῆς προσηγορίας. οὕτω δὲ καὶ αὐτὸς ὁ
<span class="lb" data-page="7.666" data-line="5" id="l7.666.5"></span>μαρασμὸς ὁ μὲν παρὰ τὸ μεμαράνθαι λέγοιτ’ ἂν, ὁ δὲ παρὰ
<span class="lb" data-page="7.666" data-line="6" id="l7.666.6"></span>τὸ μαραίνεσθαι, περὶ οὗ νῦν ὁ λόγος ἐστίν. ἐπεὶ δὲ ζῶντος
<span class="lb" data-page="7.666" data-line="7" id="l7.666.7"></span>σώματος ἔφαμεν εἶναι φθορὰν τὸν μαρασμὸν, ἔστι δὲ τρία
<span class="lb" data-page="7.666" data-line="8" id="l7.666.8"></span>γένη τῶν ζώντων, ζῶα, φυτὰ καὶ σπέρματα, καὶ διὰ
<span class="lb" data-page="7.666" data-line="9" id="l7.666.9"></span>ταῦτα καὶ οἱ καρποὶ, τούτων ἂν εἶναι πάθος τὸν μαρασμὸν
<span class="lb" data-page="7.666" data-line="10" id="l7.666.10"></span>ἑρμηνεύοντες κυρίως, ἐκ μεταφορᾶς δὲ ἤδη καὶ τὰς ἀλλὰς
<span class="pb" data-page="7.667" id="p7.667"></span>
<span class="lb" data-page="7.667" data-line="1" id="l7.667.1"></span>φθορὰς, ὅσαι γίνονται διὰ ξηρότητος, μαρασμὸν ὀνομάζουσιν.
<span class="lb" data-page="7.667" data-line="2" id="l7.667.2"></span>ὥστε καὶ κατὰ τοῦ πυρὸς ἐπιφέρουσι τοὔνομα, καὶ
<span class="lb" data-page="7.667" data-line="3" id="l7.667.3"></span>μᾶλλον ἔτι ποῤῥώτερον, ἐπιφέροντες ἐπὶ πάντα τὰ κατὰ
<span class="lb" data-page="7.667" data-line="4" id="l7.667.4"></span>βραχὺ φθειρόμενα. ἀλλ’ οὐδὲ περί τινος τῶν ἄλλων, ὅσα
<span class="lb" data-page="7.667" data-line="5" id="l7.667.5"></span>μὴ κυρίως μαραίνεσθαι λέγεται, περὶ μόνου δὲ τοῦ κατὰ τὸν
<span class="lb" data-page="7.667" data-line="6" id="l7.667.6"></span>ὁρισμὸν μαρασμοῦ νῦν ἡμῖν πρόκειται λέγειν, καὶ μάλισθ’ ὅταν ἐν
<span class="lb" data-page="7.667" data-line="7" id="l7.667.7"></span>ζώου γένηται σώματι. κοινωνίαν γ’ ὁ λόγος ἀναγκαίαν ἕξει καὶ
<span class="lb" data-page="7.667" data-line="8" id="l7.667.8"></span>πρὸς τὰ φυτά. κατὰ τέτταρας οὖν τρόπους ἁπλοῦς καὶ πρώτους
<span class="lb" data-page="7.667" data-line="9" id="l7.667.9"></span>ἁπάντων τῶν ζώντων φθειρομένων, ὅτι καὶ τὰ στοιχεῖα
<span class="lb" data-page="7.667" data-line="10" id="l7.667.10"></span>τῆς οὐσίας αὐτῶν ἐστι τέσσαρα, τὰ μὲν διὰ ξηρότητος
<span class="lb" data-page="7.667" data-line="11" id="l7.667.11"></span>φθειρόμενα μαραίνεσθαι λέγομεν. εἰ μὲν δὴ τοῦτο μόνον
<span class="lb" data-page="7.667" data-line="12" id="l7.667.12"></span>αὐτοῖς ὑπάρχοι τὸ ξηραίνεσθαι, τῆς ἑτέρας τῶν στοιχείων ἀντιθέσεως
<span class="lb" data-page="7.667" data-line="13" id="l7.667.13"></span>τῆς κατὰ τὸ θερμόν τε καὶ ψυχρὸν ἐν τοῖς οἰκείοις
<span class="lb" data-page="7.667" data-line="14" id="l7.667.14"></span>ὅροις διαμενούσης, ἁπλοῦς ἐστιν ὁ τοιοῦτος μαρασμός· εἰ
<span class="lb" data-page="7.667" data-line="15" id="l7.667.15"></span>δ’ ἤτοι θερμότης ἄμετρος ἢ ψύξις αὐτῷ προσγένοιτο, σύνθετος
<span class="lb" data-page="7.667" data-line="16" id="l7.667.16"></span>οὕτω τε καὶ διττὸς ὁ τρόπος εἴη τῆς φθορᾶς. ὁ μὲν οὖν
<span class="lb" data-page="7.667" data-line="17" id="l7.667.17"></span>ἁπλοῦς μαρασμὸς ἐπὶ ταῖς ἀσιτίαις δοκεῖ γίνεσθαι τῶν τε κατὰ
<span class="lb" data-page="7.667" data-line="18" id="l7.667.18"></span>πρόθεσιν ἀποκαρτερούντων καὶ ὅσοι λιμώττουσιν ἀπορίᾳ
<span class="pb" data-page="7.668" id="p7.668"></span>
<span class="lb" data-page="7.668" data-line="1" id="l7.668.1"></span>σιτίων· ὁ δὲ μετὰ ψύξεως, <span class="milestone ed2page" data-n="7.179" data-unit="ed2page" id="ed2page.7.179"></span>ἐπί τε τῶν γηρασκόντων
<span class="lb" data-page="7.668" data-line="2" id="l7.668.2"></span>καὶ ὅσοι διά τι πάθος εἰς ὁμοίαν γήρᾳ διάθεσιν ἐμπίπτουσι·
<span class="lb" data-page="7.668" data-line="3" id="l7.668.3"></span>ὁ δὲ μετὰ θερμότητος, ἔν τισι τῶν ἑκτικῶν πυρετῶν. ἐπὶ
<span class="lb" data-page="7.668" data-line="4" id="l7.668.4"></span>μὲν δὴ τῶν φυτῶν ὅλον τὸ σῶμα καὶ μόριον ὁτιοῦν αὐτῶν
<span class="lb" data-page="7.668" data-line="5" id="l7.668.5"></span>μαραίνεσθαι λέγομεν ἐπὶ ταῖς διὰ ξηρότητος φθοραῖς· οὐ
<span class="lb" data-page="7.668" data-line="6" id="l7.668.6"></span>μὴν ἐπί γε τῶν ζώων, ἀλλὰ τὸ μὲν ὅλον σῶμα μαραίνεσθαί
<span class="lb" data-page="7.668" data-line="7" id="l7.668.7"></span>φαμεν, οὐκέτι δὲ σύνηθές ἐστι καθ’ ἑκάστου μορίου
<span class="lb" data-page="7.668" data-line="8" id="l7.668.8"></span>φέρειν τοὔνομα, καὶ νῦν ἡμῖν ὁ λόγος ἐστὶν οὐ περὶ
<span class="lb" data-page="7.668" data-line="9" id="l7.668.9"></span>τῶν ξηραινομένων διά τι σύμπτωμα μορίων, ἀλλ’ ὅταν
<span class="lb" data-page="7.668" data-line="10" id="l7.668.10"></span>ὅλον οὕτω καταστῇ τὸ σῶμα. δῆλον τοίνυν ἐστὶν ἤδη
<span class="lb" data-page="7.668" data-line="11" id="l7.668.11"></span>τό γε τοσοῦτον, ὡς εἴπερ ὅλου τοῦ σώματός ἐστι πάθος ὁ
<span class="lb" data-page="7.668" data-line="12" id="l7.668.12"></span>μαρασμὸς, οὐκ ἄνευ τῆς ἀρχῆς τοῦ ζώου παθόντος γίνεται.
<span class="lb" data-page="7.668" data-line="13" id="l7.668.13"></span>οὐ μὴν οὐδ’ ἄλλο μέν τι πάθος ἐν ὅλῳ τῷ ζώῳ γίνεσθαι
<span class="lb" data-page="7.668" data-line="14" id="l7.668.14"></span>δυνατόν ἐστιν, ἄλλο δέ τι κατειληφέναι τὴν ἀρχὴν, ὥστ’
<span class="lb" data-page="7.668" data-line="15" id="l7.668.15"></span>ἀνάγκη τὸ σῶμα τῆς καρδίας ξηραίνεσθαι τοῖς μαραινομένοις.
<span class="lb" data-page="7.668" data-line="16" id="l7.668.16"></span>εἰ τοίνυν εὕροιμεν ἁπάσας τὰς αἰτίας, ὑφ’ ὧν
<span class="lb" data-page="7.668" data-line="17" id="l7.668.17"></span>ξηραίνεσθαι συμβαίνει τὴν καρδίαν, εἰσόμεθα πότερον
<span class="pb" data-page="7.669" id="p7.669"></span>
<span class="lb" data-page="7.669" data-line="1" id="l7.669.1"></span>ἀνιάτως ἔχουσιν οἱ μαραινόμενοι πάντες, ἤ τινες ἐξ αὐτῶν
<span class="lb" data-page="7.669" data-line="2" id="l7.669.2"></span>ἰαθῆναι δύνανται.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg053.1st1K-grc1:2">
<span class="pb page1" data-page="7.669" id="p7.669"></span>
<span class="milestone ed1page page1" data-n="2.374" data-unit="ed1page" id="ed1page.3.374"></span>
<span class="milestone ed2page page1" data-n="7.179" data-unit="ed2page" id="ed2page.7.179"></span>
          <p>
<span class="lb" data-page="7.669" data-line="3" id="l7.669.3"></span>Κάλλιον οὖν ἴσως ἐστὶ κᾀνταῦθα τὸν λόγον
<span class="lb" data-page="7.669" data-line="4" id="l7.669.4"></span>ἐπ’ ἀρχὴν ἀγαγεῖν. ἀρχὴ δὲ ἀρίστη τὸ γνῶναι γήρως
<span class="lb" data-page="7.669" data-line="5" id="l7.669.5"></span>αἰτίαν, ἐπειδὴ φαίνεται τῶν μαρασμῶν οὗτος ἀφυκτότατος,
<span class="lb" data-page="7.669" data-line="6" id="l7.669.6"></span>ὡς καὶ κατὰ φύσιν εἶναι δοκεῖν· ἄφυκτα δὲ τὰ τῆς φύσεως
<span class="lb" data-page="7.669" data-line="7" id="l7.669.7"></span>ἔργα σύμπαντά ἐστι, καὶ τάξιν τῆς γενέσεως ἀναγκαίαν
<span class="lb" data-page="7.669" data-line="8" id="l7.669.8"></span>ἔχοντα. προηγεῖται δέ τι καὶ αὐτοῦ τοῦδε τὸ γνῶναι τὰ
<span class="lb" data-page="7.669" data-line="9" id="l7.669.9"></span>σημαινόμενα τῆς κατὰ φύσιν λέξεως. οὐ γὰρ δὴ οὕτω λέγεται
<span class="lb" data-page="7.669" data-line="10" id="l7.669.10"></span>κατὰ φύσιν εἶναι τὸ γῆρας, ὡς τὸ τρέφεσθαί τε καὶ αὐξάνεσθαι.
<span class="lb" data-page="7.669" data-line="11" id="l7.669.11"></span>ταυτὶ μὲν γὰρ ἔργα τῆς <span class="milestone ed1page" data-n="3.374" data-unit="ed1page" id="ed1page.3.374"></span>φύσεώς ἐστι, τὸ γῆρας
<span class="lb" data-page="7.669" data-line="12" id="l7.669.12"></span>δὲ οὐκ ἔργον, ἀλλὰ πάθος ἐξ ἀνάγκης ἑπόμενον. οὐδὲν γὰρ
<span class="lb" data-page="7.669" data-line="13" id="l7.669.13"></span>τῶν γεννητῶν ζώων ἀγήρων ἑωρᾶτο. καὶ διὰ τοῦτο κατὰ
<span class="lb" data-page="7.669" data-line="14" id="l7.669.14"></span>φύσιν εἶναι λέγουσιν αὐτό τινες ἐξ ἀνάγκης ἑπόμενον ἅπασι
<span class="lb" data-page="7.669" data-line="15" id="l7.669.15"></span>τοῖς ὑπὸ φύσεως διοικουμένοις. εἴπερ οὖν κατὰ τοῦτο τὸ
<span class="lb" data-page="7.669" data-line="16" id="l7.669.16"></span>σημαινόμενον εἴρηται κατὰ φύσιν εἶναι τὸ γῆρας, οὔτ’ ἀναγκαῖον
<span class="lb" data-page="7.669" data-line="17" id="l7.669.17"></span>ἔτι προσεπισκέπτεσθαι τἄλλα σημαινόμενα τῆς λέξεως,
<span class="pb" data-page="7.670" id="p7.670"></span>
<span class="lb" data-page="7.670" data-line="1" id="l7.670.1"></span>ἃ κακῶς ἔδοξέ τισιν, ὡς ἐν ἑτέροις ἐπιδείκνυμεν, οὔτ’ ἀπορία
<span class="lb" data-page="7.670" data-line="2" id="l7.670.2"></span>τις ὑπολείπεται κατὰ τὸν λόγον. οὕτω γὰρ λεγόντων, ὡς
<span class="lb" data-page="7.670" data-line="3" id="l7.670.3"></span>εἴρηται νῦν, ἀληθές ἐστι τὸ κατὰ φύσιν εἶναι τὸ γῆρας
<span class="lb" data-page="7.670" data-line="4" id="l7.670.4"></span>ἄφυκτόν τε ὑπάρχειν, εἴπερ ἐξ ἀνάγκης ἕπεται τοῖς ἔργοις τῆς
<span class="lb" data-page="7.670" data-line="5" id="l7.670.5"></span>φύσεως. καί τοί τις τῶν καθ’ ἡμᾶς φιλοσόφων ἔγραψε βιβλίον,
<span class="lb" data-page="7.670" data-line="6" id="l7.670.6"></span>ἐπιδεικνὺς ὅπως ἔνεστιν ἀγήρων τινὰ διαμεῖναι τὸ
<span class="lb" data-page="7.670" data-line="7" id="l7.670.7"></span>πάμπαν. ἐξέδωκε μὲν οὖν τὸ βιβλίον ἔτι τεσσαρακοντούτης
<span class="lb" data-page="7.670" data-line="8" id="l7.670.8"></span>ὢν, παρέτεινε δὲ μέχρι καὶ τῶν ὀγδοήκοντα ἐτῶν, καὶ ἦν
<span class="lb" data-page="7.670" data-line="9" id="l7.670.9"></span>οὕτως ἰσχνός τε καὶ ξηρὸς, ὡς ἁρμόζειν ἐπ’ αὐτοῦ τὴν ἐκ τοῦ
<span class="lb" data-page="7.670" data-line="10" id="l7.670.10"></span>προγνωστικοῦ Ἱπποκράτειον ῥῆσιν, ῥὶς ὀξεῖα, ὀφθαλμοὶ κοῖλοι,
<span class="lb" data-page="7.670" data-line="11" id="l7.670.11"></span>κρόταφοι ξυμπεπτωκότες, ὦτα ψυχρὰ, καὶ συνεσταλμένα,
<span class="lb" data-page="7.670" data-line="12" id="l7.670.12"></span><span class="milestone ed2page" data-n="7.180" data-unit="ed2page" id="ed2page.7.180"></span>καὶ οἱ λοβοὶ τῶν ὤτων ἀπεστραμμένοι, καὶ τὸ
<span class="lb" data-page="7.670" data-line="13" id="l7.670.13"></span>περὶ τὸ μέτωπον ξηρόν τε καὶ περιτεταμένον, καὶ καρφαλέον
<span class="lb" data-page="7.670" data-line="14" id="l7.670.14"></span>ἐόν. ἐπεὶ τοίνυν ἐγελᾶτο τοιοῦτος φαινόμενος, ὅτι ἄλλους
<span class="lb" data-page="7.670" data-line="15" id="l7.670.15"></span>ἀνθρώπους ἐπεχείρησε διδάσκειν, ὅπως ἄν τις ἀγήρως διαμείνῃ,
<span class="lb" data-page="7.670" data-line="16" id="l7.670.16"></span>δευτέραν ἔκδοσιν ἐποιήσατο περὶ τῆς θαυμαστῆς ἀγηρασίας,
<span class="lb" data-page="7.670" data-line="17" id="l7.670.17"></span>οὕτω γὰρ αὐτὴν καὶ ὠνόμασε διὰ τοῦ συγγράμματος, ﻿
<span class="pb" data-page="7.671" id="p7.671"></span>
<span class="lb" data-page="7.671" data-line="1" id="l7.671.1"></span>ἐπιδεικνὺς, ὡς οὐ πᾶς ἄνθρωπος ἀγήρως δύναται διαμένειν,
<span class="lb" data-page="7.671" data-line="2" id="l7.671.2"></span>ἀλλὰ δέοι μὲν εἰς τοῦτο καὶ φύσιν ἔχειν ἐπιτηδείαν, μάλιστα δ’
<span class="lb" data-page="7.671" data-line="3" id="l7.671.3"></span>ὧν ἡ πρώτη τροφὴ τοιαῦτα βάλλοιτο θεμέλια, καὶ ἐπηγγείλατο
<span class="lb" data-page="7.671" data-line="4" id="l7.671.4"></span>τῶν ἐπιτηδείων εἰς τοῦτο βρεφῶν εὐθὺς ἐξ ἀρχῆς αὐτὸς
<span class="lb" data-page="7.671" data-line="5" id="l7.671.5"></span>ἐπιστατῶν, ἀθάνατα αὐτῶν ποιήσειν τὰ σώματα. καὶ ἦν
<span class="lb" data-page="7.671" data-line="6" id="l7.671.6"></span>ἀνεξέλεγκτον αὐτοῦ τὸ ἐπάγγελμα· πρὸ τοῦ γὰρ ἀνδρωθῆναι
<span class="lb" data-page="7.671" data-line="7" id="l7.671.7"></span>τοὺς παῖδας, οὓς παρελάμβανεν, ἔμελλεν αὐτὸς τεθνήξεσθαι.
<span class="lb" data-page="7.671" data-line="8" id="l7.671.8"></span>οἱ μὲν οὖν ἄλλοι πάντες ἐσχάτην μωρίαν αὐτοῦ κατεγίνωσκον,
<span class="lb" data-page="7.671" data-line="9" id="l7.671.9"></span>ἐγὼ δὲ οὒ, [μόνον] εἰδὼς, ὅτι πολλὰ καὶ ἄλλα δόγματα τοῖς διὰ
<span class="lb" data-page="7.671" data-line="10" id="l7.671.10"></span>τῆς ἐμπειρίας ἐγνωσμένοις μαχόμενα πολλοὶ τῶν λογικῶν ἀνδρῶν
<span class="lb" data-page="7.671" data-line="11" id="l7.671.11"></span>ἀπεφήναντο τῇ πιθανότητι τῶν λόγων ἐξαπατηθέντες.
<span class="lb" data-page="7.671" data-line="12" id="l7.671.12"></span>οὐκ οὖν οὐδὲ τοῦτο θαυμαστόν ἐστιν ὅσον ἐπὶ τῷ λόγῳ. τὸ
<span class="lb" data-page="7.671" data-line="13" id="l7.671.13"></span>γὰρ ὅτι τὸ γεννητὸν πᾶν φθαρήσεται πάντως οὔτ’ ἐπιστημονικὴν
<span class="lb" data-page="7.671" data-line="14" id="l7.671.14"></span>οὔτ’ ἀναγκαίαν ἔχει τὴν ἀκολουθίαν, ἀλλ’ ἄχρι τοῦ
<span class="lb" data-page="7.671" data-line="15" id="l7.671.15"></span>πιθανοῦ προϊοῦαν, ὡς ἐν τῷ περὶ ἀποδείξεως ἀποδέδεικται;
<span class="lb" data-page="7.671" data-line="16" id="l7.671.16"></span>καίτοι γε τούτῳ χρῶνται τῷ λόγῳ σχεδὸν ἅπαντες, ὅσοι τὸ
<span class="lb" data-page="7.671" data-line="17" id="l7.671.17"></span>γηράσκειν ἀναγκαῖον ἐπιδεικνύουσι τοῖς ζώοις, ὁδὸν εἶναι
<span class="pb" data-page="7.672" id="p7.672"></span>
<span class="lb" data-page="7.672" data-line="1" id="l7.672.1"></span>φάσκοντες αὐτὸ πρὸς τὴν ἐξ ἀνάγκης ἑπομένην φθορὰν τοῖς
<span class="lb" data-page="7.672" data-line="2" id="l7.672.2"></span>γεννητοῖς ἅπασιν. ἐξ ἐμπειρίας οὖν ἔτι μόνης τὸ γῆρας ἀναγκαῖόν
<span class="lb" data-page="7.672" data-line="3" id="l7.672.3"></span>τε καὶ κατὰ φύσιν, ὥσπέρ γε καὶ ὁ θάνατος οὐδ’ αὐτὸς
<span class="lb" data-page="7.672" data-line="4" id="l7.672.4"></span>ἀποδεδειγμένος ὑπὸ τῶν ἑτοίμως ἀποφαινομένων καὶ λεγόντων,
<span class="lb" data-page="7.672" data-line="5" id="l7.672.5"></span>ὡς ἀναγκαῖόν ἐστι τὸ γεννηθὲν ἅπαν εὐθὺς εἶναι φθαρησόμενον.
<span class="lb" data-page="7.672" data-line="6" id="l7.672.6"></span>ἑπόμενον δὲ δήπου τοῖς σοφισταῖς ἐστι τὸ πρὸς
<span class="lb" data-page="7.672" data-line="7" id="l7.672.7"></span>τὴν ἐμπειρίαν ἀντιλέγειν, ὅπερ, οἶμαι, κᾀκεῖνος ἐποίει φάσκων
<span class="lb" data-page="7.672" data-line="8" id="l7.672.8"></span>ἀποθνήσκειν τε καὶ γηράσκειν ἅπαν ζῶον ἀγνοίᾳ τῶν
<span class="lb" data-page="7.672" data-line="9" id="l7.672.9"></span>ἐπιστατούντων.
</p>
        </article>

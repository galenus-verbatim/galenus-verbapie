<article xmlns="http://www.w3.org/1999/xhtml" id="urn:cts:greekLit:tlg0057.tlg053.1st1K-grc1:5">
<span class="pb page1" data-page="7.681" id="p7.681"></span>
<span class="milestone ed1page page1" data-n="3.375" data-unit="ed1page" id="ed1page.3.375"></span>
<span class="milestone ed2page page1" data-n="7.183" data-unit="ed2page" id="ed2page.7.183"></span>
          <p>
<span class="lb" data-page="7.681" data-line="6" id="l7.681.6"></span>Τὸν δὲ τοῦ γήρως μαρασμὸν ἀδύνατον δήπου
<span class="lb" data-page="7.681" data-line="7" id="l7.681.7"></span>καταλῦσαι, βοηθεῖσθαι δὲ ὡς ἐπιπλεῖστον ἐκταθῆναι
<span class="lb" data-page="7.681" data-line="8" id="l7.681.8"></span>δυνατὸν, καὶ τό γε γηροκομικὸν ὀνομαζόμενον μέρος τῆς
<span class="lb" data-page="7.681" data-line="9" id="l7.681.9"></span>ἰατρικῆς αὐτὸ τοῦτ’ ἔστι, σκοπὸν ἔχον ὡς ἡ τοῦ πράγματος
<span class="lb" data-page="7.681" data-line="10" id="l7.681.10"></span>ἐνδείκνυται φύσις, ἐνίστασθαι καὶ διακωλύειν ὡς οἷόν τε, μὴ
<span class="lb" data-page="7.681" data-line="11" id="l7.681.11"></span>ξηρανθῆναι τὸ σῶμα τῆς καρδίας εἰς τοσοῦτον, ὡς ἐνεργοῦν
<span class="lb" data-page="7.681" data-line="12" id="l7.681.12"></span>ποτε παύσασθαι. τοῦτο γὰρ δὴ τὸ πέρας ἐστὶ τῆς ζωῆς,
<span class="lb" data-page="7.681" data-line="13" id="l7.681.13"></span>παῦλα τοῦ τῆς καρδίας ἔργου, ὡς μέχρι ἂν ἥδε κινῆται κατὰ
<span class="lb" data-page="7.681" data-line="14" id="l7.681.14"></span>τὴν ἑαυτῆς ἐνέργειαν, ἀδύνατον ἀποθανεῖν τὸ ζῶον. εἰ μὲν
<span class="lb" data-page="7.681" data-line="15" id="l7.681.15"></span>οὖν οἷόν τέ ἐστιν ὑγρότερον ἐργάσασθαι τὴν οὐσίαν αὐτοῦ
<span class="lb" data-page="7.681" data-line="16" id="l7.681.16"></span>τοῦ τῆς καρδίας σώματος, ἢ καὶ νὴ Δία τοῦ ἥπατος, ἐγχωρεῖ
<span class="lb" data-page="7.681" data-line="17" id="l7.681.17"></span>τὸ γῆρας <span class="milestone ed2page" data-n="7.184" data-unit="ed2page" id="ed2page.7.184"></span>ἐπισχεῖν· εἰ δὲ μηδεὶς ἱκανός ἐστι μήθ’ ἧπαρ
<span class="lb" data-page="7.681" data-line="18" id="l7.681.18"></span>ὑγρότερον ἑαυτοῦ ποιῆσαι μήτε καρδίαν, ἀλλ’ ἀναγκαῖον
<span class="pb" data-page="7.682" id="p7.682"></span>
<span class="lb" data-page="7.682" data-line="1" id="l7.682.1"></span>ἐπὶ προήκοντι τῷ χρόνῳ ξηρότερα γίνεσθαι σφῶν αὐτῶν οὐ
<span class="lb" data-page="7.682" data-line="2" id="l7.682.2"></span>τὰ σπλάγχνα μόνον, ἀλλὰ καὶ τὰς ἀρτηρίας καὶ τὰς φλέβας,
<span class="lb" data-page="7.682" data-line="3" id="l7.682.3"></span>κωλῦσαι μὲν τὸ γῆρας ἀδύνατον, ἐπισχεῖν δὲ τὸ τάχος αὐτοῦ
<span class="lb" data-page="7.682" data-line="4" id="l7.682.4"></span>δυνατόν. ἔοικε τοίνυν Ὅμηρος, εἴπερ τι καὶ ἄλλο, καὶ
<span class="lb" data-page="7.682" data-line="5" id="l7.682.5"></span>τοῦτο μαντικῶς ἐκφωνῆσαι περὶ τῶν γερόντων,
</p>
          <div class="lg">
            <div class="l"><span class="lb" data-page="7.682" data-line="6" id="l7.682.6"></span>— — ἐπὴν λούσαιτο φάγοι τε,</div>
            <div class="l"><span class="lb" data-page="7.682" data-line="7" id="l7.682.7"></span>Εὑδέμεναι μαλακῶς, οἵα δίκη ἐστὶ γερόντων.</div>
          </div>
          <p>
<span class="lb" data-page="7.682" data-line="8" id="l7.682.8"></span>καὶ γὰρ τὸ λουτρὸν τῶν ὑγραινόντων ἐστὶ, καὶ ἡ μαλακὴ
<span class="lb" data-page="7.682" data-line="9" id="l7.682.9"></span>κοίτη καὶ ὁ ὕπνος, ἡ δὲ τροφὴ πρώτη καὶ μάλιστα. μόνη
<span class="lb" data-page="7.682" data-line="10" id="l7.682.10"></span>γὰρ αὕτη μέρος γίνεται τῶν τρεφομένων σωμάτων
<span class="lb" data-page="7.682" data-line="11" id="l7.682.11"></span><span class="milestone ed1page" data-n="3.376" data-unit="ed1page" id="ed1page.3.376"></span>ὁμοιουμένη ταῖς οὐσίαις αὐτῶν; ἕκαστον δὲ τῶν ἄλλων ἢ τῷ
<span class="lb" data-page="7.682" data-line="12" id="l7.682.12"></span>κωλῦσαι ξηρανθῆναι σφοδρότερον τὰ ὁμοιομερῆ, ἢ τῷ τὴν ἐν
<span class="lb" data-page="7.682" data-line="13" id="l7.682.13"></span>ταῖς μεταξὺ χώραις αὐτῶν ἐπιτέγγειν τε καὶ αὐξάνειν ὑγρότητα,
<span class="lb" data-page="7.682" data-line="14" id="l7.682.14"></span>τῆς τῶν ὑγραινόντων μετείληφε προσηγορίας τε καὶ
<span class="lb" data-page="7.682" data-line="15" id="l7.682.15"></span>δυνάμεως. οὕτω δὲ ἐγχωρεῖ ποτε ἧπαρ καὶ τὴν καρδίαν
<span class="lb" data-page="7.682" data-line="16" id="l7.682.16"></span>ὑγρανθῆναι, ὡς εἴρηται νῦν, τῆς τε παρεσπαρμένης αὐτοῖς
<span class="lb" data-page="7.682" data-line="17" id="l7.682.17"></span>ὑγρότητος αὐξανομένης, ἣν κᾀν τοῖς λεπτυνθεῖσι νέοις
<span class="pb" data-page="7.683" id="p7.683"></span>
<span class="lb" data-page="7.683" data-line="1" id="l7.683.1"></span>σώμασιν ἐκδαπανᾶσθαι συμβαίνει, καθ’ ὅλον μὲν τὸ σῶμα
<span class="lb" data-page="7.683" data-line="2" id="l7.683.2"></span>φανερῶς πολλάκις, ἐγχωρεῖ δέ ποτε καὶ κατὰ τὴν καρδίαν καὶ
<span class="lb" data-page="7.683" data-line="3" id="l7.683.3"></span>τὸ ἧπαρ. ὅτι δὲ τούτων τῶν σπλάγχνων τὸ μὲν ἀρτηριῶν
<span class="lb" data-page="7.683" data-line="4" id="l7.683.4"></span>τε καὶ σφυγμῶν ἐστιν ἀρχὴ, τὸ δὲ φλεβῶν τε καὶ τοῦ τρέφεσθαι,
<span class="lb" data-page="7.683" data-line="5" id="l7.683.5"></span>δι’ ἄλλης ἐπιδέδεικται πραγματείας, ἐν ᾗ περὶ τῶν Ἱπποκράτους
<span class="lb" data-page="7.683" data-line="6" id="l7.683.6"></span>καὶ Πλάτωνος ἐπεσκοπούμεθα δογμάτων. ταῦτα
<span class="lb" data-page="7.683" data-line="7" id="l7.683.7"></span>οὖν τὰ σπλάγχνα, πρὶν ἰσχυρὰν ἔνδειαν αἵματος γενέσθαι
<span class="lb" data-page="7.683" data-line="8" id="l7.683.8"></span>καθ’ ὅλον τὸ ζῶον, οὐκ ἀπορεῖ συμμέτρου τροφῆς, τὸ μὲν
<span class="lb" data-page="7.683" data-line="9" id="l7.683.9"></span>ἧπαρ, ὅτι πᾶν τὸ αἷμα τὴν ἀρχὴν ἐντεῦθεν ἔχει· ἡ καρδία
<span class="lb" data-page="7.683" data-line="10" id="l7.683.10"></span>δὲ, διὰ τὸ τῆς ὁλκῆς ἰσχυρόν. ἕλκει μὲν ἅπαντα τὰ μόρια
<span class="lb" data-page="7.683" data-line="11" id="l7.683.11"></span>τοῦ ζώου τὴν οἰκείαν τροφὴν ἐφ’ ἑαυτὰ, τῇ δὲ ἴσῃ ῥώμῃ τῆς
<span class="lb" data-page="7.683" data-line="12" id="l7.683.12"></span>ὁλκῆς οὐ κέχρηται πάντα· διὰ τοῦτ’ οὖν οὐδ’ ὁμοίως ἀτροφεῖ
<span class="lb" data-page="7.683" data-line="13" id="l7.683.13"></span>κατὰ τὰς ἐνδείας τοῦ αἵματος, ἀλλ’ ἥ τε καρδία σφοδροτάτην
<span class="lb" data-page="7.683" data-line="14" id="l7.683.14"></span>ἔχουσα τὴν κατὰ τὸ ἕλκειν ἐνέργειαν, οὐκ ἄν ποτε
<span class="lb" data-page="7.683" data-line="15" id="l7.683.15"></span>ἀπορήσειεν τροφῆς, πρὶν εἰς ἐσχάτην ἔνδειαν ἀφικέσθαι πάντα
<span class="lb" data-page="7.683" data-line="16" id="l7.683.16"></span>τοῦ ζώου τὰ μόρια. μὴ τοίνυν ὑπολαμβάνωμεν, ἐπειδὰν
<span class="lb" data-page="7.683" data-line="17" id="l7.683.17"></span>ἰσχνὸν γένηται τὸ σῶμα χρονίως ἀῤῥωστῆσαν, ἀναλόγως τοῖς
<span class="lb" data-page="7.683" data-line="18" id="l7.683.18"></span>ἄλλοις ἅπασι μέρεσι τὴν καρδίαν καὶ τὸ ἧπαρ ὑπάρχειν ἰσχνά.
<span class="pb" data-page="7.684" id="p7.684"></span>
<span class="lb" data-page="7.684" data-line="1" id="l7.684.1"></span>θεάσασθαι δ’ ἔστι σοι τοῦτο βουληθέντι κᾀπὶ τῶν ἄλλων
<span class="lb" data-page="7.684" data-line="2" id="l7.684.2"></span>ζώων. ὅ τι γὰρ ἂν ἐθελήσαις ἐπιπλεῖστον λιμαγχονήσας ἀνατέμνειν,
<span class="lb" data-page="7.684" data-line="3" id="l7.684.3"></span>ἰσχνὰ μὲν αὐτοῦ καὶ ξηρὰ τἄλλα σύμπανθ’ εὑρήσεις
<span class="lb" data-page="7.684" data-line="4" id="l7.684.4"></span>μόρια, τὸ δ’ ἧπαρ ἅμα τῇ καρδία πλησίον τοῦ κατὰ φύσιν.
<span class="lb" data-page="7.684" data-line="5" id="l7.684.5"></span>ἀποθνήσκουσι γὰρ (ἐπὶ ταῖς ἀσιτίαις) οὐ τοσοῦτον ἐνδείᾳ
<span class="lb" data-page="7.684" data-line="6" id="l7.684.6"></span>τῆς τῶν στερεῶν σωμάτων τροφῆς, ὅσον τοῦ πνεύματος οἱ
<span class="lb" data-page="7.684" data-line="7" id="l7.684.7"></span>σφαττόμενοι, καὶ διὰ τοῦτο γοῦν ἅπαντα τὰ μόρια μαλακά
<span class="lb" data-page="7.684" data-line="8" id="l7.684.8"></span>τέ ἐστι καὶ ὑγρὰ τοῖς τῶν ζώντων ὁμοίως, ἐπειδὴ τὸ περιεχόμενον
<span class="lb" data-page="7.684" data-line="9" id="l7.684.9"></span>ἐν αὐτοῖς ὑγρὸν, ὑφ’ οὗ πρώτως τρέφεται, σώζεται
<span class="lb" data-page="7.684" data-line="10" id="l7.684.10"></span>σύμπαν· οἱ δ’ ὑπὸ λιμοῦ διαφθαρέντες ἥκουσι μὲν
<span class="lb" data-page="7.684" data-line="11" id="l7.684.11"></span>ἐγγὺς τοῦ ὄντως μαρασμοῦ, καὶ διὰ τοῦτο μεμαράνθαι φήσομεν
<span class="lb" data-page="7.684" data-line="12" id="l7.684.12"></span>αὐτοὺς, ὅταν γε τῆς ἀκριβολογίας μηδέπω καιρὸς ᾖ,
<span class="lb" data-page="7.684" data-line="13" id="l7.684.13"></span>κατ’ ἀλήθειαν δ’ οὐκ ἐμαράνθησαν, ἢ οὐ πάντα γε τὰ μόρια
<span class="lb" data-page="7.684" data-line="14" id="l7.684.14"></span>τοῦ σώματος· ὁ δ’ ὄντως μαρασμὸς ὁμοίως μαραίνει
<span class="lb" data-page="7.684" data-line="15" id="l7.684.15"></span>πάντα, διότι καὶ τὰς ἀρχάς. ἔστι δ’ οὗτος ἐν μὲν ταῖς
<span class="lb" data-page="7.684" data-line="16" id="l7.684.16"></span>ἡλικίαις τὸ γῆρας, ἐν δὲ τοῖς παρὰ φύσιν ὁ μαρασμώδης
<span class="lb" data-page="7.684" data-line="17" id="l7.684.17"></span>πυρετός. ἑτέρα δέ τις ἀνάλογος γήρᾳ διάθεσις, ἣν οὐδὲν
<span class="pb" data-page="7.685" id="p7.685"></span>
<span class="lb" data-page="7.685" data-line="1" id="l7.685.1"></span><span class="milestone ed2page" data-n="7.185" data-unit="ed2page" id="ed2page.7.185"></span>χεῖρον ὀνομάζειν ἐκ νόσου γῆρας, οὐ μὰ Δί’ οὔθ’ ὡς
<span class="lb" data-page="7.685" data-line="2" id="l7.685.2"></span>Φίλιππος, ὃς τὸν ἕνα μαρασμώδη πυρετὸν καλεῖ. οὐ γάρ
<span class="lb" data-page="7.685" data-line="3" id="l7.685.3"></span>ἐστιν ἡ τοιαύτη διάθεσις πυρετὸς, ἐν ᾗ ψυχροτέρα τοῦ κατὰ
<span class="lb" data-page="7.685" data-line="4" id="l7.685.4"></span>φύσιν ἡ καρδία γέγονεν. ὅτι δ’ οὕτως ἔχει κράσεως, οὐκ
<span class="lb" data-page="7.685" data-line="5" id="l7.685.5"></span>ἐλάχιστον γνώρισμα μικρὸς καὶ ἀραιὸς σφυγμὸς ἀποτελούμενος,
<span class="lb" data-page="7.685" data-line="6" id="l7.685.6"></span>ὡς καὶ αὐτὸς ὁ Φίλιππος γράφει· δέδεικται δὲ ἐν τῷ·
<span class="lb" data-page="7.685" data-line="7" id="l7.685.7"></span>περὶ σφυγμῶν ὁ τοιοῦτος σφυγμὸς ἐν ψύξει γινόμενος. ἀλλὰ
<span class="lb" data-page="7.685" data-line="8" id="l7.685.8"></span>καὶ ἡ ἀναπνοὴ τοῖς οὕτω διακειμένοις ὁμοίως φαίνεται τῷ
<span class="lb" data-page="7.685" data-line="9" id="l7.685.9"></span>σφυγμῷ μικρά τε ἅμα καὶ ἀραιὰ, καὶ διὰ πολλοῦ, τὴν ψύξιν
<span class="lb" data-page="7.685" data-line="10" id="l7.685.10"></span>ἐνδεικνυμένη καὶ αὕτη τῶν κατὰ τὴν καρδίαν, ὡς καὶ τοῦτ’
<span class="lb" data-page="7.685" data-line="11" id="l7.685.11"></span>ἐν τοῖς περὶ δυσπνοίας δέδεικται. οὐ μὴν οὐδ’ ἐκπνέουσι
<span class="lb" data-page="7.685" data-line="12" id="l7.685.12"></span>θερμὸν, ὅπερ ἀχώριστόν ἐστι καὶ αὐτὸ τοῦ κατεψύχθαι τὴν
<span class="lb" data-page="7.685" data-line="13" id="l7.685.13"></span>ἀρχὴν, ὥπερ γε τὸ ἐναντίον τοῦ θερμανθῆναι. πόθεν οὖν,
<span class="lb" data-page="7.685" data-line="14" id="l7.685.14"></span>ὅτι πυρέττουσιν; οὐδὲ γὰρ ὁ θώραξ αὐτῶν ἐστι θερμὸς,
<span class="lb" data-page="7.685" data-line="15" id="l7.685.15"></span>οὔτ’ οὖν κατὰ τὸ στέρνον, οὔθ’ ἑτέρωθι, οὔτ’ ἐν τῷ κατὰ
<span class="lb" data-page="7.685" data-line="16" id="l7.685.16"></span>μασχάλην τε καὶ τὰ κυρτὰ τῶν πλευρῶν, οὔτ’ ἄχρι ῥάχεως.
<span class="lb" data-page="7.685" data-line="17" id="l7.685.17"></span>ἀλλὰ ταῦτα μὲν ὁμολογεῖ καὶ ὁ Φίλιππος, ἔχειν δ’ αὐτῶν
<span class="lb" data-page="7.685" data-line="18" id="l7.685.18"></span>φησι τοὺς σφυγμοὺς τὸ σημεῖον τοῦ πυρετοῦ, τὴν σκληρότητα ﻿
<span class="pb" data-page="7.686" id="p7.686"></span>
<span class="lb" data-page="7.686" data-line="1" id="l7.686.1"></span>δηλονότι λέγων, ἣν ἀχώριστον ἔθετο σημεῖον ἁπάντων πυρετῶν
<span class="lb" data-page="7.686" data-line="2" id="l7.686.2"></span>Ἀρχιγένης. ἀλλ’ εἰ μὲν τὸν ὄντως λέγει σκληρὸν, ὑπάρχει
<span class="lb" data-page="7.686" data-line="3" id="l7.686.3"></span>μὲν τοῖς μαραινομένοις ἅπασι διὰ τὴν ξηρότητα τῶν ἀρτηριῶν,
<span class="lb" data-page="7.686" data-line="4" id="l7.686.4"></span>οὐ μὴν σημεῖόν ἐστι πυρετῶν· εἰ δ’ ὃν Ἀρχιγένης
<span class="lb" data-page="7.686" data-line="5" id="l7.686.5"></span>ἐκάλει σκληρὸν, ὄνομα μόνον φθεγγόμενος, οὐ μὴν ἔχων γε
<span class="lb" data-page="7.686" data-line="6" id="l7.686.6"></span>δεῖξαι πρᾶγμα καθ’ οὗ τοὔνομα φέρει, γέγραπται καὶ ἡμῖν
<span class="lb" data-page="7.686" data-line="7" id="l7.686.7"></span>περὶ αὐτοῦ πολλὰ κατὰ τὰς περὶ τῶν σφυγμῶν πραγματείας.
<span class="lb" data-page="7.686" data-line="8" id="l7.686.8"></span>τὸ μέν τοι γῆρας τὸ ἐκ νόσου, ψύξις ὂν ἅμα ξηρότητι,
<span class="lb" data-page="7.686" data-line="9" id="l7.686.9"></span>πυρετὸς οὐκ ἔστι, τὸ δὲ ἕτερον εἶδος, ὁ περιφρυγὴς ὀνομαζόμενος
<span class="lb" data-page="7.686" data-line="10" id="l7.686.10"></span>ὑπὸ τοῦ Φιλίππου μαρασμὸς, ὄντως ἐστὶ μαρασμὸς,
<span class="lb" data-page="7.686" data-line="11" id="l7.686.11"></span>ὥσπέρ γε καὶ ὁ συγκοπώδης. καί ἐστιν αὐτοῖς ὁ σφυγμὸς
<span class="lb" data-page="7.686" data-line="12" id="l7.686.12"></span>πυκνός τε καὶ μικρὸς, ἐπὶ μέρος δὲ τοῖς ἐν τῷ περιφρυγεῖ συμβαίνει
<span class="lb" data-page="7.686" data-line="13" id="l7.686.13"></span>θερμὰ ἐκφυσᾷν πνεύματα χαίνουσιν, ὡς ἄν τις εἰκάσειεν
<span class="lb" data-page="7.686" data-line="14" id="l7.686.14"></span>αὐτὸ τῇ καύσει. ἡ γένεσις δὲ, ὡς εἴρηται, τῷ περιφρυγεῖ
<span class="lb" data-page="7.686" data-line="15" id="l7.686.15"></span>μὲν ἐκ θερμότητος καὶ καυσωδεστάτων ἐστὶ πυρετῶν,
<span class="lb" data-page="7.686" data-line="16" id="l7.686.16"></span>καὶ μάλιστα ἐπὶ ξηρότητι τῆς ἕξεως· τῷ συγκοπώδει δὲ ἐπειδὰν
<span class="lb" data-page="7.686" data-line="17" id="l7.686.17"></span>ἐν συγκοπῇ γενηθέντες ἐκφεύγουσιν ἐν τῷ παραυτίκα τὸ
<span class="pb" data-page="7.687" id="p7.687"></span>
<span class="lb" data-page="7.687" data-line="1" id="l7.687.1"></span>τοῦ κινδύνου σφοδρὸν, ὑπολείπεται δ’ αὐτοῖς τι τῆς συγκοπώδους
<span class="lb" data-page="7.687" data-line="2" id="l7.687.2"></span>διαθέσεως. ὁ δὲ ψυχρὸς μαρασμὸς ὁ τὴν τοῦ γήρως
<span class="lb" data-page="7.687" data-line="3" id="l7.687.3"></span>ἔχων διάθεσιν ἐκ μεταπτώσεως γίνεται πυρετῶν ψυχθέντων
<span class="lb" data-page="7.687" data-line="4" id="l7.687.4"></span>ὡς οὐ χρὴ, διά τε πόσεως ὕδατος ψυχροῦ, καὶ ὅσα καθ’ ὑποχονδρίου
<span class="lb" data-page="7.687" data-line="5" id="l7.687.5"></span>τε καὶ θώρακος ἐπιφερόμενα ἰάματα ψυκτήρια· τὸ
<span class="lb" data-page="7.687" data-line="6" id="l7.687.6"></span>δ’ ὡς οὐ χρὴ, διττόν ἐστι, ἤτοι γε ἀμετρότερον τοῖς ψύχουσι
<span class="lb" data-page="7.687" data-line="7" id="l7.687.7"></span>χρησάμενον, ἢ μὴ ἐπὶ προσήκοντι τῷ χρόνῳ. συμβαίη δ’
<span class="lb" data-page="7.687" data-line="8" id="l7.687.8"></span>ἄν ποτε καὶ κατ’ ἀμφοτέρας ἅμα τὰς αἰτίας συστῆναι τὸ
<span class="lb" data-page="7.687" data-line="9" id="l7.687.9"></span>πάθος.
</p>
        </article>

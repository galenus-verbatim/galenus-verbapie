<article xmlns="http://www.w3.org/1999/xhtml" id="urn:cts:greekLit:tlg0057.tlg053.1st1K-grc1:6">
<span class="pb page1" data-page="7.687" id="p7.687"></span>
<span class="milestone ed1page page1" data-n="3.376" data-unit="ed1page" id="ed1page.3.376"></span>
<span class="milestone ed2page page1" data-n="7.185" data-unit="ed2page" id="ed2page.7.185"></span>
          <p>
<span class="lb" data-page="7.687" data-line="10" id="l7.687.10"></span>Ὅτι δὲ ἀδύνατον ἰάσασθαι μαρασμὸν, ὅταν
<span class="lb" data-page="7.687" data-line="11" id="l7.687.11"></span>ὄντως μαρασμὸς ᾖ, λέλεκται μέν που καὶ πρόσθεν, ἡνίκα
<span class="lb" data-page="7.687" data-line="12" id="l7.687.12"></span>περὶ τοῦ γήρως ἐγράφομεν, εἰρήσεται δὲ καὶ νῦν. συμβαίνει
<span class="lb" data-page="7.687" data-line="13" id="l7.687.13"></span>τι τοιοῦτον τοῖς οἰομένοις ἰᾶσθαι μαρασμὸν, οἷόν τι καὶ τοῖς
<span class="lb" data-page="7.687" data-line="14" id="l7.687.14"></span>ὑπειληφόσι τὴν εἰς τὰ πρόσω μετάστασιν τῶν <span class="milestone ed2page" data-n="7.186" data-unit="ed2page" id="ed2page.7.186"></span>καταμαρανθέντων
<span class="lb" data-page="7.687" data-line="15" id="l7.687.15"></span>κατὰ ῥάχιν σπονδύλων. ἐξ ὧν γὰρ ἑκάτεροι περὶ
<span class="lb" data-page="7.687" data-line="16" id="l7.687.16"></span>τὰς διαγνώσεις τῶν παθῶν ἐσφάλησαν, ἐκ τούτων ᾠήθησαν
<span class="lb" data-page="7.687" data-line="17" id="l7.687.17"></span>ἑαυτοὺς μέγιστα κατωρθωκέναι. καταλεπτυνθέντας μὲν γάρ
<span class="pb" data-page="7.688" id="p7.688"></span>
<span class="lb" data-page="7.688" data-line="1" id="l7.688.1"></span>τινας ἰάσαντο, μαρανθέντας δὲ μηδένας. διττῆς δὲ οὔσης
<span class="lb" data-page="7.688" data-line="2" id="l7.688.2"></span>τῶν οὕτω λεπτυνθέντων τῆς διαθέσεως, ὑπὲρ ἑκατέρας ἰδίᾳ
<span class="lb" data-page="7.688" data-line="3" id="l7.688.3"></span>λεκτέον. γίνεται τοίνυν ἡ μὲν ἑτέρα τῶν κατισχνωθέντων
<span class="lb" data-page="7.688" data-line="4" id="l7.688.4"></span>διάθεσις, ἐπειδὰν ἥ τε ὑγρότης ἀπόλλυται τῶν στερεῶν σωμάτων,
<span class="lb" data-page="7.688" data-line="5" id="l7.688.5"></span>ἣν οἰκείαν αὐτῶν ἔφαμεν εἶναι τροφὴν, αἵ θ’ ἁπαλαὶ
<span class="lb" data-page="7.688" data-line="6" id="l7.688.6"></span>σάρκες συντακῶσιν· ἡ δ’ ἑτέρα τῶν σωμάτων αὐτῶν ἅπτεται
<span class="lb" data-page="7.688" data-line="7" id="l7.688.7"></span>τῶν στερεῶν, ἃ δὴ καὶ πρῶτά τε καὶ ὁμοιομερῆ προσαγορεύομεν.
<span class="lb" data-page="7.688" data-line="8" id="l7.688.8"></span>αὕτη μὲν οὖν ἐστιν ἡ ἀνίατος, ὥσπέρ γε καὶ
<span class="lb" data-page="7.688" data-line="9" id="l7.688.9"></span>τὸ γῆρας· ἡ δὲ ἑτέρα κινδυνώδης, οὐ μὴν τὸ πάμπαν
<span class="lb" data-page="7.688" data-line="10" id="l7.688.10"></span>γε ἀνίατος, ἐν μὲν τῷ κοινῷ γένει ταῖς ἄλλαις ἁπάσαις
<span class="lb" data-page="7.688" data-line="11" id="l7.688.11"></span>ἐστὶ, τῶν ἐναντίων τῷ πάθει δεομένη βοηθημάτων, οὐ μὴν
<span class="lb" data-page="7.688" data-line="12" id="l7.688.12"></span>ὡσαύτως γε ταῖς πλείσταις αὐτῶν ἀσφαλής. ὑγρανθῆναι μὲν
<span class="lb" data-page="7.688" data-line="13" id="l7.688.13"></span>γὰρ χρὴ τὰς τρεῖς διαθέσεις, καὶ τοῦτ’ αὐταῖς κοινὸν ἐπὶ
<span class="lb" data-page="7.688" data-line="14" id="l7.688.14"></span>κοινῇ τῇ ξηρότητι, θερμανθῆναι δεομένης τῆς μιᾶς, ἣν τῷ
<span class="lb" data-page="7.688" data-line="15" id="l7.688.15"></span>γήρᾳ προσεικάζομεν. ὥσπέρ γε καὶ ψύξαι μίαν, ἣν περιφρυγῆ
<span class="lb" data-page="7.688" data-line="16" id="l7.688.16"></span>μαρασμὸν ὀνομάζομεν. ἐπιμίκτου δέ πως ἰάσεως ὁ
<span class="lb" data-page="7.688" data-line="17" id="l7.688.17"></span>συγκοπώδης δεῖται μαρασμὸς, οὔτε γεγονὼς ἤδη, μεμνῆσθαι
<span class="pb" data-page="7.689" id="p7.689"></span>
<span class="lb" data-page="7.689" data-line="1" id="l7.689.1"></span>γὰρ χρὴ τούτου διαπαντὸς, ἀλλ’ ἔτι γινόμενος, ἐκδαπανωμένης
<span class="lb" data-page="7.689" data-line="2" id="l7.689.2"></span>τῆς συμφύτου τοῖς στερεοῖς μορίοις ὑγρότητος.
<span class="lb" data-page="7.689" data-line="3" id="l7.689.3"></span><span class="milestone ed1page" data-n="3.377" data-unit="ed1page" id="ed1page.3.377"></span>οὗτοι μὲν οἱ σκοποὶ τῆς ἰάσεως. ὅπως δ’ ἄν τις εὕροι
<span class="lb" data-page="7.689" data-line="4" id="l7.689.4"></span>τὰς ὕλας τῶν βοηθημάτων, ἔτι τε σὺν· αὐτοῖς τὸν τρόπον
<span class="lb" data-page="7.689" data-line="5" id="l7.689.5"></span>τῆς χρήσεως, ἐφεξῆς ἂν εἴη σκεπτέον. ἄμεινον μὲν οὖν γεγράφθαι
<span class="lb" data-page="7.689" data-line="6" id="l7.689.6"></span>τῷ Φιλίππῳ, μὴ μόνον ὅσα γέγραπται κατὰ τὸ
<span class="lb" data-page="7.689" data-line="7" id="l7.689.7"></span>πρῶτον περὶ μαρασμοῦ βιβλίον ὑπέρ τε γενέσεως τοῦ πάθους
<span class="lb" data-page="7.689" data-line="8" id="l7.689.8"></span>καὶ τῆς κατ’ αὐτὸ διαφορᾶς διαγνώσεώς τε καὶ μεταπτώσεως,
<span class="lb" data-page="7.689" data-line="9" id="l7.689.9"></span>ἀλλὰ καὶ περὶ τῆς θεραπείας τι. νυνὶ δὲ ταύτην μὲν, ὡς ἔοικεν,
<span class="lb" data-page="7.689" data-line="10" id="l7.689.10"></span>οὐκ ἔφθασεν γράφειν. ζητήσας γοῦν ἐγὼ πάνυ πολλοῖς
<span class="lb" data-page="7.689" data-line="11" id="l7.689.11"></span>ἔτεσι τὸ περὶ μαρασμοῦ δεύτερον, οὔτ’ αὐτὸς εὗρον οὔτ’
<span class="lb" data-page="7.689" data-line="12" id="l7.689.12"></span>ἄλλῳ συνέτυχον ἀνεγνωκέναι ποτὲ φάσκοντι. κατὰ δὲ τὸ
<span class="lb" data-page="7.689" data-line="13" id="l7.689.13"></span>πρῶτον βιβλίον, ὅ τινες οὐδὲ πρῶτον ἐπιγράφουσιν, ἀλλ’
<span class="lb" data-page="7.689" data-line="14" id="l7.689.14"></span>ἁπλῶς περὶ μαρασμοῦ, διὰ τὸ μὴ φαίνεσθαι τὸ δεύτερον,
<span class="lb" data-page="7.689" data-line="15" id="l7.689.15"></span>ἐπεμνήσθη βαλανείου χρήσεως. οὐ μὴν ἀποδέχεται τοὺς χρωμένους
<span class="lb" data-page="7.689" data-line="16" id="l7.689.16"></span>ὡς βοηθήματι, βλάπτεσθαι νομίζων ὑπ’ αὐτοῦ τοὺς
<span class="lb" data-page="7.689" data-line="17" id="l7.689.17"></span>μαραινομένους· ἅτε δ’ ἐν παρέργῳ μνημονεύσας, οὔτ’
<span class="lb" data-page="7.689" data-line="18" id="l7.689.18"></span>ἐπεξῆλθεν οὔθ’, ὡς εἴωθεν, ἀκριβῶς ἐσκέψατο περὶ τοῦ
<span class="pb" data-page="7.690" id="p7.690"></span>
<span class="lb" data-page="7.690" data-line="1" id="l7.690.1"></span>βοηθήματος. καίτοι γε φαίνεται ἐναργῶς ὑγραῖνον τοὺς κατεξηρασμένους,
<span class="lb" data-page="7.690" data-line="2" id="l7.690.2"></span>ὡς ἔνεστιν ἐπί τε τῶν ὁδοιπορησάντων ἐν
<span class="lb" data-page="7.690" data-line="3" id="l7.690.3"></span>ἡλίῳ θερινῷ, ἢ καὶ ἄλλως ὁπωσοῦν γυμνασαμένων ἢ ἐγκαυθέντων
<span class="lb" data-page="7.690" data-line="4" id="l7.690.4"></span>θεάσασθαι· τούτους τε γὰρ ἅπαντας ἔτι τε πρὸς αὐτοῖς
<span class="lb" data-page="7.690" data-line="5" id="l7.690.5"></span>ὅσοι διψώδεις εἰσὶν, ὑγροὺς καὶ ἀδίψους καθίστησί τε
<span class="lb" data-page="7.690" data-line="6" id="l7.690.6"></span>καὶ ἐργάζεται· φαίνεται δὲ καὶ τοὺς ἄλλους ὁπωσοῦν ἐξηρασμένους,
<span class="lb" data-page="7.690" data-line="7" id="l7.690.7"></span>ἢ ὑπὸ ἀγρυπνίας, ἢ φροντίδος, ἢ ἀφροδισίων, ἢ
<span class="lb" data-page="7.690" data-line="8" id="l7.690.8"></span>βρωμάτων, ἢ φαρμάκου ξηραίνοντος, ἢ θυμοῦ, πάντας ἐπιτέγγον
<span class="lb" data-page="7.690" data-line="9" id="l7.690.9"></span>τε καὶ ἀνακτώμενον. ἀλλά μοι δοκεῖ Φίλιππος ἐπὶ
<span class="lb" data-page="7.690" data-line="10" id="l7.690.10"></span>τῶν ἤδη ὄντως μεμαρασμένων κατεγνωκέναι βαλανείου, οὓς
<span class="lb" data-page="7.690" data-line="11" id="l7.690.11"></span>οὐδ’ ἄλλο οὐδὲν ἰᾶται, ὥστε με διχόθεν ἀποστῆναι τῆς γνώμης
<span class="lb" data-page="7.690" data-line="12" id="l7.690.12"></span>αὐτοῦ, ἐξ ὧν τε νομίζει τῶν ὄντως μαρανθέντων ἰάσασθαί
<span class="lb" data-page="7.690" data-line="13" id="l7.690.13"></span>τινας, ἐξ ὧν τε βαλανείου κατέγνωκεν. ἔνεστι γὰρ
<span class="lb" data-page="7.690" data-line="14" id="l7.690.14"></span>ἐναργῆ τῆς δυνάμεως αὐτοῦ λαβεῖν τὴν πεῖραν ἐπὶ τῶν μηδέπω
<span class="lb" data-page="7.690" data-line="15" id="l7.690.15"></span>τὸν ἀθεράπευτον νοσούντων μαρασμὸν, ὃν οὐδὲ μαρασμὸν
<span class="lb" data-page="7.690" data-line="16" id="l7.690.16"></span>ἄν τις ἴσως ἀκριβολογεῖσθαι βουλόμενος ὀνομάζοι.
<span class="lb" data-page="7.690" data-line="17" id="l7.690.17"></span>ἀλλ’ ἡμῖν γε ὀνομάτων οὐ μέλει, δυναμένοις ἑρμηνεῦσαι λόγου
<span class="lb" data-page="7.690" data-line="18" id="l7.690.18"></span>τὰ πράγματα σαφέστερον.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg053.1st1K-grc1:7">
<span class="pb page1" data-page="7.691" id="p7.691"></span>
<span class="milestone ed1page page1" data-n="3.377" data-unit="ed1page" id="ed1page.3.377"></span>
<span class="milestone ed2page page1" data-n="7.186" data-unit="ed2page" id="ed2page.7.186"></span>
          <p>
<span class="lb" data-page="7.691" data-line="1" id="l7.691.1"></span><span class="milestone ed2page" data-n="7.187" data-unit="ed2page" id="ed2page.7.187"></span>Οὐσῶν γὰρ τῶν πρώτων τε καὶ γενικωτάτων
<span class="lb" data-page="7.691" data-line="2" id="l7.691.2"></span>ἐν τοῖς πυρετοῖς διαφορῶν τριῶν, ἐξαίρομεν ἔν γε
<span class="lb" data-page="7.691" data-line="3" id="l7.691.3"></span>τῷ παρόντι τοὺς ἐφημέρους· ὁ δέ μοι λόγος ὑπέρ τε τῶν
<span class="lb" data-page="7.691" data-line="4" id="l7.691.4"></span>ἐπὶ χυμῶν γενήσεται καὶ τῶν ἑκτικῶν. τῶν μὲν οὖν ἐπὶ
<span class="lb" data-page="7.691" data-line="5" id="l7.691.5"></span>χυμοῖς σηπομένοις ἀναπτομένων πυρετῶν μετὰ τὴν πέψιν
<span class="lb" data-page="7.691" data-line="6" id="l7.691.6"></span>τῶν χυμῶν ἴαμα βαλανεῖόν ἐστι· τοῖς δὲ ἑκτικοῖς μόνοις μὲν
<span class="lb" data-page="7.691" data-line="7" id="l7.691.7"></span>συνισταμένοις χωρὶς ἐπιπλοκῆς τινος ἑτέρου πυρετοῦ πᾶς
<span class="lb" data-page="7.691" data-line="8" id="l7.691.8"></span>χρόνος ἐπιτήδειός ἐστι πρὸς λουτρόν· εἰ δὲ ἐπιπλέκοιτό τινι
<span class="lb" data-page="7.691" data-line="9" id="l7.691.9"></span>τῶν ἐπὶ χυμῶν, ὅταν ἐκεῖνοι πεφθῶσι. τοὺς δ’ αὐτοὺς χρὴ
<span class="lb" data-page="7.691" data-line="10" id="l7.691.10"></span>νομίζειν εἶναι καιροὺς ὡς ἔγγιστα καὶ δόσεως ψυχροῦ. ἀλλὰ
<span class="lb" data-page="7.691" data-line="11" id="l7.691.11"></span>τούτου μὲν ἡ ἀποτυχία μετὰ μεγάλης βλάβης γίνεται· βαλανείου
<span class="lb" data-page="7.691" data-line="12" id="l7.691.12"></span>δ’ ἀκίνδυνος ἡ χρῆσις ἐπὶ τῶν εἰρημένων πυρετῶν
<span class="lb" data-page="7.691" data-line="13" id="l7.691.13"></span>ἐστι, πλὴν εἴπου μὲν ὑποπτεύοις ἀσθένειαν δυνάμεως· καὶ
<span class="lb" data-page="7.691" data-line="14" id="l7.691.14"></span>ἡμεῖς γε πολλοὺς ἐθεραπεύσαμεν ἐπιδόξους μαρανθήσεσθαι
<span class="lb" data-page="7.691" data-line="15" id="l7.691.15"></span>διὰ τούτων βοηθημάτων. εἴρηται δ’ ἐν τῷ πρώτῳ περὶ διαφορᾶς
<span class="lb" data-page="7.691" data-line="16" id="l7.691.16"></span>πυρετῶν, ὅτι καὶ τῶν ἐφημέρων τινὲς κοινωνοῦσι τῷ
<span class="lb" data-page="7.691" data-line="17" id="l7.691.17"></span>γένει τῶν ἑκτικῶν, καὶ ὡς οὐκ ἔστιν ἐν τῇ πρώτῃ τῶν ἡμερῶν
<span class="pb" data-page="7.692" id="p7.692"></span>
<span class="lb" data-page="7.692" data-line="1" id="l7.692.1"></span>ἀκριβῶς γνωρίζειν αὐτοὺς, ἀλλ’ ἤτοι περὶ τὴν δευτέραν,
<span class="lb" data-page="7.692" data-line="2" id="l7.692.2"></span>ἢ πάντως γε τὴν τρίτην· καὶ ὡς ἐπειδὰν πρῶτόν τις γνῷ,
<span class="lb" data-page="7.692" data-line="3" id="l7.692.3"></span>διδόναι τὸ ψυχρὸν ὕδωρ· ἀκινδυνότατον γὰρ ἐν τούτῳ τῷ
<span class="lb" data-page="7.692" data-line="4" id="l7.692.4"></span>καιρῷ, τῆς τε δυνάμεως ἐῤῥωμένης ἔτι καὶ δαψιλοῦς τοῦ
<span class="lb" data-page="7.692" data-line="5" id="l7.692.5"></span>αἵματος ἐν τῷ σώματι περιεχομένου. χρονίζοντες μὲν γὰρ
<span class="lb" data-page="7.692" data-line="6" id="l7.692.6"></span>ἀσθενεῖς γίνονται δυνάμει, ὀλίγον δ’ ἴσχουσι τὸ αἷμα. βλάπτονται
<span class="lb" data-page="7.692" data-line="7" id="l7.692.7"></span>τοιγαροῦν ὡς τὰ πολλὰ βλάβην διττὴν, μίαν μὲν
<span class="lb" data-page="7.692" data-line="8" id="l7.692.8"></span>τῷ πλήττεσθαί τε καὶ καταψύχεσθαί τινα τῶν μορίων ἐν τῇ
<span class="lb" data-page="7.692" data-line="9" id="l7.692.9"></span>πόσει τοῦ ψυχροῦ· ἑτέραν δὲ, ἐπειδὰν οἱ διδόντες αὐτοῖς τὸ
<span class="lb" data-page="7.692" data-line="10" id="l7.692.10"></span>ὕδωρ μὴ κρατήσαντες τοῦ συμμέτρου καταψύξωσιν οὐ μόνον
<span class="lb" data-page="7.692" data-line="11" id="l7.692.11"></span>ἄλλο τι μόριον, ἀλλὰ καὶ αὐτὸ τὸ τὴν ἀρχὴν ἔχον τῆς γενέσεως
<span class="lb" data-page="7.692" data-line="12" id="l7.692.12"></span>τοῦ πυρετοῦ. εἰ δὲ καὶ τὴν καρδίαν ἐπιπλέον ἐμψύξαιεν,
<span class="lb" data-page="7.692" data-line="13" id="l7.692.13"></span>εἰ μὲν ἔτι διαφυλάττει τὴν ἔμφυτον ἰκμάδα, κατάπτωσις γίνεται
<span class="lb" data-page="7.692" data-line="14" id="l7.692.14"></span>δυνάμει· εἰ δὲ ἤδη ξηροτέρα ὑπάρχουσα, ἡ τῷ γήρᾳ διάθεσις
<span class="lb" data-page="7.692" data-line="15" id="l7.692.15"></span>ἐοικυῖα διαδέξεται. κατὰ δὲ τὸν αὐτὸν καιρὸν ἐν ᾧ
<span class="lb" data-page="7.692" data-line="16" id="l7.692.16"></span>πρῶτα τὰ γνωρίσματα σαφῆ τῶν ἑκτικῶν πυρετῶν ἐστι, καὶ ἡ
<span class="lb" data-page="7.692" data-line="17" id="l7.692.17"></span>τῶν ἔξωθεν ἐπιτιθεμένων ψυχόντων φαρμάκων προσφορὰ
<span class="lb" data-page="7.692" data-line="18" id="l7.692.18"></span>χρήσιμος ὑπάρχει κατ’ αὐτῆς ἐπιτιθεμένων, ὡς ἂν εἴποι τις,
<span class="pb" data-page="7.693" id="p7.693"></span>
<span class="lb" data-page="7.693" data-line="1" id="l7.693.1"></span>τῆς ἑστίας τοῦ πυρετοῦ, περὶ ἧς ὀλίγον ὕστερον ἀκριβῶς διοριοῦμεν.
<span class="lb" data-page="7.693" data-line="2" id="l7.693.2"></span>νυνὶ δὲ ἐπὶ τὸ βαλανεῖον ἐπάνειμι χρήσιμον ὑπάρχον
<span class="lb" data-page="7.693" data-line="3" id="l7.693.3"></span>ἐν ἅπασι τοῖς αὐχμώδεσι πυρετοῖς, ὅταν γε ἄλλο μηδὲν
<span class="lb" data-page="7.693" data-line="4" id="l7.693.4"></span>κωλύοι τῶν ἐπιπλεκομένων αὐτοῖς· χρησιμώτερον δ’ ἔστιν ὅτε
<span class="lb" data-page="7.693" data-line="5" id="l7.693.5"></span>καὶ τῶν ἐμψύχων φαρμάκων, ὅταν ἐπικρατῇ τὸ αὐχμῶδες
<span class="lb" data-page="7.693" data-line="6" id="l7.693.6"></span>ἤτοι καθ’ ὅλον τὸ ζῶον ἢ κατὰ τὴν ἑστίαν. λέγω δὲ ἑστίαν
<span class="lb" data-page="7.693" data-line="7" id="l7.693.7"></span>τοῦ πυρετοῦ τὸ μόριον ἐκεῖνο τοῦ ζώου τὸ πρῶτον ἀμέτρως
<span class="lb" data-page="7.693" data-line="8" id="l7.693.8"></span>θερμανθὲν τοῖς στερεοῖς μέρεσιν ἑαυτοῦ. πρώτη μὲν οὖν ἡ
<span class="lb" data-page="7.693" data-line="9" id="l7.693.9"></span>καρδία θερμοτέρα τοῦ προσήκοντος γενομένη τὸν ἑκτικὸν πυρετὸν
<span class="lb" data-page="7.693" data-line="10" id="l7.693.10"></span>ἐπιφέρει· ἐφεξῆς δὲ τὸ ἧπαρ οὐ καθ’ ἑαυτὸ μὲν, ὥσπερ
<span class="lb" data-page="7.693" data-line="11" id="l7.693.11"></span>ἡ καρδία, τῷ δὲ ἐκείνην ἄγειν εἰς συμπάθειαν, ἡνίκα τὸ τῆς
<span class="lb" data-page="7.693" data-line="12" id="l7.693.12"></span>καρδίας πάθος μὴ αὐτὸν τῆς αἰτίας ἐφέξει λόγον, ἀλλὰ τὰ
<span class="lb" data-page="7.693" data-line="13" id="l7.693.13"></span>τῶν γειτνιώντων αὐτῇ σωμάτων. ἑξῆς δὲ τούτοις ἐστὶν ἡ γαστὴρ,
<span class="lb" data-page="7.693" data-line="14" id="l7.693.14"></span>καὶ μετὰ ταύτην ὅσα δύναται συνεκθερμαίνειν ἑαυτοῖς
<span class="lb" data-page="7.693" data-line="15" id="l7.693.15"></span>τὴν καρδίαν. ὅσον μὲν οὖν ἐπὶ τῇ γειτνιάσει, μάλιστα πάντων
<span class="lb" data-page="7.693" data-line="16" id="l7.693.16"></span>ἐχρῆν τῷ πνεύμονι συνεκθερμαινομένην τὴν καρδίαν ἑκτικὸν
<span class="lb" data-page="7.693" data-line="17" id="l7.693.17"></span><span class="milestone ed2page" data-n="7.188" data-unit="ed2page" id="ed2page.7.188"></span>καὶ ξηρὸν ἐπιφέρειν πυρετὸν, ᾧ μαρασμὸς ἕπεται·
<span class="lb" data-page="7.693" data-line="18" id="l7.693.18"></span>οὐ μὴν φαίνεται γιγνόμενον, ἅμα μὲν ὅτι τὸ σπλάγχνον ὑγρὸν,
<span class="pb" data-page="7.694" id="p7.694"></span>
<span class="lb" data-page="7.694" data-line="1" id="l7.694.1"></span>ἅμα δ’ ὅτι διὰ τῆς ἀναπνοῆς ψυχόμενον, οὐ ῥᾳδίως ἄν ποτε
<span class="lb" data-page="7.694" data-line="2" id="l7.694.2"></span>διάθεσις ὁμοίαν αἰτίαν κτήσεται. ὡς τὰ πολλὰ μὲν οὖν κατὰ
<span class="lb" data-page="7.694" data-line="3" id="l7.694.3"></span>τὰ λοιπὰ σπλάγχνα μετὰ χολώδους χυμοῦ συνίστασθαι πέφυκεν
<span class="lb" data-page="7.694" data-line="4" id="l7.694.4"></span>ὁ ἑκτικὸς πυρετὸς, ἀναποθέντος εἰς τὴν γαστέρα τοῦ πάσχοντος
<span class="lb" data-page="7.694" data-line="5" id="l7.694.5"></span>τόπου. καὶ διὰ τοῦτο καὶ ὁ Φίλιππος ἐρυσιπελατώδη
<span class="lb" data-page="7.694" data-line="6" id="l7.694.6"></span>διάθεσιν ἐν τῇ γαστρὶ γενέσθαι νομίζει κατὰ τοὺς
<span class="lb" data-page="7.694" data-line="7" id="l7.694.7"></span>πλείους τῶν μαραινόντων πυρετῶν. εἰ δὲ ἐν γαστρὶ, ἀναγκαῖον
<span class="lb" data-page="7.694" data-line="8" id="l7.694.8"></span>καὶ καθ’ ἧπαρ ὑπονοῆσαι τὴν αὐτὴν συνίστασθαι διάθεσιν,
<span class="lb" data-page="7.694" data-line="9" id="l7.694.9"></span>ἐφ’ οἷς σπλάγχνοις πάσχουσι μόνοις ἔοικέν ὁ Φίλιππος
<span class="lb" data-page="7.694" data-line="10" id="l7.694.10"></span>ἡγεῖσθαι γίνεσθαι μαρασμόν. ἐθεασάμην δ’ οὐκ ὀλιγάκις τινὰς,
<span class="lb" data-page="7.694" data-line="11" id="l7.694.11"></span>ἀπαθῶν ὑπαρχόντων τούτων, ἐν τῇ καρδίᾳ μαρανθέντας,
<span class="lb" data-page="7.694" data-line="12" id="l7.694.12"></span>ἧς οὐκ οἶδ’ ὅπως ἐπιλέλησται ὁ μὴ ἐφ’ ἥπατι καὶ γαστρὶ
<span class="lb" data-page="7.694" data-line="13" id="l7.694.13"></span>μόνοις πάσχουσιν ἐπιδεῖξαι δυνάμενος ὅπως γίνεται μαραίνων
<span class="lb" data-page="7.694" data-line="14" id="l7.694.14"></span>πυρετὸς ἄνευ τοῦ τῇ καρδίᾳ διαδοθῆναι τὸ πάθος. οὐ μόνον
<span class="lb" data-page="7.694" data-line="15" id="l7.694.15"></span>δὲ κατὰ τοῦτό μοι σφάλλεσθαι δοκεῖ, ἀλλὰ καὶ καθ’ ὅσον ἐπὶ
<span class="lb" data-page="7.694" data-line="16" id="l7.694.16"></span>τοῖς ἄλλοις μέρεσιν οὐχ ἡγεῖται συνίστασθαι μαρασμώδη πυρετόν.
<span class="lb" data-page="7.694" data-line="17" id="l7.694.17"></span>εἴτε γὰρ ἐρυσιπελατώδης διάθεσις μόνη κατὰ γαστρὸς
<span class="pb" data-page="7.695" id="p7.695"></span>
<span class="lb" data-page="7.695" data-line="1" id="l7.695.1"></span>γεννηθεῖσα τὸν τοιοῦτον ἐπάγει πυρετὸν, εἴτε καὶ χωρὶς
<span class="lb" data-page="7.695" data-line="2" id="l7.695.2"></span>ταύτης ἔστιν ὅτε τὸ σῶμα αὐτὸ μόνον ἐκπυρωθὲν ἄνευ χολώδους
<span class="lb" data-page="7.695" data-line="3" id="l7.695.3"></span>ὑγρότητος, ἐγχωρεῖ καὶ κατ’ ἄλλό τι μέρος ὁμοίαν γίνεσθαι
<span class="lb" data-page="7.695" data-line="4" id="l7.695.4"></span>διάθεσιν· ἀλλ’ εἴπερ εἴη τὸ μόριον ἐκεῖνο τοιοῦτον, οἷον
<span class="lb" data-page="7.695" data-line="5" id="l7.695.5"></span>ἑαυτῷ συνεκθερμῆναι τὴν καρδίαν, ἀνάγκη πᾶσα πυρετὸν γεννῆσαι
<span class="lb" data-page="7.695" data-line="6" id="l7.695.6"></span>τὴν διάθεσιν αὐτοῦ, καὶ τοῦτον πάντως ἐν τῷ χρόνῳ
<span class="lb" data-page="7.695" data-line="7" id="l7.695.7"></span>γενόμενον ἑκτικὸν, εἰ μὴ λύοιτο, μαρασμὸν ἐπενεγκεῖν. ἄλλως
<span class="lb" data-page="7.695" data-line="8" id="l7.695.8"></span>τε ὅπερ εἶπον <span class="milestone ed1page" data-n="3.378" data-unit="ed1page" id="ed1page.3.378"></span>ἔμπροσθεν, οὐ περὶ τῶν ὀνομάτων σπουδάζειν
<span class="lb" data-page="7.695" data-line="9" id="l7.695.9"></span>προσήκει, ἀλλὰ τὰς ξηραινούσας ἁπάσας διαθέσεις τὸ
<span class="lb" data-page="7.695" data-line="10" id="l7.695.10"></span>σῶμα διαγινώσκειν τε ἅμα καὶ θεραπεύειν ὀρθῶς, ὧν ἐστι
<span class="lb" data-page="7.695" data-line="11" id="l7.695.11"></span>μία καὶ ἡ μετὰ πυρώδους θερμότητος, ἣν βαλανεῖον ὀνίνησιν
<span class="lb" data-page="7.695" data-line="12" id="l7.695.12"></span>διαπαντὸς, ὅταν αὕτη καθ’ ἑαυτὴν ὑπάρχῃ μόνη. γίνεται γὰρ,
<span class="lb" data-page="7.695" data-line="13" id="l7.695.13"></span>ὡς εἴρηται, ποτὲ σὺν ἐρυσιπελατώδει διαθέσει πυρετὸς ἑκτικός
<span class="lb" data-page="7.695" data-line="14" id="l7.695.14"></span>τε καὶ μαρασμώδης, καὶ δεῖται ψυχθῆναι πρότερον ἐδέσμασι τε
<span class="lb" data-page="7.695" data-line="15" id="l7.695.15"></span>καὶ πόμασι καὶ τοῖς ἔξωθεν ἐπιτιθεμένοις· ἀλλ’ αὐτὸς καθ’
<span class="lb" data-page="7.695" data-line="16" id="l7.695.16"></span>ἑαυτὸν ὁ τοιοῦτος πυρετὸς ἄμικτος ἑτέρῳ νοσήματι βαλανείου
<span class="lb" data-page="7.695" data-line="17" id="l7.695.17"></span>χρῄζει, καθάπερ καὶ αἱ ἄλλαι πᾶσαι ξηρότητες, εἴτε θερμαὶ τύχοιεν,
<span class="lb" data-page="7.695" data-line="18" id="l7.695.18"></span>εἴτε ψυχραί τινες οὖσαι. θαυμαστὸν γὰρ δὴ τοῦτο τοῖς ﻿
<span class="pb" data-page="7.696" id="p7.696"></span>
<span class="lb" data-page="7.696" data-line="1" id="l7.696.1"></span>βαλανείοις ὑπάρχει τὸ καὶ τὰς θερμὰς ξηρότητας ὀνίνασθαι
<span class="lb" data-page="7.696" data-line="2" id="l7.696.2"></span>καὶ τὰς ψυχρὰς, ὥσπερ γε καὶ τὸ διψώδεις μὲν ποιεῖν τοὺς μὴ
<span class="lb" data-page="7.696" data-line="3" id="l7.696.3"></span>διψῶντας, ἀδίψους δὲ τοὺς διψώδεις. ὅτι μὲν ἐργάζεται
<span class="lb" data-page="7.696" data-line="4" id="l7.696.4"></span>ταῦτα, καὶ χωρὶς λόγου παντὸς ἐναργῶς ὁρᾶται. φαίνονται
<span class="lb" data-page="7.696" data-line="5" id="l7.696.5"></span>γὰρ, ὡς εἴρηται πρόσθεν, ἐξ ἡλίου τε καὶ ὁδοιπορίας θερμαινόμενοί
<span class="lb" data-page="7.696" data-line="6" id="l7.696.6"></span>τε καὶ ξηραινόμενοι λουσάμενοι θαυμαστῶς ὅπως
<span class="lb" data-page="7.696" data-line="7" id="l7.696.7"></span>ὑγραινόμενοί τε καὶ ψυχόμενοι· καὶ τούτων οὐδὲν ἧττον οἱ ἐκ
<span class="lb" data-page="7.696" data-line="8" id="l7.696.8"></span>κρύους ἰσχυροῦ θερμανθῆναι δεόμενοι, τάχιστα καὶ οὗτοι
<span class="lb" data-page="7.696" data-line="9" id="l7.696.9"></span>θερμαινόμενοι. καὶ μέν γε καὶ οἱ ἐξ ὁδοιπορίας τε καὶ ἡλίου
<span class="lb" data-page="7.696" data-line="10" id="l7.696.10"></span>διψώδεις ἀδιψότεροι γίνονται, καὶ οἱ μὴ διψώδεις δὲ, λουσάμενοι
<span class="lb" data-page="7.696" data-line="11" id="l7.696.11"></span>διψῶσι. χρὴ δὲ τούτους μὲν πλεονάκις, ἐκείνους δὲ
<span class="lb" data-page="7.696" data-line="12" id="l7.696.12"></span>ἅπαξ λούσασθαι. ταυτὶ μὲν οὕτω φαίνεται γινόμενα, καὶ
<span class="lb" data-page="7.696" data-line="13" id="l7.696.13"></span>τὰς αἰτίας αὐτῶν ἐν ἑτέροις εἴπομεν.
</p>
        </article>

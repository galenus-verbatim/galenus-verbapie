<article xmlns="http://www.w3.org/1999/xhtml" id="urn:cts:greekLit:tlg0057.tlg053.1st1K-grc1:8">
<span class="pb page1" data-page="7.696" id="p7.696"></span>
<span class="milestone ed1page page1" data-n="3.378" data-unit="ed1page" id="ed1page.3.378"></span>
<span class="milestone ed2page page1" data-n="7.188" data-unit="ed2page" id="ed2page.7.188"></span>
          <p>
<span class="lb" data-page="7.696" data-line="14" id="l7.696.14"></span>Ἐπὶ δὲ τὸ προκείμενον αὖθις ἰτέον, ὡς
<span class="lb" data-page="7.696" data-line="15" id="l7.696.15"></span>ἅπαντας τοὺς ἑκτικοὺς πυρετοὺς ὀνίνησι βαλανεῖον, ὅταν γε
<span class="lb" data-page="7.696" data-line="16" id="l7.696.16"></span>αὐτὸ <span class="milestone ed2page" data-n="7.189" data-unit="ed2page" id="ed2page.7.189"></span>τοῦτο μόνον ἑκτικοὶ τυγχάνουσιν ὄντες· ἂν δὲ
<span class="lb" data-page="7.696" data-line="17" id="l7.696.17"></span>ἐρυσίπελας, ἢ φλεγμονή τις, ἢ σηπόμενοι χυμοὶ καὶ ἔτι
<span class="pb" data-page="7.697" id="p7.697"></span>
<span class="lb" data-page="7.697" data-line="1" id="l7.697.1"></span>ἄπεπτοι περιέχονται κατὰ τὸ σῶμα, διὰ ταῦτα βλαβῆναι συμβήσεται
<span class="lb" data-page="7.697" data-line="2" id="l7.697.2"></span>τοὺς νοσοῦντας, οὐ διὰ τὸν ἑκτικὸν πυρετόν. αὐτὸς
<span class="lb" data-page="7.697" data-line="3" id="l7.697.3"></span>μὲν γὰρ, ᾗ πυρετός ἐστι, διαπαντὸς ὑπό τε ψυχροῦ σβέννυται
<span class="lb" data-page="7.697" data-line="4" id="l7.697.4"></span>πόματος ὑπό τε βαλανείων ὀνίναται, διὰ δὲ τὰς ἐπιμιγνυμένας
<span class="lb" data-page="7.697" data-line="5" id="l7.697.5"></span>αὐτῷ διαθέσεις οἱ κάμνοντες βλάπτονται. τὰ
<span class="lb" data-page="7.697" data-line="6" id="l7.697.6"></span>μὲν δραστικώτατα τῶν βοηθημάτων, ὡς κωλῦσαι γενέσθαι
<span class="lb" data-page="7.697" data-line="7" id="l7.697.7"></span>μαρασμὸν, ταῦτά ἐστι, καὶ χρὴ παραλαμβάνειν αὐτὰ πάνυ
<span class="lb" data-page="7.697" data-line="8" id="l7.697.8"></span>θαῤῥούντως κατὰ τοὺς ἑκτικοὺς πυρετούς. εἰ δὲ ἐρυσιπελατώδης
<span class="lb" data-page="7.697" data-line="9" id="l7.697.9"></span>εἴη διάθεσις, ἀπέχεσθαι μὲν χρὴ βαλανείου τοπᾶν,
<span class="lb" data-page="7.697" data-line="10" id="l7.697.10"></span>ὕδατι δὲ ψυχρῷ κατὰ μὲν τὴν ἀκμὴν τοῦ νοσήματος χρηστέον
<span class="lb" data-page="7.697" data-line="11" id="l7.697.11"></span>ἀγωνιστικῶς, οὕτω δ’ ὀνομάζειν εἴωθεν, ὅταν ἀθρόον τε
<span class="lb" data-page="7.697" data-line="12" id="l7.697.12"></span>καὶ ψυχρότατον δῶμεν· ἐν ἀρχῇ δ’ οὐ χρηστέον, εἰ μὴ καταναγκασθείημεν
<span class="lb" data-page="7.697" data-line="13" id="l7.697.13"></span>ὑπὸ τοῦ κάμνοντος ἐν ἔθει τε ψυχροποσίας ὄντος,
<span class="lb" data-page="7.697" data-line="14" id="l7.697.14"></span>οὐ φέροντός τε τὸ δίψος, ἀλλ’ ἔξωθεν ἐπιτιθέναι χρὴ
<span class="lb" data-page="7.697" data-line="15" id="l7.697.15"></span>τὰ ψύχοντα, καὶ εἰ μηδὲν ἀνύῃ, καὶ εἴσω τοῦ σώματος ἀναγκάζειν
<span class="lb" data-page="7.697" data-line="16" id="l7.697.16"></span>λαμβάνειν. μάλιστα δ’ αὐτοῖς ἁρμόττουσιν αἱ ὑγραὶ
<span class="lb" data-page="7.697" data-line="17" id="l7.697.17"></span>καὶ νέαι θριδακίναι, πεπλύσθωσαν δὲ ἀκραιφνεῖ ψυχρῷ, μάλιστα
<span class="lb" data-page="7.697" data-line="18" id="l7.697.18"></span>μὲν οὕτω ληφθεῖσαι, δεηθέντος δέ ποτε τὴν ἀηδίαν τῆς
<span class="pb" data-page="7.698" id="p7.698"></span>
<span class="lb" data-page="7.698" data-line="1" id="l7.698.1"></span>προσφορᾶς παραμυθήσασθαι τοῦ κάμνοντος, ὄξος ὕδατι ψυχρῷ
<span class="lb" data-page="7.698" data-line="2" id="l7.698.2"></span>μίξαντες συγχωρεῖν ἐν τούτῳ βάπτειν. ἔστω δὲ ἀκριβῶς
<span class="lb" data-page="7.698" data-line="3" id="l7.698.3"></span>ἀποκεχωρηκὸς ἁπάσης οἰνώδους ποιότητος τὸ ὄξος. ἔξωθεν
<span class="lb" data-page="7.698" data-line="4" id="l7.698.4"></span>δὲ καὶ αὐτὸς μὲν ὁ τῆς θριδακίνης χυλὸς ἐπιτήδειος, ἀλλὰ καὶ
<span class="lb" data-page="7.698" data-line="5" id="l7.698.5"></span>ἀειζώου καὶ σέρεως ὅσα τ’ ἄλλα ψύχοντα. κάλλιστον δ’ ᾧ
<span class="lb" data-page="7.698" data-line="6" id="l7.698.6"></span>μάλιστα χρώμεθα κατὰ καιρὸν, τῶν ὀμφάκων. ἐνθλίψαντες
<span class="lb" data-page="7.698" data-line="7" id="l7.698.7"></span>γὰρ αὐτῶν τὸ ὑγρὸν, ἐμβάλλομεν ὅλμῳ μετὰ τῶν ἀνδραχνῶν,
<span class="lb" data-page="7.698" data-line="8" id="l7.698.8"></span>εἶτα κόψαντες ἐκπιέζομεν, ἐνστήσαντες τότε ἀγγεῖον ὕδατι
<span class="lb" data-page="7.698" data-line="9" id="l7.698.9"></span>ψυχρῷ, κάλλιον δὲ εἰ καὶ χιόνος ἔχει τι. μίγνυμεν δὲ ἐπὶ
<span class="lb" data-page="7.698" data-line="10" id="l7.698.10"></span>τῆς χρήσεως ὀλίγον ἀλφίτου λευκοῦ, κᾄπειτα δεύσαντες εἰς
<span class="lb" data-page="7.698" data-line="11" id="l7.698.11"></span>ὀθόνιον δίπτυχον, ἐπιτείνομεν ἔξωθεν αὐτὸ κατὰ τῶν ὑποχονδρίων,
<span class="lb" data-page="7.698" data-line="12" id="l7.698.12"></span>οὐκ ἐῶντες χρονίζειν, ἀλλ’ ἐπειδὰν γένηται χλιαρὸν,
<span class="lb" data-page="7.698" data-line="13" id="l7.698.13"></span>αἴροντες μὲν τοῦτο, χρώμενοι δὲ ἑτέρῳ παραπλησίως, καὶ
<span class="lb" data-page="7.698" data-line="14" id="l7.698.14"></span>τοῦτο διαπαντὸς ἐκ διαδοχῆς ποιοῦντες, ἄχρις ἂν ὁ κάμνων
<span class="lb" data-page="7.698" data-line="15" id="l7.698.15"></span>αἰσθάνηται τοῦ βάθους ψυχόμενος, καὶ ἀδιψότερος γένηται.
<span class="lb" data-page="7.698" data-line="16" id="l7.698.16"></span>μίγνυμεν δὲ ἐνίοτε καὶ ἔλαιον ὀμφάκινον ἢ ῥόδινον,
<span class="lb" data-page="7.698" data-line="17" id="l7.698.17"></span>ἐπειδὰν μάλιστα καὶ φλεγμονῶδές τι καθ’ ὑποχονδρίου ᾖ.
<span class="pb" data-page="7.699" id="p7.699"></span>
<span class="lb" data-page="7.699" data-line="1" id="l7.699.1"></span>τὰς μὲν οὖν ἐρυσιπελατώδεις διαθέσεις οὕτως ἐμψύχειν χρὴ,
<span class="lb" data-page="7.699" data-line="2" id="l7.699.2"></span>γινώσκειν δὲ ὡς εἴπερ εἴη τις τοιαύτη διάθεσις, τὸν πυρετὸν
<span class="lb" data-page="7.699" data-line="3" id="l7.699.3"></span>ἀκριβῶς ἑκτικὸν ἀδύνατον ὑπάρχειν. ἀκριβῶς δὲ ἑκτικός ἐστιν
<span class="lb" data-page="7.699" data-line="4" id="l7.699.4"></span>ὁ μηδεμίαν ἀρχὴν, ἢ ἐπίδοσιν, ἢ ἀκμὴν, ἢ παρακμὴν μερικοῦ
<span class="lb" data-page="7.699" data-line="5" id="l7.699.5"></span>παροξυσμοῦ ποιούμενος. εἴρηται δ’ ἐν τῷ περὶ τῆς διαφορᾶς
<span class="lb" data-page="7.699" data-line="6" id="l7.699.6"></span>τῶν πυρετῶν τά τ’ ἄλλα καὶ ὡς ἐπὶ ταῖς τροφαῖς μόναις
<span class="lb" data-page="7.699" data-line="7" id="l7.699.7"></span>ἀναζέουσιν οἱ ἑκτικοὶ πυρετοὶ, καθάπερ ἡ τίτανος ἐπιχυθέντος
<span class="lb" data-page="7.699" data-line="8" id="l7.699.8"></span>ὕδατος, ἀλλ’ ἀφαιρεθείσης γε τῆς τοιαύτης αὐξήσεως,
<span class="lb" data-page="7.699" data-line="9" id="l7.699.9"></span>ἴσοι διαμένουσιν ἀεί. εἰ δὲ καὶ παρεμπίπτει ποτὲ κᾂν βραχυτάτη
<span class="lb" data-page="7.699" data-line="10" id="l7.699.10"></span>τις αὔξησις ἢ ἐπισημασία, διασκέπτεσθαι, μήτις ἤτοι
<span class="lb" data-page="7.699" data-line="11" id="l7.699.11"></span>χυμῶν σηπεδὼν, ἢ τόπος ὁ πρῶτος πεπονθὼς ἕτερός ἔστι
<span class="lb" data-page="7.699" data-line="12" id="l7.699.12"></span>παρὰ τὴν καρδίαν, οὐδ’ αὐτὸς ἁπλῆν οὐδ’ ἑκτικὴν ἔχων διάθεσιν,
<span class="lb" data-page="7.699" data-line="13" id="l7.699.13"></span>ἀλλ’ ἤτοι φλεγμονώδη τινὰ, ἢ ἐρυσιπελατώδη. καὶ
<span class="lb" data-page="7.699" data-line="14" id="l7.699.14"></span>οὕτω τὴν θεραπείαν οἰκείαν ἐφαρμόττειν ταῖς διαθέσεσι.
</p>
        </article>

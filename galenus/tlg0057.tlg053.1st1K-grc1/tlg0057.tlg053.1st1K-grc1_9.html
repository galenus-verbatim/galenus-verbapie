<article xmlns="http://www.w3.org/1999/xhtml" id="urn:cts:greekLit:tlg0057.tlg053.1st1K-grc1:9">
<span class="pb page1" data-page="7.699" id="p7.699"></span>
<span class="milestone ed1page page1" data-n="3.378" data-unit="ed1page" id="ed1page.3.378"></span>
<span class="milestone ed2page page1" data-n="7.189" data-unit="ed2page" id="ed2page.7.189"></span>
          <p>
<span class="lb" data-page="7.699" data-line="15" id="l7.699.15"></span><span class="milestone ed2page" data-n="7.190" data-unit="ed2page" id="ed2page.7.190"></span>Τοῦ μὲν οὖν περιφρυγοῦς μαρασμοῦ
<span class="lb" data-page="7.699" data-line="16" id="l7.699.16"></span>τὴν γένεσιν ἐκ τῶν καυσωδῶν πυρετῶν λαμβάνοντος ἡ κώλυσις
<span class="lb" data-page="7.699" data-line="17" id="l7.699.17"></span>ἐν τοῖς ψυκτηρίοις ἐστὶν ἰάμασιν, ἔξωθέν τε κατὰ τοῦ
<span class="pb" data-page="7.700" id="p7.700"></span>
<span class="lb" data-page="7.700" data-line="1" id="l7.700.1"></span>πεπονθότος ἐπιτιθεμένοις, εἴσω τε τοῦ σώματος λαμβανομένοις.
<span class="lb" data-page="7.700" data-line="2" id="l7.700.2"></span>εἰ δ’ ἀποτελεσθείη γῆρας ἐκ νόσου, τὸ μὲν ἀκριβῶς
<span class="lb" data-page="7.700" data-line="3" id="l7.700.3"></span>ἤδη γεγονὸς ἀδύνατον ἰάσασθαι· τὸ δ’ οὔπω μὲν ἀπηκριβωμένον,
<span class="lb" data-page="7.700" data-line="4" id="l7.700.4"></span>ἐγγὺς δὲ ἧκον αὐτοῦ τῆς γενέσεως, ἕνα μὲν ἔχει τὸν
<span class="lb" data-page="7.700" data-line="5" id="l7.700.5"></span>τῆς ἰάσεως σκοπὸν, ὃν ἀνάληψίν τε καὶ ἀνάθρεψιν ὀνομάζομεν,
<span class="lb" data-page="7.700" data-line="6" id="l7.700.6"></span>ἐκ πολλῶν τε τῶν κατὰ μέρος ἐνεργειῶν, ἃ πολλά τε καὶ
<span class="lb" data-page="7.700" data-line="7" id="l7.700.7"></span>παμπόλλης ἀσφαλείας δεόμενα, ὑπὲρ ὧν εἰ λέγοιμι νῦν, ὁ
<span class="lb" data-page="7.700" data-line="8" id="l7.700.8"></span>λόγος ἄν μοι γένοιτο μήκιστος, εἴρηται δὲ ἱκανῶς ἐν τῇ τῆς
<span class="lb" data-page="7.700" data-line="9" id="l7.700.9"></span>θεραπευτικῆς μεθόδου πραγματείᾳ. νυνὶ δ’ ἀρκεῖ τό γε τοσοῦτον
<span class="lb" data-page="7.700" data-line="10" id="l7.700.10"></span>εἰπεῖν, ὡς τὰ ἐξηραμμένα τῶν σωμάτων στερεῶν ἰᾶται
<span class="lb" data-page="7.700" data-line="11" id="l7.700.11"></span>τροφή. δέδεικται δὲ ἐν τοῖς περὶ τῶν φυσικῶν δυνάμεων, ὡς
<span class="lb" data-page="7.700" data-line="12" id="l7.700.12"></span>οὐχ ἑαυτὴν ἡ τροφὴ ποδηγεῖ πρὸς ἅπαντα τὰ μέρη τοῦ σώματος,
<span class="lb" data-page="7.700" data-line="13" id="l7.700.13"></span>ἀλλ’ ὑπ’ αὐτῶν ἕλκεται τῶν τρέφεσθαι δυναμένων.
<span class="lb" data-page="7.700" data-line="14" id="l7.700.14"></span>ἄτονα δέ ἐστιν ἐν τοῖς μαρασμοῖς ταῦτα, καὶ ἕλκειν ἄῤῥωστα
<span class="lb" data-page="7.700" data-line="15" id="l7.700.15"></span>διὰ τὴν ξηρότητα, προσελθούσης δὲ καὶ ψύξεως ἐγγὺς ἤδη
<span class="lb" data-page="7.700" data-line="16" id="l7.700.16"></span>νεκρῶν τυγχάνει. χρὴ τοίνυν εὔελκτον εἶναι τὴν τροφὴν, ἵν’
<span class="lb" data-page="7.700" data-line="17" id="l7.700.17"></span>ὅπερ ἐνδεῖ τῇ ῥώμῃ τῶν ἑλκόντων, ἐκ τῆς κατὰ τὴν ὕλην ἐπιτηδειότητος ﻿
<span class="pb" data-page="7.701" id="p7.701"></span>
<span class="lb" data-page="7.701" data-line="1" id="l7.701.1"></span>ἀναπληρῶται. εὔελκτος δέ ἐστιν ἡ λεπτομερής τε
<span class="lb" data-page="7.701" data-line="2" id="l7.701.2"></span>καὶ φύσει θερμὴ, ἀλλ’ αὕτη γε τοὐπίπαν ἄτροφός ἐστιν. ἐπιδέδεικται
<span class="lb" data-page="7.701" data-line="3" id="l7.701.3"></span>γὰρ ὥστε τροφὴν μόνην ἀναγκαῖον παχεῖάν τε εἶναι
<span class="lb" data-page="7.701" data-line="4" id="l7.701.4"></span>καὶ γλίσχραν, ὡς ἂν μόνιμός τε καὶ δυσδιάπνευστος ᾖ, καὶ
<span class="lb" data-page="7.701" data-line="5" id="l7.701.5"></span>τοῖς τρεφομένοις σώμασιν ἑτοίμως ὁμοιῶται. μαχομένων γ’
<span class="lb" data-page="7.701" data-line="6" id="l7.701.6"></span>οὕτω τῶν σκοπῶν τούτων, ἀδύνατον μὲν εὐπορῆσαι τροφῆς
<span class="lb" data-page="7.701" data-line="7" id="l7.701.7"></span>ἀκριβῶς διασωζούσης ἀμφότερα· πειρατέον δὲ ὅμως κᾂν μετρίως
<span class="lb" data-page="7.701" data-line="8" id="l7.701.8"></span>ἑκάτερον ἐργάζεσθαι δυνάμενον ἐξευρεῖν. ἐμοὶ μὲν δὴ
<span class="lb" data-page="7.701" data-line="9" id="l7.701.9"></span>βέλτιον οὐδὲν εἰς τὰ τοιαῦτα γάλακτος εἶναι δοκεῖ, μάλιστα
<span class="lb" data-page="7.701" data-line="10" id="l7.701.10"></span>μὲν εἴ τις αὐτὸ ὑπομένει βδάλλειν ἐντιθέμενος τῷ στόματι γυναικεῖον
<span class="lb" data-page="7.701" data-line="11" id="l7.701.11"></span>τιτθὸν, ὥσπερ Εὐρυφῶν τε καὶ Ἡρόδικος ἐπὶ τῶν
<span class="lb" data-page="7.701" data-line="12" id="l7.701.12"></span>φθινόντων ἀξιοῦσιν· εἰ δὲ μὴ, ἀλλὰ τό γε τῆς ὄνου λαμβάνειν
<span class="lb" data-page="7.701" data-line="13" id="l7.701.13"></span>ἔτι θερμὸν, ἐλαχίστῳ χρόνῳ ὡμιληκὸς τῷ περιέχοντι.
<span class="lb" data-page="7.701" data-line="14" id="l7.701.14"></span>συμφέρει μὲν οὖν ὁ τοιοῦτος σκοπὸς τῶν τροφῶν <span class="milestone ed1page" data-n="3.379" data-unit="ed1page" id="ed1page.3.379"></span>οὐ
<span class="lb" data-page="7.701" data-line="15" id="l7.701.15"></span>μόνον τοῖς γήρᾳ παραπλησίαν ἔχουσι διάθεσιν, ἢ συγκοπώδεσι
<span class="lb" data-page="7.701" data-line="16" id="l7.701.16"></span>μαρασμοῖς, ἀλλὰ καὶ τοῖς περιφρυγέσιν ὑπὸ τοῦ Φιλίππου
<span class="lb" data-page="7.701" data-line="17" id="l7.701.17"></span>προσαγορευομένοις. χρηστέον δὲ ταῖς ὕλαις τῶν τροφῶν,
<span class="pb" data-page="7.702" id="p7.702"></span>
<span class="lb" data-page="7.702" data-line="1" id="l7.702.1"></span>ἐπί γε τούτων, μὴ θερμαῖς, ὥσπερ ἐπὶ τοῦ γήρως, ἀλλὰ
<span class="lb" data-page="7.702" data-line="2" id="l7.702.2"></span>ψυχραῖς. ἐν τῷ μέσῳ δ’ ἀμφοῖν ἔστωσαν αἱ ταῖς συγκοπώδεσι
<span class="lb" data-page="7.702" data-line="3" id="l7.702.3"></span>διδόμεναι. γάλα μὲν οὖν καὶ πτισάνη καὶ χόνδρος
<span class="lb" data-page="7.702" data-line="4" id="l7.702.4"></span>ἐπὶ τῶν τριῶν διαθέσεων ἁρμόττουσιν. ἀλλὰ τοῦ χόνδρου
<span class="lb" data-page="7.702" data-line="5" id="l7.702.5"></span>μὲν, δι’ ὄξους ὁμοίως πτισάνῃ σκευαζομένου, πρὸς τὸ ῥᾴδιον
<span class="lb" data-page="7.702" data-line="6" id="l7.702.6"></span>ἀναδίδοσθαι. μέλι δὲ ἐν μὲν ταῖς ψυχραῖς διαθέσεσι ὠφελιμώτατον,
<span class="lb" data-page="7.702" data-line="7" id="l7.702.7"></span>ἐν δὲ ταῖς θερμαῖς βλαβερώτερον. οὕτως οὖν
<span class="lb" data-page="7.702" data-line="8" id="l7.702.8"></span>ἔχει κᾀπὶ τῶν ἐπιδόξων μαρανθήσεσθαι τοὺς εἰρημένους μαρασμούς.
<span class="lb" data-page="7.702" data-line="9" id="l7.702.9"></span>ἐναντιώτατον μὲν γὰρ τοῖς περιφρυγέσιν, ὠφελιμώτατον
<span class="lb" data-page="7.702" data-line="10" id="l7.702.10"></span>δὲ τοῖς τῶν γερόντων κινδυνεύουσιν ἴσχειν διάθεσιν.
<span class="lb" data-page="7.702" data-line="11" id="l7.702.11"></span>ἐν δὲ τοῖς συγκοπώδεσιν, εἰ μὴ κωλύοι τὰ τῆς γαστρὸς, ἑψῶντα
<span class="lb" data-page="7.702" data-line="12" id="l7.702.12"></span>διδόναι καθ’ ἑαυτό τε καὶ σὺν τοῖς ἄλλοις ἐδέσμασι. βαλανείου
<span class="lb" data-page="7.702" data-line="13" id="l7.702.13"></span><span class="milestone ed2page" data-n="7.191" data-unit="ed2page" id="ed2page.7.191"></span>δὲ χρῆσις εὔκαιρος εἴς τε τἄλλα τὰ προειρημένα
<span class="lb" data-page="7.702" data-line="14" id="l7.702.14"></span>καὶ εἰς τὰς ἀναδόσεις τῆς τροφῆς ἄριστον βοήθημα.
<span class="lb" data-page="7.702" data-line="15" id="l7.702.15"></span>παραλαμβάνειν δὲ αὐτὸς, πεπεμμένης ἤδη τῆς τροφῆς, οὐκ
<span class="lb" data-page="7.702" data-line="16" id="l7.702.16"></span>ἐπ’ ἐνδείᾳ μακροτέρᾳ. τῷ μὲν γὰρ ἀρτίως ἐδηδοκότι προσεισφερόμενον
<span class="lb" data-page="7.702" data-line="17" id="l7.702.17"></span>λουτρὸν ὠμῶν καὶ ἀπέπτων χυμῶν ἐμπίπλησι τὸ
<span class="pb" data-page="7.703" id="p7.703"></span>
<span class="lb" data-page="7.703" data-line="1" id="l7.703.1"></span>σῶμα· τῷ δ’ ἐπ’ ἐνδείᾳ μακροτέρᾳ τὴν δύναμιν καθαιρεῖ.
<span class="lb" data-page="7.703" data-line="2" id="l7.703.2"></span>ἐν δὲ ταῖς ἄλλαις ἁπάσαις καταστάσεσι τοῦ σώματος, καὶ μάλιστα
<span class="lb" data-page="7.703" data-line="3" id="l7.703.3"></span>ἐν τῇ νῦν προειρημένῃ, πειρατέον, ὡς εἴρηται, λούειν
<span class="lb" data-page="7.703" data-line="4" id="l7.703.4"></span>ἐπὶ συμπεπληρωμένῃ τῇ πέψει. καὶ ἡ τοῦ οἴνου δὲ χρῆσις
<span class="lb" data-page="7.703" data-line="5" id="l7.703.5"></span>ἐπὶ μὲν τοῦ ψυχροῦ μαρασμοῦ μεγάλως ὠφέλιμος, ἐπὶ δὲ
<span class="lb" data-page="7.703" data-line="6" id="l7.703.6"></span>τοῦ περιφρυγοῦς φευκτέον· μέση δέ πώς ἐστιν ἐν τῇ συγκοπώδει,
<span class="lb" data-page="7.703" data-line="7" id="l7.703.7"></span>διότι καὶ ἡ διάθεσις αὕτη μέση τέ ἐστι καὶ μικτὴ,
<span class="lb" data-page="7.703" data-line="8" id="l7.703.8"></span>τὸ μέν τι ψύξεως ἔχουσα, τὸ δέ τι καὶ τοῦ πυρετοῦ διασώζουσα.
<span class="lb" data-page="7.703" data-line="9" id="l7.703.9"></span>μεταβαλλούσης δὲ τῆς τοιαύτης διαθέσεως πρὸς
<span class="lb" data-page="7.703" data-line="10" id="l7.703.10"></span>τἀναντία, ἐν μέρει ποτὲ μὲν κατάψυξίν τε καὶ ἀσφυξίαν
<span class="lb" data-page="7.703" data-line="11" id="l7.703.11"></span>φερούσης καὶ ἁπλῶς εἰπεῖν τὰ τῆς συγκοπῆς ἴδια, ποτέ
<span class="lb" data-page="7.703" data-line="12" id="l7.703.12"></span>δὲ θερμότητα καὶ σφυγμοὺς ὁμοίους τῷ περιφρυγεῖ, καὶ τὰ
<span class="lb" data-page="7.703" data-line="13" id="l7.703.13"></span>τῆς θεραπείας χρὴ συμμεταβάλλεσθαι κατὰ τὴν τῶν ἐπικρατούντων
<span class="lb" data-page="7.703" data-line="14" id="l7.703.14"></span>φύσιν, ἐν μὲν τοῖς συγκοπώδεσιν οἶνόν τε
<span class="lb" data-page="7.703" data-line="15" id="l7.703.15"></span>καὶ τροφὰς εὐκράτους διδόντων ἡμῶν, καὶ πιλούντων καὶ
<span class="lb" data-page="7.703" data-line="16" id="l7.703.16"></span>πυκνούντων τὸ σύμπαν σῶμα, ἐν δὲ τῷ περιφρυγεῖ
<span class="lb" data-page="7.703" data-line="17" id="l7.703.17"></span>τἀναντία. τὴν δὲ κατὰ μέρος ἁπάντων ἐπιδέξιον χρῆσιν
<span class="pb" data-page="7.704" id="p7.704"></span>
<span class="lb" data-page="7.704" data-line="1" id="l7.704.1"></span>ὁ γεγυμνασμένος ἐν τοῖς τῆς θεραπευτικῆς μεθόδου γράμμασιν
<span class="lb" data-page="7.704" data-line="2" id="l7.704.2"></span>ἐξευρήσει. τουτὶ γὰρ τὸ βιβλίον οὐ τοῖς ἐπιτυχοῦσιν,
<span class="lb" data-page="7.704" data-line="3" id="l7.704.3"></span>ἀλλὰ τοῖς ἕξιν ἔχουσί τινα κατὰ τὴν τέχνην γέγραπται.
</p>
        </article>

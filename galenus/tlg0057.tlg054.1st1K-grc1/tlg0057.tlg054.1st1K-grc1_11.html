<article xmlns="http://www.w3.org/1999/xhtml" id="urn:cts:greekLit:tlg0057.tlg054.1st1K-grc1:11">
<span class="pb page1" data-page="7.725" id="p7.725"></span>
<span class="milestone ed1page page1" data-n="3.356" data-unit="ed1page" id="ed1page.3.356"></span>
<span class="milestone ed2page page1" data-n="7.319" data-unit="ed2page" id="ed2page.7.319"></span>
          <p>
<span class="lb" data-page="7.725" data-line="4" id="l7.725.4"></span>Ἀρτηρίας δ’ ἀναστομωθείσης τὸ πάθος
<span class="lb" data-page="7.725" data-line="5" id="l7.725.5"></span>ἀνεύρυσμα καλεῖται. γίγνεται δὲ τρωθείσης αὐτῆς, ἐπειδὰν
<span class="lb" data-page="7.725" data-line="6" id="l7.725.6"></span>εἰς οὐλὴν μὲν ἀφίκηται τὸ προσκείμενον αὐτῇ δέρμα, μένῃ
<span class="lb" data-page="7.725" data-line="7" id="l7.725.7"></span>δὲ τῆς ἀρτηρίας ἕλκος μήτε συμφυθείσης μήτε συνουλωθείσης
<span class="lb" data-page="7.725" data-line="8" id="l7.725.8"></span>μήτε σαρκὶ φραχθείσης. διαγινώσκεται δὲ τὰ τοιαῦτα
<span class="lb" data-page="7.725" data-line="9" id="l7.725.9"></span>παθήματα τῶν σφυγμῶν τῶν ἐργασαμένων ἀρτηριῶν, ἀλλὰ
<span class="lb" data-page="7.725" data-line="10" id="l7.725.10"></span>καὶ θλιβομένων ἀφανίζεται πᾶς ὁ ὄγκος, παλινδρομούσης εἰς
<span class="lb" data-page="7.725" data-line="11" id="l7.725.11"></span>τὰς ἀρτηρίας τῆς ἐργαζομένης αὐτὸν οὐσίας, ἣν ἐδείξαμεν ἐν
<span class="lb" data-page="7.725" data-line="12" id="l7.725.12"></span>ἄλλοις ἅμα λεπτὸν καὶ ξανθὸν εἶναι αἷμά τι πνεύματι λεπτῷ
<span class="lb" data-page="7.725" data-line="13" id="l7.725.13"></span>καὶ πολλῷ συμμιγές. εὐθὺς δὲ καὶ θερμότερόν ἐστι τὸ αἷμα
<span class="lb" data-page="7.725" data-line="14" id="l7.725.14"></span>τοῦτο τοῦ κατὰ τὰς φλέβας καὶ τρωθέντος τοῦ ἀνευρύσματος
<span class="lb" data-page="7.725" data-line="15" id="l7.725.15"></span>ἐξακοντίζεται δυσεπισχέτως. ὑποχωρεῖ μὲν οὖν κᾀν
<span class="lb" data-page="7.725" data-line="16" id="l7.725.16"></span>τοῖς οἰδήμασιν ἡ ὕλη θλιψάντων τῶν δακτύλων, καὶ βοθροῦται
<span class="lb" data-page="7.725" data-line="17" id="l7.725.17"></span>τὸ μέρος, ἀλλ’ οὔτε σφυγμός ἐστιν ἐν τούτῳ τῷ πάθει,
<span class="lb" data-page="7.725" data-line="18" id="l7.725.18"></span>καὶ ἡ χροιὰ λευκοτέρα, καὶ τὸ οἴδημα πολλῷ πλατύτερόν τε
<span class="pb" data-page="7.726" id="p7.726"></span>
<span class="lb" data-page="7.726" data-line="1" id="l7.726.1"></span>καὶ μεῖζον ἀνευρύσματος, πλὴν εἴποτε θρόμβος τις ἐγγενόμενος
<span class="lb" data-page="7.726" data-line="2" id="l7.726.2"></span>ἐξ ἀνευρύσματος σφάκελον ἐργάζοιτο. καλῶ δ’ οὕτω
<span class="lb" data-page="7.726" data-line="3" id="l7.726.3"></span>τὴν φθορὰν τῶν στερεῶν σωμάτων ἅπασαν, ὡς καὶ τοῖς
<span class="lb" data-page="7.726" data-line="4" id="l7.726.4"></span>ὀστοῖς ἐγγίνεσθαι, μήτοι γε δὴ σαρξὶν, ἢ ἀγγείοις. ἡ δὲ
<span class="lb" data-page="7.726" data-line="5" id="l7.726.5"></span>γάγγραινα νέκρωσις καὶ αὕτη τῶν στερεῶν σωμάτων, ἀλλ’
<span class="lb" data-page="7.726" data-line="6" id="l7.726.6"></span>οὔτ’ ὀστοῖς ἐπιγίγνεται καὶ ταῖς μεγίσταις ἕπεται φλεγμοναῖς,
<span class="lb" data-page="7.726" data-line="7" id="l7.726.7"></span>εἶδος μέν τι τῶν σφακελῶν ὑπάρχουσα, προσηγορίαν δὲ ἰδίαν
<span class="lb" data-page="7.726" data-line="8" id="l7.726.8"></span>ἐξαίρετον ἐπὶ τῇ κοινῇ κεκτημένη. ταῦτ’ οὖν αὐτάρκως διώρισται,
<span class="lb" data-page="7.726" data-line="9" id="l7.726.9"></span>καὶ λέγειν ἤδη καιρὸς περὶ τῶν μελαγχολικῶν
<span class="lb" data-page="7.726" data-line="10" id="l7.726.10"></span>ῥευμάτων.
</p>
        </article>

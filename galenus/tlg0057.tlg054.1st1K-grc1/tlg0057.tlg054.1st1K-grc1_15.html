<article xmlns="http://www.w3.org/1999/xhtml" id="urn:cts:greekLit:tlg0057.tlg054.1st1K-grc1:15">
<span class="pb page1" data-page="7.728" id="p7.728"></span>
<span class="milestone ed1page page1" data-n="3.356" data-unit="ed1page" id="ed1page.3.356"></span>
<span class="milestone ed2page page1" data-n="7.320" data-unit="ed2page" id="ed2page.7.320"></span>
          <p>
<span class="lb" data-page="7.728" data-line="8" id="l7.728.8"></span>Ἔστι δὲ καὶ ὁ ἀχὼρ ἕλκος μικρὸν ἐν τῷ
<span class="lb" data-page="7.728" data-line="9" id="l7.728.9"></span>δέρματι τῆς κεφαλῆς, εἰκάσαις δὲ αὐτὸ φλέγματος ἁλμυροῦ
<span class="lb" data-page="7.728" data-line="10" id="l7.728.10"></span>καὶ νιτρώδους ἔκγονον ὑπάρχειν. ἐκρεῖ γοῦν αὐτοῦ τις ἰχὼρ
<span class="lb" data-page="7.728" data-line="11" id="l7.728.11"></span>οὔθ’ ὑδατώδης ἁπλῶς οὔτ’ ἤδη παχὺς ὥσπερ τὸ μέλι, καθάπερ
<span class="lb" data-page="7.728" data-line="12" id="l7.728.12"></span>ἐν τοῖς κηρίοις ὀνομαζομένοις. καὶ γὰρ καὶ ταῦτα σὺν
<span class="lb" data-page="7.728" data-line="13" id="l7.728.13"></span>ὄγκῳ τινὶ καὶ κατατρήσεσι πλείοσι <span class="milestone ed1page" data-n="3.357" data-unit="ed1page" id="ed1page.3.357"></span>γίγνεται, μελιτώδους
<span class="lb" data-page="7.728" data-line="14" id="l7.728.14"></span>ἐκρέοντος ὑγροῦ. μικρὸς δὲ καὶ τούτων ὁ ὄγκος, ἀλλ’ οὐκ
<span class="lb" data-page="7.728" data-line="15" id="l7.728.15"></span>εἰς τοσοῦτον εἰς ὅσον ἀχῶρος. ἔτι δὲ καὶ τούτων ὄγκοι μικρότεροι
<span class="lb" data-page="7.728" data-line="16" id="l7.728.16"></span>παρὰ φύσιν ἐπὶ τοῦ δέρματος γεννῶνται, μυρμηκίαι
<span class="lb" data-page="7.728" data-line="17" id="l7.728.17"></span>τε καὶ ἀκροχορδόνες τε καὶ ψύδρακες, ἐπικνυκτίδες τε, ἅπασι
<span class="lb" data-page="7.728" data-line="18" id="l7.728.18"></span>γνώριμα πάθη. γνώριμος δ’ <span class="milestone ed2page" data-n="7.321" data-unit="ed2page" id="ed2page.7.321"></span>οὐχ ἥκιστα καὶ ὁ δοθιήν
<span class="pb" data-page="7.729" id="p7.729"></span>
<span class="lb" data-page="7.729" data-line="1" id="l7.729.1"></span>ἐστιν, ἐπιεικὴς μὲν ὑπάρχων, ὅτε ἐν αὐτῷ μόνῳ συνίσταται
<span class="lb" data-page="7.729" data-line="2" id="l7.729.2"></span>τῷ δέρματι, κακοήθης δὲ, ὅταν ἐκ πλείονος ἀνίσχηται βάθους.
<span class="lb" data-page="7.729" data-line="3" id="l7.729.3"></span>ἔοικε γὰρ οὕτως φύματι, καὶ τῇ σκληρότητι μόνον
<span class="lb" data-page="7.729" data-line="4" id="l7.729.4"></span>διήνεγκε φύματος ὁ τοιοῦτος δοθιήν. ἔστι δ’ ἄμφω τὰ πάθη
<span class="lb" data-page="7.729" data-line="5" id="l7.729.5"></span>φλεγμονώδη. καὶ τρίτον ἐπ’ αὐτοῖς ὁ βουβὼν, καὶ τέταρτον
<span class="lb" data-page="7.729" data-line="6" id="l7.729.6"></span>ὅπερ ὀνομάζουσιν ἔνιοι φύγεθλον, θερμότητι ἅμα καὶ τάχει
<span class="lb" data-page="7.729" data-line="7" id="l7.729.7"></span>γενέσεως ἀφορίζοντες τῶν ἄλλων φυμάτων. εἰσὶ δὲ καὶ οἱ
<span class="lb" data-page="7.729" data-line="8" id="l7.729.8"></span>κατὰ βουβῶνας καὶ μασχάλας μόνας γίνεσθαι φύγεθλα λέγοντες,
<span class="lb" data-page="7.729" data-line="9" id="l7.729.9"></span>φλεγμονὰς ὑπάρχοντα τῶν ἀδένων. τῶν τῇδε σκιῤῥωθέντων
<span class="lb" data-page="7.729" data-line="10" id="l7.729.10"></span>τὸ δὲ πάθος ὀνομάζεται χοιρὰς, ὥσπέρ γε καὶ
<span class="lb" data-page="7.729" data-line="11" id="l7.729.11"></span>τῶν ὄρχεων σκιῤῥωθέντων ὄνομα τῷ νοσήματι σαρκοκήλην
<span class="lb" data-page="7.729" data-line="12" id="l7.729.12"></span>ἔθεντο, καθάπερ ὅταν ὑγρὸν ὑδατῶδες ἐν τοῖς περὶ τὸν ὄρχιν
<span class="lb" data-page="7.729" data-line="13" id="l7.729.13"></span>ἀθροίζηται χιτῶσιν, ὑδροκήλην καλοῦσιν, ἐπιπλοκήλην τε
<span class="lb" data-page="7.729" data-line="14" id="l7.729.14"></span>καὶ ἐντεροκήλην, καὶ πρὸς τούτων ἔτι τὸ σύνθετον ἐξ ἀμφοῖν,
<span class="lb" data-page="7.729" data-line="15" id="l7.729.15"></span>μᾶλλον τοῦ δέοντος πεπλεγμένον, ἐντεροεπιπλοκήλην, νεωτέρων
<span class="lb" data-page="7.729" data-line="16" id="l7.729.16"></span>ἰατρῶν ὄνομα, τῶν καὶ σύμπαντας τοὺς κατὰ τῶν ὄρχεων
<span class="lb" data-page="7.729" data-line="17" id="l7.729.17"></span>ὄγκους ὀνομαζόντων κήλας διὰ τοῦ η΄ στοιχείου τῆς
<span class="lb" data-page="7.729" data-line="18" id="l7.729.18"></span>πρώτης λεγομένης συλλαβῆς, οὐ διὰ τοῦ α΄, καθάπερ ὑπὸ
<span class="lb" data-page="7.729" data-line="19" id="l7.729.19"></span>τῶν Ἀθηναίων. ὥσπερ δὲ τῶν εἰρημένων ὀνομάτων ἕκαστον ﻿
<span class="pb" data-page="7.730" id="p7.730"></span>
<span class="lb" data-page="7.730" data-line="1" id="l7.730.1"></span>ἐνδείκνυται τοῦ μέρους τὸ νόσημα καθ’ οὗ λέγεται, οὕτω καὶ
<span class="lb" data-page="7.730" data-line="2" id="l7.730.2"></span>ἡ κιρσοκήλη νεώτερον ὄνομα δηλοῖ τὸ πάθος ἐφ’ οὗ λέλεκται.
</p>
        </article>

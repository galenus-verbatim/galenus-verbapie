<article xmlns="http://www.w3.org/1999/xhtml" id="urn:cts:greekLit:tlg0057.tlg054.1st1K-grc1:17">
<span class="pb page1" data-page="7.731" id="p7.731"></span>
<span class="milestone ed1page page1" data-n="3.357" data-unit="ed1page" id="ed1page.3.357"></span>
<span class="milestone ed2page page1" data-n="7.321" data-unit="ed2page" id="ed2page.7.321"></span>
          <p>
<span class="lb" data-page="7.731" data-line="9" id="l7.731.9"></span><span class="milestone ed2page" data-n="7.322" data-unit="ed2page" id="ed2page.7.322"></span>Ἤδη δὲ καὶ ἄλλοι τινὲς ὄγκοι τετυχήκασιν
<span class="lb" data-page="7.731" data-line="10" id="l7.731.10"></span>ἰδίων ὀνομάτων, οὐδὲν ἐξαίρετον ἔχοντες, οἷον ἐπουλίδες
<span class="lb" data-page="7.731" data-line="11" id="l7.731.11"></span>τε καὶ παρουλίδες, καὶ θύμοι, καὶ τἄλλα ὅσα τοιαῦτα
<span class="lb" data-page="7.731" data-line="12" id="l7.731.12"></span>σαρκώδη βλαστήματα. καθάπερ γε πάλιν αἱ σταφυλαὶ καὶ
<span class="lb" data-page="7.731" data-line="13" id="l7.731.13"></span>τὰ παρίσθμια καὶ αἱ ἀντιάδες οὐκ ἄλλό τι ἢ φλεγμοναί
<span class="lb" data-page="7.731" data-line="14" id="l7.731.14"></span>εἰσιν, αἱ μὲν σταφυλαὶ τοῦ γαργαρεῶνος, αἱ δὲ ἀντιάδες τῶν
<span class="lb" data-page="7.731" data-line="15" id="l7.731.15"></span>ἐν ἀρχῇ τῆς φάρυγγος ἀντικειμένων ἀλλήλοις ἀδένων, ὥσπερ
<span class="lb" data-page="7.731" data-line="16" id="l7.731.16"></span>τὰ παρίσθμια τῶν κατ’ αὐτὴν τὴν φάρυγγα σωμάτων. Ἱπποκράτης
<span class="lb" data-page="7.731" data-line="17" id="l7.731.17"></span>δ’ ἔοικεν οὐχ ἅπασαν φλεγμονὴν τοῦ κίονος ὀνομάζειν
<span class="lb" data-page="7.731" data-line="18" id="l7.731.18"></span>σταφυλὴν, ἀλλ’ ἓν μόνον εἶδος, ἐν ᾧ τὸ πέρας τοῦ γαργαρεῶνος
<span class="pb" data-page="7.732" id="p7.732"></span>
<span class="lb" data-page="7.732" data-line="1" id="l7.732.1"></span>ὁμοιοῦται σταφυλῆς ῥαγί. ἀλλὰ καὶ οἱ πολύποδες,
<span class="lb" data-page="7.732" data-line="2" id="l7.732.2"></span>ἤτοι φλεγμονῆς, ἢ φύματος, ἤ τινος βλαστήματος, ἢ ὅπως
<span class="lb" data-page="7.732" data-line="3" id="l7.732.3"></span>ἂν ἐθελήσῃ τις ὀνομάζειν, ἐν μυκτῆρσι συνισταμένου ἀποτελοῦνται,
<span class="lb" data-page="7.732" data-line="4" id="l7.732.4"></span>φλεγμονώδεις δ’ εἰσὶ καὶ ὑγροὶ διὰ τὸ χωρίον.
<span class="lb" data-page="7.732" data-line="5" id="l7.732.5"></span>ἐγκανθὶς δὲ καὶ αὕτη παρὰ φύσιν μέν τις ὄγκος ἐν τοῖς μεγάλοις
<span class="lb" data-page="7.732" data-line="6" id="l7.732.6"></span>γίνεται κανθοῖς, ἔστι δ’ οὐ τῷ παντὶ γένει παρὰ φύσιν.
<span class="lb" data-page="7.732" data-line="7" id="l7.732.7"></span>τὰ δὲ πτερύγια βλαστήματά ἐστι τοῦ ἐπιπεφυκότος ἔξωθεν
<span class="lb" data-page="7.732" data-line="8" id="l7.732.8"></span>ὑμένος τοῖς ὀφθαλμοῖς, ὃς ἀπὸ τοῦ περιοστίου καταφερόμενος
<span class="lb" data-page="7.732" data-line="9" id="l7.732.9"></span>ἐπὶ τὴν στεφάνην ἀφικνεῖται. τὰ δὲ σταφυλώματα καλούμενα,
<span class="lb" data-page="7.732" data-line="10" id="l7.732.10"></span>τὰ μὲν τῇ θέσει μόνῃ, τὰ δὲ τῇ διαθέσει παρὰ
<span class="lb" data-page="7.732" data-line="11" id="l7.732.11"></span>φύσιν ἐστὶν, εἴρηται δὲ περὶ τῶν τοιούτων ἁπάντων, ὅσα
<span class="lb" data-page="7.732" data-line="12" id="l7.732.12"></span>κατὰ τοὺς ὀφθαλμοὺς συνίσταται πάθη, δι’ ἑτέρου. καιρὸς
<span class="lb" data-page="7.732" data-line="13" id="l7.732.13"></span>οὖν ἤδη παύειν ἐν τῷδε τὸν λόγον, οὐδὲ μιᾶς ἔτι τῶν παρὰ
<span class="lb" data-page="7.732" data-line="14" id="l7.732.14"></span>φύσιν ὄγκων ἰδέας ἀῤῥήτου καταλελειμμένης.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg054.1st1K-grc1:2">
<span class="pb page1" data-page="7.707" id="p7.707"></span>
<span class="milestone ed1page page1" data-n="2.354" data-unit="ed1page" id="ed1page.3.354"></span>
<span class="milestone ed2page page1" data-n="6.313" data-unit="ed2page" id="ed2page.7.313"></span>
          <p>
<span class="lb" data-page="7.707" data-line="3" id="l7.707.3"></span><span class="milestone ed2page" data-n="7.313" data-unit="ed2page" id="ed2page.7.313"></span>Λέγεσθαι δὲ εἴθισται τοῖς Ἕλλησι
<span class="lb" data-page="7.707" data-line="4" id="l7.707.4"></span>τοὔνομα τοῦτο κατὰ τῶν ἐν ὄγκῳ μείζονι μορίων
<span class="lb" data-page="7.707" data-line="5" id="l7.707.5"></span>σαρκωδῶν, ἅμα τάσει καὶ ἀντιτυπίᾳ καὶ ὀδύνῃ σφυγματώδει
<span class="lb" data-page="7.707" data-line="6" id="l7.707.6"></span>καὶ θερμῇ καὶ μετ’ ἐρυθήματος· ἥτις δ’ ἐστὶν ἡ
<span class="lb" data-page="7.707" data-line="7" id="l7.707.7"></span>αἰτία, δι’ ἣν ταῦτα ἐγένετο τὰ συμπτώματα, μὴ ὅτι τοῖς
<span class="lb" data-page="7.707" data-line="8" id="l7.707.8"></span>πολλοῖς, ἀλλ’ οὐδ’ αὐτοῖς τοῖς ἰατροῖς ἔγνωσται πᾶσιν.
<span class="lb" data-page="7.707" data-line="9" id="l7.707.9"></span>οὐδὲ γὰρ ὁδῷ τινι ποιοῦνται τὴν ζήτησιν οἱ πλείους αὐτῶν,
<span class="lb" data-page="7.707" data-line="10" id="l7.707.10"></span>ἀλλὰ τὸ δόξαν αὐτοῖς ἁπλῶς ἀποφαίνονται. γίγνοιτο δ’ ἂν
<span class="lb" data-page="7.707" data-line="11" id="l7.707.11"></span>ἡ σκέψις, εἴπερ τις ὁδῷ προέρχοιτο, τοιαδί. μείζων ὄγκος
<span class="lb" data-page="7.707" data-line="12" id="l7.707.12"></span>οὐκ ἄν ποτε γένοιτο περὶ σῶμα οὐδὲν ἄνευ τοῦ τὴν οὐσίαν
<span class="lb" data-page="7.707" data-line="13" id="l7.707.13"></span>αὐτοῦ δυοῖν τούτων παθεῖν θάτερον, ἢ ὑπὸ θερμότητος πολλῆς
<span class="lb" data-page="7.707" data-line="14" id="l7.707.14"></span>οἷον περιζέσασαν χυθῆναι, ἢ ἔξωθέν τινα νεωτέραν
<span class="lb" data-page="7.707" data-line="15" id="l7.707.15"></span>οὐσίαν ἐπικτήσασθαι. χεομένη μὲν γὰρ πνευματοῦται καὶ
<span class="lb" data-page="7.707" data-line="16" id="l7.707.16"></span>ψυχθεῖσά γε αὕτη τὸν ἀρχαῖον ὄγκον ἀνακτᾶται ῥᾳδίως.
<span class="lb" data-page="7.707" data-line="17" id="l7.707.17"></span>οὔτε δὲ πνεῦμα περιεχόμενον ἐν τοῖς φλεγμαίνουσιν ὁρᾶται,
<span class="lb" data-page="7.707" data-line="18" id="l7.707.18"></span>καθάπερ ἐν ἄλλοις ὄγκοις πολλοῖς, καὶ ψυχόμενα πρὸς τὴν
<span class="pb" data-page="7.708" id="p7.708"></span>
<span class="lb" data-page="7.708" data-line="1" id="l7.708.1"></span>ἐξ ἀρχῆς κατάστασιν οὔτ’ εὐθὺς οὔτ’ ἐξ ἅπαντος ἐπανέρχεται.
<span class="lb" data-page="7.708" data-line="2" id="l7.708.2"></span>ὅτι δ’ οὐ περιέχεται πνεῦμα, δῆλον ἐκ τῆς τομῆς.
<span class="lb" data-page="7.708" data-line="3" id="l7.708.3"></span>φαίνεται γὰρ εἰ τμηθείη τὸ φλεγμαῖνον, αἷμα μὲν ἐκχεόμενον
<span class="lb" data-page="7.708" data-line="4" id="l7.708.4"></span>πάμπολυ καὶ τὸ χωρίον ὅλον ἐναργῶς αἵματος μεστὸν, ὥσπερ
<span class="lb" data-page="7.708" data-line="5" id="l7.708.5"></span>οἱ διάβροχοι σπόγχοι, πνεῦμα δὲ οὔτ’ εὐθὺς ἐκπῖπτον οὔτ’
<span class="lb" data-page="7.708" data-line="6" id="l7.708.6"></span>αὖθις. ἀλλὰ καὶ ἡ χροιὰ μόνη τοῦ αἵματος οἰκεία τε ἅμα
<span class="lb" data-page="7.708" data-line="7" id="l7.708.7"></span>καὶ ἀχώριστος. οὐδὲ γὰρ ἄλλο τῶν ἐν τῷ σώματι μορίων
<span class="lb" data-page="7.708" data-line="8" id="l7.708.8"></span>ἢ χυμῶν ἐρυθρὸν, πλὴν σαρκός τε καὶ αἵματος. ἀλλ’ οὔτε
<span class="lb" data-page="7.708" data-line="9" id="l7.708.9"></span>πολυσαρκία ἐστὶ τὸ πάθημα τῆς φλεγμονῆς, καὶ εἴπερ συσταίη
<span class="lb" data-page="7.708" data-line="10" id="l7.708.10"></span>ποτὲ πολυσαρκία κατὰ τὸ σῶμα μόνη, χωρὶς αἵματος πλήθους,
<span class="lb" data-page="7.708" data-line="11" id="l7.708.11"></span>ὁ μὲν ὄγκος μείζων γίνεται τοῦ κατὰ φύσιν, ἡ χροιὰ
<span class="lb" data-page="7.708" data-line="12" id="l7.708.12"></span>δὲ ἐν ὅροις ὑγιεινοῖς διαμένει, μηδὲν τῆς ἀρχαίας ἐξαλλάττουσα
<span class="lb" data-page="7.708" data-line="13" id="l7.708.13"></span>φύσεως. οὐδενὶ γὰρ αὐξανομένῳ κατὰ τὴν οὐσίαν
<span class="lb" data-page="7.708" data-line="14" id="l7.708.14"></span>ἐπιτείνεται τὸ πρόσθεν χρῶμα. οὕτω γὰρ ἂν ἥ τε χιὼν ἐγίνετο
<span class="lb" data-page="7.708" data-line="15" id="l7.708.15"></span>λευκοτέρα καὶ ἡ πίττα μελαντέρα καὶ ὁ χρυσὸς ξανθότερος.
<span class="lb" data-page="7.708" data-line="16" id="l7.708.16"></span>ἕτερον οὖν ἐστι προφανῶς αὔξησις οὐσίας ἀλλοιώσεως.
<span class="lb" data-page="7.708" data-line="17" id="l7.708.17"></span>αὐξάνεται μὲν γὰρ κατὰ τὸ ποσὸν, ἀλλοιοῦται δὲ
<span class="lb" data-page="7.708" data-line="18" id="l7.708.18"></span>κατὰ τὸ ποιόν. ἔστι δέ που καὶ τὸ χρῶμα ποιᾶς οὐσίας, οὐ
<span class="pb" data-page="7.709" id="p7.709"></span>
<span class="lb" data-page="7.709" data-line="1" id="l7.709.1"></span>ποσῆς γνώρισμα. διὰ ταῦτα μὲν οὖν πολυσαρκία ἕτερον
<span class="lb" data-page="7.709" data-line="2" id="l7.709.2"></span>φλεγμονῆς, δι’ αὐτὰ δὲ ταῦτα πλεονάζειν ἄν τις ἐν αὐτῇ τὸν
<span class="lb" data-page="7.709" data-line="3" id="l7.709.3"></span>τοῦ αἵματος ὑπολάβοι χυμόν. ἀλλὰ καὶ μεθ’ ἑλκῶν ἐνίοτε
<span class="lb" data-page="7.709" data-line="4" id="l7.709.4"></span>μέγισται γίνονται φλεγμοναὶ, καὶ φαίνεταί τις ἐκρέων ἰχὼρ
<span class="lb" data-page="7.709" data-line="5" id="l7.709.5"></span>ὑδατώδης λεπτὸς, αἱματώδους φαινομένου τοῦ πέριξ χωρίου.
<span class="lb" data-page="7.709" data-line="6" id="l7.709.6"></span>ἀναγκαῖον οὖν ἐν τῷδε τὴν πύκνωσιν τῆς σαρκὸς, ἣν ἐν τοῖς
<span class="lb" data-page="7.709" data-line="7" id="l7.709.7"></span>κατὰ τὸ τραῦμα πέρασιν ἑαυτῇ ἐπεκτήσατο, συμμετρίας εἰς
<span class="lb" data-page="7.709" data-line="8" id="l7.709.8"></span>τοσοῦτον ἥκειν, ὡς διεκπίπτειν ἐπιτρέπουσαν τοῖς <span class="milestone ed1page" data-n="3.354" data-unit="ed1page" id="ed1page.3.354"></span>ἰχῶρσιν,
<span class="lb" data-page="7.709" data-line="9" id="l7.709.9"></span>ἐναποστέγειν δ’ ἔνδον ἑαυτῆς τὸ αἷμα. καὶ μὴν ὅσον
<span class="lb" data-page="7.709" data-line="10" id="l7.709.10"></span>αἵματος ἰχὼρ λεπτομερέστερός ἐστι, τοσοῦτον ἢ καὶ πλέον
<span class="lb" data-page="7.709" data-line="11" id="l7.709.11"></span>ἔτι παχυμερέστερος ὑπάρχει πνεύματος. ὥστε εἴπερ ἡ κατὰ
<span class="lb" data-page="7.709" data-line="12" id="l7.709.12"></span>τὸ τραῦμα σὰρξ ἐπιτρέπει ἐκπίπτειν τοῖς ἰχῶρσιν, ἐπέτρεπεν
<span class="lb" data-page="7.709" data-line="13" id="l7.709.13"></span>ἂν δήπου τῷ πνεύματι. κενωθέντος δὲ ἅπαξ αὐτοῦ, καθίστατο
<span class="lb" data-page="7.709" data-line="14" id="l7.709.14"></span>ἂν εὐθέως καὶ ὁ τῆς φλεγμονῆς ὄγκος. ἀμέλει καὶ φαίνεται
<span class="lb" data-page="7.709" data-line="15" id="l7.709.15"></span>γιγνόμενον οὕτως ἐν οἷς ἂν μορίοις ὄντως ἀθροισθῇ τὸ
<span class="lb" data-page="7.709" data-line="16" id="l7.709.16"></span>πνεῦμα. τμηθέντων γὰρ αὐτῶν αὐτίκα συστέλλεται πᾶς
<span class="lb" data-page="7.709" data-line="17" id="l7.709.17"></span>ὄγκος. ἀλλὰ καὶ ἡ γένεσις αὐτῆς τῆς ἐπὶ τραύμασι γενομένης
<span class="lb" data-page="7.709" data-line="18" id="l7.709.18"></span>φλεγμονῆς μαρτυρεῖ. ἐν ἀρχῇ μὲν γὰρ ἔτι νεοτρώτων
<span class="lb" data-page="7.709" data-line="19" id="l7.709.19"></span>ὄντων ἐκπίπτει <span class="milestone ed2page" data-n="7.314" data-unit="ed2page" id="ed2page.7.314"></span>πλῆθος αἵματος· ἴσχεται δ’ ﻿
<span class="pb" data-page="7.710" id="p7.710"></span>
<span class="lb" data-page="7.710" data-line="1" id="l7.710.1"></span>αὖθις ἤτοι ψυξάντων ἡμῶν, ἢ αὐτομάτως ὑπὸ τοῦ περιέχοντος
<span class="lb" data-page="7.710" data-line="2" id="l7.710.2"></span>ψυχθέν. ἀλλὰ καὶ πιλησάντων ἡμῶν ταῖς χερσὶν ἢ ἐπιδησάντων,
<span class="lb" data-page="7.710" data-line="3" id="l7.710.3"></span>ἴσχεται κωλυόμενον ἐκρεῖν. εἶτ’ ἐν τοῖς στόμασι
<span class="lb" data-page="7.710" data-line="4" id="l7.710.4"></span>τῶν διῃρημένων ἀγγείων ἰσχόμενόν τε καὶ φραττόμενον πιλοῦταί
<span class="lb" data-page="7.710" data-line="5" id="l7.710.5"></span>τε καὶ πήγνυται, παραπλήσιόν τι πάσχον θρόμβῳ,
<span class="lb" data-page="7.710" data-line="6" id="l7.710.6"></span>πλὴν ὅτι θρόμβος μὲν ἀθρόα τοῦ αἵματός ἐστι πῆξις αἰσθητὴ,
<span class="lb" data-page="7.710" data-line="7" id="l7.710.7"></span>τὸ δ’ ἐπὶ τῶν ἑλκῶν γιγνόμενον οὐκέτ’ ἀθρόως, ἀλλὰ κατὰ
<span class="lb" data-page="7.710" data-line="8" id="l7.710.8"></span>σμικρὰ καὶ πολλὰ πέρατα τῶν διῃρημένων ἀγγείων ἵστησι
<span class="lb" data-page="7.710" data-line="9" id="l7.710.9"></span>καὶ παχύνει τὸ αἷμα. ὅταν οὖν ἅμα μὲν τοῦτο παχύτερον,
<span class="lb" data-page="7.710" data-line="10" id="l7.710.10"></span>ἅμα δὲ τῶν ἀγγείων τὸ πέρας γένηται στενότερον, ἴσχεται
<span class="lb" data-page="7.710" data-line="11" id="l7.710.11"></span>μὲν ἤδη τὸ αἷμα, διεκπίπτουσι δὲ ἰχῶρες. ταῦτα πάντα
<span class="lb" data-page="7.710" data-line="12" id="l7.710.12"></span>τεκμήρια μέγιστα τοῦ πληθύνειν ἐν τοῖς φλεγμαίνουσι μορίοις
<span class="lb" data-page="7.710" data-line="13" id="l7.710.13"></span>τὸ αἷμα. θερμότερον μὲν οὖν ἐστι τοῦ κατὰ φύσιν ἐν τοῖς
<span class="lb" data-page="7.710" data-line="14" id="l7.710.14"></span>οὕτω διακειμένοις, οὐ μὴν τοσοῦτον θερμότερον, ὡς μόνῃ
<span class="lb" data-page="7.710" data-line="15" id="l7.710.15"></span>τῇ χύσει τηλικοῦτον ἐργάσασθαι τὸν ὄγκον. πολλὰ δ’ ἂν εἴη
<span class="lb" data-page="7.710" data-line="16" id="l7.710.16"></span>σοι καὶ τὰ τοῦδε τεκμήρια. πρῶτον μὲν οἱ διακαέστατοι τῶν
<span class="lb" data-page="7.710" data-line="17" id="l7.710.17"></span>πυρετῶν· ὅσον γὰρ ἐπὶ τούτων ἡ θερμασία σφοδροτέρα τῆς
<span class="lb" data-page="7.710" data-line="18" id="l7.710.18"></span>κατὰ τὰ φλεγμαίνοντα μόριά ἐστι, τοσοῦτον τὸν ὄγκον ἐχρῆν
<span class="pb" data-page="7.711" id="p7.711"></span>
<span class="lb" data-page="7.711" data-line="1" id="l7.711.1"></span>εἶναι μείζονα. δεύτερον δὲ τεκμήριον ἐκ τῆς τοῦ αἵματος οὐσίας·
<span class="lb" data-page="7.711" data-line="2" id="l7.711.2"></span>οὐ γὰρ ὥσπερ πίττα καὶ ῥητίνη καὶ κηρὸς ὑπὸ ψύξεως
<span class="lb" data-page="7.711" data-line="3" id="l7.711.3"></span>πέπηγεν, ἀλλ’ ἔστιν ἀεί τε καὶ φύσει θερμότερον. ἐκείνοις
<span class="lb" data-page="7.711" data-line="4" id="l7.711.4"></span>μὲν οὖν θερμαινομένοις εἰς τοὐναντίον ἡ μετάστασις· αἵματι
<span class="lb" data-page="7.711" data-line="5" id="l7.711.5"></span>δὲ κατὰ φύσιν ὑπάρχοντι θερμῷ γένοιτο μὲν ὀλίγῳ τινὶ
<span class="lb" data-page="7.711" data-line="6" id="l7.711.6"></span>ὁ μείζων ὄγκος, οὐ μὴν ἐπὶ τοσοῦτον, ὅσον ἐξαίρουσιν αἱ
<span class="lb" data-page="7.711" data-line="7" id="l7.711.7"></span>φλεγμοναὶ τὰ πάσχοντα μόρια. καίτοι γε πίττα καὶ ῥητίνη
<span class="lb" data-page="7.711" data-line="8" id="l7.711.8"></span>καὶ κηρὸς, εἰς τοσαύτην ἀφικνούμενα θερμασίαν, εἰς ὅσην
<span class="lb" data-page="7.711" data-line="9" id="l7.711.9"></span>ἥκει τὰ φλεγμαίνοντα, βραχὺ τοῦ ἐξ ἀρχῆς ἐπαύξεται. καί
<span class="lb" data-page="7.711" data-line="10" id="l7.711.10"></span>σοι καὶ τοῦτό ἐστι τεκμήριον ἕτερον ἐπὶ τοῖς εἰρημένοις οὐ
<span class="lb" data-page="7.711" data-line="11" id="l7.711.11"></span>σμικρὸν τοῦ τὸν ὄγκον τῶν φλεγμαινόντων μορίων μὴ διὰ
<span class="lb" data-page="7.711" data-line="12" id="l7.711.12"></span>μόνην γίνεσθαι τὴν χύσιν. ὀλίγη μὲν γάρ ἐστιν ἡ κατὰ θερμασίαν
<span class="lb" data-page="7.711" data-line="13" id="l7.711.13"></span>ἀλλοίωσις τοῦ αἵματος, οὐκ ὀλίγῳ δὲ μείζων ὁ ὄγκος.
<span class="lb" data-page="7.711" data-line="14" id="l7.711.14"></span>ἱκανὸν δὲ τεκμήριον ἔστω σοι καὶ αὐτὸ τὸ φαινόμενον. οὐ
<span class="lb" data-page="7.711" data-line="15" id="l7.711.15"></span>γὰρ ὥσπερ ἡ ῥητίνη καὶ ἡ πίττα καὶ ὁ κηρὸς θερμαινόμενα
<span class="lb" data-page="7.711" data-line="16" id="l7.711.16"></span>σφοδρότερον ἐπιπλεῖστον ἥκουσι χύσεως, οὕτω καὶ τὸ αἷμα·
<span class="lb" data-page="7.711" data-line="17" id="l7.711.17"></span>φυλάττει δὲ, κᾂν ἐπὶ πυρὸς ἕψηται, τὸν ἔμπροσθεν ὄγκον,
<span class="lb" data-page="7.711" data-line="18" id="l7.711.18"></span>ἢ οὐδ’ ὅλως ἢ παντάπασιν ἐλάχιστον εἰς μέγεθος ἐξαιρόμενον.
<span class="pb" data-page="7.712" id="p7.712"></span>
<span class="lb" data-page="7.712" data-line="1" id="l7.712.1"></span>εἴρηται δέ μοι καὶ πρόσθεν, ὅτι ψυχομέναις ταῖς φλεγμοναῖς
<span class="lb" data-page="7.712" data-line="2" id="l7.712.2"></span>οὐκ ἀεὶ καθίστασθαι συμβαίνει. τὴν γὰρ ἀκμάζουσάν τε καὶ
<span class="lb" data-page="7.712" data-line="3" id="l7.712.3"></span>μεγάλην, ἐφ’ ἧς ἐσφήνωται τὸ ῥεῦμα, κᾂν ἐπὶ πλέον ψύξῃς,
<span class="lb" data-page="7.712" data-line="4" id="l7.712.4"></span>οὐ καθαιρήσεις τὸν ὄγκον, ἀλλὰ πελιδνὸν ἐργάσῃ τὸ μέρος
<span class="lb" data-page="7.712" data-line="5" id="l7.712.5"></span>καὶ ψυχρὸν, εἰς σκίῤῥον τε μεταστήσεις τὸ πάθος. εὐκολώτατα
<span class="lb" data-page="7.712" data-line="6" id="l7.712.6"></span>δὲ πρὶν μὲν σφηνωθῆναι τὸ ῥεῦμα τοῖς ψύχουσί τε καὶ
<span class="lb" data-page="7.712" data-line="7" id="l7.712.7"></span>στύφουσιν ἀναστέλλεται, καὶ μάλισθ’ ὅταν ὀλίγον ᾖ· δυσλύτως
<span class="lb" data-page="7.712" data-line="8" id="l7.712.8"></span>δὲ ἔμπροσθεν ἐμπλασθὲν, ὑπὸ μὲν τῶν στυφόντων καὶ ψυχόντων
<span class="lb" data-page="7.712" data-line="9" id="l7.712.9"></span>οὐδὲν ὀνίναται, κενωθῆναι δὲ δεῖται. ἐξεύρηται τοιγαροῦν
<span class="lb" data-page="7.712" data-line="10" id="l7.712.10"></span>τηνικαῦτα τοῖς ἰατροῖς οὐ μόνον τοῖς θερμαίνουσι διαφορεῖν,
<span class="lb" data-page="7.712" data-line="11" id="l7.712.11"></span>ἀλλὰ καὶ αὐτοῦ τι τοῦ αἵματος αἰσθητῶς ἐκκενοῦν, ἀμυχὰς
<span class="lb" data-page="7.712" data-line="12" id="l7.712.12"></span>εἰς τὸ δέρμα ποιούντων. πάντα ταῦτα οὖν μεγάλα γνωρίσματα
<span class="lb" data-page="7.712" data-line="13" id="l7.712.13"></span>τοῦ πεπληρῶσθαι τὸ φλεγμαῖνον αἱματώδους χυμοῦ.
<span class="lb" data-page="7.712" data-line="14" id="l7.712.14"></span>θερμὸν δὲ ἀμέτρως οὐκ εὐθὺς ἐξ ἀρχῆς, ἀλλ’ ἐν τῷ χρόνῳ γίνεται,
<span class="lb" data-page="7.712" data-line="15" id="l7.712.15"></span>διὰ τὴν ἔμφραξιν ἁπάντων τῶν πόρων ἰσχομένης τῆς
<span class="lb" data-page="7.712" data-line="16" id="l7.712.16"></span>ἀρχαίας ἀναπνοῆς. ἀναγκαῖον οὖν δήπου καὶ σήπεσθαι
<span class="lb" data-page="7.712" data-line="17" id="l7.712.17"></span>χρονίζοντι τῷ αἵματι. πάντα γὰρ ὅσα θερμὰ καὶ ὑγρὰ σώματα,
<span class="lb" data-page="7.712" data-line="18" id="l7.712.18"></span>κατὰ θερμὸν ἀθροιζόμενα τόπον ἑτοίμως σήπεται,
<span class="pb" data-page="7.713" id="p7.713"></span>
<span class="lb" data-page="7.713" data-line="1" id="l7.713.1"></span>μήτε κενούμενα μήτε ἐμψυχόμενα, <span class="milestone ed2page" data-n="7.315" data-unit="ed2page" id="ed2page.7.315"></span>ὥστε καὶ ἡ ἐκ τῆς
<span class="lb" data-page="7.713" data-line="2" id="l7.713.2"></span>σηπεδόνος αὐτοῦ προέρχεται θερμότης, ἐφ’ ᾗ πρόσθεν εἶχεν.
<span class="lb" data-page="7.713" data-line="3" id="l7.713.3"></span>ὅτι μὲν οὖν ἐν τοῖς ἀγγείοις αἷμα πλεῖον ἤθροισται κατὰ τὰ
<span class="lb" data-page="7.713" data-line="4" id="l7.713.4"></span>φλεγμαίνοντα μόρια, τοῖς ὄγκοις αὐτῶν τεκμαρτέον, οὐχ
<span class="lb" data-page="7.713" data-line="5" id="l7.713.5"></span>ἥκιστα δὲ καὶ τῷ φαίνεσθαι φλέβας ἐν αὐτοῖς ἀοράτους ἔμπροσθεν
<span class="lb" data-page="7.713" data-line="6" id="l7.713.6"></span>οὔσας ὑπὸ σμικρότητος, οὐ γεννηθείσας δήπου κατὰ
<span class="lb" data-page="7.713" data-line="7" id="l7.713.7"></span>τὴν φλεγμονὴν, ἀλλ’ ἐκ τοῦ πληρωθῆναι τοῦ αἵματος εἰς μέγεθος
<span class="lb" data-page="7.713" data-line="8" id="l7.713.8"></span>ἀρθείσας τοσοῦτον, ὡς αἰσθητὰς γενέσθαι. μάλιστα
<span class="lb" data-page="7.713" data-line="9" id="l7.713.9"></span>δὲ ἐν ὀφθαλμοῖς φαίνεται τοῦτο συμπῖπτον καὶ πόσθῃ καὶ
<span class="lb" data-page="7.713" data-line="10" id="l7.713.10"></span>τιτθοῖς. ὅτι δὲ καὶ ἡ σύμπασα φαίνεται σὰρξ, ἧς ἤδη καὶ
<span class="lb" data-page="7.713" data-line="11" id="l7.713.11"></span>μάλιστα πάθος ἐστὶν ἡ φλεγμονὴ, πληροῦσθαι ῥεύματος αἱματώδους,
<span class="lb" data-page="7.713" data-line="12" id="l7.713.12"></span>ἥ τε χροιὰ καὶ ὁ ὄγκος αὐτὸς ἐνδείκνυται. διὰ
<span class="lb" data-page="7.713" data-line="13" id="l7.713.13"></span>τοῦτο δὲ καὶ ὑγρὰ πᾶσα καὶ διάβροχος ὥσπερ ἔριον καὶ
<span class="lb" data-page="7.713" data-line="14" id="l7.713.14"></span>σπόγγος φαίνεται, καὶ τούτῳ μαρτυροῦσι καὶ οἱ ἐκρέοντες
<span class="lb" data-page="7.713" data-line="15" id="l7.713.15"></span>ἰχῶρες, ἐπειδὰν ἔχῃ στόμιον ἡ φλεγμονή. εἰκότως δὲ, οἶμαι,
<span class="lb" data-page="7.713" data-line="16" id="l7.713.16"></span>καὶ τὸ δέρμα σὺν τοῖς ὄγκοις τῶν ὑποκειμένων ἐξαίρεται καὶ
<span class="lb" data-page="7.713" data-line="17" id="l7.713.17"></span>περιτείνεται, καὶ τῷ χρόνῳ δὲ δέχεται καὶ αὐτὸ τοῦ ῥεύματος,
<span class="lb" data-page="7.713" data-line="18" id="l7.713.18"></span>ὥσπερ καὶ οἱ τῶν ἀγγείων χιτῶνες. οὕτω δὲ καὶ οἱ
<span class="pb" data-page="7.714" id="p7.714"></span>
<span class="lb" data-page="7.714" data-line="1" id="l7.714.1"></span>ὑμένες οἱ κατὰ τὸ φλεγμαῖνον μέρος, ἔτι δὲ καὶ τὰ νεῦρα
<span class="lb" data-page="7.714" data-line="2" id="l7.714.2"></span>καὶ οἱ τένοντες ἀπολαύουσιν ἐν τῷ χρόνῳ τῆς φλεγμονῆς,
<span class="lb" data-page="7.714" data-line="3" id="l7.714.3"></span>ἐνίοτε μέν τοι τρωθέντων αὐτῶν ἢ καὶ ἄλλως παθόντων,
<span class="lb" data-page="7.714" data-line="4" id="l7.714.4"></span>ἐξ αὐτῶν ἐκείνων πρῶτον ἄρχεται τὸ κακόν. ὅλως δὲ οὐδὲν
<span class="lb" data-page="7.714" data-line="5" id="l7.714.5"></span>τῷ φλεγμαίνοντι μορίῳ κατὰ φύσιν ἔχον ἀκριβῶς διαμένει
<span class="lb" data-page="7.714" data-line="6" id="l7.714.6"></span>χρονιζούσης τῆς φλεγμονῆς, ἀλλὰ συναπολαύει τῇ
<span class="lb" data-page="7.714" data-line="7" id="l7.714.7"></span>σαρκὶ πάντα τοῦ ῥεύματος, ὥστ’ ἐνίοτε καὶ τῶν ὀστῶν
<span class="lb" data-page="7.714" data-line="8" id="l7.714.8"></span>ἅπτεται, ἐν γοῦν τῷ κατὰ φύσιν ἔχειν χαλαρόν τέ
<span class="lb" data-page="7.714" data-line="9" id="l7.714.9"></span>πασχόντων. ἐν γοῦν τῷ κατὰ φύσιν ἔχειν χαλαρόν τέ
<span class="lb" data-page="7.714" data-line="10" id="l7.714.10"></span>ἐστι τὸ δέρμα τοῖς γε μὴ παχέσιν, ἥ τ’ ἐν τῷ μεταξὺ χώρα
<span class="lb" data-page="7.714" data-line="11" id="l7.714.11"></span>κενὴ, καθ’ ἧς ἐπιπέπτωκεν· ὡσαύτως δὲ καὶ αἱ κατὰ τὴν
<span class="lb" data-page="7.714" data-line="12" id="l7.714.12"></span>σάρκα χῶραι, περὶ ὧν ἐπὶ πλέον ἐν ταῖς ἀνατομικαῖς ἐγχειρήσεσι
<span class="lb" data-page="7.714" data-line="13" id="l7.714.13"></span>λέλεκται, κεναὶ πᾶσαι τυγχάνουσιν οὖσαι, καὶ μάλιστά
<span class="lb" data-page="7.714" data-line="14" id="l7.714.14"></span>γε αἱ περὶ τὰς ἀρτηρίας ἐν κύκλῳ ταῖς διαστολαῖς
<span class="lb" data-page="7.714" data-line="15" id="l7.714.15"></span>αὐτῶν ἀνακείμεναι· κατὰ δὲ τὰς φλεγμονὰς ἅπασαι πληροῦνται
<span class="lb" data-page="7.714" data-line="16" id="l7.714.16"></span>τοῦ αἵματος, ἐκ μὲν τῶν ἀγγείων διιδρουμένου
<span class="lb" data-page="7.714" data-line="17" id="l7.714.17"></span>κατὰ τοὺς χιτῶνας αὐτῶν, ἐν παντὶ δὲ μορίῳ τῆς σαρκὸς
<span class="lb" data-page="7.714" data-line="18" id="l7.714.18"></span>ἀναμιγνυμένου δροσοειδῶς.
</p>
        </article>

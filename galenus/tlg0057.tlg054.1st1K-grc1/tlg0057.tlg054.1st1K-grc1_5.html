<article xmlns="http://www.w3.org/1999/xhtml" id="urn:cts:greekLit:tlg0057.tlg054.1st1K-grc1:5">
<span class="pb page1" data-page="7.718" id="p7.718"></span>
<span class="milestone ed1page page1" data-n="3.355" data-unit="ed1page" id="ed1page.3.355"></span>
<span class="milestone ed2page page1" data-n="7.316" data-unit="ed2page" id="ed2page.7.316"></span>
          <p>
<span class="lb" data-page="7.718" data-line="10" id="l7.718.10"></span>Ἔστι δὲ καὶ ἡ σύριγξ ὀνομαζομένη στενὸς
<span class="lb" data-page="7.718" data-line="11" id="l7.718.11"></span>καὶ προμήκης κόλπος, ὁμοίως τοῖς ἄλλοις κόλποις προστελλομένη
<span class="lb" data-page="7.718" data-line="12" id="l7.718.12"></span>τε καὶ αὖθις ἀφισταμένη δι’ ἐπιῤῥοὴν περιττωμάτων,
<span class="lb" data-page="7.718" data-line="13" id="l7.718.13"></span>ὥσπερ <span class="milestone ed2page" data-n="7.317" data-unit="ed2page" id="ed2page.7.317"></span>ἐκεῖνοι. ἀθερώματα δὲ καὶ στεατώματα καὶ
<span class="lb" data-page="7.718" data-line="14" id="l7.718.14"></span>μελικηρίδας, ὅσα τε ἄλλα τοιαῦτα, τινὲς μὲν ἐν τοῖς ἀποστήμασι
<span class="lb" data-page="7.718" data-line="15" id="l7.718.15"></span>τίθενται, τινὲς δὲ εἰς ἕτερον γένος. εὔδηλος δὲ καὶ ἡ
<span class="lb" data-page="7.718" data-line="16" id="l7.718.16"></span>τούτων φύσις ἐκ τῶν ὀνομάτων. ἀθέρᾳ μὲν γάρ τι παραπλήσιον
<span class="lb" data-page="7.718" data-line="17" id="l7.718.17"></span>ἐν τοῖς ἀθερώμασιν εὑρίσκεται· μέλιτι δὲ ἐν τοῖς μελικηρίσι·
<span class="lb" data-page="7.718" data-line="18" id="l7.718.18"></span>στέατι δὲ ἐν τοῖς στεατώμασιν. ὡς τὸ πολὺ δὲ χιτών
<span class="pb" data-page="7.719" id="p7.719"></span>
<span class="lb" data-page="7.719" data-line="1" id="l7.719.1"></span>τις ὑμενώδης ἅπαντα τὰ τοιαῦτα περιέχει. ταῦτά τε οὖν
<span class="lb" data-page="7.719" data-line="2" id="l7.719.2"></span>ἅπαντα παρὰ φύσιν ὄγκοι, καὶ πρὸς τούτοις ἄνθρακες, καὶ
<span class="lb" data-page="7.719" data-line="3" id="l7.719.3"></span>γάγγραιναι, καὶ ἕρπητες, ἐρυσιπέλατά τε καὶ σκίῤῥοι, καὶ
<span class="lb" data-page="7.719" data-line="4" id="l7.719.4"></span>οἰδήματα, καὶ καρκῖνοι, καὶ πνευματώσεις, ὑπὲρ ὧν οὐδ’
<span class="lb" data-page="7.719" data-line="5" id="l7.719.5"></span>αὐτῶν ἀγνοεῖν χρὴ τὸν ἰατρὸν, ἀλλ’ ἀκριβῶς ἐπισκέπτεσθαι
<span class="lb" data-page="7.719" data-line="6" id="l7.719.6"></span>τήν τε γένεσιν ἑκάστου καὶ τὴν οὐσίαν.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg054.1st1K-grc1:6">
<span class="pb page1" data-page="7.719" id="p7.719"></span>
<span class="milestone ed1page page1" data-n="3.355" data-unit="ed1page" id="ed1page.3.355"></span>
<span class="milestone ed2page page1" data-n="7.317" data-unit="ed2page" id="ed2page.7.317"></span>
          <p>
<span class="lb" data-page="7.719" data-line="7" id="l7.719.7"></span>Αἱ μὲν δὴ γάγγραιναι καὶ οἱ ἄνθρακες,
<span class="lb" data-page="7.719" data-line="8" id="l7.719.8"></span>ἐπειδὰν οἷον ζέσαν τὸ αἷμα ἐγγύς τε τῆς φλεγμονῆς διακαύσῃ
<span class="lb" data-page="7.719" data-line="9" id="l7.719.9"></span>τὸ δέρμα. ταῦτ’ ἄρα καὶ σὺν ἐσχάρᾳ γίγνονται, καὶ φλύκταιναι
<span class="lb" data-page="7.719" data-line="10" id="l7.719.10"></span>προηγοῦνται τοῦ ἕλκους, ὥσπερ ἐν τοῖς πυρικαύστοις,
<span class="lb" data-page="7.719" data-line="11" id="l7.719.11"></span>ὀξύτατόν τε πυρετὸν ἐπιφέρουσι, καὶ κίνδυνον ὑπόγυιον ἀμφὶ
<span class="lb" data-page="7.719" data-line="12" id="l7.719.12"></span>τῇ ζωῇ. μέλαινα δὲ τοὐπίπαν καὶ τεφρώδης ἡ ἐσχάρα φαίνεται
<span class="lb" data-page="7.719" data-line="13" id="l7.719.13"></span>τοῦ τῶν ἀνθράκων ἕλκους, οὐ μὴν οὐδ’ ἡ χροιὰ τῆς
<span class="lb" data-page="7.719" data-line="14" id="l7.719.14"></span>πέριξ φλεγμονῆς ὁμοίως ταῖς ἄλλαις ἐρυθρά ἐστιν, ἀλλ’ ἐπὶ
<span class="lb" data-page="7.719" data-line="15" id="l7.719.15"></span>τὸ μελάντερον ῥέπει, τρόπον ἕτερον τῶν ἐκχυμωθέντων, ἢ
<span class="lb" data-page="7.719" data-line="16" id="l7.719.16"></span>ὑπὸ κρύους καταψυχθέντων· οὐ σφοδρῶς γὰρ πελιδνὸς,
<span class="lb" data-page="7.719" data-line="17" id="l7.719.17"></span>ὥσπερ ἐπ’ ἐκείνοις ὁ ὄγκος, ἀλλ’ ἔχει τι καὶ στίλβον, οἷον
<span class="lb" data-page="7.719" data-line="18" id="l7.719.18"></span>ἡ ἄσφαλτός τε καὶ ἡ πίττα. τοιαύτη δέ ἐστι καὶ ἀκριβὴς ﻿
<span class="pb" data-page="7.720" id="p7.720"></span>
<span class="lb" data-page="7.720" data-line="1" id="l7.720.1"></span>μέλαινα χολή. καὶ τοίνυν καὶ ἡ κακοήθεια τῶν ἐν τοῖς ἄνθραξιν
<span class="lb" data-page="7.720" data-line="2" id="l7.720.2"></span>ἑλκῶν ἐντεῦθέν ἐστιν. ἔοικε γὰρ ἤτοι γε ἐξ ἀρχῆς
<span class="lb" data-page="7.720" data-line="3" id="l7.720.3"></span>εὐθέως, ἢ ὑπεροπτώμενον ἐν τῇ ζέσει τὸ αἷμα μελαγχολικὸν
<span class="lb" data-page="7.720" data-line="4" id="l7.720.4"></span>γίνεσθαι.
</p>
        </article>

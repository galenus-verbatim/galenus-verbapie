<article xmlns="http://www.w3.org/1999/xhtml" id="urn:cts:greekLit:tlg0057.tlg054.1st1K-grc1:8">
<span class="pb page1" data-page="7.720" id="p7.720"></span>
<span class="milestone ed1page page1" data-n="3.355" data-unit="ed1page" id="ed1page.3.355"></span>
<span class="milestone ed2page page1" data-n="7.317" data-unit="ed2page" id="ed2page.7.317"></span>
          <p>
<span class="lb" data-page="7.720" data-line="14" id="l7.720.14"></span>Ἕπεται δὲ ταῖς μεγάλαις φλεγμοναῖς ἡ
<span class="lb" data-page="7.720" data-line="15" id="l7.720.15"></span>καλουμένη γάγγραινα, νέκρωσίς τε οὖσα τοῦ πάσχοντος
<span class="lb" data-page="7.720" data-line="16" id="l7.720.16"></span>μορίου. κᾂν μὴ διὰ ταχέων τις αὐτὴν ἰάσηται, νεκροῦται
<span class="lb" data-page="7.720" data-line="17" id="l7.720.17"></span>ῥᾳδίως τὸ παθὸν οὕτω μόριον, ἐπιλαμβάνει τε τὰ
<span class="lb" data-page="7.720" data-line="18" id="l7.720.18"></span>συνεχῆ καὶ ἀποκτείνει τὸν ἄνθρωπον. ἐπειδὰν γὰρ ἰσχυρῶς
<span class="lb" data-page="7.720" data-line="19" id="l7.720.19"></span>φραχθῇ κατὰ τὰς μεγίστας φλεγμονὰς τά τε στόματα
<span class="pb" data-page="7.721" id="p7.721"></span>
<span class="lb" data-page="7.721" data-line="1" id="l7.721.1"></span>τῶν ἀγγείων, οἵ τε πόροι πάντες οἱ κατὰ τὸ δέρμα τῆς κατὰ
<span class="lb" data-page="7.721" data-line="2" id="l7.721.2"></span>φύσιν ἀποστερούμενοι διαπνοῆς, τὰ οὕτω κάμνοντα σώματα
<span class="lb" data-page="7.721" data-line="3" id="l7.721.3"></span>νεκροῦνται ῥᾳδίως. καὶ πρῶτον μὲν αὐτῶν ἀποσβέννυται τὸ
<span class="lb" data-page="7.721" data-line="4" id="l7.721.4"></span>τῆς χρόας εὐανθὲς, ὃ συνῆν ταῖς φλεγμοναῖς· <span class="milestone ed2page" data-n="7.318" data-unit="ed2page" id="ed2page.7.318"></span>ἔπειθ’
<span class="lb" data-page="7.721" data-line="5" id="l7.721.5"></span>ἡ ὀδύνη καὶ ὁ σφυγμὸς οἴχονται, οὐ πεπαυμένης δή που τῆς
<span class="lb" data-page="7.721" data-line="6" id="l7.721.6"></span>διαθέσεως, ἀλλὰ τῆς αἰσθήσεως νενεκρωμένης. ἀχώριστος
<span class="lb" data-page="7.721" data-line="7" id="l7.721.7"></span>δὲ φλεγμονῆς μεγάλης ὁ σφυγμός. οὕτω δὲ ἐοίκασιν ὀνομάζειν
<span class="lb" data-page="7.721" data-line="8" id="l7.721.8"></span>οἱ παλαιοὶ τὴν αἰσθητὴν κίνησιν αὐτῷ τῷ κάμνοντι τῶν
<span class="lb" data-page="7.721" data-line="9" id="l7.721.9"></span>ἀρτηριῶν, εἴτε χωρὶς ὀδύνης, εἴτε καὶ σὺν ταύτῃ γίγνοιτο.
<span class="lb" data-page="7.721" data-line="10" id="l7.721.10"></span>διὸ καὶ προστιθέασί τινες ἐν τοῖς συμπτώμασι τῆς φλεγμονῆς
<span class="lb" data-page="7.721" data-line="11" id="l7.721.11"></span>τῷ σφυγμῷ τὸ σὺν ὀδύνῃ. ταυτὶ μὲν οὖν ἐν ὀνόματι
<span class="lb" data-page="7.721" data-line="12" id="l7.721.12"></span>τὴν ἀμφισβήτησιν ἔχει, κάλλιον δὲ ἐπίστασθαι τὴν γένεσιν
<span class="lb" data-page="7.721" data-line="13" id="l7.721.13"></span>αὐτῶν καταφρονοῦντα τῆς προσηγορίας. ἐν μὲν δὴ
<span class="lb" data-page="7.721" data-line="14" id="l7.721.14"></span>τῷ κατὰ φύσιν ἀναίσθητός ἐστιν ἡμῖν ἡ κίνησις τῶν ἀρτηριῶν,
<span class="lb" data-page="7.721" data-line="15" id="l7.721.15"></span>ἐν δὲ ταῖς φλεγμοναῖς αἰσθητὴ σὺν ὀδύνῃ. πλήττει
<span class="lb" data-page="7.721" data-line="16" id="l7.721.16"></span>γὰρ ἡ ἀρτηρία διαστελλομένη τὰ πέριξ σώματα, καὶ
<span class="lb" data-page="7.721" data-line="17" id="l7.721.17"></span>πρὸς τῆς πληγῆς ὀδυνώμεθα. διὰ τὴν φλεγμονήν. ὅταν δὲ
<span class="lb" data-page="7.721" data-line="18" id="l7.721.18"></span>καὶ αὐτὸς ὁ χιτὼν ἤδη φλεγμαίνῃ, πλήττουσά τε ἅμα καὶ
<span class="pb" data-page="7.722" id="p7.722"></span>
<span class="lb" data-page="7.722" data-line="1" id="l7.722.1"></span>πληττομένη διπλασιάζει τὴν ὀδύνην. περὶ μὲν δὴ τούτων
<span class="lb" data-page="7.722" data-line="2" id="l7.722.2"></span>αὐτάρκως εἴρηται.
</p>
        </article>

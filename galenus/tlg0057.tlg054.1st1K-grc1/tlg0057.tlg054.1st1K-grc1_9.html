<article xmlns="http://www.w3.org/1999/xhtml" id="urn:cts:greekLit:tlg0057.tlg054.1st1K-grc1:9">
<span class="pb page1" data-page="7.722" id="p7.722"></span>
<span class="milestone ed1page page1" data-n="3.355" data-unit="ed1page" id="ed1page.3.355"></span>
<span class="milestone ed2page page1" data-n="7.318" data-unit="ed2page" id="ed2page.7.318"></span>
          <p>
<span class="lb" data-page="7.722" data-line="3" id="l7.722.3"></span>Λεκτέον δὲ ἐφεξῆς τὰ χολώδη ῥεύματα.
<span class="lb" data-page="7.722" data-line="4" id="l7.722.4"></span>νενίκηκε γὰρ οὐκ οἶδ’ ὅπως τὸ τῶν ἰατρῶν ἔθος, ἄν τε χολὴν
<span class="lb" data-page="7.722" data-line="5" id="l7.722.5"></span>ὀνομάσωμεν ἁπλῶς ἄν τε χολώδη χυμὸν, ἀκούειν ἡμᾶς
<span class="lb" data-page="7.722" data-line="6" id="l7.722.6"></span><span class="milestone ed1page" data-n="3.356" data-unit="ed1page" id="ed1page.3.356"></span>τὴν ὠχρὰν καὶ πικρὰν, οὐ τὴν ὀξεῖαν καὶ μέλαιναν.
<span class="lb" data-page="7.722" data-line="7" id="l7.722.7"></span>ἐκείνην γὰρ ἀεὶ μετὰ προσθήκης ὀνομάζουσι, συνάπτοντες τῇ
<span class="lb" data-page="7.722" data-line="8" id="l7.722.8"></span>προσηγορίᾳ τοῦ χυμοῦ τὴν χρόαν. ὅταν οὖν κατασκήψῃ χολῶδες
<span class="lb" data-page="7.722" data-line="9" id="l7.722.9"></span>ῥεῦμα, τὸ μὲν ἀκριβὲς ἑλκοῖ τὸ δέρμα, τὸ δὲ ὑδατώδεσιν
<span class="lb" data-page="7.722" data-line="10" id="l7.722.10"></span>ἰχῶρσιν ἢ αἵματι συμμιγὲς ἧττόν ἐστι δριμὺ καὶ μᾶλλον
<span class="lb" data-page="7.722" data-line="11" id="l7.722.11"></span>εἰς ὄγκον αἴρει τὸ μέρος ἢ ἑλκοῖ. τουτὶ μὲν οὖν ἐρυσίπελας
<span class="lb" data-page="7.722" data-line="12" id="l7.722.12"></span>ὀνομάζεται, θάτερος δὲ ἕρπης. ἐνδείκνυται δὲ τὸν ἐργασάμενον
<span class="lb" data-page="7.722" data-line="13" id="l7.722.13"></span>χυμὸν ἥ τε χρόα καὶ ἡ θερμότης τῶν παθῶν. ἐπεὶ δὲ
<span class="lb" data-page="7.722" data-line="14" id="l7.722.14"></span>αὖ καὶ τοῦ δριμέος ὁ μὲν ἧττον, ὁ δὲ μᾶλλον ὑπάρχει τοιοῦτος,
<span class="lb" data-page="7.722" data-line="15" id="l7.722.15"></span>ἰστέον ἐπὶ μὲν τοῦ δριμυτέρου τὸν ἐσθιόμενον ἕρπητα
<span class="lb" data-page="7.722" data-line="16" id="l7.722.16"></span>συνίστασθαι, οὕτω γὰρ αὐτὸν ὠνόμασεν Ἱπποκράτης, ὑπὸ
<span class="lb" data-page="7.722" data-line="17" id="l7.722.17"></span>δὲ θατέρου τὸν ἕτερον, ᾧ καὶ κεγχρίαν ἔνιοι τῶν μεθ’ Ἱπποκράτην
<span class="pb" data-page="7.723" id="p7.723"></span>
<span class="lb" data-page="7.723" data-line="1" id="l7.723.1"></span>τοὔνομα ἔθεντο, διότι κέγχροις ὁμοίας ἐξοχὰς ἀποτελεῖ
<span class="lb" data-page="7.723" data-line="2" id="l7.723.2"></span>κατὰ τὸ δέρμα. φλέγματι μὲν οὖν μοι δοκεῖ μεμῖχθαι τὸ
<span class="lb" data-page="7.723" data-line="3" id="l7.723.3"></span>τοιοῦτον ῥεῦμα· τὸ δὲ ἕτερον ἀκριβοῦς εἶναι χολῆς. διὰ τοῦτο
<span class="lb" data-page="7.723" data-line="4" id="l7.723.4"></span>καὶ μετὰ ἀναβρώσεως γίγνεται, τὸ συνεχὲς ἀεὶ τοῦ δέρματος
<span class="lb" data-page="7.723" data-line="5" id="l7.723.5"></span>ἐπιλαμβάνοντος τοῦ πάθους, ὅθεν αὐτῷ καὶ τοὔνομα.
<span class="lb" data-page="7.723" data-line="6" id="l7.723.6"></span>μιχθέντος δὲ αἵματος ἴσου τῇ χολῇ, τὸ πάθος ἀμφοῖν ἐν
<span class="lb" data-page="7.723" data-line="7" id="l7.723.7"></span>μέσῳ τὴν ἰδέαν ἐστὶ καὶ τὴν φύσιν ἐρυσιπέλατός τε καὶ φλεγμονῆς.
<span class="lb" data-page="7.723" data-line="8" id="l7.723.8"></span>εἰ δὲ πολὺ ἐπικρατοίη τὸ ἕτερον, ἀπὸ τοῦ κρατοῦντος
<span class="lb" data-page="7.723" data-line="9" id="l7.723.9"></span>ἡ προσηγορία τῷ πάθει, κατηγορεῖται δὲ αὐτῷ τὸ μιχθέν.
<span class="lb" data-page="7.723" data-line="10" id="l7.723.10"></span>ἐρυσίπελας μὲν οὖν φλεγμονῶδες ἐπὶ τῇ ξανθῇ κρατούσῃ,
<span class="lb" data-page="7.723" data-line="11" id="l7.723.11"></span>φλεγμονὴ δὲ ἐρυσιπελατώδης ἐπὶ τῷ κρατοῦντι αἵματι λέγεται.
<span class="lb" data-page="7.723" data-line="12" id="l7.723.12"></span>παραπλήσιος δὲ καὶ ἡ τῶν ἄλλων μίξεων ἑρμηνεία, φλεγμονὴ
<span class="lb" data-page="7.723" data-line="13" id="l7.723.13"></span>σκιῤῥώδης, καὶ σκίῤῥος φλεγμονώδης, οἴδημά τε φλεγμονῶδες
<span class="lb" data-page="7.723" data-line="14" id="l7.723.14"></span>καὶ οἰδηματώδης φλεγμονή. τέτταρα γὰρ ταῦτ’ ἔστι
<span class="lb" data-page="7.723" data-line="15" id="l7.723.15"></span>συνεχῶς γινόμενα πάθη δι’ ἐπιῤῥοὴν ὑγρῶν, ἐρυσίπελας καὶ
<span class="lb" data-page="7.723" data-line="16" id="l7.723.16"></span>οἴδημα καὶ φλεγμονὴ καὶ σκίῤῥος. ἐρυσίπελας μὲν οὖν,
<span class="lb" data-page="7.723" data-line="17" id="l7.723.17"></span>ὡς εἴρηται, χολώδους ῥεύματος κρατήσαντος· φλεγμονὴ δὲ,
<span class="lb" data-page="7.723" data-line="18" id="l7.723.18"></span>αἱματώδους· οἴδημα δὲ λεπτοῦ τὴν σύστασιν φλέγματος,
<span class="pb" data-page="7.724" id="p7.724"></span>
<span class="lb" data-page="7.724" data-line="1" id="l7.724.1"></span>ὥσπέρ γε παχέος καὶ γλίσχρου τὸ ἕτερον εἶδος τῶν σκίῤῥων·
<span class="lb" data-page="7.724" data-line="2" id="l7.724.2"></span>τὸν γὰρ ἕτερον ἡ ἰλὺς τοῦ αἵματος ἀπεργάζεται. ἔστι δὲ
<span class="lb" data-page="7.724" data-line="3" id="l7.724.3"></span>δήπου καὶ αὐτὴ διττὴ, τὸ μὲν ἕτερον εἶδος, ὅπερ Ἱπποκράτης
<span class="lb" data-page="7.724" data-line="4" id="l7.724.4"></span><span class="milestone ed2page" data-n="7.319" data-unit="ed2page" id="ed2page.7.319"></span>ὀνομάζει μέλαιναν· τὸ δ’ ἕτερόν ἐστι μὲν καὶ
<span class="lb" data-page="7.724" data-line="5" id="l7.724.5"></span>τοῦτο μέλαν, ἰδίαν δὲ ἔχει τὴν προσηγορίαν· ὀνομάζεται γὰρ
<span class="lb" data-page="7.724" data-line="6" id="l7.724.6"></span>μέλαινα χολή. ταύτης μὲν οἱ καρκῖνοι, θατέρου δὲ τοῦ μέλανος
<span class="lb" data-page="7.724" data-line="7" id="l7.724.7"></span>ἕν τι τῶν σκίῤῥων εἶδος ἔγγονον ὑπάρχει. διορίζεται
<span class="lb" data-page="7.724" data-line="8" id="l7.724.8"></span>δὲ ἀπὸ θατέρου τοῦ φλεγματικοῦ τῇ χρόᾳ. κοινὰ δ’ ἀμφοῖν
<span class="lb" data-page="7.724" data-line="9" id="l7.724.9"></span>ὁ μείζων τοῦ κατὰ φύσιν ὄγκος ἀνώδυνός τε καὶ σκληρὸς, ἥ τε
<span class="lb" data-page="7.724" data-line="10" id="l7.724.10"></span>γένεσις ἀμφοτέρων ἐνίοτε μὲν ἐξ ἀρχῆς, ἔστιν ὅτε δὲ ἐκ μεταπτώσεως
<span class="lb" data-page="7.724" data-line="11" id="l7.724.11"></span>ἤτοι φλεγμονῆς, ἢ ἐρυσιπελάτων, ἢ οἰδήματος,
<span class="lb" data-page="7.724" data-line="12" id="l7.724.12"></span>ἐμψυχθέντων ἀμετρότερον.
</p>
        </article>

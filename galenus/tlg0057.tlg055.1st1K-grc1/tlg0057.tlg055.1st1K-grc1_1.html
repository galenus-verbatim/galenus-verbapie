<article xmlns="http://www.w3.org/1999/xhtml" id="urn:cts:greekLit:tlg0057.tlg055.1st1K-grc1:1">
<span class="pb page1" data-page="7.733" id="p7.733"></span>
<span class="milestone ed1page page1" data-n="0.25" data-unit="ed1page" id="ed1page.1.250"></span>
<span class="milestone ed2page page1" data-n="6.171" data-unit="ed2page" id="ed2page.7.171"></span>
          <h1>ΓΑΛΗΝΟΥ ΠΕΡΙ ΑΝΩΜΑΛΟΥ ΔΥΣΚΡΑΣΙΑΣ
<br></br>ΒΙΒΛΙΟΝ
</h1>
          <p>
<span class="lb" data-page="7.733" data-line="1" id="l7.733.1"></span>Ἀνώμαλος δυσκρασία γίνεται μὲν καὶ καθ’
<span class="lb" data-page="7.733" data-line="2" id="l7.733.2"></span>ὅλον τοῦ ζώου τὸ σῶμα ἐνίοτε, καθάπερ ἔν τε τοῖς ἀνὰ σάρκα
<span class="lb" data-page="7.733" data-line="3" id="l7.733.3"></span>λεγομένοις ὑδέροις, καὶ τοῖς ἠπιάλοις καλουμένοις πυρετοῖς,
<span class="lb" data-page="7.733" data-line="4" id="l7.733.4"></span>καὶ σχεδὸν ἅπασι τοῖς ἄλλοις, πλὴν τῶν ἑκτικῶν ὀνομαζομένων·
<span class="lb" data-page="7.733" data-line="5" id="l7.733.5"></span>γίνεται δὲ καὶ καθ’ ἓν ὁτιοῦν μόριον, οἰδισκόμενον,
<span class="lb" data-page="7.733" data-line="6" id="l7.733.6"></span>ἢ φλεγμαῖνον, ἢ γαγγραινόμενον, ἢ ἐρυσιπελατούμενον, ἢ
<span class="lb" data-page="7.733" data-line="7" id="l7.733.7"></span>καρκινούμενον. τούτου δὲ τοῦ γένους καὶ ὁ καλούμενος ἐλέφας
<span class="lb" data-page="7.733" data-line="8" id="l7.733.8"></span>καὶ ἡ φαγέδαινα καὶ ὁ ἕρπης. ἀλλὰ ταῦτα μὲν ἅπαντα
<span class="lb" data-page="7.733" data-line="9" id="l7.733.9"></span>μετὰ ῥευμάτων· ἄνευ δ’ ὕλης ἐπιῤῥύτου, μόναις ταῖς ποιότησιν
<span class="lb" data-page="7.733" data-line="10" id="l7.733.10"></span>ἀλλοιουμένων τῶν μορίων, ἀνώμαλοι γίνονται δυσκρασίαι,
<span class="pb" data-page="7.734" id="p7.734"></span>
<span class="lb" data-page="7.734" data-line="1" id="l7.734.1"></span>ψυχθέντων, ἢ ἐκκαυθέντων, ἢ γυμνασαμένων ἐπὶ πλέον,
<span class="lb" data-page="7.734" data-line="2" id="l7.734.2"></span>ἢ ἀργησάντων, ἤ τι τοιοῦτον ἕτερον παθόντων. οὐ μὴν
<span class="lb" data-page="7.734" data-line="3" id="l7.734.3"></span>ἀλλὰ κᾀκ τῶν ἔξωθεν προσπιπτόντων ἀνώμαλοι δυσκρασίαι
<span class="lb" data-page="7.734" data-line="4" id="l7.734.4"></span>τοῖς σώμασιν ἡμῶν πλείονες ἐγγίνονται, θερμαινομένοις, ἢ
<span class="lb" data-page="7.734" data-line="5" id="l7.734.5"></span>ψυχομένοις, ἢ ξηραινομένοις, ἢ ὑγραινομένοις. ἁπλαῖ μὲν
<span class="lb" data-page="7.734" data-line="6" id="l7.734.6"></span>γὰρ αὗται, καθότι κἀν τοῖς περὶ κράσεων ὑπομνήμασιν ἐδείκνυτο·
<span class="lb" data-page="7.734" data-line="7" id="l7.734.7"></span>σύνθετοι δὲ ἐξ αὐτῶν εἰσιν ἕτεραι τέσσαρες, ἢ θερμαινομένων
<span class="lb" data-page="7.734" data-line="8" id="l7.734.8"></span>ἅμα καὶ ξηραινομένων, ἢ ψυχομένων τε ἅμα καὶ
<span class="lb" data-page="7.734" data-line="9" id="l7.734.9"></span>ὑγραινομένων, ψυχομένων τε ἅμα καὶ ξηραινομένων, ἢ θερμαινομένων
<span class="lb" data-page="7.734" data-line="10" id="l7.734.10"></span>τε ἅμα καὶ ὑγραινομένων. ὅτι δ’ αἱ τοιαῦται
<span class="lb" data-page="7.734" data-line="11" id="l7.734.11"></span>δυσκρασίαι διαφέρουσι τῶν ὁμαλῶν τῷ μὴ κατὰ πάντα τὰ
<span class="lb" data-page="7.734" data-line="12" id="l7.734.12"></span>μόρια τοῦ δυσκράτως διακειμένου σώματος ὡσαύτως ὑπάρχειν,
<span class="lb" data-page="7.734" data-line="13" id="l7.734.13"></span>ἄντικρυς δῆλον. ὅστις οὖν ὁ τρόπος τῆς γενέσεώς ἐστιν ἁπάσαις
<span class="lb" data-page="7.734" data-line="14" id="l7.734.14"></span>ταῖς ἀνωμάλοις δυσκρασίαις, ἐν τῷδε τῷ γράμματι πρόκειται
<span class="lb" data-page="7.734" data-line="15" id="l7.734.15"></span>διελθεῖν. ἵνα δὲ σαφὴς <span class="milestone ed1page" data-n="1.250" data-unit="ed1page" id="ed1page.1.250"></span>ὁ λόγος γένηται, ἀναμνῆσαι
<span class="lb" data-page="7.734" data-line="16" id="l7.734.16"></span>χρὴ πάντων τοῦ σώματος μορίων, ἀρξάμενον ἀπὸ τῶν μεγίστων,
<span class="lb" data-page="7.734" data-line="17" id="l7.734.17"></span>ἃ δὴ καὶ τοῖς ἰδιώταις γινώσκεται. χεῖρας γάρ τοι καὶ πόδας
<span class="lb" data-page="7.734" data-line="18" id="l7.734.18"></span>καὶ γαστέρα καὶ θώρακα καὶ κεφαλὴν οὐκ ἔστιν ὃς ἀγνοεῖ.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg055.1st1K-grc1:2">
<span class="pb page1" data-page="7.735" id="p7.735"></span>
<span class="milestone ed1page page1" data-n="1.250" data-unit="ed1page" id="ed1page.1.250"></span>
<span class="milestone ed2page page1" data-n="6.171" data-unit="ed2page" id="ed2page.7.171"></span>
          <p>
<span class="lb" data-page="7.735" data-line="1" id="l7.735.1"></span><span class="milestone ed2page" data-n="7.171" data-unit="ed2page" id="ed2page.7.171"></span>Τεμνέσθω δὲ πάλιν ὑφ’ ἡμῶν ἓν
<span class="lb" data-page="7.735" data-line="2" id="l7.735.2"></span>ὁτιοῦν ἐξ αὐτῶν εἰς τὰ προσεχῆ καλούμενα μόρια, σκέλος μὲν
<span class="lb" data-page="7.735" data-line="3" id="l7.735.3"></span>εἰ τύχῃ εἰς μηρὸν καὶ κνήμην καὶ πόδα, χεὶρ δ’ αὖ εἰς βραχίονά
<span class="lb" data-page="7.735" data-line="4" id="l7.735.4"></span>τε καὶ πῆχυν καὶ ἄκραν χεῖρα· καὶ μὲν δὴ καὶ ἄκρας
<span class="lb" data-page="7.735" data-line="5" id="l7.735.5"></span>χειρὸς οἰκεῖα μόρια καρπὸς καὶ μετακάρπιον καὶ δάκτυλοι·
<span class="lb" data-page="7.735" data-line="6" id="l7.735.6"></span>δακτύλων δ’ αὖ πάλιν ὀστᾶ καὶ χόνδροι καὶ σύνδεσμοι καὶ
<span class="lb" data-page="7.735" data-line="7" id="l7.735.7"></span>νεῦρα καὶ ἀρτηρίαι καὶ φλέβες, ὑμένες τε καὶ σάρκες καὶ τένοντες,
<span class="lb" data-page="7.735" data-line="8" id="l7.735.8"></span>ὄνυχές τε καὶ δέρμα καὶ πιμελή· ταῦτα δ’ οὐκέτ’ ἐγχωρεῖ
<span class="lb" data-page="7.735" data-line="9" id="l7.735.9"></span>τέμνειν εἰς ἕτερον εἶδος, ἀλλ’ ἔστιν ὁμοιομερῆ τε καὶ
<span class="lb" data-page="7.735" data-line="10" id="l7.735.10"></span>πρῶτα, πλὴν ἀρτηριῶν τε καὶ φλεβῶν· αὗται γὰρ ἐξ ἰνῶν τε
<span class="lb" data-page="7.735" data-line="11" id="l7.735.11"></span>καὶ ὑμένων σύγκεινται, καθ’ ὃ κᾀν ταῖς ἀνατομικαῖς ἐγχειρήσεσιν
<span class="lb" data-page="7.735" data-line="12" id="l7.735.12"></span>ἐλέγετο. καὶ μὲν δὴ καὶ ὡς χῶραι πολλαὶ μεταξὺ τῶν
<span class="lb" data-page="7.735" data-line="13" id="l7.735.13"></span>εἰρημένων ὁμοιομερῶν τε καὶ πρώτων μορίων ὑπάρχουσι, καὶ
<span class="lb" data-page="7.735" data-line="14" id="l7.735.14"></span>τούτων ἔτι πλείους τε καὶ μείζους ἐν τῷ μέσῳ τῶν ὀργανικῶν
<span class="lb" data-page="7.735" data-line="15" id="l7.735.15"></span>τε καὶ συνθέτων, ἐνίοτε δὲ καὶ καθ’ ἓν ὁτιοῦν ὁμοιομερὲς
<span class="lb" data-page="7.735" data-line="16" id="l7.735.16"></span>μόριον, ὡς ἐν ὀστῷ καὶ δέρματι· καὶ περὶ τούτων ἁπάντων
<span class="lb" data-page="7.735" data-line="17" id="l7.735.17"></span>ἐν ταῖς ἀνατομικαῖς ἐγχειρήσεσιν εἴρηται. τὰ μὲν οὖν μαλακὰ
<span class="lb" data-page="7.735" data-line="18" id="l7.735.18"></span>τῶν σωμάτων ἀλλήλοις ἐπιπίπτοντα τὰς μεταξὺ χώρας ἀδήλους
<span class="lb" data-page="7.735" data-line="19" id="l7.735.19"></span>ἐργάζεται πρὸς τὴν αἴσθησιν· ὅσα δὲ σκληρὰ καὶ ξηρὰ,
<span class="pb" data-page="7.736" id="p7.736"></span>
<span class="lb" data-page="7.736" data-line="1" id="l7.736.1"></span>πάνυ φωράσαις αὐτῶν αἰσθήσει τὰ διαλείμματα, καθάπερ ἐν
<span class="lb" data-page="7.736" data-line="2" id="l7.736.2"></span>ὀστοῖς τὰς σήραγγας. ἔχουσι δὲ αὗται κατὰ φύσιν ἐν ἑαυταῖς
<span class="lb" data-page="7.736" data-line="3" id="l7.736.3"></span>ὑγρὸν παχὺ καὶ λευκὸν εἰς θρέψιν τοῖς ὀστοῖς παρεσκευασμένον.
<span class="lb" data-page="7.736" data-line="4" id="l7.736.4"></span>οἱ δὲ ἐν τῷ δέρματι πόροι καθ’ ὅν τινα γίγνονται τρόπον,
<span class="lb" data-page="7.736" data-line="5" id="l7.736.5"></span>ἐν τοῖς περὶ κράσεων εἴρηται. ταυτὶ μὲν οὖν ἀναγκαῖον
<span class="lb" data-page="7.736" data-line="6" id="l7.736.6"></span>ἦν ἀναμνῆσαι σαφηνείας ἕνεκεν τῶν μελλόντων λεχθήσεσθαι.
<span class="lb" data-page="7.736" data-line="7" id="l7.736.7"></span>περὶ δὲ τῆς ἀνωμάλου δυσκρασίας ἤδη ῥητέον, ὁποία τέ τις
<span class="lb" data-page="7.736" data-line="8" id="l7.736.8"></span>ἡ φύσις αὐτῆς ἐστι καὶ ὅσοι τρόποι γενέσεως. ὅτι μὲν δὴ
<span class="lb" data-page="7.736" data-line="9" id="l7.736.9"></span>μία κρᾶσις οὐκ ἔστιν ἐν ἅπασι τοῖς μέρεσι τοῦ πεπονθότος
<span class="lb" data-page="7.736" data-line="10" id="l7.736.10"></span>οὕτω σώματος, ἔμπροσθεν εἴρηται. ἀλλὰ τοῦτο μὲν ἁπάσης
<span class="lb" data-page="7.736" data-line="11" id="l7.736.11"></span>ἀνωμάλου δυσκρασίας κοινόν· αἱ διαφοραὶ δὲ ταῖς τῶν
<span class="lb" data-page="7.736" data-line="12" id="l7.736.12"></span>πεπονθότων σωμάτων ἕπονται φύσεσιν. ἄλλως μὲν γὰρ ἡ
<span class="lb" data-page="7.736" data-line="13" id="l7.736.13"></span>ἁπλῆ σὰρξ, ἄλλως δὲ ὁ σύμπας μῦς εἰς ἀνώμαλον ἀφικνεῖται
<span class="lb" data-page="7.736" data-line="14" id="l7.736.14"></span>κρᾶσιν.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg055.1st1K-grc1:4">
<span class="pb page1" data-page="7.740" id="p7.740"></span>
<span class="milestone ed1page page1" data-n="1.250" data-unit="ed1page" id="ed1page.1.250"></span>
<span class="milestone ed2page page1" data-n="7.172" data-unit="ed2page" id="ed2page.7.172"></span>
          <p>
<span class="lb" data-page="7.740" data-line="1" id="l7.740.1"></span>Εἰ μὲν οὖν ἥ τε θερμότης τοῦ αἵματος ἡ
<span class="lb" data-page="7.740" data-line="2" id="l7.740.2"></span>κατὰ τὸ φλεγμαῖνον μόριον ἐπιεικὴς ὑπάρχει καὶ τὸ περιεχόμενον
<span class="lb" data-page="7.740" data-line="3" id="l7.740.3"></span>αἷμα καθ’ ὅλον τὸ τοῦ ζώου σῶμα μετρίως ἔχει κράσεως,
<span class="lb" data-page="7.740" data-line="4" id="l7.740.4"></span>οὐ πάνυ τι ῥᾳδίως συνεκθερμαίνεται τῷ πεπονθότι·
<span class="lb" data-page="7.740" data-line="5" id="l7.740.5"></span>εἰ δ’ ἤτοι ζέοι σφοδρότερον, ἢ εἰ καὶ τὸ καθ’ ὅλον τὸ τοῦ
<span class="lb" data-page="7.740" data-line="6" id="l7.740.6"></span>ζώου σῶμα αἷμα χολωδέστερον ὑπάρχοι, παραχρῆμα σύμπαν
<span class="lb" data-page="7.740" data-line="7" id="l7.740.7"></span>ἐκθερμαίνεται· <span class="milestone ed2page" data-n="7.173" data-unit="ed2page" id="ed2page.7.173"></span>πολὺ δὲ μᾶλλον, ἐπειδὰν ἄμφω συνδράμοι,
<span class="lb" data-page="7.740" data-line="8" id="l7.740.8"></span>καὶ τὸ κατὰ τὴν φλεγμονὴν αἷμα θερμὸν ἱκανῶς εἶναι,
<span class="lb" data-page="7.740" data-line="9" id="l7.740.9"></span>καὶ τὸ καθ’ ὅλον τὸ ζῶον χολῶδες. ἐκθερμαίνεται δὲ πρότερον
<span class="lb" data-page="7.740" data-line="10" id="l7.740.10"></span>μὲν τὸ κατὰ τὰς ἀρτηρίας, ὅτι καὶ φύσει θερμότερόν
<span class="lb" data-page="7.740" data-line="11" id="l7.740.11"></span>ἐστι καὶ πνευματωδέστερον, ἐφεξῆς δὲ καὶ τὸ κατὰ τὰς
<span class="lb" data-page="7.740" data-line="12" id="l7.740.12"></span>φλέβας. εἰ δ’ ἐγγὺς εἴη τῶν πολυαίμων σπλάγχνων τὸ φλεγμαῖνον
<span class="lb" data-page="7.740" data-line="13" id="l7.740.13"></span>μόριον, ἔτι καὶ θᾶττον αὐτῷ συνεκθερμαίνεται τὸ
<span class="lb" data-page="7.740" data-line="14" id="l7.740.14"></span>καθ’ ὅλον τὸ ζῶον αἷμα. συνελόντι δὲ εἰπεῖν, ἐπὶ παντὸς
<span class="lb" data-page="7.740" data-line="15" id="l7.740.15"></span>τοῦ θερμαίνοντος ὅσον εὐαλλοίωτον ἦν, ἢ τῇ φύσει θερμὸν,
<span class="lb" data-page="7.740" data-line="16" id="l7.740.16"></span>ἐκθερμαίνεται πρῶτον· ὥσπέρ γε κᾀπὶ τοῦ ψύχοντος ὅσον
<span class="lb" data-page="7.740" data-line="17" id="l7.740.17"></span>εὐαλλοίωτον ἦν, ἢ τῇ φύσει ψυχρὸν, ἐκεῖνο πρῶτον καταψύχεται.
<span class="lb" data-page="7.740" data-line="18" id="l7.740.18"></span><span class="milestone ed1page" data-n="1.251" data-unit="ed1page" id="ed1page.1.251"></span>εὐαλλοίωτον μὲν οὖν τὸ πνεῦμα, διότι καὶ
<span class="pb" data-page="7.741" id="p7.741"></span>
<span class="lb" data-page="7.741" data-line="1" id="l7.741.1"></span>λεπτομερέστατον· θερμότατον δὲ φύσει χολὴ ξανθὴ, ψυχρότατον
<span class="lb" data-page="7.741" data-line="2" id="l7.741.2"></span>δὲ φλέγμα. τῶν δ’ ἄλλων χυμῶν αἷμα μὲν ἐφεξῆς τῇ
<span class="lb" data-page="7.741" data-line="3" id="l7.741.3"></span>ξανθῇ χολῇ θερμόν· ἡ μέλαινα δὲ ψυχρὸν μετὰ τὸ φλέγμα.
<span class="lb" data-page="7.741" data-line="4" id="l7.741.4"></span>καὶ δὴ ἀλλοιοῦται μὲν ἡ ξανθὴ χολὴ ῥᾳδίως ὑπὸ παντὸς τοῦ
<span class="lb" data-page="7.741" data-line="5" id="l7.741.5"></span>δρῶντος εἰς αὐτήν· ἡ μέλαινα δὲ δυσκόλως. ἑνὶ δὲ λόγῳ τὸ
<span class="lb" data-page="7.741" data-line="6" id="l7.741.6"></span>μὲν λεπτομερὲς ἅπαν εὐαλλοίωτον, τὸ δὲ παχυμερὲς δυσαλλοίωτον.
<span class="lb" data-page="7.741" data-line="7" id="l7.741.7"></span>ὥστ’ ἀνάγκη πολυειδεῖς γίνεσθαι τὰς ἐπὶ ταῖς
<span class="lb" data-page="7.741" data-line="8" id="l7.741.8"></span>φλεγμοναῖς ἀλλοιώσεις, ὅτι καὶ πολυειδῶς διάκεινται τὰ σώματα.
<span class="lb" data-page="7.741" data-line="9" id="l7.741.9"></span>πρῶτον μὲν γὰρ ὁ τὴν φλεγμονὴν ἐργαζόμενος χυμὸς
<span class="lb" data-page="7.741" data-line="10" id="l7.741.10"></span>ἢ μᾶλλον ἢ ἧττόν ἐστι θερμός· ἐφεξῆς δὲ σῆψις αὐτοῦ κατὰ
<span class="lb" data-page="7.741" data-line="11" id="l7.741.11"></span>τὴν οἰκείαν ἀπαντᾷ φύσιν· οὐχ ἥκιστα δὲ καὶ παρὰ τὸ μᾶλλόν
<span class="lb" data-page="7.741" data-line="12" id="l7.741.12"></span>τε καὶ ἧττον ἐσφηνῶσθαι. τὰ γὰρ μὴ διαπνεόμενα θᾶττον
<span class="lb" data-page="7.741" data-line="13" id="l7.741.13"></span>σήπεται, ὥσπερ κᾀπὶ τῶν ἐκτὸς ἁπάντων· ὅταν δὲ καὶ
<span class="lb" data-page="7.741" data-line="14" id="l7.741.14"></span>θερμὰ καὶ ὑγρὰ τὴν κρᾶσίν ἐστι, τότε δὴ καὶ μάλιστα. καὶ
<span class="lb" data-page="7.741" data-line="15" id="l7.741.15"></span>μὲν δὴ καὶ τὸ φλεγμαῖνον μόριον ἢ ἐγγὺς ἢ πόῤῥω τῶν
<span class="lb" data-page="7.741" data-line="16" id="l7.741.16"></span>πολυαίμων σπλάγχνων ἐστὶ, καὶ τὸ πᾶν αἷμα πικρόχολον, ἢ
<span class="lb" data-page="7.741" data-line="17" id="l7.741.17"></span>μελαγχολικὸν, ἢ φλεγματῶδες, ἢ πνευματῶδες, καὶ ταῦτα
<span class="lb" data-page="7.741" data-line="18" id="l7.741.18"></span>πάντα μᾶλλόν τε καὶ ἧττον, ὥστ’ ἀνάγκη πολυειδεῖς γίνεσθαι
<span class="pb" data-page="7.742" id="p7.742"></span>
<span class="lb" data-page="7.742" data-line="1" id="l7.742.1"></span>τὰς ἀλλοιώσεις, ἑτέρου τε πρὸς ἕτερον παραβαλλομένου καὶ
<span class="lb" data-page="7.742" data-line="2" id="l7.742.2"></span>αὐτοῦ τινος πρὸς ἑαυτό.
</p>
        </article>

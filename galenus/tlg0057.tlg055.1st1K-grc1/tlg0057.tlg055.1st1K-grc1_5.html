<article xmlns="http://www.w3.org/1999/xhtml" id="urn:cts:greekLit:tlg0057.tlg055.1st1K-grc1:5">
<span class="pb page1" data-page="7.742" id="p7.742"></span>
<span class="milestone ed1page page1" data-n="1.251" data-unit="ed1page" id="ed1page.1.251"></span>
<span class="milestone ed2page page1" data-n="7.173" data-unit="ed2page" id="ed2page.7.173"></span>
          <p>
<span class="lb" data-page="7.742" data-line="3" id="l7.742.3"></span>Αὗται πᾶσαι δυσκρασίαι τοῦ σώματος ἀνώμαλοι
<span class="lb" data-page="7.742" data-line="4" id="l7.742.4"></span>γίγνονται, μάλιστα μὲν ἐκπυρουμένου τοῦ κατὰ τὴν
<span class="lb" data-page="7.742" data-line="5" id="l7.742.5"></span>φλεγμονὴν αἵματος, ἐφεξῆς δὲ τοῦ κατὰ τὰ σπλάγχνα καὶ
<span class="lb" data-page="7.742" data-line="6" id="l7.742.6"></span>τοῦ κατὰ τὴν καρδίαν, καὶ ταύτης μάλιστα τοῦ κατὰ τὴν
<span class="lb" data-page="7.742" data-line="7" id="l7.742.7"></span>ἀριστερὰν κοιλίαν, εἰς ἣν εἰ καὶ ζῶντος τοῦ ζώου καὶ μηδέπω
<span class="lb" data-page="7.742" data-line="8" id="l7.742.8"></span>πυρέττοντος ἐθελήσεις ἐμβαλεῖν τοὺς δακτύλους, ὡς
<span class="lb" data-page="7.742" data-line="9" id="l7.742.9"></span>ἐν ταῖς ἀνατομικαῖς ἐγχειρήσεσι γέγραπται, σφοδροτάτης αἰσθήσῃ
<span class="lb" data-page="7.742" data-line="10" id="l7.742.10"></span>θερμασίας. οὔκουν ἀπεικός ἐστιν οὐδ’ ὁπότε σύμπαν
<span class="lb" data-page="7.742" data-line="11" id="l7.742.11"></span>ἐκθερμαίνεται τὸ σῶμα παρὰ φύσιν, εἰς ἄκρον ἥκειν τὴν
<span class="lb" data-page="7.742" data-line="12" id="l7.742.12"></span>θερμότητα ἐκείνην μάλιστα. καὶ γὰρ λεπτομερέστατον αἷμα
<span class="lb" data-page="7.742" data-line="13" id="l7.742.13"></span>καὶ πνευματωδέστατον ἔχει, καὶ κινεῖται διαπαντός. ἀλλ’
<span class="lb" data-page="7.742" data-line="14" id="l7.742.14"></span>ἐν τοῖς τοιούτοις ἅπασι πυρετοῖς ἐκθερμαίνεται μὲν ἐνίοτε
<span class="lb" data-page="7.742" data-line="15" id="l7.742.15"></span>σύμπαν ἤδη τὸ αἷμα, καὶ δέδεκται τὴν παρὰ φύσιν ἐκείνην
<span class="lb" data-page="7.742" data-line="16" id="l7.742.16"></span>θερμασίαν, τὴν ἐκ τῆς σηπεδόνος τῶν χυμῶν ὁρμηθεῖσαν·
<span class="lb" data-page="7.742" data-line="17" id="l7.742.17"></span>οὐ μὴν οὔθ’ οἱ χιτῶνες τῶν ἀρτηριῶν ἢ τῶν
<span class="lb" data-page="7.742" data-line="18" id="l7.742.18"></span>φλεβῶν οὔτ’ ἄλλό τι τῶν περικειμένων σωμάτων ἤδη πω
<span class="lb" data-page="7.742" data-line="19" id="l7.742.19"></span>τελέως ἠλλοίωται τὴν κρᾶσιν, <span class="milestone ed2page" data-n="7.174" data-unit="ed2page" id="ed2page.7.174"></span>ἀλλ’ ἔτι μεταβάλλεται ﻿
<span class="pb" data-page="7.743" id="p7.743"></span>
<span class="lb" data-page="7.743" data-line="1" id="l7.743.1"></span>καὶ ἀλλοιοῦται θερμαινόμενα. εἰ δ’ ἐν χρόνῳ πλείονι τοῦτο
<span class="lb" data-page="7.743" data-line="2" id="l7.743.2"></span>πάσχοι, κᾂν νικηθείη ποτὲ καὶ μεταβληθείη παντάπασιν,
<span class="lb" data-page="7.743" data-line="3" id="l7.743.3"></span>ὡς μηκέτι θερμαίνεσθαι μόνον, ἀλλ’ ἤδη τεθερμάνθαι
<span class="lb" data-page="7.743" data-line="4" id="l7.743.4"></span>παρὰ φύσιν. ὅρος δέ ἐστι τῆς ἀλλοιώσεως ἑκάστῳ
<span class="lb" data-page="7.743" data-line="5" id="l7.743.5"></span>τῶν μορίων ἡ τῆς ἐνεργείας αὐτοῦ βλάβη· τὸ δ’ ἄχρι
<span class="lb" data-page="7.743" data-line="6" id="l7.743.6"></span>τοῦδε πλάτος ἐπάνοδός ἐστιν εἶς τὸ παρὰ φύσιν, οἷον
<span class="lb" data-page="7.743" data-line="7" id="l7.743.7"></span>ἐπίμικτόν τε καὶ κοινὸν καὶ μέσον ἐξ ἀμφοῖν τῶν ἐναντίων
<span class="lb" data-page="7.743" data-line="8" id="l7.743.8"></span>γεγονὸς, αὐτοῦ τε τοῦ κατὰ φύσιν ἀκριβῶς καὶ τοῦ τελέως
<span class="lb" data-page="7.743" data-line="9" id="l7.743.9"></span>ἤδη παρὰ φύσιν. ἐν δὲ τούτῳ παντὶ τῷ χρόνῳ τὸ
<span class="lb" data-page="7.743" data-line="10" id="l7.743.10"></span>θερμαινόμενον σῶμα τῷ ποσῷ τῆς ἀλλοιώσεως ἀνάλογον
<span class="lb" data-page="7.743" data-line="11" id="l7.743.11"></span>ἔχει τὴν ὀδύνην. ὅταν δ’ ἐκθερμανθῇ τελέως ἅπαντα τοῦ
<span class="lb" data-page="7.743" data-line="12" id="l7.743.12"></span>σώματος τὰ στερεὰ μόρια, καλεῖται ὁ τοιοῦτος πυρετὸς
<span class="lb" data-page="7.743" data-line="13" id="l7.743.13"></span>ἑκτικὸς, ὡς ἂν μηκέτι τοῖς ὑγροῖς τε καὶ τῷ πνεύματι
<span class="lb" data-page="7.743" data-line="14" id="l7.743.14"></span>μόνον, ἀλλ’ ἤδη καὶ τοῖς ἕξιν ἔχουσι σώμασι περιεχόμενος·
<span class="lb" data-page="7.743" data-line="15" id="l7.743.15"></span>ἀνώδυνος δ’ ἐστὶ καὶ νομίζουσιν οἱ πυρέττοντες οὕτως
<span class="lb" data-page="7.743" data-line="16" id="l7.743.16"></span>ὡς μηδὲ πυρέττειν ὅλως. οὐ γὰρ αἰσθάνονται τῆς θερμασίας,
<span class="lb" data-page="7.743" data-line="17" id="l7.743.17"></span>ἁπάντων ὁμοίως τεθερμασμένων αὐτοῖς τῶν μορίων.
<span class="lb" data-page="7.743" data-line="18" id="l7.743.18"></span>καὶ δὴ καὶ ὁμολογεῖται ταῦτα τοῖς φυσικοῖς ἀνδράσιν ἐν τοῖς
<span class="pb" data-page="7.744" id="p7.744"></span>
<span class="lb" data-page="7.744" data-line="1" id="l7.744.1"></span>περὶ τῶν αἰσθήσεων λογισμοῖς. οὔτε γὰρ χωρὶς ἀλλοιώσεως
<span class="lb" data-page="7.744" data-line="2" id="l7.744.2"></span>ἡ αἴσθησις οὔτ’ ἐν τοῖς ἤδη τελείως ἠλλοιωμένοις ἡ ὀδύνη.
<span class="lb" data-page="7.744" data-line="3" id="l7.744.3"></span>ταῦτ’ ἄρα καὶ οἱ ἑκτικοὶ πυρετοὶ πάντες ἄπονοί τε καὶ τελέως
<span class="lb" data-page="7.744" data-line="4" id="l7.744.4"></span>εἰσὶν ἀναίσθητοι τοῖς κάμνουσιν. οὐ γὰρ ἔτι τῶν ἐν
<span class="lb" data-page="7.744" data-line="5" id="l7.744.5"></span>αὐτοῖς μορίων τὸ μὲν ποιεῖ, τὸ δὲ πάσχει, πάντων ὁμοίων
<span class="lb" data-page="7.744" data-line="6" id="l7.744.6"></span>ἀλλήλοις ἤδη γεγονότων, καὶ μίαν ἐχόντων ὁμόλογον κρᾶσιν.
</p>
        </article>

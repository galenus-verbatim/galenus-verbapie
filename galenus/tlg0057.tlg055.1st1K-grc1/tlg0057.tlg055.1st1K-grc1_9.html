<article xmlns="http://www.w3.org/1999/xhtml" id="urn:cts:greekLit:tlg0057.tlg055.1st1K-grc1:9">
<span class="pb page1" data-page="7.751" id="p7.751"></span>
<span class="milestone ed1page page1" data-n="1.252" data-unit="ed1page" id="ed1page.1.252"></span>
<span class="milestone ed2page page1" data-n="7.177" data-unit="ed2page" id="ed2page.7.177"></span>
          <p>
<span class="lb" data-page="7.751" data-line="13" id="l7.751.13"></span>Ὡσαύτως καὶ ὅσα μορίου τινός ἐστι νοσήματα
<span class="lb" data-page="7.751" data-line="14" id="l7.751.14"></span>μετ’ ὄγκου, καὶ ταῦτα σύμπαντα παραπλησίως τῇ φλεγμονῇ
<span class="lb" data-page="7.751" data-line="15" id="l7.751.15"></span>κατὰ δυσκρασίαν ἀνώμαλον ἀποτελεῖται, καρκῖνος, ἐρυσίπελας,
<span class="lb" data-page="7.751" data-line="16" id="l7.751.16"></span>ἄνθραξ, ἕρπης, οἴδημα, φλεγμονὴ, φαγέδαινα,
<span class="lb" data-page="7.751" data-line="17" id="l7.751.17"></span>γάγγραινα. κοινὸν μὲν γὰρ αὐτοῖς ἅπασι τὸ ἐξ ἐπιῤῥοῆς ὑγρῶν
<span class="lb" data-page="7.751" data-line="18" id="l7.751.18"></span>γεγονέναι· διαφέρει δὲ τῷ τὰ μὲν ἀπὸ τοῦ φλεγματικοῦ χυμοῦ,
<span class="pb" data-page="7.752" id="p7.752"></span>
<span class="lb" data-page="7.752" data-line="1" id="l7.752.1"></span>τὰ δὲ ὑπὸ χολώδους, ἢ μελαγχολικοῦ χυμοῦ, τὰ δὲ ὑφ’ αἵματος
<span class="lb" data-page="7.752" data-line="2" id="l7.752.2"></span>ἤτοι θερμοῦ καὶ λεπτοῦ καὶ ζέοντος, ἢ ψυχροῦ καὶ παχέος,
<span class="lb" data-page="7.752" data-line="3" id="l7.752.3"></span>ἤ πως ἄλλως διακειμένου γίγνεσθαι. δηλωθήσεται γὰρ ἀκριβῶς
<span class="lb" data-page="7.752" data-line="4" id="l7.752.4"></span>ὑπὲρ τῆς κατ’ εἶδος ἐν τούτοις διαφορᾶς ἑτέρωθι· πρὸς
<span class="lb" data-page="7.752" data-line="5" id="l7.752.5"></span>δὲ τὸν ἐνεστῶτα λόγον ἀρκεῖ καὶ τοῦτ’ εἰρῆσθαι μόνον, ὡς
<span class="lb" data-page="7.752" data-line="6" id="l7.752.6"></span>ὁποῖον ἂν ᾖ τὸ ῥεῦμα, κατὰ τὸν αὐτὸν λόγον ἕκαστον τῶν
<span class="lb" data-page="7.752" data-line="7" id="l7.752.7"></span>εἰρημένων ἐργάσεται παθῶν, καθ’ οἷον ἔμπροσθεν ὑπὸ τοῦ
<span class="lb" data-page="7.752" data-line="8" id="l7.752.8"></span>θερμοῦ καὶ αἱματώδους ἐδείκνυτο γενέσθαι φλεγμονή· καὶ ὡς
<span class="lb" data-page="7.752" data-line="9" id="l7.752.9"></span>τῶν ὁμοιομερῶν τε καὶ ἁπλῶν σωμάτων ἕκαστον, ὑπὸ τοῦ
<span class="lb" data-page="7.752" data-line="10" id="l7.752.10"></span>ῥεύματος διατεθειμένον, εἰς ἀνώμαλον ἀφίξεται καὶ αὐτὸ
<span class="lb" data-page="7.752" data-line="11" id="l7.752.11"></span>δυσκρασίαν, ἔξωθεν μέντοι θερμαινόμενον, ἢ ψυχόμενον, ἢ
<span class="lb" data-page="7.752" data-line="12" id="l7.752.12"></span>ξηραινόμενον, ἢ ὑγραινόμενον, ὁποῖον ἂν ᾖ τὸ ῥεῦμα, μέχρι
<span class="lb" data-page="7.752" data-line="13" id="l7.752.13"></span>τοῦ βάθους μηδέπω διακείμενον ὁμοίως· εἰ δὲ πᾶν ὅλον δι’
<span class="lb" data-page="7.752" data-line="14" id="l7.752.14"></span>ὅλου μεταβάλλοι καὶ ἀλλοιωθείη, γενήσεται μὲν εὐθέως ἀνώδυνον,
<span class="lb" data-page="7.752" data-line="15" id="l7.752.15"></span>ἐν χαλεπωτέρᾳ δὲ ἂν οὕτω γε διαθέσει κατασταίη.
<span class="lb" data-page="7.752" data-line="16" id="l7.752.16"></span>ταῦτα ἀρκεῖν μοι δοκεῖ προεγνῶσθαι τοῖς μέλλουσι τῆ τε περὶ
<span class="lb" data-page="7.752" data-line="17" id="l7.752.17"></span>φαρμάκων ἀκολουθήσειν πραγματείᾳ καὶ μετ’ αὐτὴν τῇ τῆς
<span class="lb" data-page="7.752" data-line="18" id="l7.752.18"></span>θεραπευτικῆς μεθόδου.
</p>
        </article>

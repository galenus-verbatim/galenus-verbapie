<article xmlns="http://www.w3.org/1999/xhtml" id="urn:cts:greekLit:tlg0057.tlg056.1st1K-grc1:1.11">
<span class="pb page1" data-page="7.781" id="p7.781"></span>
<span class="milestone ed1page page1" data-n="3.170" data-unit="ed1page" id="ed1page.3.170"></span>
<span class="milestone ed2page page1" data-n="7.229" data-unit="ed2page" id="ed2page.7.229"></span>
            <p>
<span class="lb" data-page="7.781" data-line="3" id="l7.781.3"></span>Τὰ δὲ τῶν ἀναπνευστικῶν ὀργάνων ἴδια
<span class="lb" data-page="7.781" data-line="4" id="l7.781.4"></span>νῦν ἐπέξιμεν, ὡς μηδὲν ἐλλείπειν τῷ λόγῳ. ὅταν οὖν ἤτοι
<span class="lb" data-page="7.781" data-line="5" id="l7.781.5"></span>φυμάτων ἀπέπτων ἐν αὐτοῖς συστάντων, ἢ γλίσχρων καὶ παχέων
<span class="lb" data-page="7.781" data-line="6" id="l7.781.6"></span>χυμῶν καταλαβόντων τὰς ὁδοὺς τοῦ πνεύματος, ἤ τινος
<span class="lb" data-page="7.781" data-line="7" id="l7.781.7"></span>ὄγκου σκιῤῥώδους ἐν αὐτοῖς ὑποτραφέντος, ἢ τῶν ὁμιλούντων
<span class="lb" data-page="7.781" data-line="8" id="l7.781.8"></span>αὐτοῖς σωμάτων ὅτου δὴ καθ’ ὁντιναοῦν τρόπον εἰς
<span class="lb" data-page="7.781" data-line="9" id="l7.781.9"></span>ὄγκον ἀμετρότερον ἀρθέντος, ἔλαττον τοῦ δέοντος εἰσπνέηται
<span class="lb" data-page="7.781" data-line="10" id="l7.781.10"></span>διὰ στενοχωρίαν τὸ πνεῦμα, προσγίνεται ἐξ ἀνάγκης αὐτῷ διὰ
<span class="lb" data-page="7.781" data-line="11" id="l7.781.11"></span>τὰς εἰρημένας αἰτίας τάχος καὶ πυκνότης. ἰδέαι δέ τινες ἐν
<span class="lb" data-page="7.781" data-line="12" id="l7.781.12"></span>τῷ γένει τῆς δυσπνοίας ταύτης πλείους συνίστανται, ἄλλων
<span class="lb" data-page="7.781" data-line="13" id="l7.781.13"></span>ἄλλοτε μορίων στενοχωρουμένων ἐν τοῖς ἀναπνευστικοῖς ὀργάνοις.
<span class="lb" data-page="7.781" data-line="14" id="l7.781.14"></span>οἱ μὲν γὰρ κατὰ τὴν γαστέρα καὶ ἧπαρ, ἤδη δὲ καὶ
<span class="lb" data-page="7.781" data-line="15" id="l7.781.15"></span>τὸν σπλῆνα καὶ τὸ κῶλον καὶ τὰ τούτοις συνάπτοντα, συνιστάμενοι
<span class="lb" data-page="7.781" data-line="16" id="l7.781.16"></span>παρὰ φύσιν ὄγκοι στενοχωρίᾳ τοῦ διαφράγματος
<span class="lb" data-page="7.781" data-line="17" id="l7.781.17"></span>μικρὸν καὶ ταχὺν καὶ πυκνὸν ἐργάζονται τὸ πνεῦμα· κατὰ δὲ
<span class="lb" data-page="7.781" data-line="18" id="l7.781.18"></span>τὸν αὐτὸν τρόπον καὶ τοῖς ὑδερικοῖς καὶ ταῖς κυούσαις καὶ
<span class="pb" data-page="7.782" id="p7.782"></span>
<span class="lb" data-page="7.782" data-line="1" id="l7.782.1"></span>τοῖς ὑπερεμπεπλησμένοις καὶ τοῖς προγάστορσι τοιοῦτον γίνεται
<span class="lb" data-page="7.782" data-line="2" id="l7.782.2"></span>τὸ τῆς ἀναπνοῆς εἶδος· ἐν δὲ ταῖς καλουμέναις ὀρθοπνοίαις,
<span class="lb" data-page="7.782" data-line="3" id="l7.782.3"></span>γλίσχρων καὶ παχέων ὑγρῶν ἐν ταῖς κατὰ τὸν πνεύμονα
<span class="lb" data-page="7.782" data-line="4" id="l7.782.4"></span>τραχείαις <span class="milestone ed2page" data-n="7.230" data-unit="ed2page" id="ed2page.7.230"></span>ἀρτηρίαις ἀθροιζομένων. οὕτω δὲ καὶ
<span class="lb" data-page="7.782" data-line="5" id="l7.782.5"></span>εἰ σκιῤῥωθείη τι κατ’ αὐτὸν, ἢ φῦμα γένοιτο, θλῖβον καὶ
<span class="lb" data-page="7.782" data-line="6" id="l7.782.6"></span>στενοχωροῦν τὸ τῶν τραχειῶν ἀρτηριῶν γένος, αὗται γὰρ
<span class="lb" data-page="7.782" data-line="7" id="l7.782.7"></span>ὑποδέχονται τὸν εἰσπνεόμενον ἀέρα, μικρὸν καὶ πυκνὸν καὶ
<span class="lb" data-page="7.782" data-line="8" id="l7.782.8"></span>ταχὺ ἔσται τὸ πνεῦμα. κατὰ τὸν αὐτὸν δὲ τρόπον, εἰ κᾀν
<span class="lb" data-page="7.782" data-line="9" id="l7.782.9"></span>τῷ θώρακι τοιοῦτον συσταίη φῦμα, οἷς δὴ πολλάκις κυφοῦνται
<span class="lb" data-page="7.782" data-line="10" id="l7.782.10"></span>καὶ λορδοῦνται καὶ σκολιοῦνται τὰ κατὰ <span class="milestone ed1page" data-n="3.171" data-unit="ed1page" id="ed1page.3.171"></span>τὴν ῥάχιν,
<span class="lb" data-page="7.782" data-line="11" id="l7.782.11"></span>μικρὸν καὶ πυκνὸν καὶ ταχὺ τὸ πνεῦμα γενήσεται, καταλαμβάνοντος
<span class="lb" data-page="7.782" data-line="12" id="l7.782.12"></span>δηλονότι τοῦ παρὰ φύσιν ὄγκου τὴν χώραν τοῦ
<span class="lb" data-page="7.782" data-line="13" id="l7.782.13"></span>πνεύμονος, εἰς ἣν διαστελλόμενον ἐξετείνετο. πολλάκις δὲ
<span class="lb" data-page="7.782" data-line="14" id="l7.782.14"></span>καὶ αὐτὸν ὅλον τὸν θώρακα στενώτερον αἱ τοιαῦται διαθέσεις
<span class="lb" data-page="7.782" data-line="15" id="l7.782.15"></span>ἀπέφηναν, ἢ κυουμέναις εὐθέως συμπεσοῦσαι, ἢ καὶ
<span class="lb" data-page="7.782" data-line="16" id="l7.782.16"></span>μετὰ ταῦτα ὕστερον ἀπαντήσασαι. διαφέρει δ’ οὐδὲν πρός
<span class="lb" data-page="7.782" data-line="17" id="l7.782.17"></span>γε τὸ στενοχωρούμενον τὸν πνεύμονα μὴ δύνασθαι τὸν ἱκανὸν
<span class="lb" data-page="7.782" data-line="18" id="l7.782.18"></span>ἕλκειν ἀέρα, ἢ στενὸν ὅλον γενέσθαι τὸν θώρακα καθ’ ἡντιναοῦν ﻿
<span class="pb" data-page="7.783" id="p7.783"></span>
<span class="lb" data-page="7.783" data-line="1" id="l7.783.1"></span>διάθεσιν, ἢ τὴν μεταξὺ χώραν ἀπολέσαι καταληφθεῖσαν
<span class="lb" data-page="7.783" data-line="2" id="l7.783.2"></span>ὑπό τινων παρὰ φύσιν ἐν αὐτῷ συστάντων σωμάτων, ἢ
<span class="lb" data-page="7.783" data-line="3" id="l7.783.3"></span>καὶ σκιῤῥωθέντος αὐτοῦ ἢ φραχθέντος ἢ ἀνοιδήσαντος, ὡς ἐν
<span class="lb" data-page="7.783" data-line="4" id="l7.783.4"></span>τοῖς καλουμένοις πνευμονώδεσί τε καὶ περιπνευμονικοῖς γίνεται
<span class="lb" data-page="7.783" data-line="5" id="l7.783.5"></span>πάθεσιν· ἓν γὰρ ἐπὶ πάντων ἐστὶ τοῦτο τὸ συνεκτικὸν αἴτιον
<span class="lb" data-page="7.783" data-line="6" id="l7.783.6"></span>τοῦ μικρὰν γίνεσθαι τὴν εἰσπνοὴν, ἡ στενοχωρία τῶν τραχειῶν
<span class="lb" data-page="7.783" data-line="7" id="l7.783.7"></span>ἀρτηριῶν· διότι δ’ αὐτὴ μικρὰ, διὰ τοῦτο, ὡς πολλάκις
<span class="lb" data-page="7.783" data-line="8" id="l7.783.8"></span>εἴρηται, προσέρχεται πυκνότης καὶ τάχος. ἀλλ’ ὅταν
<span class="lb" data-page="7.783" data-line="9" id="l7.783.9"></span>μὲν κατ’ αὐτὸν τὸν πνεύμονα τὸ πάθημα συμπέσῃ, καίτοι
<span class="lb" data-page="7.783" data-line="10" id="l7.783.10"></span>διαστέλλειν δυναμένου μέχρι πλείστου τοῦ θώρακος, μικρὸν
<span class="lb" data-page="7.783" data-line="11" id="l7.783.11"></span>ὅμως εἰσπνέουσιν· οὕτω δὲ καὶ ὅταν αἱ μεταξὺ τῶν ὀργάνων
<span class="lb" data-page="7.783" data-line="12" id="l7.783.12"></span>χῶραι καταληφθῶσιν· ὅταν δ’ ὅλος ὁ θώραξ, ἤτοι κυουμένων
<span class="lb" data-page="7.783" data-line="13" id="l7.783.13"></span>ἢ καὶ ἄλλως, μικρὸς καὶ στενὸς γένηται, δῆλον ὡς καὶ
<span class="lb" data-page="7.783" data-line="14" id="l7.783.14"></span>τὴν διαστολὴν ἀνάλογον ἑαυτῷ μικρὰν ἐργαζόμενος αἰτία
<span class="lb" data-page="7.783" data-line="15" id="l7.783.15"></span>τῷ πνεύμονι τῆς περὶ τὴν εἰσπνοὴν ταχύτητος καθίσταται·
<span class="lb" data-page="7.783" data-line="16" id="l7.783.16"></span>οὕτως δὲ καὶ ὅταν αἱ φρένες ὑπό του θλίβωνται, κατ’ αὐτὸ
<span class="lb" data-page="7.783" data-line="17" id="l7.783.17"></span>τὸ κάτω πέρας ἰδίᾳ τοῦ θώρακος, ὡς ἐν τοῖς ἀνωδύνοις παθήμασι.
<span class="pb" data-page="7.784" id="p7.784"></span>
<span class="lb" data-page="7.784" data-line="1" id="l7.784.1"></span>τούτου γὰρ χρὴ μεμνῆσθαι μάλισθ’, ὅτι ποτὲ μὲν
<span class="lb" data-page="7.784" data-line="2" id="l7.784.2"></span>ἡ τοῦ θώρακος μόνου διάθεσις, ποτὲ δὲ ἡ τοῦ πνεύμονος,
<span class="lb" data-page="7.784" data-line="3" id="l7.784.3"></span>ποτὲ δὲ ἡ τῆς μεταξὺ χώρας ἀμφοῖν, εἰς μικρότητα, καὶ διὰ
<span class="lb" data-page="7.784" data-line="4" id="l7.784.4"></span>τοῦτο εἰς τάχος καὶ εἰς πυκνότητα τὴν τροπὴν τῆς ἀναπνοῆς
<span class="lb" data-page="7.784" data-line="5" id="l7.784.5"></span>ἐργάζεται, τῆς γε δυνάμεως ἐῤῥωμένης. καὶ γὰρ καὶ τούτου
<span class="lb" data-page="7.784" data-line="6" id="l7.784.6"></span>χρὴ μεμνῆσθαι πολλάκις ἤδη καὶ πρόσθεν εἰρημένου. μὴ τοίνυν
<span class="lb" data-page="7.784" data-line="7" id="l7.784.7"></span>ἔτι τῶν πλευριτικῶν, ἢ τῶν ἀποστάσεις τινὰς ἢ ὅλως
<span class="lb" data-page="7.784" data-line="8" id="l7.784.8"></span>ὄγκους ὀδυνηροὺς ἐχόντων κατὰ τὸν θώρακα μνημονεύσωμεν
<span class="lb" data-page="7.784" data-line="9" id="l7.784.9"></span>ἐν τῷδε τῷ λόγῳ, περὶ δὲ τῶν ἀνωδύνων παθημάτων, ὅσα
<span class="lb" data-page="7.784" data-line="10" id="l7.784.10"></span>τῷ θλίβειν τε τὸν πνεύμονα καὶ στενοχωρεῖν τὰς ἐν αὐτῷ
<span class="lb" data-page="7.784" data-line="11" id="l7.784.11"></span>τραχείας ἀρτηρίας μικροτέραν ἐργάζεται τὴν εἰσπνοὴν, ὁ
<span class="lb" data-page="7.784" data-line="12" id="l7.784.12"></span>προειρημένος ἅπας ἐπεραίνετο λόγος, ἀλλ’ ἐκεῖνα μὲν τοῖς
<span class="lb" data-page="7.784" data-line="13" id="l7.784.13"></span>πρὸ τούτων γεγραμμένοις πάθεσι τοῦ θώρακος προσνείμωμεν,
<span class="lb" data-page="7.784" data-line="14" id="l7.784.14"></span>ἐφ’ ὧν ἐλέγομεν διὰ τὴν ὀδύνην ἧττον διιστάμενον
<span class="lb" data-page="7.784" data-line="15" id="l7.784.15"></span>τὸν θώρακα, μικρὸν ἐργάζεσθαι τὸ πνεῦμα· τὴν δὲ τῶν
<span class="lb" data-page="7.784" data-line="16" id="l7.784.16"></span>ἐμπύων καλουμένων διάθεσιν, κᾂν ὅτι μάλιστα πολλάκις ἐκ
<span class="lb" data-page="7.784" data-line="17" id="l7.784.17"></span>πλευρίτιδος ἡ γένεσις αὐτῆς συμπίπτῃ, τούτοις τοῖς νῦν εἰρημένοις
<span class="lb" data-page="7.784" data-line="18" id="l7.784.18"></span>συγκαταριθμήσωμεν, ὅσα χωρὶς ἀλγήματος στενοχωρίαν
<span class="pb" data-page="7.785" id="p7.785"></span>
<span class="lb" data-page="7.785" data-line="1" id="l7.785.1"></span>ἐργαζόμενα κατὰ τὸν πνεύμονα, μικρὰν ἀποφαίνει τὴν ἀναπνοήν.
<span class="lb" data-page="7.785" data-line="2" id="l7.785.2"></span>τὸ γάρ τοι περιεχόμενον ἐν αὐτῷ πύον κατὰ τὰς
<span class="lb" data-page="7.785" data-line="3" id="l7.785.3"></span>τοιαύτας διαθέσεις αἴτιον γίγνεται τῆς περὶ τὴν διάστασιν
<span class="lb" data-page="7.785" data-line="4" id="l7.785.4"></span>μικρότητος. ὡς οὖν μηκέτ’ αὐτὸς κατὰ φύσιν διαστελλόμενος,
<span class="lb" data-page="7.785" data-line="5" id="l7.785.5"></span>οὐδὲ τὴν ὁλκὴν <span class="milestone ed2page" data-n="7.231" data-unit="ed2page" id="ed2page.7.231"></span>ἴσην ποιεῖται τοῦ πνεύματος. πῇ
<span class="lb" data-page="7.785" data-line="6" id="l7.785.6"></span>ποτ’ οὖν ταῦτα χωρὶς ἀλγήματος πάθη τῶν ἀναπνευστικῶν
<span class="lb" data-page="7.785" data-line="7" id="l7.785.7"></span>ὀργάνων, τοῦτο γὰρ ἔτι λείπει τῷ παρόντι λόγῳ διορισθήσεται
<span class="lb" data-page="7.785" data-line="8" id="l7.785.8"></span>τῶν μετ’ ἀλγήματος, εἴ γε καὶ μικρὸν ὡσαύτως ἀμφοτέροις
<span class="lb" data-page="7.785" data-line="9" id="l7.785.9"></span>καὶ πυκνὸν γίνεται τὸ πνεῦμα; ἢ τῷ τάχει τῆς κινήσεως;
<span class="lb" data-page="7.785" data-line="10" id="l7.785.10"></span>ἐν γὰρ τοῖς μετ’ ὀδύνης ὀλίγον μὲν ἀναπνέουσι καὶ πυκνὸν,
<span class="lb" data-page="7.785" data-line="11" id="l7.785.11"></span>οὐ μὴν ταχέως, ὅταν γε χωρὶς πυρετοῦ τὸ τοιοῦτον συμπίπτῃ
<span class="lb" data-page="7.785" data-line="12" id="l7.785.12"></span>πάθημα· μετὰ μέντοι πυρετοῦ κᾂν εἰ τῇ μικρότητι καὶ τῷ
<span class="lb" data-page="7.785" data-line="13" id="l7.785.13"></span>τάχει παραπλήσιον ἀναπνέουσιν, ἀλλὰ τῇ γε πυκνότητι διορίζονται.
<span class="lb" data-page="7.785" data-line="14" id="l7.785.14"></span>οὐ μετρίως γὰρ αὐτοῖς πυκνοῦται τὸ πνεῦμα· τοῦτο
<span class="lb" data-page="7.785" data-line="15" id="l7.785.15"></span>δ’ οὐχ ὑπάρχει τοῖς διὰ στενοχωρίαν τῶν ἀναπνευστικῶν
<span class="lb" data-page="7.785" data-line="16" id="l7.785.16"></span>δυσπνοοῦσιν, ἀλλ’ εἰ καὶ πυκνότερον αὐτοῖς γίγνοιτο τὸ
<span class="lb" data-page="7.785" data-line="17" id="l7.785.17"></span>πνεῦμα, μετρίως τοῦτο πάσχει καὶ πολὺ κατωτέρω τῆς ἄκρας
<span class="pb" data-page="7.786" id="p7.786"></span>
<span class="lb" data-page="7.786" data-line="1" id="l7.786.1"></span>πυκνότητος. ἀλλὰ καὶ ἡ ἐκπνοὴ τοῖς πυρέττουσι μείζων τε
<span class="lb" data-page="7.786" data-line="2" id="l7.786.2"></span>ἅμα καὶ θερμοτέρα, ὅπερ οὐχ ὑπῆρχε τοῖς διὰ στενοχωρίαν
<span class="lb" data-page="7.786" data-line="3" id="l7.786.3"></span>μικρὸν καὶ πυκνὸν ἐκπνέουσιν. ὅπως δὲ χρὴ διαγινώσκειν
<span class="lb" data-page="7.786" data-line="4" id="l7.786.4"></span>ἀκριβῶς μικρότητά τε καὶ μέγεθος ἑκατέρων τῶν μορίων τῆς
<span class="lb" data-page="7.786" data-line="5" id="l7.786.5"></span>ὅλης ἀναπνοῆς, ὀλίγον ὕστερον εἰρήσεται, τελεσάντων πρότερον
<span class="lb" data-page="7.786" data-line="6" id="l7.786.6"></span>ἡμῶν ἅπαντα τὸν περὶ τῶν ὀργάνων λόγον. ὅτι μὲν γὰρ
<span class="lb" data-page="7.786" data-line="7" id="l7.786.7"></span>διαφέρουσιν αἱ χωρὶς ὀδύνης αὐτῶν δύσπνοιαι τῶν μετ’ ὀδύνης,
<span class="lb" data-page="7.786" data-line="8" id="l7.786.8"></span>καὶ δὴ λέλεκται.
</p>
          </article>

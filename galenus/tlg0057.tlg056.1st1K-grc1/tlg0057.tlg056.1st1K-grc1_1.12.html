<article xmlns="http://www.w3.org/1999/xhtml" id="urn:cts:greekLit:tlg0057.tlg056.1st1K-grc1:1.12">
<span class="pb page1" data-page="7.786" id="p7.786"></span>
<span class="milestone ed1page page1" data-n="3.171" data-unit="ed1page" id="ed1page.3.171"></span>
<span class="milestone ed2page page1" data-n="7.231" data-unit="ed2page" id="ed2page.7.231"></span>
            <p>
<span class="lb" data-page="7.786" data-line="9" id="l7.786.9"></span>Πότερον δὲ, ὥσπερ ἁπλῶς ἀπεφηνάμεθα
<span class="lb" data-page="7.786" data-line="10" id="l7.786.10"></span>τὴν στενοχωρίαν δεῖν εἰς τὸν πνεύμονα διήκειν, καὶ τούτου
<span class="lb" data-page="7.786" data-line="11" id="l7.786.11"></span>τὰς τραχείας μάλιστα ἀρτηρίας, ἵνα δυσπνοήσῃ τὸ ζῶον,
<span class="lb" data-page="7.786" data-line="12" id="l7.786.12"></span>οὕτω καὶ τὴν ὀδύνην ἐν τοῖς ἀναπνευστικοῖς ὀργάνοις χρῆναι
<span class="lb" data-page="7.786" data-line="13" id="l7.786.13"></span>γίγνεσθαι, καὶ μάλιστά γε τῷ θώρακι, λεκτέον, ὁ γὰρ πνεύμων
<span class="lb" data-page="7.786" data-line="14" id="l7.786.14"></span>ὀλίγου δεῖν ἀναίσθητος, ἤ τινα ἑτέραν ἡμῖν ἐπὶ τῶν τοιούτων
<span class="lb" data-page="7.786" data-line="15" id="l7.786.15"></span>δυσπνοιῶν ζητητέον ἀπόφανσιν; οὐδὲ γὰρ ἂν, οἶμαι, δόξειεν
<span class="lb" data-page="7.786" data-line="16" id="l7.786.16"></span>ὅ γε τοῖς τῶν ἀναπνευστικῶν ὀργάνων ἀλγήμασι μόνοις τὸ
<span class="lb" data-page="7.786" data-line="17" id="l7.786.17"></span>τοιοῦτον εἶδος ἕπεσθαι τῆς δυσπνοίας λέγων ἐγνωκέναι καλῶς
<span class="lb" data-page="7.786" data-line="18" id="l7.786.18"></span>ὑπὲρ αὐτῶν τὸ σύμπαν, οὐδὲ μεμνῆσθαι τῶν ἔμπροσθεν
<span class="pb" data-page="7.787" id="p7.787"></span>
<span class="lb" data-page="7.787" data-line="1" id="l7.787.1"></span>λογισμῶν, ἐν οἷς οὐ διὰ τὸ πάθημα, διὰ δὲ τὴν τῆς ἐνεργείας
<span class="lb" data-page="7.787" data-line="2" id="l7.787.2"></span>δύναμιν ψυχικὴν οὖσαν ἐδείκνυτο μικρὸν καὶ πυκνὸν γινόμενον
<span class="lb" data-page="7.787" data-line="3" id="l7.787.3"></span>τὸ πνεῦμα. τὸ μέντοι ταῖς στενοχωρίαις τοῦ πνεύμονος
<span class="lb" data-page="7.787" data-line="4" id="l7.787.4"></span>εἶδος τῆς δυσπνοίας ἑπόμενον οὐδὲν προσδεῖται τῆς δυνάμεως
<span class="lb" data-page="7.787" data-line="5" id="l7.787.5"></span>εἰς τὴν γένεσιν, ὅθεν ἐπὶ μὲν τούτου καλῶς ἀπεφηνάμεθα
<span class="lb" data-page="7.787" data-line="6" id="l7.787.6"></span>καθ’ ὅλου τοῦ πράγματος τὸν λόγον ποιησάμενοι· περὶ δὲ
<span class="lb" data-page="7.787" data-line="7" id="l7.787.7"></span>τῶν ὀδυνηρῶν παθῶν οὐχ ἁπλῶς ἐχρῆν λέγειν, ὅταν γ’ ἐν
<span class="lb" data-page="7.787" data-line="8" id="l7.787.8"></span>τοῖς ἀναπνευστικοῖς συνίσταται μορίοις. οὐ γὰρ δι’ αὐτὴν
<span class="lb" data-page="7.787" data-line="9" id="l7.787.9"></span>τῶν μορίων τὴν φύσιν ἰδίως, ἀλλ’ ὅτι ψυχικὴ δύναμις ἐπετρόπευεν
<span class="lb" data-page="7.787" data-line="10" id="l7.787.10"></span>αὐτῶν τῆς κινήσεως, εἰς μικρότητα τὴν ἀναπνοὴν
<span class="lb" data-page="7.787" data-line="11" id="l7.787.11"></span>τρέπεσθαι συνέβαινεν, ὑπὲρ τοῦ μὴ μειζόνως ὀδυνᾶσθαι τὸ
<span class="lb" data-page="7.787" data-line="12" id="l7.787.12"></span>ζῶον, ἔλαττον τοῦ προσήκοντος διϊστάσης αὐτῆς τὸν θώρακα.
<span class="lb" data-page="7.787" data-line="13" id="l7.787.13"></span>αὕτη δ’ ἡ τοῦ μειζόνως ὀδυνᾶσθαι πρόνοια καὶ
<span class="lb" data-page="7.787" data-line="14" id="l7.787.14"></span>τοῖς ἄλλοις δήπου ἅπασίν ἐστι μορίοις, ὅσα κινουμένοις τοῖς
<span class="lb" data-page="7.787" data-line="15" id="l7.787.15"></span>ἀναπνευστικοῖς συγκινεῖται, στομάχῳ καὶ γαστρὶ καὶ ἥπατι
<span class="lb" data-page="7.787" data-line="16" id="l7.787.16"></span>καὶ σπληνὶ καὶ περιτοναίῳ καὶ τῷ κώλῳ τε καὶ τῶν λεπτῶν
<span class="lb" data-page="7.787" data-line="17" id="l7.787.17"></span>ἐντέρων τοῖς ἄνω καὶ τοῖς καθ’ ὑποχόνδριον μυσί. ﻿
<span class="pb" data-page="7.788" id="p7.788"></span>
<span class="lb" data-page="7.788" data-line="1" id="l7.788.1"></span><span class="milestone ed2page" data-n="7.232" data-unit="ed2page" id="ed2page.7.232"></span>ταῦτα γὰρ ταῖς τοῦ θώρακος κινήσεσι, καὶ μάλιστ’ ἐὰν
<span class="lb" data-page="7.788" data-line="2" id="l7.788.2"></span>μείζους ὦσι, συγκινεῖται. πρόδηλον οὖν, ὅτι μειζόνως μὲν
<span class="lb" data-page="7.788" data-line="3" id="l7.788.3"></span>ἐπὶ ταῖς μεγάλαις τοῦ θώρακος ὀδυνῶνται κινήσεσιν, ἔλαττον
<span class="lb" data-page="7.788" data-line="4" id="l7.788.4"></span>δὲ ἐπὶ ταῖς μικραῖς· καὶ διὰ τοῦτο μικρὸν καὶ πυκνὸν οὐ τοῖς
<span class="lb" data-page="7.788" data-line="5" id="l7.788.5"></span>πλευριτικοῖς μόνον, ἀλλὰ καὶ τοῖς τὸν στόμαχον ἢ τὴν γαστέρα
<span class="lb" data-page="7.788" data-line="6" id="l7.788.6"></span>διακειμένοις ὀδυνωδῶς ἔσται τὸ πνεῦμα· ἧττον μὲν,
<span class="lb" data-page="7.788" data-line="7" id="l7.788.7"></span>ὅτι καὶ τὰ τῆς αἰσθήσεως ἐλάττω· παραπλησίως μέντοι δυσπνοοῦσιν,
<span class="lb" data-page="7.788" data-line="8" id="l7.788.8"></span>ὅσοι τὸ ἧπαρ ἢ τὸν σπλῆνα ἢ τῶν ἑτέρων τι τῶν
<span class="lb" data-page="7.788" data-line="9" id="l7.788.9"></span>προειρημένων ὀδυνῶνται. ἅπαντα γὰρ τὰ τοιαῦτα, τὰ μὲν
<span class="lb" data-page="7.788" data-line="10" id="l7.788.10"></span>ἐξηρτημένα, τὰ δὲ συμπεφυκότα τοῖς ἀναπνευστικοῖς ὀργάνοις,
<span class="lb" data-page="7.788" data-line="11" id="l7.788.11"></span>συσσείεται κινουμένοις αὐτοῖς, καὶ διὰ τοῦτ’ ἀναπνεόντων
<span class="lb" data-page="7.788" data-line="12" id="l7.788.12"></span>ἄχθεται. καὶ οὕτως οὐχ ὡς ἔμπροσθεν ἐπὶ τῶν ἀναπνευστικῶν
<span class="lb" data-page="7.788" data-line="13" id="l7.788.13"></span>μορίων, ἀλλ’ ἐπὶ πάντων τῶν ἁπλῶς κινουμένων
<span class="lb" data-page="7.788" data-line="14" id="l7.788.14"></span>ἐν ταῖς ἀναπνοαῖς ὁ λόγος ἡμῖν γιγνέσθω, καὶ τολμήσωμεν
<span class="lb" data-page="7.788" data-line="15" id="l7.788.15"></span>ἀποφήνασθαι καθόλου, τὸ μικρὸν καὶ πυκνὸν<span class="milestone ed1page" data-n="3.172" data-unit="ed1page" id="ed1page.3.172"></span> πνεῦμα
<span class="lb" data-page="7.788" data-line="16" id="l7.788.16"></span>σημεῖον ὑπάρχειν ὀδύνης ἁπάντων τῶν τοῦ ζώου μορίων, ὅσα
<span class="lb" data-page="7.788" data-line="17" id="l7.788.17"></span>κινεῖται κατὰ τὰς ἀναπνοάς. ἆρ’ οὖν ταύτῃ μόνον ἀνομοίως
<span class="lb" data-page="7.788" data-line="18" id="l7.788.18"></span>ἔχουσιν οἱ σφυγμοὶ ταῖς ἀναπνοαῖς, ἢ καὶ κατ’ αὐτὴν ἰδίᾳ τὴν
<span class="pb" data-page="7.789" id="p7.789"></span>
<span class="lb" data-page="7.789" data-line="1" id="l7.789.1"></span>ἀπὸ τῆς δυνάμεως αἰτίαν, ἄνευ τοῦ συμπεπλέχθαι τοῖς ὀργάνοις,
<span class="lb" data-page="7.789" data-line="2" id="l7.789.2"></span>ἔνεστιν εὑρεῖν τινὰ διαφοράν; αἱ μὲν γὰρ φυσικαὶ δυνάμεις
<span class="lb" data-page="7.789" data-line="3" id="l7.789.3"></span>πᾶσαι διαπαντὸς σχολάζουσι τοῖς ἀναγκαίοις σφίσιν
<span class="lb" data-page="7.789" data-line="4" id="l7.789.4"></span>ἔργοις, καὶ οὐδέποτε ῥᾳθυμοῦσιν οὐδ’ ἀμελοῦσιν· ὅσα δὲ
<span class="lb" data-page="7.789" data-line="5" id="l7.789.5"></span>ὑπὸ τὴν τῆς προαιρέσεως ἐξουσίαν ἔρχεται, ταῦτα πολλάκις,
<span class="lb" data-page="7.789" data-line="6" id="l7.789.6"></span>ἀσχολουμένης αὐτῆς περὶ πράξεις ἑτέρας, ἀμελέστερον ἀποτελεῖται.
<span class="lb" data-page="7.789" data-line="7" id="l7.789.7"></span>βαδίζοντες γοῦν ἐνίοτε συντόνως ἐπί τινα πρᾶξιν,
<span class="lb" data-page="7.789" data-line="8" id="l7.789.8"></span>εἶτα μεταξὺ κατὰ τὴν ὁδὸν ἐννοήσαντές τι, κᾄπειτα ἐπισκοπούμενοι
<span class="lb" data-page="7.789" data-line="9" id="l7.789.9"></span>τοῦτο καὶ φροντίζοντες ἀμφ’ αὐτοῦ, πολὺ τῆς κατὰ
<span class="lb" data-page="7.789" data-line="10" id="l7.789.10"></span>τὸν περίπατον συντονίας ἐκλύομεν, οὐ μὴν συνίεμέν γε οὐδὲ
<span class="lb" data-page="7.789" data-line="11" id="l7.789.11"></span>γινώσκομεν αὐτὸ τοῦτο, μέχρι περ ἂν τῷ φροντίσματι προσέχωμεν.
<span class="lb" data-page="7.789" data-line="12" id="l7.789.12"></span>τὸν νοῦν, ὁπόταν δὲ παυσώμεθα καὶ περὶ μηδὲν ἔτι
<span class="lb" data-page="7.789" data-line="13" id="l7.789.13"></span>τὴν διάνοιαν ἔχωμεν ἀλλ’ ἢ περὶ τὸ βαδίζειν μόνον, τότε,
<span class="lb" data-page="7.789" data-line="14" id="l7.789.14"></span>ὥσπερ ἐξ ὕπνου τινὸς ἐπεγερθέντες, ἐγνωρίσαμέν τε τὸ καταδεέστερον
<span class="lb" data-page="7.789" data-line="15" id="l7.789.15"></span>τῆς παρούσης ἐνεργείας ὡς πρὸς τὴν ἐξ ἀρχῆς ὁρμὴν,
<span class="lb" data-page="7.789" data-line="16" id="l7.789.16"></span>αὖθίς τε πρὸς τοὔργον ἐπηγείραμεν ἡμᾶς, οὕτω καὶ οἱ
<span class="lb" data-page="7.789" data-line="17" id="l7.789.17"></span>παραπαίοντες, ὡς ἂν, οἶμαι, τὸν νοῦν ἐν τοῖς φαντάσμασιν
<span class="pb" data-page="7.790" id="p7.790"></span>
<span class="lb" data-page="7.790" data-line="1" id="l7.790.1"></span>ἔχοντες, καθάπερ τισὶ φροντίσμασιν, ἀμελοῦσι τῶν ψυχικῶν
<span class="lb" data-page="7.790" data-line="2" id="l7.790.2"></span>ἐνεργειῶν, καὶ οὔτε οὐροῦσιν, εἰ μὴ ὑπομνήσειέ τις, οὔτ’
<span class="lb" data-page="7.790" data-line="3" id="l7.790.3"></span>ἀποπατοῦσιν, οὔτε πιεῖν οὔτε φαγεῖν αἰτοῦσιν, οὔτ’ ἄλλο
<span class="lb" data-page="7.790" data-line="4" id="l7.790.4"></span>οὐδὲν τῶν τοιούτων· εἰ δὲ τύχοιεν αἰτήσαντές ποτε, μεταξὺ
<span class="lb" data-page="7.790" data-line="5" id="l7.790.5"></span>προσενεχθέντος ἐπελάθοντο, καὶ αὖθις τῶν ὑπομνημάτων
<span class="lb" data-page="7.790" data-line="6" id="l7.790.6"></span>δέονται. παμπόλλους γοῦν ἴσμεν αἰτήσαντας ἀμίδα, δοθείσης
<span class="lb" data-page="7.790" data-line="7" id="l7.790.7"></span>δὲ μηκέτ’ οὐροῦντας, ἀλλ’ ἀργῶς ἐν ταῖν χεροῖν κατέχοντας·
<span class="lb" data-page="7.790" data-line="8" id="l7.790.8"></span>ἑτέρους δὲ διαναστάντας μὲν ὡς ἀποπατήσοντας,
<span class="lb" data-page="7.790" data-line="9" id="l7.790.9"></span>ἐπεὶ δ’ ἐκάθισαν, ἐπιλαθομένους τελέως καὶ μηδὲν ἐνεργοῦντας,
<span class="lb" data-page="7.790" data-line="10" id="l7.790.10"></span>ἄχρις αὐτοὺς οἱ παρόντες ἀναμνήσωσιν. ὥσπερ δὲ διὰ
<span class="lb" data-page="7.790" data-line="11" id="l7.790.11"></span>πολλοῦ χρόνου ποιοῦσι τὰς ἐνεργείας οὗτοι πάντες, οὕτω καὶ
<span class="lb" data-page="7.790" data-line="12" id="l7.790.12"></span>μεγάλας· ἀθρόως γοῦν οὐροῦσι πάμπολυ, καὶ πίνουσιν εἰς
<span class="lb" data-page="7.790" data-line="13" id="l7.790.13"></span>ἅπαξ ὑπὲρ τὸ σύμμετρον, ἕκαστόν τε τῶν ἄλλων ὡσαύτως
<span class="lb" data-page="7.790" data-line="14" id="l7.790.14"></span>δρῶσιν. καὶ οὐδὲν, οἶμαι, θαυμαστόν· ὃ γὰρ ἐχρῆν πολλάκις
<span class="lb" data-page="7.790" data-line="15" id="l7.790.15"></span>ἐν τοῖς προσήκουσι χρόνοις δρᾷν, ἀθρόως ἐπειξάσης τῆς χρείας
<span class="lb" data-page="7.790" data-line="16" id="l7.790.16"></span>ἀναγκάζονται πληροῦν, καὶ μάλισθ’ ὅταν ἀναγκαῖον ᾖ πρὸς
<span class="lb" data-page="7.790" data-line="17" id="l7.790.17"></span>τὴν ζωήν. ἧττον μὲν γάρ τις πιὼν τοῦ δέοντος οὐχ
<span class="pb" data-page="7.791" id="p7.791"></span>
<span class="lb" data-page="7.791" data-line="1" id="l7.791.1"></span><span class="milestone ed2page" data-n="7.233" data-unit="ed2page" id="ed2page.7.233"></span>ἡμέραις μόνον, ἀλλὰ καὶ μησὶν ὅλοις ἱκανὸς ἐξαρκεῖν,
<span class="lb" data-page="7.791" data-line="2" id="l7.791.2"></span>ἧττον δ’ ἀναπνέων οὐδ’ εἰς ἐλάχιστον μόριον τῆς ἡμέρας
<span class="lb" data-page="7.791" data-line="3" id="l7.791.3"></span>ἐξίκοιτ’ ἄν. ὅθεν εἰ καὶ πλεῖστον εἰς ἅπαξ οἱ παραπαίοντες
<span class="lb" data-page="7.791" data-line="4" id="l7.791.4"></span>πίνουσιν, ἀλλὰ τῷ γε διὰ πολλοῦ χρόνου προσφέρεσθαι τὸ
<span class="lb" data-page="7.791" data-line="5" id="l7.791.5"></span>σύμπαν αὐτοῖς πόμα πολὺ τοῦ συμμέτρου ἀπολείπεται· ἡ δὲ
<span class="lb" data-page="7.791" data-line="6" id="l7.791.6"></span>τῆς ἀναπνοῆς χρεία μὴ πληρουμένη τῷ τὸν κίνδυνον ὑπόγυόν
<span class="lb" data-page="7.791" data-line="7" id="l7.791.7"></span>θ’ ἅμα καὶ ἀνιαρὸν ἔχειν ἐπεγείρει τε πρὸς τὴν ἐνέργειαν καὶ
<span class="lb" data-page="7.791" data-line="8" id="l7.791.8"></span>οὐκ ἐᾷ ῥᾳθυμεῖν οὐδὲ εἰς πάνυ μικρὸν, ἀπολαμβάνει δὲ εὐθὺς
<span class="lb" data-page="7.791" data-line="9" id="l7.791.9"></span>ἅπαν, ὅσον ἐκ τοῦ τῆς ἠρεμίας ἀπεστέρηται χρόνου, καὶ οὕτως
<span class="lb" data-page="7.791" data-line="10" id="l7.791.10"></span>οὐκ ἀραιὸν μόνον, ἀλλὰ καὶ μέγα γίνεται, καὶ τοσοῦτόν γε
<span class="lb" data-page="7.791" data-line="11" id="l7.791.11"></span>μεῖζον τοῦ προσήκοντος, ὅσῳ καὶ ἀραιότερον, ὅπερ ἐπὶ τοῦ
<span class="lb" data-page="7.791" data-line="12" id="l7.791.12"></span>ποτοῦ οὐ γίνεται· πολλῷ μὲν γὰρ ἀραιότερον, ὀλίγῳ δὲ
<span class="lb" data-page="7.791" data-line="13" id="l7.791.13"></span>πλέον πίνουσιν, ὅθεν Ἱπποκράτης βραχυπότας αὐτοὺς ἐκάλεσεν.
<span class="lb" data-page="7.791" data-line="14" id="l7.791.14"></span>ὁ μὲν δὴ λόγος οὗτος ἀποδεικνύει, τῶν παραπαιόντων
<span class="lb" data-page="7.791" data-line="15" id="l7.791.15"></span>εἰς ἀραιότητα καὶ μέγεθος τρέπεσθαι τὴν ἀναπνοήν· μαρτυρεῖ
<span class="lb" data-page="7.791" data-line="16" id="l7.791.16"></span>δ’ οὐχ ἥκιστα καὶ ἡ αὐτοψία τοῖς γε βουλομένοις ἐπ’ αὐτῶν
<span class="lb" data-page="7.791" data-line="17" id="l7.791.17"></span>τῶν ἔργων τῆς τέχνης ἐξετάζειν τὴν θεωρίαν. ὅσοι δὲ ἐν
<span class="lb" data-page="7.791" data-line="18" id="l7.791.18"></span>ταῖς μετὰ τῶν νέων διατριβαῖς ἐφ’ ὑψηλῶν θρόνων ὑψηλοὶ
<span class="pb" data-page="7.792" id="p7.792"></span>
<span class="lb" data-page="7.792" data-line="1" id="l7.792.1"></span>καὶ περίβλεπτοι καθεζόμενοι, τῶν μὲν ἔργων τῆς τέχνης ἠμελήκασιν,
<span class="lb" data-page="7.792" data-line="2" id="l7.792.2"></span>ὅ τι δ’ ἂν ἐπὶ γλῶτταν ἔλθῃ, τοῦτο ληροῦσιν, τούτοις
<span class="lb" data-page="7.792" data-line="3" id="l7.792.3"></span>οὐδὲν μᾶλλον πιστὰ τὰ μαρτυρούμενα πρὸς τῶν ἐναργῶς
<span class="lb" data-page="7.792" data-line="4" id="l7.792.4"></span>φαινομένων ἢ τοῖς μηδὲ τὴν ἀρχὴν οὐδ’ εἰ φαίνεται τόδε τι
<span class="lb" data-page="7.792" data-line="5" id="l7.792.5"></span>γινώσκουσιν. ἀλλά τις ἐμοί ποτε τῶν τοιούτων σοφιστῶν ἠμφισβήτησε
<span class="lb" data-page="7.792" data-line="6" id="l7.792.6"></span>περὶ τοῦ γίγνεσθαι μέγα καὶ ἀραιὸν τὸ πνεῦμα
<span class="lb" data-page="7.792" data-line="7" id="l7.792.7"></span>τοῖς παραπαίουσι. ὑπετίθετο μὲν γὰρ ἕν τι τῶν ζωτικῶν
<span class="lb" data-page="7.792" data-line="8" id="l7.792.8"></span>ἔργων εἶναι τὴν ἀναπνοὴν, οὐχ ὡμολόγει δὲ πρὸς τὴν τοιαύτην
<span class="lb" data-page="7.792" data-line="9" id="l7.792.9"></span>ὑπόθεσιν τὸ φαινόμενον, ὅθεν ὁμόσε χωρεῖν αὐτῷ δεῖν
<span class="lb" data-page="7.792" data-line="10" id="l7.792.10"></span>ἔγνωκε. τὴν ἀρχὴν γὰρ ἔφη μὴ φαίνεσθαι τὸ τοιοῦτον εἶδος
<span class="lb" data-page="7.792" data-line="11" id="l7.792.11"></span>ἀναπνοῆς ἐν παραφροσύναις. ἃ γὰρ οὐδεπώποτε ἐπεχείρησαν
<span class="lb" data-page="7.792" data-line="12" id="l7.792.12"></span>ἐπ’ αὐτῶν τῶν νοσούντων οἱ σοφισταὶ παραφυλάξαι, περὶ
<span class="lb" data-page="7.792" data-line="13" id="l7.792.13"></span>τούτων ὡς μυριάκις ἑωρακότες ἀναιδῶς διατείνονται, καὶ μακρὰν
<span class="lb" data-page="7.792" data-line="14" id="l7.792.14"></span>ἔχειν ἐμπειρίαν οὐκ ὀκνοῦσιν ἐπαγγέλλεσθαι τῶν μηδ’
<span class="lb" data-page="7.792" data-line="15" id="l7.792.15"></span>ὄναρ αὐτοῖς ἑωραμένων. ἀλλ’ ὅσοι γε παραφυλάττουσι τὰ
<span class="lb" data-page="7.792" data-line="16" id="l7.792.16"></span>φαινόμενα καὶ τὰ συμπίπτοντα τοῖς νοσοῦσιν, οὕτω γράφουσιν
<span class="lb" data-page="7.792" data-line="17" id="l7.792.17"></span>ὥσπερ καὶ Ἱπποκράτης. ἑωράκασι γὰρ, οἶμαι, πολλοὺς
<span class="lb" data-page="7.792" data-line="18" id="l7.792.18"></span>ἀῤῥώστους ὁμοίους οἷς ἐκεῖνος ἔγραψε, μαρτυροῦντας τῷ ﻿
<span class="pb" data-page="7.793" id="p7.793"></span>
<span class="lb" data-page="7.793" data-line="1" id="l7.793.1"></span>προειρημένῳ λόγῳ, καὶ παρεθέμην ἂν ἤδη τοὺς ἐν ταῖς ἐπιδημίαις
<span class="lb" data-page="7.793" data-line="2" id="l7.793.2"></span>ὑπ’ αὐτοῦ γεγραμμένους, εἰ μή μοι προὔκειτο τὸν
<span class="lb" data-page="7.793" data-line="3" id="l7.793.3"></span>ἑξῆς μοι λόγον ἅπαντα τὸν δεύτερον εἰς τὴν τούτων ἐξήγησιν,
<span class="lb" data-page="7.793" data-line="4" id="l7.793.4"></span>ὡς καὶ πρόσθεν εἶπον, ἀναβάλλεσθαι, τουτονὶ δὲ μόνον αὐτὸν
<span class="lb" data-page="7.793" data-line="5" id="l7.793.5"></span>καθ’ ἑαυτὸν ἅμα ταῖς οἰκείαις ἀποδείξεσι συμπεραίνεσθαι.
<span class="lb" data-page="7.793" data-line="6" id="l7.793.6"></span>καὶ τοίνυν ὁ μὲν τῶν παραπαιόντων λόγος ἐνταυθοῖ
<span class="lb" data-page="7.793" data-line="7" id="l7.793.7"></span>τελευτάτω.
</p>
          </article>

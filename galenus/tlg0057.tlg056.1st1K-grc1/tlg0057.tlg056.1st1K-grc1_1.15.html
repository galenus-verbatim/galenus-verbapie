<article xmlns="http://www.w3.org/1999/xhtml" id="urn:cts:greekLit:tlg0057.tlg056.1st1K-grc1:1.15">
<span class="pb page1" data-page="7.796" id="p7.796"></span>
<span class="milestone ed1page page1" data-n="3.173" data-unit="ed1page" id="ed1page.3.173"></span>
<span class="milestone ed2page page1" data-n="7.234" data-unit="ed2page" id="ed2page.7.234"></span>
            <p>
<span class="lb" data-page="7.796" data-line="4" id="l7.796.4"></span>Ἐπεὶ δ’ ἅπαντα ταῦτα πεπέρανται, τὰς
<span class="lb" data-page="7.796" data-line="5" id="l7.796.5"></span>συνθέτους ἑξῆς σκοπώμεθα δυσπνοίας, αὗται γὰρ ἔτι λείπουσιν
<span class="lb" data-page="7.796" data-line="6" id="l7.796.6"></span><span class="milestone ed2page" data-n="7.235" data-unit="ed2page" id="ed2page.7.235"></span>εἴς γε τὸ πρότερον ὧν προὐθέμεθα ὑπομνημάτων.
<span class="lb" data-page="7.796" data-line="7" id="l7.796.7"></span>εὑρημένων δὲ τῶν ἁπλῶν, οὐδὲν ἔτι χαλεπὸν οὐδὲ
<span class="lb" data-page="7.796" data-line="8" id="l7.796.8"></span>ταύτας εὑρεῖν, ἐξ ἐκείνων συντεθείσας. μεγάλης γάρ τινος
<span class="lb" data-page="7.796" data-line="9" id="l7.796.9"></span>οὔσης εἰσπνοῆς, ὡσαύτως δὲ καὶ ταχείας, καὶ τῶν ἐναντίων
<span class="lb" data-page="7.796" data-line="10" id="l7.796.10"></span>αὐταῖς μικρᾶς καὶ βραδείας, ἀνάγκη τέτταρας γίγνεσθαι τὰς
<span class="lb" data-page="7.796" data-line="11" id="l7.796.11"></span>ἁπάσας δυσπνοίας συνθέτους περὶ τὴν εἰσπνοὴν, τήν τε μεγάλην
<span class="lb" data-page="7.796" data-line="12" id="l7.796.12"></span>ἅμα καὶ βραδεῖαν, καὶ μεγάλην καὶ ταχεῖαν, καὶ μικρὰν
<span class="lb" data-page="7.796" data-line="13" id="l7.796.13"></span>καὶ ταχεῖαν, καὶ τετάρτην μικρὰν καὶ βραδεῖαν. οὕτω
<span class="lb" data-page="7.796" data-line="14" id="l7.796.14"></span>δὲ καὶ κατὰ τὴν ἐκπνοὴν τὰς αὐτὰς τέτταρας συζυγίας ἀναγκαῖον
<span class="lb" data-page="7.796" data-line="15" id="l7.796.15"></span>ὑπάρχειν, διττὰς μὲν τὰς μεγάλας, διττὰς δὲ τὰς μικρὰς,
<span class="lb" data-page="7.796" data-line="16" id="l7.796.16"></span>τάχει καὶ βραδυτῆτι διαιρουμένας. ἐν μέντοι ταῖς
<span class="lb" data-page="7.796" data-line="17" id="l7.796.17"></span>ἠρεμίαις οὐκ ἐνδέχεται σύνθετον ἰδέαν γενέσθαι δυσπνοίας.
<span class="pb" data-page="7.797" id="p7.797"></span>
<span class="lb" data-page="7.797" data-line="1" id="l7.797.1"></span>οὐδὲ γὰρ δύο ἀντιθέσεις αὐταῖς ὑπῆρχον, ὥσπερ ταῖς κινήσεσιν,
<span class="lb" data-page="7.797" data-line="2" id="l7.797.2"></span>ἀλλὰ μία μόνη, κατὰ πυκνότητα καὶ ἀραιότητα
<span class="lb" data-page="7.797" data-line="3" id="l7.797.3"></span>συνισταμένη.
</p>
          </article>

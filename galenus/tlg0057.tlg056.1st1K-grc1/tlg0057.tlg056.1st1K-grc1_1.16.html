<article xmlns="http://www.w3.org/1999/xhtml" id="urn:cts:greekLit:tlg0057.tlg056.1st1K-grc1:1.16">
<span class="pb page1" data-page="7.797" id="p7.797"></span>
<span class="milestone ed1page page1" data-n="3.173" data-unit="ed1page" id="ed1page.3.173"></span>
<span class="milestone ed2page page1" data-n="7.235" data-unit="ed2page" id="ed2page.7.235"></span>
            <p>
<span class="lb" data-page="7.797" data-line="4" id="l7.797.4"></span>Καὶ μὲν δὴ καὶ αὐτῶν τῶν κινήσεων ἀλλήλαις
<span class="lb" data-page="7.797" data-line="5" id="l7.797.5"></span>παραβαλλομένων, τῆς εἰσπνοῆς λέγω πρὸς τὴν ἐκπνοὴν,
<span class="lb" data-page="7.797" data-line="6" id="l7.797.6"></span>ὥσπερ ἐν τοῖς σφυγμοῖς τῆς διαστολῆς πρὸς τὴν συστολὴν,
<span class="lb" data-page="7.797" data-line="7" id="l7.797.7"></span>ἰδέαι τινὲς ἔσονται ῥυθμῶν τῆς ὅλης ἀναπνοῆς. ἐνδέχεται
<span class="lb" data-page="7.797" data-line="8" id="l7.797.8"></span>γὰρ εἰσπνοὴν μὲν γενέσθαι μεγάλην, ἐκπνοὴν δὲ μικράν·
<span class="lb" data-page="7.797" data-line="9" id="l7.797.9"></span>ἢ ἔμπαλιν εἰσπνοὴν μὲν μικρὰν, ἐκπνοὴν δὲ μεγάλην·
<span class="lb" data-page="7.797" data-line="10" id="l7.797.10"></span>ἢ ἀμφοτέρας σμικρὰς, ἢ ἀμφοτέρας μεγάλας. οὕτω δὲ καὶ
<span class="lb" data-page="7.797" data-line="11" id="l7.797.11"></span>ταχείας, ἢ βραδείας ἀμφοτέρας, ἢ τὴν μὲν ταχεῖαν, τὴν δὲ
<span class="lb" data-page="7.797" data-line="12" id="l7.797.12"></span>βραδεῖαν.
</p>
          </article>

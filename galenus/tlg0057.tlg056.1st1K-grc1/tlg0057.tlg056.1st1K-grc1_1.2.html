<article xmlns="http://www.w3.org/1999/xhtml" id="urn:cts:greekLit:tlg0057.tlg056.1st1K-grc1:1.2">
<span class="pb page1" data-page="7.755" id="p7.755"></span>
<span class="milestone ed1page page1" data-n="2.167" data-unit="ed1page" id="ed1page.3.167"></span>
<span class="milestone ed2page page1" data-n="7.220" data-unit="ed2page" id="ed2page.7.220"></span>
            <p>
<span class="lb" data-page="7.755" data-line="5" id="l7.755.5"></span>Καὶ τοίνυν ἐπειδὴ δύο μέν ἐστι τὰ πρῶτα
<span class="lb" data-page="7.755" data-line="6" id="l7.755.6"></span>καὶ κυριώτατα μόρια τῆς ὅλης ἀναπνοῆς, εἰσπνοή τε καὶ ἐκπνοὴ,
<span class="lb" data-page="7.755" data-line="7" id="l7.755.7"></span>δύο δ’ ἄλλα κατὰ συμβεβηκὸς αἱ μεταξὺ τούτων ἡσυχίαι,
<span class="lb" data-page="7.755" data-line="8" id="l7.755.8"></span>ἐν τέσσαρσιν ἂν οὕτω τοῖς πᾶσιν ἡ περὶ δυσπνοίας γίνεται
<span class="lb" data-page="7.755" data-line="9" id="l7.755.9"></span>σκέψις. ὥστε πάντως δεήσει τινὶ τῶν εἰρημένων, ἤ
<span class="lb" data-page="7.755" data-line="10" id="l7.755.10"></span>τισιν, ἢ καὶ πᾶσιν ἅμα πλημμελεῖσθαί τε καὶ διαφθείρεσθαι
<span class="lb" data-page="7.755" data-line="11" id="l7.755.11"></span>τῆς κατὰ φύσιν ἰδέας εἰς δυσπνοίας γένεσιν. ὀνομάζειν δὲ
<span class="lb" data-page="7.755" data-line="12" id="l7.755.12"></span>σαφοῦς ἕνεκα διδασκαλίας οὐδὲν ἂν εἴη χεῖρον ἁπλῆν μὲν δύσπνοιαν,
<span class="lb" data-page="7.755" data-line="13" id="l7.755.13"></span>ἥ τις ἂν ἓν μόριον ἑκάστοτε τῆς ὅλης ἀναπνοῆς καταλαμβάνει,
<span class="lb" data-page="7.755" data-line="14" id="l7.755.14"></span>σύνθετον δὲ τὴν ἐν πλείοσι συνισταμένην. ἀλλ’
<span class="lb" data-page="7.755" data-line="15" id="l7.755.15"></span>ἐπεὶ δεύτερόν ἐστιν ἀεὶ τὸ σύνθετον τῶν ἁπλῶν, κατὰ λόγον
<span class="lb" data-page="7.755" data-line="16" id="l7.755.16"></span>ἂν εἴη πρότερον περὶ φύσει προτέρων ποιήσασθαι τὸν λόγον,
<span class="lb" data-page="7.755" data-line="17" id="l7.755.17"></span>ὥστε καὶ ἀπὸ τῶν ἁπλῶν δυσπνοιῶν ἄρξασθαι. ἐπειδὰν δὲ
<span class="pb" data-page="7.756" id="p7.756"></span>
<span class="lb" data-page="7.756" data-line="1" id="l7.756.1"></span>ταύτας αὐτάρκως διέλθωμεν, μετὰ ταῦτα ἐπαλλάττοντες τάς
<span class="lb" data-page="7.756" data-line="2" id="l7.756.2"></span>τε κινήσεις καὶ τὰς ἡσυχίας κατ’ ἀλλήλας τε καὶ καθ’ ἑαυτὰς,
<span class="lb" data-page="7.756" data-line="3" id="l7.756.3"></span>οὕτω τὰς συνθέτους ἐξευρήσομεν. τίνες οὖν εἰσιν αἱ κατὰ
<span class="lb" data-page="7.756" data-line="4" id="l7.756.4"></span>φύσιν αἰτίαι τῆς ἔσω τε καὶ ἔξω φορᾶς τοῦ πνεύματος, καὶ
<span class="lb" data-page="7.756" data-line="5" id="l7.756.5"></span>τίνες ἑκατέρας τῶν ἡσυχιῶν; ταυτὶ γὰρ ἦν τὰ πάντα μόρια
<span class="lb" data-page="7.756" data-line="6" id="l7.756.6"></span>τῆς ἀναπνοῆς. ἐπειδὴ δύο μὲν ἐξ ὧν εἴπομεν μορίων κινήσεις
<span class="lb" data-page="7.756" data-line="7" id="l7.756.7"></span>εἰσὶν, ἡ ἔξω καὶ ἔσω φορὰ τοῦ πνεύματος, δύο δὲ διορίζουσαι
<span class="lb" data-page="7.756" data-line="8" id="l7.756.8"></span>ταύτας ἠρεμίαι, γένεσις δὲ ταῖς μὲν κινήσεσι σύνθετος,
<span class="lb" data-page="7.756" data-line="9" id="l7.756.9"></span>ταῖς δ’ ἠρεμίαις ἁπλῆ, δῆλον ὡς τῶν μὲν πλείους ἀμετρίαι,
<span class="lb" data-page="7.756" data-line="10" id="l7.756.10"></span>τῶν δ’ ἡσυχιῶν διτταὶ γενήσονται. αὗται μὲν γὰρ
<span class="lb" data-page="7.756" data-line="11" id="l7.756.11"></span>οὖσαι ἁπλαῖ τοῦ χρόνου τῷ ποσῷ τὰς διαφορὰς ἴσχουσι
<span class="lb" data-page="7.756" data-line="12" id="l7.756.12"></span>μόνῳ· αἱ κινήσεις δ’ οὐ ταύτῃ μόνον, ἀλλὰ καὶ τῷ ποσῷ τοῦ
<span class="lb" data-page="7.756" data-line="13" id="l7.756.13"></span>διαστήματος καθ’ οὗ φέρονται διοίσουσιν. ὥστ’ ἔσονται διτταὶ
<span class="lb" data-page="7.756" data-line="14" id="l7.756.14"></span>μὲν ἀμετρίαι αὐτῶν, καθὰ καὶ τῶν ἡσυχιῶν ἑκάτεραι,
<span class="lb" data-page="7.756" data-line="15" id="l7.756.15"></span>τοῦ χρόνου τῷ ποσῷ διαιρούμεναι, καθ’ ἃς ἤτοι ταχεῖαι ἢ
<span class="lb" data-page="7.756" data-line="16" id="l7.756.16"></span>βραδεῖαι λεχθήσονται· διτταὶ δ’ ἄλλαι τῷ ποσῷ τῆς διαστολῆς
<span class="lb" data-page="7.756" data-line="17" id="l7.756.17"></span>τῶν ἀναπνευστικῶν ὀργάνων διαφέρουσαι, καθ’ ἃς ἤτοι
<span class="pb" data-page="7.757" id="p7.757"></span>
<span class="lb" data-page="7.757" data-line="1" id="l7.757.1"></span>μεγάλας ἢ μικρὰς αὐτὰς ὀνομάζουσιν. εἴπερ γὰρ ἀχώριστα
<span class="lb" data-page="7.757" data-line="2" id="l7.757.2"></span>πάσης ἐστὶ τῆς κατὰ τόπον κινήσεως ὅ τε χρόνος ἐν ᾧ κινεῖται
<span class="lb" data-page="7.757" data-line="3" id="l7.757.3"></span>τὸ κινούμενον καὶ τὸ διάστημα καθ’ οὗ φέρεται, διὰ
<span class="lb" data-page="7.757" data-line="4" id="l7.757.4"></span>μὲν τὸν χρόνον ταχέως μὲν καὶ βραδέως ἐροῦμεν γίνεσθαι
<span class="lb" data-page="7.757" data-line="5" id="l7.757.5"></span><span class="milestone ed2page" data-n="7.221" data-unit="ed2page" id="ed2page.7.221"></span>τὴν κίνησιν, διὰ δὲ τὸ διάστημα πολὺ καὶ ὀλίγον.
<span class="lb" data-page="7.757" data-line="6" id="l7.757.6"></span>ἀλλὰ τήν γε διαστολὴν τῶν ἀναπνευστικῶν ὀργάνων οὐκ ὀλίγην
<span class="lb" data-page="7.757" data-line="7" id="l7.757.7"></span>καὶ πολλὴν, ἀλλὰ μικρὰν καὶ μεγάλην ὀνομάζειν ἔθος,
<span class="lb" data-page="7.757" data-line="8" id="l7.757.8"></span>ὥσπέρ γε καὶ τὴν συστολήν· ὁ γὰρ αὐτὸς λόγος ἐπ’ ἀμφοτέρων
<span class="lb" data-page="7.757" data-line="9" id="l7.757.9"></span>τῶν κινήσεων. ὥσπερ <span class="milestone ed1page" data-n="3.167" data-unit="ed1page" id="ed1page.3.167"></span>δὲ κινήσεως ἴδια τάχος καὶ
<span class="lb" data-page="7.757" data-line="10" id="l7.757.10"></span>βραδύτης, οὕτω καὶ τοῦ ποσοῦ τῶν διαλειμμάτων ἀραιότης
<span class="lb" data-page="7.757" data-line="11" id="l7.757.11"></span>καὶ πυκνότης. πυκνὰς γοῦν τὰς ἀμπέλους ἢ τὰς ἐλαίας ἢ
<span class="lb" data-page="7.757" data-line="12" id="l7.757.12"></span>ὁτιοῦν ἄλλο τοιοῦτον φυτεύεσθαι λέγομεν, ὅταν τὸ βραχύτατον
<span class="lb" data-page="7.757" data-line="13" id="l7.757.13"></span>διάστημα αὐτῶν δηλῶσαι βουληθῶμεν· οὕτω δὲ καὶ
<span class="lb" data-page="7.757" data-line="14" id="l7.757.14"></span>ἀραιὰς, ὅταν πολὺ τὸ ἐν μέσῳ τῶν πεφυτευμένων σωμάτων
<span class="lb" data-page="7.757" data-line="15" id="l7.757.15"></span>ᾖ, καὶ καθόλου φάναι πάντα τὰ ἐκ πλειόνων διωρισμένων
<span class="lb" data-page="7.757" data-line="16" id="l7.757.16"></span>συγκείμενα τούτοις χρῆται τοῖς ὀνόμασιν. ἐπεὶ οὖν καὶ ἡ
<span class="lb" data-page="7.757" data-line="17" id="l7.757.17"></span>ἀναπνοὴ σύνθετός ἐστιν ἐξ ἐναντίων κινήσεων ἡσυχίαις διωρισμένων,
<span class="lb" data-page="7.757" data-line="18" id="l7.757.18"></span>πυκνὴν αὐτὴν ἐργάζεται τὸ βραχὺ τῶν ἡσυχιῶν, ﻿
<span class="pb" data-page="7.758" id="p7.758"></span>
<span class="lb" data-page="7.758" data-line="1" id="l7.758.1"></span>ἀραιὰν δὲ τὸ μακρόν. αὗται μὲν οὖν πᾶσαι δυσπνοίας ἁπλαῖ
<span class="lb" data-page="7.758" data-line="2" id="l7.758.2"></span>διαφοραὶ καὶ ταῦτ’ αὐτῶν τὰ ὀνόματα, τοῖς τε ἄλλοις παλαιοῖς
<span class="lb" data-page="7.758" data-line="3" id="l7.758.3"></span>συνήθη καὶ Ἱπποκράτει. εἰ δέ τις ἑτέρως ὀνομάζειν
<span class="lb" data-page="7.758" data-line="4" id="l7.758.4"></span>ἐθέλει, καθάπερ ἤδη τινὲς τῶν νεωτέρων ἰατρῶν, οὐδὲν ἡμῖν
<span class="lb" data-page="7.758" data-line="5" id="l7.758.5"></span>διαφέρει· πλὴν ἴστω γε οὗτος μήτε τοῖς Ἱπποκράτει συνήθεσι
<span class="lb" data-page="7.758" data-line="6" id="l7.758.6"></span>μήτε τοῖς ἄλλοις παλαιοῖς μήθ’ ὅλως τοῖς ἄλλοις Ἕλλησιν
<span class="lb" data-page="7.758" data-line="7" id="l7.758.7"></span>ὀνόμασι χρησάμενος· ἀλλ’ εἰ καὶ τούτων καταφρονοίη,
<span class="lb" data-page="7.758" data-line="8" id="l7.758.8"></span>μήτε κυρίως μήτε σαφῶς ἑρμηνεύων. εἰ μὲν γὰρ ἓν ὄνομα
<span class="lb" data-page="7.758" data-line="9" id="l7.758.9"></span>κατ’ ἀμφοῖν φέρει, τῆς τε κινήσεως καὶ τῆς ἡσυχίας, ἤτοι τὸ
<span class="lb" data-page="7.758" data-line="10" id="l7.758.10"></span>τάχος μόνον ἢ τὴν πυκνότητα, καὶ αὖθις ἐπὶ τῶν ἐναντίων ἢ
<span class="lb" data-page="7.758" data-line="11" id="l7.758.11"></span>τὴν βραδυτῆτα μόνον ἢ τὴν ἀραιότητα, τοῖς ἑτέροις μηδόλως
<span class="lb" data-page="7.758" data-line="12" id="l7.758.12"></span>χρώμενος, ἀσαφείας ἄντικρυς ὁ τοιοῦτος ἐπιθυμεῖ. πολὺ γὰρ,
<span class="lb" data-page="7.758" data-line="13" id="l7.758.13"></span>οἶμαι, σαφέστερον, ἓν ἑκατέρῳ τῶν πραγμάτων ὄνομα θέμενον
<span class="lb" data-page="7.758" data-line="14" id="l7.758.14"></span>ἴδιον, ἐκεῖνο καλεῖν διαπαντὸς, εἰδότα γε ὡς τὰ κοινὰ
<span class="lb" data-page="7.758" data-line="15" id="l7.758.15"></span>τῶν ὀνομάτων οὐδὲν μᾶλλόν γε τὸ ἕτερον τούτων δηλοῦντα,
<span class="lb" data-page="7.758" data-line="16" id="l7.758.16"></span>συγχεῖ καὶ ταράττει τὸν ἀκροατὴν, ὡς μὴ γνῶναι, τί ποτ’
<span class="lb" data-page="7.758" data-line="17" id="l7.758.17"></span>ἐστὶ τὸ λεγόμενον, πρὶν διαστείλασθαι τὴν ὁμωνυμίαν·
<span class="pb" data-page="7.759" id="p7.759"></span>
<span class="lb" data-page="7.759" data-line="1" id="l7.759.1"></span>εἰ δὲ ἓν μὲν ἑκατέρῳ τῶν πραγμάτων ἐπιφέρει τις ὄνομα, μὴ
<span class="lb" data-page="7.759" data-line="2" id="l7.759.2"></span>ὡς ἡμεῖς μέντοι διείλομεν, ἀλλ’ ὑπεναντίως, τάχος μὲν καὶ
<span class="lb" data-page="7.759" data-line="3" id="l7.759.3"></span>βραδυτῆτα κατὰ τῶν ἡσυχιῶν, ἀραιότητα δὲ καὶ πυκνότητα
<span class="lb" data-page="7.759" data-line="4" id="l7.759.4"></span>κατὰ τῶν κινήσεων, οὐκ οἷδ’ ὅ τι βούλοιτ’ αὐτῷ τοῖς ἀκύροις
<span class="lb" data-page="7.759" data-line="5" id="l7.759.5"></span>τε καὶ ἀήθεσιν ὀνόμασι πρὸ τῶν κυρίων τε καὶ δι’ ἔθους χρῆσθαι.
<span class="lb" data-page="7.759" data-line="6" id="l7.759.6"></span>ὅτι γὰρ καὶ οἱ νῦν ἅπαντες ἄνθρωποι καὶ οἱ παλαιοὶ
<span class="lb" data-page="7.759" data-line="7" id="l7.759.7"></span>βραδυτῆτα καὶ τάχος οὐδενὸς ἄλλου κατηγοροῦσι, πλὴν τῶν
<span class="lb" data-page="7.759" data-line="8" id="l7.759.8"></span>κινουμένων, οὐδεὶς ἀγνοεῖ. τί ποτ’ οὖν σοφὸν ἀπειργασμένον
<span class="lb" data-page="7.759" data-line="9" id="l7.759.9"></span>ἔσται τῷ μετατιθέντι τὴν τῶν ὀνομάτων χρῆσιν εἰς τοσοῦτον,
<span class="lb" data-page="7.759" data-line="10" id="l7.759.10"></span>ὡς τὰς ἡσυχίας τοῖς τῶν κινήσεων προσαγορεύειν
<span class="lb" data-page="7.759" data-line="11" id="l7.759.11"></span>ὀνόμασιν; τί δὲ σοφὸν, εἰ τὰ τῶν διαλειμμάτων ὀνόματα ταῖς
<span class="lb" data-page="7.759" data-line="12" id="l7.759.12"></span>ἐνεργείαις ἐπιφέρει; ὡς γὰρ καὶ τὰς ἀμπέλους πυκνὰς καὶ τὰς
<span class="lb" data-page="7.759" data-line="13" id="l7.759.13"></span>ἐλαίας, ὅταν ὀλίγον ἔχωσι τὸ μεταξὺ διάστημα, λέγομεν,
<span class="lb" data-page="7.759" data-line="14" id="l7.759.14"></span>ἀραιὰς ὀνομάζοντες, εἰ πλέον εἴη, οὕτω τὰς τῶν ζώων ἐνεργείας
<span class="lb" data-page="7.759" data-line="15" id="l7.759.15"></span>τὰς μὲν δι’ ὀλίγου χρόνου γινομένας πυκνὰς, ἀραιὰς
<span class="lb" data-page="7.759" data-line="16" id="l7.759.16"></span>δὲ τὰς διὰ πολλοῦ καλοῦμεν. εἰ δέ τις, ὡς ἔφην, οὐχ οὕτως,
<span class="lb" data-page="7.759" data-line="17" id="l7.759.17"></span>ἀλλ’ ἑτέρως ὀνομάζειν ἐθέλει, μήθ’ Ἱπποκράτει μήτε τοῖς
<span class="lb" data-page="7.759" data-line="18" id="l7.759.18"></span>ἄλλοις παλαιοῖς μήθ’ ὅλως τοῖς Ἕλλησιν ἑπόμενος, ἀλλὰ
<span class="pb" data-page="7.760" id="p7.760"></span>
<span class="lb" data-page="7.760" data-line="1" id="l7.760.1"></span>μηδὲ τοῦ σαφοῦς τῆς ἑρμηνείας φροντίζων, ἐκείνῳ μὲν ἐπιτρεπτέον
<span class="lb" data-page="7.760" data-line="2" id="l7.760.2"></span>νικᾷν νίκην Καδμείαν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg056.1st1K-grc1:1.22">
<span class="pb page1" data-page="7.814" id="p7.814"></span>
<span class="milestone ed1page page1" data-n="3.175" data-unit="ed1page" id="ed1page.3.175"></span>
<span class="milestone ed2page page1" data-n="7.241" data-unit="ed2page" id="ed2page.7.241"></span>
            <p>
<span class="lb" data-page="7.814" data-line="6" id="l7.814.6"></span>Μόναις γοῦν προσεκτέον ἡμῖν τὸν νοῦν
<span class="lb" data-page="7.814" data-line="7" id="l7.814.7"></span>ἐκείναις τῶν συνθέτων δυσπνοιῶν, ἐν αἷς αἱ μὲν ἁπλαῖ κοιναὶ
<span class="lb" data-page="7.814" data-line="8" id="l7.814.8"></span>πλειόνων εἰσὶ διαθέσεων, καὶ διὰ τοῦτο σαφὲς οὐδὲν ἐνδείκνυται·
<span class="lb" data-page="7.814" data-line="9" id="l7.814.9"></span>συνεζευγμέναι δ’ ἑτέραις τισὶν εἰς διορισμὸν ἥκουσιν
<span class="lb" data-page="7.814" data-line="10" id="l7.814.10"></span><span class="milestone ed1page" data-n="3.176" data-unit="ed1page" id="ed1page.3.176"></span>ἀσφαλῆ. τὸ γὰρ μέγεθος τῆς ἀναπνοῆς αὐτὸ μὲν
<span class="lb" data-page="7.814" data-line="11" id="l7.814.11"></span>καθ’ ἑαυτὸ δύσπνοιά τίς ἐστιν ἁπλῆ· γνώρισμα δ’ οὐδενὸς
<span class="lb" data-page="7.814" data-line="12" id="l7.814.12"></span>ὑπάρχει βέβαιον, εἴ γε καὶ τῆς χρείας ἐπειγούσης γίνεται καὶ
<span class="lb" data-page="7.814" data-line="13" id="l7.814.13"></span>τῆς διανοίας βεβλαμμένης· ἀλλ’ εἰ μὲν ἅμα πυκνότητι συσταίη,
<span class="lb" data-page="7.814" data-line="14" id="l7.814.14"></span>τῆς χρείας ἔπειξιν, εἰ δὲ σὺν ἀραιότητι, παραφροσύνην
<span class="lb" data-page="7.814" data-line="15" id="l7.814.15"></span>ἐνδείκνυται. ὡσαύτως δὲ καὶ ἡ σμικρότης αὐτὴ μὲν καθ’
<span class="lb" data-page="7.814" data-line="16" id="l7.814.16"></span>ἑαυτὴν ἢ ὀδυνᾶσθαί τι μόριον, ἢ τὴν χρείαν ἐκλύεσθαι δηλοῖ,
<span class="lb" data-page="7.814" data-line="17" id="l7.814.17"></span>ὥστ’ οὐδὲν οὐδ’ αὐτὴ σαφὲς ἐνδείκνυται· σύνθετος δὲ γενομένη,
<span class="lb" data-page="7.814" data-line="18" id="l7.814.18"></span>μετὰ μὲν πυκνότητος ἄλγημα, σὺν ἀραιότητι δὲ τῆς
<span class="pb" data-page="7.815" id="p7.815"></span>
<span class="lb" data-page="7.815" data-line="1" id="l7.815.1"></span>χρείας ἔκλυσιν δηλοῖ· κᾂν εἰ τὴν πυκνότητα δι’ αὐτὴν μόνην,
<span class="lb" data-page="7.815" data-line="2" id="l7.815.2"></span>ἢ τὴν ἀραιότητα προχειρίσαιο, καὶ τούτων ἂν εὕροις οὐδετέραν
<span class="lb" data-page="7.815" data-line="3" id="l7.815.3"></span>οὐδὲν σαφὲς δηλοῦσαν ἄνευ τοῦ διορισθῆναι συμπλακεῖσαν
<span class="lb" data-page="7.815" data-line="4" id="l7.815.4"></span>ἑτέρῳ τινὶ δυσπνοίας εἴδει. πυκνὴ γὰρ ἅμα καὶ μεγάλη,
<span class="lb" data-page="7.815" data-line="5" id="l7.815.5"></span>τῆς δυνάμεως αὔξησιν ἐνδείκνυται· πυκνὴ δὲ ἅμα καὶ μικρὰ,
<span class="lb" data-page="7.815" data-line="6" id="l7.815.6"></span>τινὸς τῶν ταῖς ἀναπνοαῖς συγκινουμένων ὀργάνων ἄλγημα·
<span class="lb" data-page="7.815" data-line="7" id="l7.815.7"></span>καὶ ἡ ἀραιὰ δὲ παραφροσύναις ἑπομένη καὶ καταψύξεσιν, εἰ
<span class="lb" data-page="7.815" data-line="8" id="l7.815.8"></span>μὲν μετὰ μεγέθους εἴη, τὸ πρότερον τῶν εἰρημένων· εἰ δὲ
<span class="lb" data-page="7.815" data-line="9" id="l7.815.9"></span>μετὰ σμικρότητος, τὸ δεύτερον ἐνδείκνυται. καὶ διὰ τοῦτο
<span class="lb" data-page="7.815" data-line="10" id="l7.815.10"></span>πασῶν τῶν συνθέτων δυσπνοιῶν αἱ τοιαῦται συζυγίαι χρησιμώταται,
<span class="lb" data-page="7.815" data-line="11" id="l7.815.11"></span><span class="milestone ed2page" data-n="7.242" data-unit="ed2page" id="ed2page.7.242"></span>καὶ σαφῶς καὶ βεβαίως μίαν ἑκάστην διάθεσιν
<span class="lb" data-page="7.815" data-line="12" id="l7.815.12"></span>ἐνδεικνύμεναι, πυκνότης μὲν ἅμα μικρότητος, πόνον,
<span class="lb" data-page="7.815" data-line="13" id="l7.815.13"></span>εἰ δὲ σὺν μεγέθει γένηται, τῆς χρείας αὔξησιν· ἀραιότης δὲ
<span class="lb" data-page="7.815" data-line="14" id="l7.815.14"></span>μετὰ μὲν μεγέθους παραφροσύνην, μετὰ δὲ σμικρότητος
<span class="lb" data-page="7.815" data-line="15" id="l7.815.15"></span>τῆς χρείας ἔκλυσιν. γίγνονται δὲ τέτταρες αὗται συζυγίαι,
<span class="lb" data-page="7.815" data-line="16" id="l7.815.16"></span>τῶν ἐν ταῖς ἐνεργείαις κατὰ μέγεθος καὶ μικρότητα διαφορῶν
<span class="lb" data-page="7.815" data-line="17" id="l7.815.17"></span>ταῖς τῶν ἠρεμιῶν διαφοραῖς μιγνυμένων. δύο γὰρ ἀντιθέσεις
<span class="pb" data-page="7.816" id="p7.816"></span>
<span class="lb" data-page="7.816" data-line="1" id="l7.816.1"></span>ἀλλήλαις ἐπαλλαττόμεναι, τέτταρας ποιοῦσι τὰς συζεύξεις.
<span class="lb" data-page="7.816" data-line="2" id="l7.816.2"></span>ὥστε κᾀνταῦθα δῆλον ἤδη γέγονεν, ὡς οὔτε πλείους οὔτ’
<span class="lb" data-page="7.816" data-line="3" id="l7.816.3"></span>ἐλάττους ἐνδέχεται τὰς ἐκ τῶν ἀντιθέσεων τούτων συμπλοκὰς
<span class="lb" data-page="7.816" data-line="4" id="l7.816.4"></span>γενέσθαι. ἀλλ’ ἐπὶ μὲν ταῖς ἠρεμίαις ἀντίθεσις μία μόνη
<span class="lb" data-page="7.816" data-line="5" id="l7.816.5"></span>συμβέβηκεν ἡ κατὰ πυκνότητα καὶ ἀραιότητα, ταῖς δ’ ἐνεργείαις
<span class="lb" data-page="7.816" data-line="6" id="l7.816.6"></span>οὐχ ἡ κατὰ μέγεθος καὶ μικρότητα μόνον, ἀλλὰ καὶ
<span class="lb" data-page="7.816" data-line="7" id="l7.816.7"></span>ἡ κατὰ τάχος καὶ βραδυτῆτα. τέτταρες δὲ δηλονότι καὶ κατὰ
<span class="lb" data-page="7.816" data-line="8" id="l7.816.8"></span>τὰς τούτων ἐπαλλάξεις γενήσονται αἱ συζυγίαι· πρώτη μὲν
<span class="lb" data-page="7.816" data-line="9" id="l7.816.9"></span>πυκνὴ καὶ ταχεῖα; δευτέρα πυκνὴ ἅμα καὶ βραδεῖα, τρίτη
<span class="lb" data-page="7.816" data-line="10" id="l7.816.10"></span>ἀραιὰ ἅμα καὶ ταχεῖα, καὶ τετάρτη βραδεῖά τε ἅμα καὶ ἀραιά.
<span class="lb" data-page="7.816" data-line="11" id="l7.816.11"></span>γνωρίζουσι δ’ οὐδὲν ἁπλῶς ἐξ ἀνάγκης, ὡς αἱ πρότεραι τέτταρες,
<span class="lb" data-page="7.816" data-line="12" id="l7.816.12"></span>ἀλλ’ ὧδε χρὴ διορίζεσθαι· πολλῆς μὲν εἰς πυκνότητα
<span class="lb" data-page="7.816" data-line="13" id="l7.816.13"></span>μεταπτώσεως γινομένης, ὀλίγης δὲ τῆς εἰς τάχος, ὀδύνης τε
<span class="lb" data-page="7.816" data-line="14" id="l7.816.14"></span>ἅμα καὶ χρείας ἐστὶν αὔξησις· εἰ δ’ ἔμπαλιν εἰς τάχος μὲν
<span class="lb" data-page="7.816" data-line="15" id="l7.816.15"></span>πλέον, εἰς πυκνότητα δὲ ἔλαττον ἐξίσταται τοῦ κατὰ φύσιν,
<span class="lb" data-page="7.816" data-line="16" id="l7.816.16"></span>τὴν χρείαν μόνην ἐπιτετάσθαι δηλώσει. συνδραμεῖται
<span class="lb" data-page="7.816" data-line="17" id="l7.816.17"></span>δὲ τῇ μὲν τοιαύτῃ δυσπνοίᾳ πάντως καὶ μέγεθος,
<span class="pb" data-page="7.817" id="p7.817"></span>
<span class="lb" data-page="7.817" data-line="1" id="l7.817.1"></span>τῇ δὲ ἑτέρᾳ τῇ πρὸ αὐτῆς εἰρημένῃ σμικρότης, ὥστ’ οὐδὲν
<span class="lb" data-page="7.817" data-line="2" id="l7.817.2"></span>δεησόμεθα τάχους μνημονεύειν. εἰ γὰρ ἡ ἀδιόριστος μὲν κατὰ
<span class="lb" data-page="7.817" data-line="3" id="l7.817.3"></span>τάχος καὶ πυκνότητα συζυγία μηδὲν ἡμῖν δηλοῖ σαφὲς, εἰς
<span class="lb" data-page="7.817" data-line="4" id="l7.817.4"></span>διορισμὸν δ’ ἐλθοῦσα, τοῦ μὲν τάχους πλεονεκτοῦντος, εὐθὺς
<span class="lb" data-page="7.817" data-line="5" id="l7.817.5"></span>καὶ μετὰ μεγέθους γίγνεται, τῆς δὲ πυκνότητος κρατούσης,
<span class="lb" data-page="7.817" data-line="6" id="l7.817.6"></span>ἐξ ἀνάγκης ἑπομένην ἔχει τὴν μικρότητα, πυκνὴ μὲν
<span class="lb" data-page="7.817" data-line="7" id="l7.817.7"></span>ἅμα καὶ μεγάλη κατὰ τὸν ἕτερον ἔσται διορισμὸν, πυκνὴ δ’
<span class="lb" data-page="7.817" data-line="8" id="l7.817.8"></span>ἅμα καὶ μικρὰ κατὰ τὸν ἕτερον. οὕτω δὲ καὶ πυκνὴ καὶ βραδεῖα
<span class="lb" data-page="7.817" data-line="9" id="l7.817.9"></span>συζυγία δειχθήσεται· πλεονεκτούσης μὲν γὰρ τῆς πυκνότητος,
<span class="lb" data-page="7.817" data-line="10" id="l7.817.10"></span>ἄλγημα μόνον ἐνδείξεται· τοσοῦτον δὲ ἐξισταμένη τοῦ
<span class="lb" data-page="7.817" data-line="11" id="l7.817.11"></span>κατὰ φύσιν, ὅσον καὶ κατὰ βραδυτῆτα, συνθέτου διαθέσεως
<span class="lb" data-page="7.817" data-line="12" id="l7.817.12"></span>ἔσται γνώρισμα. καὶ γὰρ τὴν δύναμιν μεμειῶσθαι δηλώσει
<span class="lb" data-page="7.817" data-line="13" id="l7.817.13"></span>καὶ ὀδυνᾶσθαί τι μόριον. οὕτω δὲ καὶ εἰ πλεονεκτεῖ τῆς πυκνότητος
<span class="lb" data-page="7.817" data-line="14" id="l7.817.14"></span>ἡ βραδυτὴς, ἔσται γνώρισμα διαθέσεως τῆς ἤδη λελεγμένης,
<span class="lb" data-page="7.817" data-line="15" id="l7.817.15"></span>ἀλλ’ ἔλαττον μὲν ὀδυνᾶσθαι δηλώσει τοὺς οὕτως
<span class="lb" data-page="7.817" data-line="16" id="l7.817.16"></span>ἔχοντας, μειζόνως δὲ τὴν δύναμιν μεμειῶσθαι. οὔκουν οὐδὲ
<span class="lb" data-page="7.817" data-line="17" id="l7.817.17"></span>ταύτης εἰς τὰς προγνώσεις δεόμεθά τι τῆς συζυγίας. ἐν μὲν
<span class="lb" data-page="7.817" data-line="18" id="l7.817.18"></span>γὰρ ταῖς πρώταις ῥηθείσαις τέτταρσιν, ἃς χρησιμωτάτας
<span class="pb" data-page="7.818" id="p7.818"></span>
<span class="lb" data-page="7.818" data-line="1" id="l7.818.1"></span>ἐλέγομεν ὑπάρχειν, ἔχομεν γνωρίσματα καὶ πόνου καὶ χρείας
<span class="lb" data-page="7.818" data-line="2" id="l7.818.2"></span>μειώσεως μεγάλα. καὶ ἡ τρίτη δὲ ῥηθεῖσα συζυγία, ἡ ἀραιά
<span class="lb" data-page="7.818" data-line="3" id="l7.818.3"></span>τε ἅμα καὶ ταχεῖα, δηλώσει μὲν οὐδὲν ἐξ ἀνάγκης, συνεδρεύει
<span class="lb" data-page="7.818" data-line="4" id="l7.818.4"></span>δ’ ἤτοι παραφροσύναις τισὶν, ἢ καὶ σὺν αὐταῖς ταῖς τῆς
<span class="lb" data-page="7.818" data-line="5" id="l7.818.5"></span>χρείας αὐξήσεσιν. εἴρηται δὲ καὶ πρόσθεν, ὡς τῶν παραπαιόντων
<span class="lb" data-page="7.818" data-line="6" id="l7.818.6"></span>ἀραιὰ μὲν πάντως ἐστὶν ἡ ἀναπνοὴ καὶ μεγάλη,
<span class="lb" data-page="7.818" data-line="7" id="l7.818.7"></span>ταχεῖα δὲ οὐ πάντως, ὥσπερ οὐδὲ βραδεῖα· γίγνεσθαι γὰρ
<span class="lb" data-page="7.818" data-line="8" id="l7.818.8"></span>ἑκάτερον αὐτῶν ἀτάκτως τε καὶ ἀνωμάλως· ὅταν μέντοι
<span class="lb" data-page="7.818" data-line="9" id="l7.818.9"></span>συνέλθῃ καὶ ἡ τῆς χρείας αὔξησις, ἀναγκάζονται τηνικαῦτα καὶ
<span class="lb" data-page="7.818" data-line="10" id="l7.818.10"></span>πολὺ μεῖζον ἀναπνεῖν ἢ εἰ παρέπαιον μόνον, καὶ ἤδη τε καὶ
<span class="lb" data-page="7.818" data-line="11" id="l7.818.11"></span>θᾶττον, ὥστε καὶ ταύτης τῆς συζυγίας οὐδὲν εἰς τὰς προγνώσεις
<span class="lb" data-page="7.818" data-line="12" id="l7.818.12"></span>δεόμεθα, <span class="milestone ed2page" data-n="7.243" data-unit="ed2page" id="ed2page.7.243"></span>τὰ δι’ αὐτῆς δηλούμενα μετὰ τοῦ διορισμοῦ
<span class="lb" data-page="7.818" data-line="13" id="l7.818.13"></span>φθάνοντες ἔχειν ἐν ταῖς πρώταις συζυγίαις τέτταρσι.
<span class="lb" data-page="7.818" data-line="14" id="l7.818.14"></span>λοιπὸν δ’ ἦν ἡ τετάρτη τῶν κατὰ τοῦτο τὸ γένος συνθέτων
<span class="lb" data-page="7.818" data-line="15" id="l7.818.15"></span>δυσπνοιῶν, ἡ βραδεῖά τε ἅμα καὶ ἀραιὰ, ἥ τις καὶ αὐτὴ παραφροσύναις
<span class="lb" data-page="7.818" data-line="16" id="l7.818.16"></span>τέ τισι συνεδρεύει καὶ χρείας μειώσεσιν. οὐκοῦν οὐδὲ
<span class="lb" data-page="7.818" data-line="17" id="l7.818.17"></span>ταύτης οὐκέτι προσδεόμεθα· καὶ γὰρ παραφροσύνην καὶ χρείαν
<span class="lb" data-page="7.818" data-line="18" id="l7.818.18"></span>μειουμένην ἐγνωρίζομεν ἐκ τῶν πρώτων τεττάρων συζυγιῶν.
</p>
          </article>

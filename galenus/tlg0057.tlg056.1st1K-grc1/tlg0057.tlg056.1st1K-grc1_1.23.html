<article xmlns="http://www.w3.org/1999/xhtml" id="urn:cts:greekLit:tlg0057.tlg056.1st1K-grc1:1.23">
<span class="pb page1" data-page="7.819" id="p7.819"></span>
<span class="milestone ed1page page1" data-n="3.176" data-unit="ed1page" id="ed1page.3.176"></span>
<span class="milestone ed2page page1" data-n="7.243" data-unit="ed2page" id="ed2page.7.243"></span>
            <p>
<span class="lb" data-page="7.819" data-line="1" id="l7.819.1"></span>Οὐ μόνον ἐκ τοῦ δεῖξαι τὴν κατὰ τάχος τε
<span class="lb" data-page="7.819" data-line="2" id="l7.819.2"></span>καὶ βραδυτῆτα διαφορὰν οὐκ ἀναγκαίαν εἰς τὰς προγνώσεις,
<span class="lb" data-page="7.819" data-line="3" id="l7.819.3"></span>οὔτ’ εἰ μόνην οὔτ’ εἰ συμπλέκοις ταῖς ἄλλαις, τὸ χρήσιμον
<span class="lb" data-page="7.819" data-line="4" id="l7.819.4"></span>ἐκείνων γίνεται εὔδηλον, ἀλλὰ κᾀξ αὐτῆς τῆς φύσεως τοῦ
<span class="lb" data-page="7.819" data-line="5" id="l7.819.5"></span>πράγματος φαίνεται. ἐπεὶ γὰρ τρία τὰ πρῶτα γένη τῶν αἰτίων
<span class="lb" data-page="7.819" data-line="6" id="l7.819.6"></span>ἐστὶ τῆς ἀναπνοῆς, ἡ χρεία καὶ ἡ δύναμις καὶ τὰ ὄργανα,
<span class="lb" data-page="7.819" data-line="7" id="l7.819.7"></span>δῆλον ὡς, ἂν εὕρωμεν ἐκ τίνων καὶ πόσων δυσπνοιῶν
<span class="lb" data-page="7.819" data-line="8" id="l7.819.8"></span>τὰς ἔν αὐτοῖς διαθέσεις γνωριοῦμεν, αὗται μὲν ἡμῖν χρησιμώταται
<span class="lb" data-page="7.819" data-line="9" id="l7.819.9"></span>πρὸς τὰς προγνώσεις ἔσονται, τὰς δ’ ἄλλας ἁπάσας ἐκ
<span class="lb" data-page="7.819" data-line="10" id="l7.819.10"></span>περιουσίας ἐπισκεψόμεθα. ἀλλ’ εὑρέθησαν αὔξησιν μὲν τῆς
<span class="lb" data-page="7.819" data-line="11" id="l7.819.11"></span>χρείας ἡ μεγάλη καὶ πυκνὴ, μείωσιν δὲ ἡ ἐναντία, ἡ μικρὰ καὶ
<span class="lb" data-page="7.819" data-line="12" id="l7.819.12"></span>ἀραιὰ, δηλοῦσαι, παραφροσύνης τε ἴδιος ἡ μεγάλη τε καὶ
<span class="lb" data-page="7.819" data-line="13" id="l7.819.13"></span>ἀραιὰ, πόνου δ’ ἡ μικρὰ καὶ πυκνή. προσίεσαν δ’ ἔξωθεν
<span class="lb" data-page="7.819" data-line="14" id="l7.819.14"></span>αἱ ἀνώμαλοι, ποτὲ μὲν τοῦ μυώδους γένους τὰς διαθέσεις,
<span class="lb" data-page="7.819" data-line="15" id="l7.819.15"></span>ποτὲ δὲ καὶ τῶν τραχειῶν ἀρτηριῶν τὰς στενοχωρίας δηλοῦσαι.
<span class="lb" data-page="7.819" data-line="16" id="l7.819.16"></span>δυνάμεως δ’ ἀῤῥωστούσης, πρῶτον μὲν ἐξ ἀνάγκης
<span class="lb" data-page="7.819" data-line="17" id="l7.819.17"></span>οὐδὲν εὑρίσκεται γνώρισμα δυσπνοίας, ἑτέρως μὲν τῶν
<span class="lb" data-page="7.819" data-line="18" id="l7.819.18"></span>ἀταλαιπώρων, ἑτέρως δὲ τῶν καρτερικῶν τυπούντων τὴν
<span class="pb" data-page="7.820" id="p7.820"></span>
<span class="lb" data-page="7.820" data-line="1" id="l7.820.1"></span>ἀναπνοήν· εἰ δ’ ἄρα καί τι εἵη ἀνώμαλόν τε καὶ ἄτακτον,
<span class="lb" data-page="7.820" data-line="2" id="l7.820.2"></span>ἀφανές ἐστι, καὶ τὰς ἀνωμαλίας τε καὶ τὰς ἀταξίας αὐτὰς αἱ
<span class="lb" data-page="7.820" data-line="3" id="l7.820.3"></span>κατὰ πυκνότητα καὶ ἀραιότητα καὶ μικρότητα καὶ μέγεθος
<span class="lb" data-page="7.820" data-line="4" id="l7.820.4"></span>ἀνισότητες γεννῶνται, πρὸς τῷ καὶ δι’ ἄλλων μυρίων ἀῤῥωστίαν
<span class="lb" data-page="7.820" data-line="5" id="l7.820.5"></span>δυνάμεως ψυχικῆς γνωρίζεσθαι, μηδέν τι ἡμῶν ἀναπνοῆς
<span class="lb" data-page="7.820" data-line="6" id="l7.820.6"></span>δεομένων, ὧν τὰ μὲν ἐπικαιρότατα καὶ πλεῖστα διὰ τοῦ
<span class="lb" data-page="7.820" data-line="7" id="l7.820.7"></span>προγνωστικοῦ γράμματος ἐδίδαξεν Ἱπποκράτης, εἰ δέ τι καὶ
<span class="lb" data-page="7.820" data-line="8" id="l7.820.8"></span>παραλέλειπται, ῥᾷστον ἐκ τῶν εἰρημένων εὑρίσκειν. εἰ δέ τις
<span class="lb" data-page="7.820" data-line="9" id="l7.820.9"></span>αὐτῆς τῆς ἀναπνευστικῆς δυνάμεως ἀῤῥωστούσης, καὶ κοινῶς
<span class="lb" data-page="7.820" data-line="10" id="l7.820.10"></span>ἁπάσης τῆς ψυχικῆς, ἐθέλοι γ’ ἔχειν ἴδια γνωρίσματα, καὶ μάλιστα
<span class="lb" data-page="7.820" data-line="11" id="l7.820.11"></span>τῆς ἐψυγμένης, τήν τε τῶν πτερυγίων τῆς ῥινὸς κίνησιν
<span class="lb" data-page="7.820" data-line="12" id="l7.820.12"></span>ἕξει καὶ τὴν ἁπάντων τῶν κατ’ ὠμοπλάτας μυῶν ἐνέργειαν,
<span class="lb" data-page="7.820" data-line="13" id="l7.820.13"></span>καὶ τὴν ἀθρόαν κατάπτωσιν τοῦ θώρακος. ὁπόταν γὰρ οὗτος
<span class="lb" data-page="7.820" data-line="14" id="l7.820.14"></span>ἀῤῥωστότερον τοῦ προσήκοντος κινῆται,<span class="milestone ed1page" data-n="3.177" data-unit="ed1page" id="ed1page.3.177"></span> κατὰ μὲν
<span class="lb" data-page="7.820" data-line="15" id="l7.820.15"></span>τὰς εἰσπνοὰς προστιμωρεῖ τῇ τοῦ πνεύματος ῥύμῃ τὰ τῆς ῥινὸς
<span class="lb" data-page="7.820" data-line="16" id="l7.820.16"></span>πτερύγια, συνεπισπώμενά πως καὶ αὐτὰ τὸν ἔξωθεν ἀέρα,
<span class="lb" data-page="7.820" data-line="17" id="l7.820.17"></span>καθ’ ὃν τρόπον καὶ διὰ τοῦ στόματος ἕλκειν τι προαιρούμενοι
<span class="lb" data-page="7.820" data-line="18" id="l7.820.18"></span>τὰ χείλη συνάγομεν· κατὰ δ’ αὖ τὰς ἐκπνοὰς ἀθρόα
<span class="pb" data-page="7.821" id="p7.821"></span>
<span class="lb" data-page="7.821" data-line="1" id="l7.821.1"></span>κατάπτωσις γίνεται τοῦ θώρακος, οὐ κατὰ βραχὺ σύμπτωσις.
<span class="lb" data-page="7.821" data-line="2" id="l7.821.2"></span>εἴρηται δ’ ἐπὶ πλέον ἐν τοῖς περὶ μυῶν κινήσεως, ὅπῃ τε διαφέρει
<span class="lb" data-page="7.821" data-line="3" id="l7.821.3"></span>κατάπτωσις μορίου καθέσεώς τε καὶ χαλάσεως, ὅτι τὸ
<span class="lb" data-page="7.821" data-line="4" id="l7.821.4"></span>μὲν ἀῤῥωστούσης δυνάμεως γίνεται, τὸ δ’ ἐῤῥωμένης. συμβαίνει
<span class="lb" data-page="7.821" data-line="5" id="l7.821.5"></span>δ’ ἔτι κατὰ τὰς ἐκπνοὰς τοῖς ἀσθενέσι κατὰ τὴν ἀναπνευστικὴν
<span class="lb" data-page="7.821" data-line="6" id="l7.821.6"></span>δύναμιν τοιόνδε. τὴν τάσιν, ἣν ἐκέκτητο τέως
<span class="lb" data-page="7.821" data-line="7" id="l7.821.7"></span>κατὰ τὰς εἰσπνοὰς ὁ θώραξ ἅμα <span class="milestone ed2page" data-n="7.244" data-unit="ed2page" id="ed2page.7.244"></span>τῷ διαφράγματι, πᾶσαν
<span class="lb" data-page="7.821" data-line="8" id="l7.821.8"></span>ἀθρόως ἀποτίθεται, καθάπερ νεκρούμενος ἐξαίφνης.
<span class="lb" data-page="7.821" data-line="9" id="l7.821.9"></span>ἐῤῥέθη δ’ ἐν τοῖς περὶ τῆς ἀναπνοῆς ὑπομνήμασιν, ὡς μόνον
<span class="lb" data-page="7.821" data-line="10" id="l7.821.10"></span>ἐκλύουσιν αἱ φρένες τὴν τάσιν, ἐκπνεόντων· ἀλλ’ οὐ ταὐτὸν
<span class="lb" data-page="7.821" data-line="11" id="l7.821.11"></span>ἐκλῦσαι κατὰ βραχὺ καὶ ἀθρόως ἀποθέσθαι πᾶσαν. ὀλίγον
<span class="lb" data-page="7.821" data-line="12" id="l7.821.12"></span>δέ τι συνεργάζονται ταῖς τοιαύταις ἐκπνοαῖς οἱ κατὰ τὰ μεσοπλεύρια
<span class="lb" data-page="7.821" data-line="13" id="l7.821.13"></span>μύες, ὧν ἐνεργούντων τὰς ἐκφυσήσεις ἐδείξαμεν γίνεσθαι.
<span class="lb" data-page="7.821" data-line="14" id="l7.821.14"></span>τοιοῦτον μὲν δή τι καὶ διὰ ταύτας τὰς αἰτίας τὸ
<span class="lb" data-page="7.821" data-line="15" id="l7.821.15"></span>τῆς ἀναπνοῆς εἶδος τοῖς ἀῤῥώστοις τὴν δύναμιν.
</p>
          </article>

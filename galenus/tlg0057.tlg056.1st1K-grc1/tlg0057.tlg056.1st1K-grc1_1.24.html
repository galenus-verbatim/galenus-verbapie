<article xmlns="http://www.w3.org/1999/xhtml" id="urn:cts:greekLit:tlg0057.tlg056.1st1K-grc1:1.24">
<span class="pb page1" data-page="7.821" id="p7.821"></span>
<span class="milestone ed1page page1" data-n="3.177" data-unit="ed1page" id="ed1page.3.177"></span>
<span class="milestone ed2page page1" data-n="7.244" data-unit="ed2page" id="ed2page.7.244"></span>
            <p>
<span class="lb" data-page="7.821" data-line="16" id="l7.821.16"></span>Ὃ δέ μοι δοκεῖ λείπειν ἔτι πρὸς τὸ
<span class="lb" data-page="7.821" data-line="17" id="l7.821.17"></span>συμπληρῶσαι τοῦτον τὸν πρῶτον λόγον, ἤδη λελέξεται.
<span class="pb" data-page="7.822" id="p7.822"></span>
<span class="lb" data-page="7.822" data-line="1" id="l7.822.1"></span>διττῆς οὔσης ἠρεμίας ἐν ταῖς ἀναπνοαῖς, πρὸ τῆς εἰσπνοῆς
<span class="lb" data-page="7.822" data-line="2" id="l7.822.2"></span>μὲν μιᾶς, ἑτέρας δὲ πρὸ τῆς ἐκπνοῆς, ὁποτέρα ἂν τῶν κινήσεων
<span class="lb" data-page="7.822" data-line="3" id="l7.822.3"></span>βλάπτηται, καὶ τὴν πρὸ αὐτῆς ἠρεμίαν ἐξίστησι τοῦ
<span class="lb" data-page="7.822" data-line="4" id="l7.822.4"></span>κατὰ φύσιν. διττῆς μὲν οὖν οὔσης ἐν ταῖς κινήσεσι βλάβης,
<span class="lb" data-page="7.822" data-line="5" id="l7.822.5"></span>διττῆς δὲ κᾀν ταῖς ἠρεμίαις, αἱ μὲν ἐλλείψεις τῆς χρείας ἀεὶ
<span class="lb" data-page="7.822" data-line="6" id="l7.822.6"></span>πολυχρονίους ἐπιτελοῦσι τὰς ἡσυχίας, αἱ δὲ πλεονεξίαι βραχυχρονίους.
<span class="lb" data-page="7.822" data-line="7" id="l7.822.7"></span>ὥσθ’ ὅταν εἴπωμεν πυκνὴν καὶ μεγάλην γίγνεσθαι
<span class="lb" data-page="7.822" data-line="8" id="l7.822.8"></span>τὴν ἀναπνοὴν ὑπὸ πλήθους θερμασίας, ἐφ’ ἑκατέρᾳ τῶν
<span class="lb" data-page="7.822" data-line="9" id="l7.822.9"></span>κινήσεων ἀληθὴς ὁ λόγος. αἱ μὲν γὰρ τοῦ κατὰ φύσιν θερμοῦ
<span class="lb" data-page="7.822" data-line="10" id="l7.822.10"></span>πλεονεξίαι, τὴν εἰσπνοὴν μεγάλην ἐργαζόμεναι, βραχυχρόνιον
<span class="lb" data-page="7.822" data-line="11" id="l7.822.11"></span>εὐθέως καὶ τὴν προηγουμένην αὐτῆς ἠρεμίαν ἀποφαίνουσιν· αἱ
<span class="lb" data-page="7.822" data-line="12" id="l7.822.12"></span>δὲ τοῦ παρὰ φύσιν τε καὶ καπνώδους ὥσπερ τὴν ἐκπνοὴν μεγάλην,
<span class="lb" data-page="7.822" data-line="13" id="l7.822.13"></span>οὕτω καὶ τὴν πρὸ αὐτῆς ἡσυχίαν ὀλιγοχρόνιον ἐργάζονται.
<span class="lb" data-page="7.822" data-line="14" id="l7.822.14"></span>ὥστε μέγα μὲν γίνεται καὶ πυκνὸν τὸ πνεῦμα πάντως,
<span class="lb" data-page="7.822" data-line="15" id="l7.822.15"></span>ὁπόταν τῆς θερμασίας πλεονεκτῇ γένος· οὐ μὴν οὔτε
<span class="lb" data-page="7.822" data-line="16" id="l7.822.16"></span>τὸ αὐτὸ μόριον τῆς ἀναπνοῆς εἰς μέγεθος οὔτε τὴν αὐτὴν
<span class="lb" data-page="7.822" data-line="17" id="l7.822.17"></span>ἠρεμίαν εἰς πυκνότητα μεταβάλλει. οὕτω δὲ καὶ εἰ καθαιρεθείη
<span class="lb" data-page="7.822" data-line="18" id="l7.822.18"></span>τὰ τῆς χρείας, τοῦ θερμοῦ μειωθέντος, ἐπὶ μὲν τῷ συμφύτῳ
<span class="pb" data-page="7.823" id="p7.823"></span>
<span class="lb" data-page="7.823" data-line="1" id="l7.823.1"></span>θερμῷ βλαβέντι μικρᾶς τῆς εἰσπνοῆς γενομένης, ἠρεμία
<span class="lb" data-page="7.823" data-line="2" id="l7.823.2"></span>μακρὰ προηγεῖται· τοῦ παρὰ φύσιν δ’ ἀπολλυμένου, μικρὰ
<span class="lb" data-page="7.823" data-line="3" id="l7.823.3"></span>μὲν ἡ ἐκπνοὴ, μακρὰ δὲ πρὸ αὐτῆς ἡσυχία γίγνεται. πολλάκις
<span class="lb" data-page="7.823" data-line="4" id="l7.823.4"></span>δὲ τὸ μὲν παρὰ φύσιν θερμὸν ηὐξήθη, τὸ δὲ κατὰ φύσιν
<span class="lb" data-page="7.823" data-line="5" id="l7.823.5"></span>ἐμειώθη· καὶ οὕτως ἡ μὲν πρὸ τῆς ἐκπνοῆς ἡσυχία πολυχρόνιος
<span class="lb" data-page="7.823" data-line="6" id="l7.823.6"></span>γίνεται, βραχυχρόνιος δ’ ἑτέρα. ὁποτέραν γὰρ ἂν
<span class="lb" data-page="7.823" data-line="7" id="l7.823.7"></span>τῶν κινήσεων ἡ χρεία κατεπείγῃ, τὴν προειρημένην ἡσυχίαν
<span class="lb" data-page="7.823" data-line="8" id="l7.823.8"></span>οὐκ ἀνέχεται χρονίζειν.
</p>
          </article>

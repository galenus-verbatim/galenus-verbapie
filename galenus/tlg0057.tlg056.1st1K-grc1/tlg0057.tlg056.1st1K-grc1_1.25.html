<article xmlns="http://www.w3.org/1999/xhtml" id="urn:cts:greekLit:tlg0057.tlg056.1st1K-grc1:1.25">
<span class="pb page1" data-page="7.823" id="p7.823"></span>
<span class="milestone ed1page page1" data-n="3.177" data-unit="ed1page" id="ed1page.3.177"></span>
<span class="milestone ed2page page1" data-n="7.244" data-unit="ed2page" id="ed2page.7.244"></span>
            <p>
<span class="lb" data-page="7.823" data-line="9" id="l7.823.9"></span>Εἴρηται μὲν οὖν ἤδη περὶ αὐτῶν ὅσον εἰς
<span class="lb" data-page="7.823" data-line="10" id="l7.823.10"></span>τὰ παρόντα χρήσιμον· εἰ δέ τις ἀπορεῖ περὶ τῆς ἐν ταῖς θερμασίαις
<span class="lb" data-page="7.823" data-line="11" id="l7.823.11"></span>διαφορᾶς, οὐ καιρὸς νῦν ἂν εἴη διδάσκειν αὐτὸν,
<span class="lb" data-page="7.823" data-line="12" id="l7.823.12"></span>ἀλλ’ εἰς τὰ περὶ τῆς ἐμφύτου θερμασίας ἀναπέμπειν ὑπομνήματα·
<span class="lb" data-page="7.823" data-line="13" id="l7.823.13"></span>νομίζω γὰρ αὐτὸν, εἰ μὴ παντάπασιν ἐριστικὸς εἴη,
<span class="lb" data-page="7.823" data-line="14" id="l7.823.14"></span>πασῶν τῶν ἀποριῶν εὑρήσειν ἐν ἐκείνοις ἰάματα. τί οὖν λοιπόν
<span class="lb" data-page="7.823" data-line="15" id="l7.823.15"></span>ἐστι; προσθεῖναι μὲν οὐδὲν, ὅ τι μὴ καὶ πρόσθεν εἴρηται,
<span class="lb" data-page="7.823" data-line="16" id="l7.823.16"></span>τῶν εἰρημένων δ’ ὑπομνῆσαι πρὸς τὸ ῥᾳδίως ἀκολουθεῖν τοῖς
<span class="lb" data-page="7.823" data-line="17" id="l7.823.17"></span>ἑξῆς εἰρησομένοις, ἐν ὀλίγῳ τὴν ἅπασαν αὐτῶν <span class="milestone ed2page" data-n="7.245" data-unit="ed2page" id="ed2page.7.245"></span>σύνοψιν
<span class="lb" data-page="7.823" data-line="18" id="l7.823.18"></span>ἔχοντας. ἔστι δὲ ἡ σύνοψις ἀπ’ αὐτῆς οὐσίας τοῦ πράγματος
<span class="pb" data-page="7.824" id="p7.824"></span>
<span class="lb" data-page="7.824" data-line="1" id="l7.824.1"></span>ὁρμωμένη. χρὴ γὰρ τάς τε τῆς δυνάμεως καὶ τὰς τῶν ὀργάνων
<span class="lb" data-page="7.824" data-line="2" id="l7.824.2"></span>καὶ τὰς τῆς χρείας διαθέσεις γνωρίζειν. ἐδείξαμεν δὲ,
<span class="lb" data-page="7.824" data-line="3" id="l7.824.3"></span>πόσαι μὲν ἑκάστου τῶν εἰρημένων διαθέσεις, τίνες δ’ αὐτῶν
<span class="lb" data-page="7.824" data-line="4" id="l7.824.4"></span>αἱ γνωριστικαὶ δύσπνοιαι, καὶ ὡς ἀναγκαῖαι μὲν αἱ τέτταρες
<span class="lb" data-page="7.824" data-line="5" id="l7.824.5"></span>συζυγίαι, καὶ πρὸς ταύταις ἡ ἀνωμαλία πέμπτη· τὰ δ’ ἄλλα
<span class="lb" data-page="7.824" data-line="6" id="l7.824.6"></span>πάντα τὰ ταῖς ἀναπνοαῖς συμπίπτοντα, τά τε ἁπλᾶ καὶ τὰ
<span class="lb" data-page="7.824" data-line="7" id="l7.824.7"></span>σύνθετα, τίσιν αἰτίαις ἕπεται, ἀναγκαῖον ἀσκεῖν, οὐ προσῆκε
<span class="lb" data-page="7.824" data-line="8" id="l7.824.8"></span>δὲ ἐξ ἀνάγκης τόδε τι δηλοῦν νομίζειν, ἀλλ’ ὥστ’ ἐξ ἐπιμέτρου
<span class="lb" data-page="7.824" data-line="9" id="l7.824.9"></span>μέν τι ἔχειν παρὰ τούτων εἰς πρόγνωσιν, ἐπιμελεστάτην
<span class="lb" data-page="7.824" data-line="10" id="l7.824.10"></span>δὲ καὶ βεβαίαν εἶναι μόνην τὴν ἐπὶ ταῖς πολλάκις εἰρημέναις
<span class="lb" data-page="7.824" data-line="11" id="l7.824.11"></span>τέτταρσι συζυγίαις, καὶ ἔτι τὴν κατὰ τὴν ἀνωμαλίαν διαφορὰν
<span class="lb" data-page="7.824" data-line="12" id="l7.824.12"></span>τῆς δυσπνοίας.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg056.1st1K-grc1:1.4">
<span class="pb page1" data-page="7.760" id="p7.760"></span>
<span class="milestone ed1page page1" data-n="3.167" data-unit="ed1page" id="ed1page.3.167"></span>
<span class="milestone ed2page page1" data-n="7.222" data-unit="ed2page" id="ed2page.7.222"></span>
            <p>
<span class="lb" data-page="7.760" data-line="16" id="l7.760.16"></span>Λοιπὸν δ’ ἂν εἴη τὰς αἰτίας αὐτῶν ἐξευρόντας
<span class="lb" data-page="7.760" data-line="17" id="l7.760.17"></span>ἐπὶ τὰς συνθέτους αὖθις τρέπεσθαι. τίς οὖν αἰτία
<span class="pb" data-page="7.761" id="p7.761"></span>
<span class="lb" data-page="7.761" data-line="1" id="l7.761.1"></span>ταχείας ἀναπνοῆς καὶ βραδείας καὶ τῶν ἄλλων ἑκάστου; ἐμοὶ
<span class="lb" data-page="7.761" data-line="2" id="l7.761.2"></span>μὲν δοκεῖ κᾀνταῦθα μεθόδῳ χρῆναι ζητεῖν αὐτὰς, οὐχ ἁπλῶς
<span class="lb" data-page="7.761" data-line="3" id="l7.761.3"></span>ἀποφαίνεσθαι. τίς οὖν ἡ μέθοδος; ἐπειδὴ πρὸς τῶν αὐτῶν
<span class="lb" data-page="7.761" data-line="4" id="l7.761.4"></span>ἕκαστον ἢ χεῖρον ἢ βέλτιον γίνεται, πρὸς ὧνπερ ὅλως γίγνεσθαι
<span class="lb" data-page="7.761" data-line="5" id="l7.761.5"></span>πέφυκεν, ἐὰν εἰδῶμεν ὑπὸ τίνων αἰτίων ἀναπνοὴ γίγνεται,
<span class="lb" data-page="7.761" data-line="6" id="l7.761.6"></span>γνωσόμεθα δηλονότι καὶ τὰς δυσπνοίας αἰτίας. τίνες
<span class="lb" data-page="7.761" data-line="7" id="l7.761.7"></span>οὖν αἰτίαι τῆς ἀναπνοῆς; ἔχεις μὲν αὐτὰς ἑτέρωθι μετ’ ἀποδείξεως
<span class="lb" data-page="7.761" data-line="8" id="l7.761.8"></span>γεγραμμένας· νῦν δ’ ἀρκεῖ τῶν κεφαλαίων ἀναμνησθῆναι
<span class="lb" data-page="7.761" data-line="9" id="l7.761.9"></span>μόνον. ἡ μὲν δύναμις ἡ ψυχικὴ κινεῖ τὸν θώρακα, τῷ
<span class="lb" data-page="7.761" data-line="10" id="l7.761.10"></span>δὲ ὁ πνεύμων συγκινεῖται, ταῖς τούτου δ’ ἕπεται κινήσεσι,
<span class="lb" data-page="7.761" data-line="11" id="l7.761.11"></span>διαστελλομένου μὲν εἰσπνοὴ, συστελλομένου δὲ ἐκπνοή. δέδεικται
<span class="lb" data-page="7.761" data-line="12" id="l7.761.12"></span>δ’ ἐν ἐκείνοις καὶ ὡς ἡ χρεία τῆς ἀναπνοῆς ἡ μεγίστη
<span class="lb" data-page="7.761" data-line="13" id="l7.761.13"></span>μὲν καὶ κυριωτάτη φυλακὴ τῆς ἐμφύτου θερμασίας ἐστὶν,
<span class="lb" data-page="7.761" data-line="14" id="l7.761.14"></span>ἤδη δὲ καὶ τοῦ ψυχικοῦ πνεύματος θρέψις. οὕτω δὲ τούτων
<span class="lb" data-page="7.761" data-line="15" id="l7.761.15"></span>ἐχόντων, ἐπειδὰν μὲν ἡ δύναμίς τε καὶ ἡ χρεία καὶ τῶν ὀργάνων
<span class="lb" data-page="7.761" data-line="16" id="l7.761.16"></span>ἕκαστον εὐπραγῇ, νόμῳ φύσεως ἀναπνεῖ τὸ ζῶον· ἐπειδὰν
<span class="lb" data-page="7.761" data-line="17" id="l7.761.17"></span>δέ τι πάθῃ, κατ’ ἐκεῖνο καὶ τὴν ἀναπνοὴν ἀναγκαῖον
<span class="pb" data-page="7.762" id="p7.762"></span>
<span class="lb" data-page="7.762" data-line="1" id="l7.762.1"></span>ἐμποδίζεσθαι. καὶ τοίνυν, ὥσπερ ἐν ταῖς περὶ τῶν σφυγμῶν
<span class="lb" data-page="7.762" data-line="2" id="l7.762.2"></span>πραγματείαις διττὴν ἐποιούμεθα διδασκαλίαν, ἢ καθ’
<span class="lb" data-page="7.762" data-line="3" id="l7.762.3"></span>ἕκαστον αὐτῶν ζητοῦντες τὰς αἰτίας, ἢ καθ’ ἑκάστην ἐκείνων
<span class="lb" data-page="7.762" data-line="4" id="l7.762.4"></span>τὰς ἀλλοιώσεις, οὕτω κᾀνταῦθα χρὴ καθ’ ἑκάτερον γυμνάσασθαι,
<span class="lb" data-page="7.762" data-line="5" id="l7.762.5"></span>ὥστε καὶ τῆς αἰτίας προβληθείσης, εὐθὺς ἔχειν εἰπεῖν
<span class="lb" data-page="7.762" data-line="6" id="l7.762.6"></span>καὶ τὴν ἑπομένην δύσπνοιαν, καὶ τῆς δυσπνοίας ῥηθείσης,
<span class="lb" data-page="7.762" data-line="7" id="l7.762.7"></span>ἀναμιμνήσκεσθαι ῥᾳδίως τῆς ποιούσης αἰτίας. ἀρκτέον οὖν
<span class="lb" data-page="7.762" data-line="8" id="l7.762.8"></span>ἡμῖν κᾀνταῦθα κατὰ τὸν αὐτὸν τρόπον ἀπὸ τῶν ἁπλῶν δυσπνοιῶν,
<span class="lb" data-page="7.762" data-line="9" id="l7.762.9"></span>ὡς ἐν ἐκείνοις ἀπὸ τῶν σφυγμῶν, καὶ ζητητέον, τίνες
<span class="lb" data-page="7.762" data-line="10" id="l7.762.10"></span>αἰτίαι ταχεῖαν εἰσπνοὴν ἐργάζονται. ταχὺν μὲν γὰρ σφυγμὸν
<span class="lb" data-page="7.762" data-line="11" id="l7.762.11"></span><span class="milestone ed2page" data-n="7.223" data-unit="ed2page" id="ed2page.7.223"></span>ἀπεδείξαμεν, ἐπειγούσης μὲν τῆς χρείας, ἐῤῥωμένης
<span class="lb" data-page="7.762" data-line="12" id="l7.762.12"></span>δὲ τῆς δυνάμεως, εὐπειθῶν δ’ ὄντων γίγνεσθαι τῶν ὀργάνων.
<span class="lb" data-page="7.762" data-line="13" id="l7.762.13"></span>ἐοίκαμεν δὲ κᾀνταῦθα τὰς αὐτὰς ἐρεῖν αἰτίας, εἴ γε μὴ κακῶς
<span class="lb" data-page="7.762" data-line="14" id="l7.762.14"></span>ἐν τῷ περὶ χρείας σφυγμῶν ἐδείξαμεν τὴν αὐτὴν ὠφέλειαν,
<span class="lb" data-page="7.762" data-line="15" id="l7.762.15"></span>παρὰ μὲν τῆς ἀναπνοῆς τῷ κατὰ τὴν καρδίαν θερμῷ, παρὰ δὲ
<span class="lb" data-page="7.762" data-line="16" id="l7.762.16"></span>τῶν σφυγμῶν τῷ καθ’ ὅλον γίγνεσθαι τὸ ζῶον. ἐν ἐκείνῳ
<span class="lb" data-page="7.762" data-line="17" id="l7.762.17"></span>δ’ αὐτῷ λόγῳ τῷ περὶ τῶν ἐν τοῖς σφυγμοῖς αἰτίων αὐτάρκως ﻿
<span class="pb" data-page="7.763" id="p7.763"></span>
<span class="lb" data-page="7.763" data-line="1" id="l7.763.1"></span>εἴρηται καὶ περὶ τῆς Ἀρχιγένους πρὸς Μάγνον ἀντιλογίας, ὡς
<span class="lb" data-page="7.763" data-line="2" id="l7.763.2"></span>οὐχ ὑπὸ ῥώμης δυνάμεως ὁ ταχὺς γίνεται σφυγμὸς, ἀλλὰ μᾶλλον
<span class="lb" data-page="7.763" data-line="3" id="l7.763.3"></span>ὑπὸ ἀῤῥωστίας, καὶ οὐ χρὴ δὶς περὶ τῶν αὐτῶν λέγειν,
<span class="lb" data-page="7.763" data-line="4" id="l7.763.4"></span>ἑνὸς καὶ ταὐτοῦ τρόπου τῆς ἀποδείξεως ἐσομένου. καὶ εἴπερ
<span class="lb" data-page="7.763" data-line="5" id="l7.763.5"></span>οὕτω περὶ δυσπνοίας, ὡς περὶ σφυγμῶν, οἱ νεώτεροι τῶν
<span class="lb" data-page="7.763" data-line="6" id="l7.763.6"></span>ἰατρῶν ἐπραγματεύσαντο, καὶ μὴ τελέως αὐτῆς ὠλιγώρησαν,
<span class="lb" data-page="7.763" data-line="7" id="l7.763.7"></span>οἰκειότερον ἂν ἦν ἐνταῦθα ζητεῖσθαι τὸν περὶ τῆς ταχείας κινήσεως
<span class="lb" data-page="7.763" data-line="8" id="l7.763.8"></span>λόγον, ὡς ἂν καὶ σαφεστέρας τῆσδε τῆς πραγματείας
<span class="lb" data-page="7.763" data-line="9" id="l7.763.9"></span>οὔσης, καὶ διὰ τοῦτο προτέρας ὀφειλούσης διδάσκεσθαι. ἀλλ’
<span class="lb" data-page="7.763" data-line="10" id="l7.763.10"></span>οὐκ οἶδ’ ὅπως περὶ μὲν αὐτῆς τῆς ἀναπνοῆς ἐπὶ πλεῖστον ἐζήτησαν,
<span class="lb" data-page="7.763" data-line="11" id="l7.763.11"></span>οὔτε χρείαν ἧς ἕνεκα γίγνεται παραλιπόντες ἄσκεπτον
<span class="lb" data-page="7.763" data-line="12" id="l7.763.12"></span>οὔτε δύναμιν ὑφ’ ἧς δημιουργεῖται, ἐπολυπραγμονήσαντο δὲ
<span class="lb" data-page="7.763" data-line="13" id="l7.763.13"></span>καὶ περὶ τῶν ὀργάνων αὐτῶν ἐπιμελῶς, πόσα τε καὶ τίνα καὶ
<span class="lb" data-page="7.763" data-line="14" id="l7.763.14"></span>ὅπως εἴη κινούμενα, περὶ δὲ τῆς δυσπνοίας, ὥσπερ οὐκ
<span class="lb" data-page="7.763" data-line="15" id="l7.763.15"></span>ἀναγκαιότερον ὄντα τὸν λόγον,<span class="milestone ed1page" data-n="3.168" data-unit="ed1page" id="ed1page.3.168"></span> ἢ οὐ ποικιλώτερον, ἢ
<span class="lb" data-page="7.763" data-line="16" id="l7.763.16"></span>οὐ χαλεπώτερον εὑρεθῆναι, παντάπασιν ἀργῶς παρέδραμον,
<span class="lb" data-page="7.763" data-line="17" id="l7.763.17"></span>οἱ μὲν μηδ’ ὅλως μηδὲ τοὐλάχιστον ὑπὲρ αὐτῆς εἰπόντες,
<span class="lb" data-page="7.763" data-line="18" id="l7.763.18"></span>οἱ δὲ ἐπὶ βραχὺ κομιδῆ προσαψάμενοι, καί τοι γράψαντος
<span class="pb" data-page="7.764" id="p7.764"></span>
<span class="lb" data-page="7.764" data-line="1" id="l7.764.1"></span>Ἱπποκράτους ἐν τοῖς περὶ τῶν ἐπιδημιῶν, ὥσπέρ τινα
<span class="lb" data-page="7.764" data-line="2" id="l7.764.2"></span>μύωπα, τὰς διαφορὰς τῶν δυσπνοιῶν, ὑφ’ οὗ νυττομένους
<span class="lb" data-page="7.764" data-line="3" id="l7.764.3"></span>αὐτοὺς ἐχρῆν ἐξεγερθῆναί ποτε τοῦ βαθέος ὕπνου, καὶ ζητῆσαι,
<span class="lb" data-page="7.764" data-line="4" id="l7.764.4"></span>τίς ἐφ’ ἑκάστης αὐτῆς ὁ πεπονθὼς τόπος ἐστὶν, καὶ τίς
<span class="lb" data-page="7.764" data-line="5" id="l7.764.5"></span>ὁ τρόπος τῆς διαθέσεως, καὶ τίς ἡ αἰτία, καὶ εἰ παραλέλειπται
<span class="lb" data-page="7.764" data-line="6" id="l7.764.6"></span>ταῦτα τελέως ὑφ’ Ἱπποκράτους, ἢ τινὰ μὲν εἴρηται πρὸς
<span class="lb" data-page="7.764" data-line="7" id="l7.764.7"></span>αὐτοῦ, τινὰ δ’ οὔ; καὶ ποῦ τῶν συγγραμμάτων καὶ πῶς;
<span class="lb" data-page="7.764" data-line="8" id="l7.764.8"></span>ἆρά γε τελέως καὶ σαφῶς, ἢ ἐλλιπῶς τε καὶ οἱονεὶ σπερματικῶς;
<span class="lb" data-page="7.764" data-line="9" id="l7.764.9"></span>οὐδὲν γὰρ τούτων ἐζήτησεν οὐδεὶς, οὔτ’ αὐτοῦ τοῦ
<span class="lb" data-page="7.764" data-line="10" id="l7.764.10"></span>πράγματος ἀξίως τῶν θ’ Ἱπποκρατείους ἑαυτοὺς ὀνομαζόντων,
<span class="lb" data-page="7.764" data-line="11" id="l7.764.11"></span>ἐξηγητικά τε γραφόντων ὑπομνήματα τῶν συγγραμμάτων
<span class="lb" data-page="7.764" data-line="12" id="l7.764.12"></span>αὐτοῦ, τὸν περὶ τῆς δυσπνοίας οὐδεὶς τελέως ἐπεξῆλθε
<span class="lb" data-page="7.764" data-line="13" id="l7.764.13"></span>λόγον. ἀλλ’ ἡμεῖς τά τε καθ’ ἕκαστον εἰρημένα τῶν βιβλίων
<span class="lb" data-page="7.764" data-line="14" id="l7.764.14"></span>εἰς ταὐτὸν ἀθροίσωμεν ἅπαντα, καὶ δείξωμεν, ὡς κᾀν τούτοις
<span class="lb" data-page="7.764" data-line="15" id="l7.764.15"></span>ὁ ἀνὴρ πολὺ δή τι ὑπὲρ τοὺς ἄλλους ἐστίν. οὐ μὴν ἤδη
<span class="lb" data-page="7.764" data-line="16" id="l7.764.16"></span>γε τοῦτο ποιητέον. οὐ γάρ μοι πρόκειται μόνον ἐξηγήσασθαι
<span class="lb" data-page="7.764" data-line="17" id="l7.764.17"></span>τὴν Ἱπποκράτους γνώμην, ἀλλὰ καὶ τὰς οἰκείας ἀποδείξεις
<span class="pb" data-page="7.765" id="p7.765"></span>
<span class="lb" data-page="7.765" data-line="1" id="l7.765.1"></span>τῶν δογμάτων προσθεῖναι, καὶ τῆς ἐν αὐτοῖς ἀληθείας ἀκρίβειαν
<span class="lb" data-page="7.765" data-line="2" id="l7.765.2"></span>παρασχεῖν τοῖς ἐντυγχάνουσιν. εἰς δὲ τοῦτο πολὺ κάλλιόν
<span class="lb" data-page="7.765" data-line="3" id="l7.765.3"></span>ἐστι μὴ προκαταλαμβάνειν τὸν καιρὸν τῇ δόξῃ τοῦ παλαιοῦ.
<span class="lb" data-page="7.765" data-line="4" id="l7.765.4"></span>καὶ τοίνυν ὅδε μὲν ὁ πρότερός μοι λόγος διδασκαλία
<span class="lb" data-page="7.765" data-line="5" id="l7.765.5"></span>μετὰ ἀποδείξεως ἔσται τῶν ἀληθῶν· ὁ δ’ ἑξῆς δεύτερος ἐξήγησις
<span class="lb" data-page="7.765" data-line="6" id="l7.765.6"></span>ὧν Ἱπποκράτης ἐγίγνωσκε περὶ δυσπνοίας.
</p>
          </article>

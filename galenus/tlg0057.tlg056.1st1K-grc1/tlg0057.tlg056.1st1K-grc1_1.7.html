<article xmlns="http://www.w3.org/1999/xhtml" id="urn:cts:greekLit:tlg0057.tlg056.1st1K-grc1:1.7">
<span class="pb page1" data-page="7.768" id="p7.768"></span>
<span class="milestone ed1page page1" data-n="3.168" data-unit="ed1page" id="ed1page.3.168"></span>
<span class="milestone ed2page page1" data-n="7.224" data-unit="ed2page" id="ed2page.7.224"></span>
            <p>
<span class="lb" data-page="7.768" data-line="4" id="l7.768.4"></span><span class="milestone ed2page" data-n="7.225" data-unit="ed2page" id="ed2page.7.225"></span>Κατὰ μὲν δὴ ταῦτα πάντως ἐοίκασιν
<span class="lb" data-page="7.768" data-line="5" id="l7.768.5"></span>οἱ σφυγμοὶ ταῖς ἀναπνοαῖς, ὥστε εἰ καὶ τὰς αἰτίας πρῶτα
<span class="lb" data-page="7.768" data-line="6" id="l7.768.6"></span>προχειριζόμενοι, τὰς ἀκολουθούσας αὐταῖς ἀλλοιώσεις τῆς
<span class="lb" data-page="7.768" data-line="7" id="l7.768.7"></span>ἀναπνοῆς ἐπισκοποίμεθα, παραπλησίους εὑρήσομεν. οἷον εἰ
<span class="lb" data-page="7.768" data-line="8" id="l7.768.8"></span>καὶ τῆς θερμασίας αὐξηθείσης, τῶν ἄλλων αἰτίων τῆς ἀναπνοῆς
<span class="lb" data-page="7.768" data-line="9" id="l7.768.9"></span>ἀτρέπτων μενόντων, ὁποῖόν τι τὸ τῆς δυσπνοίας εἶδος
<span class="lb" data-page="7.768" data-line="10" id="l7.768.10"></span>ἔσται, ζητοῦμεν· εὑρήσομεν γὰρ, ὡς κᾀν τῷ πρώτῳ δέδεικται
<span class="lb" data-page="7.768" data-line="11" id="l7.768.11"></span>τῶν ἐν τοῖς σφυγμοῖς αἰτίων, ὅτι βραχὺ μὲν αὐξηθείσης αὐτῆς,
<span class="lb" data-page="7.768" data-line="12" id="l7.768.12"></span>μείζων μὲν σαφῶς, οὐ μὴν καὶ θάττων· ἐπὶ πλεῖστον
<span class="lb" data-page="7.768" data-line="13" id="l7.768.13"></span>δὲ καὶ μεγίστη καὶ ταχεῖα καὶ ἤδη πυκνὴ γίγνοιτ’ ἂν ἡ εἰσπνοή·
<span class="lb" data-page="7.768" data-line="14" id="l7.768.14"></span>κατὰ ταὐτὰ δὲ καὶ εἰ μειωθείη τὸ κατὰ φύσιν θερμὸν, τῶν
<span class="lb" data-page="7.768" data-line="15" id="l7.768.15"></span>ἄλλων αἰτίων ἀτρέπτων μενόντων, ὅτι μικρὰν οὕτω καὶ
<span class="lb" data-page="7.768" data-line="16" id="l7.768.16"></span>βραδεῖαν καὶ ἀραιὰν ἀνάγκη γίνεσθαι τὴν εἰσπνοὴν, ἀλλ’
<span class="lb" data-page="7.768" data-line="17" id="l7.768.17"></span>ὀλίγῳ μέν τινι τοῦ κατὰ φύσιν μικροτέραν, πολὺ δὲ βραδυτέραν,
<span class="lb" data-page="7.768" data-line="18" id="l7.768.18"></span>πάμπολυ δ’ ἀραιοτέραν. ἐῤῥωμένης γὰρ τῆς δυνάμεως
<span class="pb" data-page="7.769" id="p7.769"></span>
<span class="lb" data-page="7.769" data-line="1" id="l7.769.1"></span>οὔσης οὐκ ἐνδέχεται πολλῷ μικροτέραν γίνεσθαι τὴν διαστολήν.
<span class="lb" data-page="7.769" data-line="2" id="l7.769.2"></span>ἀλλ’ εἴπερ ἐκλυθείη τὰ τῆς χρείας ἱκανῶς, ἐπὶ πλεῖστον
<span class="lb" data-page="7.769" data-line="3" id="l7.769.3"></span>ἡσυχάζειν εἰκὸς, οὐ μὴν οὐδὲ κινεῖσθαι διὰ ταῦτα παντάπασι
<span class="lb" data-page="7.769" data-line="4" id="l7.769.4"></span>βραδέως, ἐῤῥωμένης τῆς δυνάμεως. ἃ δὲ ἐπὶ τῆς θερμασίας
<span class="lb" data-page="7.769" data-line="5" id="l7.769.5"></span>αὐξανομένης, ταῦτα κᾀπὶ τῆς τοῦ ψυχικοῦ πνεύματος ἐπειγούσης
<span class="lb" data-page="7.769" data-line="6" id="l7.769.6"></span>θρέψεως εἴδη δυσπνοιῶν ἔσται, δηλονότι τῶν περὶ
<span class="lb" data-page="7.769" data-line="7" id="l7.769.7"></span>τὴν εἰσπνοὴν συνισταμένων. ὥσπέρ γε καὶ ἡ ἀμετρία τῆς
<span class="lb" data-page="7.769" data-line="8" id="l7.769.8"></span>λιγνυώδους τῶν χυμῶν συγκαύσεως τὰς αὐτὰς τῆς ἐκπνοῆς
<span class="lb" data-page="7.769" data-line="9" id="l7.769.9"></span>δυσπνοίας ἐργάσεται ταῖς ἐπὶ τῆς εἰσπνοῆς εἰρημέναις. ταχεῖαι
<span class="lb" data-page="7.769" data-line="10" id="l7.769.10"></span>μὲν γὰρ ἔσονται καὶ μεγάλαι καὶ πυκναὶ, πολλοῦ τοιούτου
<span class="lb" data-page="7.769" data-line="11" id="l7.769.11"></span>περιττώματος ἠθροισμένου· βραδεῖαι δὲ καὶ μικραὶ καὶ
<span class="lb" data-page="7.769" data-line="12" id="l7.769.12"></span>ἀραιαὶ κατὰ τὰς ἐναντίας διαθέσεις. ἆρ’ οὖν ὁ μὲν λόγος
<span class="lb" data-page="7.769" data-line="13" id="l7.769.13"></span>οὕτως ἀξιοῖ, μάχεται δέ τι τῶν ἐναργῶς φαινομένων; ἐγὼ
<span class="lb" data-page="7.769" data-line="14" id="l7.769.14"></span>μὲν ὁμολογοῦντα ταῦτα πάντα κατά τε τὰς ἡλικίας καὶ τὰς
<span class="lb" data-page="7.769" data-line="15" id="l7.769.15"></span>χώρας καὶ ὅλως τὰς καταστάσεις ἁπάσας τοῦ περιέχοντος
<span class="lb" data-page="7.769" data-line="16" id="l7.769.16"></span>ἡμᾶς ἀέρος εὑρίσκω· μαρτυρεῖ δ’ οὐχ ἥκιστα καὶ τὰ
<span class="lb" data-page="7.769" data-line="17" id="l7.769.17"></span>ἐν τοῖς ἐπιτηδεύμασιν ἅπασι καὶ τὰ ἐν τοῖς νοσήμασιν.
<span class="pb" data-page="7.770" id="p7.770"></span>
<span class="lb" data-page="7.770" data-line="1" id="l7.770.1"></span>ἄνθα μὲν γὰρ τὸ θερμὸν πλεονεκτεῖ, ταχείας καὶ μεγάλας
<span class="lb" data-page="7.770" data-line="2" id="l7.770.2"></span>καὶ πυκνὰς ἔστιν ἰδεῖν γιγνομένας εἰσπνοάς· ἔνθα δ’ αὖ τὸ
<span class="lb" data-page="7.770" data-line="3" id="l7.770.3"></span>ψυχρὸν, τὰς ἐναντίας, βραδεῖς τε καὶ μικρὰς καὶ ἀραιάς.
<span class="lb" data-page="7.770" data-line="4" id="l7.770.4"></span>καὶ μὴν ὅσοις μὲν κενοῦται τὸ ψυχικὸν πνεῦμα, καὶ διὰ τοῦτο
<span class="lb" data-page="7.770" data-line="5" id="l7.770.5"></span>τάχα δεῖται τῆς ἀναθρέψεως, οὐ μόνον μέγα, <span class="milestone ed1page" data-n="3.169" data-unit="ed1page" id="ed1page.3.169"></span>ἀλλὰ
<span class="lb" data-page="7.770" data-line="6" id="l7.770.6"></span>καὶ ταχὺ καὶ πυκνὸν εἰσπνέουσιν· οἷς δ’ οὐδὲν κενοῦται,
<span class="lb" data-page="7.770" data-line="7" id="l7.770.7"></span>τὸ ἐναντίον τούτοις εἶδος τῆς εἰσπνοῆς· εἰ δ’ ἄμφω συνδράμοι,
<span class="lb" data-page="7.770" data-line="8" id="l7.770.8"></span>καὶ θερμασίας αὔξησις καὶ πνεύματος ἀνάλωσις,
<span class="lb" data-page="7.770" data-line="9" id="l7.770.9"></span>οὗτοι τὴν μεγίστην ἁπασῶν καὶ ταχίστην καὶ πυκνοτάτην
<span class="lb" data-page="7.770" data-line="10" id="l7.770.10"></span>εἰσπνοὴν ἴσχουσι, καὶ μάλιστ’ εἰ σφοδρῶς ἑκάτερα αὐξηθείη,
<span class="lb" data-page="7.770" data-line="11" id="l7.770.11"></span>ὥσπέρ γε καὶ μειωθέντων ἀμφοῖν ἰσχυρῶς, μικρόταται
<span class="lb" data-page="7.770" data-line="12" id="l7.770.12"></span>καὶ βραδύταται καὶ ἀραιόταται γίνονται εἰσπνοαί.
<span class="lb" data-page="7.770" data-line="13" id="l7.770.13"></span>καὶ μὲν δὴ καὶ τὸ τῶν ἐκπνοῶν εἶδος, εἰ μὲν ἀθροισθείη
<span class="lb" data-page="7.770" data-line="14" id="l7.770.14"></span>πολλὰ καπνώδη περιττώματα, μέγιστόν τε καὶ τάχιστον
<span class="lb" data-page="7.770" data-line="15" id="l7.770.15"></span>καὶ πυκνότατον· εἰ δ’ ὀλίγιστα παντελῶς εἴη,
<span class="lb" data-page="7.770" data-line="16" id="l7.770.16"></span>μικρότατόν τε καὶ βραδύτατον καὶ ἀραιότατον. ἡλικιῶν
<span class="lb" data-page="7.770" data-line="17" id="l7.770.17"></span>μέν γε τὰς μὲν ἐν αὐξήσει πάσας καὶ μέγα καὶ ταχὺ
<span class="lb" data-page="7.770" data-line="18" id="l7.770.18"></span>καὶ πυκνὸν εἰσπνεούσας ὁρῶμεν· τὰς δ’ ἐν παρακμῇ
<span class="pb" data-page="7.771" id="p7.771"></span>
<span class="lb" data-page="7.771" data-line="1" id="l7.771.1"></span><span class="milestone ed2page" data-n="7.226" data-unit="ed2page" id="ed2page.7.226"></span>τοὐναντίον, ἀραιὸν μὲν καὶ μικρὸν καὶ βραδύ· ὅτι
<span class="lb" data-page="7.771" data-line="2" id="l7.771.2"></span>ταῖς μὲν θερμὸν πλέον, ταῖς δ’ ἔλαττον· καὶ ταῖς μὲν
<span class="lb" data-page="7.771" data-line="3" id="l7.771.3"></span>συναύξεσθαι τῷ σώματι τὴν οὐσίαν τοῦ ψυχικοῦ πνεύματος
<span class="lb" data-page="7.771" data-line="4" id="l7.771.4"></span>ἀνάγκη, ταῖς δὲ συμμαραίνεσθαι. δι’ ἀμφοτέρας οὖν τὰς
<span class="lb" data-page="7.771" data-line="5" id="l7.771.5"></span>αἰτίας πολὺ παραλλάττουσιν ἐν ταῖς τῆς εἰσπνοῆς ἰδέαις οἱ
<span class="lb" data-page="7.771" data-line="6" id="l7.771.6"></span>νέοι τῶν πρεσβυτέρων· δι’ ἄλλας δ’ αὖ δύο αἰτίας ἐν ταῖς
<span class="lb" data-page="7.771" data-line="7" id="l7.771.7"></span>ἐκπνοαῖς. ἐπεὶ γὰρ ταῖς αὐξανούσαις ἡλικίαις διά τε τὴν
<span class="lb" data-page="7.771" data-line="8" id="l7.771.8"></span>τῆς ἐμφύτου θερμασίας ῥώμην καὶ δι’ αὐτὴν τὴν αὔξησιν
<span class="lb" data-page="7.771" data-line="9" id="l7.771.9"></span>πάμπολύ τι πλῆθος ἀναλίσκεται χυμῶν, ταῖς δὲ παρακμαστικαῖς
<span class="lb" data-page="7.771" data-line="10" id="l7.771.10"></span>ὅσον εἰς αὐτὸ τὸ ζῇν μόνον, ὡς μήτε αὐξανομέναις ἔτι
<span class="lb" data-page="7.771" data-line="11" id="l7.771.11"></span>καὶ ἀποψυχομέναις ἤδη, κατὰ λόγον ταῖς μὲν ταχεῖα καὶ μεγάλη
<span class="lb" data-page="7.771" data-line="12" id="l7.771.12"></span>καὶ πυκνὴ, ταῖς δὲ ἐναντίως διακειμένη κατὰ πᾶν ἡ ἐκπνοὴ
<span class="lb" data-page="7.771" data-line="13" id="l7.771.13"></span>φαίνεται. τὴν αὐτὴν δὲ ταύτην ἰδέαν καὶ οἱ σφυγμοὶ
<span class="lb" data-page="7.771" data-line="14" id="l7.771.14"></span>κατὰ τὰς τῶν ἡλικιῶν διαφορὰς ἔχοντες εὑρίσκονται, καθάπερ
<span class="lb" data-page="7.771" data-line="15" id="l7.771.15"></span>καὶ τοῦτ’ ἐν τρίτῳ τῶν ἐν αὐτοῖς αἰτίων διήλθομεν. ὡς δ’
<span class="lb" data-page="7.771" data-line="16" id="l7.771.16"></span>ἐν ταῖς ἡλικίαις, οὕτω κᾀν ταῖς ὥραις καὶ ταῖς χώραις καὶ
<span class="lb" data-page="7.771" data-line="17" id="l7.771.17"></span>πάσαις ταῖς τοῦ περιέχοντος ἡμᾶς ἀέρος καταστάσεσιν οἵ τε
<span class="lb" data-page="7.771" data-line="18" id="l7.771.18"></span>σφυγμοὶ ταῖς ἀναπνοαῖς αἵ τ’ ἀναπνοαὶ τοῖς σφυγμοῖς ἀνάλογον
<span class="pb" data-page="7.772" id="p7.772"></span>
<span class="lb" data-page="7.772" data-line="1" id="l7.772.1"></span>ἔχουσιν, ἐν μὲν ταῖς θερμαῖς εἰς μέγεθος καὶ τάχος
<span class="lb" data-page="7.772" data-line="2" id="l7.772.2"></span>καὶ πυκνότητα τρεπόμεναι, κατὰ δὲ τὰς ψυχρὰς εἰς τἀναντία.
<span class="lb" data-page="7.772" data-line="3" id="l7.772.3"></span>καὶ εἴρηται περὶ τούτων ἁπάντων ἐν ἐκείνοις, ὥσπέρ
<span class="lb" data-page="7.772" data-line="4" id="l7.772.4"></span>γε καὶ περὶ τῶν ἐπιτηδευμάτων. ἐν μὲν γὰρ τῷ τρέχειν καὶ
<span class="lb" data-page="7.772" data-line="5" id="l7.772.5"></span>παλαίειν καὶ ὁπωσοῦν ἄλλως ἀνδρίζεσθαι μέγα καὶ ταχὺ καὶ
<span class="lb" data-page="7.772" data-line="6" id="l7.772.6"></span>πυκνὸν ἀναπνέομεν, ἡσυχάζοντες δὲ μικρὸν καὶ βραδὺ καὶ
<span class="lb" data-page="7.772" data-line="7" id="l7.772.7"></span>ἀραιόν· ὅτι ταῖς μὲν συντόνοις κινήσεσιν αὐξάνεται μὲν τὸ
<span class="lb" data-page="7.772" data-line="8" id="l7.772.8"></span>θερμὸν, δαπανᾶται δὲ τὸ πνεῦμα τὸ ψυχικόν· ἠρεμούντων
<span class="lb" data-page="7.772" data-line="9" id="l7.772.9"></span>δὲ καὶ ἀκινήτων μενόντων, τὸ μὲν θερμὸν μαραίνεται, πνεῦμα
<span class="lb" data-page="7.772" data-line="10" id="l7.772.10"></span>δ’ οὐδ’ ὅλως ἢ παντελῶς ὀλίγον ἀναλίσκεται. καὶ τοίνυν
<span class="lb" data-page="7.772" data-line="11" id="l7.772.11"></span>καὶ τῶν λουτρῶν τὰ μὲν θερμὰ ταχεῖάν τε καὶ μεγάλην καὶ
<span class="lb" data-page="7.772" data-line="12" id="l7.772.12"></span>πυκνὴν ἐργάζεται τὴν ἀναπνοὴν, τὰ δὲ ψυχρὰ τὴν ἐναντίαν.
<span class="lb" data-page="7.772" data-line="13" id="l7.772.13"></span>ἐν τοῖς ὕπνοις δὲ καὶ πάνυ δεῖ προσέχειν τὸν νοῦν τῷ γινομένῳ.
<span class="lb" data-page="7.772" data-line="14" id="l7.772.14"></span>πλεονεκτεῖ γὰρ καὶ κατὰ μέγεθος καὶ τάχος κινήσεως
<span class="lb" data-page="7.772" data-line="15" id="l7.772.15"></span>ἡ ἐκπνοὴ τῆς εἰσπνοῆς, ὅτε τῶν σιτίων τε καὶ χυμῶν ἁπάντων
<span class="lb" data-page="7.772" data-line="16" id="l7.772.16"></span>αἱ κατεργασίαι, καὶ αἱ πέψεις μάλιστα γίνονται. πλεῖστον
<span class="lb" data-page="7.772" data-line="17" id="l7.772.17"></span>οὖν εἰκὸς ἐν αὐτοῖς καὶ τὸ καπνῶδες ἀθροίζεσθαι
<span class="lb" data-page="7.772" data-line="18" id="l7.772.18"></span>περίττωμα.
</p>
          </article>

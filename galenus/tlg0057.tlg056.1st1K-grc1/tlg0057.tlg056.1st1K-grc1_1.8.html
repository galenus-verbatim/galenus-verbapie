<article xmlns="http://www.w3.org/1999/xhtml" id="urn:cts:greekLit:tlg0057.tlg056.1st1K-grc1:1.8">
<span class="pb page1" data-page="7.773" id="p7.773"></span>
<span class="milestone ed1page page1" data-n="3.169" data-unit="ed1page" id="ed1page.3.169"></span>
<span class="milestone ed2page page1" data-n="7.226" data-unit="ed2page" id="ed2page.7.226"></span>
            <p>
<span class="lb" data-page="7.773" data-line="1" id="l7.773.1"></span>Καὶ τῶν νοσημάτων δὲ, καὶ γὰρ καὶ περὶ
<span class="lb" data-page="7.773" data-line="2" id="l7.773.2"></span>τούτων ἤδη λεκτέον, ἐν μὲν τοῖς πυρετώδεσιν ἅπασι, καὶ
<span class="lb" data-page="7.773" data-line="3" id="l7.773.3"></span>μάλιστα ὅσοις περί τι τῶν ἀναπνευστικῶν ὀργάνων ἢ τὴν
<span class="lb" data-page="7.773" data-line="4" id="l7.773.4"></span>καρδίαν ἤθροισταί τι πολὺ πλῆθος θερμότητος, ἡ ἀναπνοὴ
<span class="lb" data-page="7.773" data-line="5" id="l7.773.5"></span>πᾶσα μεγάλη καὶ ταχεῖα καὶ πυκνὴ φαίνεται γιγνομένη· ἐν
<span class="lb" data-page="7.773" data-line="6" id="l7.773.6"></span>οἷς δὲ ἀπέψυκται τὸ θερμὸν, ἡ ἐναντία, ὥστε καί τισιν ἤδη
<span class="lb" data-page="7.773" data-line="7" id="l7.773.7"></span>τελέως ἔδοξεν ἀπολωλέναι, καὶ ἣν ὁ Ποντικὸς Ἡρακλείδης
<span class="lb" data-page="7.773" data-line="8" id="l7.773.8"></span>ἄπνουν ἔγραψεν, ἥδε ἐστιν. τὸ ἀνάλογον γὰρ ἔχειν ἔοικεν,
<span class="lb" data-page="7.773" data-line="9" id="l7.773.9"></span>ὥσπερ ἐν τοῖς ἄλλοις ἅπασιν ἀναπνοή τε καὶ σφυγμὸς, οὕτω
<span class="lb" data-page="7.773" data-line="10" id="l7.773.10"></span>κᾀν τῷδε. παντελῶς γὰρ οὐδέτερον αὐτῶν ἀπολέσθαι δυνατὸν,
<span class="lb" data-page="7.773" data-line="11" id="l7.773.11"></span>ἔστ’ ἂν περιείη τὸ ζῶον, ἀπολωλέναι μέντοι δόξαι διὰ
<span class="lb" data-page="7.773" data-line="12" id="l7.773.12"></span>σμικρότητα, θαυμαστὸν οὐδέν. οὐδὲ γὰρ τούτοις γε δὴ μόνον,
<span class="lb" data-page="7.773" data-line="13" id="l7.773.13"></span>ἀλλὰ καὶ τοῖς ἄλλοις ἅπασι τοῖς ἐσχάτως μικροῖς τὸ
<span class="lb" data-page="7.773" data-line="14" id="l7.773.14"></span>διαφεύγειν τὰς αἰσθήσεις κοινόν.
</p>
          </article>

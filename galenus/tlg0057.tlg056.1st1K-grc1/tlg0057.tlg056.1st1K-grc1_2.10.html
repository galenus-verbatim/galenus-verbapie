<article xmlns="http://www.w3.org/1999/xhtml" id="urn:cts:greekLit:tlg0057.tlg056.1st1K-grc1:2.10">
<span class="pb page1" data-page="7.871" id="p7.871"></span>
<span class="milestone ed1page page1" data-n="3.185" data-unit="ed1page" id="ed1page.3.185"></span>
<span class="milestone ed2page page1" data-n="7.261" data-unit="ed2page" id="ed2page.7.261"></span>
            <p>
<span class="lb" data-page="7.871" data-line="4" id="l7.871.4"></span>Ὅπερ δ’ ἔτι λείπει τῶν προτεθέντων, προσθῶμεν
<span class="lb" data-page="7.871" data-line="5" id="l7.871.5"></span>τῷ λόγῳ, πάντας ἐπελθόντες τοὺς ἔν τε τῷ πρώτῳ
<span class="lb" data-page="7.871" data-line="6" id="l7.871.6"></span>καὶ τῷ τρίτῳ τῶν ἐπιδημιῶν ἀῤῥώστους γεγραμμένους ἀπὸ
<span class="lb" data-page="7.871" data-line="7" id="l7.871.7"></span>τοῦ πρώτου μέχρι τοῦ πάντων ὑστάτου, τὴν τάξιν τῷ λόγῳ
<span class="lb" data-page="7.871" data-line="8" id="l7.871.8"></span>τὴν αὐτὴν ἐντιθέντες ἥπερ δὴ καὶ τῆς γραφῆς ἐστιν αὐτῷ.
<span class="lb" data-page="7.871" data-line="9" id="l7.871.9"></span>ὁ μὲν δὴ πρῶτος ἁπάντων Φιλίσκος, ὅτι μὲν καὶ παρεφρόνησε,
<span class="lb" data-page="7.871" data-line="10" id="l7.871.10"></span>καὶ μέγα καὶ ἀραιὸν ἔσχε τὸ πνεῦμα, διὰ τῶν ἔμπροσθεν
<span class="lb" data-page="7.871" data-line="11" id="l7.871.11"></span>λόγων ἐδείξαμεν, αὐτοῦ τοῦ Ἱπποκράτους παραθέμενοι τὴν
<span class="lb" data-page="7.871" data-line="12" id="l7.871.12"></span>ῥῆσιν· ὅτι δὲ οὐδὲ ἦν τις πόνος αὐτῷ κατ’ οὐδὲν μορίων, ὧν
<span class="lb" data-page="7.871" data-line="13" id="l7.871.13"></span>πασχόντων ἐλέγομεν μικρὰν καὶ πυκνὴν γίγνεσθαι τὴν ἀναπνοὴν,
<span class="lb" data-page="7.871" data-line="14" id="l7.871.14"></span>νυνὶ δείξομεν, αὐτῆς κᾀνταῦθα τῆς τοῦ παλαιοῦ λέξεως
<span class="lb" data-page="7.871" data-line="15" id="l7.871.15"></span>ὑπομνήσαντες, ἐχούσης ὧδε· σπλὴν ἐπῄρθη περιφερεῖ κυρτώματι.
<span class="lb" data-page="7.871" data-line="16" id="l7.871.16"></span>οὔκουν οὔτ’ ἄλλως ὀδυνηρὸν τὸ σπλάγχνον ὁ σπλὴν, οὔτε
<span class="lb" data-page="7.871" data-line="17" id="l7.871.17"></span>θλίβει τὰς φρένας ὁμοίως ἥπατι καὶ γαστρὶ, πλὴν εἰ μὴ μέγιστόν
<span class="lb" data-page="7.871" data-line="18" id="l7.871.18"></span>ποτε ὄγκον σχοίη κατὰ τὴν κεφαλὴν, ὅπερ οὐκ ἦν τῷ
<span class="lb" data-page="7.871" data-line="19" id="l7.871.19"></span>Φιλίσκῳ, καὶ διὰ τοῦτο οὐχ ἱκανὸς ἐγένετο νικῆσαι τὴν ἐκ τῆς
<span class="pb" data-page="7.872" id="p7.872"></span>
<span class="lb" data-page="7.872" data-line="1" id="l7.872.1"></span>παραφροσύνης δύσπνοιαν ὁ σπλὴν, μήτ’ ἐπώδυνος ὢν μήτε
<span class="lb" data-page="7.872" data-line="2" id="l7.872.2"></span>θλίβων τὰς φρένας. ὁ δ’ ἐφεξῆς τούτῳ γεγραμμένος Σιληνὸς,
<span class="lb" data-page="7.872" data-line="3" id="l7.872.3"></span>οὗ καὶ αὐτοῦ ἐν τοῖς ἔμπροσθεν λόγοις μετὰ τὸν Φιλίσκον
<span class="lb" data-page="7.872" data-line="4" id="l7.872.4"></span>ἐμνημονεύσαμεν, ὅτι μὲν ἀραιὸν καὶ μέγα καὶ αὐτὸς ἔσχε τὸ
<span class="lb" data-page="7.872" data-line="5" id="l7.872.5"></span>πνεῦμα, καὶ ὅτι παρεφρόνησεν, ἐν ἐκείνοις ἐδείξαμεν· ὅτι δὲ
<span class="lb" data-page="7.872" data-line="6" id="l7.872.6"></span>οὐδεμία διάθεσις ἦν αὐτῷ νικῆσαι δυναμένη παραφροσύνην, ἐν
<span class="lb" data-page="7.872" data-line="7" id="l7.872.7"></span>τῷδε δειχθήσεται. ἡ γάρ τοι τῆς τρίτης τοῦ νοσήματος ἡμέρας
<span class="lb" data-page="7.872" data-line="8" id="l7.872.8"></span>διήγησις ἔχει καὶ τοῦτο γεγραμμένον· ὑποχονδρίου ξύντασις,
<span class="lb" data-page="7.872" data-line="9" id="l7.872.9"></span>ἐξ ἀμφοτέρων παραμήκης, πρὸς ὀμφαλὸν ὑπολάπαρος. οὐκοῦν
<span class="lb" data-page="7.872" data-line="10" id="l7.872.10"></span>καὶ πρὸς ὀμφαλὸν ἀπεχώρει ἡ σύντασις, οὔτ’ ὀδύνη τις οὔτ’
<span class="lb" data-page="7.872" data-line="11" id="l7.872.11"></span>ὄγκος ἀξιόλογος. ἀλλὰ καὶ τὸ ἐπὶ τῆς τελευτῆς εἰρημένον, ὑποχονδρίου
<span class="lb" data-page="7.872" data-line="12" id="l7.872.12"></span>παλμὸς, οὐχ ἱκανὸν οὐδ’ αὐτὸ τὴν ἐκ τῆς παραφροσύνης
<span class="lb" data-page="7.872" data-line="13" id="l7.872.13"></span>ἀλλοιῶσαι δύσπνοιαν. ἐῤῥέθη γὰρ ἤδη μυριάκις, ἤτοι
<span class="lb" data-page="7.872" data-line="14" id="l7.872.14"></span>πόνον δεῖν εἶναι περί τι τῶν κατὰ τὰς ἀναπνοὰς κινουμένων
<span class="lb" data-page="7.872" data-line="15" id="l7.872.15"></span>μορίων, ἢ στενοχωρεῖσθαί τι τῶν ἀναπνευστικῶν ὀργάνων,
<span class="lb" data-page="7.872" data-line="16" id="l7.872.16"></span>ἵνα μικρὸν καὶ πυκνὸν γένηται τὸ πνεῦμα. οὐκ οὖν οὐδ’ οὗτος
<span class="lb" data-page="7.872" data-line="17" id="l7.872.17"></span>ὁ Σιληνὸς, ὥσπερ οὐδ’ ὁ πρότερος ὁ Φιλίσκος, εἶχέ τινα διάθεσιν
<span class="lb" data-page="7.872" data-line="18" id="l7.872.18"></span>ἑτέραν, ἀλλοιοῦν δυναμένην τὴν ἀναπνοὴν, ὅτι μὴ παραφροσύνην.
<span class="pb" data-page="7.873" id="p7.873"></span>
<span class="lb" data-page="7.873" data-line="1" id="l7.873.1"></span>οὔτε γὰρ πόνος οὔτε θλίψις τῶν ἀναπνευστικῶν
<span class="lb" data-page="7.873" data-line="2" id="l7.873.2"></span>ὀργάνων, ἀλλ’ οὐδὲ κατάψυξίς τις ἦν, οἵαν ἐν τῷ τρίτῳ τῶν
<span class="lb" data-page="7.873" data-line="3" id="l7.873.3"></span>ἐπιδημιῶν ἐδείξαμεν Πυθίωνί τε καὶ τῇ Δεάλκους γυναικὶ γινομένην.
<span class="lb" data-page="7.873" data-line="4" id="l7.873.4"></span>τοὺς μέντοι τρεῖς τοὺς ἑξῆς τούτων γεγραμμένους,
<span class="lb" data-page="7.873" data-line="5" id="l7.873.5"></span>Ἡροφῶντα καὶ τὴν Φιλίνου γυναῖκα καὶ τὴν Ἐπικράτους,
<span class="lb" data-page="7.873" data-line="6" id="l7.873.6"></span>εὕροις ἂν ἀκριβῶς ἀναλεγόμενος τὰς ὑπὲρ αὐτῶν διηγήσεις
<span class="lb" data-page="7.873" data-line="7" id="l7.873.7"></span>ἐλάττονα τὴν <span class="milestone ed2page" data-n="7.262" data-unit="ed2page" id="ed2page.7.262"></span>παραφροσύνην ἔχοντας, ἢ ὥστε κατὰ ταύτην
<span class="lb" data-page="7.873" data-line="8" id="l7.873.8"></span>ἀλλοιωθῆναι ἀναπνοήν. ἀλλ’ Ἡροφῶντι μὲν ὅ τε σπλὴν
<span class="lb" data-page="7.873" data-line="9" id="l7.873.9"></span>ἐπῄρθη, καὶ ὑποχονδρίου, φησὶ, ξύντασις, οὐκέτι προσθεὶς,
<span class="lb" data-page="7.873" data-line="10" id="l7.873.10"></span>ὑπολάπαρος, οὐδὲ, παραμήκης, οὐδὲ, πρὸς ὀμφαλὸν, ὥστε
<span class="lb" data-page="7.873" data-line="11" id="l7.873.11"></span>τούτῳ τὰ κατὰ τὰς φρένας ἐφλέγμηνεν, αἵπερ ἐδείχθησαν ἡμῖν
<span class="lb" data-page="7.873" data-line="12" id="l7.873.12"></span>ἐν τοῖς περὶ τῶν τῆς ἀναπνοῆς αἰτίων τὸ πρῶτόν τε καὶ κυριώτατον
<span class="lb" data-page="7.873" data-line="13" id="l7.873.13"></span>αὐτῶν ὄργανον. ἡ δὲ τοῦ Φιλίνου γυνὴ ἤλγεέ, φησι,
<span class="lb" data-page="7.873" data-line="14" id="l7.873.14"></span>καρδίην καὶ ὑποχόνδριον δεξιόν· ἡ δέ γε τοῦ Ἐπικράτους,
<span class="lb" data-page="7.873" data-line="15" id="l7.873.15"></span>οὐ τὴν καρδίαν μόνην, ἀλλὰ καὶ πλευροῦ, φησιν, ἀριστεροῦ
<span class="lb" data-page="7.873" data-line="16" id="l7.873.16"></span>βάρος μετ’ ὀδύνης εἶχε. διὰ τοῦτ’ οὖν οὐδὲ προσέγραψεν
<span class="lb" data-page="7.873" data-line="17" id="l7.873.17"></span>οὐδενὶ τούτων πνεῦμα μικρὸν καὶ πυκνὸν, ἀλλ’ ὅλως
<span class="lb" data-page="7.873" data-line="18" id="l7.873.18"></span>ἐσιώπησεν, ἔθος ἔχων, ὡς καὶ πρόσθεν ἐδείξαμεν, τὰ σαφῶς
<span class="pb" data-page="7.874" id="p7.874"></span>
<span class="lb" data-page="7.874" data-line="1" id="l7.874.1"></span>ἅπασι γινωσκόμενα παραλείπειν. σαφεστάτη δὲ καὶ πᾶσι γνώριμος
<span class="lb" data-page="7.874" data-line="2" id="l7.874.2"></span>ἦν, ὡς καὶ τοῦτ’ ἐδείξαμεν, ἡ κατὰ μικρότητα καὶ πυκνότητα
<span class="lb" data-page="7.874" data-line="3" id="l7.874.3"></span>δύσπνοια, ἣν ἐδυσπνόουν ἐξ ἀνάγκης οἱ προγεγραμμένοι
<span class="lb" data-page="7.874" data-line="4" id="l7.874.4"></span>τρεῖς ἄῤῥωστοι. καὶ μέντοι καὶ ὁ μετ’ αὐτοὺς γεγραμμένος
<span class="lb" data-page="7.874" data-line="5" id="l7.874.5"></span>Κλεανακτίδης, ἐξ ἀνάγκης μὲν καὶ αὐτὸς ὁμοίως ἐδυσπνόει διὰ
<span class="lb" data-page="7.874" data-line="6" id="l7.874.6"></span>τὴν ὀδύνην τῆς ἀριστερᾶς πλευρᾶς, ἀλλ’ οὐδ’ ἐπὶ τούτου γέγραπταί
<span class="lb" data-page="7.874" data-line="7" id="l7.874.7"></span>τι περὶ δυσπνοίας, ὡς ἂν καὶ χωρὶς τοῦ γραφῆναι
<span class="lb" data-page="7.874" data-line="8" id="l7.874.8"></span>νοηθῆναι δυναμένης. οὐ μὴν παρεφρόνησέ γε οὗτος ὁ Κλεανακτίδης·
<span class="lb" data-page="7.874" data-line="9" id="l7.874.9"></span>ὁ δέ γε μετ’ αὐτὸν γεγραμμένος Μέτων οὔτ’ ὀδυνῆσαι
<span class="lb" data-page="7.874" data-line="10" id="l7.874.10"></span>δυναμένην διάθεσιν οὔτε στενοχωρῆσαί τι τῶν ἀναπνευστικῶν
<span class="lb" data-page="7.874" data-line="11" id="l7.874.11"></span>ὀργάνων ἔσχεν, ἀλλ’ οὐδὲ παραφροσύνης ὑπόθεσιν
<span class="lb" data-page="7.874" data-line="12" id="l7.874.12"></span>οὐδεμίαν νοσώδη, παράδοξον δέ τι καὶ οὐκ εἰθισμένον
<span class="lb" data-page="7.874" data-line="13" id="l7.874.13"></span>ἀπαντᾷν συνέπεσεν αὐτῷ. τῇ γὰρ ε΄. τῶν ἡμερῶν αἱμοῤῥαγήσας
<span class="lb" data-page="7.874" data-line="14" id="l7.874.14"></span>τε καὶ ἱδρώσας ἐκρίθη τελέως. ᾑμοῤῥάγει οὖν ἔτι καὶ
<span class="lb" data-page="7.874" data-line="15" id="l7.874.15"></span>μετὰ κρίσιν ἄγρυπνος ὢν, ἀλλὰ καὶ παρέλεγέ, φησι, καίτοι
<span class="lb" data-page="7.874" data-line="16" id="l7.874.16"></span>πρὶν κριθῆναι μηδ’ ὅλως παραφρονήσας. διὰ τοῦτο οὖν καὶ
<span class="lb" data-page="7.874" data-line="17" id="l7.874.17"></span>ἡμεῖς ἔφαμεν αὐτῷ μηδεμίαν γενέσθαι νοσώδη διάθεσιν παραφροσύνης. ﻿
<span class="pb" data-page="7.875" id="p7.875"></span>
<span class="lb" data-page="7.875" data-line="1" id="l7.875.1"></span>ἀλλ’ οὕτως παρέλεγεν, ὡς τοῖς μεθύουσι συμβαίνει,
<span class="lb" data-page="7.875" data-line="2" id="l7.875.2"></span>πληρώσει τῆς κεφαλῆς. δι’ αὐτὸ δὲ τοῦτο καὶ τὸ, παρέλεγεν,
<span class="lb" data-page="7.875" data-line="3" id="l7.875.3"></span>ὄνομα γέγραπται πρὸς Ἱπποκράτους, ἐνδεικνυμένου τὴν πρὸς
<span class="lb" data-page="7.875" data-line="4" id="l7.875.4"></span>μέθην ὁμοιότητα γενομένην αὐτῷ ἐκ τῆς περὶ τὴν κεφαλὴν
<span class="lb" data-page="7.875" data-line="5" id="l7.875.5"></span>πληρώσεως. ἧκε γὰρ ἐπ’ αὐτὴν, ὡς ἐκ τῶν συμβάντων ἐστὶ
<span class="lb" data-page="7.875" data-line="6" id="l7.875.6"></span>τεκμήρασθαι, πλῆθος οὐκ ὀλίγον αἵματος, ἐφ’ ᾧ δὴ καὶ τὸ
<span class="lb" data-page="7.875" data-line="7" id="l7.875.7"></span>σύμπαν ἐκρίθη νόσημα, δεξαμένης τῆς κεφαλῆς ἅπασαν αὐτοῦ
<span class="lb" data-page="7.875" data-line="8" id="l7.875.8"></span>τὴν διάθεσιν. ἀλλὰ τοιούτου τοῦ αἵματος οὐκ ὀλίγον μὲν
<span class="lb" data-page="7.875" data-line="9" id="l7.875.9"></span>εὐθὺς ἐν τῇ ε΄ τῶν ἡμερῶν λάβρως ἐξεκρίθη σὺν ἱδρῶτι, πολὺ
<span class="lb" data-page="7.875" data-line="10" id="l7.875.10"></span>δέ τι πλέον τοῦ κενωθέντος ὑπέμεινεν ἐν τῇ κεφαλῇ, βαρῦνόν
<span class="lb" data-page="7.875" data-line="11" id="l7.875.11"></span>τε αὐτὴν καὶ παραλέγειν τὸν ἄνθρωπον ἀναγκάζον· ὅθεν
<span class="lb" data-page="7.875" data-line="12" id="l7.875.12"></span>Ἱπποκράτης λουτροῖς ἐχρήσατο κατὰ κεφαλῆς εἰπὼν, ᾑμοῤῥάγει
<span class="lb" data-page="7.875" data-line="13" id="l7.875.13"></span>πολλάκις μετὰ κρίσιν. ὥστ’ ἐπί γε τούτου οὐ μόνον οὐκ
<span class="lb" data-page="7.875" data-line="14" id="l7.875.14"></span>ἔγραψεν οὐδένα τρόπον δυσπνοίας, ἀλλ’ οὐδὲ εἰ γεγένηται τὴν
<span class="lb" data-page="7.875" data-line="15" id="l7.875.15"></span>ἀρχὴν δύσπνοος. οὐ γὰρ τοῖς παραλέγουσιν ὁπωσοῦν, ἢ τοῖς
<span class="lb" data-page="7.875" data-line="16" id="l7.875.16"></span>μεθύουσιν, ἀλλὰ τοῖς παραφρονοῦσι μόνοις μέγα γίνεται καὶ
<span class="lb" data-page="7.875" data-line="17" id="l7.875.17"></span>ἀραιὸν τὸ πνεῦμα. καὶ διὰ τοῦτ’ ἐν τῷ προγνωστικῷ φησιν·
<span class="lb" data-page="7.875" data-line="18" id="l7.875.18"></span>μέγα δ’ ἀναπνεόμενον, καὶ διὰ πολλοῦ χρόνου παραφροσύνην
<span class="pb" data-page="7.876" id="p7.876"></span>
<span class="lb" data-page="7.876" data-line="1" id="l7.876.1"></span>σημαίνει. ἀλλ’ ὅ γε μετ’ αὐτὸν ἄῤῥωστος Ἐρασῖνος ἐξ ἀνάγκης
<span class="lb" data-page="7.876" data-line="2" id="l7.876.2"></span>μὲν ἐδυσπνόει, παραλέλειπται δ’ ἡ δύσπνοια διὰ τὴν πολλάκις
<span class="lb" data-page="7.876" data-line="3" id="l7.876.3"></span>εἰρημένην αἰτίαν. ὅλως γὰρ οὐδαμοῦ φαίνεται προειπὼν
<span class="lb" data-page="7.876" data-line="4" id="l7.876.4"></span>οὐδεμίαν διάθεσιν ὀδυνηρὰν ᾒ θλίβουσάν τι τῶν ἀναπνευστικῶν
<span class="lb" data-page="7.876" data-line="5" id="l7.876.5"></span>ὀργάνων, εἶθ’ ἑξῆς ταύτης παραγράφων τὴν ἑπομένην
<span class="lb" data-page="7.876" data-line="6" id="l7.876.6"></span>δύσπνοιαν, ἀλλὰ πανταχοῦ παραλείπων, ὡς ἅπασι γνώριμον.
<span class="lb" data-page="7.876" data-line="7" id="l7.876.7"></span>ὅτι δ’ ἦν τοιαύτη διάθεσις τῷ Ἐρασίνῳ, <span class="milestone ed2page" data-n="7.263" data-unit="ed2page" id="ed2page.7.263"></span>σαφὲς ἐποίησεν
<span class="lb" data-page="7.876" data-line="8" id="l7.876.8"></span>εἰπών· ὑποχόνδρια μετέωρα, σύντασις μετ’ ὀδύνης· μέγεθος
<span class="lb" data-page="7.876" data-line="9" id="l7.876.9"></span>γάρ τοι φλεγμονῆς ἐμφαίνεται, δι’ ἣν καί τοι παραφρονήσας
<span class="lb" data-page="7.876" data-line="10" id="l7.876.10"></span>ὁ ἄνθρωπος οὐκ ἐδυσπνόησε τὴν τῆς παραφροσύνης
<span class="lb" data-page="7.876" data-line="11" id="l7.876.11"></span>ἰδίαν δύσπνοιαν, ἢ πάντως ἂν καὶ ταύτης ἐμνημόνευσεν Ἱπποκράτης.
<span class="lb" data-page="7.876" data-line="12" id="l7.876.12"></span>ὥσπερ γὰρ τὴν ἐπὶ ταῖς ὀδύναις, τὴν μικρὰν καὶ
<span class="lb" data-page="7.876" data-line="13" id="l7.876.13"></span>πυκνὴν, ἀεὶ παραλείπων ὅδε εὑρίσκεται, διότι σαφής ἐστιν,
<span class="lb" data-page="7.876" data-line="14" id="l7.876.14"></span>οὕτω τὴν ἐπὶ ταῖς παραφροσύναις εἰδὼς ἀμφισβητουμένην,
<span class="lb" data-page="7.876" data-line="15" id="l7.876.15"></span>οὐδαμοῦ παρέλιπεν, οὐδὲ παρῆλθεν ἀόριστον. τὰ γὰρ ἐπὶ
<span class="lb" data-page="7.876" data-line="16" id="l7.876.16"></span>Κρίτωνος τοῦ μετ’ αὐτὸν ἑξῆς γεγραμμένου σαφῆ τὴν αἰτίαν
<span class="lb" data-page="7.876" data-line="17" id="l7.876.17"></span>ἔχει. δευτεραίου γὰρ ἀποθανόντος αὐτοῦ παραδοξοτάτως,
<span class="pb" data-page="7.877" id="p7.877"></span>
<span class="lb" data-page="7.877" data-line="1" id="l7.877.1"></span>ὡς ἐξ αὐτῆς τῆς διηγήσεως ἔνεστι μαθεῖν, εἰκότως παρέλιπεν
<span class="lb" data-page="7.877" data-line="2" id="l7.877.2"></span>εἰπεῖν τι περὶ δυσπνοίας <span class="milestone ed1page" data-n="3.186" data-unit="ed1page" id="ed1page.3.186"></span>ὁ Ἱπποκράτης, ἢ οὐ παραφυλάξας
<span class="lb" data-page="7.877" data-line="3" id="l7.877.3"></span>τὴν γενομένην δύσπνοιαν, ἤ οὐκ ἀξιώσας μνημονεύειν.
<span class="lb" data-page="7.877" data-line="4" id="l7.877.4"></span>ἔστι γὰρ ἑκάτερον αὐτῶν εὔλογον, τὸ μὲν μὴ παραφυλάξαι,
<span class="lb" data-page="7.877" data-line="5" id="l7.877.5"></span>διά τε τὸ τάχος τοῦ θανάτου καὶ τὸ τῶν συμπτωμάτων ἐκπληκτικόν·
<span class="lb" data-page="7.877" data-line="6" id="l7.877.6"></span>οὐ γὰρ δὴ μικρόν γε θαῦμα περιερχόμενον ἄνθρωπον,
<span class="lb" data-page="7.877" data-line="7" id="l7.877.7"></span>καὶ τὰ συνήθη πράττοντα, κᾄπειτα τὸν μέγαν ἐν τῷ
<span class="lb" data-page="7.877" data-line="8" id="l7.877.8"></span>ποδὶ δάκτυλον ἀλγήσαντα σφοδρῶς, τῇ πρώτῃ μὲν ἡμέρᾳ μικρὸν
<span class="lb" data-page="7.877" data-line="9" id="l7.877.9"></span>ὑποθερμανθῆναι, τῇ δ’ ἑξῆς ἀποθανεῖν. οὔτ’ οὖν διατριβῆς
<span class="lb" data-page="7.877" data-line="10" id="l7.877.10"></span>ἐν τῷ μεταξὺ γενομένης, ἀλλ’ ἐν τάχει μὲν ἀποθανόντος
<span class="lb" data-page="7.877" data-line="11" id="l7.877.11"></span>τἀνθρώπου, παραφρονήσαντος δ’ οὐχ ἁπλῶς, ἀλλ’ ἐκμανέντος,
<span class="lb" data-page="7.877" data-line="12" id="l7.877.12"></span>ὥς φησιν, οὐχ οἷόν τε ἦν παραφυλάττειν, ὅπως
<span class="lb" data-page="7.877" data-line="13" id="l7.877.13"></span>ἀνέπνει. τοῖς μὲν γὰρ ἐκμανεῖσιν οὐδ’ ἐγγὺς ἐλθεῖν ὑπομένομεν,
<span class="lb" data-page="7.877" data-line="14" id="l7.877.14"></span>ἀλλ’ ἐξιστάμεθα παντὶ τρόπῳ δεδιότες, μή τι κακὸν
<span class="lb" data-page="7.877" data-line="15" id="l7.877.15"></span>ἡμῖν προστρίψωνται. ἢ οὖν οὐ παρεφύλαξεν, ὡς εἴπομεν, ἢ
<span class="lb" data-page="7.877" data-line="16" id="l7.877.16"></span>οὐκ ἠξίωσε μνημονεῦσαι τοῦ τῆς δυσπνοίας εἴδους διὰ τὸ
<span class="lb" data-page="7.877" data-line="17" id="l7.877.17"></span>παράδοξον τῆς ὅλης συνδρομῆς, ᾗ μόνῃ προσέχειν τὸν νοῦν
<span class="pb" data-page="7.878" id="p7.878"></span>
<span class="lb" data-page="7.878" data-line="1" id="l7.878.1"></span>ἡμᾶς ἄξιον, καὶ μὴ περιέλκεσθαι πρὸς τὰ δι’ ἄλλων ἀῤῥώστων
<span class="lb" data-page="7.878" data-line="2" id="l7.878.2"></span>εὑρεθῆναι δυνάμενα. ἑξῆς δὲ γράφει τὸν Κλαζομένιον, ὃς
<span class="lb" data-page="7.878" data-line="3" id="l7.878.3"></span>ἤλγει, φησὶ, κεφαλὴν καὶ τράχηλον καὶ ὀσφὺν ἐξ ἀρχῆς·
<span class="lb" data-page="7.878" data-line="4" id="l7.878.4"></span>ἀλλὰ ταῦτα μὲν οὐχ ἱκανὰ μικρὸν καὶ πυκνὸν ἐργάσασθαι τὸ
<span class="lb" data-page="7.878" data-line="5" id="l7.878.5"></span>πνεῦμα, πλὴν εἴπερ ἄρα ὁ τράχηλος. ἔστι δὲ καὶ ὅθι τοῦτο
<span class="lb" data-page="7.878" data-line="6" id="l7.878.6"></span>προϊόντος τοῦ λόγου διορισθήσεται· τὸ δὲ ὑποχόνδριον τὸ
<span class="lb" data-page="7.878" data-line="7" id="l7.878.7"></span>μετ’ ὄγκου ἐπηρμένον ἱκανὸν, ὥστ’ εἰ καὶ παρεφρόνησεν οὗτος,
<span class="lb" data-page="7.878" data-line="8" id="l7.878.8"></span>οὐκ ἐδυσπνόησε τὴν οἰκείαν τῇ παραφροσύνῃ δύσπνοιαν,
<span class="lb" data-page="7.878" data-line="9" id="l7.878.9"></span>κρατησάντων τῶν εἰρημένων ἐπωδύνων παθημάτων. ἡ μέντοι
<span class="lb" data-page="7.878" data-line="10" id="l7.878.10"></span>μετὰ αὐτὸν Δρομάδεω γυνὴ, ἣν καὶ κατ’ ἀρχὰς εὐθὺς
<span class="lb" data-page="7.878" data-line="11" id="l7.878.11"></span>τοῦδε τοῦ λόγου παρεθέμην, οὐ μόνον παρεφρόνησεν, ἀλλὰ
<span class="lb" data-page="7.878" data-line="12" id="l7.878.12"></span>καὶ μέγα καὶ ἀραιὸν ἔσχε τὸ πνεῦμα, μηδενὸς μήτε περὶ θώρακα,
<span class="lb" data-page="7.878" data-line="13" id="l7.878.13"></span>μήτε καθ’ ὑποχόνδριον γενομένου παθήματος, ὃ μικρὰν
<span class="lb" data-page="7.878" data-line="14" id="l7.878.14"></span>καὶ πυκνὴν ἐπεφύκει τὴν ἀναπνοὴν ἐργάσασθαι. ταῦτ’
<span class="lb" data-page="7.878" data-line="15" id="l7.878.15"></span>ἆρα καὶ ὁ Ἱπποκράτης ἀκριβῶς πάντα τὰ καταλαβόντα τὴν
<span class="lb" data-page="7.878" data-line="16" id="l7.878.16"></span>ἄνθρωπον γράφων, ἤρξατο πονέειν τὴν πρώτην περὶ ὑποχόνδριον,
<span class="lb" data-page="7.878" data-line="17" id="l7.878.17"></span>ἔφη, ἀσώδης, ἀλύουσα· μοχθηρῶν δηλονότι χυμῶν
<span class="pb" data-page="7.879" id="p7.879"></span>
<span class="lb" data-page="7.879" data-line="1" id="l7.879.1"></span>αὐτόθι δακνόντων τὸ στόμα τῆς γαστρὸς, οὐ μὴν φλεγμονῆς
<span class="lb" data-page="7.879" data-line="2" id="l7.879.2"></span>γε οὐδεμιᾶς ὑπαρχούσης, οὐδ’ ἄλλου παθήματος οὐδενὸς, ὑφ’
<span class="lb" data-page="7.879" data-line="3" id="l7.879.3"></span>οὗ μικρὸν καὶ πυκνὸν γίνεται τὸ πνεῦμα· καὶ μὲν δὴ καὶ βραχὺ
<span class="lb" data-page="7.879" data-line="4" id="l7.879.4"></span>προελθὼν κατὰ τὴν διήγησιν ὁ Ἱπποκράτης, εἶτα γράψας,
<span class="lb" data-page="7.879" data-line="5" id="l7.879.5"></span>ὑποχονδρίου πόνος, τὸ ἀσώδης προσέθηκεν, εἶθ’ ἑξῆς
<span class="lb" data-page="7.879" data-line="6" id="l7.879.6"></span>πάλιν, διψώδης· οὔτ’ οὖν τῶν καθ’ ὑποχόνδριον ἢ θώρακά τι
<span class="lb" data-page="7.879" data-line="7" id="l7.879.7"></span>γινομένων ἱκανὸν ἦν κρατῆσαι τῆς παραφροσύνης, <span class="milestone ed2page" data-n="7.264" data-unit="ed2page" id="ed2page.7.264"></span>ἀλλ’
<span class="lb" data-page="7.879" data-line="8" id="l7.879.8"></span>οὐδὲ τὸ ἔμφυτον θερμὸν ἐσβέννυτο, καθάπερ ἐδείξαμεν ἑτέροις
<span class="lb" data-page="7.879" data-line="9" id="l7.879.9"></span>οὕτω συμβὰν, ὥστ’ εὐλόγως μηδεμιᾶς διαθέσεως τῶν ἀντιτεταγμένων
<span class="lb" data-page="7.879" data-line="10" id="l7.879.10"></span>τῇ παραφροσύνῃ, τὴν ἀναπνοὴν ἀλλοιῶσαι δυνηθείσης,
<span class="lb" data-page="7.879" data-line="11" id="l7.879.11"></span>μέγα ταύτῃ καὶ ἀραιὸν τὸ πνεῦμα ἐγένετο. ἐπεὶ
<span class="lb" data-page="7.879" data-line="12" id="l7.879.12"></span>δὲ προσγέγραπται τὸ, αὐτίκα ἀνεσπασμένον, τοῦτο ἐπισημήνασθαί
<span class="lb" data-page="7.879" data-line="13" id="l7.879.13"></span>με χρὴ νῦν, ἵνα μή τις ὑπολάβοι μέλλειν ἡμᾶς αὐτὸ
<span class="lb" data-page="7.879" data-line="14" id="l7.879.14"></span>ῥᾳθύμως παρέρχεσθαι. ἐξηγεῖσθαι δὲ οὐ νῦν καιρὸς, ἀλλ’
<span class="lb" data-page="7.879" data-line="15" id="l7.879.15"></span>ἐν τῷ μετὰ ταῦτα λόγῳ σὺν τοῖς ἄλλοις ὁμοίως εἰρημένοις
<span class="lb" data-page="7.879" data-line="16" id="l7.879.16"></span>ἐξετασθήσεται· ἐν δέ γε τῷ παρόντι τοὺς ὑπολοίπους ἔτι
<span class="lb" data-page="7.879" data-line="17" id="l7.879.17"></span>τρεῖς ἀῤῥώστους προχειρισόμεθα, παραφρονήσαντας μὲν καὶ
<span class="lb" data-page="7.879" data-line="18" id="l7.879.18"></span>αὐτοὺς, οὐ μὴν δυσπνοήσαντάς γε τὴν ἰδίαν τῆς παραφροσύνης ﻿
<span class="pb" data-page="7.880" id="p7.880"></span>
<span class="lb" data-page="7.880" data-line="1" id="l7.880.1"></span>δύσπνοιαν. διὰ τοῦτ’ ἐπὶ μὲν τοῦ πρώτου γέγραπται, ὑποχονδρίου
<span class="lb" data-page="7.880" data-line="2" id="l7.880.2"></span>δεξιοῦ πόνος, φλεγμονὴ ὑπολάπαρος ἐκ τοῦ εἴσω
<span class="lb" data-page="7.880" data-line="3" id="l7.880.3"></span>μέρεος, τοῦ πρὸς τὰς φρένας δηλονότι. ἐπὶ δὲ τοῦ δευτέρου,
<span class="lb" data-page="7.880" data-line="4" id="l7.880.4"></span>κατὰ τὸ ὑποχόνδριον ἔπαρμα σὺν ὀδύνῃ, καὶ μετ’ ὀλίγον,
<span class="lb" data-page="7.880" data-line="5" id="l7.880.5"></span>ὑποχονδρίου πόνος, καὶ αὖθις ἑξῆς, περὶ δὲ κληῗδα ἀριστερὰν
<span class="lb" data-page="7.880" data-line="6" id="l7.880.6"></span>πόνος παρέμενεν. ἐπὶ δὲ τοῦ τρίτου τῶν ἀῤῥώστων,
<span class="lb" data-page="7.880" data-line="7" id="l7.880.7"></span>γυνὴ δὲ ἦν αὕτη, ὥσπερ καὶ ἡ πρὸ αὐτῆς, κεφαλῆς, φησι,
<span class="lb" data-page="7.880" data-line="8" id="l7.880.8"></span>καὶ τραχήλου καὶ στήθεος πόνος ἰσχυρὸς, καὶ μετ’ ὀλίγον, οἱ
<span class="lb" data-page="7.880" data-line="9" id="l7.880.9"></span>πόνοι παρέμενον.
</p>
          </article>

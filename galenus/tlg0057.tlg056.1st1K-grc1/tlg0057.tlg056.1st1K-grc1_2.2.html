<article xmlns="http://www.w3.org/1999/xhtml" id="urn:cts:greekLit:tlg0057.tlg056.1st1K-grc1:2.2">
<span class="pb page1" data-page="7.826" id="p7.826"></span>
<span class="milestone ed1page page1" data-n="3.177" data-unit="ed1page" id="ed1page.3.177"></span>
<span class="milestone ed2page page1" data-n="7.246" data-unit="ed2page" id="ed2page.7.246"></span>
            <p>
<span class="lb" data-page="7.826" data-line="15" id="l7.826.15"></span>Πρῶτον οὖν, ὅπερ ἀεὶ διαφυλάττειν ἀξιοῦμεν
<span class="lb" data-page="7.826" data-line="16" id="l7.826.16"></span>οἷς ἂν ἀλήθεια σπουδάζηται, τὸ μηδὲν ἀποκρύπτεσθαι
<span class="lb" data-page="7.826" data-line="17" id="l7.826.17"></span>τῶν ἐναργῶς φαινομένων, μηδ’ ἂν ὅτι μάλιστα τὸν τῆς αἰτίας
<span class="pb" data-page="7.827" id="p7.827"></span>
<span class="lb" data-page="7.827" data-line="1" id="l7.827.1"></span>λογισμὸν ἀπορώτατον ἔχῃ, τοῦτ’ ἐπαινεῖν Ἱπποκράτην ἄξιον
<span class="lb" data-page="7.827" data-line="2" id="l7.827.2"></span>ἔν τε τοῖς ἄλλοις ἅπασι καὶ τοῖς περὶ δυσπνοίας λόγοις οὐχ
<span class="lb" data-page="7.827" data-line="3" id="l7.827.3"></span>ἥκιστα. τὸ γὰρ ἀραιὸν καὶ μέγα πνεῦμα μυρίοις μὲν τῶν
<span class="lb" data-page="7.827" data-line="4" id="l7.827.4"></span>παραφρονούντων ὁσημέραι φαίνεται συμπίπτειν, ὅσοι δ’ οὐ
<span class="lb" data-page="7.827" data-line="5" id="l7.827.5"></span>δύνανται τῶν σοφιστῶν εἰπεῖν αὐτοῦ τὴν αἰτίαν, οὗτοι
<span class="lb" data-page="7.827" data-line="6" id="l7.827.6"></span><span class="milestone ed1page" data-n="3.178" data-unit="ed1page" id="ed1page.3.178"></span>δ’ εἰσὶν, ὡς ἔμπροσθεν ἐδείξαμεν, οἱ τὴν ἀναπνοὴν
<span class="lb" data-page="7.827" data-line="7" id="l7.827.7"></span>ἀπροαίρετόν τε καὶ φυσικὸν ἔργον ὑπειληφότες, οὐδὲ γίγνεσθαί
<span class="lb" data-page="7.827" data-line="8" id="l7.827.8"></span>φασιν οὐδέποτε τοιοῦτον εἶδος δυσπνοίας, ἐξ ὧν περὶ
<span class="lb" data-page="7.827" data-line="9" id="l7.827.9"></span>τῆς αἰτίας ἀποροῦσιν, ἐκ τούτων τὴν οὐσίαν τοῦ πράγματος
<span class="lb" data-page="7.827" data-line="10" id="l7.827.10"></span>ἀνατρέπειν τολμῶντες, δέον οὐ ταύτην, ἀλλὰ τὴν αὑτῶν
<span class="lb" data-page="7.827" data-line="11" id="l7.827.11"></span>μοχθηρὰν ὑπόληψιν ἀνατρέψαντας αὐτὰ τὰ συμπίπτοντα
<span class="lb" data-page="7.827" data-line="12" id="l7.827.12"></span>τοῖς νοσοῦσι παραφυλάττειν, ὡς Ἱπποκράτης ἐποίει. τουτωῒ
<span class="lb" data-page="7.827" data-line="13" id="l7.827.13"></span>γάρ, φησι, πνεῦμα διὰ τέλεος, ὥσπερ ἀνακαλουμένῳ, ἀραιὸν
<span class="lb" data-page="7.827" data-line="14" id="l7.827.14"></span>καὶ μέγα. τουτωῒ, Φιλίσκῳ δηλονότι, τῷ πρώτῳ γεγραμμένῳ
<span class="lb" data-page="7.827" data-line="15" id="l7.827.15"></span>μετὰ τὰς τρεῖς καταστάσεις ἐν τῷ πρώτῳ τῶν ἐπιδημιῶν,
<span class="lb" data-page="7.827" data-line="16" id="l7.827.16"></span>ἆρ’ οὖν τούτῳ μόνῳ τὸ πνεῦμα μέγα καὶ ἀραιὸν, ἢ
<span class="lb" data-page="7.827" data-line="17" id="l7.827.17"></span>καὶ ἄλλοις τισὶν Ἱπποκράτης ἐθεάσατο γιγνόμενον; οὐ τούτῳ
<span class="lb" data-page="7.827" data-line="18" id="l7.827.18"></span>μόνον, ἀλλὰ καὶ ἄλλοις τε πολλοῖς καὶ τῷ μετὰ ταῦτα γεγραμμένῳ,
<span class="pb" data-page="7.828" id="p7.828"></span>
<span class="lb" data-page="7.828" data-line="1" id="l7.828.1"></span>Σιληνῷ τοὔνομα. διελθὼν γὰρ καὶ περὶ τούτου
<span class="lb" data-page="7.828" data-line="2" id="l7.828.2"></span>πάνθ’ ὅσα συνέπεσεν αὐτῷ νοσοῦντι, κατ’ αὐτὴν τοῦ λόγου
<span class="lb" data-page="7.828" data-line="3" id="l7.828.3"></span>τὴν τελευτὴν ταῦτα γράφει. ἐξ ἀρχῆς τούτῳ καὶ διὰ τέλεος
<span class="lb" data-page="7.828" data-line="4" id="l7.828.4"></span>πνεῦμα ἀραιὸν, μέγα. αὖθις δ’ ἐν τοῖς ἑξῆς ἀῤῥώστοις,
<span class="lb" data-page="7.828" data-line="5" id="l7.828.5"></span>τὴν Δρομάδεώ, φησι, γυναῖκα τεκοῦσαν, καὶ τῶν
<span class="lb" data-page="7.828" data-line="6" id="l7.828.6"></span>ἄλλων γενομένων πάντων κατὰ λόγον, δευτεραίην ἐοῦσαν
<span class="lb" data-page="7.828" data-line="7" id="l7.828.7"></span>ῥῖγος ἔλαβεν. εἶτα μικρὸν προελθών φησι· πνεῦμα
<span class="lb" data-page="7.828" data-line="8" id="l7.828.8"></span>ἀραιὸν, μέγα. τοῦτο μὲν οὖν εὐθὺς ἐν τῇ πρώτῃ τῶν
<span class="lb" data-page="7.828" data-line="9" id="l7.828.9"></span>ἡμερῶν ἔγραψεν οὕτως, αὖθις δὲ περὶ τῆς στ΄ διαλεγόμενος
<span class="lb" data-page="7.828" data-line="10" id="l7.828.10"></span>ὡδὶ γράφει· ἕκτῃ πρωῒ ἐπεῤῥίγωσε, ταχὺ διεθερμάνθη,
<span class="lb" data-page="7.828" data-line="11" id="l7.828.11"></span>ἵδρωσεν διόλου. ἄκρεα ψυχρά. παρέκρουσε. πνεῦμα
<span class="lb" data-page="7.828" data-line="12" id="l7.828.12"></span>ἀραιὸν, μέγα. ἐν μὲν τῷ πρώτῳ τῶν ἐπιδημιῶν ἑκκαίδεκα
<span class="lb" data-page="7.828" data-line="13" id="l7.828.13"></span>τοὺς πάντας ἀῤῥώστους Ἱπποκράτης γράψας, τετράκις
<span class="lb" data-page="7.828" data-line="14" id="l7.828.14"></span>φαίνεται μνημονεύων ἀραιοῦ καὶ μεγάλου πνεύματος.
<span class="lb" data-page="7.828" data-line="15" id="l7.828.15"></span>οἱ γενναῖοι δ’ ἡμῖν οὗτοι σοφισταὶ τὴν ἀρχὴν οὐδὲ ἑωρακέναι
<span class="lb" data-page="7.828" data-line="16" id="l7.828.16"></span>φασὶν οὐδένα μέγα καὶ ἀραιὸν ἀναπνέοντα. (ἢ) ἀλλ’
<span class="lb" data-page="7.828" data-line="17" id="l7.828.17"></span>ἴσως μὲν τοῦτο αὐτοῖς πιστευτέον. οὐ γὰρ ἑωράκασιν οὔτε
<span class="lb" data-page="7.828" data-line="18" id="l7.828.18"></span>ταύτης οὔτ’ ἄλλης δυσπνοίας διαφορὰν οὐδεμίαν, ὅτι μηδὲ
<span class="pb" data-page="7.829" id="p7.829"></span>
<span class="lb" data-page="7.829" data-line="1" id="l7.829.1"></span>τοὺς ἀῤῥωστοῦντας αὐτοὺς ὁρῶσιν, ἀλλ’ ἔνδον καθέζονται,
<span class="lb" data-page="7.829" data-line="2" id="l7.829.2"></span>μοχθηρὰ σοφίσματα συντιθέντες.
</p>
          </article>

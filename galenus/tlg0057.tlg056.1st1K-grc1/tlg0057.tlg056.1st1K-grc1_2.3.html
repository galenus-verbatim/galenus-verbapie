<article xmlns="http://www.w3.org/1999/xhtml" id="urn:cts:greekLit:tlg0057.tlg056.1st1K-grc1:2.3">
<span class="pb page1" data-page="7.829" id="p7.829"></span>
<span class="milestone ed1page page1" data-n="3.178" data-unit="ed1page" id="ed1page.3.178"></span>
<span class="milestone ed2page page1" data-n="7.246" data-unit="ed2page" id="ed2page.7.246"></span>
            <p>
<span class="lb" data-page="7.829" data-line="3" id="l7.829.3"></span><span class="milestone ed2page" data-n="7.247" data-unit="ed2page" id="ed2page.7.247"></span>Ἆρ’ οὖν ἔτι καὶ τῶν ἄλλων ἀῤῥώστων
<span class="lb" data-page="7.829" data-line="4" id="l7.829.4"></span>μνημονευτέον ἡμῖν ἐστιν, οὓς ἐν τοῖς ἄλλοις βιβλίοις τῶν ἐπιδημιῶν
<span class="lb" data-page="7.829" data-line="5" id="l7.829.5"></span>ἔγραψεν μέγα καὶ ἀραιὸν ἀναπνέοντας; ἢ πρὸς μὲν
<span class="lb" data-page="7.829" data-line="6" id="l7.829.6"></span>τὴν τοῦ νῦν προκειμένου πίστιν ἀρκεῖ μὲν ταῦτα; φαίνεται
<span class="lb" data-page="7.829" data-line="7" id="l7.829.7"></span>γὰρ ὁ ὑπὸ πάντων ἰατρῶν Ἱπποκράτης ὡμολογημένος εἰς τὴν
<span class="lb" data-page="7.829" data-line="8" id="l7.829.8"></span>τῶν συμβαινόντων τοῖς νοσοῦσι τήρησιν ἐπιμελέστατος γεγονέναι,
<span class="lb" data-page="7.829" data-line="9" id="l7.829.9"></span>πολλοὺς ἑωρακὼς οὕτως ἀναπνέοντας. ἐν δὲ τῷ μετὰ
<span class="lb" data-page="7.829" data-line="10" id="l7.829.10"></span>ταῦτα λόγῳ καὶ ἄλλων τινῶν ἀῤῥώστων ἀναγκαῖον ἡμῖν ἐστι
<span class="lb" data-page="7.829" data-line="11" id="l7.829.11"></span>μνημονεῦσαι μέγα καὶ ἀραιὸν ἀναπνευσάντων, οὓς ἐν τοῖς ἑξῆς
<span class="lb" data-page="7.829" data-line="12" id="l7.829.12"></span>βιβλίοις ἔγραψεν ὁ Ἱπποκράτης· ἀλλ’ οὐκ εἰς πίστιν ἔσται τοῦ
<span class="lb" data-page="7.829" data-line="13" id="l7.829.13"></span>νῦν προκειμένου, τοῦτο μὲν γὰρ ἤδη δῆλον, ἀλλ’ εἰς ἑτέρων
<span class="lb" data-page="7.829" data-line="14" id="l7.829.14"></span>τινῶν ἐν τῷ κατ’ αὐτοὺς λόγῳ περιεχομένων ζητημάτων ἐξήγησιν,
<span class="lb" data-page="7.829" data-line="15" id="l7.829.15"></span>ἐν παρέργῳ δὲ καὶ ἡ πίστις τοῦ πολλοὺς οὕτως ἀναπνεῖν
<span class="lb" data-page="7.829" data-line="16" id="l7.829.16"></span>αὐξηθήσεται. τίνος οὖν διαθέσεως ἡ τοιαύτη δύσπνοια
<span class="lb" data-page="7.829" data-line="17" id="l7.829.17"></span>γνωριστική; οὐδεμιᾶς ἄλλης, ὅτι μὴ παραφροσύνης. ﻿
<span class="pb" data-page="7.830" id="p7.830"></span>
<span class="lb" data-page="7.830" data-line="1" id="l7.830.1"></span>διὰ τίνα τὴν αἰτίαν, ἐν μὲν τῷ προτέρῳ λόγῳ σαφῶς δέδεικται,
<span class="lb" data-page="7.830" data-line="2" id="l7.830.2"></span>ὑπομνήσεως δ’ ἕνεκα καὶ νῦν εἰρήσεται διὰ βραχέων. τῷ γὰρ
<span class="lb" data-page="7.830" data-line="3" id="l7.830.3"></span>ὄντι παραφροσύνης ἴδιον σύμπτωμα μεγάλην τε καὶ ἀραιὰν,
<span class="lb" data-page="7.830" data-line="4" id="l7.830.4"></span>ὅπερ ἐστὶ διὰ πολλοῦ τοῦ χρόνου, τὴν ἀναπνοὴν ποιεῖσθαι.
<span class="lb" data-page="7.830" data-line="5" id="l7.830.5"></span>τί γὰρ ἔδει πλέον εἰσπνεῖν, μὴ δεόμενον πλέονος; ἢ τί διὰ
<span class="lb" data-page="7.830" data-line="6" id="l7.830.6"></span>πολλοῦ χρόνου, παρὸν δι’ ἐλάττονος; ὅτι δ’ οὐ δέονται
<span class="lb" data-page="7.830" data-line="7" id="l7.830.7"></span>πλέονος ἀέρος οἱ μέγα τε καὶ ἀραιὸν εἰσπνέοντες, ἡ ἀραιότης
<span class="lb" data-page="7.830" data-line="8" id="l7.830.8"></span>κατηγορεῖ. πάντως γὰρ ἂν ἠπείγοντο συνεχέστερον εἰσπνεῖν,
<span class="lb" data-page="7.830" data-line="9" id="l7.830.9"></span>εἴπερ ἐδέοντο πλέονος· τὸ δ’ ἡσυχάζειν εἰς μακρὸν σημεῖόν
<span class="lb" data-page="7.830" data-line="10" id="l7.830.10"></span>ἐστι τοῦ μὴ δεῖσθαι πολλοῦ. ἀλλ’ ἔοικεν ἄμφω ταῦτα οἷον
<span class="lb" data-page="7.830" data-line="11" id="l7.830.11"></span>ἐπιλανθανομένου τῆς ἐνεργείας εἶναι παθήματα. τὸ γὰρ ἄμετρον
<span class="lb" data-page="7.830" data-line="12" id="l7.830.12"></span>μὲν ποιήσασθαι τὴν ὁλκὴν τοῦ πνεύματος, ἄμετρον δὲ
<span class="lb" data-page="7.830" data-line="13" id="l7.830.13"></span>τὴν ἡσυχίαν, οὔθ’ ὅπου καταπαῦσαι χρὴ τὴν ἐνέργειαν εἰδότος
<span class="lb" data-page="7.830" data-line="14" id="l7.830.14"></span>ἐστὶν οὔθ’ ὅτε πάλιν ἄρξασθαι, ἀλλ’ ἐν ἀμφοτέροις τὸ
<span class="lb" data-page="7.830" data-line="15" id="l7.830.15"></span>μέτρον ὑπερβαίνοντος ἀγνοίᾳ τοῦ προσήκοντος. ὡς οὖν
<span class="lb" data-page="7.830" data-line="16" id="l7.830.16"></span>ἀμίδα πολλάκις αἰτήσαντες, ἵν’ οὐρήσωσιν, οἱ παραφρονοῦντες
<span class="lb" data-page="7.830" data-line="17" id="l7.830.17"></span>ἐπελάθοντο ἐν τῷ μεταξὺ, εἶτ’ οὐκ ἂν οὐρήσαιεν, εἰ μὴ
<span class="pb" data-page="7.831" id="p7.831"></span>
<span class="lb" data-page="7.831" data-line="1" id="l7.831.1"></span>ὑπομνήσει τις, οὕτως ἐπειδὴ καὶ τὸ ἀναπνεῖν ψυχικόν ἐστιν
<span class="lb" data-page="7.831" data-line="2" id="l7.831.2"></span>ἔργον, βέβλαπται δ’ αὐτοῖς ὁ λογισμὸς, ἐπιλησμονέστεροι
<span class="lb" data-page="7.831" data-line="3" id="l7.831.3"></span>περί τε τὰς ἐνεργείας αὐτὰς καὶ περὶ τὰ διαλείμματα αὐτῶν
<span class="lb" data-page="7.831" data-line="4" id="l7.831.4"></span>γίγνονται. ἀμφότερα οὖν ἐν πολλῷ χρόνῳ ποιοῦντες, καὶ
<span class="lb" data-page="7.831" data-line="5" id="l7.831.5"></span>τὰς ἐνεργείας καὶ τὰς ἡσυχίας, μέγεθος οὕτω καὶ ἀραιότητα
<span class="lb" data-page="7.831" data-line="6" id="l7.831.6"></span>περὶ τὴν ὅλην ἀναπνοὴν ἐργάζονται. ἆρ’ οὖν ἡμεῖς μὲν οὕτω
<span class="lb" data-page="7.831" data-line="7" id="l7.831.7"></span>φαμὲν, Ἱπποκράτης δ’ ἄλλως ἐγίγνωσκεν; ἢ κᾀκεῖνος ἐν
<span class="lb" data-page="7.831" data-line="8" id="l7.831.8"></span>προγνωστικῷ τόνδε τὸν τρόπον ἔγραψεν; μέγα δὲ ἀναπνεόμενον
<span class="lb" data-page="7.831" data-line="9" id="l7.831.9"></span>καὶ διὰ πολλοῦ χρόνου, παραφροσύνην σημαίνει. ὃ
<span class="lb" data-page="7.831" data-line="10" id="l7.831.10"></span>γὰρ ἐν τῷ πρώτῳ τῶν ἐπιδημιῶν ἀραιὸν ὠνόμασε, τοῦτ’ ἐν
<span class="lb" data-page="7.831" data-line="11" id="l7.831.11"></span>τῷ προγνωστικῷ διὰ πολλοῦ κέκληκε, εἰς λόγον μεταβαλὼν
<span class="lb" data-page="7.831" data-line="12" id="l7.831.12"></span>τοὔνομα. καὶ γὰρ οὖν κᾀπὶ τῶν ἀῤῥώστων ἐκείνων, οἷς
<span class="lb" data-page="7.831" data-line="13" id="l7.831.13"></span>μέγα καὶ ἀραιόν φησι γίγνεσθαι τὸ πνεῦμα, πρὸς τοῖς ἄλλοις
<span class="lb" data-page="7.831" data-line="14" id="l7.831.14"></span>συμπτώμασι καὶ παραφροσύνην γράφει, ἐπὶ μὲν τοῦ πρώτου
<span class="lb" data-page="7.831" data-line="15" id="l7.831.15"></span>πάντων τοῦ Φιλίσκου τόνδε τὸν τρόπον. νύκτα δύσφορος,
<span class="lb" data-page="7.831" data-line="16" id="l7.831.16"></span>οὐκ ἐκοιμήθη, πάντα παρέκρουσε. οὕτως μὲν ἐν τῇ
<span class="lb" data-page="7.831" data-line="17" id="l7.831.17"></span>τῆς τρίτης ἡμέρας διηγήσει. ἐν δὲ τῇ τῆς πέμπτης πάλιν·
<span class="lb" data-page="7.831" data-line="18" id="l7.831.18"></span><span class="milestone ed2page" data-n="7.248" data-unit="ed2page" id="ed2page.7.248"></span>ὕπνοι σμικροὶ, λόγοι, λῆρος. ἐπὶ δὲ τοῦ δευτέρου
<span class="pb" data-page="7.832" id="p7.832"></span>
<span class="lb" data-page="7.832" data-line="1" id="l7.832.1"></span>τῶν ἀῤῥώστων, ᾧ Σιληνὸς ἦν ὄνομα, ἐν μὲν τῇ τῆς δευτέρας
<span class="lb" data-page="7.832" data-line="2" id="l7.832.2"></span>ἡμέρας διηγήσει, σμικρὰ παρέκρουσέ, φησιν, ἐν δὲ
<span class="lb" data-page="7.832" data-line="3" id="l7.832.3"></span>τῇ τῆς τρίτης, λόγοι πολλοὶ, γέλως, ᾠδὴ, κατέχειν οὐκ
<span class="lb" data-page="7.832" data-line="4" id="l7.832.4"></span>ἠδύνατο. εἶτ’ ἐπιφέρων ἐρεῖ, τετάρτη διὰ τῶν αὐτῶν.
<span class="lb" data-page="7.832" data-line="5" id="l7.832.5"></span>Φιλίσκος μὲν δὴ καὶ Σιληνὸς ὅτι παρεφρόνησαν, οὕτως
<span class="lb" data-page="7.832" data-line="6" id="l7.832.6"></span>ἐμνημόνευσεν. ἐπὶ δὲ τῆς Δρομάδεω γυναικὸς, καὶ γὰρ
<span class="lb" data-page="7.832" data-line="7" id="l7.832.7"></span>καὶ ταύτην ἀραιὸν καὶ μέγα ἀναπνεῦσαί φησι, τόνδε τὸν
<span class="lb" data-page="7.832" data-line="8" id="l7.832.8"></span>τρόπον ἔγραψε. περὶ μέσης ἡμέρης πολλὰ παρέκρουσε,
<span class="lb" data-page="7.832" data-line="9" id="l7.832.9"></span>καὶ πάλιν ταχὺ σμικρὰ κατενόει. οὕτως μὲν οὖν ἐν τῇ
<span class="lb" data-page="7.832" data-line="10" id="l7.832.10"></span>πέμπτῃ τῶν ἡμερῶν. εἶτα ἐπιφέρει· νυκτὸς ἐπεκοιμήθη,
<span class="lb" data-page="7.832" data-line="11" id="l7.832.11"></span>παρέκρουσε. κατὰ δὲ τὸν αὐτὸν τρόπον καὶ τὰ διὰ τῆς
<span class="lb" data-page="7.832" data-line="12" id="l7.832.12"></span>ἕκτης ἡμέρας γενόμενα γράφων ὧδέ πώς φησι· ἄκρεα
<span class="lb" data-page="7.832" data-line="13" id="l7.832.13"></span>ψυχρὰ, παρέκρουσεν. οὕτω μὲν οὖν ἐν τῷ πρώτῳ τῶν
<span class="lb" data-page="7.832" data-line="14" id="l7.832.14"></span>ἐπιδημιῶν, ἔνθα μεγάλου καὶ ἀραιοῦ πνεύματος, ἐνταῦθα
<span class="lb" data-page="7.832" data-line="15" id="l7.832.15"></span>καὶ παραφροσύνης μνημονεύει· κατὰ δὲ τὸν αὐτὸν τρόπον
<span class="lb" data-page="7.832" data-line="16" id="l7.832.16"></span>καὶ διὰ τῶν ἑξῆς βιβλίων ἡμᾶς ὑπομιμνήσκει, μηδαμοῦ
<span class="lb" data-page="7.832" data-line="17" id="l7.832.17"></span>μεγάλου καὶ ἀραιοῦ πνεύματος μνημονεύων, ὅπου μη
<span class="lb" data-page="7.832" data-line="18" id="l7.832.18"></span>μεγάλης παραφροσύνης.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg056.1st1K-grc1:2.6">
<span class="pb page1" data-page="7.842" id="p7.842"></span>
<span class="milestone ed1page page1" data-n="3.180" data-unit="ed1page" id="ed1page.3.180"></span>
<span class="milestone ed2page page1" data-n="7.251" data-unit="ed2page" id="ed2page.7.251"></span>
            <p>
<span class="lb" data-page="7.842" data-line="11" id="l7.842.11"></span>Δῆλος οὖν ἐστιν ὁ Ἱπποκράτης ἐξ ἁπάντων
<span class="lb" data-page="7.842" data-line="12" id="l7.842.12"></span>ὧν παρεθέμεθα ποτὲ μὲν τὸ μέγα καὶ ἀραιὸν πνεῦμα τοῖς
<span class="lb" data-page="7.842" data-line="13" id="l7.842.13"></span>παραφρονοῦσι γιγνόμενον εἰδὼς, ποτὲ δὲ τὸ ἐναντίον αὐτοῦ,
<span class="lb" data-page="7.842" data-line="14" id="l7.842.14"></span>ποτὲ δ’ ἀμφότερα κατὰ τὸν αὐτὸν ἄνθρωπον ἐν μέρει συμπίπτοντα.
<span class="lb" data-page="7.842" data-line="15" id="l7.842.15"></span>καί σοι νομίζω δείξειν, ἂν προσέχῃς τὸν νοῦν καὶ
<span class="lb" data-page="7.842" data-line="16" id="l7.842.16"></span>μὴ παρέργως ἀκούῃς τῶν λεγομένων, ἐν αὐτοῖς οἷς ἔγραψεν
<span class="lb" data-page="7.842" data-line="17" id="l7.842.17"></span>ἀῤῥώστοις, ἐνδεικνυμένην αὐτῷ ἑκάστης τῶν προειρημένων
<span class="lb" data-page="7.842" data-line="18" id="l7.842.18"></span>διαφορῶν τὴν αἰτίαν. ἄρξομαι δ’ ἀπὸ τῆς ὑστάτης ἡμῖν
<span class="pb" data-page="7.843" id="p7.843"></span>
<span class="lb" data-page="7.843" data-line="1" id="l7.843.1"></span>παραγραφείσης ἀῤῥωστίας τῆς Δεάλκους γυναικὸς, ἐφ’ ἧς
<span class="lb" data-page="7.843" data-line="2" id="l7.843.2"></span>ἅπαντα συμπληρώσας τὸν λόγον, εἶθ’ ὥσπερ εἴωθεν ἀναλαμβάνων
<span class="lb" data-page="7.843" data-line="3" id="l7.843.3"></span>ἐν ὀλίγῳ τὰ συνέχοντα κεφάλαια ταυτὶ γράφει· ταύτῃ
<span class="lb" data-page="7.843" data-line="4" id="l7.843.4"></span>διὰ τέλεος πνεῦμα ἀραιὸν, μέγα, ἀναισθήτως πάντων εἶχεν.
<span class="lb" data-page="7.843" data-line="5" id="l7.843.5"></span>ἓν γὰρ τῶν πάντων καὶ ἡ τῆς ἀναπνοῆς χρεία, ἧς καὶ αὐτῆς
<span class="lb" data-page="7.843" data-line="6" id="l7.843.6"></span>ὠλιγώρει μέχρι πλείονος, ὅτι μηδὲν ᾐσθάνετο, κᾀν τούτῳ μακρᾶς
<span class="lb" data-page="7.843" data-line="7" id="l7.843.7"></span>ἡσυχίας ἀποτελουμένης, ἀραιὸν ἐγένετο τὸ πνεῦμα, τότε
<span class="lb" data-page="7.843" data-line="8" id="l7.843.8"></span>πρῶτον ἐπὶ τὴν ἐνέργειαν ἐξορμώσης τῆς προαιρέσεως, ἡνίκα
<span class="lb" data-page="7.843" data-line="9" id="l7.843.9"></span>πλησίον ὀλέθρου καὶ πνίξεως ἀφικνῆται. ὥσπερ δὲ οὐκ ἔπινεν
<span class="lb" data-page="7.843" data-line="10" id="l7.843.10"></span>αὐτάρκως ἡ ἄνθρωπος αὕτη· μικρὰ γάρ, φησι, ὑπομιμνησκόντων
<span class="lb" data-page="7.843" data-line="11" id="l7.843.11"></span>ἔπινεν· οὕτως οὐδ’ ἀνέπνει πρὶν ὑπὸ τῆς κατὰ τὸ
<span class="lb" data-page="7.843" data-line="12" id="l7.843.12"></span>πνίγεσθαι βίας ἀναμνησθῆναι, πολὺ σφοδρότερον νυττούσης
<span class="lb" data-page="7.843" data-line="13" id="l7.843.13"></span>τε καὶ κεντριζούσης καὶ πρὸς τὴν ἐνέργειαν ἐπεγειρούσης τῶν
<span class="lb" data-page="7.843" data-line="14" id="l7.843.14"></span>πίνειν ὑπομιμνησκόντων. ἀρξαμένη δ’ ἀναπνεῖν, ἀνεκαλεῖτο
<span class="lb" data-page="7.843" data-line="15" id="l7.843.15"></span>μηδὲν ἧττον πᾶν τὸ πρόσθεν <span class="milestone ed2page" data-n="7.252" data-unit="ed2page" id="ed2page.7.252"></span>λεῖμμα τῷ μεγέθει τῆς
<span class="lb" data-page="7.843" data-line="16" id="l7.843.16"></span>ἐνεργείας, ὁμοίως τοῖς ἐν ταῖς λύπαις καὶ τῷ κλαίειν στενάζουσιν.
<span class="lb" data-page="7.843" data-line="17" id="l7.843.17"></span>ἀλλ’ ἐκεῖνοι μὲν ὑπὸ διττῆς αἰτίας τοῦτο πάσχουσιν,
<span class="lb" data-page="7.843" data-line="18" id="l7.843.18"></span>ὅτι τε περὶ τὸ φροντιζόμενον, ἐφ’ ᾧ λυποῦνται, καταγίγνονται,
<span class="pb" data-page="7.844" id="p7.844"></span>
<span class="lb" data-page="7.844" data-line="1" id="l7.844.1"></span>καὶ διὰ τοῦτο ἀραιότερόν τε καὶ μικρότερον ἀναπνεύσαντες
<span class="lb" data-page="7.844" data-line="2" id="l7.844.2"></span>ἐπὶ πολλαῖς ἐνεργείας ἐφεξῆς, ἔπειτα βιασθέντες ὑπὸ τοῦ
<span class="lb" data-page="7.844" data-line="3" id="l7.844.3"></span>λείποντος, ἅπαν εἰσάπαξ ἠναγκάσθησαν αὐτὸ πληρῶσαι· καὶ
<span class="lb" data-page="7.844" data-line="4" id="l7.844.4"></span>προσέτι, διότι κατὰ τὰς λύπας ἔσω κινεῖται τό τε πνεῦμα καὶ
<span class="lb" data-page="7.844" data-line="5" id="l7.844.5"></span>τὸ θερμὸν, ἐπὶ δὲ ταῖς τοιαύταις διαθέσεσι λεληθότως τε καὶ
<span class="lb" data-page="7.844" data-line="6" id="l7.844.6"></span>κατὰ βραχὺ πολλὴ κατὰ τοῦ βάθους ἀθροιζομένη θερμότης
<span class="lb" data-page="7.844" data-line="7" id="l7.844.7"></span>ὁπότε πρῶτον ἀνιάσῃ τὸν ἄνθρωπον, ἀνάγκη μεῖζον ἀναπνεῦσαι.
<span class="lb" data-page="7.844" data-line="8" id="l7.844.8"></span>ἐν δὲ ταῖς κατὰ τοὺς παραφρονοῦντας διαθέσεσιν
<span class="lb" data-page="7.844" data-line="9" id="l7.844.9"></span>ἡ μὲν ἀπὸ τῆς πρώτης αἰτίας ἀνάγκη παραπλήσιος, ἡ δ’ ἀπὸ
<span class="lb" data-page="7.844" data-line="10" id="l7.844.10"></span>τῆς δευτέρας οὐκέθ’ ὑπάρχει. οὐ γὰρ δὴ ἔσω γε μᾶλλον ἢ
<span class="lb" data-page="7.844" data-line="11" id="l7.844.11"></span>ἔξω κινεῖται τούτοις τὸ θερμὸν, εἰ μή τι ἄλλο κατὰ τύχην
<span class="lb" data-page="7.844" data-line="12" id="l7.844.12"></span>προσγένηται σύμπτωμα. διαφέρουσι δὲ καὶ τῷ πυρέττειν οἱ
<span class="lb" data-page="7.844" data-line="13" id="l7.844.13"></span>παραπαίοντες τῶν ἄλλως λυπουμένων. καὶ τοίνυν καὶ αὐτὸς
<span class="lb" data-page="7.844" data-line="14" id="l7.844.14"></span>ὁ Ἱπποκράτης εὑρίσκεται χρώμενος τῷ τῆς ἀνακλήσεως ὀνόματι,
<span class="lb" data-page="7.844" data-line="15" id="l7.844.15"></span>καθάπερ ἄλλοτε καὶ περὶ Φιλίσκου λέγων· τούτῳ τὸ
<span class="lb" data-page="7.844" data-line="16" id="l7.844.16"></span>πνεῦμα διὰ τέλεος ὥσπερ ἀνακαλεομένῳ. τί ποτ’ οὖν ἐστι τὸ
<span class="lb" data-page="7.844" data-line="17" id="l7.844.17"></span>διὰ χρόνου, καὶ δὴ τοῦτ’ ἐξηγήσασθαι δίκαιον. εἰ γὰρ ἐλλείποι
<span class="lb" data-page="7.844" data-line="18" id="l7.844.18"></span>τὸ πολλοῦ, ταὐτὸν δύναται τὸ διὰ χρόνου τῷ κατὰ
<span class="lb" data-page="7.844" data-line="19" id="l7.844.19"></span>τὸ προγνωστικὸν εἰρημένῳ, μέγα δ’ ἀναπνεόμενον καὶ διὰ ﻿
<span class="pb" data-page="7.845" id="p7.845"></span>
<span class="lb" data-page="7.845" data-line="1" id="l7.845.1"></span>πολλοῦ χρόνου, παραφροσύνην σημαίνει. ἀλλ’ εἰ τοῦτο, δὶς
<span class="lb" data-page="7.845" data-line="2" id="l7.845.2"></span>ἂν ἐφεξῆς εἴη ταὐτὸ λεγόμενον ἐπί τε τῆς Δεάλκους γυναικὸς
<span class="lb" data-page="7.845" data-line="3" id="l7.845.3"></span>καὶ τοῦ ἐν Μελιβοίῃ νεανίσκου. γράφει οὖν ἐπ’ ἀμφοῖν ὡσαύτως·
<span class="lb" data-page="7.845" data-line="4" id="l7.845.4"></span>πνεῦμα ἀραιὸν, μέγα, διὰ χρόνου· εἰ τὸ πολλοῦ
<span class="lb" data-page="7.845" data-line="5" id="l7.845.5"></span>προστεθείη, γένοιτ’ ἂν τὸ λεγόμενον τοιοῦτον· πνεῦμα
<span class="lb" data-page="7.845" data-line="6" id="l7.845.6"></span>ἀραιὸν, μέγα, διὰ χρόνου πολλοῦ· καὶ δὶς ἂν εἴη λεγόμενον
<span class="lb" data-page="7.845" data-line="7" id="l7.845.7"></span>τὸ ἀραιόν. οὐκ οὖν ἐλλείπειν ἡγητέον τὸ πολλοῦ, ἢ οὐχ
<span class="lb" data-page="7.845" data-line="8" id="l7.845.8"></span>οὕτως ἐλλείπειν, ὡς καὶ νῦν εἴπομεν, ἀλλ’ ἑτέρως τε καὶ καθ’
<span class="lb" data-page="7.845" data-line="9" id="l7.845.9"></span>ἕτερον τρόπον, ἵνα ᾖ τὸ λεγόμενον τοιοῦτον· πνεῦμα μέγα
<span class="lb" data-page="7.845" data-line="10" id="l7.845.10"></span>καὶ ἀραιὸν, οὐ συνεχῶς οὐδ’ ἐφεξῆς, ἀλλὰ διὰ χρόνου πλείονος;
<span class="lb" data-page="7.845" data-line="11" id="l7.845.11"></span>εἰ μὲν γὰρ συνεχῶς καὶ κατὰ τὸ ἑξῆς ἁπάσας τὰς
<span class="lb" data-page="7.845" data-line="12" id="l7.845.12"></span>ἀναπνοὰς συμπέσοι γενέσθαι μεγάλας τε καὶ ἀραιὰς, μὴ
<span class="lb" data-page="7.845" data-line="13" id="l7.845.13"></span>προστιθέναι ταῖς τοιαύταις αὐτὸν τὸ διὰ χρόνου, ἀλλ’
<span class="lb" data-page="7.845" data-line="14" id="l7.845.14"></span>ἁπλῶς γράφειν, πνεῦμα μέγα καὶ ἀραιόν· εἰ δ’ αἱ μὲν
<span class="lb" data-page="7.845" data-line="15" id="l7.845.15"></span>πλείους τῶν ἀναπνοῶν μὴ γίγνοιντο μεγάλαι καὶ ἀραιαὶ,
<span class="lb" data-page="7.845" data-line="16" id="l7.845.16"></span>παρεμπίπτοιεν δέ τινες ὀλίγαι τοιαῦται, τότ’ οὐκέθ’
<span class="lb" data-page="7.845" data-line="17" id="l7.845.17"></span>ἁπλῶς αὐτὸν ἀραιὸν καὶ μέγα λέγειν, ἀλλὰ τὸ διὰ χρόνου
<span class="lb" data-page="7.845" data-line="18" id="l7.845.18"></span>προστιθέναι. ἢ καὶ τούτῳ μάχεται τὸ ἐπὶ τῆς Δεάλκους
<span class="pb" data-page="7.846" id="p7.846"></span>
<span class="lb" data-page="7.846" data-line="1" id="l7.846.1"></span>γυναικὸς εἰρημένον ἐπὶ τῇ τελευτῇ τοῦ παντὸς λόγου; ταῦτα
<span class="lb" data-page="7.846" data-line="2" id="l7.846.2"></span>γάρ φησιν· πνεῦμα διὰ τέλεος ἀραιὸν καὶ μέγα· καίτοι ἀνώτερον
<span class="lb" data-page="7.846" data-line="3" id="l7.846.3"></span>εἶπεν ἐπὶ τῆς τεσσαρεσκαιδεκάτης ἡμέρας· πνεῦμα ἀραιὸν
<span class="lb" data-page="7.846" data-line="4" id="l7.846.4"></span>καὶ μέγα, διὰ χρόνου. σαφῶς γὰρ ὅπερ νῦν διὰ χρόνου,
<span class="lb" data-page="7.846" data-line="5" id="l7.846.5"></span>τοῦτ’ ἐν τοῖς ἑξῆς διὰ τέλεος εἴρηκεν. τί οὖν ἐστι τὸ διὰ τέλεος;
<span class="lb" data-page="7.846" data-line="6" id="l7.846.6"></span>τὸ μέχρι τέλους δηλονότι διὰ παντὸς<span class="milestone ed1page" data-n="3.181" data-unit="ed1page" id="ed1page.3.181"></span> τοῦ νοσήματος
<span class="lb" data-page="7.846" data-line="7" id="l7.846.7"></span>γινόμενον. ἀλλὰ τούτῳ δόξειεν ἂν μάχεσθαι τὸ ἐπὶ τῆς
<span class="lb" data-page="7.846" data-line="8" id="l7.846.8"></span>τεσσαρεσκαιδεκάτης εἰρημένον· πνεῦμα ἀραιὸν καὶ μέγα διὰ
<span class="lb" data-page="7.846" data-line="9" id="l7.846.9"></span>χρόνου καὶ πάλιν βραχύπνοος. πῶς γὰρ εἰ διὰ παντὸς τοῦ
<span class="lb" data-page="7.846" data-line="10" id="l7.846.10"></span>χρόνου μέγα καὶ ἀραιὸν ἦν τὸ πνεῦμα, τὸ καὶ πάλιν βραχύπνοος
<span class="lb" data-page="7.846" data-line="11" id="l7.846.11"></span>προσγέγραπται; εἴπερ γὰρ ὅλος ἐγένετό τις χρόνος,
<span class="lb" data-page="7.846" data-line="12" id="l7.846.12"></span>ὅταν βραχύπνους, οὐ διὰ παντὸς ἦν μακρόπνους. καὶ μὴν
<span class="lb" data-page="7.846" data-line="13" id="l7.846.13"></span>ὅτι γε διὰ παντὸς ἤθελεν αὐτὴν γενέσθαι μακρόπνουν, εἰ καὶ
<span class="lb" data-page="7.846" data-line="14" id="l7.846.14"></span>μὴ διὰ ταύτης τῆς λέξεως τῆς ἐν τῇ τεσσαρεσκαιδεκάτῃ ἡμέρᾳ,
<span class="lb" data-page="7.846" data-line="15" id="l7.846.15"></span>ἀλλ’ ἐπί γε τῆς τελευτῆς, ἡνίκ’ ἔφη διὰ τέλεος, ἐναργῶς δηλοῦται,
<span class="lb" data-page="7.846" data-line="16" id="l7.846.16"></span>καὶ πᾶσιν ὁμολογηθήσεται τοῖς εἰθισμένοις ἀκούειν
<span class="lb" data-page="7.846" data-line="17" id="l7.846.17"></span>τῆς Ἱπποκράτους λέξεως. οὐ γὰρ ἅπαξ οὐδὲ δὶς, ἀλλὰ
<span class="lb" data-page="7.846" data-line="18" id="l7.846.18"></span>πάνυ πολλάκις εὑρίσκεται παρ’ αὐτῷ τὸ διὰ τέλεος, οὐδ’ ἐφ’
<span class="pb" data-page="7.847" id="p7.847"></span>
<span class="lb" data-page="7.847" data-line="1" id="l7.847.1"></span><span class="milestone ed2page" data-n="7.253" data-unit="ed2page" id="ed2page.7.253"></span>ἑνὸς ἄλλου ταττόμενον, ἢ ὅταν τὸ διὰ παντὸς τοῦ χρόνου
<span class="lb" data-page="7.847" data-line="2" id="l7.847.2"></span>δηλῶσαι βουληθῇ. ὥστε τοῦτ’ ἄπορον μένει πάντως,
<span class="lb" data-page="7.847" data-line="3" id="l7.847.3"></span>εἴτε αὐτὸ τὸ διὰ τέλεος τὸ διὰ χρόνου δηλοῦν ὑπολαμβάνοιμεν,
<span class="lb" data-page="7.847" data-line="4" id="l7.847.4"></span>εἴθ’ ἕτερόν τι. μήτε τοίνυν οὐδ’ ἄπορόν ἐστιν, ἀλλ’ ἐπηρεάζομεν
<span class="lb" data-page="7.847" data-line="5" id="l7.847.5"></span>ἡμᾶς αὐτοὺς μάτην. οὐ γὰρ διακόπτει τὸ σπανίως
<span class="lb" data-page="7.847" data-line="6" id="l7.847.6"></span>παρεμπῖπτον ἐν οὐδενὶ τῶν οὕτως λεγομένων τὴν ἐν τῷ
<span class="lb" data-page="7.847" data-line="7" id="l7.847.7"></span>καθόλου γιγνομένην ἀπόφανσιν, ὥσπερ εἰ καὶ οὕτως ἐλέγομεν·
<span class="lb" data-page="7.847" data-line="8" id="l7.847.8"></span>ταύτῃ τῇ γυναικὶ διὰ παντὸς μὲν τοῦ χρόνου μέγα καὶ
<span class="lb" data-page="7.847" data-line="9" id="l7.847.9"></span>ἀραιὸν ἦν τὸ πνεῦμα, παρενέπιπτε δέ ποτε κατὰ τὸ σπάνιον
<span class="lb" data-page="7.847" data-line="10" id="l7.847.10"></span>ἡ βραχύπνοια. καὶ ὅτι γε αὐτῷ τῷ Ἱπποκράτει σύνηθές ἐστι
<span class="lb" data-page="7.847" data-line="11" id="l7.847.11"></span>τὸ τοιοῦτον, ἔκ τε τῶν ἄλλων ἔστιν ἐπιδεῖξαι βιβλίων κᾀξ
<span class="lb" data-page="7.847" data-line="12" id="l7.847.12"></span>αὐτοῦ τοῦ τρίτου τῶν ἐπιδημιῶν, ἐν ᾧ καὶ ἥδε ἡ ἄῤῥωστος
<span class="lb" data-page="7.847" data-line="13" id="l7.847.13"></span>γέγραπται. τὴν γὰρ λοιμώδη κατάστασιν ἐκδιηγούμενος ᾧδέ
<span class="lb" data-page="7.847" data-line="14" id="l7.847.14"></span>πως ἤρξατο· ἔτος νότιον, ἔπομβρον, ἄπνοια διὰ τέλεος. καί
<span class="lb" data-page="7.847" data-line="15" id="l7.847.15"></span>τι βραχὺ προελθών φησιν· ἐτήσια σμικρὰ διεσπασμένα ἔπνευσεν.
<span class="lb" data-page="7.847" data-line="16" id="l7.847.16"></span>ἀλλὰ δι’ αὐτὸ τοῦτ’ ἄπνουν εἶπε τὸ ἔτος, ὅτι μήτ’
<span class="lb" data-page="7.847" data-line="17" id="l7.847.17"></span>ἄλλοι τινὲς ἄνεμοι μήθ’ οἱ ἐτήσιοι καλούμενοι συνεχῶς τε
<span class="lb" data-page="7.847" data-line="18" id="l7.847.18"></span>καὶ ἀξιολόγως ἔπνευσαν, ἀλλὰ μικρά τε καὶ διεσπασμένως·
<span class="pb" data-page="7.848" id="p7.848"></span>
<span class="lb" data-page="7.848" data-line="1" id="l7.848.1"></span>Ἀπολλώνιόν τε τὸν ἐν Ἀβδήροις τρισκαιδέκατον ἀπὸ ταύτης
<span class="lb" data-page="7.848" data-line="2" id="l7.848.2"></span>τῆς καταστάσεως γράφων, ὁπότε περὶ πασῶν τῶν αὐτοῦ διειλέχθη
<span class="lb" data-page="7.848" data-line="3" id="l7.848.3"></span>τῶν κατὰ τὴν νόσον ἡμερῶν, ἐπὶ τῆ τελευτῇ τοῦ παντὸς
<span class="lb" data-page="7.848" data-line="4" id="l7.848.4"></span>λόγου προσέθηκε· παράληρος διὰ τέλεος· καίτοι μικρὸν
<span class="lb" data-page="7.848" data-line="5" id="l7.848.5"></span>ἄνω περὶ αὐτοῦ γράψας αὐτοῖς ὀνόμασιν· περὶ δὲ τετάρτης
<span class="lb" data-page="7.848" data-line="6" id="l7.848.6"></span>καὶ εἰκοστῆς, διὰ παρηγορίης· τὰ μὲν ἄλλα ἐπὶ τῶν αὐτῶν,
<span class="lb" data-page="7.848" data-line="7" id="l7.848.7"></span>σμικρὰ δὲ κατενόησεν. ἀλλ’ οὐχ ἱκανόν γε ἦν τὸ σμικρὰ κατανοῆσαι
<span class="lb" data-page="7.848" data-line="8" id="l7.848.8"></span>τὴν περὶ παντὸς τοῦ νοσοῦντος ἀπόφανσιν ἀνατρέψαι,
<span class="lb" data-page="7.848" data-line="9" id="l7.848.9"></span>καὶ διὰ τοῦτ’ ὀρθῶς εἶπε, παράληρος διὰ τέλεος,
<span class="lb" data-page="7.848" data-line="10" id="l7.848.10"></span>τουτέστιν ἕως τέλους, ὅπερ ταὐτὸν δύναται τῷ διὰ παντὸς
<span class="lb" data-page="7.848" data-line="11" id="l7.848.11"></span>τοῦ νοσήματος.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg056.1st1K-grc1:2.8">
<span class="pb page1" data-page="7.854" id="p7.854"></span>
<span class="milestone ed1page page1" data-n="3.182" data-unit="ed1page" id="ed1page.3.182"></span>
<span class="milestone ed2page page1" data-n="7.255" data-unit="ed2page" id="ed2page.7.255"></span>
            <p>
<span class="lb" data-page="7.854" data-line="8" id="l7.854.8"></span>Εἴπωμεν οὖν ἤδη καὶ αὐτοὺς δὴ τοὺς δυσπνοήσαντας
<span class="lb" data-page="7.854" data-line="9" id="l7.854.9"></span>ἀῤῥώστους, ἐφ’ ὧν οὐκ ἠξίωσεν οὐχ ὅπως τὸ τῆς
<span class="lb" data-page="7.854" data-line="10" id="l7.854.10"></span>δυσπνοίας εἶδος, ἀλλ’ οὐδ’ αὐτὸ τοῦτο μόνον ἁπλῶς εἰπεῖν,
<span class="lb" data-page="7.854" data-line="11" id="l7.854.11"></span>ὅτι ἐδυσπνόησαν. ἐπεὶ δ’ ἑπτὰ μέν ἐστιν ἅπαντα τὰ τῶν ἐπιδημιῶν
<span class="lb" data-page="7.854" data-line="12" id="l7.854.12"></span>βιβλία, τούτων δὲ τὸ μὲν ἕβδομον σαφῶς νόθον εἶναι
<span class="lb" data-page="7.854" data-line="13" id="l7.854.13"></span>πᾶσι δοκεῖ καὶ νεώτερον καὶ διεσκευασμένον, τὸ δὲ πέμπτον
<span class="lb" data-page="7.854" data-line="14" id="l7.854.14"></span>οὐ τοῦ μεγάλου Ἱπποκράτους τοῦ Ἡρακλείδου υἱέος, ἀλλὰ
<span class="lb" data-page="7.854" data-line="15" id="l7.854.15"></span>τοῦ νεωτέρου τοῦ Δράκοντος· τὸ δὲ δεύτερον καὶ τὸ τέταρτον
<span class="lb" data-page="7.854" data-line="16" id="l7.854.16"></span>καὶ τὸ ἕκτον ἔστι μὲν οἷς τοῦ Ἱπποκράτους υἱέος, ἔστι δὲ
<span class="lb" data-page="7.854" data-line="17" id="l7.854.17"></span>οἷς καὶ αὐτοῦ Ἱπποκράτους ἔδοξεν, οὐ μὴν συγγράμματά γε
<span class="lb" data-page="7.854" data-line="18" id="l7.854.18"></span>οὐδ’ ὥστε διαδοθῆναι τοῖς Ἕλλησι μέλλοντα, ἀλλ’ ὑπομνήματα ﻿
<span class="pb" data-page="7.855" id="p7.855"></span>
<span class="lb" data-page="7.855" data-line="1" id="l7.855.1"></span>μᾶλλον εἶναι· τισὶ δὲ οἵπερ καὶ ἀκριβέστερά μοι δοκοῦσι καταμαθεῖν
<span class="lb" data-page="7.855" data-line="2" id="l7.855.2"></span>τῶν βιβλίων τὴν δύναμιν, ὑπὸ μὲν τοῦ Θεσσαλοῦ γεγράφθαι
<span class="lb" data-page="7.855" data-line="3" id="l7.855.3"></span>δοκεῖ τὰ ε΄, δύο δ’ εἶναι τοῦ μεγάλου Ἱπποκράτους,
<span class="lb" data-page="7.855" data-line="4" id="l7.855.4"></span>καὶ ἐπιγεγράφθαι γέ που διὰ τοῦτο τὰ ἐκ τοῦ μικροῦ πινακιδίου,
<span class="lb" data-page="7.855" data-line="5" id="l7.855.5"></span>δηλονότι τοῦ Θεσσαλοῦ πάντα ὅσα περ ὁ πατὴρ αὐτοῦ
<span class="lb" data-page="7.855" data-line="6" id="l7.855.6"></span>γεγραφὼς ἔτυχεν ἀθροῖσαι σπουδάσαντος ἐς ταὐτὸν, ὡς μηδὲν
<span class="lb" data-page="7.855" data-line="7" id="l7.855.7"></span>ἀπόλοιτο· μόνα δὲ καὶ λοιπὰ τῶν ζ΄ τούτων βιβλίων
<span class="lb" data-page="7.855" data-line="8" id="l7.855.8"></span>Ἱπποκράτους εἶναι τοῦ μεγάλου σχεδὸν ἅπασιν ὡμολόγηται,
<span class="lb" data-page="7.855" data-line="9" id="l7.855.9"></span>τό τε πρῶτον καὶ τὸ τρίτον· εὔλογον ἔδοξε μοι πρῶτον μὲν
<span class="lb" data-page="7.855" data-line="10" id="l7.855.10"></span>τοὺς ἐν τούτοις τοῖς βιβλίοις γεγραμμένους ἀῤῥώστους προχειρίσασθαι,
<span class="lb" data-page="7.855" data-line="11" id="l7.855.11"></span>μετὰ δὲ <span class="milestone ed2page" data-n="7.256" data-unit="ed2page" id="ed2page.7.256"></span>τοῦτο καὶ τοὺς ἐν τοῖς ἄλλοις τῶν
<span class="lb" data-page="7.855" data-line="12" id="l7.855.12"></span>ἐπιδημιῶν εὐθὺς αὐτοῖς συνάπτοντα κατὰ τὴν τῶν λόγων
<span class="lb" data-page="7.855" data-line="13" id="l7.855.13"></span>οἰκειότητα καὶ ὅσα διὰ τῶν ἄλλων συγγραμμάτων αὐτῷ περὶ
<span class="lb" data-page="7.855" data-line="14" id="l7.855.14"></span>δυσπνοίας εἴρηται. καὶ δὴ καὶ πρώτου πάντων μνημονεύσωμεν
<span class="lb" data-page="7.855" data-line="15" id="l7.855.15"></span>Ἀναξίωνος, ὅν τινα, ὥς φησιν αὐτὸς, πυρετὸς ὀξὺς ἔλαβεν,
<span class="lb" data-page="7.855" data-line="16" id="l7.855.16"></span>πλευροῦ δεξιοῦ ὀδύνη ξυνεχὴς, ἔβησσε ξηρὰ, οὐδ’ ἔπτυε
<span class="lb" data-page="7.855" data-line="17" id="l7.855.17"></span>τὰς πρώτας ἡμέρας. καὶ πρῶτόν γε αὐτὸ τοῦτο δείξωμεν, τί
<span class="lb" data-page="7.855" data-line="18" id="l7.855.18"></span>δή ποτε καίτοι βραχυλόγος ὢν ὁ Ἱπποκράτης, ἐνὸν εἰπεῖν αὐτὸ
<span class="pb" data-page="7.856" id="p7.856"></span>
<span class="lb" data-page="7.856" data-line="1" id="l7.856.1"></span>δι’ ἑνὸς ὀνόματος, ὅτι πλευριτικὸς ἦν ὁ Ἀναξίων, οὕτως εἰπὼν
<span class="lb" data-page="7.856" data-line="2" id="l7.856.2"></span>τὰ συμπτώματα τὰ κατὰ τοῦτο τὸ νόσημα, δι’ ἐκείνων
<span class="lb" data-page="7.856" data-line="3" id="l7.856.3"></span>μᾶλλον ἠξίωσε τὴν ὑπὲρ αὐτοῦ ποιήσασθαι διήγησιν. οὔτε
<span class="lb" data-page="7.856" data-line="4" id="l7.856.4"></span>γὰρ ἔθος αὐτῷ τὸ τοιοῦτον, ἀλλ’ αὐτὸ τοὐναντίον ἐστὶν, εἰς
<span class="lb" data-page="7.856" data-line="5" id="l7.856.5"></span>ἓν ὄνομα καὶ κεφάλαιον ἀνάγειν ἀεὶ τὰ κατὰ μέρος· οὔτε μὴν
<span class="lb" data-page="7.856" data-line="6" id="l7.856.6"></span>κατὰ τὸ τυχὸν ἐνδέχεται νῦν οὕτω γράφειν τὸν μηδ’ ἓν εἰκῆ
<span class="lb" data-page="7.856" data-line="7" id="l7.856.7"></span>γράφοντα. τίς οὖν ἡ αἰτία; τῶν νοσημάτων ἑκάστῳ συμπτώματα
<span class="lb" data-page="7.856" data-line="8" id="l7.856.8"></span>τὰ μὲν ἐξ ἀνάγκης ὑπάρχει, τὰ δ’ ὡς τὸ πολύ.
<span class="lb" data-page="7.856" data-line="9" id="l7.856.9"></span>αὐτῶν δὲ τῶν ἐξ ἀνάγκης ὑπαρχόντων πλείους εἰσὶ διαφοραὶ,
<span class="lb" data-page="7.856" data-line="10" id="l7.856.10"></span>τινὲς μὲν πλειστάκις ὁρώμεναι, καὶ διὰ τοῦτ’ οἰκεῖαι τῇ φύσει
<span class="lb" data-page="7.856" data-line="11" id="l7.856.11"></span>τοῦ νοσήματος εἶναι πεπιστευμέναι· τινὲς δὲ σπανίως πάνυ,
<span class="lb" data-page="7.856" data-line="12" id="l7.856.12"></span>καὶ διά τι συμπεσὸν ἰδίως ἐξαίρετον. ὁ τοίνυν Ἱπποκράτης,
<span class="lb" data-page="7.856" data-line="13" id="l7.856.13"></span>ὅταν μὲν αἱ συνήθεις ἰδέαι τῶν συμπτωμάτων ὦσιν, ἀρκεῖται
<span class="lb" data-page="7.856" data-line="14" id="l7.856.14"></span>τηνικαῦτα μόνῳ τῷ καθόλου τοῦ νοσήματος ὀνόματι· ὅταν
<span class="lb" data-page="7.856" data-line="15" id="l7.856.15"></span>δέ τι ἐμπίπτῃ τῶν σπανίων, μετὰ τὴν καθόλου τε καὶ κοινὴν
<span class="lb" data-page="7.856" data-line="16" id="l7.856.16"></span>ἅπαντος τοῦ νοσήματος προσηγορίαν εὐθὺς ἐκεῖνο διορίζεται·
<span class="lb" data-page="7.856" data-line="17" id="l7.856.17"></span>εἰ δὲ πλείους ποτὲ θεάσαιτο παθημάτων ἰδέας ὑπὲρ τὴν κοινὴν
<span class="lb" data-page="7.856" data-line="18" id="l7.856.18"></span>καὶ συνήθη φύσιν, δεομένην ἑκάστην οἰκείου διορισμοῦ,
<span class="pb" data-page="7.857" id="p7.857"></span>
<span class="lb" data-page="7.857" data-line="1" id="l7.857.1"></span>τηνικαῦτα ὑπερβαίνει μὲν τὸν καθόλου, διηγεῖται δ’ εὐθὺς
<span class="lb" data-page="7.857" data-line="2" id="l7.857.2"></span>ἕκαστον τῶν κατὰ μέρος, ὡς ἂν ἐκ τούτων κᾀκείνου δηλουμένου.
<span class="lb" data-page="7.857" data-line="3" id="l7.857.3"></span>πλευριτικοῖς οὖν ἐξ ἀνάγκης μὲν συμπίπτει τό τε τῆς
<span class="lb" data-page="7.857" data-line="4" id="l7.857.4"></span>πλευρᾶς ἄλγημα, καὶ μετὰ τοῦ πυρετοῦ, καὶ ἡ δύσπνοια καὶ
<span class="lb" data-page="7.857" data-line="5" id="l7.857.5"></span>ἡ βήξ· οὐκ ἐνδέχεται γὰρ πλευριτικὸν εἶναι μὲν, μὴ οὐ πάντα
<span class="lb" data-page="7.857" data-line="6" id="l7.857.6"></span>δὲ ταῦθ’ ὑπάρχειν αὐτῷ· τὸ δὲ ἀνάγεσθαί τι τῶν ἀπὸ τῆς
<span class="lb" data-page="7.857" data-line="7" id="l7.857.7"></span>φλεγμονῆς ἅμα ταῖς βηξὶν, οὐκ ἀναγκαῖον μὲν, ὡς τὸ πολὺ
<span class="lb" data-page="7.857" data-line="8" id="l7.857.8"></span>μέντοι συμβαίνει. οὕτω δὲ καὶ ἡ τῶν ἀναγομένων ἰδέα ὑπέρυθρος,
<span class="lb" data-page="7.857" data-line="9" id="l7.857.9"></span>ἢ ὑπόξανθος, ἢ ἀφρώδης ἐστίν. ὥσπερ δ’ ἐν τοῖς εἰρημένοις
<span class="lb" data-page="7.857" data-line="10" id="l7.857.10"></span>τὸ μέν ἐστι σύνηθες, τὸ δὲ ξένον, οὕτω καὶ ἐν αὐτοῖς
<span class="lb" data-page="7.857" data-line="11" id="l7.857.11"></span>τοῖς ἐξ ἀνάγκης συμπίπτουσι τινὲς μὲν ἰδέαι πλειστάκις,
<span class="lb" data-page="7.857" data-line="12" id="l7.857.12"></span>τινὲς δὲ σπανίως ὁρῶνται. καὶ τοίνυν ὁ Ἱπποκράτης, ἐπὶ
<span class="lb" data-page="7.857" data-line="13" id="l7.857.13"></span>τοῦ προκειμένου νῦν ἀῤῥώστου τοῦ Ἀναξίωνος, ἐπειδὴ τὰ
<span class="lb" data-page="7.857" data-line="14" id="l7.857.14"></span>κατὰ μέρος παθήματα διορισμοῦ ἐδεῖτο, τῆς σπανιωτέρας
<span class="lb" data-page="7.857" data-line="15" id="l7.857.15"></span>ἰδέας ὄντα, διοριζομένων δ’ αὐτῶν ᾔδει γνωρισθησομένην σαφῶς
<span class="lb" data-page="7.857" data-line="16" id="l7.857.16"></span>τὴν πλευριτικὴν συνδρομὴν, περιττὸν ἡγήσατο γράφειν ὃ
<span class="lb" data-page="7.857" data-line="17" id="l7.857.17"></span>πάντως ἔμελλεν καὶ χωρὶς τοῦ συγγραφῆναι νοηθήσεσθαι.
<span class="lb" data-page="7.857" data-line="18" id="l7.857.18"></span>πυρετὸς γάρ, φησιν, ὀξὺς ἔλαβε, καὶ πλευροῦ δεξιοῦ ὀδύνη
<span class="pb" data-page="7.858" id="p7.858"></span>
<span class="lb" data-page="7.858" data-line="1" id="l7.858.1"></span>συνεχὴς, καὶ ἔβησσε ξηρὰ, δηλονότι βηχία. οὐκοῦν οὐ μόνον
<span class="lb" data-page="7.858" data-line="2" id="l7.858.2"></span>ὅτι πυρετὸς, ἀλλὰ καὶ ὁποῖός τις, ἔμαθες· ὀξὺς γάρ, φησιν·
<span class="lb" data-page="7.858" data-line="3" id="l7.858.3"></span>οὐδ’ ὅτι πλευρᾶς πόνος, ἀλλὰ καὶ ὁποῖος, ὅτι συνεχής· οὐδ’
<span class="lb" data-page="7.858" data-line="4" id="l7.858.4"></span>ὅτι βῆχες μόνον, ἀλλὰ καὶ ὁποῖαι καὶ τίνες, ὅτι ξηραὶ καὶ
<span class="lb" data-page="7.858" data-line="5" id="l7.858.5"></span>ἄπτυστοι· ἐν ταὐτῷ δὲ τούτῳ λόγῳ καὶ ὅτι πλευριτικὸς
<span class="lb" data-page="7.858" data-line="6" id="l7.858.6"></span>ἦν οὗτος ὁ ἄνθρωπος, ἔμαθες· οὐδενὶ γὰρ τῶν πάντων νοσημάτων
<span class="lb" data-page="7.858" data-line="7" id="l7.858.7"></span>ἡ τῶν εἰρημένων παθῶν ὑπάρχει σύνοδος, ὅτι μὴ
<span class="lb" data-page="7.858" data-line="8" id="l7.858.8"></span>πλευρίτιδι. δι’ ἑνὸς οὖν λόγου καὶ ὅτι πλευρίτιδι διεπάλαιεν
<span class="lb" data-page="7.858" data-line="9" id="l7.858.9"></span>ὁ ἄνθρωπος, καὶ ὁποίᾳ τινὶ ταύτῃ, δεδήλωται. ἐπεὶ δ’ ἐξ
<span class="lb" data-page="7.858" data-line="10" id="l7.858.10"></span>ἀνάγκης ἕπεται πλευρίτισιν ἡ δύσπνοια, παρέλειψε <span class="milestone ed2page" data-n="7.257" data-unit="ed2page" id="ed2page.7.257"></span>γράφειν,
<span class="lb" data-page="7.858" data-line="11" id="l7.858.11"></span>ὅτι καὶ δύσπνους ἦν. εἰ μὲν γὰρ καὶ περὶ ταύτης τι
<span class="lb" data-page="7.858" data-line="12" id="l7.858.12"></span>ξένον εἶχεν εἰπεῖν καὶ σπάνιον,<span class="milestone ed1page" data-n="3.183" data-unit="ed1page" id="ed1page.3.183"></span> οὐκ ἂν ἐσιώπησεν· ἐπεὶ
<span class="lb" data-page="7.858" data-line="13" id="l7.858.13"></span>δ’, ὡς ἔοικεν, ἐφύλαττε τὴν εἰθισμένην ἰδέαν, εὐλόγως παρέλιπεν.
<span class="lb" data-page="7.858" data-line="14" id="l7.858.14"></span>ὥσπερ δὲ ταῦτα παρῆκεν, οὕτως ἄλλα παρέγραψεν,
<span class="lb" data-page="7.858" data-line="15" id="l7.858.15"></span>ἃ μήτε ἐξ ἀνάγκης ὑπάρχει πλευρίτισι μήθ’ ὡς πολὺ μήτ’ ἐκ
<span class="lb" data-page="7.858" data-line="16" id="l7.858.16"></span>τῶν εἰρημένων νοηθῆναι δύναται. τὸ τί γάρ φησι; διψώδης,
<span class="lb" data-page="7.858" data-line="17" id="l7.858.17"></span>ἄγρυπνος, οὖρα δὲ εὔχροα, πολλὰ, λεπτά. εἶτα ἐπιφέρων,
<span class="pb" data-page="7.859" id="p7.859"></span>
<span class="lb" data-page="7.859" data-line="1" id="l7.859.1"></span>ἕκτῃ παράληρος, πρὸς δὲ τὰ θερμάσματα οὐδὲν ἐνεδίδου.
<span class="lb" data-page="7.859" data-line="2" id="l7.859.2"></span>τούτων οὐδὲν οὔτ’ ἀναγκαίως ὑπάρχει πλευρίτισιν οὔθ’ ὡς
<span class="lb" data-page="7.859" data-line="3" id="l7.859.3"></span>τὸ πολύ. εἰ δὲ καὶ κατὰ τὴν ἑβδόμην ἡμέραν ἀκούσῃς αὐτοῦ
<span class="lb" data-page="7.859" data-line="4" id="l7.859.4"></span>διηγουμένου, σαφέστερον ἐπιγνώσῃ τὴν προαίρεσιν τἀνδρός.
<span class="lb" data-page="7.859" data-line="5" id="l7.859.5"></span>ἔχει δ’ οὕτως· ἑβδόμῃ ἐπίπονος, ὅ τε γὰρ πυρετὸς ἐπέτεινεν,
<span class="lb" data-page="7.859" data-line="6" id="l7.859.6"></span>οἵ τε πόνοι οὐ ξυνεδίδοσαν, αἵ τε βῆχες ἠνώχλεον, δύσπνοός
<span class="lb" data-page="7.859" data-line="7" id="l7.859.7"></span>τε ἦν. ἐνταῦθα δυσπνοίας ἐμνημόνευσεν, ὁπότε τοῦ κακῶς
<span class="lb" data-page="7.859" data-line="8" id="l7.859.8"></span>διακεῖσθαι τὸν ἄνθρωπον ἐποιεῖτο συλλογισμὸν, ἐν τοῖς ἄλλοις
<span class="lb" data-page="7.859" data-line="9" id="l7.859.9"></span>καὶ αὐτὴν καταλέγων τοῖς ἐξ ἀρχῆς μὲν αὐτῷ συμπεσοῦσι,
<span class="lb" data-page="7.859" data-line="10" id="l7.859.10"></span>μήτε δὲ πεπαυμένοις μήτε ἐνδεδωκόσι. τοὺς μὲν γὰρ
<span class="lb" data-page="7.859" data-line="11" id="l7.859.11"></span>πυρετοὺς καὶ προσεπιτεῖναί φησι, τὰ δὲ λοιπὰ τρία, τέτταρα
<span class="lb" data-page="7.859" data-line="12" id="l7.859.12"></span>γὰρ εὑρέθη τὰ συμπληροῦντα τὴν πλευριτικὴν συνδρομὴν, ἐπὶ
<span class="lb" data-page="7.859" data-line="13" id="l7.859.13"></span>τῶν αὐτῶν διαμεῖναί φησι, τοὺς πόνους, τὰς βῆχας, τὰς δυσπνοίας,
<span class="lb" data-page="7.859" data-line="14" id="l7.859.14"></span>ἀπ’ αὐτῆς τῆς οὐσίας τοῦ νοσήματος συλλογιζόμενος
<span class="lb" data-page="7.859" data-line="15" id="l7.859.15"></span>ἐπιπόνως ἔχειν τὸν ἄνθρωπον. εἰ γὰρ τῶν συμπληρωτικῶν
<span class="lb" data-page="7.859" data-line="16" id="l7.859.16"></span>αὐτῷ παθημάτων τεττάρων ὄντων τὰ τρία μὲν ὡσαύτως
<span class="lb" data-page="7.859" data-line="17" id="l7.859.17"></span>ἔχοντα διέμενε, τὸ τέταρτον δὲ χεῖρον ἐγένετο, παντὶ δῆλον,
<span class="lb" data-page="7.859" data-line="18" id="l7.859.18"></span>ὅτι κακῶς ὁ ἄνθρωπος εἶχεν. ὁρᾷς οὖν ἐναργῶς, ὅτι διὰ τὸ ﻿
<span class="pb" data-page="7.860" id="p7.860"></span>
<span class="lb" data-page="7.860" data-line="1" id="l7.860.1"></span>χρῄζειν εἰς πρόγνωσιν τῆς τοῦ νοσήματος καταστάσεως, ἐμνημόνευσε
<span class="lb" data-page="7.860" data-line="2" id="l7.860.2"></span>τῆς δυσπνοίας, οὐκ ἂν ἄλλως μνημονεύσας αὐτῆς.
<span class="lb" data-page="7.860" data-line="3" id="l7.860.3"></span>καὶ διὰ τοῦτο πρῶτον τῶν ἄλλων τοῦτον προὐχειρισάμην τὸν
<span class="lb" data-page="7.860" data-line="4" id="l7.860.4"></span>ἄῤῥωστον, ἵνα δείξω, ὑπὲρ ἧς μηδὲν εἶπεν καταρχὰς δυσπνοίας,
<span class="lb" data-page="7.860" data-line="5" id="l7.860.5"></span>ὅτι μηδ’ ἔχρῃζεν ὅλως αὐτῆς, ὡς οὐ κακῶς μνημονεύει
<span class="lb" data-page="7.860" data-line="6" id="l7.860.6"></span>νῦν. εἰ γὰρ προσέχεις τῇ λέξει τὸν νοῦν, εὑρήσεις αὐτὴν
<span class="lb" data-page="7.860" data-line="7" id="l7.860.7"></span>τοῦτ’ ἐνδεικνυμένην. ἑβδόμῃ, φησὶν, ἐπίπονος. ὅ τε γὰρ
<span class="lb" data-page="7.860" data-line="8" id="l7.860.8"></span>πυρετὸς ἐπέτεινέ, φησιν, οἵ τε πόνοι οὐ ξυνεδίδοσαν, αἵ τε βῆχες
<span class="lb" data-page="7.860" data-line="9" id="l7.860.9"></span>ἠνώχλεον, δύσπνοός τε ἦν. ἐνταῦθα μὲν γὰρ, ὡς ἔφην,
<span class="lb" data-page="7.860" data-line="10" id="l7.860.10"></span>ἓν μὲν ἐπιτετάσθαι δηλοῖ, τὰ δ’ ἄλλα μένειν ἐπὶ τῶν αὐτῶν.
<span class="lb" data-page="7.860" data-line="11" id="l7.860.11"></span>ὃ γὰρ ἐδήλωσεν, οὐ ξυνεδίδοσαν, εἰπὼν τοῦτ’ ἐπὶ τῶν λοιπῶν,
<span class="lb" data-page="7.860" data-line="12" id="l7.860.12"></span>τῶν βηχῶν καὶ τῆς δυσπνοίας, ἀπὸ κοινοῦ χρὴ νοεῖν, συνηθεστάτης
<span class="lb" data-page="7.860" data-line="13" id="l7.860.13"></span>οὔσης τῆς τοιαύτης ἑρμηνείας οὐχ Ἱπποκράτει μόνον,
<span class="lb" data-page="7.860" data-line="14" id="l7.860.14"></span>ἀλλὰ καὶ τοῖς ἄλλοις παλαιοῖς σχεδὸν ἅπασι. ὡς γὰρ οἱ
<span class="lb" data-page="7.860" data-line="15" id="l7.860.15"></span>πόνοι οὐδὲν ξυνεδίδοσαν, οὕτω καὶ αἱ βῆχες ἠνώχλεον, ὡσαύτως
<span class="lb" data-page="7.860" data-line="16" id="l7.860.16"></span>δηλονότι μηδὲν ἐνδιδοῦσαι, δύσπνοός τε ἦν, ὡσαύτως
<span class="lb" data-page="7.860" data-line="17" id="l7.860.17"></span>δηλονότι μηδὲν τῆς δυσπνοίας ἐνδιδούσης. ἐνδείκνυται δὲ καὶ
<span class="pb" data-page="7.861" id="p7.861"></span>
<span class="lb" data-page="7.861" data-line="1" id="l7.861.1"></span>αὐτὸ τὸ ἦν ταὐτὸν τῷ ὡς πρώην. οὐ γὰρ δύσπνοος
<span class="lb" data-page="7.861" data-line="2" id="l7.861.2"></span>ἐγένετο, εἶπε, καί τοι δυνάμενος εἰπεῖν, μᾶλλον δὲ παντὸς ἂν
<span class="lb" data-page="7.861" data-line="3" id="l7.861.3"></span>εἰρηκὼς, εἰ κατὰ τὴν ἑβδόμην προσεγεγόνει τοῦτο τὸ πάθημα,
<span class="lb" data-page="7.861" data-line="4" id="l7.861.4"></span>πρότερον οὐκ ὄν· ἀλλ’ οὔτε προσεγένετο δηλονότι, πάντως γὰρ
<span class="lb" data-page="7.861" data-line="5" id="l7.861.5"></span>ἐχρῆν ἐξ ἀρχῆς αὐτὸ συστῆναι τοῖς ἄλλοις, Ἱπποκράτης τε
<span class="lb" data-page="7.861" data-line="6" id="l7.861.6"></span>δεόντως ἐδίδαξεν, ἐν ἀρχῇ μὲν τῆς διηγήσεως παραλιπὼν αὐτὸ,
<span class="lb" data-page="7.861" data-line="7" id="l7.861.7"></span>μετὰ ταῦτα δὲ μνημονεύσας· ἐπ’ ἄλλων μέντοι παμπόλλων
<span class="lb" data-page="7.861" data-line="8" id="l7.861.8"></span>ἀῤῥώστων, ὥσπερ ἐν ἀρχῇ παρέλιπεν, οὕτως οὐδ’ ἐπὶ προήκοντι
<span class="lb" data-page="7.861" data-line="9" id="l7.861.9"></span>τῷ λόγῳ φαίνεται μνημονεύων δυσπνοίας. ἅπαντας δ’
<span class="lb" data-page="7.861" data-line="10" id="l7.861.10"></span>αὐτοὺς ἑξῆς παραγράψω τοὺς ἐν τῷ πρώτῳ τῶν ἐπιδημιῶν,
<span class="lb" data-page="7.861" data-line="11" id="l7.861.11"></span>ὡς ἔφην, <span class="milestone ed2page" data-n="7.258" data-unit="ed2page" id="ed2page.7.258"></span>καὶ τοὺς ἐν τῷ τρίτῳ γεγραμμένους, πρότερόν
<span class="lb" data-page="7.861" data-line="12" id="l7.861.12"></span>γε προσθεὶς τὰ λείποντα τῆς εἰς τὸν προγεγραμμένον ἄῤῥωστον
<span class="lb" data-page="7.861" data-line="13" id="l7.861.13"></span>ἐξηγήσεως. ὥσπερ οὖν ὅτι δύσπνους ἦν, ἐξ αὐτοῦ
<span class="lb" data-page="7.861" data-line="14" id="l7.861.14"></span>τοῦ νοσήματος τῆς φύσεως ἂν ἔγνωμεν, εἰ καὶ μὴ πρὸς Ἱπποκράτους
<span class="lb" data-page="7.861" data-line="15" id="l7.861.15"></span>εἴρητο μετὰ ταῦτα, οὕτω καὶ ὅτι τὸ τῆς δυσπνοίας
<span class="lb" data-page="7.861" data-line="16" id="l7.861.16"></span>ἦν εἶδος αὐτῷ μικρὸν καὶ πυκνὸν, οὐκ ἄδηλόν ἐστι, κᾂν Ἱπποκράτης
<span class="lb" data-page="7.861" data-line="17" id="l7.861.17"></span>μὴ γράφῃ· ὡς γὰρ ὅτι δυσπνοοῦσιν οἱ πλευριτικοὶ,
<span class="pb" data-page="7.862" id="p7.862"></span>
<span class="lb" data-page="7.862" data-line="1" id="l7.862.1"></span>φαίνεται, οὕτω καὶ ὅτι μικρὸν καὶ πυκνὸν ἀναπνέουσιν· εἴπομεν
<span class="lb" data-page="7.862" data-line="2" id="l7.862.2"></span>δὲ ἔμπροσθεν, ὡς οὐδὲν τῶν καὶ τοῖς ἄλλοις σαφῶς
<span class="lb" data-page="7.862" data-line="3" id="l7.862.3"></span>γιγνωσκομένων Ἱπποκράτης γράφει. καί τοι καὶ παρεφρόνησεν
<span class="lb" data-page="7.862" data-line="4" id="l7.862.4"></span>οὗτος ὁ ἄνθρωπος· λέγει γοῦν οὕτω περὶ αὐτοῦ· ἕκτῃ
<span class="lb" data-page="7.862" data-line="5" id="l7.862.5"></span>παράληρος· ἀλλὰ τοῦτο μὲν οὐχ ὡς νόσημα φύσει παρακοπτικὸν,
<span class="lb" data-page="7.862" data-line="6" id="l7.862.6"></span>ἀλλ’ ὡς ἐπιγιγνόμενον πάθημα πλευρίτισιν ἰσχυραῖς, οὐκ
<span class="lb" data-page="7.862" data-line="7" id="l7.862.7"></span>ἔμελλε δήπουθεν ἐκνικήσειν τὴν ἀπὸ τοῦ πόνου τροπὴν, οὐδὲ
<span class="lb" data-page="7.862" data-line="8" id="l7.862.8"></span>καθ’ αὑτὸ τυπώσειν τὴν τῆς δυσπνοίας ἰδέαν· ὁ δ’ ἐν τῇ πλευρᾷ
<span class="lb" data-page="7.862" data-line="9" id="l7.862.9"></span>πόνος ἰσχυρὸς ὢν, καθ’ ἑαυτὸν πάντως ἔμελλεν ἀλλοιώσειν
<span class="lb" data-page="7.862" data-line="10" id="l7.862.10"></span>τὴν ἀναπνοήν· εἰ δέ γε καθ’ ὑπόθεσιν ὁ μὲν πόνος ἦν ἀμυδρὸς,
<span class="lb" data-page="7.862" data-line="11" id="l7.862.11"></span>σφοδρὰ δὲ ἡ παραφροσύνη, πάντως ἂν ἢ τελέως ἐνίκησεν
<span class="lb" data-page="7.862" data-line="12" id="l7.862.12"></span>ἡ παραφροσύνη τὸν πόνον, ἢ ὡς τὸ πολύ· καὶ οὕτως ἂν
<span class="lb" data-page="7.862" data-line="13" id="l7.862.13"></span>ἤτοι διὰ παντὸς τοῦ νοσήματος ἀνέπνεεν ὁ τοιοῦτος ἄῤῥωστος
<span class="lb" data-page="7.862" data-line="14" id="l7.862.14"></span>μέγα καὶ ἀραιὸν, ἢ πλεῖστα μὲν οὕτως, σπανιάκις δὲ σμικρὸν
<span class="lb" data-page="7.862" data-line="15" id="l7.862.15"></span>καὶ πυκνόν· καὶ τοῦτο πάντως ὁ Ἱπποκράτης προεσημήνατο,
<span class="lb" data-page="7.862" data-line="16" id="l7.862.16"></span>καθάπερ ἐπὶ τοῦ ἐν Μελιβοίῃ νεανίσκου. τούτῳ γὰρ ἦν μέν
<span class="lb" data-page="7.862" data-line="17" id="l7.862.17"></span>τις καὶ καθ’ ὑποχόνδριον ἔντασις ὑπολάπαρος, ἀλλὰ καὶ παρεφρόνησε
<span class="lb" data-page="7.862" data-line="18" id="l7.862.18"></span>μεγάλως. γράφει γοῦν ἐπὶ μὲν τῆς ἐντάσεως οὕτως·
<span class="pb" data-page="7.863" id="p7.863"></span>
<span class="lb" data-page="7.863" data-line="1" id="l7.863.1"></span>ὑποχονδρίου ἔντασις ὑπολάπαρος, παραμήκης ἐξ ἀμφοτέρων·
<span class="lb" data-page="7.863" data-line="2" id="l7.863.2"></span>περὶ δὲ τῆς παραφροσύνης οὕτως· ἐν μὲν τῇ δεκάτῃ τῶν ἡμερῶν
<span class="lb" data-page="7.863" data-line="3" id="l7.863.3"></span>παρέκρουσεν ἀτρεμέως, ἐπὶ δὲ τῆς τεσσαρεσκαιδεκάτης
<span class="lb" data-page="7.863" data-line="4" id="l7.863.4"></span>πολλὰ παρέλεγεν, ἐπὶ δὲ τῆς εἰκοστῆς ἐξεμάνη, φησίν. ἦν
<span class="lb" data-page="7.863" data-line="5" id="l7.863.5"></span>μὲν οὖν καὶ μόνον αὐτῷ τοὔνομα τὸ ἐξεμάνη μέγεθος παραφροσύνης
<span class="lb" data-page="7.863" data-line="6" id="l7.863.6"></span>ἱκανὸν ἐνδείξασθαι, ἀλλὰ καὶ τὸ κόσμιον εἶναι καὶ
<span class="lb" data-page="7.863" data-line="7" id="l7.863.7"></span>σιωπηλὸν τὸν νεανίσκον αὐξητικόν ἐστιν οὐ σμικρὸν τοῦ μεγέθους
<span class="lb" data-page="7.863" data-line="8" id="l7.863.8"></span>αὐτῆς, εἴ γε δὴ κᾀν τῷ προῤῥητικῷ καὶ τὰς ἀποκρίσεις
<span class="lb" data-page="7.863" data-line="9" id="l7.863.9"></span>τὰς θρασείας, μήτοι γε τὰς παραφροσύνας αὐτὰς, κακάς φησιν
<span class="lb" data-page="7.863" data-line="10" id="l7.863.10"></span>εἶναι τοῖς κοσμίοις. οὐ γὰρ δὴ οὐδ’ ἄλλου τινὸς ἕνεκεν ἐν τῇ
<span class="lb" data-page="7.863" data-line="11" id="l7.863.11"></span>τῆς δεκάτης ἡμέρας διηγήσει προσέγραψεν τὰ περὶ τοῦ ἤθους
<span class="lb" data-page="7.863" data-line="12" id="l7.863.12"></span>τοῦ νεανίσκου. ἵνα δὲ μὴ δόξωμεν, ἐπειδὴ γέγραπται, παρέκρουσεν
<span class="lb" data-page="7.863" data-line="13" id="l7.863.13"></span>ἀτρεμέως, ἁπλῆν τινα εἶναι καὶ τὴν τυχοῦσαν παραφροσύνην,
<span class="lb" data-page="7.863" data-line="14" id="l7.863.14"></span>διὰ τοῦτο ἐπιφέρει, ἦν δὲ κόσμιος καὶ σιγῶν, ἐξ
<span class="lb" data-page="7.863" data-line="15" id="l7.863.15"></span>ὧν πάντων μὲν δὴ τούτων τὸ σφοδρὸν τῆς παραφροσύνης
<span class="lb" data-page="7.863" data-line="16" id="l7.863.16"></span>ἐνεδείξατο. τὴν δὲ καθ’ ὑποχόνδριον ἔντασιν ἐξ ἀμφοτέρων
<span class="lb" data-page="7.863" data-line="17" id="l7.863.17"></span>τῶν μερῶν τάχ’ ἄν τις δόξειεν μικρὸν καὶ πυκνὸν ἐργάσασθαι
<span class="lb" data-page="7.863" data-line="18" id="l7.863.18"></span>τὸ πνεῦμα· δι’ αὐτῶν γὰρ ὧν ὑπὲρ αὐτῆς ἔγραψεν, ἐνεδείξατο
<span class="lb" data-page="7.863" data-line="19" id="l7.863.19"></span>νενικημένην εὐλόγως ὑπὸ τῆς παραφροσύνης. οὐ γὰρ ἁπλῶς
<span class="pb" data-page="7.864" id="p7.864"></span>
<span class="lb" data-page="7.864" data-line="1" id="l7.864.1"></span>εἶπεν· ἦν δὲ καθ’ ὑποχόνδριον ἔντασις, ἀλλὰ προσέθηκεν
<span class="lb" data-page="7.864" data-line="2" id="l7.864.2"></span>ὑπολάπαρος, δηλῶν ὡς οὐκ ἦν σὺν ὄγκῳ μεγάλῳ. λαπαρὸν
<span class="lb" data-page="7.864" data-line="3" id="l7.864.3"></span>γὰρ τὸ κενόν. ἐκ δὲ τοῦ παραμήκης τοὐναντίον ἐμφαίνει
<span class="lb" data-page="7.864" data-line="4" id="l7.864.4"></span>ᾧ πολλάκις αὐτὸς λέγει τῷ ἀνεσπασμένῳ ὑποχονδρίῳ. ὅταν
<span class="lb" data-page="7.864" data-line="5" id="l7.864.5"></span>μὲν γὰρ ὑπὸ τῶν φρενῶν τείνηται, τότε μὲν ἀνασπᾶταί τε καὶ
<span class="lb" data-page="7.864" data-line="6" id="l7.864.6"></span>κατακρύπτεται πᾶν, ἑλκόμενον εἰς τὸν θώρακα· ὅταν δ’ ὑπό
<span class="lb" data-page="7.864" data-line="7" id="l7.864.7"></span>τινος τῶν κάτω, παραμήκης τηνικαῦθ’ ἡ τάσις φαίνεται, οὐδὲν
<span class="lb" data-page="7.864" data-line="8" id="l7.864.8"></span>γάρ ἐστιν ἐπίπροσθεν τὸ κατακρύψον αὐτὴν, ὥσπερ ἐπὶ
<span class="lb" data-page="7.864" data-line="9" id="l7.864.9"></span>τοῦ θώρακος αἵ τε νόθοι πλευραὶ καὶ τὸ στέρνον. οὐ μόνον
<span class="lb" data-page="7.864" data-line="10" id="l7.864.10"></span>οὖν ἐκ τούτων δῆλον, ὡς σμικρὰ παντάπασιν ἡ κατὰ τὸ ὑποχόνδριον
<span class="lb" data-page="7.864" data-line="11" id="l7.864.11"></span>ἦν διάθεσις εἰς δυσπνοίας γένεσιν, ἀλλὰ κᾀξ αὐτοῦ
<span class="lb" data-page="7.864" data-line="12" id="l7.864.12"></span>τοῦ προσγράψαι τὸν Ἱπποκράτην περὶ τῆς ὀδύνης αὐτοῦ μηδέν.
<span class="lb" data-page="7.864" data-line="13" id="l7.864.13"></span>οὐ γὰρ ἂν ἐσιώπησεν, εἴπερ ἦν ὀδυνηρὸν, ἔθος ὂν αὐτῷ
<span class="lb" data-page="7.864" data-line="14" id="l7.864.14"></span><span class="milestone ed2page" data-n="7.259" data-unit="ed2page" id="ed2page.7.259"></span>μηδὲν τῶν τοιούτων ἀργῶς παρέρχεσθαι. εἴπερ οὖν
<span class="lb" data-page="7.864" data-line="15" id="l7.864.15"></span>ταῦτα μὲν ἦν πάντως σμικρὰ, οὔτε γὰρ ὄγκος τις ἐν αὐτῷ
<span class="lb" data-page="7.864" data-line="16" id="l7.864.16"></span>μέγας οὔτε πόνος, οὔτε τὰς φρένας ἔθλιβεν, ἀλλὰ κατὰ
<span class="lb" data-page="7.864" data-line="17" id="l7.864.17"></span><span class="milestone ed1page" data-n="3.184" data-unit="ed1page" id="ed1page.3.184"></span>τῆς γαστρὸς ὅλης ἐξετέτατο, τῇ παραφροσύνῃ δ’ οὐδὲν ﻿
<span class="pb" data-page="7.865" id="p7.865"></span>
<span class="lb" data-page="7.865" data-line="1" id="l7.865.1"></span>ἐνέδει πρὸς τὸ μεγίστην εἶναι καὶ χαλεπωτάτην, κατὰ λόγον
<span class="lb" data-page="7.865" data-line="2" id="l7.865.2"></span>ἐνικήθη τελέως ὑπ’ αὐτοῦ ἡ κατὰ τὸ ὑποχόνδριον διάθεσις,
<span class="lb" data-page="7.865" data-line="3" id="l7.865.3"></span>ὥστε γενέσθαι δι’ ὅλου τοῦ νοσήματος τὴν ἀναπνοὴν ἀραιὰν
<span class="lb" data-page="7.865" data-line="4" id="l7.865.4"></span>καὶ μεγάλην. διὰ τοῦτ’ οὖν καὶ ὁ Ἱπποκράτης ἀμφοτέρων
<span class="lb" data-page="7.865" data-line="5" id="l7.865.5"></span>ὁμοῦ μνημονεύει, τοῦ τε τῆς δυσπνοίας εἴδους καὶ τῆς κατὰ τὸ
<span class="lb" data-page="7.865" data-line="6" id="l7.865.6"></span>ὑποχόνδριον διαθέσεως. ἔχει δ’ ἡ λέξις ὧδε· πνεῦμα ἀραιὸν,
<span class="lb" data-page="7.865" data-line="7" id="l7.865.7"></span>μέγα, διὰ χρόνου, ὑποχονδρίου ἔντασις ὑπολάπαρος· ἵνα μή
<span class="lb" data-page="7.865" data-line="8" id="l7.865.8"></span>τις ἀργῶς παρέλθοι τὸν λόγον, ἀλλ’ ἑξῆς ἀλλήλων ἀναγνοὺς
<span class="lb" data-page="7.865" data-line="9" id="l7.865.9"></span>δύο διαθέσεις, ἐναντίον εἶδος δυσπνοίας ἐργάζεσθαι πεφυκυίας,
<span class="lb" data-page="7.865" data-line="10" id="l7.865.10"></span>ἐπισκέπτηται τὴν αἰτίαν τοῦ κρατῆσαι μὲν τελέως τὴν παραφροσύνην,
<span class="lb" data-page="7.865" data-line="11" id="l7.865.11"></span>νικηθῆναι δὲ τὴν καθ’ ὑποχόνδριον ἔντασιν. ἀλλ’
<span class="lb" data-page="7.865" data-line="12" id="l7.865.12"></span>ἡμεῖς γε καὶ τὴν αἰτίαν εἰρήκαμεν καὶ τὴν γνώμην τἀνδρὸς
<span class="lb" data-page="7.865" data-line="13" id="l7.865.13"></span>ἐξηγησάμεθα, καὶ χρὴ μεταβάντας ἤδη τὸ λοιπὸν μέρος τοῦ
<span class="lb" data-page="7.865" data-line="14" id="l7.865.14"></span>προτεθέντος λόγου διελθεῖν. ὅταν μὲν γὰρ ἡ παραφροσύνη
<span class="lb" data-page="7.865" data-line="15" id="l7.865.15"></span>τελέως νικήσῃ τὴν ἐναντίαν διάθεσιν, αὕτη μόνη κατὰ τὴν
<span class="lb" data-page="7.865" data-line="16" id="l7.865.16"></span>ἑαυτῆς δύναμιν ἀλλοιοῖ τὴν ἀναπνοὴν, ὡς ἐπὶ τοῦ προγεγραμμένου
<span class="lb" data-page="7.865" data-line="17" id="l7.865.17"></span>γέγραπται νεανίσκου, τοῦ κατὰ τὸ τρίτον τῶν ἐπιδημιῶν
<span class="lb" data-page="7.865" data-line="18" id="l7.865.18"></span>ὑστάτου γεγραμμένου· ἀλλὰ μὴν καὶ ὅτι τοῦ πόνου τελέως
<span class="pb" data-page="7.866" id="p7.866"></span>
<span class="lb" data-page="7.866" data-line="1" id="l7.866.1"></span>λέως κρατοῦντος, οὐδὲν παρεμφαίνεται τῆς κατὰ τὴν παραφροσύνην
<span class="lb" data-page="7.866" data-line="2" id="l7.866.2"></span>δυσπνοίας, ἐπ’ Ἀναξίωνος ἐδείξαμεν, ὃς ἐν τῷ τρίτῳ
<span class="lb" data-page="7.866" data-line="3" id="l7.866.3"></span>καὶ αὐτὸς γέγραπται τῶν ἐπιδημιῶν, ὄγδοος ἀπὸ τῆς λοιμώδους
<span class="lb" data-page="7.866" data-line="4" id="l7.866.4"></span>καταστάσεως· ἐπὶ δ’ αὖ τῆς Δεάλκους γυναικὸς, ἧς καὶ
<span class="lb" data-page="7.866" data-line="5" id="l7.866.5"></span>πρόσθεν ἐμνημονεύσαμεν, ὀγδόης μὲν ἀπὸ τούτου, πεντεκαιδεκάτης
<span class="lb" data-page="7.866" data-line="6" id="l7.866.6"></span>δὲ μετὰ τὴν λοιμώδη κατάστασιν γεγραμμένης, ὡς τὰ
<span class="lb" data-page="7.866" data-line="7" id="l7.866.7"></span>πολλὰ μὲν ἡ παραφροσύνη κρατεῖ, σπανιάκις δὲ καὶ κρατεῖται.
<span class="lb" data-page="7.866" data-line="8" id="l7.866.8"></span>ἀλλὰ τὰς μὲν ῥήσεις ὀλίγον ἔμπροσθεν, ἡνίκ’ ἐξηγούμην οἷόν
<span class="lb" data-page="7.866" data-line="9" id="l7.866.9"></span>τι δηλοῖ τὸ διὰ χρόνου, παρέγραψα, νυνὶ δὲ καὶ τὰς διαθέσεις
<span class="lb" data-page="7.866" data-line="10" id="l7.866.10"></span>αὐτὰς τὰς μαχομένας ἐρῶ, ἑπόμενος κᾀνταῦθα ταῖς ὑφ’ Ἱπποκράτους
<span class="lb" data-page="7.866" data-line="11" id="l7.866.11"></span>εἰρημέναις λέξεσιν. ἐπώδυνος μὲν οὖν διάθεσις οὐδεμία
<span class="lb" data-page="7.866" data-line="12" id="l7.866.12"></span>ταύτῃ τῇ ἀνθρώπῳ συμβῆναι φαίνεται, κατάψυξις δὲ ἐπεκράτησε,
<span class="lb" data-page="7.866" data-line="13" id="l7.866.13"></span>μαραινομένης τῆς ἐμφύτου θερμασίας. ἐκ γὰρ τοῦ
<span class="lb" data-page="7.866" data-line="14" id="l7.866.14"></span>γεγράφθαι περὶ αὐτῆς, πυρετοὶ πρὸς χεῖρα λεπτοὶ, ἀκρέων
<span class="lb" data-page="7.866" data-line="15" id="l7.866.15"></span>ψύξις, τοῦτο δηλοῦται, κᾀκ τοῦ περιστέλλεσθαι δι’ ὅλου τοῦ
<span class="lb" data-page="7.866" data-line="16" id="l7.866.16"></span>νοσήματος. εἰπὼν γὰρ, ἐξ ἀρχῆς δὲ περιεστέλλετο, μετὰ ταῦτα
<span class="lb" data-page="7.866" data-line="17" id="l7.866.17"></span>ἐπὶ τέλει τῆς ὅλης διηγήσεως, ἀεὶ περιεστέλλετό, φησι. ἀλλὰ
<span class="lb" data-page="7.866" data-line="18" id="l7.866.18"></span>καὶ τὸ ἀπὸ λύπης ἄρξασθαι, τούτοις ὁμολογεῖ. τί γὰρ φησι;
<span class="pb" data-page="7.867" id="p7.867"></span>
<span class="lb" data-page="7.867" data-line="1" id="l7.867.1"></span>πυρετὸς φρικώδης ἐκ λύπης ἔλαβε. ἀλλὰ καὶ αὐτὸς ὁ φρικώδης
<span class="lb" data-page="7.867" data-line="2" id="l7.867.2"></span>πυρετὸς κατὰ τὴν αὐτὴν αἰτίαν ἐγένετο. καὶ μὲν δὴ καὶ
<span class="lb" data-page="7.867" data-line="3" id="l7.867.3"></span>τὸ τὰ πινόμενα διεξέρχεσθαι τὴν γαστέρα, μηδ’ ἐπὶ βραχὺ
<span class="lb" data-page="7.867" data-line="4" id="l7.867.4"></span>συνιστάμενα, μέγιστον τεκμήριον τοῦ τὴν ἔμφυτον θερμασίαν
<span class="lb" data-page="7.867" data-line="5" id="l7.867.5"></span>ἀποσβέννυσθαι. καὶ τὸ δέρμα δὲ τὸ καρφαλέον, τὸ ἀπεξηραμμένον
<span class="lb" data-page="7.867" data-line="6" id="l7.867.6"></span>ἐστί. συναπόλλυται δὲ ταῖς τοιαύταις ξηρότησι τὸ ἔμφυτον
<span class="lb" data-page="7.867" data-line="7" id="l7.867.7"></span>θερμόν. ἀλλὰ μὴν ὅτι γε ταῦτ’ ἐπ’ αὐτῆς ἐγένετο, δηλοῦσιν
<span class="lb" data-page="7.867" data-line="8" id="l7.867.8"></span>αἱ λέξεις αὗται. ἑπτακαιδεκάτῃ γάρ, φησιν, ἐρεθισμοὶ
<span class="lb" data-page="7.867" data-line="9" id="l7.867.9"></span>ἀπὸ κοιλίης ταραχώδεες, ἔπειτα δ’ αὐτὰ τὰ ποτὰ διῄει, οὐδὲ
<span class="lb" data-page="7.867" data-line="10" id="l7.867.10"></span>συνίστατο· ἀναισθήτως εἶχε πάντων· δέρματος περίτασις καρφαλέα.
<span class="lb" data-page="7.867" data-line="11" id="l7.867.11"></span>εὐλόγως οὖν δι’ ὅλου τοῦ νοσήματος ἐπεκράτησε τὸ
<span class="lb" data-page="7.867" data-line="12" id="l7.867.12"></span>μέγα καὶ ἀραιὸν πνεῦμα, παρενέπιπτε δέ ποτε καὶ τὸ βραχὺ τὸ
<span class="lb" data-page="7.867" data-line="13" id="l7.867.13"></span>ταῖς καταψύξεσιν ἑπόμενον. ἀναμνήσω δὲ καὶ νῦν τῶν ῥήσεων,
<span class="lb" data-page="7.867" data-line="14" id="l7.867.14"></span>ὡς ἔμπροσθεν ἤδη παρέγραψα· τεσσαρεσκαιδεκάτῃ πνεῦμα
<span class="lb" data-page="7.867" data-line="15" id="l7.867.15"></span>ἀραιὸν, μέγα, διὰ χρόνου, καὶ πάλιν βραχύπνοος. εἰκοστῇ
<span class="lb" data-page="7.867" data-line="16" id="l7.867.16"></span>λόγοι πολλοὶ, πάλιν ἱδρύνθη, ἄφωνος, βραχύπνοος. μιῇ καὶ
<span class="lb" data-page="7.867" data-line="17" id="l7.867.17"></span>εἰκοστῇ ἀπέθανε. ταύτῃ διὰ τέλεος πνεῦμα<span class="milestone ed2page" data-n="7.260" data-unit="ed2page" id="ed2page.7.260"></span> ἀραιὸν, μέγα.
<span class="lb" data-page="7.867" data-line="18" id="l7.867.18"></span>ἐνταῦθα μὲν οὖν ἡ παραφροσύνη τῆς καταψύξεως ἐπεκράτει,
<span class="pb" data-page="7.868" id="p7.868"></span>
<span class="lb" data-page="7.868" data-line="1" id="l7.868.1"></span>καὶ διὰ τοῦτο σπανίως μὲν βραχύπνους, δι’ ὅλου δὲ τοῦ νοσήματος
<span class="lb" data-page="7.868" data-line="2" id="l7.868.2"></span>μακρόπνους ἐτηρήθη. ἔμπαλιν δὲ ἐπὶ τοῦ Πυθίωνος,
<span class="lb" data-page="7.868" data-line="3" id="l7.868.3"></span>οὗ καὶ πρόσθεν ἐμνημόνευσα, βραχύπνοια μὲν ἦν δι’ ὅλου τοῦ
<span class="lb" data-page="7.868" data-line="4" id="l7.868.4"></span>νοσήματος, ὀλιγάκις δέ ποτε συνέβαινεν ἡ μακρόπνοια, κατὰ
<span class="lb" data-page="7.868" data-line="5" id="l7.868.5"></span>λόγον, δύο γὰρ ἀντέκειντο τῇ παραφροσύνῃ διαθέσεις βραχυπνοίας
<span class="lb" data-page="7.868" data-line="6" id="l7.868.6"></span>αἰτίαι, πόνος καὶ κατάψυξις, ἄμφω μὲν μικρὰν πεφυκότα
<span class="lb" data-page="7.868" data-line="7" id="l7.868.7"></span>ποιεῖν τὴν ἀναπνοὴν, ἀλλ’ ὁ μὲν πόνος μετὰ πυκνότητος,
<span class="lb" data-page="7.868" data-line="8" id="l7.868.8"></span>ἡ δὲ κατάψυξις μετὰ ἀραιότητος. ὅτι μὲν οὖν παρεφρόνησε,
<span class="lb" data-page="7.868" data-line="9" id="l7.868.9"></span>γέγραπται πολλάκις αὐτοῖς ὀνόμασιν ὑπ’ αὐτοῦ τοῦ
<span class="lb" data-page="7.868" data-line="10" id="l7.868.10"></span>Ἱπποκράτους, ὥστε τοῦτο μὲν οὐκ ἄν τινα λάθοι· ἀλλ’ οὐδὲ
<span class="lb" data-page="7.868" data-line="11" id="l7.868.11"></span>τὸ τοῦ πόνου τοῦ κατὰ τὴν κοιλίαν, καὶ γὰρ καὶ τοῦτο σαφῶς
<span class="lb" data-page="7.868" data-line="12" id="l7.868.12"></span>ὧδε γέγραπται· κατὰ δὲ κοιλίην, βάρος μετὰ πόνου· ὅτι
<span class="lb" data-page="7.868" data-line="13" id="l7.868.13"></span>δὲ κατέψυκτο, καὶ ἡ ἔμφυτος θερμασία ἐμαραίνετο, δῆλον ἐκ
<span class="lb" data-page="7.868" data-line="14" id="l7.868.14"></span>τῶνδε· δευτέρῃ περὶ μέσον ἡμέρης ψύξις ἀκρέων, τὰ δὲ περὶ
<span class="lb" data-page="7.868" data-line="15" id="l7.868.15"></span>χεῖρας καὶ κεφαλὴν μᾶλλον· εἶθ’ ἑξῆς ἐν τῇ τῆς τρίτης ἡμέρας
<span class="lb" data-page="7.868" data-line="16" id="l7.868.16"></span>διηγήσει, ὀψὲ δὲ περὶ ἡλίου δυσμὰς ὑπεψύχθη μικρά· ἐπὶ δὲ
<span class="lb" data-page="7.868" data-line="17" id="l7.868.17"></span>γε τῆς τετάρτης ἡμέρας, οὐ μόνον ὅτι ψύξις, ἀλλὰ καὶ ὅτι
<span class="lb" data-page="7.868" data-line="18" id="l7.868.18"></span>ἀνεθερμάνθη μετὰ χρόνον, προσγέγραπται. σαφέστερον δὲ
<span class="pb" data-page="7.869" id="p7.869"></span>
<span class="lb" data-page="7.869" data-line="1" id="l7.869.1"></span>περὶ τῆς ὀγδόης ἡμέρας διηγούμενος, πρωῒ μὲν ἐκοιμήθη, φησὶ,
<span class="lb" data-page="7.869" data-line="2" id="l7.869.2"></span>μικρὰ, ταχὺ δὲ ψύξις, ὀψὲ δὲ πάλιν ἀνεθερμάνθη. αὖθις δ’
<span class="lb" data-page="7.869" data-line="3" id="l7.869.3"></span>ἐπὶ τῆς δεκάτης ἡμέρας, πολλὴ ψύξις, φησί. ἐκ τῶνδε μὲν οὖν
<span class="lb" data-page="7.869" data-line="4" id="l7.869.4"></span>δῆλον ὅτι καὶ ψύξις ἦν, οὐ μόνον πόνος καὶ παραφροσύνη
<span class="lb" data-page="7.869" data-line="5" id="l7.869.5"></span>τῷ Πυθίωνι. ὅτι δὲ ἐπεκράτει μὲν ἡ βραχύπνοια, ἦν δέ τις καὶ
<span class="lb" data-page="7.869" data-line="6" id="l7.869.6"></span>μακρόπνοια, γένοιτ’ ἂν σαφὲς ἐν τῇ τῆς δευτέρας ἡμέρας διηγήσει.
<span class="lb" data-page="7.869" data-line="7" id="l7.869.7"></span>γέγραπται γὰρ ὡδὶ, βραχύπνοος ἐπὶ χρόνον πολύν.
<span class="lb" data-page="7.869" data-line="8" id="l7.869.8"></span>τοῦτο γὰρ τὸ, χρόνον πολὺν, ἐνδεικτικόν ἐστι τοῦ γε μὴ μόνην
<span class="lb" data-page="7.869" data-line="9" id="l7.869.9"></span>εἶναι τὴν βραχύπνοιαν, ἀλλὰ καὶ τοῦ πλεονεκτεῖν αὐτὴν τῆς
<span class="lb" data-page="7.869" data-line="10" id="l7.869.10"></span>(ἐπὶ) μακροπνοίας. γέγραπται δὲ καὶ οὗτος ὁ Πυθίων ἐν τῷ
<span class="lb" data-page="7.869" data-line="11" id="l7.869.11"></span>τρίτῳ τῶν ἐπιδημιῶν, τρίτος μετὰ τὴν λοιμώδη κατάστασιν,
<span class="lb" data-page="7.869" data-line="12" id="l7.869.12"></span>ὥστ’ ἔνεστιν ἑκάστῳ καθ’ ἑαυτὴν ἐπὶ πλέον ἐνδιατρίβειν ταῖς
<span class="lb" data-page="7.869" data-line="13" id="l7.869.13"></span>τοῦ παλαιοῦ ῥήσεσιν, ἵνα μὴ πάσας αὐτὰς ἡμεῖς παραγράφοντες
<span class="lb" data-page="7.869" data-line="14" id="l7.869.14"></span>μακρὸν ποιῶμεν τὸν λόγον.
</p>
          </article>

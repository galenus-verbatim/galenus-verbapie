<article xmlns="http://www.w3.org/1999/xhtml" id="urn:cts:greekLit:tlg0057.tlg056.1st1K-grc1:2.9">
<span class="pb page1" data-page="7.869" id="p7.869"></span>
<span class="milestone ed1page page1" data-n="3.184" data-unit="ed1page" id="ed1page.3.184"></span>
<span class="milestone ed2page page1" data-n="7.260" data-unit="ed2page" id="ed2page.7.260"></span>
            <p>
<span class="lb" data-page="7.869" data-line="15" id="l7.869.15"></span>Ἀλλὰ καὶ ὅτι μηδεμίαν λέξιν ἐναντίαν τοῖς
<span class="lb" data-page="7.869" data-line="16" id="l7.869.16"></span>ὑφ’ ἡμῶν λεγομένοις ἑκόντες εἶναι παραλείπομεν, εἴ τις ἐπ’
<span class="lb" data-page="7.869" data-line="17" id="l7.869.17"></span>αὐτὰ τὰ βιβλία παραγένηται, μάλιστ’ ἂν πεισθείη. καὶ διὰ
<span class="lb" data-page="7.869" data-line="18" id="l7.869.18"></span>τοῦτο μηνύομεν ἡμεῖς, ἐν τίνι τε τῶν βιβλίων ὁ ἄῤῥωστος,
<span class="lb" data-page="7.869" data-line="19" id="l7.869.19"></span>ὑπὲρ οὗ ποτ’ ἂν ἑκάστοτε διαλεγόμενοι τύχωμεν, γέγραπται ﻿
<span class="pb" data-page="7.870" id="p7.870"></span>
<span class="lb" data-page="7.870" data-line="1" id="l7.870.1"></span>καὶ πόστος ἐστὶν ἢ ἀπὸ τῆς ἀρχῆς, ἢ ἀπὸ καταστάσεως ἀριθμοῦντι,
<span class="lb" data-page="7.870" data-line="2" id="l7.870.2"></span>πρὸς τὸ μὴ καταμέλλειν διὰ ταῦτά τινα, καὶ περὶ τὴν
<span class="lb" data-page="7.870" data-line="3" id="l7.870.3"></span>ἀνεύρεσιν ὀκνοῦντα ἢ ἀβασανίστως ἡμῖν πιστεύειν, ὅπερ οὐ
<span class="lb" data-page="7.870" data-line="4" id="l7.870.4"></span>βουλόμεθα, ἢ ὑποπτεύειν, ὥστε καὶ παραγράφοντας ἡμᾶς, ὃ
<span class="lb" data-page="7.870" data-line="5" id="l7.870.5"></span>δὴ πολλοὶ τῶν ἐξηγησαμένων ἐποίησαν. ἀλλ’ ἐκεῖνοι μὲν διὰ
<span class="lb" data-page="7.870" data-line="6" id="l7.870.6"></span>τοῦτο σιγῶσι τὰ βιβλία, καὶ κατακρύπτουσιν ἑκόντες, ἐξ ὧν
<span class="lb" data-page="7.870" data-line="7" id="l7.870.7"></span>ἂν ἑκάστοτε παραγράφωσι τὰς λέξεις, ἡμεῖς δὲ οὐκ αὐτὰ μόνον,
<span class="lb" data-page="7.870" data-line="8" id="l7.870.8"></span>ἀλλὰ καὶ τοὺς τόπους αὐτοὺς καὶ τὰ κεφάλαια μηνύομεν, ὑπὲρ
<span class="lb" data-page="7.870" data-line="9" id="l7.870.9"></span>τοῦ ῥᾷον εὑρίσκειν τὰ βουλόμενα· ἴσμεν γὰρ ὅτι βεβαιοτέραν
<span class="lb" data-page="7.870" data-line="10" id="l7.870.10"></span>πίστιν ὧν λέγομεν ἕξουσιν οἱ πᾶν ἀναγνόντες τοῦ βιβλίου τὸ
<span class="lb" data-page="7.870" data-line="11" id="l7.870.11"></span>χωρίον, ἐξ οὗ τὴν ῥῆσιν παραγράφομεν. τῶν μὲν δὴ προειρημένων
<span class="lb" data-page="7.870" data-line="12" id="l7.870.12"></span>ἀῤῥώστων ἠνάγκασεν ἡμᾶς ἡ ἀκολουθία τοῦ λόγου μνημονεῦσαι,
<span class="lb" data-page="7.870" data-line="13" id="l7.870.13"></span>βουληθέντας <span class="milestone ed2page" data-n="7.261" data-unit="ed2page" id="ed2page.7.261"></span>δηλῶσαι, καθ’ ὅντινα τρόπον
<span class="lb" data-page="7.870" data-line="14" id="l7.870.14"></span>ἐνίοτε μὲν ἡ παραφροσύνη μόνη τὴν δύσπνοιαν ἐργάζεται, νικῶσα
<span class="lb" data-page="7.870" data-line="15" id="l7.870.15"></span>τὴν ἐναντίαν διάθεσιν, ἐνίοτε δὲ νικηθεῖσα τελέως ἐξίτηλος
<span class="lb" data-page="7.870" data-line="16" id="l7.870.16"></span>γίνεται· καὶ ποτὲ μὲν ὡς τὸ πολὺ κρατεῖ, σπανίως ἐμπιπτούσης
<span class="lb" data-page="7.870" data-line="17" id="l7.870.17"></span>τῆς διαφερούσης <span class="milestone ed1page" data-n="3.185" data-unit="ed1page" id="ed1page.3.185"></span>δυσπνοίας, ποτὲ δὲ κρατεῖται
<span class="lb" data-page="7.870" data-line="18" id="l7.870.18"></span>κατὰ τὸ σπάνιον αὐτή που παρεμφαινομένη. καὶ ἤδη δῆλον
<span class="pb" data-page="7.871" id="p7.871"></span>
<span class="lb" data-page="7.871" data-line="1" id="l7.871.1"></span>ὅπερ ἐν ἀρχῇ ἐλέγομεν, ὡς ᾧ μὲν τὸ μέγα καὶ ἀραιὸν πνεῦμα,
<span class="lb" data-page="7.871" data-line="2" id="l7.871.2"></span>πάντως καὶ παραφροσύνη, ᾧ δὲ παραφροσύνη, οὐ πάντως
<span class="lb" data-page="7.871" data-line="3" id="l7.871.3"></span>τούτῳ μέγα καὶ ἀραιὸν τὸ πνεῦμα.
</p>
          </article>

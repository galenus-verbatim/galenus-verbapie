<article xmlns="http://www.w3.org/1999/xhtml" id="urn:cts:greekLit:tlg0057.tlg056.1st1K-grc1:3.1">
<span class="pb page1" data-page="7.888" id="p7.888"></span>
<span class="milestone ed1page page1" data-n="3.187" data-unit="ed1page" id="ed1page.3.187"></span>
<span class="milestone ed2page page1" data-n="7.267" data-unit="ed2page" id="ed2page.7.267"></span>
            <h2>ΓΑΛΗΝΟΥ ΠΕΡΙ ΔΥΣΠΝΟΙΑΣ
<br></br>ΒΙΒΛΙΟΝ ΤΡΙΤΟΝ.
</h2>
            <p>
<span class="lb" data-page="7.888" data-line="1" id="l7.888.1"></span>Τὸν περὶ τῆς δυσπνοίας λόγον εἰς δύο διδασκαλίας
<span class="lb" data-page="7.888" data-line="2" id="l7.888.2"></span>τεμόντες, ἐν μὲν τῷ πρώτῳ τῶν ὑπομνημάτων, ὅσα
<span class="lb" data-page="7.888" data-line="3" id="l7.888.3"></span>χρὴ γινώσκειν ὑπὲρ αὐτοῦ τὸν ἰατρὸν, ἅμα ταῖς οἰκείαις ἀποδείξεσιν
<span class="lb" data-page="7.888" data-line="4" id="l7.888.4"></span>ἐδηλώσαμεν· ἐν δὲ τῷ πρὸ τούτου δευτέρῳ καὶ αὐτῷ
<span class="lb" data-page="7.888" data-line="5" id="l7.888.5"></span>δὲ τούτῳ τῷ τρίτῳ τῶν Ἱπποκράτει περὶ δυσπνοίας εἰρημένων
<span class="lb" data-page="7.888" data-line="6" id="l7.888.6"></span>ἐν ἅπασι τοῖς συγγράμμασιν ἐξήγησιν ποιούμεθα· ὥστε τοὺς
<span class="lb" data-page="7.888" data-line="7" id="l7.888.7"></span>μὲν αὐτῶν τῶν ἔργων τῆς τέχνης μόνων ἐφιεμένους, μηδὲν δ’,
<span class="lb" data-page="7.888" data-line="8" id="l7.888.8"></span>ὡς αὐτοί φασιν, πολυπραγμονεῖν ἀξιοῦντας ὑπὲρ τῶν τοῖς
<span class="lb" data-page="7.888" data-line="9" id="l7.888.9"></span>παλαιοῖς εἰρημένων, ἔχειν ἅπαν ἱκανῶς, ὃ σπουδάζουσιν, ἐκ
<span class="lb" data-page="7.888" data-line="10" id="l7.888.10"></span>τοῦ πρώτου λόγου· τοὺς δὲ καὶ τὴν Ἱπποκράτους γνώμην ἐπιμαθεῖν
<span class="lb" data-page="7.888" data-line="11" id="l7.888.11"></span>ὀρεγομένους τε ἅμα καὶ δυναμένους, ἐκ τῶνδε τῶν
<span class="pb" data-page="7.889" id="p7.889"></span>
<span class="lb" data-page="7.889" data-line="1" id="l7.889.1"></span>γραμμάτων ἀναλέγεσθαι. τὸ μὲν οὖν ὀρέγεσθαι γνῶναι τὰ
<span class="lb" data-page="7.889" data-line="2" id="l7.889.2"></span>τοῖς ἀρίστοις εἰρημένα, κοινὸν ἁπάντων ἐστὶ τῶν φύσει φιλοκάλων·
<span class="lb" data-page="7.889" data-line="3" id="l7.889.3"></span>τὸ δὲ καὶ δυνηθῆναι μαθεῖν αὐτὰ, μακροτέρου χρόνου
<span class="lb" data-page="7.889" data-line="4" id="l7.889.4"></span>δεόμενον, οὐκέθ’ ὁμοίως πᾶσιν ὑπάρχει· πολλοὶ γὰρ ὑπὸ
<span class="lb" data-page="7.889" data-line="5" id="l7.889.5"></span>πολλῆς περιστάσεως πραγμάτων ἀποστεροῦνται τῆς περὶ τὰ
<span class="lb" data-page="7.889" data-line="6" id="l7.889.6"></span>κάλλιστα σχολῆς. ταῦτ’ ἄρα καὶ ἡμεῖς οἴδαμεν καὶ τὸ κατεπεῖγον
<span class="lb" data-page="7.889" data-line="7" id="l7.889.7"></span>εἰς τὰ τῆς τέχνης ἔργα διήλθομεν ἐν τῷ πρώτῳ τῶνδε
<span class="lb" data-page="7.889" data-line="8" id="l7.889.8"></span>τῶν ὑπομνημάτων, ἰδίᾳ δ’ ἑξῆς τὴν Ἱπποκράτους γνώμην
<span class="lb" data-page="7.889" data-line="9" id="l7.889.9"></span><span class="milestone ed2page" data-n="7.268" data-unit="ed2page" id="ed2page.7.268"></span>ἐξηγούμεθα διὰ τῶν ὑπολοίπων δυοῖν γραμμάτων, ὧν τὸ
<span class="lb" data-page="7.889" data-line="10" id="l7.889.10"></span>μὲν δεύτερόν ἐστι, τὸ δὲ τρίτον γινόμενον κατὰ τὴν ἐξ ἀρχῆς
<span class="lb" data-page="7.889" data-line="11" id="l7.889.11"></span>τάξιν. καὶ χρὴ τὸν μέλλοντα τοῖς ἐν αὐτῷ λεγομένοις ἀκολουθήσειν
<span class="lb" data-page="7.889" data-line="12" id="l7.889.12"></span>ὡμιληκέναι τῷ δευτέρῳ πρότερον ἐπιμελῶς, ἐν ᾧ πρῶτον
<span class="lb" data-page="7.889" data-line="13" id="l7.889.13"></span>μὲν τὴν ὅλην γνώμην ἐδείξαμεν τοῦ Ἱπποκράτους, ὅτι μηδὲν
<span class="lb" data-page="7.889" data-line="14" id="l7.889.14"></span>τῶν ἐπιτυχόντων, μηδ’ ὧν οἱ πολλοὶ τῶν ἰατρῶν ἴσασι,
<span class="lb" data-page="7.889" data-line="15" id="l7.889.15"></span>γράφειν ἀξιοῖ, δεύτερον δὲ καὶ κατὰ μέρος ἅπαντας ἐπήλθομεν
<span class="lb" data-page="7.889" data-line="16" id="l7.889.16"></span>τοὺς ἐν τῷ πρώτῳ τε καὶ τρίτῳ τῶν ἐπιδημιῶν ἀῤῥώστους,
<span class="lb" data-page="7.889" data-line="17" id="l7.889.17"></span>ἐπιδεικνύντες ἐπὶ πολλῶν μὲν, ὅτι εἰ καὶ δυσπνοεῖν ἀναγκαῖον
<span class="lb" data-page="7.889" data-line="18" id="l7.889.18"></span>ὂν τοῖς κάμνουσιν, ὅμως οὐκ ἔγραψε, καθάπερ οὐδ’ ἄλλα
<span class="pb" data-page="7.890" id="p7.890"></span>
<span class="lb" data-page="7.890" data-line="1" id="l7.890.1"></span>πολλὰ τῶν ἐξ ἀνάγκης τοῖς γεγραμμένοις ἑπομένων, ἃ γὰρ ἔστι
<span class="lb" data-page="7.890" data-line="2" id="l7.890.2"></span>καὶ χωρὶς τοῦ παρ’ ἐκείνου μαθεῖν, ἐξ ὧν εἶπεν ὁρμώμενον
<span class="lb" data-page="7.890" data-line="3" id="l7.890.3"></span>αὐτόν τινα ἐξευρεῖν, ταῦτ’ οὐκ ᾤετο χρῆναι γράφειν, ἐπὶ πολλῶν
<span class="lb" data-page="7.890" data-line="4" id="l7.890.4"></span>δὲ καὶ τὸ τῆς δυσπνοίας εἶδος αὐταῖς παραγράφει ταῖς
<span class="lb" data-page="7.890" data-line="5" id="l7.890.5"></span>τῶν νοσούντων διηγήσεσιν, ἐπειδὰν ἤτοι μὴ κατ’ ἀνάγκην ἕπηται
<span class="lb" data-page="7.890" data-line="6" id="l7.890.6"></span>τοῖς νοσοῦσιν, ἢ μὴ πρόχειρον ᾖ γνωσθῆναι τοῖς ἀναλεγομένοις
<span class="lb" data-page="7.890" data-line="7" id="l7.890.7"></span>αὐτοῦ τὰ γράμματα. τούτων οὖν ἐχόμενοι καὶ νῦν τῶν
<span class="lb" data-page="7.890" data-line="8" id="l7.890.8"></span>σκοπῶν, ἐπειδὴ τὸ πρῶτόν τε καὶ τὸ τρίτον τῶν ἐπιδημιῶν
<span class="lb" data-page="7.890" data-line="9" id="l7.890.9"></span>διὰ τῶν ἔμπροσθεν ἐξηγησάμεθα, πάλιν ἀπὸ τοῦ δευτέρου τὴν
<span class="lb" data-page="7.890" data-line="10" id="l7.890.10"></span>ἀρχὴν ποιησόμεθα, συνάπτοντες αὐτῷ καὶ τὰ λοιπὰ τῶν Ἱπποκράτους
<span class="lb" data-page="7.890" data-line="11" id="l7.890.11"></span>συγγραμμάτων. ὥσπερ δὲ τὸ πρῶτον καὶ τὸ τρίτον
<span class="lb" data-page="7.890" data-line="12" id="l7.890.12"></span>οὐ μόνον ὑφ’ Ἱπποκράτους συγκεῖσθαι δοκεῖ τοῖς ἄριστα
<span class="lb" data-page="7.890" data-line="13" id="l7.890.13"></span>περὶ τούτων ἐγνωκόσιν, ἀλλὰ καὶ τῇ τῆς θεωρίας οἰκειότητι
<span class="lb" data-page="7.890" data-line="14" id="l7.890.14"></span>συνῆφθαι πρὸς ἄλληλα, τὸν αὐτὸν οἶμαι τρόπον ἔχειν καὶ τὰ
<span class="lb" data-page="7.890" data-line="15" id="l7.890.15"></span>κατὰ τὸ δεύτερον καὶ τὸ δ΄ καὶ τὸ ἕκτον. ὡμολόγηται γὰρ
<span class="lb" data-page="7.890" data-line="16" id="l7.890.16"></span>οὖν ἤδη καὶ ταῦτα συνθεῖναι Θεσσαλὸν τὸν Ἱπποκράτους υἱὸν,
<span class="lb" data-page="7.890" data-line="17" id="l7.890.17"></span>τὰ μὲν αὐτοῦ τοῦ πατρὸς ἐν διφθέραις τισὶν ἢ δέλτοις εὑρόντα
<span class="lb" data-page="7.890" data-line="18" id="l7.890.18"></span>ὑπομνήματα, προσθέντα δέ τινα καὶ αὐτὸν οὐκ ὀλίγα. τό γε
<span class="pb" data-page="7.891" id="p7.891"></span>
<span class="lb" data-page="7.891" data-line="1" id="l7.891.1"></span>μὴν πέμπτον τε καὶ ἕβδομον τῶν ἐπιδημιῶν οὐκ ἄν τίς μοι
<span class="lb" data-page="7.891" data-line="2" id="l7.891.2"></span>δοκεῖ τῆς Ἱπποκράτους γνώμης οἰκείας ἀξιῶσαι, κατ’ ἐμὴν δὲ
<span class="lb" data-page="7.891" data-line="3" id="l7.891.3"></span>γνώμην οὐδὲ τὸ τέταρτον, εἰ καί τισιν ἔδοξε καὶ τοῦθ’ ὑπὸ
<span class="lb" data-page="7.891" data-line="4" id="l7.891.4"></span>Θεσσαλοῦ συντεθῆναι· <span class="milestone ed1page" data-n="3.188" data-unit="ed1page" id="ed1page.3.188"></span>τὸ δὲ προγνωστικὸν καὶ τοὺς
<span class="lb" data-page="7.891" data-line="5" id="l7.891.5"></span>ἀφορισμοὺς καὶ τὸ περὶ ὑδάτων καὶ τόπων καὶ ἀέρων, ἔτι τε
<span class="lb" data-page="7.891" data-line="6" id="l7.891.6"></span>τὸ περὶ διαίτης ὀξέων, ὅ τινες ἐπιγράφουσι πρὸς τὰς Κνιδίας
<span class="lb" data-page="7.891" data-line="7" id="l7.891.7"></span>γνώμας, οὐκ ἀλόγως Ἱπποκράτους αὐτοῦ πεπίστευται γράμματα
<span class="lb" data-page="7.891" data-line="8" id="l7.891.8"></span>εἶναι. τούτων τε οὖν τῶν βιβλίων ἔνθ’ ἂν ἡ χρεία καλῇ
<span class="lb" data-page="7.891" data-line="9" id="l7.891.9"></span>μνημονεύσομεν, ὅσα τ’ ἄλλα τὰ μὲν εἰς αὐτὸν Ἱπποκράτην, τὰ
<span class="lb" data-page="7.891" data-line="10" id="l7.891.10"></span>δὲ εἰς Εὐρυφῶντα καὶ Θεσσαλὸν καὶ Πόλυβον ἀναφέρουσιν.
</p>
          </article>

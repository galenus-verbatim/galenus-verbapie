<article xmlns="http://www.w3.org/1999/xhtml" id="urn:cts:greekLit:tlg0057.tlg056.1st1K-grc1:3.10">
<span class="pb page1" data-page="7.939" id="p7.939"></span>
<span class="milestone ed1page page1" data-n="3.195" data-unit="ed1page" id="ed1page.3.195"></span>
<span class="milestone ed2page page1" data-n="7.284" data-unit="ed2page" id="ed2page.7.284"></span>
            <p>
<span class="lb" data-page="7.939" data-line="1" id="l7.939.1"></span>Ὁπότ’ οὖν ταῦθ’ ἡμῖν ἱκανῶς ἀποδέδεικται,
<span class="lb" data-page="7.939" data-line="2" id="l7.939.2"></span>λείποιτ’ ἂν ἔτι τὰς ὑπολοίπους ἐξ ἁπάντων αὐτῶν τῶν συγγραμμάτων
<span class="lb" data-page="7.939" data-line="3" id="l7.939.3"></span>ἐξηγήσασθαι ῥήσεις, ἀρξαμένους αὖθις ἀπὸ τοῦ
<span class="lb" data-page="7.939" data-line="4" id="l7.939.4"></span>δευτέρου τε καὶ ἕκτου τῶν ἐπιδημιῶν. ἐν ἀμφοτέροις γὰρ τούτοις
<span class="lb" data-page="7.939" data-line="5" id="l7.939.5"></span>τοῖς βιβλίοις, ἐφεξῆς τῇ πρώτῃ πασῶν εἰρημένῃ ῥήσει
<span class="lb" data-page="7.939" data-line="6" id="l7.939.6"></span>τῇ διδασκούσῃ τὰς διαφορὰς ἁπάσης τῆς δυσπνοίας, ὡδί πως
<span class="lb" data-page="7.939" data-line="7" id="l7.939.7"></span>γέγραπται· ἰητήριον συνεχέων χασμέων μακρόπνους· ἐν τοῖσιν
<span class="lb" data-page="7.939" data-line="8" id="l7.939.8"></span>ἀπότοισι καὶ μόγις πίνουσι, βραχύπνους. ἐνταῦθ’ εἴτε τὸν
<span class="lb" data-page="7.939" data-line="9" id="l7.939.9"></span>ἄνθρωπον μακρόπνουν, εἴτε τὴν δύσπνοιαν αὐτὴν οὕτως ὠνόμασεν,
<span class="lb" data-page="7.939" data-line="10" id="l7.939.10"></span>ὅτι τὸ διὰ μακροῦ χρόνου γινόμενον, τουτέστι τὸ ἀραιὸν
<span class="lb" data-page="7.939" data-line="11" id="l7.939.11"></span><span class="milestone ed2page" data-n="7.285" data-unit="ed2page" id="ed2page.7.285"></span>πνεῦμα καὶ προσέτι τὸ πολὺ, δηλοῦται διὰ τῆς προσηγορίας
<span class="lb" data-page="7.939" data-line="12" id="l7.939.12"></span>ταύτης, ἐν τῷ δευτέρῳ δέδεικται λόγῳ, καθάπερ γε καὶ
<span class="lb" data-page="7.939" data-line="13" id="l7.939.13"></span>ὡς τὸ δι’ ὀλίγου, τοῦτ’ ἔστι τὸ πυκνὸν, καὶ προσέτι τὸ μικρὸν,
<span class="lb" data-page="7.939" data-line="14" id="l7.939.14"></span>ἐκ τοῦ, βραχύπνους. ἰητήριον οὖν ἤτοι σημεῖον ἢ αἴτιον, ἑκάτερον
<span class="lb" data-page="7.939" data-line="15" id="l7.939.15"></span>γὰρ ἔστι δείξασθαι, τῶν συνεχῶν χασμῶν, τὸ μέγα καὶ
<span class="lb" data-page="7.939" data-line="16" id="l7.939.16"></span>ἀραιὸν γίγνεται (τὸ) πνεῦμα· σημεῖον μὲν, ὡς εἰς τἀναντία
<span class="lb" data-page="7.939" data-line="17" id="l7.939.17"></span>τῆς διαθέσεως μεθισταμένης, αἴτιον δὲ, ὅτι ἐναντίων ἐναντία
<span class="pb" data-page="7.940" id="p7.940"></span>
<span class="lb" data-page="7.940" data-line="1" id="l7.940.1"></span>τὰ ἰάματα· χασμῶνται γὰρ καὶ σκορδινῶνται συνεχῶς, ἀτμώδους
<span class="lb" data-page="7.940" data-line="2" id="l7.940.2"></span>τινὸς καὶ παχέος πνεύματος ἐν τῷ μυώδει γένει κατειλημμένου,
<span class="lb" data-page="7.940" data-line="3" id="l7.940.3"></span>καθότι δέδεικται δι’ ἑτέρων· εὐθὺς δ’ οἷς τοῦτο συμβέβηκε
<span class="lb" data-page="7.940" data-line="4" id="l7.940.4"></span>καὶ συνεχῶς ἐκπνέουσιν, ὡς ἂν ἐκκαθαιρομένου τε καὶ
<span class="lb" data-page="7.940" data-line="5" id="l7.940.5"></span>κενουμένου τοῦ τοιούτου πνεύματος ἐν ταῖς ἐκπνοαῖς· εἰ δέ
<span class="lb" data-page="7.940" data-line="6" id="l7.940.6"></span>τις μηκέτι συνεχῶς, ἀλλ’ ἤδη διὰ μακροῦ χρόνου τὰς ἐκπνοὰς
<span class="lb" data-page="7.940" data-line="7" id="l7.940.7"></span>ποιεῖται, δῆλον ὡς αἱ προϋπάρχουσαι διαθέσεις αὐτῷ πέπαυνται
<span class="lb" data-page="7.940" data-line="8" id="l7.940.8"></span>καὶ σημεῖον οὕτως ἰητήριον ἡ μακρόπνοια τῆς χάσμης ἔσται.
<span class="lb" data-page="7.940" data-line="9" id="l7.940.9"></span>καὶ μὲν δὴ καὶ ὡς αἰτίαν ἰωμένην τὴν μακρόπνοιαν τὰς χάσμας
<span class="lb" data-page="7.940" data-line="10" id="l7.940.10"></span>τὰς συνεχεῖς ἀκούειν ἐγχωρεῖ, δοκεῖ μοι καὶ αὐτὸ μηκέτι
<span class="lb" data-page="7.940" data-line="11" id="l7.940.11"></span>δεῖσθαι μακροῦ λόγου. τὸ γὰρ ἕως πλείστου τὴν ἀναπνοὴν
<span class="lb" data-page="7.940" data-line="12" id="l7.940.12"></span>ἐπισχεῖν, ὅπερ ὀνομάζεται κατάληψις πνεύματος, ᾧ λόγῳ τοὺς
<span class="lb" data-page="7.940" data-line="13" id="l7.940.13"></span>λυγμοὺς ἰᾶται, τούτῳ καὶ τὰς χάσμας ἰάσεται. καὶ γὰρ οὖν
<span class="lb" data-page="7.940" data-line="14" id="l7.940.14"></span>καὶ ποιοῦσιν ἐπὶ τοῖς γυμνασίοις αὐτὸ σύμπαντες οἱ ἀθληταὶ,
<span class="lb" data-page="7.940" data-line="15" id="l7.940.15"></span>διώσασθαι τῇ βίᾳ σπεύδοντες ἅπαν ὅσον ἐν τοῖς κατὰ δέρμα
<span class="lb" data-page="7.940" data-line="16" id="l7.940.16"></span>λεπτοῖς πόροις, ἢ ὑγρῶν ἢ ἀτμῶν ἴσχεται. διὰ ταῦτα μὲν οὖν
<span class="lb" data-page="7.940" data-line="17" id="l7.940.17"></span>ἡ μακρόπνοια τῶν συνεχῶν χασμῶν σημεῖόν ἐστιν, ἢ αἴτιον
<span class="pb" data-page="7.941" id="p7.941"></span>
<span class="lb" data-page="7.941" data-line="1" id="l7.941.1"></span>ἰατρικόν· ἐν δ’ αὖ τοῖσιν ἀπότοισι καὶ μόγις πίνουσιν ἡ βραχύπνοια·
<span class="lb" data-page="7.941" data-line="2" id="l7.941.2"></span>τοῦτο δ’ οὐκέτι σαφῶς, ἀλλ’ ἤδη συμβολικώτερον
<span class="lb" data-page="7.941" data-line="3" id="l7.941.3"></span>εἴρηται. πότερον γὰρ τοὺς φρενιτικοὺς ἡγητέον ὑπ’ αὐτοῦ δηλοῦσθαι
<span class="lb" data-page="7.941" data-line="4" id="l7.941.4"></span>νῦν, ὅτι καὶ δι’ ἄλλων εἶπεν, οἱ φρενιτικοὶ βραχυπόται,
<span class="lb" data-page="7.941" data-line="5" id="l7.941.5"></span>ψόφου καθαπτόμενοι, τρομώδεες; ἢ μᾶλλον οἷς κατέψυκται
<span class="lb" data-page="7.941" data-line="6" id="l7.941.6"></span>τὰ περὶ τὸν πνεύμονα καὶ τὴν καρδίαν, ὡς ἀναπνεῖν τε
<span class="lb" data-page="7.941" data-line="7" id="l7.941.7"></span>ἅμα διὰ μακροῦ καὶ ψυχρὸν ἐκπνεῖν; εἰσαγομένη γὰρ ἐξ ἀμφοῖν
<span class="lb" data-page="7.941" data-line="8" id="l7.941.8"></span>ἡ βραχύπνοια, σημεῖον ἰητήριον· ἐπὶ δὲ τῶν κατέψυγμένων
<span class="lb" data-page="7.941" data-line="9" id="l7.941.9"></span>οὐ σημεῖον μόνον, ἀλλὰ καὶ αἴτιον. ὡς γὰρ ἡ κατάληψις
<span class="lb" data-page="7.941" data-line="10" id="l7.941.10"></span>τοῦ πνεύματος ἐκκενοῦν ἠδύνατο τὰ περιττὰ<span class="milestone ed1page" data-n="3.196" data-unit="ed1page" id="ed1page.3.196"></span> καὶ διὰ
<span class="lb" data-page="7.941" data-line="11" id="l7.941.11"></span>τοῦτο ταύτην ἐπὶ τῶν λυζόντων τε καὶ χασμωμένων πολλὰ
<span class="lb" data-page="7.941" data-line="12" id="l7.941.12"></span>καὶ σκορδινωμένων καὶ συντόνως γεγυμνασμένων παρελαμβάνομεν,
<span class="lb" data-page="7.941" data-line="13" id="l7.941.13"></span>οὕτως ἡ συνεχὴς ἀναπνοὴ ῥιπίσαι τε ἅμα καὶ ἐκθερμᾶναι
<span class="lb" data-page="7.941" data-line="14" id="l7.941.14"></span>τὰ κατεψυγμένα δυνήσεται. κατὰ τοῦτον οὖν τὸν
<span class="lb" data-page="7.941" data-line="15" id="l7.941.15"></span>λόγον κᾀν τῷ δευτέρῳ τῶν ἐπιδημιῶν συνεβούλευσεν ἐπιτηδεύειν
<span class="lb" data-page="7.941" data-line="16" id="l7.941.16"></span>ὀξυθυμίην ἐμποιέειν, καὶ χροιῆς ἀναλήψιος ἕνεκα καὶ
<span class="lb" data-page="7.941" data-line="17" id="l7.941.17"></span>ἐκχυμώσιος, ὡς καὶ τῆς ὀξυθυμίας ἐπεγείρειν τὴν ἔμφυτον
<span class="pb" data-page="7.942" id="p7.942"></span>
<span class="lb" data-page="7.942" data-line="1" id="l7.942.1"></span>θερμασίαν δυναμένης. ἀλλ’ ὅτι γε πυκνοτέραν ἐργάζεται πάντως
<span class="lb" data-page="7.942" data-line="2" id="l7.942.2"></span>ἡ ὀξυθυμία τὴν ἀναπνοὴν, οὐδεὶς ἀγνοεῖ. παραληψόμεθα
<span class="lb" data-page="7.942" data-line="3" id="l7.942.3"></span>οὖν αὐτὴν ἐπὶ τῶν κατεψυγμένων τε καὶ ἀχροούντων
<span class="lb" data-page="7.942" data-line="4" id="l7.942.4"></span>καὶ ἰσχνῶν, ἐκ διαλειμμάτων τέ τινων καὶ προσηκόντων καιρῶν·
<span class="lb" data-page="7.942" data-line="5" id="l7.942.5"></span>οὐ γὰρ δὴ συνεχῶς γε οὕτως, ὡς ἄγαν βλάψαι τὴν δύναμιν,
<span class="lb" data-page="7.942" data-line="6" id="l7.942.6"></span>ἀλλ’ ὥσπερ τὰ γυμνάσια τὰ ῥωννύντα τὴν ἔμφυτον
<span class="lb" data-page="7.942" data-line="7" id="l7.942.7"></span>θερμασίαν, οὐκ ἄμετρα ποιεῖσθαι κελεύομεν, ἀλλ’ ἐν καιρῷ
<span class="lb" data-page="7.942" data-line="8" id="l7.942.8"></span>τε καὶ μέτρῳ παραλαμβάνομεν, οὕτω καὶ βραχύπνοιαν, εἴ τε
<span class="lb" data-page="7.942" data-line="9" id="l7.942.9"></span>κατὰ μόνας εἴ τε καὶ μετὰ τῆς ὀξυθυμίας ἐπιτηδεύσομεν, οὐκ
<span class="lb" data-page="7.942" data-line="10" id="l7.942.10"></span>ἄνευ καιροῦ καὶ μέτρου παραληψόμεθα· προσέχειν δ’ ἐνταῦθα
<span class="lb" data-page="7.942" data-line="11" id="l7.942.11"></span>χρὴ τῷ λόγῳ καὶ μὴ νομίζειν τὴν αὐτὴν εἶναι διάθεσιν τῇ
<span class="lb" data-page="7.942" data-line="12" id="l7.942.12"></span>νῦν ὑφ’ ἡμῶν δηλουμένῃ τὴν κατὰ τὸ <span class="milestone ed2page" data-n="7.286" data-unit="ed2page" id="ed2page.7.286"></span>προγνωστικὸν,
<span class="lb" data-page="7.942" data-line="13" id="l7.942.13"></span>ἐφ’ ἧς ἔλεγε· ψυχρὸν δ’ ἐκπνεόμενον ἐκ τῶν ῥινῶν καὶ τοῦ
<span class="lb" data-page="7.942" data-line="14" id="l7.942.14"></span>στόματος, ὀλέθριον κάρτα ἤδη γίγνεται. ἐπὶ γὰρ τῶν ἐν
<span class="lb" data-page="7.942" data-line="15" id="l7.942.15"></span>ὀξέσι νοσήμασι, περὶ ὧν ἐν ἐκείνῳ τῷ βιβλίῳ ποιεῖται τὸν
<span class="lb" data-page="7.942" data-line="16" id="l7.942.16"></span>λόγον, ἡ τοιαύτη δύσπνοια θάνατον δηλοῖ· τοῖς δ’ ἄλλοις
<span class="lb" data-page="7.942" data-line="17" id="l7.942.17"></span>νοσήμασιν, ὅσα χωρὶς πυρετοῦ, ψυχρότης τὴν ὅλην ἕξιν τοῦ ﻿
<span class="pb" data-page="7.943" id="p7.943"></span>
<span class="lb" data-page="7.943" data-line="1" id="l7.943.1"></span>ζώου καταλαμβάνει· συμπίπτει μὲν οὐδὲ τούτοις ἀκινδύνως,
<span class="lb" data-page="7.943" data-line="2" id="l7.943.2"></span>οὐ μὴν ἐξ ἅπαντός γε ὀλεθρίως. ἐκ τούτων δ’ ἐστὶ καὶ ἡ
<span class="lb" data-page="7.943" data-line="3" id="l7.943.3"></span>καλουμένη ὑστερικὴ πνὶξ καὶ ὅλως αἱ ἄπνοιαι πᾶσαι, γυναιξὶ
<span class="lb" data-page="7.943" data-line="4" id="l7.943.4"></span>μὲν συνεχῶς καὶ μάλιστα ταῖς στειρευούσαις συμπίπτουσαι,
<span class="lb" data-page="7.943" data-line="5" id="l7.943.5"></span>σπανίως δέ ποτε καὶ ἀνδράσι. ἐπὶ γὰρ τῶν τοιούτων ἁπασῶν
<span class="lb" data-page="7.943" data-line="6" id="l7.943.6"></span>διαθέσεων ὑπὸ πλήθους ὕλης ψυχρᾶς ἡ ἔμφυτος θερμασία·
<span class="lb" data-page="7.943" data-line="7" id="l7.943.7"></span>βαρύνεται, δίκην φλογὸς ὑπὸ πολλῶν ὑγρῶν ξύλων
<span class="lb" data-page="7.943" data-line="8" id="l7.943.8"></span>καταπνιγομένης, ὥστε καὶ ἀνάψαι ποτὲ δυνατὸν ταύτην κρατήσαντα
<span class="lb" data-page="7.943" data-line="9" id="l7.943.9"></span>τῆς ὕλης· ἐφ’ ὧν μέντοι δαπανηθείσης τῆς ὕλης ἐξ
<span class="lb" data-page="7.943" data-line="10" id="l7.943.10"></span>ἀνάγκης αὐτὴ συναποσβέννυται, καθάπερ ἐπὶ τῶν ἐν τοῖς
<span class="lb" data-page="7.943" data-line="11" id="l7.943.11"></span>ὀξέσι νοσήμασιν οὕτως ἐκπνεόντων, οὐδεμία σωτηρίας ἐλπὶς
<span class="lb" data-page="7.943" data-line="12" id="l7.943.12"></span>ὑπολείπεται. τούτων δὲ οὖν μεμνῆσθαι χρὴ, καὶ ὡς ἐν ταῖς
<span class="lb" data-page="7.943" data-line="13" id="l7.943.13"></span>ἀπνοίαις ἀπολωλέναι μὲν τελέως ἅπασαν τὴν ἀναπνοὴν, οὔθ’
<span class="lb" data-page="7.943" data-line="14" id="l7.943.14"></span>ὑπονοῆσαι δυνατὸν, οὔθ’ οὕτως ἔχον φαίνεται τοῖς ἐπιμελῶς
<span class="lb" data-page="7.943" data-line="15" id="l7.943.15"></span>κατασκεπτομένοις τὸ συμβαῖνον· ἐλάχιστον δ’ αὐτοῖς
<span class="lb" data-page="7.943" data-line="16" id="l7.943.16"></span>ἅμα καὶ διὰ μακροτάτου χρόνου γίνεται τὸ πνεῦμα καὶ ταύτῃ
<span class="lb" data-page="7.943" data-line="17" id="l7.943.17"></span>λανθάνει τοὺς πολλούς· ἀλλ’ εἰ προσέχοι τις ἐπιμελῶς τὸν
<span class="pb" data-page="7.944" id="p7.944"></span>
<span class="lb" data-page="7.944" data-line="1" id="l7.944.1"></span>νοῦν, ἢ καὶ προσθείη τινὰ τῶν δακτύλων πρὸ τῆς τοῦ κάμνοντος
<span class="lb" data-page="7.944" data-line="2" id="l7.944.2"></span>ῥινὸς, αἰσθήσεται τῆς ἀναπνοῆς. εἰ δὲ καὶ τρίχα κατακρεμάσει
<span class="lb" data-page="7.944" data-line="3" id="l7.944.3"></span>πρὸ αὐτῆς, ἢ ἔριον λεπτὸν, ἀκριβῶς διεξεσμένον,
<span class="lb" data-page="7.944" data-line="4" id="l7.944.4"></span>ὄψεται καὶ ταῦτα σειόμενα. κατὰ μὲν δὴ τὰς τοιαύτας διαθέσεις
<span class="lb" data-page="7.944" data-line="5" id="l7.944.5"></span>βραχύπνοια, τουτέστιν ἡ διὰ βραχέος χρόνου κίνησις
<span class="lb" data-page="7.944" data-line="6" id="l7.944.6"></span>τῶν ἀναπνευστικῶν ὀργάνων, ἥνπερ δὴ καὶ πυκνὸν πνεῦμα
<span class="lb" data-page="7.944" data-line="7" id="l7.944.7"></span>καλοῦμεν, αἴτιόν τε ἅμα καὶ σημεῖον ἰητήριον ὑπάρχει· κατὰ
<span class="lb" data-page="7.944" data-line="8" id="l7.944.8"></span>δὲ ταὐτὸ τῶν συνεχῶν χασμῶν οὐ μόνον ἡ διὰ μακροῦ, τουτέστιν
<span class="lb" data-page="7.944" data-line="9" id="l7.944.9"></span>ἡ ἀραιὰ, σημεῖόν τε ἅμα καὶ αἴτιόν ἐστιν ἰητήριον,
<span class="lb" data-page="7.944" data-line="10" id="l7.944.10"></span>ἀλλὰ καὶ ἡ μεγάλη. καλεῖται γὰρ καὶ ἥδε κατὰ δεύτερον λόγον
<span class="lb" data-page="7.944" data-line="11" id="l7.944.11"></span>μακρόπνοια. πρώτως μὲν γὰρ ἡ διὰ μακροῦ χρόνου γινομένη,
<span class="lb" data-page="7.944" data-line="12" id="l7.944.12"></span>τουτέστιν ἡ ἀραιὰ, τοῦτο κέκτηται τοὔνομα, δευτέρως
<span class="lb" data-page="7.944" data-line="13" id="l7.944.13"></span>δὲ καὶ ἡ μεγάλη. περὶ μὲν δὴ τούτων ὧδε ἔχει.
</p>
          </article>

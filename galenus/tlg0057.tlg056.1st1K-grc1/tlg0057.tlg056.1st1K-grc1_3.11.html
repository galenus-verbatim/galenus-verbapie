<article xmlns="http://www.w3.org/1999/xhtml" id="urn:cts:greekLit:tlg0057.tlg056.1st1K-grc1:3.11">
<span class="pb page1" data-page="7.944" id="p7.944"></span>
<span class="milestone ed1page page1" data-n="3.196" data-unit="ed1page" id="ed1page.3.196"></span>
<span class="milestone ed2page page1" data-n="7.286" data-unit="ed2page" id="ed2page.7.286"></span>
            <p>
<span class="lb" data-page="7.944" data-line="14" id="l7.944.14"></span>Παραθώμεθα δὲ δὴ καὶ τἄλλα σύμπαντα
<span class="lb" data-page="7.944" data-line="15" id="l7.944.15"></span>τὰ περὶ τῆς δυσπνοίας αὐτῷ γεγραμμένα. κατὰ μὲν δὴ τὸ
<span class="lb" data-page="7.944" data-line="16" id="l7.944.16"></span>δεύτερον τῶν ἐπιδημιῶν, ἐπὶ μὲν τῆς Ἀντιγένους, προειπὼν
<span class="lb" data-page="7.944" data-line="17" id="l7.944.17"></span>ὡς ἀσθμώδης ἐγένετο πρὸ τόκου, μετὰ ταῦτ’ ἐπιφέρει· ἔπειθ’
<span class="pb" data-page="7.945" id="p7.945"></span>
<span class="lb" data-page="7.945" data-line="1" id="l7.945.1"></span>ἅμα τόκῳ πύον ἀνήμεσεν. ὥσθ’ ὁμολογεῖ καὶ τοῦτο τοῖς ὑφ’
<span class="lb" data-page="7.945" data-line="2" id="l7.945.2"></span>ἡμῶν ἀποδεδειγμένοις· ἀσθμαίνουσι μὲν γὰρ οἱ πυκνὸν ἀναπνέοντες
<span class="lb" data-page="7.945" data-line="3" id="l7.945.3"></span>ἅμα καὶ τὸν θώρακα μέχρι πολλοῦ διαστέλλοντες.
<span class="lb" data-page="7.945" data-line="4" id="l7.945.4"></span>γίγνεται δὲ τοῦτο ποτὲ μὲν ἐν διαθέσεσι πολλῆς εἰσπνοῆς
<span class="lb" data-page="7.945" data-line="5" id="l7.945.5"></span>δεομέναις. ἀμέλει καὶ τοῖς δραμοῦσιν ἢ ὁπωσοῦν ἄλλως ὀξέως
<span class="lb" data-page="7.945" data-line="6" id="l7.945.6"></span>γυμνασαμένοις τὸ τοιοῦτον συμπίπτει καὶ πᾶσι τοῖς περικαέσι
<span class="lb" data-page="7.945" data-line="7" id="l7.945.7"></span>πυρετοῖς· γίγνεται δ’, ὡς ἐδείχθη, κᾀπειδὰν ἔμφραξις, ἢ
<span class="lb" data-page="7.945" data-line="8" id="l7.945.8"></span>θλίψις, ἢ στενοχωρία τις ἐν τοῖς ἀναπνευστικοῖς ὀργάνοις
<span class="lb" data-page="7.945" data-line="9" id="l7.945.9"></span>ὑπάρχῃ· τοιοῦτον δέ τι φαίνεται συμβῆναι καὶ τῇ τοῦ Ἀντιγένους,
<span class="lb" data-page="7.945" data-line="10" id="l7.945.10"></span>ὡς ἐδήλωσε τὸ πύον. <span class="milestone ed2page" data-n="7.287" data-unit="ed2page" id="ed2page.7.287"></span>ταύτης μὲν δὴ πρώτης ἐν
<span class="lb" data-page="7.945" data-line="11" id="l7.945.11"></span>τῷ δευτέρῳ τῶν ἐπιδημιῶν δυσπνοίας μέμνηται· μετὰ δὲ ταύτην
<span class="lb" data-page="7.945" data-line="12" id="l7.945.12"></span>τῆς συμβάσης τῇ Λυκίῃ, περὶ ἧς, ὡς καὶ πρόσθεν ἔλεγον,
<span class="lb" data-page="7.945" data-line="13" id="l7.945.13"></span>ἔγραψε· πνεῦμα ἐδιπλασιάζετο, οὐ μὴν μέγα κατὰ λόγον.
<span class="lb" data-page="7.945" data-line="14" id="l7.945.14"></span>ἐπεπόνθει γὰρ αὐτῆς τὸ νευρῶδες γένος τῶν ὀργάνων, ὥστε
<span class="lb" data-page="7.945" data-line="15" id="l7.945.15"></span>καὶ τῶν οὔρων ἐπίσχεσιν παντελῆ γενέσθαι. διὰ τοῦτο μὲν
<span class="lb" data-page="7.945" data-line="16" id="l7.945.16"></span>δὴ τὸ διπλασιαζόμενον ἐγίνετο πνεῦμα· διά τί δὲ οὐ μέγα;
<span class="lb" data-page="7.945" data-line="17" id="l7.945.17"></span>ἢ διότι κατέψυκτο; περιέσταλτο γοῦν, φησι· τούτω δ’ ἐδείχθη
<span class="pb" data-page="7.946" id="p7.946"></span>
<span class="lb" data-page="7.946" data-line="1" id="l7.946.1"></span>χρώμενος τῷ ὀνόματι κατὰ τῶν ἀποψυχομένων τὴν ἔμφυτον
<span class="lb" data-page="7.946" data-line="2" id="l7.946.2"></span>θερμασίαν. ἐφεξῆς δὲ καὶ περὶ τῶν γενομένων τότε
<span class="lb" data-page="7.946" data-line="3" id="l7.946.3"></span>κυναγχικῶν διαλεγόμενος, ὡδὶ γράφει· πνεῦμα δὲ τούτοισιν
<span class="lb" data-page="7.946" data-line="4" id="l7.946.4"></span>οὐ πάνυ μετέωρον· ὡς δηλονότι μετεώρου τὰ πολλὰ τοῖς κυναγχικοῖς
<span class="lb" data-page="7.946" data-line="5" id="l7.946.5"></span>γιγνομένου τοῦ πνεύματος. οὕτως δὲ καλεῖν ἔθος
<span class="lb" data-page="7.946" data-line="6" id="l7.946.6"></span>αὐτῷ τὸ μικρὸν πνεῦμα, καὶ ὡς δόξειέ τινι, αὐτόθι που μέχρι
<span class="lb" data-page="7.946" data-line="7" id="l7.946.7"></span>τῆς φάρυγγος εἰσιὸν, οὐκ εἰς τὸ βάθος τοῦ θώρακος κατερχόμενον.
<span class="lb" data-page="7.946" data-line="8" id="l7.946.8"></span>ὅτι δὲ τοιοῦτον ἀνάγκη ὑπάρχειν τὸ πνεῦμα
<span class="lb" data-page="7.946" data-line="9" id="l7.946.9"></span>τοῖς ὁτιοῦν ὀδυνωμένοις τῶν ἀναπνευστικῶν ὀργάνων, ἔμπροσθεν
<span class="lb" data-page="7.946" data-line="10" id="l7.946.10"></span>εἴρηται. τίς οὖν ἡ αἰτία δι’ ἣν τοῖς κυναγχικοῖς οὐ
<span class="lb" data-page="7.946" data-line="11" id="l7.946.11"></span>πάνυ τὸ πνεῦμα μετέωρον; ἢ διότι μηδὲ τὸ τῆς κυνάγχης εἶδος
<span class="lb" data-page="7.946" data-line="12" id="l7.946.12"></span>αὐτοῖς εἰθισμένως ἐγένετο; πρῶτον μὲν γὰρ ἐρεῖ· φάρυγξ
<span class="lb" data-page="7.946" data-line="13" id="l7.946.13"></span>οὐ φλεγμαίνουσα, κειμένη δέ· εἶθ’ οὕτω φησίν· οὐ πνιγόμενοι
<span class="lb" data-page="7.946" data-line="14" id="l7.946.14"></span>οἱ πλεῖστοι, εἰ μὴ καταπίνειν προθυμοῖντο· καὶ ὅλως
<span class="lb" data-page="7.946" data-line="15" id="l7.946.15"></span>ἡ διήγησις ἅπασα τῆς τότε γενομένης κυνάγχης, ἀπαθῆ μὲν
<span class="lb" data-page="7.946" data-line="16" id="l7.946.16"></span>ἐδείκνυτο μεῖναι τὴν φάρυγγα, τὰ δὲ ἐπιγειτνιῶντα ταύτῃ
<span class="lb" data-page="7.946" data-line="17" id="l7.946.17"></span>μέρη, τὰ συνεχῆ τοῖς σπονδύλοις τοῦ τραχήλου, παθεῖν.
<span class="lb" data-page="7.946" data-line="18" id="l7.946.18"></span>καὶ γὰρ οὖν καὶ μεταστῆναί φησι καὶ αὐτοὺς τοὺς σπονδύλους,
<span class="pb" data-page="7.947" id="p7.947"></span>
<span class="lb" data-page="7.947" data-line="1" id="l7.947.1"></span>τοὺς μὲν εἴσω μόνον, τοὺς δὲ καὶ εἰς τὰ πλάγια. μήτ’
<span class="lb" data-page="7.947" data-line="2" id="l7.947.2"></span>οὖν ἄλλου τινὸς τῶν ἀναπνευστικῶν ὀργάνων πεπονθότος,
<span class="lb" data-page="7.947" data-line="3" id="l7.947.3"></span>ἀλλὰ μηδὲ τῆς φάρυγγος αὐτῆς κατὰ τὸν ἴδιον λόγον, ὅτι μὴ
<span class="lb" data-page="7.947" data-line="4" id="l7.947.4"></span>τῇ κοινωνίᾳ τῆς θέσεως συναπολαυούσης τῶν παθημάτων,
<span class="lb" data-page="7.947" data-line="5" id="l7.947.5"></span>δεόντως οὐ πάνυ μετέωρον ἦν αὐτοῖς τὸ πνεῦμα· μηδ’ ὅλως
<span class="lb" data-page="7.947" data-line="6" id="l7.947.6"></span>μὲν γὰρ ἐνοχλουμένης τῆς φάρυγγος, οὐδ’ ἂν μετέωρον ἦν
<span class="lb" data-page="7.947" data-line="7" id="l7.947.7"></span>μηδαμῶς· ἐπεὶ δ’ ἐκ τοῦ συμπάσχειν τοῖς παρακειμένοις ἠνωχλεῖτο,
<span class="lb" data-page="7.947" data-line="8" id="l7.947.8"></span>τὴν μέσην τῶν εἰρημένων κατάστασιν ἐκτήσατο, μετρίως
<span class="lb" data-page="7.947" data-line="9" id="l7.947.9"></span>πυκνωθέν. ἐφεξῆς δὲ τῆσδε τῆς καταστάσεως ἑτέρας
<span class="lb" data-page="7.947" data-line="10" id="l7.947.10"></span>μνημονεύει γενομένης ἐν Περίνθῳ, τόνδε τὸν τρόπον ἀρχόμενος
<span class="lb" data-page="7.947" data-line="11" id="l7.947.11"></span>τῆς διηγήσεως· ἐς Πέρινθον περὶ ἡλίου τροπὰς ὀλίγον
<span class="lb" data-page="7.947" data-line="12" id="l7.947.12"></span>τὰς θερινὰς ἤλθομεν· ἔπειτα διηγεῖται τὴν ὅλην τῶν νοσημάτων
<span class="lb" data-page="7.947" data-line="13" id="l7.947.13"></span>ἰδέαν, ἀπὸ καύσου μὲν ἀρξαμένην, ἐμετώδη δὲ γενομένην
<span class="lb" data-page="7.947" data-line="14" id="l7.947.14"></span>καὶ μέχρι πλείστου χρονίσασαν. ἀλλὰ καὶ ὡς χωρὶς
<span class="lb" data-page="7.947" data-line="15" id="l7.947.15"></span>ἐμέτων οἱ καῦσοι τούτοις ἐγίγνοντο, καὶ ὡς ἡ γαστὴρ αὐτοῖς
<span class="lb" data-page="7.947" data-line="16" id="l7.947.16"></span>διεχώρει πολλὰ, καὶ τοῦτο προσέθηκεν. ὥστ’ ἐκ τούτων καὶ
<span class="lb" data-page="7.947" data-line="17" id="l7.947.17"></span>τῶν ἄλλων ἁπάντων εὔδηλον εἶναι, τῆς καταστάσεως τὴν
<span class="lb" data-page="7.947" data-line="18" id="l7.947.18"></span>ὑπόθεσιν ἐν φλέγμασι<span class="milestone ed1page" data-n="3.197" data-unit="ed1page" id="ed1page.3.197"></span> διασηπομένοις γεγενημένην, ἀπαθῶν ﻿
<span class="pb" data-page="7.948" id="p7.948"></span>
<span class="lb" data-page="7.948" data-line="1" id="l7.948.1"></span>μὲν τῶν ἀναπνευστικῶν μεινάντων, καὶ τοῦ στόματος
<span class="lb" data-page="7.948" data-line="2" id="l7.948.2"></span>τῆς κοιλίας, ἐκ δὲ τῶν κατωτέρω μερῶν αὖθις ὁρμωμένου
<span class="lb" data-page="7.948" data-line="3" id="l7.948.3"></span>τοῦ καύσου· εἰκότως οὖν αὐτοῖς οὔθ’ ὥσπερ οἷς ἐν πνεύμονί
<span class="lb" data-page="7.948" data-line="4" id="l7.948.4"></span>τε καὶ καρδίᾳ πλῆθος ἤθροιστο θερμασίας πυρώδους,
<span class="lb" data-page="7.948" data-line="5" id="l7.948.5"></span>ἐγένετο μέγα τὸ πνεῦμα, μικρόν τ’ οὐκ ἦν παντάπασιν, ὡς
<span class="lb" data-page="7.948" data-line="6" id="l7.948.6"></span>μήτ’ ὀδυνωμένοις μήτε κατεψυγμένοις. εἴπερ οὖν τὸ μετέωρον
<span class="lb" data-page="7.948" data-line="7" id="l7.948.7"></span>οὐδὲν τοῦ μικροῦ διαφέρον δηλοῖ, κατὰ λόγον αὐτοῖς
<span class="lb" data-page="7.948" data-line="8" id="l7.948.8"></span>φησι τὰ πνεύματα μετέωρα γίγνεσθαι, οὐ μὴν πάνυ γε.
<span class="lb" data-page="7.948" data-line="9" id="l7.948.9"></span>μετὰ δὲ ταύτην τὴν κατάστασιν οὐδεμιᾶς ἐν τοῖς ἐφεξῆς
<span class="lb" data-page="7.948" data-line="10" id="l7.948.10"></span>δυσπνοίας ἐμνημόνευσεν ὁ Ἱπποκράτης, ἄχρι τῆς ῥήσεως
<span class="lb" data-page="7.948" data-line="11" id="l7.948.11"></span>ἐκείνης ἣν πρώτην παρεθέμην ἁπάντων ἐν ἀρχῇ τοῦδε τοῦ
<span class="lb" data-page="7.948" data-line="12" id="l7.948.12"></span>γράμματος, ἣ ἄρχεται τόνδε τὸν τρόπον· πνεύματα πυκνὰ
<span class="lb" data-page="7.948" data-line="13" id="l7.948.13"></span>σμικρὰ, μεγάλα ἀραιά. ταύτην δὲ σύμπασαν ἐξηγήσασθαι
<span class="lb" data-page="7.948" data-line="14" id="l7.948.14"></span>φθάνω. τῆς οὖν ἐφεξῆς αὐτῷ γεγραμμένης δυσπνοίας
<span class="lb" data-page="7.948" data-line="15" id="l7.948.15"></span><span class="milestone ed2page" data-n="7.288" data-unit="ed2page" id="ed2page.7.288"></span>ἐπὶ ἀῤῥώστου τινὸς, οὗ τὸ ὄνομα Σκόπος, εἴη ἂν ἤδη μνημονεύειν
<span class="lb" data-page="7.948" data-line="16" id="l7.948.16"></span>καιρός· ἔχει δ’ ἡ τοῦ παλαιοῦ λέξις ὧδε· πνεῦμα
<span class="lb" data-page="7.948" data-line="17" id="l7.948.17"></span>δὲ ὑπόπυκνον, ὑποχόνδρια ἤλγει, καὶ ἀναπνέων, καὶ στρεφόμενος.
<span class="pb" data-page="7.949" id="p7.949"></span>
<span class="lb" data-page="7.949" data-line="1" id="l7.949.1"></span>φαίνεται δὴ καὶ οὗτος ὁ ἄῤῥωστος μαρτυρῶν τοῖς
<span class="lb" data-page="7.949" data-line="2" id="l7.949.2"></span>πολλάκις ὑφ’ ἡμῶν προειρημένοις· ἐπεὶ γὰρ τὰ ὑποχόνδρια
<span class="lb" data-page="7.949" data-line="3" id="l7.949.3"></span>τοῖς ἀναπνευστικοῖς ὀργάνοις συνῆπται, διὰ τοῦτο ὀδυνωμένων
<span class="lb" data-page="7.949" data-line="4" id="l7.949.4"></span>αὐτῶν ὑπόπυκνον ἦν τὸ πνεῦμα. ταυτὶ μὲν οὖν ἐν
<span class="lb" data-page="7.949" data-line="5" id="l7.949.5"></span>τῷ δευτέρῳ τῶν ἐπιδημιῶν εἴδη δυσπνοίας ἔγραψεν. ἐν δὲ
<span class="lb" data-page="7.949" data-line="6" id="l7.949.6"></span>τῷ τετάρτῳ πρῶτον μὲν μέμνηται τῆς Νικοστράτου γυναικὸς,
<span class="lb" data-page="7.949" data-line="7" id="l7.949.7"></span>τῆς ἐν Κρανῶνι, μικρὸν καὶ πυκνὸν ἐχούσης τὸ πνεῦμα·
<span class="lb" data-page="7.949" data-line="8" id="l7.949.8"></span>δεύτερον δὲ τῆς Ἀντιγένους, ἀσθματώδους οὐχ ὑπόγυιον
<span class="lb" data-page="7.949" data-line="9" id="l7.949.9"></span>τότε γενομένης, ἀλλ’ ἐξ ἀρχῆς οὔσης, ὥστε καὶ βήττειν ἀεί·
<span class="lb" data-page="7.949" data-line="10" id="l7.949.10"></span>περὶ μὲν δὴ ταύτης οὐδ’ ἓν ἂν εἴη ζήτημα· περὶ δὲ τῆς
<span class="lb" data-page="7.949" data-line="11" id="l7.949.11"></span>ἐν Κρανῶνι, τῆς Νικοστράτου γυναικὸς, διὰ τοῦτό μοι δοκεῖ
<span class="lb" data-page="7.949" data-line="12" id="l7.949.12"></span>προσθεῖναι τὸ μικρὸν καὶ πυκνὸν πνεῦμα, διότι παρεφρόνησεν.
<span class="lb" data-page="7.949" data-line="13" id="l7.949.13"></span>εἴρηται γὰρ ἤδη πολλάκις, ὡς τοὐναντίον τὸ
<span class="lb" data-page="7.949" data-line="14" id="l7.949.14"></span>ἀραιὸν καὶ μέγα πνεῦμα παραφροσύνης ἐστὶν ἴδιον· ὥστε
<span class="lb" data-page="7.949" data-line="15" id="l7.949.15"></span>ἄξιον ζητῆσαι, διὰ τί τουτὶ μὲν οὐκ ἐγένετο, τὸ δ’ ἐναντίον
<span class="lb" data-page="7.949" data-line="16" id="l7.949.16"></span>αὐτῷ τὸ τῶν ἀλγημάτων ἴδιον, τὸ μικρὸν καὶ πυκνόν.
<span class="lb" data-page="7.949" data-line="17" id="l7.949.17"></span>οὐδὲ γὰρ προσέθηκεν ἐν τῇ διηγήσει τῆς ἀῤῥωστίας, γενέσθαι
<span class="lb" data-page="7.949" data-line="18" id="l7.949.18"></span>τινὰ ὀδύνην οὐδενὸς τῶν μορίων, ἀλλ’ οὐδ’ ὄγκον
<span class="pb" data-page="7.950" id="p7.950"></span>
<span class="lb" data-page="7.950" data-line="1" id="l7.950.1"></span>ἐπίσημον οὔτε καθ’ ὑποχόνδριον οὔτε κατὰ θώρακα. τί
<span class="lb" data-page="7.950" data-line="2" id="l7.950.2"></span>δὴ οὖν ἐστι τὸ γινόμενον; ἐμοὶ μὲν δοκεῖ διττή τις ἰδέα νοσήματος
<span class="lb" data-page="7.950" data-line="3" id="l7.950.3"></span>συστῆναι περὶ τὸ γύναιον ἀπὸ διττῆς ἀρχῆς· ἐν μὲν
<span class="lb" data-page="7.950" data-line="4" id="l7.950.4"></span>γὰρ τῷ παραφρονῆσαι καὶ τὸν τράχηλον καὶ τὸ στόμα
<span class="lb" data-page="7.950" data-line="5" id="l7.950.5"></span>καὶ τὴν ῥῖνα παρασπασθῆναι δῆλον ὡς ἐν τῇ κεφαλῇ τις
<span class="lb" data-page="7.950" data-line="6" id="l7.950.6"></span>ὑπόθεσις αὐτῇ νοσήματος ὑπῆρχεν· ἐκ δὲ τοῦ τὸν σῖτόν τε
<span class="lb" data-page="7.950" data-line="7" id="l7.950.7"></span>ἐγκατακλεισθῆναι μέχρι δεκάτης ἡμέρας καὶ τοῖς οὔροις ὀροβοειδῆ
<span class="lb" data-page="7.950" data-line="8" id="l7.950.8"></span>γενέσθαι τὴν ὑπόστασιν, οὐ μικρὰν ἐν ἥπατι νομίζω
<span class="lb" data-page="7.950" data-line="9" id="l7.950.9"></span>γενέσθαι φλεγμονὴν, ἐφ’ ἧς τὴν ἄνωθεν διάθεσιν νικηθεῖσαν
<span class="lb" data-page="7.950" data-line="10" id="l7.950.10"></span>οὐ δυνηθῆναι καθ’ ἑαυτὴν τυπῶσαι τὴν ἀναπνοήν. εἴρηται
<span class="lb" data-page="7.950" data-line="11" id="l7.950.11"></span>γὰρ οὖν καὶ πρόσθεν ἤδη πολλάκις, ὡς κατὰ τὴν ἐπικρατοῦσαν
<span class="lb" data-page="7.950" data-line="12" id="l7.950.12"></span>διάθεσιν ἡ τῆς δυσπνοίας ἰδέα σχηματίζεται. δηλοῖ
<span class="lb" data-page="7.950" data-line="13" id="l7.950.13"></span>δ’ οὐχ ἥκιστα τῆς παραφροσύνης τὸ βραχὺ καὶ ἡ λέξις
<span class="lb" data-page="7.950" data-line="14" id="l7.950.14"></span>αὐτὴ τοῦ παλαιοῦ. παραλέγειν γοῦν αὐτὴν εἶπεν· εἴωθεν
<span class="lb" data-page="7.950" data-line="15" id="l7.950.15"></span>δὲ τῷ τοιούτῳ ῥήματι χρῆσθαι μικρὰν ἐνδείξασθαι βλάβην
<span class="lb" data-page="7.950" data-line="16" id="l7.950.16"></span>βουλόμενος, ὡς καὶ τοῦτ’ ἀποδέδεικται πολλάκις.
<span class="lb" data-page="7.950" data-line="17" id="l7.950.17"></span>οὐδὲν οὖν θαυμαστὸν, ἐπὶ βραχὺ μὲν αὐτῆς παραφρονούσης,
<span class="lb" data-page="7.950" data-line="18" id="l7.950.18"></span>ἰσχυρῶς δὲ φλεγμανθείσης κατὰ τὸ ἧπαρ, οὐ
<span class="pb" data-page="7.951" id="p7.951"></span>
<span class="lb" data-page="7.951" data-line="1" id="l7.951.1"></span>τὴν τῆς παραφροσύνης, ἀλλὰ τὴν τῆς φλεγμονῆς οἰκείαν
<span class="lb" data-page="7.951" data-line="2" id="l7.951.2"></span>ἀπαντῆσαι δύσπνοιαν. οὕτω μὲν δὴ καὶ περὶ τούτων
<span class="lb" data-page="7.951" data-line="3" id="l7.951.3"></span>ἔχει.
</p>
          </article>

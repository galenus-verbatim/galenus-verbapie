<article xmlns="http://www.w3.org/1999/xhtml" id="urn:cts:greekLit:tlg0057.tlg056.1st1K-grc1:3.12">
<span class="pb page1" data-page="7.951" id="p7.951"></span>
<span class="milestone ed1page page1" data-n="3.197" data-unit="ed1page" id="ed1page.3.197"></span>
<span class="milestone ed2page page1" data-n="7.288" data-unit="ed2page" id="ed2page.7.288"></span>
            <p>
<span class="lb" data-page="7.951" data-line="4" id="l7.951.4"></span>Τί δ’ ὅταν εἴπῃ, πνευματώδη τινὰ γενέσθαι,
<span class="lb" data-page="7.951" data-line="5" id="l7.951.5"></span>χρὴ δέχεσθαι; πότερον ὃν ἐν τῷ περὶ διαίτης ὀξέων
<span class="lb" data-page="7.951" data-line="6" id="l7.951.6"></span>πνευματίαν ἐκάλεσεν; ἢ τὸν πεπνευματωμένον τὴν γαστέρα;
<span class="lb" data-page="7.951" data-line="7" id="l7.951.7"></span>τί δέ ἐστιν ὁ πνευματίας, ἐν τῷ περὶ διαίτης ὀξέων αὐτὸς
<span class="lb" data-page="7.951" data-line="8" id="l7.951.8"></span>ἐξηγήσατο σαφέστατα. προειπὼν γὰρ, ὡς ταχέως πνευματίαι
<span class="lb" data-page="7.951" data-line="9" id="l7.951.9"></span>γίνονται, συνάπτων εὐθὺς ἐπιφέρει· ὑπὸ δὲ πολλοῦ
<span class="lb" data-page="7.951" data-line="10" id="l7.951.10"></span>καὶ πυκνοῦ πνεύματος. τοῦτο μὲν δὴ καὶ κατ’ ἀρχὰς εὐθὺς
<span class="lb" data-page="7.951" data-line="11" id="l7.951.11"></span>ἐξηγησάμην ἐν τῷδε τῷ βιβλίῳ· τὸ δ’ ἐν τῷ τετάρτῳ τῶν
<span class="lb" data-page="7.951" data-line="12" id="l7.951.12"></span>ἐπιδημιῶν ἐπισκεπτέον, αὐτὴν ὑπογράψαντας τὴν ῥῆσιν
<span class="lb" data-page="7.951" data-line="13" id="l7.951.13"></span>ἔχουσαν ὧδε· ὁ ἐκ τῶν μετάλλων· ὑποχόνδριον δεξιὸν ἐντεταμένον,
<span class="lb" data-page="7.951" data-line="14" id="l7.951.14"></span>σπλὴν μέγας,<span class="milestone ed2page" data-n="7.289" data-unit="ed2page" id="ed2page.7.289"></span> κοιλίη ἐντεταμένη, ὑπόσκληρος,
<span class="lb" data-page="7.951" data-line="15" id="l7.951.15"></span>πνευματώδης, ἄχροος. ἐγχωρεῖ γὰρ ἑκάτερον, καὶ
<span class="lb" data-page="7.951" data-line="16" id="l7.951.16"></span>δύσπνουν αὐτὸν γεγονέναι, διὰ (τε) τὰς ἐν τοῖς ὑποχονδρίοις
<span class="lb" data-page="7.951" data-line="17" id="l7.951.17"></span>διαθέσεις, καὶ πνευματωθῆναι τὴν γαστέρα.
<span class="pb" data-page="7.952" id="p7.952"></span>
<span class="lb" data-page="7.952" data-line="1" id="l7.952.1"></span>πολὺ δ’ ἔτι μᾶλλον ἀσαφὴς ὁ ἐφεξῆς ἄῤῥωστος, ἔχων ὡδί·
<span class="lb" data-page="7.952" data-line="2" id="l7.952.2"></span>ὁ Τιμαίνεω εἶχέ τι πνεύματος, ὡς ὠχρῶδες εἶναι. καὶ
<span class="lb" data-page="7.952" data-line="3" id="l7.952.3"></span>γὰρ καὶ τούτῳ πάνυ τις ἦν ἥπατος κακοπραγία, δι’ ἣν
<span class="lb" data-page="7.952" data-line="4" id="l7.952.4"></span>ἐνεχώρει δυσπνοεῖν αὐτὸν, καὶ πνευματοῦσθαι τὴν γαστέρα·
<span class="lb" data-page="7.952" data-line="5" id="l7.952.5"></span>τὸ γὰρ ὠχρῶδες χρῶμα κακοπραγοῦντος ἥπατος γνώρισμα.
<span class="lb" data-page="7.952" data-line="6" id="l7.952.6"></span>τὸ δ’ ἐφεξῆς λεγόμενον ὡδί· ὁ τῆς λεχοῦς ἀνὴρ,
<span class="lb" data-page="7.952" data-line="7" id="l7.952.7"></span>ὁ παρὰ Σιτοδόκῳ, ἰκτεριώδης, πρὸς ὃν ἑβδομαῖον εἰσῆλθον,
<span class="lb" data-page="7.952" data-line="8" id="l7.952.8"></span>ὀγδόῃ ἀπώλετο, οὔτε οὐρέων οὔτε διαχωρέων·
<span class="lb" data-page="7.952" data-line="9" id="l7.952.9"></span>ὑποχόνδρια μεγάλα καὶ σκληρὰ, καὶ πνεῦμα πυκνόν· οὐδὲ
<span class="lb" data-page="7.952" data-line="10" id="l7.952.10"></span>ζήτημ’ ἔχει. σκληρῶν γὰρ οὐ μετρίως καὶ μεγάλων τῶν
<span class="lb" data-page="7.952" data-line="11" id="l7.952.11"></span>ὑποχονδρίων γενομένων, εὔλογον πυκνὸν εἶναι αὐτῷ τὸ
<span class="lb" data-page="7.952" data-line="12" id="l7.952.12"></span>πνεῦμα. ἀσαφὲς δὲ τελέως ἐστὶ τὸ τούτου συνεχὲς ἐπὶ
<span class="lb" data-page="7.952" data-line="13" id="l7.952.13"></span>τῆς λεχοῦς εἰρημένον ὧδε· διαίροντος δὲ τοῦ πυρετοῦ,
<span class="lb" data-page="7.952" data-line="14" id="l7.952.14"></span>πνεῦμα οὐκ ἐλύθη. τί γὰρ εἶδος εἶχε δυσπνοίας, οὔτ’
<span class="lb" data-page="7.952" data-line="15" id="l7.952.15"></span>αὐτὸς ἐδήλωσε σαφῶς οὔτε τι σύμπτωμα ἄλλο τοιοῦτον
<span class="lb" data-page="7.952" data-line="16" id="l7.952.16"></span>ἔγραψεν, ἐξ οὗ τεκμαίροιτ’ ἄν τις τὴν γενομένην αὐτῇ
<span class="lb" data-page="7.952" data-line="17" id="l7.952.17"></span>διάθεσιν. καὶ μέντοι καὶ μετὰ ταύτην οὐκ ὀλίγον προελθὼν ﻿
<span class="pb" data-page="7.953" id="p7.953"></span>
<span class="lb" data-page="7.953" data-line="1" id="l7.953.1"></span>ἄρχεται διηγεῖσθαι τόνδε τὸν τρόπον· ἡ Τιμαίνεω
<span class="lb" data-page="7.953" data-line="2" id="l7.953.2"></span>πνευματώδης. δύναται μὲν γὰρ δύσπνους ἀκούεσθαι, δύναται
<span class="lb" data-page="7.953" data-line="3" id="l7.953.3"></span>δὲ καὶ ὥσπερ οἱ πλεῖστοι τῶν ἐξηγησαμένων οἴονται
<span class="lb" data-page="7.953" data-line="4" id="l7.953.4"></span>λέγεσθαι, ἐμπεπνευματωμένη τὰ ὑποχόνδρια· βέλτιον
<span class="lb" data-page="7.953" data-line="5" id="l7.953.5"></span>δὲ δοκεῖ μοι, καὶ ἴσως ἀναγκαῖον, τὴν πεπνευματωμένην
<span class="lb" data-page="7.953" data-line="6" id="l7.953.6"></span>τὰ ὑποχόνδρια λέγεσθαι μᾶλλόν περ ἢ δύσπνουν. ὀλίγον
<span class="lb" data-page="7.953" data-line="7" id="l7.953.7"></span>οὖν ἐν τῇ διηγήσει προελθὼν, καί τινι εὐπνοωτέρη,
<span class="lb" data-page="7.953" data-line="8" id="l7.953.8"></span>φησὶν, ὡς ἂν ἤδη προειρηκὼς ὑπὲρ αὐτῆς δύσπνουν εἶναι.
<span class="lb" data-page="7.953" data-line="9" id="l7.953.9"></span>ὅτι δὲ πνευματώδεις, οἷς πυκνόν ἐστι τὸ πνεῦμα, προσαγορεύειν
<span class="lb" data-page="7.953" data-line="10" id="l7.953.10"></span>εἴωθεν, εἴρηται μὲν κᾀν τοῖς πρόσθεν, ἀλλὰ καὶ
<span class="lb" data-page="7.953" data-line="11" id="l7.953.11"></span>νῦν δῆλον· ἐπὶ τὸ χεῖρον γὰρ αὖθις ἐτέτραπτο τὰ τῆσδε
<span class="lb" data-page="7.953" data-line="12" id="l7.953.12"></span>τῆς ἀνθρώπου συμπτώματα, καὶ κατὰ τὴν ἑξκαιδεκάτην
<span class="lb" data-page="7.953" data-line="13" id="l7.953.13"></span>ἡμέραν ἀποθανεῖν αὐτήν φησι, πυκνὸν ἔχουσαν τὸ πνεῦμα.
<span class="lb" data-page="7.953" data-line="14" id="l7.953.14"></span>καὶ ὁ μετὰ ταύτην δὲ γεγραμμένος, ὅτι καὶ αὐτὸς ἀνέπνευσε
<span class="lb" data-page="7.953" data-line="15" id="l7.953.15"></span>πυκνὸν ἐπὶ τῇ τῶν ὑποχονδρίων διαθέσει, δῆλον ἡ
<span class="lb" data-page="7.953" data-line="16" id="l7.953.16"></span>ῥῆσις αὐτὴ ποιήσει, τόνδε τὸν τρόπον ἔχουσα· ὁ παῖς,
<span class="lb" data-page="7.953" data-line="17" id="l7.953.17"></span>ὃς ἦν τῆς γυναικὸς τῆς τοῦ Ἀποιμάντου ἀδελφῆς, ὑποχόνδρια
<span class="pb" data-page="7.954" id="p7.954"></span>
<span class="lb" data-page="7.954" data-line="1" id="l7.954.1"></span>μεγάλα, καὶ σπλὴν, πνεῦμα, διαχώρησις πικρόχολος.
<span class="lb" data-page="7.954" data-line="2" id="l7.954.2"></span>ὥσπερ γὰρ πνευματώδεις ἐνίοτε καλεῖ τοὺς πυκνὸν
<span class="lb" data-page="7.954" data-line="3" id="l7.954.3"></span>ἀναπνέοντας, οὕτω ποτὲ καὶ ἁπλῶς γράφει, πνεῦμα.
<span class="lb" data-page="7.954" data-line="4" id="l7.954.4"></span>θαυμαστὸν δ’ οὐδὲν εἰ μεγάλων ὄντων ὑποχονδρίων, ἐγίγνετο
<span class="lb" data-page="7.954" data-line="5" id="l7.954.5"></span>πυκνὸν τὸ πνεῦμα. καὶ γὰρ αὖ καὶ προελθὼν ἐπ’
<span class="lb" data-page="7.954" data-line="6" id="l7.954.6"></span>αὐτοῦ πάλιν ἐρεῖ· τὰ ὑποχόνδρια δὲ ἐντεταμένα ἦν, καὶ
<span class="lb" data-page="7.954" data-line="7" id="l7.954.7"></span>δὴ καὶ ἦν τι βηχίον ξηρὸν ἡσυχῆ. καθόλου γὰρ, ὡς ἔφαμεν,
<span class="lb" data-page="7.954" data-line="8" id="l7.954.8"></span>ἐπειδὰν ἢ ὄγκος, ἢ ὀδύνη τις ἐν τοῖς καθ’ ὑποχόνδρια
<span class="lb" data-page="7.954" data-line="9" id="l7.954.9"></span>συσταίη, μικρὸν καὶ πυκνὸν ἐξ ἀνάγκης ἀναπνέουσιν.
<span class="lb" data-page="7.954" data-line="10" id="l7.954.10"></span>ὥστ’ οὐδὲν θαυμαστὸν οὐδ’ ἐπειδὰν ἐν τοῖς μετὰ
<span class="lb" data-page="7.954" data-line="11" id="l7.954.11"></span>ταῦτα, προειπὼν, ὑποχόνδριον ὑπολάπαρον, προσθῇ,
<span class="lb" data-page="7.954" data-line="12" id="l7.954.12"></span>πνευματῶδες δὲ οὐ κάρτα. εἰ γὰρ δὴ <span class="milestone ed1page" data-n="3.198" data-unit="ed1page" id="ed1page.3.198"></span>τὸ μὲν λαπαρὸν
<span class="lb" data-page="7.954" data-line="13" id="l7.954.13"></span>κενὸν, τὸ δὲ ὑπολάπαρον ὑπόκενον, ἐπὶ τοσοῦτον
<span class="lb" data-page="7.954" data-line="14" id="l7.954.14"></span>δυσπνοήσουσιν, ἐφ’ ὅσον αὐτοῖς ἔχει κακῶς τὰ καθ’ ὑποχόνδριον.
<span class="lb" data-page="7.954" data-line="15" id="l7.954.15"></span>μετρίως οὖν αὐτῶν πεπονθότων, μετρίως δυσπνοήσουσιν·
<span class="lb" data-page="7.954" data-line="16" id="l7.954.16"></span>ὥσπερ πάλιν ἐν τοῖς κατωτέρω τοῦ βιβλίου,
<span class="lb" data-page="7.954" data-line="17" id="l7.954.17"></span>ὧδέ πως γράφει· τῇ οἰκέτιδι, ἣν νεώνητον ἐοῦσαν κατεῖδον,
<span class="pb" data-page="7.955" id="p7.955"></span>
<span class="lb" data-page="7.955" data-line="1" id="l7.955.1"></span>ᾗ τὸ σκλήρυσμα ἐν τοῖσι δεξιοῖσιν ἐνῆν μέγα, <span class="milestone ed2page" data-n="7.290" data-unit="ed2page" id="ed2page.7.290"></span>οὐ
<span class="lb" data-page="7.955" data-line="2" id="l7.955.2"></span>κάρτα ὀδυνῶδες· εὐλόγως ἐπάγει, καὶ οὐ πάνυ δύσπνοος.
<span class="lb" data-page="7.955" data-line="3" id="l7.955.3"></span>εἴπερ γὰρ τὸ σκλήρυσμα μὴ κάρτα ὀδυνῶδες ἦν, οὐδὲ
<span class="lb" data-page="7.955" data-line="4" id="l7.955.4"></span>πάνυ. δύσπνουν εἶναι τὴν ἄνθρωπον εἰκὸς ἦν. οὕτω δὲ
<span class="lb" data-page="7.955" data-line="5" id="l7.955.5"></span>καὶ κατὰ τὴν τελευτὴν ἤδη τοῦ βιβλίου περὶ τοῦ πρεσβυτέρου
<span class="lb" data-page="7.955" data-line="6" id="l7.955.6"></span>διηγούμενος, εἶτα προειπὼν, παρηνέχθη κοσμίως,
<span class="lb" data-page="7.955" data-line="7" id="l7.955.7"></span>ἐπήνεγκεν, οὐ πάνυ δύσπνοος. ἀεὶ γὰρ κατὰ τὸ μέγεθος
<span class="lb" data-page="7.955" data-line="8" id="l7.955.8"></span>τῆς ἐργαζομένης τὴν δύσπνοιαν αἰτίας καὶ τὸ τῆς δυσπνοίας
<span class="lb" data-page="7.955" data-line="9" id="l7.955.9"></span>γίνεται μέγεθος. ἀλλὰ καὶ ταῦτα μὲν ἐν τῷ τετάρτῳ
<span class="lb" data-page="7.955" data-line="10" id="l7.955.10"></span>τῶν ἐπιδημιῶν γέγραπται, ὁμολογοῦντα τοῖς περὶ
<span class="lb" data-page="7.955" data-line="11" id="l7.955.11"></span>δυσπνοίας ὑφ’ ἡμῶν ἀποδεδειγμένοις. ἐν δ’ αὖ τῷ ε΄ τῶν
<span class="lb" data-page="7.955" data-line="12" id="l7.955.12"></span>ἐπιδημιῶν ιδ’ μὲν ἄῤῥωστος γέγραπται τόνδε τὸν τρόπον·
<span class="lb" data-page="7.955" data-line="13" id="l7.955.13"></span>ἐν Λαρίσσῃ Ἱπποσθένης, περιπνευμονίῃ ἐδόκει τοῖς ἰητροῖσι
<span class="lb" data-page="7.955" data-line="14" id="l7.955.14"></span>συνέχεσθαι· ἦν δὲ οὐδαμῶς· ἀρχὴν δὲ παλαίων, ἔπεσεν
<span class="lb" data-page="7.955" data-line="15" id="l7.955.15"></span>ἐν σκληρῷ χωρίῳ ὕπτιος, καὶ ἐπέπεσεν αὐτῷ· καὶ ἐλούσατο
<span class="lb" data-page="7.955" data-line="16" id="l7.955.16"></span>ψυχρῷ, καὶ ἔμεινε, καὶ ἔδοξε βαρύτερος γενέσθαι·
<span class="lb" data-page="7.955" data-line="17" id="l7.955.17"></span>τῇ δ’ ὑστεραίῃ ἐπύρεσσε, καὶ βὴξ ἔσχε ξηροτέρη, καὶ τὸ
<span class="pb" data-page="7.956" id="p7.956"></span>
<span class="lb" data-page="7.956" data-line="1" id="l7.956.1"></span>πνεῦμα πυκνόν. εἶτα μικρῷ προελθὼν. ὁπότε δὲ βήσσοι,
<span class="lb" data-page="7.956" data-line="2" id="l7.956.2"></span>φησὶν, ὠδυνᾶτο τὰ στήθεα καὶ τὰ νῶτα. οὐδὲν οὖν θαυμαστὸν,
<span class="lb" data-page="7.956" data-line="3" id="l7.956.3"></span>οὕτω διακειμένων τῶν κατὰ θώρακα, πυκνὸν γενέσθαι
<span class="lb" data-page="7.956" data-line="4" id="l7.956.4"></span>τὸ πνεῦμα τὸ δ’ ἐπὶ τῇ τελευτῇ τοῦ λόγου προσκείμενον,
<span class="lb" data-page="7.956" data-line="5" id="l7.956.5"></span>οὐδὲ ῥέγχος εἶχεν, εἰς ἀπόδειξιν μὲν εἴρηται τοῦ
<span class="lb" data-page="7.956" data-line="6" id="l7.956.6"></span>μὴ γενέσθαι περιπνευμονικὸν τὸν ἄνθρωπον, ὁμολογεῖ δὲ
<span class="lb" data-page="7.956" data-line="7" id="l7.956.7"></span>καὶ αὐτὸ τοῖς κατ’ ἀρχὴν εὐθὺς ἐν τῷδε τῷ λόγῳ πρὸς
<span class="lb" data-page="7.956" data-line="8" id="l7.956.8"></span>ἡμῶν εἰρημένοις, ὁπότ’ ἐν τῷ περὶ διαίτης ὀξέων ἐξηγούμεθα
<span class="lb" data-page="7.956" data-line="9" id="l7.956.9"></span>τὴν λέξιν ταύτην· οἱ δ’ ἀπὸ τῆς ὀρθοπνοίας τε καὶ
<span class="lb" data-page="7.956" data-line="10" id="l7.956.10"></span>τοῦ ῥέγχους ἀποπνιγέντες. ἔννατός τε καὶ τριακοστὸς ἄῤῥωστος
<span class="lb" data-page="7.956" data-line="11" id="l7.956.11"></span>ἐν τῷ πέμπτῳ τῶν ἐπιδημιῶν γέγραπται, πυκνὸν
<span class="lb" data-page="7.956" data-line="12" id="l7.956.12"></span>ἔχων καὶ αὐτὸς τὸ πνεῦμα. παραγράψω δὲ κᾀνταῦθα τὴν
<span class="lb" data-page="7.956" data-line="13" id="l7.956.13"></span>ῥῆσιν αὐτὴν, ὧδέ πως ἔχουσαν· παιδίον ὑπὸ ὀρέος ἐπλήγη
<span class="lb" data-page="7.956" data-line="14" id="l7.956.14"></span>τὴν γαστέρα καὶ τὸ ἧπαρ, ἀπέθανε τεταρταῖον· τὸ
<span class="lb" data-page="7.956" data-line="15" id="l7.956.15"></span>πνεῦμα πυκνὸν εἶχε, καὶ οὐ κατενόει, καὶ πυρετὸς εἶχεν.
<span class="lb" data-page="7.956" data-line="16" id="l7.956.16"></span>οὐκ ἄδηλον ἐπὶ τούτου, τὸ περιτόναιον καὶ τὸ διάφραγμα
<span class="lb" data-page="7.956" data-line="17" id="l7.956.17"></span>συμφλεγμῆναι γαστρὶ καὶ ἥπατι, καὶ διὰ τοῦτο καὶ παραφρονῆσαι
<span class="lb" data-page="7.956" data-line="18" id="l7.956.18"></span>τὸ παιδίον. ἀλλ’ οὐ κατὰ τὴν παραφροσύνην
<span class="pb" data-page="7.957" id="p7.957"></span>
<span class="lb" data-page="7.957" data-line="1" id="l7.957.1"></span>ἐδυσπνόησεν, ἡ γὰρ μείζων διάθεσις ἡ καθ’ ὑποχόνδριον,
<span class="lb" data-page="7.957" data-line="2" id="l7.957.2"></span>καθ’ ἑαυτὴν ἐτύπωσε τὴν ἰδέαν τῆς ἀναπνοῆς, ἡ δ’ ἥττων
<span class="lb" data-page="7.957" data-line="3" id="l7.957.3"></span>ἡττήθη. ἐν δὲ τῷ ε΄ ταῦτα.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg056.1st1K-grc1:3.3">
<span class="pb page1" data-page="7.894" id="p7.894"></span>
<span class="milestone ed1page page1" data-n="3.188" data-unit="ed1page" id="ed1page.3.188"></span>
<span class="milestone ed2page page1" data-n="7.269" data-unit="ed2page" id="ed2page.7.269"></span>
            <p>
<span class="lb" data-page="7.894" data-line="16" id="l7.894.16"></span><span class="milestone ed2page" data-n="7.270" data-unit="ed2page" id="ed2page.7.270"></span>Ἐπὶ δὲ τὸ προκείμενον ἤδη χωρήσαντες,
<span class="lb" data-page="7.894" data-line="17" id="l7.894.17"></span>καὶ παραθέμενοι τὴν τελεωτέραν λέξιν, τὴν ἐν τῷ ἕκτῳ τῶν
<span class="lb" data-page="7.894" data-line="18" id="l7.894.18"></span>ἐπιδημιῶν, ἴδωμεν ὁποῖός τις ὁ νοῦς αὐτός ἐστιν. ὅτι μὲν γὰρ
<span class="pb" data-page="7.895" id="p7.895"></span>
<span class="lb" data-page="7.895" data-line="1" id="l7.895.1"></span>ἐκ διαιρέσεως λογικῆς εὑρίσκειν ἐπιχειρεῖ τὰς διαφορὰς ἁπάσας
<span class="lb" data-page="7.895" data-line="2" id="l7.895.2"></span>τῶν δυσπνοιῶν, τοῦτο μὲν καὶ τοῖς ἐξηγησαμένοις αὐτοῦ τὰ
<span class="lb" data-page="7.895" data-line="3" id="l7.895.3"></span>βιβλία δοκεῖ, καὶ πάντῃ ῥᾴδιον εἶναι νομίζω συμβαλεῖν· εἰ
<span class="lb" data-page="7.895" data-line="4" id="l7.895.4"></span>δ’ ὀρθῶς διαιρεῖται, καὶ εἰ μηδὲν παραλείπει δυσπνοίας εἶδος,
<span class="lb" data-page="7.895" data-line="5" id="l7.895.5"></span>οὐκ ἔτι τοῦτο ῥᾴδιον ἅπασιν ἐξευρεῖν, ἀλλὰ καὶ τῆς διαιρετικῆς
<span class="lb" data-page="7.895" data-line="6" id="l7.895.6"></span>μεθόδου χρεὼν ἔμπειρον εἶναι τὸν περὶ τούτων κρινοῦντα,
<span class="lb" data-page="7.895" data-line="7" id="l7.895.7"></span>καὶ τῶν Ἱπποκράτους δογμάτων οὐκ ἀμελέτητον. ἡ μὲν δὴ
<span class="lb" data-page="7.895" data-line="8" id="l7.895.8"></span>μέθοδος ἀποβλέπειν φησὶ χρῆναι πρὸς τὸ διαιρούμενον, ὁποῖον
<span class="lb" data-page="7.895" data-line="9" id="l7.895.9"></span>τὴν φύσιν ἐστίν. εἰ μὲν γὰρ ἁπλοῖν εἴη, τὰ κατὰ τὸν τῆς
<span class="lb" data-page="7.895" data-line="10" id="l7.895.10"></span>οὐσίας αὐτοῦ λόγον ὑπάρχοντα, πόσα τ’ ἐστὶ καὶ τίνα καὶ
<span class="lb" data-page="7.895" data-line="11" id="l7.895.11"></span>ὁποῖα, σκοπεῖσθαι, κᾀκ τούτων διαιρεῖσθαι· συνθέτου δ’ ὄντος,
<span class="lb" data-page="7.895" data-line="12" id="l7.895.12"></span>ἑκάτερον μὲν, ἢ ἕκαστον τῶν μερῶν, ὡς εἴρηται, διαιρεῖν,
<span class="lb" data-page="7.895" data-line="13" id="l7.895.13"></span>τὸ δ’ ὅλον ἐκ τοῦ τρόπου τῆς συνθέσεως. ἡ δ’ Ἱπποκράτους
<span class="lb" data-page="7.895" data-line="14" id="l7.895.14"></span>γνώμη περὶ τῆς συνθέσεως, ἥ τίς ποτέ ἐστιν, εἴρηται
<span class="lb" data-page="7.895" data-line="15" id="l7.895.15"></span>μὲν ἡμῖν ἐν ἑτέροις ἐπιπλεῖστον, εἴρηται δὲ καὶ ἐν τοῖς ἔμπροσθεν,
<span class="lb" data-page="7.895" data-line="16" id="l7.895.16"></span>ὥστ’ οὐδὲν κωλύει πρὸς τούτους τοὺς σκοποὺς ἀποβλέποντας
<span class="lb" data-page="7.895" data-line="17" id="l7.895.17"></span>ἐπισκέψασθαι τὴν τῶν ἐπιδημιῶν ῥῆσιν, ὡδί πως
<span class="lb" data-page="7.895" data-line="18" id="l7.895.18"></span>ἔχουσαν· πνεύματα μικρὰ πυκνὰ, μεγάλα ἀραιά· μικρὰ ἀραιὰ,
<span class="pb" data-page="7.896" id="p7.896"></span>
<span class="lb" data-page="7.896" data-line="1" id="l7.896.1"></span>μεγάλα πυκνά· ἔξω μέγα, εἴσω μικρόν· εἴσω μέγα, ἔξω μικρόν·
<span class="lb" data-page="7.896" data-line="2" id="l7.896.2"></span>τὸ μὲν ἐκτεῖνον, τὸ δὲ κατεπεῖγον. διπλῆ ἔσω ἐπανάκλησις,
<span class="lb" data-page="7.896" data-line="3" id="l7.896.3"></span>οἷον ἐπεισπνέουσιν· θερμὸν, ψυχρόν. ὅτι μὲν οὖν οὐχ
<span class="lb" data-page="7.896" data-line="4" id="l7.896.4"></span>ἡ τετάρτη μόνη κατὰ τὸ πυκνὸν καὶ μέγα συζυγία παραλέλειπται
<span class="lb" data-page="7.896" data-line="5" id="l7.896.5"></span>κατὰ τὸ δεύτερον τῶν ἐπιδημιῶν, ἀλλὰ καὶ τῶν ἐφεξῆς
<span class="lb" data-page="7.896" data-line="6" id="l7.896.6"></span>δυοῖν, ἐν οἷς παραβάλλει τὴν ἐκπνοὴν τῇ εἰσπνοῇ, καὶ τούτων
<span class="lb" data-page="7.896" data-line="7" id="l7.896.7"></span>ἡ δευτέρα γέγραπται μὲν ἐν τῇ νυνὶ προχειρισθείσῃ, παραλέλειπται
<span class="lb" data-page="7.896" data-line="8" id="l7.896.8"></span>δ’ ἐν τῷ δευτέρῳ τῶν ἐπιδημιῶν, πρόχειρον συνιδεῖν.
<span class="lb" data-page="7.896" data-line="9" id="l7.896.9"></span>οὐκέτι γὰρ ἐκείνῳ βιβλίῳ πρόσκειται τὸ, εἴσω μέγα, ἔξω
<span class="lb" data-page="7.896" data-line="10" id="l7.896.10"></span>μικρὸν, ἀλλὰ περὶ θατέρου μόνον εἴδους τῆς δυσπνοίας δηλοῦται,
<span class="lb" data-page="7.896" data-line="11" id="l7.896.11"></span>καθ’ ὃ μέγα μὲν ἐκπνεῖται πνεῦμα, μικρὸν δὲ εἰσπνεῖται.
<span class="lb" data-page="7.896" data-line="12" id="l7.896.12"></span>πολλαχόθι μὲν οὖν εὑρίσκειν ἔστι καὶ προσγεγραμμένον
<span class="lb" data-page="7.896" data-line="13" id="l7.896.13"></span>τοῦτο τὸ λεῖπον, ἀλλ’ ἐν τοῖς πλείστοις καὶ ἀξιοπιστοτάτοις
<span class="lb" data-page="7.896" data-line="14" id="l7.896.14"></span>τῶν ἀντιγράφων παραλέλειπται, καὶ οὐδὲν τοῦτό γε
<span class="lb" data-page="7.896" data-line="15" id="l7.896.15"></span>πρὸς τὸ παρὸν διαφέρει. πρόκειται γὰρ ἡμῖν τὴν τελεωτέραν
<span class="lb" data-page="7.896" data-line="16" id="l7.896.16"></span>ῥῆσιν ἐπισκοπεῖσθαι, τὴν νῦν γεγραμμένην. ὅτι μὲν οὖν ἐκ
<span class="lb" data-page="7.896" data-line="17" id="l7.896.17"></span>τῆς ἔσω τε καὶ ἔξω φορᾶς τοῦ πνεύματος ἡ τῆς ὅλης ἀναπνοῆς
<span class="lb" data-page="7.896" data-line="18" id="l7.896.18"></span>ἐνέργεια σύνθετος ὑπάρχει, καὶ ὅτι τὸ μὲν ἕτερον αὐτῆς
<span class="lb" data-page="7.896" data-line="19" id="l7.896.19"></span>τῶν μερῶν εἰσπνοὴ, τὸ δ’ ἕτερον ἐκπνοὴ προσαγορεύεται,
<span class="pb" data-page="7.897" id="p7.897"></span>
<span class="lb" data-page="7.897" data-line="1" id="l7.897.1"></span>λέλεκται μὲν καὶ διὰ τοῦ πρώτου γράμματος εὐθὺς κατ’ ἀρχὰς,
<span class="lb" data-page="7.897" data-line="2" id="l7.897.2"></span>ἀλλὰ κᾂν εἰ μὴ πρὸς ἡμῶν εἴρηται, σχεδὸν οὐδεὶς ἀγνοεῖ. ὅτι
<span class="lb" data-page="7.897" data-line="3" id="l7.897.3"></span>δ’ οὐδενὸς ἄλλου τῶν πάντων ἢ κινήσεως ἴδια τάχος τ’ ἐστὶ
<span class="lb" data-page="7.897" data-line="4" id="l7.897.4"></span>καὶ βραδύτης, εἴρηται μὲν ἤδη καὶ τοῦτ’ ἔμπροσθεν, ἀλλὰ καὶ
<span class="lb" data-page="7.897" data-line="5" id="l7.897.5"></span>νῦν εἰς ἀνάμνησιν ἡκέτω. μέγεθος μέντοι καὶ σμικρότης ὥσπερ
<span class="lb" data-page="7.897" data-line="6" id="l7.897.6"></span>οὐκ <span class="milestone ed1page" data-n="3.189" data-unit="ed1page" id="ed1page.3.189"></span>ἴδια κινήσεως, οὕτως ἀχώριστα παντὸς τοῦ
<span class="lb" data-page="7.897" data-line="7" id="l7.897.7"></span>κατὰ διαστήματος φερομένου. καὶ διὰ τοῦτο καθ’ ἑκάτερον
<span class="lb" data-page="7.897" data-line="8" id="l7.897.8"></span>τῶν μερῶν τῆς ἀναπνοῆς ἀντιθέσεις διαφορῶν διτταὶ γενήσονται,
<span class="lb" data-page="7.897" data-line="9" id="l7.897.9"></span>μία μὲν ἡ κατὰ τάχος καὶ βραδυτῆτα, δευτέρα δὲ ἡ
<span class="lb" data-page="7.897" data-line="10" id="l7.897.10"></span>κατὰ μέγεθος καὶ μικρότητα. τῆς δ’ ὅλης ἀναπνοῆς, ὅτι ἑτέρα
<span class="lb" data-page="7.897" data-line="11" id="l7.897.11"></span>ἀντίθεσίς τίς ἐστι κατὰ <span class="milestone ed2page" data-n="7.271" data-unit="ed2page" id="ed2page.7.271"></span>πυκνότητά τε καὶ ἀραιότητα
<span class="lb" data-page="7.897" data-line="12" id="l7.897.12"></span>συνισταμένη, καὶ τοῦτ’ ἔμπροσθεν εἴρηται, καὶ ὡς ἥδε ἀντίθεσις
<span class="lb" data-page="7.897" data-line="13" id="l7.897.13"></span>οὐχ ὡς κινήσεως τῆς ἀναπνοῆς, ἀλλ’ ὡς συνθέτου πράγματος,
<span class="lb" data-page="7.897" data-line="14" id="l7.897.14"></span>ἐκ διαστάσεών ἐστι συγκειμένη. ὥστ’ ἐν τρισὶ τούτοις
<span class="lb" data-page="7.897" data-line="15" id="l7.897.15"></span>γένεσιν ἀνάγκη πάσας εἶναι τὰς τῆς ἀναπνοῆς διαφοράς· ἐν
<span class="lb" data-page="7.897" data-line="16" id="l7.897.16"></span>τάχει μὲν καὶ βραδυτῆτι, διότι κινήσεως ἁπάσης ἴδιά τε καὶ
<span class="lb" data-page="7.897" data-line="17" id="l7.897.17"></span>ἀχώριστα ταῦτ’ ἐστίν· ἐν μεγέθει δὲ καὶ μικρότητι, διότι κατὰ
<span class="lb" data-page="7.897" data-line="18" id="l7.897.18"></span>διαστήματος ἡ τῶν ἀναπνευστικῶν ὀργάνων κίνησις· πυκνότης ﻿
<span class="pb" data-page="7.898" id="p7.898"></span>
<span class="lb" data-page="7.898" data-line="1" id="l7.898.1"></span>δὲ καὶ ἀραιότης, τὸ τρίτον τῶν εἰρημένων γενῶν, οὐδετέρου μέν
<span class="lb" data-page="7.898" data-line="2" id="l7.898.2"></span>ἐστι τῶν οἰκείων τε καὶ πρώτων μερῶν τῆς ἀναπνοῆς οὔτ’ ἴδιον
<span class="lb" data-page="7.898" data-line="3" id="l7.898.3"></span>οὔτ’ ἀχώριστον, ὅλης δὲ μέρος γίνεται κατά τι συμβεβηκὸς, ἐπειδὴ
<span class="lb" data-page="7.898" data-line="4" id="l7.898.4"></span>σύνθετον πρᾶγμά ἐστιν ἐκ δυοῖν ἐναντίων κινήσεων ἡσυχίᾳ
<span class="lb" data-page="7.898" data-line="5" id="l7.898.5"></span>διαιρουμένων. αὗται μὲν οὖν αἱ πρῶται διαφοραὶ τῆς ὅλης
<span class="lb" data-page="7.898" data-line="6" id="l7.898.6"></span>ἀναπνοῆς. τῷ δ’ εἶναι ποιεῖν τι καὶ πάσχειν πεφυκὸς τὴν ἀναπνοὴν,
<span class="lb" data-page="7.898" data-line="7" id="l7.898.7"></span>εἴη ἄν τι καὶ ἄλλο γένος ἐν αὐτῷ διαφορῶν, ἑκατέρου
<span class="lb" data-page="7.898" data-line="8" id="l7.898.8"></span>τῶν μορίων ὁμαλῶς ἢ ἀνωμάλως ἐπιτελουμένου· καὶ μὴν καὶ
<span class="lb" data-page="7.898" data-line="9" id="l7.898.9"></span>ἄλλο πάλιν ὅλης αὐτῆς ὡς συνθέτου, παραβαλλομένων ἀλλήλοις
<span class="lb" data-page="7.898" data-line="10" id="l7.898.10"></span>τῶν μορίων. τούτων οὕτως ἐχόντων, ἰστέον τὰς μὲν
<span class="lb" data-page="7.898" data-line="11" id="l7.898.11"></span>πρώτας γεγραμμένας ἐν τῇ προκειμένῃ ῥήσει δυσπνοιῶν διαφορὰς
<span class="lb" data-page="7.898" data-line="12" id="l7.898.12"></span>τέτταρας ὅλης ἀναπνοῆς ὑπάρχειν· οὐδετέρου γὰρ τῶν
<span class="lb" data-page="7.898" data-line="13" id="l7.898.13"></span>μερῶν ἐστι πυκνότης καὶ ἀραιότης, εἴγε δὴ μεμνήμεθα τῶν εὐθὺς
<span class="lb" data-page="7.898" data-line="14" id="l7.898.14"></span>κατ’ ἀρχὰς τοῦ πρώτου τῶνδε τῶν ὑπομνημάτων εἰρημένων.
<span class="lb" data-page="7.898" data-line="15" id="l7.898.15"></span>οὕτως δὲ καὶ τὰς ἐφεξῆς αὐτῶν τὰς δύο, καὶ γὰρ ἐν ταύταις
<span class="lb" data-page="7.898" data-line="16" id="l7.898.16"></span>παραβάλλεται τὰ δύο μόρια τῆς ὅλης ἀναπνοῆς, καὶ διὰ
<span class="lb" data-page="7.898" data-line="17" id="l7.898.17"></span>τοῦθ’ οὕτως γέγραπται, ἔξω μέγα, εἴσω μικρὸν, εἴσω μέγα,
<span class="lb" data-page="7.898" data-line="18" id="l7.898.18"></span>ἔξω μικρὸν, δηλονότι πνεῦμα· τὰς δ’ ἐφεξῆς δύο διαφορὰς,
<span class="pb" data-page="7.899" id="p7.899"></span>
<span class="lb" data-page="7.899" data-line="1" id="l7.899.1"></span>ἐν αἷς λέγεται τὸ μὲν ἐκτεῖνον, τὸ δὲ κατεπεῖγον, τῶν μερῶν
<span class="lb" data-page="7.899" data-line="2" id="l7.899.2"></span>τῆς ἀναπνοῆς θατέρου νομιστέον ἰδίας ὑπάρχειν, ὃ δὴ κατὰ
<span class="lb" data-page="7.899" data-line="3" id="l7.899.3"></span>τὴν οὐσίαν εἶναι μάλιστα τῆς ἀναπνοῆς ἔφαμεν· ἐκτεῖνον μὲν
<span class="lb" data-page="7.899" data-line="4" id="l7.899.4"></span>γὰρ τὸ βραδὺ, κατεπεῖγον δὲ τὸ ταχύ. βραδύτης δὲ καὶ ταχύτης
<span class="lb" data-page="7.899" data-line="5" id="l7.899.5"></span>ἁπάσης κινήσεως ἀχώριστα. τὸ δ’ ἐφεξῆς λεγόμενον, τὸ,
<span class="lb" data-page="7.899" data-line="6" id="l7.899.6"></span>διπλῆ ἔσω ἐπανάκλησις, οἷον ἐπεισπνέουσιν, ἔστι μὲν εἰσπνοῆς
<span class="lb" data-page="7.899" data-line="7" id="l7.899.7"></span>ἀνωμάλου δηλωτικὸν, ἐπιζητεῖ δὲ τὴν αὐτὴν ἀντίθεσιν
<span class="lb" data-page="7.899" data-line="8" id="l7.899.8"></span>ἐπὶ τῆς ἐκπνοῆς, ἣν ἐγὼ πέπεισμαι παραλελεῖφθαι πρὸς τῶν
<span class="lb" data-page="7.899" data-line="9" id="l7.899.9"></span>μεταγραφόντων μᾶλλον ἢ πρὸς Ἱπποκράτους αὐτοῦ, εἴγε δὴ
<span class="lb" data-page="7.899" data-line="10" id="l7.899.10"></span>φαίνεται μεμνημένος ἐν ἑτέροις συγγράμμασι καὶ τοῦ τοιούτου
<span class="lb" data-page="7.899" data-line="11" id="l7.899.11"></span>τῆς δυσπνοίας εἴδους, ὡς ἐπιδείξω σαφῶς ἐν τοῖς ἐφεξῆς· εἰ
<span class="lb" data-page="7.899" data-line="12" id="l7.899.12"></span>δέ τῳ δοκεῖ πρὸς Ἱπποκράτους αὐτοῦ παραλελεῖφθαι, οὗτος
<span class="lb" data-page="7.899" data-line="13" id="l7.899.13"></span>αἱρεῖται τὰ χείρω πρὸ τῶν βελτιόνων· τὸ μὲν γὰρ μηδ’ ὅλως
<span class="lb" data-page="7.899" data-line="14" id="l7.899.14"></span>ἀνωμαλίας μνημονεῦσαι κατὰ μηδ’ ἕτερον τῶν τῆς ἀναπνοῆς
<span class="lb" data-page="7.899" data-line="15" id="l7.899.15"></span>μερῶν, ἀλλὰ τελέως ἐπιλαθέσθαι τε καὶ παραλιπεῖν, ἦν μὲν
<span class="lb" data-page="7.899" data-line="16" id="l7.899.16"></span>οὐδὲ τοῦτο κατὰ τὴν Ἱπποκράτους ἐπιμέλειαν, ἀλλ’ ἔγωγ’ ἂν εἰ
<span class="lb" data-page="7.899" data-line="17" id="l7.899.17"></span>καὶ τὸ νῦν γεγραμμένον ἐπὶ τῆς εἰσπνοῆς οὐδ’ ὅλως ἐγέγραπτο,
<span class="pb" data-page="7.900" id="p7.900"></span>
<span class="lb" data-page="7.900" data-line="1" id="l7.900.1"></span>τοῦ γραφέως ἁμάρτημα ὑπάρχειν αὐτὸ μᾶλλον ἢ Ἱπποκράτους
<span class="lb" data-page="7.900" data-line="2" id="l7.900.2"></span>εἰπεῖν ἐτόλμησα, λόγον δ’ ἂν οὖν εἶχεν οὕτω τινὰ τοῖς τὰ χείρω
<span class="lb" data-page="7.900" data-line="3" id="l7.900.3"></span>νοοῦσιν· ἐπεὶ δὲ καὶ τὸ τῆς εἰσπνοῆς εἶδος ἐμήνυσε σαφῶς οὕτως,
<span class="lb" data-page="7.900" data-line="4" id="l7.900.4"></span>ὡς μὴ μόνον εἰπεῖν διπλῆν εἴσω γίγνεσθαι τοῦ πνεύματος
<span class="lb" data-page="7.900" data-line="5" id="l7.900.5"></span>τὴν ἐπανάκλησιν, ἀλλὰ καὶ τὸ οἷον ἐπεισπνέουσι προσθεῖναι,
<span class="lb" data-page="7.900" data-line="6" id="l7.900.6"></span>πῶς ἄν τις ἔθ’ ὑπολάβοι τῆς ἐκπνοῆς αὐτὸν ἐπιλαθέσθαι; περὶ
<span class="lb" data-page="7.900" data-line="7" id="l7.900.7"></span>μὲν οὖν τούτων καὶ αὖθις, ἐφεξῆς δὲ πρόσκειταί τις ἀντίθεσις
<span class="lb" data-page="7.900" data-line="8" id="l7.900.8"></span>ἄλλη δυσπνοιῶν, ἐπὶ τελευτῇ τοῦ λόγου παντὸς ὡδί πως γεγραμμένη·
<span class="lb" data-page="7.900" data-line="9" id="l7.900.9"></span>θερμὸν, ψυχρόν· ἵνα δηλονότι κᾀνταῦθα προσυπακούωμεν
<span class="lb" data-page="7.900" data-line="10" id="l7.900.10"></span>τὸ πνεῦμα. καθάπερ γὰρ μέγα καὶ μικρὸν, καὶ
<span class="lb" data-page="7.900" data-line="11" id="l7.900.11"></span>πυκνὸν καὶ ἀραιὸν, <span class="milestone ed2page" data-n="7.272" data-unit="ed2page" id="ed2page.7.272"></span>οὕτω καὶ θερμὸν καὶ ψυχρὸν ἐκπνεῖται
<span class="lb" data-page="7.900" data-line="12" id="l7.900.12"></span>τὸ πνεῦμα. καίτοι κᾀνταῦθα παρακούοντές τινες ἐξ
<span class="lb" data-page="7.900" data-line="13" id="l7.900.13"></span>ὧν αὐτοὶ μὴ συνίασιν, ἐπανορθοῦνται καὶ μεταγράφειν τὴν
<span class="lb" data-page="7.900" data-line="14" id="l7.900.14"></span>λέξιν τολμῶσιν, οὐ ψυχρὸν καὶ θερμὸν, ὡς νῦν εἴρηται, γράφοντες,
<span class="lb" data-page="7.900" data-line="15" id="l7.900.15"></span>ἀλλὰ συνάπτοντες αὐτὰ τῷ προειρημένῳ, καὶ οὕτως
<span class="lb" data-page="7.900" data-line="16" id="l7.900.16"></span>ἀναγινώσκοντες, οἷον ἐπεισπνέουσι θερμῷ ψυχρόν. οὗτοι μὲν
<span class="lb" data-page="7.900" data-line="17" id="l7.900.17"></span>οὖν πρὸς τὸ μηδένα νοῦν ἔχουσαν ἐργάζεσθαι τὴν λέξιν, ὅτι
<span class="pb" data-page="7.901" id="p7.901"></span>
<span class="lb" data-page="7.901" data-line="1" id="l7.901.1"></span>μηδ’ ἀνεγνώκασι τὰ τοῦ παλαιοῦ βιβλία, κατάδηλοι γίνονται·
<span class="lb" data-page="7.901" data-line="2" id="l7.901.2"></span>πάντως γὰρ ἂν ἐμέμνηντο τῶν ἐν ἑτέροις ὑπ’ αὐτοῦ γεγραμμένων
<span class="lb" data-page="7.901" data-line="3" id="l7.901.3"></span>περί τε θερμῆς καὶ ψυχρᾶς ἐκπνοῆς, ἃ τίνα λόγον εἶχεν
<span class="lb" data-page="7.901" data-line="4" id="l7.901.4"></span>ἢ ἐν ἐκείνοις αὐτὸν γράφειν, ἢ ἐνταῦθα παραλιπεῖν, οὐκ ἂν εἰπεῖν
<span class="lb" data-page="7.901" data-line="5" id="l7.901.5"></span>ἔχοιεν. εἰ μὲν γὰρ οὐκ ἐνόμιζεν ἐκ τῶν δυσπνοιῶν εἶναι
<span class="lb" data-page="7.901" data-line="6" id="l7.901.6"></span>τὴν θερμὴν καὶ ψυχρὰν ἐκπνοὴν, οὐ καλῶς ἐν ἑτέροις ὡς δυσπνοιῶν
<span class="lb" data-page="7.901" data-line="7" id="l7.901.7"></span>ἐμνημόνευσεν· εἰ δ’ ὀρθῶς ἐν ἐκείνοις ἔπραξεν, οὐκ
<span class="lb" data-page="7.901" data-line="8" id="l7.901.8"></span>ὀρθῶς νῦν παρέλιπεν. ἀλλ’ οὐχ ὧδ’ ἔχει ταῦτα· καὶ γὰρ ἐνταῦθά
<span class="lb" data-page="7.901" data-line="9" id="l7.901.9"></span>τε καλῶς ἐν τῇ διαιρέσει τῶν δυσπνοιῶν περιέχονται
<span class="lb" data-page="7.901" data-line="10" id="l7.901.10"></span>καὶ τί ποτ’ οὖν δηλοῦν πεφύκασιν, ὀρθῶς ἐν ἑτέροις εἴρηται.
</p>
          </article>

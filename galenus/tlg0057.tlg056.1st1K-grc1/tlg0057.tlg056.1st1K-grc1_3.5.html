<article xmlns="http://www.w3.org/1999/xhtml" id="urn:cts:greekLit:tlg0057.tlg056.1st1K-grc1:3.5">
<span class="pb page1" data-page="7.908" id="p7.908"></span>
<span class="milestone ed1page page1" data-n="3.190" data-unit="ed1page" id="ed1page.3.190"></span>
<span class="milestone ed2page page1" data-n="7.274" data-unit="ed2page" id="ed2page.7.274"></span>
            <p>
<span class="lb" data-page="7.908" data-line="17" id="l7.908.17"></span>Χρὴ δὲ τοὐντεῦθεν μὴ τοῖς πολλοῖς τῶν
<span class="lb" data-page="7.908" data-line="18" id="l7.908.18"></span>ἀντιλεγόντων Ἱπποκράτους παραπλησίως, καὶ ἡμᾶς τὰς μὲν
<span class="pb" data-page="7.909" id="p7.909"></span>
<span class="lb" data-page="7.909" data-line="1" id="l7.909.1"></span>ἀπορίας εὐπόρως ἐξευρίσκειν, ἐν δὲ ταῖς λύσεσιν αὐτῶν ἀπορεῖν,
<span class="lb" data-page="7.909" data-line="2" id="l7.909.2"></span>ἀλλὰ πρῶτον μὲν ὁδόν τινα τῆς εὐπορίας εὑρεῖν, ἐφεξῆς
<span class="lb" data-page="7.909" data-line="3" id="l7.909.3"></span>δ’ ἀποδείξει πιστώσασθαι τὰ δι’ αὐτὴν εὑρεθέντα. τίς οὖν
<span class="lb" data-page="7.909" data-line="4" id="l7.909.4"></span>ὁδὸς τῆς εὐπορίας; χρὴ γὰρ ἐντεῦθεν ἄρξασθαι· <span class="milestone ed2page" data-n="7.275" data-unit="ed2page" id="ed2page.7.275"></span>μία μὲν
<span class="lb" data-page="7.909" data-line="5" id="l7.909.5"></span>ἡ κοινὴ πάντων τῶν παλαιῶν συνήθης βραχυλογία· δευτέρα
<span class="lb" data-page="7.909" data-line="6" id="l7.909.6"></span>δὲ Ἱπποκράτους αὐτοῦ μεγαλοφροσύνη. δέδεικται γὰρ ἡμῖν
<span class="lb" data-page="7.909" data-line="7" id="l7.909.7"></span>δεινὸς πολλάκις ὁ ἀνὴρ οὗτος, ὅσα μὲν καὶ τοῖς ἄλλοις ἰατροῖς
<span class="lb" data-page="7.909" data-line="8" id="l7.909.8"></span>ἐστι γνώριμα παρατρέχων, ὡς ὑπὸ μηδενὸς τῶν γνησίως
<span class="lb" data-page="7.909" data-line="9" id="l7.909.9"></span>ἀσκούντων τὴν τέχνην ἀγνοηθῆναι δυνάμενα, τὰ δὲ τοῖς τοιούτοις
<span class="lb" data-page="7.909" data-line="10" id="l7.909.10"></span>ἀγνοούμενα πάντ’ ἐπιμελῶς τε ἅμα καὶ σαφῶς ἐξηγούμενος.
<span class="lb" data-page="7.909" data-line="11" id="l7.909.11"></span>εἰ δὴ τοῦτ’ ἐστὶν ἔθος αὐτῷ, τί θαυμαστὸν ἀμφισβητουμένην
<span class="lb" data-page="7.909" data-line="12" id="l7.909.12"></span>τε καὶ ἀσαφῆ τοῖς πολλοῖς δυσπνοίας διαφορὰν
<span class="lb" data-page="7.909" data-line="13" id="l7.909.13"></span>τὴν κατὰ μέγεθός τε καὶ ἀραιότητα διά τε τῶν ἄλλων συγγραμμάτων
<span class="lb" data-page="7.909" data-line="14" id="l7.909.14"></span>ἐπιδεῖξαι πειραθῆναι παραφροσύνης ἰδίαν οὖσαν
<span class="lb" data-page="7.909" data-line="15" id="l7.909.15"></span>ἔν τε τῷ προγνωστικῷ σαφοῦς ἀξιῶσαι διδασκαλίας, τὰς δὲ
<span class="lb" data-page="7.909" data-line="16" id="l7.909.16"></span>τῆς πυκνότητος, ὡς ἂν μηδὲ ταύτας ἀγνοηθῆναι τοῖς ἰατροῖς
<span class="lb" data-page="7.909" data-line="17" id="l7.909.17"></span>δυναμένας, ἑνὶ κεφαλαίῳ περιλαβόντα, διὰ ταχέων δηλῶσαι;
<span class="lb" data-page="7.909" data-line="18" id="l7.909.18"></span>ἔν τε γὰρ πλευρίτισι καὶ περιπνευμονίαις καὶ συνάγχαις καὶ
<span class="pb" data-page="7.910" id="p7.910"></span>
<span class="lb" data-page="7.910" data-line="1" id="l7.910.1"></span>ὀρθοπνοίαις πυκνὸν καὶ μικρὸν γίνεται <span class="milestone ed1page" data-n="3.191" data-unit="ed1page" id="ed1page.3.191"></span>τὸ πνεῦμα· καὶ
<span class="lb" data-page="7.910" data-line="2" id="l7.910.2"></span>εἰ μὴ πλευρῖτις δ’ εἴη, μόνη δ’ ὀδύνη κατὰ τὰς πλευρὰς ὑπάρχοι,
<span class="lb" data-page="7.910" data-line="3" id="l7.910.3"></span>πυκνὸν καὶ μικρὸν ἔσται τὸ πνεῦμα, καθάπερ εἰ καὶ περὶ
<span class="lb" data-page="7.910" data-line="4" id="l7.910.4"></span>τὸ στόμα τῆς κοιλίας, ἢ τὸν στόμαχον, ἢ τοῦ σπληνὸς τὴν κεφαλὴν,
<span class="lb" data-page="7.910" data-line="5" id="l7.910.5"></span>ἢ τοῦ ἥπατος τὰ κυρτά. καὶ γὰρ οὖν κᾀνταῦθα πόνου
<span class="lb" data-page="7.910" data-line="6" id="l7.910.6"></span>τινὸς ὑπάρχοντος, ἀνάγκη μικρὸν καὶ πυκνὸν γενέσθαι τὸ πνεῦμα,
<span class="lb" data-page="7.910" data-line="7" id="l7.910.7"></span>καὶ πολύ γε μᾶλλον, εἰ περὶ τὸ διάφραγμα γένοιτο καὶ τὸ
<span class="lb" data-page="7.910" data-line="8" id="l7.910.8"></span>συνάπτον αὐτοῦ τῷ περιτοναίῳ καὶ τοὺς μῦς τοὺς περικειμένους
<span class="lb" data-page="7.910" data-line="9" id="l7.910.9"></span>αὐτόθι. καίτοι κᾂν εἰ μὴ τῇδε μόνον, ἀλλὰ καὶ κατωτέρω
<span class="lb" data-page="7.910" data-line="10" id="l7.910.10"></span>μειζόνως πεπονθὸς τὸ περιτόναιον, αἰσθάνεταί τε τῆς βλάβης
<span class="lb" data-page="7.910" data-line="11" id="l7.910.11"></span>αὐτοῦ τὸ διάφραγμα καὶ οὕτω μικρὸν καὶ πυκνὸν ἐργάζεται τὸ
<span class="lb" data-page="7.910" data-line="12" id="l7.910.12"></span>πνεῦμα. καὶ τῆς γαστρὸς αὐτῆς αἱ μείζους διαθέσεις, αἱ σὺν
<span class="lb" data-page="7.910" data-line="13" id="l7.910.13"></span>ὀδύνῃ τε καὶ ὄγκῳ, καὶ τοῦ σπληνὸς τὰ κάτω καὶ τοῦ ἥπατος,
<span class="lb" data-page="7.910" data-line="14" id="l7.910.14"></span>οὐδὲν ἧττον καὶ αὐταὶ πυκνὸν καὶ μικρὸν ἐργάζονται τὸ πνεῦμα·
<span class="lb" data-page="7.910" data-line="15" id="l7.910.15"></span>καὶ ὅλως, εἴτ’ ὄγκος τις εἴη, θλίβων τε καὶ στενοχωρῶν ὁτιοῦν
<span class="lb" data-page="7.910" data-line="16" id="l7.910.16"></span>τῶν ἀναπνευστικῶν ὀργάνων, εἴτ’ ὀδύνη περί τι μόριον οὕτω
<span class="lb" data-page="7.910" data-line="17" id="l7.910.17"></span>πλησιάζον τοῖς ἀναπνευστικοῖς, ὡς κινουμένοις αὐτοῖς συγκινεῖσθαι,
<span class="lb" data-page="7.910" data-line="18" id="l7.910.18"></span>πυκνὸν καὶ μικρὸν ἔσται τὸ πνεῦμα. τὰς δ’ ἄλλας αἰτίας
<span class="pb" data-page="7.911" id="p7.911"></span>
<span class="lb" data-page="7.911" data-line="1" id="l7.911.1"></span>τούτων ἐν τῷ πρώτῳ γράμματι διήλθομεν, ὥσπέρ γε καὶ ὅτι
<span class="lb" data-page="7.911" data-line="2" id="l7.911.2"></span>θερμασίας πολλῆς ἐν τοῖς ἀναπνευστικοῖς ὀργάνοις ἠθροισμένης,
<span class="lb" data-page="7.911" data-line="3" id="l7.911.3"></span>πυκνὸν καὶ μέγα γενήσεται τὸ πνεῦμα. φαίνεται δὲ καὶ
<span class="lb" data-page="7.911" data-line="4" id="l7.911.4"></span>τοῦτο σχεδὸν ἁπάσης ἡμέρας ἐπὶ τῶν διακαῶν πάντων
<span class="lb" data-page="7.911" data-line="5" id="l7.911.5"></span>πυρετῶν, ὥστ’ οὐδ’ αὐτὸ διαλάθοι τινά. καὶ μέν τοι καὶ ὡς
<span class="lb" data-page="7.911" data-line="6" id="l7.911.6"></span>τὴν παρὰ φύσιν φλόγωσιν οὐχ Ἱπποκράτης μόνον, ἀλλὰ καὶ
<span class="lb" data-page="7.911" data-line="7" id="l7.911.7"></span>οἱ ἄλλοι σχεδὸν ἅπαντες οἱ πρὸ Ἐρασιστράτου φλεγμονὴν
<span class="lb" data-page="7.911" data-line="8" id="l7.911.8"></span>ὠνόμαζον, οὐχ ἡμῖν μόνοις, ἀλλὰ καὶ σύμπασιν ὡς εἰπεῖν τοῖς
<span class="lb" data-page="7.911" data-line="9" id="l7.911.9"></span>Ἱπποκράτους ἐξηγηταῖς ἀποδέδεικται. τούτων οὖν ὑποκειμένων,
<span class="lb" data-page="7.911" data-line="10" id="l7.911.10"></span>οὐδὲν ἔτι θαυμαστὸν ἑνὶ κεφαλαίῳ τὰς εἰρημένας ἀμφοτέρας διαφορὰς
<span class="lb" data-page="7.911" data-line="11" id="l7.911.11"></span>δηλῶσαι τὸν Ἱπποκράτην, πνεῦμα δὲ πυκνὸν μὲν ἐὸν,
<span class="lb" data-page="7.911" data-line="12" id="l7.911.12"></span>εἰπόντα, πόνον σημαίνει ἢ φλεγμονὴν ἐν τοῖσιν ὑπὲρ τῶν φρενῶν
<span class="lb" data-page="7.911" data-line="13" id="l7.911.13"></span>χωρίοισιν, ὡς ἂν καὶ ἡμῶν νοῆσαι δυναμένων, ὅτι τὸ μὲν
<span class="lb" data-page="7.911" data-line="14" id="l7.911.14"></span>μετὰ μικρότητος πόνον σημαίνει, τὸ δὲ μετὰ μεγέθους φλεγμονὴν,
<span class="lb" data-page="7.911" data-line="15" id="l7.911.15"></span>ὅ πέρ ἐστι φλόγωσιν, δηλοῖ· προσθέντα δ’ εὐλόγως, ἐν
<span class="lb" data-page="7.911" data-line="16" id="l7.911.16"></span>τοῖσιν ὑπὲρ τῶν φρενῶν χωρίοισιν, ἤτοι τοῖς ἀναπνευστικοῖς,
<span class="lb" data-page="7.911" data-line="17" id="l7.911.17"></span>ὡς ἂν τῶν κάτω τοῦ διαφράγματος ἀμέτρων θερμασιῶν εἰς μέγεθός
<span class="lb" data-page="7.911" data-line="18" id="l7.911.18"></span>τε καὶ πυκνότητα τὴν ἀναπνοὴν ἐξᾶραι μὴ δυναμένων.
</p>
          </article>

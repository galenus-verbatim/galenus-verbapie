<article xmlns="http://www.w3.org/1999/xhtml" id="urn:cts:greekLit:tlg0057.tlg056.1st1K-grc1:3.6">
<span class="pb page1" data-page="7.912" id="p7.912"></span>
<span class="milestone ed1page page1" data-n="3.191" data-unit="ed1page" id="ed1page.3.191"></span>
<span class="milestone ed2page page1" data-n="7.275" data-unit="ed2page" id="ed2page.7.275"></span>
            <p>
<span class="lb" data-page="7.912" data-line="1" id="l7.912.1"></span><span class="milestone ed2page" data-n="7.276" data-unit="ed2page" id="ed2page.7.276"></span>Ἡ μὲν ὁδὸς τῆς εὑρέσεως τῶν ζητουμένων
<span class="lb" data-page="7.912" data-line="2" id="l7.912.2"></span>κατά γε τὰς πρώτας διαφορὰς ἥδε· προσθεῖναι δ’ ἀνάγκη
<span class="lb" data-page="7.912" data-line="3" id="l7.912.3"></span>τινὰ καὶ ἀπόδειξιν τῷ λόγῳ. νυνὶ μὲν γὰρ, ὡς οὐκ ἀδύνατόν
<span class="lb" data-page="7.912" data-line="4" id="l7.912.4"></span>ἐστι, ταύτῃ τῇ γνώμῃ κεχρῆσθαι τὸν Ἱπποκράτην, δεδήλωται·
<span class="lb" data-page="7.912" data-line="5" id="l7.912.5"></span>δειχθήσεται δ’ ἐφεξῆς, ὅτι πάντως οὕτως ἔχει. τί δή ποτε γὰρ
<span class="lb" data-page="7.912" data-line="6" id="l7.912.6"></span>ἐν μὲν τοῖς τῶν ἐπιδημιῶν βιβλίοις ἀμφοτέροις, ἔν τε τῷ δευτέρῳ
<span class="lb" data-page="7.912" data-line="7" id="l7.912.7"></span>καὶ τῷ ἕκτῳ, πρώτας ἁπασῶν δύο ταύτας εὑρίσκεται διαφορὰς
<span class="lb" data-page="7.912" data-line="8" id="l7.912.8"></span>δυσπνοίας διαιρούμενος, προτέραν μὲν τὸ μικρὸν καὶ
<span class="lb" data-page="7.912" data-line="9" id="l7.912.9"></span>πυκνὸν πνεῦμα, δευτέραν δὲ τὸ πυκνὸν καὶ μέγα, κατὰ δὲ τὸ
<span class="lb" data-page="7.912" data-line="10" id="l7.912.10"></span>προκείμενον ἀγνοεῖν αὐτὰς νομίζεται, πρὸς τῷ καὶ μετὰ ταῦτ’
<span class="lb" data-page="7.912" data-line="11" id="l7.912.11"></span>εὐθὺς ἐν τῷ προγνωστικῷ γράφειν, ἀραιὸν καὶ μέγα; ἀραιὸν
<span class="lb" data-page="7.912" data-line="12" id="l7.912.12"></span>μὲν οὖν καὶ μέγα πνεῦμα γινώσκει, πυκνὸν δὲ καὶ μικρὸν ἀγνοεῖ;
<span class="lb" data-page="7.912" data-line="13" id="l7.912.13"></span>κᾂν φαίη τις τῶν τὰ χείρω σπουδαζόντων, ὡς αὐτὸ μὲν τί ποτ’
<span class="lb" data-page="7.912" data-line="14" id="l7.912.14"></span>ἐστὶ πυκνὸν καὶ μικρὸν πνεῦμα γινώσκειν ἠδύνατο, τίς δ’ ἐστὶν
<span class="lb" data-page="7.912" data-line="15" id="l7.912.15"></span>ἡ ἀπεργαζομένη διάθεσις αὐτὸ, μὴ γινώσκειν ἠδύνατο, ἀλλ’ ὅταν
<span class="lb" data-page="7.912" data-line="16" id="l7.912.16"></span>εἴποι, τὸ πυκνὸν πνεῦμα πόνον σημαίνει ἢ φλεγμονὴν ἐν τοῖς
<span class="lb" data-page="7.912" data-line="17" id="l7.912.17"></span>ὑπὲρ τῶν φρενῶν χωρίοις, δῆλός ἐστι καὶ τὰς διαθέσεις γράφων ﻿
<span class="pb" data-page="7.913" id="p7.913"></span>
<span class="lb" data-page="7.913" data-line="1" id="l7.913.1"></span>καὶ οὐδετέραν παραλιπὼν, ἀλλὰ κατὰ τὴν αὐτὴν τάξιν ἐδήλωσεν,
<span class="lb" data-page="7.913" data-line="2" id="l7.913.2"></span>ἣν κᾀν τοῖς δύο τῶν ἐπιδημιῶν βιβλίοις ἐποιήσατο. δῆλον
<span class="lb" data-page="7.913" data-line="3" id="l7.913.3"></span>οὖν ἐστι τῷ μὲν πυκνῷ καὶ σμικρῷ τὸν πόνον, τῷ δὲ πυκνῷ
<span class="lb" data-page="7.913" data-line="4" id="l7.913.4"></span>καὶ μεγάλῳ τὴν φλόγωσιν συνάπτων. οὐδὲ γὰρ τοῦτ’ ἔστιν
<span class="lb" data-page="7.913" data-line="5" id="l7.913.5"></span>εἰπεῖν, ὡς ἐν μὲν τοῖς τῶν ἐπιδημιῶν δύο ἐμνημόνευσε μικροῦ
<span class="lb" data-page="7.913" data-line="6" id="l7.913.6"></span>καὶ πυκνοῦ καὶ μεγάλου καὶ πυκνοῦ πνεύματος, ἑτέρωθι δ’ οὐδαμόθι.
<span class="lb" data-page="7.913" data-line="7" id="l7.913.7"></span>καὶ γὰρ ἐν αὐτοῖς ἐκείνοις πολλάκις κᾀν τῷ περὶ διαίτης
<span class="lb" data-page="7.913" data-line="8" id="l7.913.8"></span>ὀξέων, ὃν ἐπιγράφουσι περὶ πτισάνης, εὐθὺς ἐν ἀρχῇ τοῦ
<span class="lb" data-page="7.913" data-line="9" id="l7.913.9"></span>συγγράμματος οὐ μόνον διαῤῥήδην ὀνομάζει τὸ τῆς δυσπνοίας
<span class="lb" data-page="7.913" data-line="10" id="l7.913.10"></span>ταύτης εἶδος, ἀλλὰ καὶ τὴν διάθεσιν ἐφ’ ᾗ γίγνεται καὶ τὸν
<span class="lb" data-page="7.913" data-line="11" id="l7.913.11"></span>τρόπον αὐτῆς καθ’ ὃν βλάπτειν πέφυκε, καίτοι τῶν ὑπὸ φιλονεικίας
<span class="lb" data-page="7.913" data-line="12" id="l7.913.12"></span>πολλὰ παρακοπτόντων ὡς οὐ γνήσια τοῦ Ἱπποκράτους βιβλία
<span class="lb" data-page="7.913" data-line="13" id="l7.913.13"></span>οὐδεὶς ἐτόλμησεν ἀφελέσθαι τὸν ἄνδρα τουτὶ τὸ σύγγραμμα.
<span class="lb" data-page="7.913" data-line="14" id="l7.913.14"></span>τὰ μὲν γὰρ ἐπὶ τέλει τὰ μετὰ τὴν τοῦ λουτροῦ χρῆσιν ἀφαιροῦσι
<span class="lb" data-page="7.913" data-line="15" id="l7.913.15"></span>πολλοὶ, τὰ δὲ ἕως τοῦδε φυλάττουσιν ἅπαντες. ἂν οὖν μὴ μόνον
<span class="lb" data-page="7.913" data-line="16" id="l7.913.16"></span>ἐν τούτῳ τῷ βιβλίῳ δείξωμεν, ἀλλὰ καὶ δι’ ἄλλων πολλῶν ὁμοίως
<span class="lb" data-page="7.913" data-line="17" id="l7.913.17"></span>εὑρεθῇ τάς τε διαφορὰς τοῦ πυκνοῦ πνεύματος γινώσκων καὶ τὰς
<span class="lb" data-page="7.913" data-line="18" id="l7.913.18"></span>διαθέσεις, ἐνδεῖν τι δόξει πρὸς τὴν ἀπόδειξιν; εἰ δὲ καὶ κατ’ αὐτὸ
<span class="pb" data-page="7.914" id="p7.914"></span>
<span class="lb" data-page="7.914" data-line="1" id="l7.914.1"></span>τὸ προγνωστικὸν εὑρεθείη κατωτέρω μήτε τὰς διαφορὰς ἀγνοῶν
<span class="lb" data-page="7.914" data-line="2" id="l7.914.2"></span>καὶ τὰς διαθέσεις ἐπιστάμενος, οὐκ ἂν ἔτι μᾶλλον πιστεύσαις
<span class="lb" data-page="7.914" data-line="3" id="l7.914.3"></span>ἀποδεδεῖχθαι τὸ προκείμενον; καὶ μὴν ὅτι ταῦθ’ οὕτως ἔχει καὶ
<span class="lb" data-page="7.914" data-line="4" id="l7.914.4"></span>μηδὲν ψευδόμεθα, πάρεστι σκοπεῖν ἐξ αὐτῶν τῶν ῥήσεων. ἄρξομαι
<span class="lb" data-page="7.914" data-line="5" id="l7.914.5"></span>δ’ ἀπὸ τοῦ περὶ διαίτης ὀξέων. ἐν τούτῳ τῷ βιβλίῳ κατ’
<span class="lb" data-page="7.914" data-line="6" id="l7.914.6"></span>ἀρχὰς εὐθὺς περὶ τῶν κατὰ πνεύμονα καὶ θώρακα νοσημάτων
<span class="lb" data-page="7.914" data-line="7" id="l7.914.7"></span>τὸν λόγον ποιούμενος ὡδί πως φησίν· οἷσί τε γὰρ σῖτος αὐτίκα
<span class="lb" data-page="7.914" data-line="8" id="l7.914.8"></span>ἐγκατακέκλεισται, ἢν μή τις ὑποκενώσας τὸ ῥόφημα δοίη,
<span class="lb" data-page="7.914" data-line="9" id="l7.914.9"></span>τὴν ὀδύνην ἐνεοῦσαν προσπαροξύνειεν ἂν, καὶ μὴ ἐνεοῦσαν εὐθὺς
<span class="lb" data-page="7.914" data-line="10" id="l7.914.10"></span>ἐμποιήσειεν ἂν, καὶ πνεῦμα πυκνότερον γένοιτ’ ἄν· κακὸν
<span class="lb" data-page="7.914" data-line="11" id="l7.914.11"></span>δὲ τοῦτο· ξηραντικὸν γὰρ πνεύμονος καὶ κοπῶδες ὑποχονδρίων
<span class="lb" data-page="7.914" data-line="12" id="l7.914.12"></span>καὶ ἤτρου καὶ φρενῶν. ἐν τούτῳ τῷ λόγῳ πρῶτον μὲν ὅτι καὶ
<span class="lb" data-page="7.914" data-line="13" id="l7.914.13"></span>διὰ πόνον τὸ πυκνὸν γίνεται <span class="milestone ed2page" data-n="7.277" data-unit="ed2page" id="ed2page.7.277"></span>πνεῦμα δεδήλωκεν, ἡμῖν, οἶμαι,
<span class="lb" data-page="7.914" data-line="14" id="l7.914.14"></span>καταλιπὼν ἐπινοεῖν τὸν τρόπον τῆς γενέσεως, ὃν ἐν τῷ
<span class="lb" data-page="7.914" data-line="15" id="l7.914.15"></span>πρώτῳ τῶνδε τῶν ὑπομνημάτων σαφῶς μοι δοκῶ διεληλυθέναι.
<span class="lb" data-page="7.914" data-line="16" id="l7.914.16"></span>καθ’ ὃν γὰρ τρόπον ὀδυνώμενοι τὰ σκέλη μέγα προβαίνειν
<span class="lb" data-page="7.914" data-line="17" id="l7.914.17"></span>οὐ δυνάμεθα, κατὰ τὸν αὐτὸν τρόπον, ὅταν πονῇ τι τῶν
<span class="lb" data-page="7.914" data-line="18" id="l7.914.18"></span>κινουμένων ἐν ταῖς ἀναπνοαῖς ὀργάνων, μικρὸν ἀναπνεῖν ἀναγκαζόμεθα
<span class="pb" data-page="7.915" id="p7.915"></span>
<span class="lb" data-page="7.915" data-line="1" id="l7.915.1"></span>καὶ θᾶττον παύσασθαι γλιχόμεθα. ἐπεὶ γὰρ συμπαρεκτείνεται
<span class="lb" data-page="7.915" data-line="2" id="l7.915.2"></span>τῷ μήκει τοῦ χρόνου τῆς ἀναπνοῆς ὁ πόνος, ὁ
<span class="lb" data-page="7.915" data-line="3" id="l7.915.3"></span>θᾶττον ἂν ἐπισχὼν τὴν κίνησιν τῶν ἀναπνευστικῶν θᾶττον
<span class="lb" data-page="7.915" data-line="4" id="l7.915.4"></span>ὀδυνώμενος παύσεται. ἀλλ’ ὅσον πρωϊαίτερον τοῦ δέοντος ἐπαύσατο,
<span class="lb" data-page="7.915" data-line="5" id="l7.915.5"></span>τοσοῦτον τὸ ζῶον ἐλλιπέστερον ἀπήλαυσε τῆς εἰσπνοῆς.
<span class="lb" data-page="7.915" data-line="6" id="l7.915.6"></span>ὥσπερ οὖν εἴ τις ἐλάττω τῆς χρείας σιτία προσάρηται, ταχέως
<span class="lb" data-page="7.915" data-line="7" id="l7.915.7"></span>οὗτος ἑτέρων δεήσεται σιτίων, οὕτως εἴ τις εἰσπνεύσειεν ἔλαττον
<span class="lb" data-page="7.915" data-line="8" id="l7.915.8"></span>τῆς χρείας, θᾶττον οὗτος εἰσπνοῆς προσδεήσεται, κᾀν τῷδε
<span class="lb" data-page="7.915" data-line="9" id="l7.915.9"></span>συμβήσεται πυκνοῦσθαι τὸ πνεῦμα. ὃν γὰρ ἡσύχαζε χρόνον ἐν
<span class="lb" data-page="7.915" data-line="10" id="l7.915.10"></span>τῷ μεταξὺ τῶν ἐνεργειῶν ἀναπαυόμενα τὰ τῆς ἀναπνοῆς ὄργανα,
<span class="lb" data-page="7.915" data-line="11" id="l7.915.11"></span>τοῦτον νῦν αὐτοῖς οὐκ ἐπιτρέπει ἡσυχάζειν τὸ ζῶον.
<span class="lb" data-page="7.915" data-line="12" id="l7.915.12"></span>ἅτε γὰρ ἐλλιπῶς ἀναπνέον ἑκάστην ἀναπνοὴν, ἀεὶ καὶ μᾶλλον
<span class="lb" data-page="7.915" data-line="13" id="l7.915.13"></span>ἐγγυτέρω πελάζει πνίξεως· δέει δὲ αὐτοῦ τοῦδε τοῦ παθήματος
<span class="lb" data-page="7.915" data-line="14" id="l7.915.14"></span>ἀναπνεῦσαι θᾶττον ἐπείγεται, καὶ κινεῖ τὰ τῆς ἀναπνοῆς
<span class="lb" data-page="7.915" data-line="15" id="l7.915.15"></span>ὄργανα πρωϊαίτερον τοῦ δέοντος, οὐκ ἐπιτρέπον αὐτοῖς ἡσυχάζειν
<span class="lb" data-page="7.915" data-line="16" id="l7.915.16"></span>ἐς ὅσον ἡσύχαζεν, ὅτ’ εἶχε κατὰ φύσιν. ὅταν οὖν διὰ
<span class="lb" data-page="7.915" data-line="17" id="l7.915.17"></span>τὴν ὀδύνην ὁ Ἱπποκράτης πυκνότερον τὸ πνεῦμα γενέσθαι
<span class="lb" data-page="7.915" data-line="18" id="l7.915.18"></span>λέγῃ, φαίνηται δὲ διὰ μέσης τῆς μικρότητος ἡ πυκνότης γεννᾶσθαι,
<span class="pb" data-page="7.916" id="p7.916"></span>
<span class="lb" data-page="7.916" data-line="1" id="l7.916.1"></span>παντί που δῆλον, ὡς καὶ τὴν σμικρότητα γινώσκει.
<span class="lb" data-page="7.916" data-line="2" id="l7.916.2"></span>τίς γὰρ ἂν τὸ τρίτον ἀπὸ τοῦ πρώτου δύναιτο γνῶναι τὸ μέσον
<span class="lb" data-page="7.916" data-line="3" id="l7.916.3"></span>ἀγνοῶν, καὶ μάλισθ’ ὅταν αὐτὸ τῷ τρίτῳ τῆς γενέσεως
<span class="lb" data-page="7.916" data-line="4" id="l7.916.4"></span>αἴτιον ὑπάρχῃ; καὶ μέν γε καὶ προελθὼν<span class="milestone ed1page" data-n="3.192" data-unit="ed1page" id="ed1page.3.192"></span> ὀλίγον αὐτοῖς
<span class="lb" data-page="7.916" data-line="5" id="l7.916.5"></span>τοῖς ἰδίοις ῥήμασιν ἄντικρυς αἰτιᾶται τὴν μικρότητα τῆς πυκνότητος,
<span class="lb" data-page="7.916" data-line="6" id="l7.916.6"></span>γράφων ὡδί· καὶ γὰρ αὐτὸ τὸ πτύελον ἐνεχόμενον κωλύει
<span class="lb" data-page="7.916" data-line="7" id="l7.916.7"></span>μὲν τὸ πνεῦμα εἴσω φέρεσθαι, ἀναγκάζει δὲ ταχέως ἔξω
<span class="lb" data-page="7.916" data-line="8" id="l7.916.8"></span>φέρεσθαι. τὴν ἑτέραν ἐνταῦθα πάλιν αἰτίαν διδάσκει τῆς τοῦ
<span class="lb" data-page="7.916" data-line="9" id="l7.916.9"></span>πυκνοῦ πνεύματος γενέσεως, ὠνόμαζε δ’ αὐτὴν ἐν τοῖς ἔμπροσθεν
<span class="lb" data-page="7.916" data-line="10" id="l7.916.10"></span>λόγοις στενοχωρίαν τῶν ἀναπνευστικῶν ὀργάνων. ὅπερ
<span class="lb" data-page="7.916" data-line="11" id="l7.916.11"></span>οὖν ἐπὶ τοῦ πόνου παρέλιπεν ἡμῖν ἐπινοῆσαι, τοῦτ’ ἐνταῦθα
<span class="lb" data-page="7.916" data-line="12" id="l7.916.12"></span>αὐτὸς ἐξηγήσατο. τί δ’ ἐστὶ τοῦτο; πολλοῦ, φησι, τοῦ πτυέλου
<span class="lb" data-page="7.916" data-line="13" id="l7.916.13"></span>περιεχομένου κατὰ τὰς ἀρτηρίας, τοῦ πνεύμονος δηλονότι,
<span class="lb" data-page="7.916" data-line="14" id="l7.916.14"></span>καὶ τὴν χώραν τοῦ πνεύματος αὐτοῦ φθάνοντος κατειληφέναι,
<span class="lb" data-page="7.916" data-line="15" id="l7.916.15"></span>κωλύεται κατὰ τὴν τῆς εἰσπνοῆς ἐνέργειαν εἴσω παραγενέσθαι
<span class="lb" data-page="7.916" data-line="16" id="l7.916.16"></span>τὸ πνεῦμα. ἆρ’ οὖν ἕτερόν τι τῆς μικρᾶς εἰσπνοῆς ἐστι τὸ νῦν
<span class="lb" data-page="7.916" data-line="17" id="l7.916.17"></span>λεγόμενον; οὐ μὴν, εἴγε τῷ πλήθει τῆς εἰσπνεομένης οὐσίας
<span class="lb" data-page="7.916" data-line="18" id="l7.916.18"></span>παραμετρεῖν χρὴ τὸ μέγεθος τῆς ἀναπνοῆς, ὡς ἐν τῷ πρώτῳ
<span class="pb" data-page="7.917" id="p7.917"></span>
<span class="lb" data-page="7.917" data-line="1" id="l7.917.1"></span>δέδεικται λόγῳ· ἀλλὰ εἰ δι’ ἄλλην τινὰ αἰτίαν ἀναγκάζεσθαι
<span class="lb" data-page="7.917" data-line="2" id="l7.917.2"></span>ταχέως ἔξω φέρεσθαι τὸ πνεῦμά φησι ἢ διὰ τὴν μικρότητα τῆς
<span class="lb" data-page="7.917" data-line="3" id="l7.917.3"></span>εἰσπνοῆς, οὐκ ἔστιν οὐδὲ τοῦτ’ εἰπεῖν, ἐχούσης οὕτω τῆς λέξεως·
<span class="lb" data-page="7.917" data-line="4" id="l7.917.4"></span>καὶ γὰρ αὐτὸ τὸ πτύελον ἐνεχόμενον, κωλύει μὲν τὸ πνεῦμα εἴσω
<span class="lb" data-page="7.917" data-line="5" id="l7.917.5"></span>φέρεσθαι, ἀναγκάζει δὲ ταχέως φέρεσθαι ἔξω. διότι γὰρ ἐστερήθη
<span class="lb" data-page="7.917" data-line="6" id="l7.917.6"></span>τῆς εἴσω φορᾶς, ἡσυχάζειν οὐκ ἐπιτρέπει τὸ ζῶον, πνιγῆναι
<span class="lb" data-page="7.917" data-line="7" id="l7.917.7"></span>κινδυνεῦον, κᾀν τῷδε πυκνὸν γίνεται. τὸ γὰρ ἐπὶ τὴν ἐκπνοὴν
<span class="lb" data-page="7.917" data-line="8" id="l7.917.8"></span>ἰέναι ταχέως ἀπὸ τῆς εἰσπνοῆς οὐδὲν ἕτερόν ἐστι τοῦ
<span class="lb" data-page="7.917" data-line="9" id="l7.917.9"></span>πυκνῶς ἀναπνεῖν. οὐ γὰρ δὴ τάς γε συλλαβὰς τῶν ὀνομάτων
<span class="lb" data-page="7.917" data-line="10" id="l7.917.10"></span>αὐτὰς ἐθέλειν ἀκούειν προσήκει, τῶν λόγων ὅλων σαφῶς λεγομένων,
<span class="lb" data-page="7.917" data-line="11" id="l7.917.11"></span>οὐδ’ ἄλλο μέν τι νομίζειν εἶναι τὸ ταχέως ἐπὶ τὴν ἐκπνοὴν
<span class="lb" data-page="7.917" data-line="12" id="l7.917.12"></span>ὁρμᾷν τοῦ πυκνῶς ἀναπνεῖν, ἄλλο δέ τι τὸ κωλύεσθαι τὴν εἰσπνοὴν
<span class="lb" data-page="7.917" data-line="13" id="l7.917.13"></span>αὐτάρκως γίγνεσθαι τοῦ μικρὰν εἶναι τὴν ἀναπνοήν.
<span class="lb" data-page="7.917" data-line="14" id="l7.917.14"></span><span class="milestone ed2page" data-n="7.278" data-unit="ed2page" id="ed2page.7.278"></span>ἀλλ’ ἐνταῦθα μὲν αὐτὸς ὁ Ἱπποκράτης ἐξηγήσατο σαφῶς,
<span class="lb" data-page="7.917" data-line="15" id="l7.917.15"></span>ὅπως ἐπὶ τῷ πτυέλῳ κατεχομένῳ πυκνὸν γίνεται τὸ πνεῦμα
<span class="lb" data-page="7.917" data-line="16" id="l7.917.16"></span>διὰ μέσης τῆς μικρότητος· ἐπὶ δὲ τῆς ὀδύνης παρέλιπεν, ὡς ἂν,
<span class="lb" data-page="7.917" data-line="17" id="l7.917.17"></span>οἶμαι, πολλαχοῦ μὲν αὐτὸς εἰρηκὼς κωλύεσθαι τὰς ἐνεργείας ﻿
<span class="pb" data-page="7.918" id="p7.918"></span>
<span class="lb" data-page="7.918" data-line="1" id="l7.918.1"></span>τῶν ὀργάνων ὑπὸ τοῦ πόνου, δυναμένων δὲ καὶ ἡμῶν, κᾂν εἰ
<span class="lb" data-page="7.918" data-line="2" id="l7.918.2"></span>μὴ παρ’ ἐκείνου προσηκούσαμεν, ἐκ τῶν ἐναργῶς φαινομένων
<span class="lb" data-page="7.918" data-line="3" id="l7.918.3"></span>εὑρεῖν αὐτό. πρὸς τῷ τοίνυν ἄμφω ταῦθ’ ἡμᾶς ἐν τῷδε τῷ λόγῳ
<span class="lb" data-page="7.918" data-line="4" id="l7.918.4"></span>διδάξαι σαφῶς, ὡς καὶ πόνος καὶ στενοχωρία μικρὰν ἐργαζόμενα
<span class="lb" data-page="7.918" data-line="5" id="l7.918.5"></span>τὴν ἀναπνοὴν, εὐθὺς καὶ πυκνὴν δείκνυσιν, ἔτι καὶ τοῦτ’ ἐκδιδάσκει,
<span class="lb" data-page="7.918" data-line="6" id="l7.918.6"></span>τὸ μὴ ταῦτ’ εἶναι μόνον πυκνοῦ πνεύματος αἴτια.
<span class="lb" data-page="7.918" data-line="7" id="l7.918.7"></span>πρῶτον μὲν γὰρ ἐν τῷ φάναι, εἴρηται δ’ οὕτως ἐπὶ τῆς ὀδύνης,
<span class="lb" data-page="7.918" data-line="8" id="l7.918.8"></span>αὐτὸ δῆλον ποιεῖται πυκνὸν ἤδη διὰ τὴν ἑτέραν αἰτίαν ὑπάρχον
<span class="lb" data-page="7.918" data-line="9" id="l7.918.9"></span>τὸ πνεῦμα, πυκνότερον γίγνεσθαι λέγων διὰ τὸν πόνον, ὡς ἂν,
<span class="lb" data-page="7.918" data-line="10" id="l7.918.10"></span>οἶμαι, κᾀνταῦθ’ ἡμῶν λογίσασθαι δυναμένων, τὴν πυρεκτικὴν
<span class="lb" data-page="7.918" data-line="11" id="l7.918.11"></span>θερμασίαν πάντως αὐτὸ πυκνὸν ἀπεργάσασθαι· δεύτερον δ’ ἐν
<span class="lb" data-page="7.918" data-line="12" id="l7.918.12"></span>τῷ λέγειν, ὅτι ὑπὸ τοῦ πυκνοῦ καὶ πολλοῦ πνεύματος, ὡς ἤδη
<span class="lb" data-page="7.918" data-line="13" id="l7.918.13"></span>εἴρηται, γλισχραινόμενον τὸ πτύελον ἀπέπτως κωλύει τὴν ἐπάνοδον
<span class="lb" data-page="7.918" data-line="14" id="l7.918.14"></span>γίνεσθαι. τοῦ μὲν γὰρ πυκνοῦ πνεύματος ὁ πόνος αἴτιον,
<span class="lb" data-page="7.918" data-line="15" id="l7.918.15"></span>τοῦ πολλοῦ δὲ οὐχ οὗτος, ἀλλ’ ἡ πυρεκτικὴ θερμασία.
<span class="lb" data-page="7.918" data-line="16" id="l7.918.16"></span>πάνυ δὲ κᾀνταῦθα σαφῶς, οὐ μεγάλου πνεύματος εἶπεν, ἀλλὰ
<span class="lb" data-page="7.918" data-line="17" id="l7.918.17"></span>πολλοῦ. τὸ μὲν γὰρ μέγα τῷ καθ’ ἑκάστην ἀναπνοὴν ποσῷ
<span class="lb" data-page="7.918" data-line="18" id="l7.918.18"></span>κρίνεται, τὸ δὲ πολὺ δυνατόν ἐστιν ἐκ μικρῶν ἐνίοτε πολλῶν
<span class="pb" data-page="7.919" id="p7.919"></span>
<span class="lb" data-page="7.919" data-line="1" id="l7.919.1"></span>ἀθροίζεσθαι. καὶ φαίνεταί γε σαφῶς τοῦτο γιγνόμενον ἐπὶ τῶν
<span class="lb" data-page="7.919" data-line="2" id="l7.919.2"></span>πλευριτικῶν, μέγα μὲν εἰσάπαξ ἀναπνεῖν μὴ δυναμένων διὰ τὸν
<span class="lb" data-page="7.919" data-line="3" id="l7.919.3"></span>πόνον, καίτοι γε δέονται πλέονος ἀέρος διὰ τὸν πυρετὸν, τῇ
<span class="lb" data-page="7.919" data-line="4" id="l7.919.4"></span>συνεχείᾳ δὲ τῆς ἐνεργείας ἴσον ταῖς μεγάλαις ἀναπνοαῖς τὸ
<span class="lb" data-page="7.919" data-line="5" id="l7.919.5"></span>πλῆθος τοῦ πνεύματος ἀθροιζόντων. ὃ γὰρ ὀλίγαι μεγάλαι,
<span class="lb" data-page="7.919" data-line="6" id="l7.919.6"></span>τοῦτο πολλαὶ σμικραὶ δύνανται. κατὰ δὲ ταὐτὰ κᾀπὶ τῶν
<span class="lb" data-page="7.919" data-line="7" id="l7.919.7"></span>περιπνευμονικῶν πολλοῦ μὲν τοῦ πνεύματος ἡ χρεία, διὰ δὲ
<span class="lb" data-page="7.919" data-line="8" id="l7.919.8"></span>τὴν στενοχωρίαν ὀλίγον εἰσπνεῖται· κᾀνταῦθ’ οὖν ἡ πυκνότης
<span class="lb" data-page="7.919" data-line="9" id="l7.919.9"></span>πολλὰς ἐργαζομένη τὰς μικρὰς ἀναπνοὰς, εἰς ἴσον ἄγει ταῖς
<span class="lb" data-page="7.919" data-line="10" id="l7.919.10"></span>ὀλίγαις τε καὶ μεγάλαις.
</p>
          </article>

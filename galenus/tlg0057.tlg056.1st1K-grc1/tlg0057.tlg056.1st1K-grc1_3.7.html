<article xmlns="http://www.w3.org/1999/xhtml" id="urn:cts:greekLit:tlg0057.tlg056.1st1K-grc1:3.7">
<span class="pb page1" data-page="7.919" id="p7.919"></span>
<span class="milestone ed1page page1" data-n="3.192" data-unit="ed1page" id="ed1page.3.192"></span>
<span class="milestone ed2page page1" data-n="7.278" data-unit="ed2page" id="ed2page.7.278"></span>
            <p>
<span class="lb" data-page="7.919" data-line="11" id="l7.919.11"></span>Ἆρ οὖν ἔτι δεησόμεθα τὰς συλλαβὰς εὑρίσκειν
<span class="lb" data-page="7.919" data-line="12" id="l7.919.12"></span>τῶν ὀνομάτων ἐν τῷδε τῷ βιβλίῳ γεγραμμένας ἐφεξῆς
<span class="lb" data-page="7.919" data-line="13" id="l7.919.13"></span>οὕτω, μικᾶς τε καὶ μεγάλης ἀναπνοῆς, οὐκ ἀρκούμενοι τοῖς
<span class="lb" data-page="7.919" data-line="14" id="l7.919.14"></span>πράγμασιν αὐτοῖς οὕτω σαφῶς δηδηλωμένοις; καὶ μὴν οὐ
<span class="lb" data-page="7.919" data-line="15" id="l7.919.15"></span>τοῦτ’ ἦν τὸ ζητούμενον, εἰ τοὔνομα γινώσκει τὸ τῆς μικρᾶς
<span class="lb" data-page="7.919" data-line="16" id="l7.919.16"></span>καὶ μεγάλης ἀναπνοῆς Ἱπποκράτης· εὑρίσκεται γὰρ ἔν τε τοῖς
<span class="lb" data-page="7.919" data-line="17" id="l7.919.17"></span>τῶν ἐπιδημιῶν βιβλίοις γεγραμμένον κᾀν τῷ προγνωστικῷ
<span class="lb" data-page="7.919" data-line="18" id="l7.919.18"></span>πάλιν ἐν οἷς ἔλεγε· μέγα δὲ ἀναπνεόμενον καὶ διὰ πολλοῦ
<span class="pb" data-page="7.920" id="p7.920"></span>
<span class="lb" data-page="7.920" data-line="1" id="l7.920.1"></span>χρόνου παραφροσύνην σημαίνει· ἀλλ’ εἰ διττὸν οἶδε τὸ πυκνὸν
<span class="lb" data-page="7.920" data-line="2" id="l7.920.2"></span>πνεῦμα καὶ τὸ μὲν αὐτῶν ὑπὸ πόνου γίγνεσθαί φησι,
<span class="lb" data-page="7.920" data-line="3" id="l7.920.3"></span>τὸ δὲ ὑπὸ θερμασίας πολλῆς ἐν τοῖς ἀνπνευστικοῖς ὀργάνοις
<span class="lb" data-page="7.920" data-line="4" id="l7.920.4"></span>ἀθροιζομένης. ὅπου τοίνυν ἐπιδέδεικται ταῦτα, περιττὸν ἔτι
<span class="lb" data-page="7.920" data-line="5" id="l7.920.5"></span>ποθεῖν ἀκούειν τὰς τῶν ὀνομάτων συλλαβὰς, ἐπεὶ καὶ κατ’
<span class="lb" data-page="7.920" data-line="6" id="l7.920.6"></span>αὐτὸν τοῦτον τὸν ἐν τῷ προγνωστικῷ λόγον, ὃν ἐπὶ τῆς παραφροσύνης
<span class="lb" data-page="7.920" data-line="7" id="l7.920.7"></span>ἔγραψεν, ἐξέσται τινὶ λέγειν οὐκ ἀραιὸν μὲν καὶ
<span class="lb" data-page="7.920" data-line="8" id="l7.920.8"></span>μέγα τὸ δηλοῦν αὐτὴν εἰρῆσθαι πνεῦμα, καὶ τὴν λέξιν προτείνεσθαι
<span class="lb" data-page="7.920" data-line="9" id="l7.920.9"></span>τόνδε τὸν τρόπον ἔχουσαν, μέγα δὲ ἀναπνεόμενον
<span class="lb" data-page="7.920" data-line="10" id="l7.920.10"></span>καὶ διὰ πολλοῦ χρόνου παραφροσύνην σημαίνει, ὥσπερ οὐ
<span class="lb" data-page="7.920" data-line="11" id="l7.920.11"></span>ταὐτὸν μόνον ἢ ἀραιὸν εἰπεῖν, ἢ διὰ πολλοῦ χρόνου, ἢ νῦν
<span class="lb" data-page="7.920" data-line="12" id="l7.920.12"></span>ἡμῶν ὀνόματα θηρευόντων, καὶ οὐ τὰ πράγματα ζητούντων.
<span class="lb" data-page="7.920" data-line="13" id="l7.920.13"></span>ἀλλ’ ἐπειδή τινες <span class="milestone ed2page" data-n="7.279" data-unit="ed2page" id="ed2page.7.279"></span>εἰς τοσοῦτον ἥκουσι σκαιότητος, ὡς καὶ
<span class="lb" data-page="7.920" data-line="14" id="l7.920.14"></span>τῶν ὀνομάτων ἀκούειν ἐθέλειν αὐτῶν, ἀναμνήσωμεν καὶ αὐτοὺς
<span class="lb" data-page="7.920" data-line="15" id="l7.920.15"></span>ἐξ αὐτοῦ τοῦ περὶ διαίτης ὀξέων βιβλίου δυοῖν τινων
<span class="lb" data-page="7.920" data-line="16" id="l7.920.16"></span>ῥήσεων ὡδί πως ἐχουσῶν· πνεῦμα προσπταῖον ἐν τῇ ἄνω φορῇ
<span class="lb" data-page="7.920" data-line="17" id="l7.920.17"></span>πυκνὸν ἢ μέγα. ἐνταῦθα μὲν ἔχεις, εἴπερ ἐπιθυμεῖς, τοὔνομα
<span class="lb" data-page="7.920" data-line="18" id="l7.920.18"></span>τὸ μέγα· τὸ δ’ αὖ μικρὸν, ἐπειδάν φησι· καὶ πνεῦμα
<span class="pb" data-page="7.921" id="p7.921"></span>
<span class="lb" data-page="7.921" data-line="1" id="l7.921.1"></span>σμικρὸν καὶ ἀντίσπασις τοῦ πνεύματος πυκνὴ καὶ βιαίη παραγίγνεται.
<span class="lb" data-page="7.921" data-line="2" id="l7.921.2"></span>κατὰ δ’ αὖ τὸ προγνωστικὸν αὐτὸ δυσπετέως
<span class="lb" data-page="7.921" data-line="3" id="l7.921.3"></span>φέρειν τὴν νοῦσόν φησι καὶ πνεῦμα μέγα καὶ πυκνὸν εἶναι.
<span class="lb" data-page="7.921" data-line="4" id="l7.921.4"></span>τοῦτο μὲν οὖν ἄντικρυς αὐτοῖς τοῖς ὀνόμασιν ἔγραψε, μέγα
<span class="lb" data-page="7.921" data-line="5" id="l7.921.5"></span>καὶ πυκνὸν, τὸ δ’ αὖ μικρὸν καὶ πυκνὸν ἐν τῷ περὶ συνάγχης
<span class="lb" data-page="7.921" data-line="6" id="l7.921.6"></span>λόγῳ, πλεῖστόν τε πόνον παρέχουσι καὶ ὀρθόπνοιαν, εἰπών.
<span class="lb" data-page="7.921" data-line="7" id="l7.921.7"></span>ὅτι γὰρ ἐν ταῖς ὀρθοπνοίαις μικρὸν καὶ πυκνὸν γίνεται τὸ
<span class="lb" data-page="7.921" data-line="8" id="l7.921.8"></span>πνεῦμα διὰ τὴν στενοχωρίαν τῶν ἀναπνευστικῶν ὀργάνων, οὐκ
<span class="lb" data-page="7.921" data-line="9" id="l7.921.9"></span>οἶδ’ εἴ τις ἀγνοεῖ. καίτοι κᾂν εἰ τὰ τοιαῦτα παρ’ Ἱπποκράτους
<span class="lb" data-page="7.921" data-line="10" id="l7.921.10"></span>αὐτοῦ μαθεῖν ἐθέλομεν, ἐν μὲν τῷ περὶ διαίτης ὀξέων
<span class="lb" data-page="7.921" data-line="11" id="l7.921.11"></span>ἐν αἷς ὀλίγον ἔμπροσθεν ἔγραψα λέξεσιν ἐδίδαξεν ἡμᾶς, ὅπως
<span class="lb" data-page="7.921" data-line="12" id="l7.921.12"></span>γίγνεται μικρὸν καὶ πυκνὸν πνεῦμα κατὰ τὴν τῶν πτυέλων
<span class="lb" data-page="7.921" data-line="13" id="l7.921.13"></span>ἐπίσχεσιν. ἐν δὲ τῷ περὶ ἄρθρων εὐθὺς ἐν ἀρχῇ τοῦ περὶ
<span class="lb" data-page="7.921" data-line="14" id="l7.921.14"></span>τῆς ῥάχεως αὐτοῦ, τὰς ὑπὸ τῶν ὄγκων ἢ νοσημάτων γιγνομένας
<span class="lb" data-page="7.921" data-line="15" id="l7.921.15"></span>κυφώσεις ἐν τοῖς ἀνωτέρω τῶν φρενῶν χωρίοις διηγούμενος,
<span class="lb" data-page="7.921" data-line="16" id="l7.921.16"></span>ὡδί πως φησὶν, ( ὅλην γὰρ, οἶμαι, κάλλιον εἶναι δοκεῖ
<span class="lb" data-page="7.921" data-line="17" id="l7.921.17"></span>παραγράψαι τὴν ῥῆσιν) οἷσι μὲν ἄνω τῶν φρενῶν τὸ κυφὸν,
<span class="lb" data-page="7.921" data-line="18" id="l7.921.18"></span>τουτέοισι μὲν αἱ πλευραὶ οὐκ ἐθέλουσιν εἰς τὸ εὐρὺ αὔξεσθαι,
<span class="pb" data-page="7.922" id="p7.922"></span>
<span class="lb" data-page="7.922" data-line="1" id="l7.922.1"></span>ἀλλ’ ἐς τοὔμπροσθεν, τό τε στῆθος ὀξὺ γίγνεται,
<span class="lb" data-page="7.922" data-line="2" id="l7.922.2"></span>ἀλλ’ οὐ πλατὺ, αὐτοί τε δύσπνοοι γίγνονται καὶ κερχνώδεες·
<span class="lb" data-page="7.922" data-line="3" id="l7.922.3"></span>ἧσσον γὰρ ἰθυωρίην ἔχουσιν αἱ κοιλίαι τὸ πνεῦμα δεχόμεναι
<span class="lb" data-page="7.922" data-line="4" id="l7.922.4"></span>καὶ προπέμπουσαι. καὶ γὰρ δὴ καὶ ἀναγκάζονται κατὰ τὸν
<span class="lb" data-page="7.922" data-line="5" id="l7.922.5"></span>μέγαν σπόνδυλον λορδὸν τὸν αὐχένα ἔχειν, ὡς μὴ προπετὴς
<span class="lb" data-page="7.922" data-line="6" id="l7.922.6"></span>ᾖ αὐτέοισιν ἡ κεφαλή. στενοχωρίην οὖν πολλὴν τῇ φάρυγγι
<span class="lb" data-page="7.922" data-line="7" id="l7.922.7"></span>παρέχουσι· καὶ τοῦτο συμβάλλεται εἰς <span class="milestone ed1page" data-n="3.193" data-unit="ed1page" id="ed1page.3.193"></span>τὸ εἴσω ῥέπον.
<span class="lb" data-page="7.922" data-line="8" id="l7.922.8"></span>καὶ γὰρ αὐτοῖσιν ὀρθοῖσι φύσει δύσπνοιαν παρέχει τοῦτο τὸ
<span class="lb" data-page="7.922" data-line="9" id="l7.922.9"></span>ὀστέον, ἂν ἔσω ῥέπει, ἔστ’ ἂν ἀναπιεσθῇ. διὰ οὖν τὸ τοιοῦτον
<span class="lb" data-page="7.922" data-line="10" id="l7.922.10"></span>πρῆγμα ἐξεχέμβροχοι οἱ τοιοῦτοι τῶν ἀνθρώπων μᾶλλον
<span class="lb" data-page="7.922" data-line="11" id="l7.922.11"></span>φαίνονται ἢ ὑγιέες, φυματίαι τε ὡς ἐπὶ πολὺ τὸν πνεύμονά
<span class="lb" data-page="7.922" data-line="12" id="l7.922.12"></span>εἰσιν οἱ τοιοῦτοι, σκληρῶν φυμάτων καὶ ἀπέπτων. καὶ
<span class="lb" data-page="7.922" data-line="13" id="l7.922.13"></span>γὰρ ἡ πρόφασις τοῦ κυφώματος καὶ ἡ ξύντασις τοῖσι πλείστοισι
<span class="lb" data-page="7.922" data-line="14" id="l7.922.14"></span>διὰ τοιαύτας συστροφὰς γίγνεται, οἷσιν ἂν κοινωνήσωσιν
<span class="lb" data-page="7.922" data-line="15" id="l7.922.15"></span>οἱ ξύντονοι. ἐν τούτῳ τῷ λόγῳ παντὶ τὴν μὲν κύφωσιν
<span class="lb" data-page="7.922" data-line="16" id="l7.922.16"></span>ἐπὶ τοῖς ἐν πνεύμονι φύμασιν ἀπέπτοις τε καὶ σκληροῖς
<span class="lb" data-page="7.922" data-line="17" id="l7.922.17"></span>γίγνεσθαι λέγει, τὴν δὲ δύσπνοιαν ἐπὶ τῇ στενοχωρίᾳ· κερχνώδη
<span class="lb" data-page="7.922" data-line="18" id="l7.922.18"></span>δὲ κέκληκε τὴν τοιαύτην διαφορὰν αὐτοῦ. ἐν δέ γε τῷ ﻿
<span class="pb" data-page="7.923" id="p7.923"></span>
<span class="lb" data-page="7.923" data-line="1" id="l7.923.1"></span>περὶ διαίτης ὀξέων, ἡνίκα τῶν εἰς μικρότητά τε καὶ πυκνότητα
<span class="lb" data-page="7.923" data-line="2" id="l7.923.2"></span>τὴν ἀναπνοὴν τρεπομένων ἐμέμνητο, καὶ αὐτὸ μὲν τοῦτο
<span class="lb" data-page="7.923" data-line="3" id="l7.923.3"></span>τὸ τῆς ὀρθοπνοίας ὄνομα προσέθηκε, καὶ ῥέγχειν αὐτοὺς
<span class="lb" data-page="7.923" data-line="4" id="l7.923.4"></span>ἔφησεν, ὥστε κᾀπειδὰν ἐν προγνωστικῷ περὶ συνάγχης διηγούμενος
<span class="lb" data-page="7.923" data-line="5" id="l7.923.5"></span>εἶπε· πλεῖστόν τε πόνον παρέχουσι καὶ ὀρθόπνοιαν,
<span class="lb" data-page="7.923" data-line="6" id="l7.923.6"></span>οὐκ ἄλλο τι δυσπνοίας εἶδος ἢ τὸ σμικροῦ καὶ πυκνοῦ πνεύματος
<span class="lb" data-page="7.923" data-line="7" id="l7.923.7"></span>οὕτως ὀνομάζει. πάντες γὰρ οἱ διὰ στενοχωρίαν αὐτάρκως
<span class="lb" data-page="7.923" data-line="8" id="l7.923.8"></span>εἰσπνεῖν μὴ δυνάμενοι πνίγεσθαι κινδυνεύουσιν, ἢν
<span class="lb" data-page="7.923" data-line="9" id="l7.923.9"></span>κατακαίωνται. καὶ διὰ τοῦτ’ ὀρθὸν ἔχειν δέονται τόν τε θώρακα
<span class="lb" data-page="7.923" data-line="10" id="l7.923.10"></span>σύμπαντα καὶ τὸν τράχηλον, ὡς ἂν οὐ σμικρᾶς αὐτοῖς
<span class="lb" data-page="7.923" data-line="11" id="l7.923.11"></span>βοηθείας ἐκ τοῦ τοιούτου σχήματος προσερχομένης. εὐρύτερά
<span class="lb" data-page="7.923" data-line="12" id="l7.923.12"></span>τε γὰρ ἅμα καὶ μακρότερα σύμπαντα τὰ τῆς ἀναπνοῆς ὄργανα
<span class="lb" data-page="7.923" data-line="13" id="l7.923.13"></span>γίνονται, τοῦτο μὲν ἐξευθυνόμενα πρὸς τῶν ὀρθίων
<span class="lb" data-page="7.923" data-line="14" id="l7.923.14"></span>σχημάτων, τοῦτο δ’ ἧττον εἰς ἑαυτὰ καταπίπτειν κωλυόμενα.
<span class="lb" data-page="7.923" data-line="15" id="l7.923.15"></span>δῆλος δὲ καὶ αὐτὸς ὁ Ἱπποκράτης οὕτω γινώσκων ὑπὲρ αὐτῶν,
<span class="lb" data-page="7.923" data-line="16" id="l7.923.16"></span>ὡς ἡμεῖς νῦν λέγομεν, ἐξ ὧν φησιν ἐν τοῖς περὶ ἄρθρων·
<span class="lb" data-page="7.923" data-line="17" id="l7.923.17"></span>αὐτοί τε δύσπνοοι γίνονται καὶ κερχνώδεες, ἧσσον γὰρ ἰθυωρίην
<span class="lb" data-page="7.923" data-line="18" id="l7.923.18"></span>ἔχουσιν αἱ κοιλίαι αἱ τὸ πνεῦμα δεχόμεναι καὶ προ<span class="milestone ed2page" data-n="7.280" data-unit="ed2page" id="ed2page.7.280"></span>
              <span class="pb" data-page="7.924" id="p7.924"></span>
<span class="lb" data-page="7.924" data-line="1" id="l7.924.1"></span>πέμπουσαι· πᾶσιν οὖν τοῖς διὰ στενοχωρίαν δυσπνοοῦσιν
<span class="lb" data-page="7.924" data-line="2" id="l7.924.2"></span>καὶ μικρὸν γίνεται τὸ πνεῦμα καὶ δύο ἐξ ἀνάγκης ἕπεται
<span class="lb" data-page="7.924" data-line="3" id="l7.924.3"></span>συμπτώματα, τό τε κερχνῶδες εἶδος τῆς ἀναπνοῆς, ὃ δὴ καὶ
<span class="lb" data-page="7.924" data-line="4" id="l7.924.4"></span>ῥέγχειν ὀνομάζεται, καὶ τὸ μικρῷ πρόσθεν εἰρημένον, ἡ ὀρθόπνοια.
<span class="lb" data-page="7.924" data-line="5" id="l7.924.5"></span>καὶ δὴ ὥσπερ ἐξεπίτηδες διατέμνων αὐτὰ τὸ μὲν
<span class="lb" data-page="7.924" data-line="6" id="l7.924.6"></span>ἕτερον ἐν προγνωστικῷ γράφει ταῖς ὀλεθρίαις συνάγχαις προσεῖναι
<span class="lb" data-page="7.924" data-line="7" id="l7.924.7"></span>λέγων, τὸ δὲ δεύτερον ἐν τῷ περὶ ἄρθρων, ἐν μὲν τῷ
<span class="lb" data-page="7.924" data-line="8" id="l7.924.8"></span>προγνωστικῷ τὴν ὀρθόπνοιαν, ἐν δὲ τῷ περὶ ἄρθρων τὸ
<span class="lb" data-page="7.924" data-line="9" id="l7.924.9"></span>κερχνῶδες· ἄμφω δὲ ἐν τῷ περὶ διαίτης ὀξέων ἐς ταὐτὸν ἤγαγεν,
<span class="lb" data-page="7.924" data-line="10" id="l7.924.10"></span>οὕτως γράψας ὁ Ἱπποκράτης· οἱ δ’ ὑπὸ τῆς ὀρθοπνοίας
<span class="lb" data-page="7.924" data-line="11" id="l7.924.11"></span>καὶ τοῦ ῥέγχους ἀποπνιγέντες. ὃ γὰρ ἐν τῷ περὶ ἄρθρων
<span class="lb" data-page="7.924" data-line="12" id="l7.924.12"></span>κέρχνον, τοῦτ’ ἐνταῦθα ῥέγχος ὠνόμασε. χρῆται δὲ καὶ ἀλλαχόθι
<span class="lb" data-page="7.924" data-line="13" id="l7.924.13"></span>τῶν συγγραμμάτων ἀμφοτέροις τοῖς ὀνόμασιν, ὡς
<span class="lb" data-page="7.924" data-line="14" id="l7.924.14"></span>ταὐτὸν δυναμένοις δηλοῦν. ἐπειδὴ οὖν οὕτως ἐπιμελῶς αὐτὸς
<span class="lb" data-page="7.924" data-line="15" id="l7.924.15"></span>ἐν τῷ περὶ διαίτης περὶ πάσης γενέσεως πυκνοῦ πνεύματος
<span class="lb" data-page="7.924" data-line="16" id="l7.924.16"></span>διεξῆλθε, θαυμαστὸν οὐδὲν, εἰ μόνον τὸ κεφάλαιον αὐτὸ
<span class="lb" data-page="7.924" data-line="17" id="l7.924.17"></span>τοῦ παντὸς λόγου γέγραφεν ἐν τῷ προγνωστικῷ. ὅτι δ’ ἐπιμελῶς
<span class="pb" data-page="7.925" id="p7.925"></span>
<span class="lb" data-page="7.925" data-line="1" id="l7.925.1"></span>διῆλθε πάντα περὶ πυκνοῦ πνεύματος λόγον, οὐδὲν ἔτι
<span class="lb" data-page="7.925" data-line="2" id="l7.925.2"></span>δέομαι πλεῖον λέγειν, ἀλλ’ ἀναμνήσας τοῦτο μόνον, ὡς ἤτοι
<span class="lb" data-page="7.925" data-line="3" id="l7.925.3"></span>διὰ πόνον, ἢ στενοχωρίαν, ἢ πλῆθος θερμασίας, πυκνὸν γίνεται
<span class="lb" data-page="7.925" data-line="4" id="l7.925.4"></span>τὸ πνεῦμα, τὴν ὅλην ῥῆσιν ἐφεξῆς παραγράψω τόνδε
<span class="lb" data-page="7.925" data-line="5" id="l7.925.5"></span>τὸν τρόπον ἔχουσαν· οἷσί τε γὰρ σιτία αὐτίκα ἐγκατακέκλεισται,
<span class="lb" data-page="7.925" data-line="6" id="l7.925.6"></span>ἢν μή τις ὑποκενώσας τὸ ῥόφημα δοίη, τὴν ὀδύνην
<span class="lb" data-page="7.925" data-line="7" id="l7.925.7"></span>ἐνεοῦσαν προσπαροξύνειεν ἂν, καὶ μὴ ἐνεοῦσαν εὐθὺς ἐμποιήσειεν
<span class="lb" data-page="7.925" data-line="8" id="l7.925.8"></span>ἂν, καὶ πυκνότερον γένοιτ’ ἂν τὸ πνεῦμα· κακὸν δὲ τοῦτο·
<span class="lb" data-page="7.925" data-line="9" id="l7.925.9"></span>ξηραντικὸν γὰρ πνεύμονος, καὶ κοπῶδες ὑποχονδρίου καὶ
<span class="lb" data-page="7.925" data-line="10" id="l7.925.10"></span>ἤτρου καὶ φρενῶν. ἢν δέ τι τῆς ὀδύνης τοῦ πλευροῦ ξυνεχέος
<span class="lb" data-page="7.925" data-line="11" id="l7.925.11"></span>ἐούσης καὶ πρὸς τὰ θερμάσματα μὴ χαλώσης καὶ τοῦ
<span class="lb" data-page="7.925" data-line="12" id="l7.925.12"></span>πτυέλου μὴ ἀπιόντος, ἀλλὰ καὶ καταγλισχραινομένου ἀσαπέως,
<span class="lb" data-page="7.925" data-line="13" id="l7.925.13"></span>ἢν μὴ λύσῃ τις τὴν ὀδύνην, ἢ κοιλίην μαλθάξας, ἢ
<span class="lb" data-page="7.925" data-line="14" id="l7.925.14"></span>φλέβα τεμὼν, ὁπότερον ἂν τουτέων σημαίνῃ, τὰς δὲ πτισάνας
<span class="lb" data-page="7.925" data-line="15" id="l7.925.15"></span>ἢν οὕτως ἔχουσι διδῷ, ταχέες οἱ θάνατοι τῶν τοιουτέων
<span class="lb" data-page="7.925" data-line="16" id="l7.925.16"></span>γίνονται. διὰ ταύτας οὖν τὰς προφάσιας καὶ ἑτέρας
<span class="lb" data-page="7.925" data-line="17" id="l7.925.17"></span>τοιαύτας ἔτι μᾶλλον οἱ ὅλῃσι χρεώμενοι πτισάνῃσιν ἑβδομαῖοι
<span class="lb" data-page="7.925" data-line="18" id="l7.925.18"></span>καὶ ὀλιγημερώτεροι θνήσκουσιν, οἱ μέν τι καὶ τὴν γνώμην
<span class="pb" data-page="7.926" id="p7.926"></span>
<span class="lb" data-page="7.926" data-line="1" id="l7.926.1"></span>βλαβέντες, οἱ δ’ ὑπὸ τῆς ὀρθοπνοίης τε καὶ τοῦ ῥέγχους
<span class="lb" data-page="7.926" data-line="2" id="l7.926.2"></span>ἀποπνιγέντες· μάλα δὲ τοὺς τοιουτέους οἱ ἀρχαῖοι βλητοὺς
<span class="lb" data-page="7.926" data-line="3" id="l7.926.3"></span>ὠνόμαζον εἶναι, διὰ τόδε μάλιστα, οὐχ ἥκιστα δὲ ὅτι ἀποθανόντων
<span class="lb" data-page="7.926" data-line="4" id="l7.926.4"></span>ἡ πλευρὴ πελιὴ εὑρίσκεται ἴκελόν τι πληγῇ. αἴτιον
<span class="lb" data-page="7.926" data-line="5" id="l7.926.5"></span>δὲ τούτου ἐστὶ, ὅτι πρὶν λυθῆναι τὴν ὀδύνην θνήσκουσι.
<span class="lb" data-page="7.926" data-line="6" id="l7.926.6"></span>ταχέως γὰρ πνευματίαι γίνονται, ὑπὸ δὲ τοῦ πυκνοῦ καὶ πολλοῦ
<span class="lb" data-page="7.926" data-line="7" id="l7.926.7"></span>πνεύματος, ὡς ἤδη εἴρηται, γλισχραινόμενον τὸ πτύελον
<span class="lb" data-page="7.926" data-line="8" id="l7.926.8"></span>ἀπέπτως κωλύει τὴν ἐπάνοδον γίγνεσθαι, ἀλλὰ τὴν ῥέγξιν
<span class="lb" data-page="7.926" data-line="9" id="l7.926.9"></span>ποιέει ἰσχόμενον ἐν τοῖσι βρόγχοισι τοῦ πνεύμονος. ὁκόταν ἐς
<span class="lb" data-page="7.926" data-line="10" id="l7.926.10"></span>τοῦτο ἔλθῃ, θανατῶδες ὡς ἐπὶ τὸ πολύ ἐστι. καὶ γὰρ αὐτὸ
<span class="lb" data-page="7.926" data-line="11" id="l7.926.11"></span>τὸ πτύελον ἐνεχόμενον κωλύει μὲν τὸ πνεῦμα ἔσω φέρεσθαι,
<span class="lb" data-page="7.926" data-line="12" id="l7.926.12"></span>ἀναγκάζει δὲ ταχέως ἔξω φέρεσθαι, καὶ οὕτως ἐς τὸ κακὸν ἀλλήλοισι
<span class="lb" data-page="7.926" data-line="13" id="l7.926.13"></span>ξυντιμωρέουσι. τό τε γὰρ πτύελον ἐνεχόμενον πυκνὸν
<span class="lb" data-page="7.926" data-line="14" id="l7.926.14"></span>τὸ πνεῦμα ποιέει, τό τε πνεῦμα πυκνὸν ἐὸν, ἐπιγλισχραίνει τὸ
<span class="lb" data-page="7.926" data-line="15" id="l7.926.15"></span>πτύελον, καὶ κωλύει ἀπολισθαίνειν. εἴ τις ταύτῃ τῇ ῥήσει τὸν
<span class="lb" data-page="7.926" data-line="16" id="l7.926.16"></span>νοῦν ἐπιμελῶς προσχοίη, καὶ πολλάκις αὐτὴν ἀναλέξαιτο, τοῦτον
<span class="lb" data-page="7.926" data-line="17" id="l7.926.17"></span>ἐλπίζω ῥᾳδίως πεισθήσεσθαι τοῖς εἰρημένοις. ὅτι γὰρ οὐ
<span class="lb" data-page="7.926" data-line="18" id="l7.926.18"></span>μεγάλης ἐδεῖτο σοφίας ἡ τοῦ πυκνοῦ πνεύματος εἰς τὰς ἐν αὐτῷ
<span class="pb" data-page="7.927" id="p7.927"></span>
<span class="lb" data-page="7.927" data-line="1" id="l7.927.1"></span>διαφορὰς τομὴ, καὶ ὅτι τελέως αὐτὴν ἔφθασεν ἐν τούτῳ τῷ
<span class="lb" data-page="7.927" data-line="2" id="l7.927.2"></span>βιβλίῳ γεγραφέναι, διὰ τοῦτο ἐν τῷ προγνωστικῷ ταχέως
<span class="lb" data-page="7.927" data-line="3" id="l7.927.3"></span>πάνυ περιέδραμε, ὡς πρὸς εἰδότας ἤδη τὸ σύμπαν οἷον ἐπιτομήν
<span class="lb" data-page="7.927" data-line="4" id="l7.927.4"></span>τινα τοῦ λόγου ποιησάμενος.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg056.1st1K-grc1:3.8">
<span class="pb page1" data-page="7.927" id="p7.927"></span>
<span class="milestone ed1page page1" data-n="3.193" data-unit="ed1page" id="ed1page.3.193"></span>
<span class="milestone ed2page page1" data-n="7.280" data-unit="ed2page" id="ed2page.7.280"></span>
            <p>
<span class="lb" data-page="7.927" data-line="5" id="l7.927.5"></span><span class="milestone ed2page" data-n="7.281" data-unit="ed2page" id="ed2page.7.281"></span>Τρεῖς μὲν οὖν ἡμῖν ἤδη συζυγίαι δυσπνοιῶν
<span class="lb" data-page="7.927" data-line="6" id="l7.927.6"></span>ἐξεύρηνται, λείπεται δ’ ἡ τετάρτη, ἐν ᾗ σμικρὸν καὶ
<span class="lb" data-page="7.927" data-line="7" id="l7.927.7"></span>ἀραιὸν τὸ πνεῦμα. τί δή ποτ’ οὖν αὐτὴν παραλιπὼν τὴν ψυχρὰν
<span class="lb" data-page="7.927" data-line="8" id="l7.927.8"></span>ἐκπνοὴν ἔγραψε; ἢ ὅτι οὐκ ἄλλη μέν τίς ἐστιν ἡ μικρά τε ἅμα
<span class="lb" data-page="7.927" data-line="9" id="l7.927.9"></span>καὶ ἀραιὰ, ἄλλη δὲ ἡ ψυχρά; δῆλον δὲ τοῦτο. τὴν γὰρ ἐναντίαν
<span class="lb" data-page="7.927" data-line="10" id="l7.927.10"></span>αὐτῇ, τὴν μεγάλην τε ἅμα καὶ πυκνὴν ἀμέτρου θερμασίας
<span class="lb" data-page="7.927" data-line="11" id="l7.927.11"></span>ἐν τοῖς ἀναπνευστικοῖς ὀργάνοις ἠθροισμένης ἔκγονον ὑπάρχειν
<span class="lb" data-page="7.927" data-line="12" id="l7.927.12"></span>ἐδείκνυμεν. ἐξ ἀνάγκης οὖν ἡ μικρὰ καὶ ἀραιὰ τούτων αὐτῶν
<span class="lb" data-page="7.927" data-line="13" id="l7.927.13"></span>τῶν ὀργάνων κατεψυγμένων ἔσται, καὶ δύο ἡμῖν ἀπορήματα
<span class="lb" data-page="7.927" data-line="14" id="l7.927.14"></span>λελυμένα, τῷ μήτε τὴν τετάρτην συζυγίαν τῆς δυσπνοίας, τὴν
<span class="lb" data-page="7.927" data-line="15" id="l7.927.15"></span>μικρὰν καὶ ἀραιὰν, παραλελεῖφθαι μήτε τὴν θερμήν. ἐκείνην
<span class="lb" data-page="7.927" data-line="16" id="l7.927.16"></span>γὰρ ἐν θατέρῳ μέρει τοῦ πυκνοῦ πνεύματος τοῦ κατ’ ἀρχὰς εἰρημένου
<span class="lb" data-page="7.927" data-line="17" id="l7.927.17"></span>περιειλημμένην ἕξομεν· ἡ αὐτὴ γάρ ἐστι τῇ πυκνῇ καὶ ﻿
<span class="pb" data-page="7.928" id="p7.928"></span>
<span class="lb" data-page="7.928" data-line="1" id="l7.928.1"></span>μεγάλῃ· τὴν ἀραιὰν δ’ αὖ καὶ μικρὰν ἐν τῇ ψυχρᾷ, καὶ γὰρ
<span class="lb" data-page="7.928" data-line="2" id="l7.928.2"></span>ἥδε τῆς ψυχρᾶς οὐ διαφέρει. τί δή ποτ’ οὖν οὐκ ἀραιὰν καὶ μικρὰν,
<span class="lb" data-page="7.928" data-line="3" id="l7.928.3"></span>ἀλλὰ ψυχρὰν αὐτὴν ἔγραψεν; ὅτι πρῶτον μὲν ἀπὸ τοῦ
<span class="lb" data-page="7.928" data-line="4" id="l7.928.4"></span>προχειροτέρου συμπτώματος ἠβουλήθη αὐτὴν δηλῶσαι· δεύτερον
<span class="lb" data-page="7.928" data-line="5" id="l7.928.5"></span>δὲ ἐνδείξασθαι τὴν αἰτίαν δι’ ἣν ὀλεθρίαν αὐτὴν λέγει·
<span class="lb" data-page="7.928" data-line="6" id="l7.928.6"></span>καὶ τρίτον, ὅτι τάχιστα οὕτω νοήσειν ἡμᾶς ὑπενόησεν, αὐτήν τε
<span class="lb" data-page="7.928" data-line="7" id="l7.928.7"></span>ταύτην μηδὲν διαφέρειν τῆς ἀραιᾶς καὶ μικρᾶς τήν τ’ ἐναντίαν
<span class="lb" data-page="7.928" data-line="8" id="l7.928.8"></span>αὐτῇ, τὴν θερμὴν, τῆς πυκνῆς καὶ μεγάλης· τὸ γὰρ ψυχρὸν
<span class="lb" data-page="7.928" data-line="9" id="l7.928.9"></span>πνεῦμα πάντως ἀραιόν τ’ ἐστὶ καὶ μικρὸν, ὡς κᾀν τῷ δευτέρῳ
<span class="lb" data-page="7.928" data-line="10" id="l7.928.10"></span>δεδήλωται λόγῳ· τὸ δὲ πυκνὸν καὶ μέγα, τὸ τῆς φλογώσεως
<span class="lb" data-page="7.928" data-line="11" id="l7.928.11"></span>τῶν ἀναπνευστικῶν<span class="milestone ed1page" data-n="3.194" data-unit="ed1page" id="ed1page.3.194"></span> ὀργάνων ἐνδεικτικὸν, οὐδ’ ἂν ὀρθῶς
<span class="lb" data-page="7.928" data-line="12" id="l7.928.12"></span>τις λέγοι, εἰ μὴ καὶ θερμὸν ἐκπνέοιτο. καὶ μὲν δὴ κᾀν τῷ προσθεῖναι
<span class="lb" data-page="7.928" data-line="13" id="l7.928.13"></span>τῷ ψυχρῷ πνεύματι μόνῳ, ὡς ὀλέθριον κάρτα ἤδη
<span class="lb" data-page="7.928" data-line="14" id="l7.928.14"></span>γίγνεται, δηλοῖ σαφῶς ἣν ἔχει γνώμην περὶ τῶν ἔμπροσθεν εἰρημένων
<span class="lb" data-page="7.928" data-line="15" id="l7.928.15"></span>τριῶν δυσπνοιῶν. εἴπερ γάρ τινα κᾀκείνων ὀλεθρίαν
<span class="lb" data-page="7.928" data-line="16" id="l7.928.16"></span>ἡγεῖτο, πάντως ἄν που προσέγραψεν. ἆρ’ οὖν ἀκινδύνους αὐτὰς
<span class="lb" data-page="7.928" data-line="17" id="l7.928.17"></span>ὑπελάμβανεν ὑπάρχειν; οὐδαμῶς, ἀλλ’ οὐκ ὀλεθρίας μὲν,
<span class="lb" data-page="7.928" data-line="18" id="l7.928.18"></span>οὐκ ἀκινδύνους δὲ ἔτι. τὸ μὲν γὰρ καταψύχεσθαι τοῖς ἀναπνευστικοῖς
<span class="pb" data-page="7.929" id="p7.929"></span>
<span class="lb" data-page="7.929" data-line="1" id="l7.929.1"></span>ὀργάνοις ἄντικρυς ὀλέθριον, ἐνταυθοῖ γε τῆς καρδίας
<span class="lb" data-page="7.929" data-line="2" id="l7.929.2"></span>τεταγμένης, ἣν ἀρχὴν καὶ πηγὴν ἐπιστάμεθα τῆς ἐμφύτου
<span class="lb" data-page="7.929" data-line="3" id="l7.929.3"></span>θερμασίας· τὸ δ’ ἤτοι φλόγωσιν εἶναι πολλὴν ἐν αὐτοῖς, ἢ
<span class="lb" data-page="7.929" data-line="4" id="l7.929.4"></span>ὀδύνην, ἢ παραφροσύνην, οὐ πάντως ὀλέθριον· ἥ τε γὰρ τοιαύτη
<span class="lb" data-page="7.929" data-line="5" id="l7.929.5"></span>θερμασία πολλοῖς τῶν ὀξέων συνεδρεύει πυρετῶν, ἥ τ’
<span class="lb" data-page="7.929" data-line="6" id="l7.929.6"></span>ὀδύνη πόσοις καὶ τίσι νοσήμασιν ὑπάρχει, προείρηται. καὶ
<span class="lb" data-page="7.929" data-line="7" id="l7.929.7"></span>μέντοι καὶ ἡ παραφροσύνη τῶν οὐκ ἐξ ἀνάγκης ὀλεθρίων ἐστί.
<span class="lb" data-page="7.929" data-line="8" id="l7.929.8"></span>ὅτι δ’ οὕτως ὑπὲρ αὐτῶν γινώσκει, σαφῶς ἐνεδείξατο διὰ τῆς
<span class="lb" data-page="7.929" data-line="9" id="l7.929.9"></span>ἐπιφερομένης λέξεως, εἰπών· εὔπνοιαν δὲ χρὴ νομίζειν κάρτα
<span class="lb" data-page="7.929" data-line="10" id="l7.929.10"></span>μεγάλην δύναμιν ἔχειν ἐς σωτηρίην ἐν πᾶσι τοῖσιν ὀξέσι νοσήμασιν,
<span class="lb" data-page="7.929" data-line="11" id="l7.929.11"></span>ὁκόσα σὺν πυρετοῖσίν ἐστι καὶ ἐν τεσσαράκοντα ἡμέρῃσι
<span class="lb" data-page="7.929" data-line="12" id="l7.929.12"></span>κρίνεται. εἰ γὰρ δὴ μεγάλην δύναμιν ἐς σωτηρίαν ἔχειν
<span class="lb" data-page="7.929" data-line="13" id="l7.929.13"></span>ἐνόμιζε τὴν εὔπνοιαν, οὐκ ἀκινδύνους ἀεὶ δηλονότι τὰς δυσπνοίας
<span class="lb" data-page="7.929" data-line="14" id="l7.929.14"></span>ὑπελάμβανεν· ὥστε αἱ μὲν ἄλλαι δύσπνοιαι τοῦτ’
<span class="lb" data-page="7.929" data-line="15" id="l7.929.15"></span>αὐτὸ μόνον, οὐκ ἀκίνδυνοί τινές εἰσιν, ἡ δ’ ὑστάτη πασῶν
<span class="lb" data-page="7.929" data-line="16" id="l7.929.16"></span>εἰρημένη, πρὸς τῷ κινδυνώδης τ’ εἶναι καὶ ὀλέθριος, οὐκ εἰς
<span class="lb" data-page="7.929" data-line="17" id="l7.929.17"></span>μακρὰν τεθνήξεσθαι τὸν ἄνθρωπον ὑπαγορεύει. διὰ τοῦτ’
<span class="pb" data-page="7.930" id="p7.930"></span>
<span class="lb" data-page="7.930" data-line="1" id="l7.930.1"></span>οὖν οὐχ ἁπλῶς ὀλέθριον εἶναι αὐτὴν ἔφη, ἀλλὰ καὶ τὸ
<span class="lb" data-page="7.930" data-line="2" id="l7.930.2"></span>κάρτα προσέφερεν, καὶ οὐδὲ τούτῳ πάλιν ἀρκεσθεὶς ἐπήνεγκε
<span class="lb" data-page="7.930" data-line="3" id="l7.930.3"></span><span class="milestone ed2page" data-n="7.282" data-unit="ed2page" id="ed2page.7.282"></span>τὸ ἤδη, ὡσὰν ὑπόγυιον τὸν θάνατον μόνης
<span class="lb" data-page="7.930" data-line="4" id="l7.930.4"></span>ταύτης τῆς δυσπνοίας ὑπαγορευούσης. οὕτως γὰρ ὀλέθριός
<span class="lb" data-page="7.930" data-line="5" id="l7.930.5"></span>ἐστιν, ὥστε μοι δοκεῖ, ὅτι οὐδ’ ἂν ἔγραψέ τι περὶ αὐτῆς
<span class="lb" data-page="7.930" data-line="6" id="l7.930.6"></span>ὁ Ἱπποκράτης, εἰ μὴ τὸν τρόπον ὅλον ὑπεξῄει, εἰπὼν περὶ
<span class="lb" data-page="7.930" data-line="7" id="l7.930.7"></span>τῶν δυσπνοιῶν. ἃ γὰρ ἀποθνήσκουσιν ἤδη γίγνεται, ταῦτ’
<span class="lb" data-page="7.930" data-line="8" id="l7.930.8"></span>οὐδεμίαν ἔχει μεγάλην ἐν προγνώσεσιν ἀξίαν· ἀγαθῶν δ’
<span class="lb" data-page="7.930" data-line="9" id="l7.930.9"></span>ἰατρῶν ἔργον, οὐ τὰ τοῖς ἰδιώταις ἤδη φαινόμενα προγινώσκειν,
<span class="lb" data-page="7.930" data-line="10" id="l7.930.10"></span>ἀλλ’ ὅσα τε τούτους λανθάνει καὶ μηδὲν φαῦλον
<span class="lb" data-page="7.930" data-line="11" id="l7.930.11"></span>ἔχειν δοκοῦντος τοῦ κάμνοντος φαίνεται. ἀλλὰ διὰ τὸ τὰ
<span class="lb" data-page="7.930" data-line="12" id="l7.930.12"></span>πάντ’ ἐφεξῆς ἐθελῆσαι γράψαι τὰ τῆς δυσπνοίας εἴδη δοκεῖ
<span class="lb" data-page="7.930" data-line="13" id="l7.930.13"></span>μοι καὶ ταύτης ἐπιμνησθῆναι, καὶ προσέτι διὰ τὴν τῆς
<span class="lb" data-page="7.930" data-line="14" id="l7.930.14"></span>μεγάλης τε καὶ πυκνῆς ἀντίθεσιν. ταυτὶ μὲν οὖν ἐνταῦθα
<span class="lb" data-page="7.930" data-line="15" id="l7.930.15"></span>τελευτάτω.
</p>
          </article>

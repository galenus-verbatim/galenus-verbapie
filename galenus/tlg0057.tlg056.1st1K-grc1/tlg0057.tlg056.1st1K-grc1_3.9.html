<article xmlns="http://www.w3.org/1999/xhtml" id="urn:cts:greekLit:tlg0057.tlg056.1st1K-grc1:3.9">
<span class="pb page1" data-page="7.930" id="p7.930"></span>
<span class="milestone ed1page page1" data-n="3.194" data-unit="ed1page" id="ed1page.3.194"></span>
<span class="milestone ed2page page1" data-n="7.282" data-unit="ed2page" id="ed2page.7.282"></span>
            <p>
<span class="lb" data-page="7.930" data-line="16" id="l7.930.16"></span>Διὰ τί δ’ οὐδὲν ἔγραψεν ἐν τῷ προγνωστικῷ
<span class="lb" data-page="7.930" data-line="17" id="l7.930.17"></span>περὶ τῆς ἀνωμάλου δυσπνοίας, καί τοι γιγνώσκων
<span class="lb" data-page="7.930" data-line="18" id="l7.930.18"></span>αὐτὴν οὐκ ἐν τῷ δευτέρῳ καὶ τῷ ἕκτῳ τῶν ἐπιδημιῶν μόνον,
<span class="pb" data-page="7.931" id="p7.931"></span>
<span class="lb" data-page="7.931" data-line="1" id="l7.931.1"></span>ἀλλὰ κᾀν τῷ πρώτῳ καὶ τρίτῳ, καὶ προσέτι κᾀν τῷ
<span class="lb" data-page="7.931" data-line="2" id="l7.931.2"></span>περὶ διαίτης ὀξέων καὶ τοῖς ἀφορισμοῖς, καὶ ἀλλαχόθι πολλαχόθι
<span class="lb" data-page="7.931" data-line="3" id="l7.931.3"></span>τῶν συγγραμμάτων; ἐν μὲν γὰρ τῷ δευτέρῳ καὶ τῷ
<span class="lb" data-page="7.931" data-line="4" id="l7.931.4"></span>ἕκτῳ κατὰ τὴν προγεγραμμένην ῥῆσιν ἐμνημόνευσεν, εἰπών·
<span class="lb" data-page="7.931" data-line="5" id="l7.931.5"></span>διπλῆ ἔσω ἐπανάκλησις, οἷον ἐπεισπνέουσι. καὶ προσέτι
<span class="lb" data-page="7.931" data-line="6" id="l7.931.6"></span>κατὰ μὲν τὸ δεύτερον τῶν ἐπιδημιῶν, ἐν τῷ διηγεῖσθαι τὰ
<span class="lb" data-page="7.931" data-line="7" id="l7.931.7"></span>τῇ Λυκίῃ συμβάντα, πνεῦμα δὲ ἐδιπλασιάζετο, προσέγραψε.
<span class="lb" data-page="7.931" data-line="8" id="l7.931.8"></span>τοῦτο γὰρ οὐδὲν διαφέρει τοῦ, διπλῆ εἴσω ἐπανάκλησις, οἷον
<span class="lb" data-page="7.931" data-line="9" id="l7.931.9"></span>ἐπεισπνέουσιν. ἐν δὲ τῷ ἕκτω, ἢν πνεῦμα ἐγκαταλείπηταί,
<span class="lb" data-page="7.931" data-line="10" id="l7.931.10"></span>φησι. καὶ γὰρ καὶ τοῦτο ταὐτόν ἐστι τῷ κατὰ τὸ περὶ διαίτης
<span class="lb" data-page="7.931" data-line="11" id="l7.931.11"></span>εἰρημένῳ· πνεῦμα προσπταῖον ἐν τῇ ἄνω φορῇ. ὡς γὰρ
<span class="lb" data-page="7.931" data-line="12" id="l7.931.12"></span>εἰσπνέοντές τινες οὐχ ἅπαξ τοῦτο δρῶσιν, ἀλλ’ ἡσυχίᾳ διακόπτουσι
<span class="lb" data-page="7.931" data-line="13" id="l7.931.13"></span>τὴν ἐνέργειαν ὁμοίως τοῖς κλαυθμυριζομένοις παιδίοις,
<span class="lb" data-page="7.931" data-line="14" id="l7.931.14"></span>οὕτω καὶ ἐκπνέοντες. ἀλλὰ κᾀν τοῖς μετὰ τὸν περὶ
<span class="lb" data-page="7.931" data-line="15" id="l7.931.15"></span>τῶν λουτρῶν λόγον πνευμάτων προτάσεις εἴρηκε, τὴν διακεκομμένην
<span class="lb" data-page="7.931" data-line="16" id="l7.931.16"></span>ἐνέργειαν ἐνδεικνύμενος. ἐν δὲ τῷ πρώτῳ τῶν
<span class="lb" data-page="7.931" data-line="17" id="l7.931.17"></span>ἐπιδημιῶν ἐπὶ Φιλίσκου τόνδε τὸν τρόπον ἔφη· τούτῳ
<span class="pb" data-page="7.932" id="p7.932"></span>
<span class="lb" data-page="7.932" data-line="1" id="l7.932.1"></span>πνεῦμα διὰ τέλεος, ὥσπερ ἀνακαλεομένῳ· ὁμοίως γὰρ τῷ,
<span class="lb" data-page="7.932" data-line="2" id="l7.932.2"></span>διπλῆ εἴσω ἐπανάκλησις, εἴρηται κᾀνταῦθα τὸ ἀνακαλουμένῳ.
<span class="lb" data-page="7.932" data-line="3" id="l7.932.3"></span>πάλιν δ’ ἐπὶ τῆς Δρομάδεω γυναικὸς, πνεῦμα ἀραιὸν,
<span class="lb" data-page="7.932" data-line="4" id="l7.932.4"></span>μέγα, αὐτίκα ἀνεσπασμένον, ἔφη. καὶ γὰρ καὶ τοῦθ’ ὡσαύτως
<span class="lb" data-page="7.932" data-line="5" id="l7.932.5"></span>εἴρηται· ἐν δὲ τοῖς ἀφορισμοῖς, καί τί ποτε σημαίνει
<span class="lb" data-page="7.932" data-line="6" id="l7.932.6"></span>τὸ τοιοῦτον πνεῦμα, ἐκδιδάσκει γράφων ὧδε· ἐν τοῖσι πυρετοῖσι
<span class="lb" data-page="7.932" data-line="7" id="l7.932.7"></span>τὸ πνεῦμα προσκόπτον κακὸν, σπασμὸν γὰρ σημαίνει.
<span class="lb" data-page="7.932" data-line="8" id="l7.932.8"></span>κατὰ λόγον οὖν κᾀν τοῖς τῶν ἐπιδημιῶν τὴν Δρομάδεω
<span class="lb" data-page="7.932" data-line="9" id="l7.932.9"></span>γυναῖκα σπασθεῖσαν ἀποθανεῖν φησιν, ἐφ’ ἧς προειρήκει,
<span class="lb" data-page="7.932" data-line="10" id="l7.932.10"></span>πνεῦμα ἀραιὸν, μέγα, αὐτίκα ἀνεσπασμένον. ἔνθα
<span class="lb" data-page="7.932" data-line="11" id="l7.932.11"></span>δὴ καὶ θαυμάσαι μάλιστα ἔστιν, ὅπως ἑκατέρα τῶν δυσπνοιῶν
<span class="lb" data-page="7.932" data-line="12" id="l7.932.12"></span>τὴν οἰκείαν αὐτῆς ἐδήλωσε διάθεσιν. οὐ γὰρ ἐσπάσθη
<span class="lb" data-page="7.932" data-line="13" id="l7.932.13"></span>μόνον ἥδε ἡ ἄνθρωπος, ἀλλὰ καὶ παρέπαισεν, ὡς ἂν
<span class="lb" data-page="7.932" data-line="14" id="l7.932.14"></span>μὴ μόνον τὴν ἰδίαν τῶν σπασμῶν ἐσχηκυῖα δύσπνοιαν, ἀλλὰ
<span class="lb" data-page="7.932" data-line="15" id="l7.932.15"></span>καὶ τὴν τῆς παραφροσύνης. ὥσθ’ ὅτι μὲν ἐγίγνωσκε τὴν
<span class="lb" data-page="7.932" data-line="16" id="l7.932.16"></span>ἀνώμαλον ταύτην δύσπνοιαν ὁ Ἱπποκράτης, ἀποδέδεικται
<span class="lb" data-page="7.932" data-line="17" id="l7.932.17"></span>σαφῶς· ὅτι δὲ κᾀν προγνωστικῷ παρέλιπεν εὐλόγως, ὥσπερ ﻿
<span class="pb" data-page="7.933" id="p7.933"></span>
<span class="lb" data-page="7.933" data-line="1" id="l7.933.1"></span>καὶ τὰ πολλὰ τῶν προγνωστικῶν γνωρισμάτων, <span class="milestone ed2page" data-n="7.283" data-unit="ed2page" id="ed2page.7.283"></span>ἐφεξῆς
<span class="lb" data-page="7.933" data-line="2" id="l7.933.2"></span>ἂν εἴη λεκτέον αὐτῷ, πρότερον ἀναμνήσαντας διὰ κεφαλαίων,
<span class="lb" data-page="7.933" data-line="3" id="l7.933.3"></span>ὡς οὔτε περὶ τῶν κατὰ τὰς ἡλικίας, ἢ χώρας, ἢ ὥρας, ἢ τὰς
<span class="lb" data-page="7.933" data-line="4" id="l7.933.4"></span>ἐπιδήμους καταστάσεις, ἐν τῷ προγνωστικῷ γέγραφέ τι, καὶ
<span class="lb" data-page="7.933" data-line="5" id="l7.933.5"></span>βιβλίου μὲν ὅλου τοῦ περὶ ἀέρων, τόπων καὶ ὑδάτων ὑπ’
<span class="lb" data-page="7.933" data-line="6" id="l7.933.6"></span>αὐτοῦ γεγραμμένου, κατὰ δὲ τοὺς ἀφορισμοὺς ἐν ἐπιτομῇ
<span class="lb" data-page="7.933" data-line="7" id="l7.933.7"></span>πάντων τούτων εἰρημένων, ἀλλ’ οὐδὲ περὶ τῶν οὔρων τῆς
<span class="lb" data-page="7.933" data-line="8" id="l7.933.8"></span>διαγνώσεως, ὅσα τοῖς ἀφορισμοῖς ἐνέγραψε, ταῦτα κᾀν τῷ
<span class="lb" data-page="7.933" data-line="9" id="l7.933.9"></span>προγνωστικῷ διῆλθεν, οὐδὲ δὴ τῶν ἀμφὶ τὰς γυναῖκας, ὅσα
<span class="lb" data-page="7.933" data-line="10" id="l7.933.10"></span>κατὰ τοὺς ἀφορισμοὺς ἔγραψεν, εἰς τὸ προγνωστικὸν μετέθηκε·
<span class="lb" data-page="7.933" data-line="11" id="l7.933.11"></span>καίτοι καὶ ταῦτα καὶ ἄλλα πολλὰ τῶν ἐν ἀφορισμοῖς
<span class="lb" data-page="7.933" data-line="12" id="l7.933.12"></span>εἰρημένων ἐκ τοῦ προγνωστικοῦ μέρους τῆς ἰατρικῆς ἐστιν,
<span class="lb" data-page="7.933" data-line="13" id="l7.933.13"></span>ὡς αὐτὸς ἐνδείκνυται διὰ τῶν αὐτοῦ ῥημάτων· ἔν τε γὰρ
<span class="lb" data-page="7.933" data-line="14" id="l7.933.14"></span>τῷ λέγειν· ἢν δὲ βόρειος ᾖ, βῆχες, φάρυγγες, κοιλίαι ξηραὶ,
<span class="lb" data-page="7.933" data-line="15" id="l7.933.15"></span>δυσουρίαι φρικώδεις, ὀδύναι πλευρέων, στηθέων·
<span class="lb" data-page="7.933" data-line="16" id="l7.933.16"></span>ὅταν οὗτος δυναστεύῃ, τοιαῦτα προσδέχεσθαι ἐν τῇσιν ἀῤῥωστίῃσιν.
<span class="lb" data-page="7.933" data-line="17" id="l7.933.17"></span>ἐν δὲ τῷ φάσκειν· ὅταν θέρος γένηται ἦρι
<span class="lb" data-page="7.933" data-line="18" id="l7.933.18"></span>ὅμοιον, ἱδρῶτας ἐν τοῖσι πυρετοῖσι πολλοὺς προσδέχεσθαι·
<span class="pb" data-page="7.934" id="p7.934"></span>
<span class="lb" data-page="7.934" data-line="1" id="l7.934.1"></span>δῆλός ἐστιν ἐπισημαινόμενος ὡς τοῦ προγνωστικοῦ μέρους τῆς
<span class="lb" data-page="7.934" data-line="2" id="l7.934.2"></span>τέχνης ἐστὶ τὰ τοιαῦτα. τὸ γὰρ προσδέχεσθαι καὶ προσδοκᾷν
<span class="lb" data-page="7.934" data-line="3" id="l7.934.3"></span>καὶ ἐλπίζειν, καὶ πάνθ’ ὅσα τοιαῦτα ῥήματα, προγνώσεως
<span class="lb" data-page="7.934" data-line="4" id="l7.934.4"></span>ἴδια. καὶ μὲν δὴ κᾀν τῷ φάσκειν· ἢν μὲν ὁ χειμὼν
<span class="lb" data-page="7.934" data-line="5" id="l7.934.5"></span>αὐχμηρὸς καὶ βόρειος γένηται, τὸ δ’ ἔαρ ἔπομβρον καὶ
<span class="lb" data-page="7.934" data-line="6" id="l7.934.6"></span>νότιον, ἀνάγκη τοῦ θέρεος πυρετοὺς ὀξέας καὶ ὀφθαλμίας
<span class="lb" data-page="7.934" data-line="7" id="l7.934.7"></span>καὶ δυσεντερίας γενέσθαι· σαφῶς ἐνδείκνυται ταὐτὸ τοῦτο,
<span class="lb" data-page="7.934" data-line="8" id="l7.934.8"></span>καὶ πολύ γε μᾶλλον, ὅταν ὡδί πως γράφῃ περὶ τῶν οὔρων·
<span class="lb" data-page="7.934" data-line="9" id="l7.934.9"></span>οἷσιν οὖρα παχέα, θρομβώδεα, ὀλίγα, οὐκ ἀπυρέτοισι,
<span class="lb" data-page="7.934" data-line="10" id="l7.934.10"></span>πλῆθος ἐλθὸν ἐκ τούτων λεπτὸν ὠφελεῖ· μάλιστα δὲ τὰ
<span class="lb" data-page="7.934" data-line="11" id="l7.934.11"></span>τοιαῦτα ἔρχεται, ἐν οἷσιν ἂν ἐξ ἀρχῆς διὰ ταχέων ὑπόστασιν
<span class="lb" data-page="7.934" data-line="12" id="l7.934.12"></span>ἴσχῃ. καὶ πάλιν· οἷσιν οὖρα ἀνατεταραγμένα οἷον
<span class="lb" data-page="7.934" data-line="13" id="l7.934.13"></span>ὑποζυγίου, τουτέοισι κεφαλαλγίαι ἢ πάρεισιν, ἢ παρέσονται.
<span class="lb" data-page="7.934" data-line="14" id="l7.934.14"></span>καὶ πάλιν· οἷσιν ἑβδομαῖα κρίνονται, ἐπινέφελον ἴσχει
<span class="lb" data-page="7.934" data-line="15" id="l7.934.15"></span>τῇ τετάρτῃ τὸ οὖρον ἐρυθρὸν, καὶ τἄλλα κατὰ λόγον.
<span class="lb" data-page="7.934" data-line="16" id="l7.934.16"></span>ὁμοίως δὲ τούτοις καὶ τὰ τῆς κύστεως καὶ τῶν νεφρῶν τὰς
<span class="lb" data-page="7.934" data-line="17" id="l7.934.17"></span>διαθέσεις δηλοῦντα κατὰ τοὺς ἀφορισμοὺς γέγραπται, παραλέλειπται
<span class="lb" data-page="7.934" data-line="18" id="l7.934.18"></span>δὲ ἐν τῷ προγνωστικῷ καὶ ἄλλα πάμπολλα,
<span class="pb" data-page="7.935" id="p7.935"></span>
<span class="lb" data-page="7.935" data-line="1" id="l7.935.1"></span>καθάπερ καὶ τὰ τοιαῦτα· τῶν <span class="milestone ed1page" data-n="3.195" data-unit="ed1page" id="ed1page.3.195"></span>νοσημάτων ὁκόσοισιν
<span class="lb" data-page="7.935" data-line="2" id="l7.935.2"></span>ἀρχομένων χολὴ μέλαινα ἢ ἄνω ἢ κάτω ὑπέλθοι, θανάσιμον·
<span class="lb" data-page="7.935" data-line="3" id="l7.935.3"></span>δυσεντερίη ἢν ἀπὸ χολῆς μελαίνης ἄρξηται, θανάσιμον·
<span class="lb" data-page="7.935" data-line="4" id="l7.935.4"></span>οἷσιν ἐν πυρετοῖσιν αἱμοῤῥαγεῖ πλῆθος ὁκοθενοῦν, ἐν
<span class="lb" data-page="7.935" data-line="5" id="l7.935.5"></span>τοῖσιν ἀναλήψεσι τοῖσι τοιουτέοισιν αἱ κοιλίαι καθυγραίνονται.
<span class="lb" data-page="7.935" data-line="6" id="l7.935.6"></span>τοιαῦτά τε πάμπολλα κατὰ τοὺς ἀφορισμοὺς ἔστιν εὑρεῖν
<span class="lb" data-page="7.935" data-line="7" id="l7.935.7"></span>γεγραμμένα τοῦ προγνωστικοῦ μέρους τέχνης. τί δή
<span class="lb" data-page="7.935" data-line="8" id="l7.935.8"></span>ποτ’ οὖν οὐδὲν τούτων ἐν τῷ προγνωστικῷ γράμματι διῆλθεν;
<span class="lb" data-page="7.935" data-line="9" id="l7.935.9"></span>ὅτι περὶ τῶν ὀξέων νοσημάτων ἐν ἐκείνῳ προὔθετο διδάσκειν,
<span class="lb" data-page="7.935" data-line="10" id="l7.935.10"></span>ὡς ἀρχόμενός τε ἅμα καὶ συντελέσας τὸ βιβλίον,
<span class="lb" data-page="7.935" data-line="11" id="l7.935.11"></span>αὐτὸς ἡρμήνευσεν, ἐν ἀρχῇ μὲν εἰπών· σκέπτεσθαι δὲ χρὴ
<span class="lb" data-page="7.935" data-line="12" id="l7.935.12"></span>ὧδε ἐν τοῖσιν ὀξέσι νοσήμασιν· ἐπὶ δὲ τῆς τελευτῆς προσγράψας
<span class="lb" data-page="7.935" data-line="13" id="l7.935.13"></span>ὡδί· ταῦτα δὲ λέγω περὶ τῶν ὀξέων νοσημάτων, καὶ
<span class="lb" data-page="7.935" data-line="14" id="l7.935.14"></span>ὅσα ἐκ τούτων γίγνεται. τίνα δέ ἐστιν ἐκ τούτων γιγνόμενα,
<span class="lb" data-page="7.935" data-line="15" id="l7.935.15"></span>πάλιν αὐτὸς ὁ Ἱπποκράτης ἐν ταὐτῷ βιβλίῳ διέρχεται·
<span class="lb" data-page="7.935" data-line="16" id="l7.935.16"></span>οἱ δὲ ὕδρωπες οἱ ἐκ τῶν ὀξέων νοσημάτων πάντες
<span class="lb" data-page="7.935" data-line="17" id="l7.935.17"></span>κακοί. τοῦτο δὲ πάλιν· εὔπνοιαν δὲ χρὴ νομίζειν κάρτα
<span class="lb" data-page="7.935" data-line="18" id="l7.935.18"></span>μεγάλην δύναμιν ἐς σωτηρίαν ἔχειν ἐν πᾶσι τοῖσιν ὀξέσι
<span class="pb" data-page="7.936" id="p7.936"></span>
<span class="lb" data-page="7.936" data-line="1" id="l7.936.1"></span>νοσήμασιν, ὁκόσα σὺν πυρετοῖσι καὶ ἐν τεσσαράκοντα ἡμέρῃσι
<span class="lb" data-page="7.936" data-line="2" id="l7.936.2"></span>κρίνεται. κᾀνταῦθα τῶν ἐκ μεταπτώσεως ὀξέων μνημονεύει,
<span class="lb" data-page="7.936" data-line="3" id="l7.936.3"></span>καθάπερ κᾀν τοῖς περὶ κρισίμων ἀπεδείξαμεν. ἐπεσημήνατο
<span class="lb" data-page="7.936" data-line="4" id="l7.936.4"></span>δὲ καὶ ἄλλοθεν πολλαχόθεν τοῦ συγγράμματος, ὡς
<span class="lb" data-page="7.936" data-line="5" id="l7.936.5"></span>ἤτοι περὶ τῶν ὀξέων νοσημάτων, ἢ περὶ τῶν γινομένων ἐκ
<span class="lb" data-page="7.936" data-line="6" id="l7.936.6"></span>τούτων ὁ λόγος ἐστὶν αὐτῷ, καθάπερ κᾀν τοῖσδε· οἱ δὲ
<span class="lb" data-page="7.936" data-line="7" id="l7.936.7"></span>ἱδρῶτες ἄριστοι μέν εἰσιν ἐν πᾶσι τοῖσιν ὀξέσι νοσήμασι, οἳ
<span class="lb" data-page="7.936" data-line="8" id="l7.936.8"></span>ἂν ἐν ἡμέρῃσι κρισίμοισι γένωνται. καὶ τί δεῖ πολλὰ λέγειν;
<span class="lb" data-page="7.936" data-line="9" id="l7.936.9"></span>αὐτὸς γὰρ, ὡς ἑκὼν παραλείπει πολλὰ τῶν προγνωστικῶν
<span class="lb" data-page="7.936" data-line="10" id="l7.936.10"></span>σημείων ἐν <span class="milestone ed2page" data-n="7.284" data-unit="ed2page" id="ed2page.7.284"></span>ἐκείνῳ τῷ βιβλίῳ, σαφῶς ἐνδείκνυται,
<span class="lb" data-page="7.936" data-line="11" id="l7.936.11"></span>ποτὲ μὲν ὡδί πως λέγων· μὴ ἐξαπατάτω δέ σε, ἤν τι
<span class="lb" data-page="7.936" data-line="12" id="l7.936.12"></span>αὐτέη ἡ κύστις νόσημα ἔχουσα, τῶν οὔρων τι ἀποδιδοῖ
<span class="lb" data-page="7.936" data-line="13" id="l7.936.13"></span>τουτέων, οὐ γὰρ τοῦ ὅλου σημεῖον, ἀλλ’ αὐτῆς καθ’ ἑαυτήν.
<span class="lb" data-page="7.936" data-line="14" id="l7.936.14"></span>οὐ μὴν προστίθησί γε τὰ γνωρίσματα κατὰ τὸ προγνωστικὸν,
<span class="lb" data-page="7.936" data-line="15" id="l7.936.15"></span>ἀλλ’ ἐν τοῖς ἀφορισμοῖς γράφει. αὖθις δ’ αὖ
<span class="lb" data-page="7.936" data-line="16" id="l7.936.16"></span>λέγει· χρὴ δὲ καὶ τὰς διαφορὰς τῶν νοσημάτων τῶν ἐπιδημεόντων
<span class="lb" data-page="7.936" data-line="17" id="l7.936.17"></span>ταχέων ἐνθυμέεσθαι καὶ μὴ λανθάνειν τῆς ὥρας τὴν
<span class="lb" data-page="7.936" data-line="18" id="l7.936.18"></span>κατάστασιν· οὐ μὴν οὐδὲ περὶ τούτου τι διδάσκων ἡμᾶς ἐν
<span class="pb" data-page="7.937" id="p7.937"></span>
<span class="lb" data-page="7.937" data-line="1" id="l7.937.1"></span>προγνωστικῷ. προὔθετο γὰρ, ὡς ἔφην, τὰ τῶν ὀξέων νοσημάτων
<span class="lb" data-page="7.937" data-line="2" id="l7.937.2"></span>ἴδια διελθεῖν μόνα, τὰ δέ γε τῶν χρονίων ἴδια
<span class="lb" data-page="7.937" data-line="3" id="l7.937.3"></span>σύμπαντα παραλιπεῖν, ὥστ’ εὐλόγως καὶ τὴν ἀνώμαλον δύσπνοιαν,
<span class="lb" data-page="7.937" data-line="4" id="l7.937.4"></span>ἐξ ἑτέρου γένους ὑπάρχουσαν νοσήματος, ἐνταῦθα
<span class="lb" data-page="7.937" data-line="5" id="l7.937.5"></span>παρέλιπεν. εἰ γὰρ δὴ σπωμένων γίγνεται τῶν ἀναπνευστικῶν
<span class="lb" data-page="7.937" data-line="6" id="l7.937.6"></span>ὀργάνων, εἴη μὲν ἂν καὶ τοῖς χρονίοις νοσήμασι συνεδρεῦον
<span class="lb" data-page="7.937" data-line="7" id="l7.937.7"></span>τὸ πάθημα, καὶ ταύτῃ γε μηδὲν δὴ τῶν ὀξέων ἢ χρονίων
<span class="lb" data-page="7.937" data-line="8" id="l7.937.8"></span>ἴδιον· εἴη δ’ ἂν καὶ χωρὶς πυρετοῦ γιγνόμενον, ὥς γε
<span class="lb" data-page="7.937" data-line="9" id="l7.937.9"></span>καὶ οἱ σπασμοί· πρόκειται δ’ αὐτῷ κατὰ τὸ προγνωστικὸν
<span class="lb" data-page="7.937" data-line="10" id="l7.937.10"></span>ὑπὲρ τῶν ἰδίως ὀξέων ὀνομαζομένων ποιήσασθαι τὸν λόγον.
<span class="lb" data-page="7.937" data-line="11" id="l7.937.11"></span>ἔστι δὲ ταῦτα τὰ σὺν πυρετοῖς γιγνόμενα συνεχέσι τοὐπίπαν,
<span class="lb" data-page="7.937" data-line="12" id="l7.937.12"></span>ὡς αὐτὸς ἐν τῷ περὶ διαίτης ὀξέων ἐδήλωσεν ὡδί πως
<span class="lb" data-page="7.937" data-line="13" id="l7.937.13"></span>γράψας· ἔστι δὲ ἄρα ταῦτα ὀξέα, ὁποῖα ὠνόμασαν οἱ ἀρχαῖοι
<span class="lb" data-page="7.937" data-line="14" id="l7.937.14"></span>πλευρῖτιν καὶ περιπνευμονίαν καὶ φρενῖτιν καὶ καῦσον
<span class="lb" data-page="7.937" data-line="15" id="l7.937.15"></span>καὶ τἄλλα ὅσα τούτων ἐχόμενα, ὧν οἱ πυρετοὶ τοὐπίπαν
<span class="lb" data-page="7.937" data-line="16" id="l7.937.16"></span>ξυνεχέες. οὔκουν οἱ σπασμοὶ τούτου τοῦ γένους εἰσὶ
<span class="lb" data-page="7.937" data-line="17" id="l7.937.17"></span>τῶν νοσημάτων, ὅθεν οὐδὲ τὴν ἴδιον αὐτῶν δύσπνοιαν ἅμα ﻿
<span class="pb" data-page="7.938" id="p7.938"></span>
<span class="lb" data-page="7.938" data-line="1" id="l7.938.1"></span>τούτοις διῆλθε, καθάπερ οὐδὲ περὶ τῶν οὔρων, ἢ τῶν
<span class="lb" data-page="7.938" data-line="2" id="l7.938.2"></span>διαχωρημάτων, ἢ τῶν ἄλλων ἁπάντων, ὅσα κατὰ τοὺς
<span class="lb" data-page="7.938" data-line="3" id="l7.938.3"></span>ἀφορισμοὺς ἔγραψε, διότι τῶν ὀξέων νοσημάτων οὐκ ἦν
<span class="lb" data-page="7.938" data-line="4" id="l7.938.4"></span>ἴδια. διὰ τί δ’ οὐδὲν οὐδὲ περὶ τῶν τοιούτων δυσπνοιῶν
<span class="lb" data-page="7.938" data-line="5" id="l7.938.5"></span>ἐδίδαξεν ἐν τῷ προγνωστικῷ, ἐν αἷς ἤτοι μόνον τὸ εἰσπνεόμενον,
<span class="lb" data-page="7.938" data-line="6" id="l7.938.6"></span>ἢ μόνον τὸ ἐκπνεόμενόν ἐστι μέγα, περιττὸν
<span class="lb" data-page="7.938" data-line="7" id="l7.938.7"></span>ἡγοῦμαι νῦν ἐπεξιέναι, δείξας γε σαφῶς ἐν τῷ πρώτῳ τῶνδε
<span class="lb" data-page="7.938" data-line="8" id="l7.938.8"></span>τῶν ὑπομνημάτων, ὡς εἰς πέντε ταύτας τὰς δυσπνοίας,
<span class="lb" data-page="7.938" data-line="9" id="l7.938.9"></span>ὑπὲρ ὦν νῦν πέπαυμαι λέγων, αὔταρκες ἀνάγειν τὰς ἄλλας
<span class="lb" data-page="7.938" data-line="10" id="l7.938.10"></span>διαφοράς· οὐδὲ γὰρ ἢ ταχείας, ἢ βραδείας ἀναπνοῆς ἐμνημόνευσεν
<span class="lb" data-page="7.938" data-line="11" id="l7.938.11"></span>ἐν προγνωστικῷ. κατὰ τὸν αὐτὸν δὲ λόγον ἐδείξαμεν,
<span class="lb" data-page="7.938" data-line="12" id="l7.938.12"></span>ὡς πάσας τὰς ἄλλας διαφορὰς ἐν ταῖς προειρημέναις περιέχεσθαι
<span class="lb" data-page="7.938" data-line="13" id="l7.938.13"></span>συμβέβηκε, ὥσθ’ ἑκάτερον αὐτῶν ὀρθῶς ὁ Ἱπποκράτης
<span class="lb" data-page="7.938" data-line="14" id="l7.938.14"></span>φαίνεται ποιήσας, ἐν μὲν τοῖς τῶν ἐπιδημιῶν τὴν εἰς
<span class="lb" data-page="7.938" data-line="15" id="l7.938.15"></span>ἁπάσας τὰς κατὰ μέρος δυσπνοίας διαίρεσιν τιθέμενος, ἐν
<span class="lb" data-page="7.938" data-line="16" id="l7.938.16"></span>δὲ τῷ προγνωστικῷ καὶ τοῖς ἀφορισμοῖς τὸ πρὸς τὴν
<span class="lb" data-page="7.938" data-line="17" id="l7.938.17"></span>χρείαν ἐπεῖγον.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg057.1st1K-grc1:1.2">
<span class="pb page1" data-page="8.20" id="p8.20"></span>
<span class="milestone ed1page page1" data-n="3.251" data-unit="ed1page" id="ed1page.3.251"></span>
<span class="milestone ed2page page1" data-n="7.384" data-unit="ed2page" id="ed2page.7.384"></span>
            <p>
<span class="lb" data-page="8.20" data-line="3" id="l8.20.3"></span>Τῶν κατὰ τὸ σῶμα τοῦ ζώου πασῶν ἐνεργειῶν
<span class="lb" data-page="8.20" data-line="4" id="l8.20.4"></span>ἑκάστης τι μόριον ἴδιόν ἐστιν, δι’ οὗ γίνεται. καὶ
<span class="lb" data-page="8.20" data-line="5" id="l8.20.5"></span>τοίνυν καὶ βλάπτεσθαι τὴν ἐνέργειαν ἀναγκαῖόν ἐστι, παθόντος
<span class="lb" data-page="8.20" data-line="6" id="l8.20.6"></span>κατά τι τοῦ δημιουργοῦντος αὐτήν. πάσχει δὲ ποτὲ μὲν
<span class="lb" data-page="8.20" data-line="7" id="l8.20.7"></span>οὕτως εὔλυτον πάθος, ὡς εὐθὺς ἅμα τῷ δράσαντι χωρισθέντι
<span class="lb" data-page="8.20" data-line="8" id="l8.20.8"></span>πεπαῦσθαι, ποτὲ δ’ οὕτως δύσλυτον, ὡς παραμένειν
<span class="lb" data-page="8.20" data-line="9" id="l8.20.9"></span>ἐπὶ πλεῖστον· ἔστιν δ’ ὅτε καὶ τὸ δρῶν αὐτὸ διοδεῦον, οὐκ
<span class="lb" data-page="8.20" data-line="10" id="l8.20.10"></span>ἐστηριγμένον ἐν τῷ μορίῳ τὸ πάθος ἐργάζεται, καὶ τοῦτ’ εἰκάζει
<span class="lb" data-page="8.20" data-line="11" id="l8.20.11"></span>σκιᾷ πάθους ὁ Ἀρχιγένης, ὡς ἐπὶ τῶν ὅμοια τοῖς ὑποχεομένοις
<span class="lb" data-page="8.20" data-line="12" id="l8.20.12"></span>φανταζομένων ὀφθαλμῶν, ἐφ’ ὧν ἐν τῷ στόματι
<span class="lb" data-page="8.20" data-line="13" id="l8.20.13"></span>τῆς γαστρὸς ἤθροισται περίττωμα λεπτομερές· ἀτμῶν γάρ
<span class="lb" data-page="8.20" data-line="14" id="l8.20.14"></span>τινων ἐντεῦθεν εἰς τοὺς ὀφθαλμοὺς ἀναφερομένων, περιπίπτουσα
<span class="lb" data-page="8.20" data-line="15" id="l8.20.15"></span>τούτοις ἡ ὀπτικὴ δύναμις, ὁμοίως φαντάζεται
<span class="lb" data-page="8.20" data-line="16" id="l8.20.16"></span>τῇ κατὰ τοὺς ὑποχεομένους· καὶ μάλιστά γε συμβαίνει τὸ
<span class="lb" data-page="8.20" data-line="17" id="l8.20.17"></span>τοιοῦτο ἐφ’ ὧν αὐτό τε τὸ κατὰ τοὺς ὀφθαλμοὺς ὑγρὸν
<span class="lb" data-page="8.20" data-line="18" id="l8.20.18"></span>ἀκριβῶς ἐστι καθαρὸν ἥ τ’ ὀπτικὴ δύναμις αἰσθητικωτάτη. ﻿
<span class="pb" data-page="8.21" id="p8.21"></span>
<span class="lb" data-page="8.21" data-line="1" id="l8.21.1"></span><span class="milestone ed2page" data-n="7.385" data-unit="ed2page" id="ed2page.7.385"></span>κατὰ δὲ τὴν αὐτὴν αἰτίαν ἐπί τε τῶν αἱμοῤῥαγησόντων
<span class="lb" data-page="8.21" data-line="2" id="l8.21.2"></span>ἐν νόσοις, ἤ ἐμεσόντων, ἐνίοτε προφαίνεται τὰ τοιαῦτα
<span class="lb" data-page="8.21" data-line="3" id="l8.21.3"></span>συμπτώματα, καὶ γράφει γε περὶ αὐτῶν ὁ Ἱπποκράτης ἐν τῷ
<span class="lb" data-page="8.21" data-line="4" id="l8.21.4"></span>προγνωστικῷ ταυτί· ὅστις δ’ ἂν ἐν πυρετῷ μὴ θανατώδει
<span class="lb" data-page="8.21" data-line="5" id="l8.21.5"></span>φησὶ τὴν κεφαλὴν ἀλγέειν, ἤ καὶ ὀρφνῶδές τι πρὸ ὀφθαλμῶν
<span class="lb" data-page="8.21" data-line="6" id="l8.21.6"></span>φαίνεσθαι, ἢν καρδιωγμὸς τουτέῳ προσγένηται, χολώδης ἔμετος
<span class="lb" data-page="8.21" data-line="7" id="l8.21.7"></span>παρέσται. καὶ μετ’ ὀλίγα πάλιν· οἷσι δ’ ἂν ἐν τοιουτοτρόπῳ
<span class="lb" data-page="8.21" data-line="8" id="l8.21.8"></span>πυρετῷ κεφαλὴν ἀλγέουσιν ἀντὶ μὲν τοῦ ὀρφνῶδές
<span class="lb" data-page="8.21" data-line="9" id="l8.21.9"></span>τι πρὸ τῶν ὀφθαλμῶν φαίνεσθαι ἀμβλυωγμὸς γίνεται, ἢ
<span class="lb" data-page="8.21" data-line="10" id="l8.21.10"></span>μαρμαρυγαὶ προφαίνονται, ἀντὶ δὲ τοῦ κἀρδιώττειν ἐν τῷ
<span class="lb" data-page="8.21" data-line="11" id="l8.21.11"></span>ὑποχονδρίῳ ἐπὶ δεξιὰ ἢ ἐπ’ ἀριστερὰ ξυντείνεταί τι, μήτε
<span class="lb" data-page="8.21" data-line="12" id="l8.21.12"></span>ξὺν ὀδύνῃ μήτε ξὺν φλεγμονῇ, αἷμα διὰ ῥινῶν τουτέῳ ῥυῆναι
<span class="lb" data-page="8.21" data-line="13" id="l8.21.13"></span>προσδόκιμον ἀντὶ τοῦ ἐμέτου. αὗται μὲν αἱ τοῦ Ἱπποκράτους
<span class="lb" data-page="8.21" data-line="14" id="l8.21.14"></span>ῥήσεις· ἐδίδαξε δὲ δι’ αὐτῶν, ὡς ἐπὶ χυμοῖς πολλάκις
<span class="lb" data-page="8.21" data-line="15" id="l8.21.15"></span>ἠθροισμένοις ἐν τῇ γαστρὶ συμβαίνει τινὰ φαντάσματα
<span class="lb" data-page="8.21" data-line="16" id="l8.21.16"></span>γίγνεσθαι κατὰ τὴν ὄψιν. ἀλλ’ εἴπερ ὅλως ἀπὸ τῶν χυμῶν
<span class="lb" data-page="8.21" data-line="17" id="l8.21.17"></span>ἐπὶ τοὺς ὀφθαλμοὺς ἀνεφέρετο μηδὲν, οὐδὲ τῶν τοιούτων
<span class="lb" data-page="8.21" data-line="18" id="l8.21.18"></span>συμπτωμάτων ἐγίνετό τι, καθάπερ οὐδ’ εἰ πρὸς τοὺς τῶν
<span class="pb" data-page="8.22" id="p8.22"></span>
<span class="lb" data-page="8.22" data-line="1" id="l8.22.1"></span>ὤτων ἠνέχθη πόρους, ἢ τοὺς τῆς ῥινὸς, ἢ τὸ τῆς γλώττης
<span class="lb" data-page="8.22" data-line="2" id="l8.22.2"></span>σῶμα. κᾀν τῷδε δῆλον, ὡς ἀπολαῦσαί τι χρὴ τῆς κατὰ τὴν
<span class="lb" data-page="8.22" data-line="3" id="l8.22.3"></span>γαστέρα διαθέσεως τοὺς ὀφθαλμοὺς, εἰ μέλλει παρόψεσθαι
<span class="lb" data-page="8.22" data-line="4" id="l8.22.4"></span>τὸ ζῶον. οὕτως δὲ κᾀπειδὰν εἴπῃ πάλιν ὁ Ἱπποκράτης· οἷσι
<span class="lb" data-page="8.22" data-line="5" id="l8.22.5"></span>χολώδεα διαχωρήματα, κωφώσιος ἐπιγενομένης παύεται, καὶ
<span class="lb" data-page="8.22" data-line="6" id="l8.22.6"></span>οἷσι <span class="milestone ed1page" data-n="3.252" data-unit="ed1page" id="ed1page.3.252"></span>κώφωσις, χολωδέων ἐπιγενομένων παύεται· τίς
<span class="lb" data-page="8.22" data-line="7" id="l8.22.7"></span>οὕτω ληρώδης ἐξηγητὴς, ὡς ἐάσας ἐν τῷ λόγῳ τὰ ὦτα πάσχειν,
<span class="lb" data-page="8.22" data-line="8" id="l8.22.8"></span>ἐπειδὰν ἐπὶ τοὺς ὀφθαλμοὺς ἀνενεχθῆναι συμβῇ τὴν
<span class="lb" data-page="8.22" data-line="9" id="l8.22.9"></span>ἔμπροσθεν ἐκκενουμένην διὰ τῆς κοιλίας χολὴν, τηνικαῦτα
<span class="lb" data-page="8.22" data-line="10" id="l8.22.10"></span>φάσκῃ γενέσθαι τὴν κώφωσιν; ἀεὶ τοίνυν ἀναγκαῖόν ἐστιν
<span class="lb" data-page="8.22" data-line="11" id="l8.22.11"></span>ἄρχεσθαι μὲν ἀπὸ τοῦ τῆς βεβλαμμένης ἐνεργείας ὀργάνου, ζητεῖν
<span class="lb" data-page="8.22" data-line="12" id="l8.22.12"></span>δ’ ἐφεξῆς, ὅστις ὁ τρόπος αὐτῷ τῆς βλάβης ἐστὶν, ἆρά
<span class="lb" data-page="8.22" data-line="13" id="l8.22.13"></span>γε διάθεσις ἤδη μόνιμος, ἢ γινομένη μὲν ἔτι, τὸ μόνιμον δὲ
<span class="lb" data-page="8.22" data-line="14" id="l8.22.14"></span>οὔπω προσειληφυῖα· καὶ εἰ γινομένη, πότερον ἐν αὐτῷ τῷ
<span class="lb" data-page="8.22" data-line="15" id="l8.22.15"></span>μορίῳ περιεχομένης τῆς ποιούσης τὸ πάθος αἰτίας, ἢ διοδευούσης
<span class="lb" data-page="8.22" data-line="16" id="l8.22.16"></span>αὐτό. ξηρανθέντος μὲν γὰρ ἀμέτρως τοῦ κρυσταλλοειδοῦς
<span class="lb" data-page="8.22" data-line="17" id="l8.22.17"></span>ὑγροῦ, μόνιμος ἡ βλάβη τῷ μορίῳ, καὶ τὸ πάθος
<span class="lb" data-page="8.22" data-line="18" id="l8.22.18"></span>ἴδιον τῆς οὐσίας αὐτοῦ· παχυμεροῦς δὲ ὑγροῦ συνισταμένου
<span class="pb" data-page="8.23" id="p8.23"></span>
<span class="lb" data-page="8.23" data-line="1" id="l8.23.1"></span>κατὰ τὴν κόρην, οὐδέπω μὲν ἡ οὐσία βέβλαπται, τὸ δὲ τοῦ
<span class="lb" data-page="8.23" data-line="2" id="l8.23.2"></span>συμπτώματος αἴτιον ἐν αὐτῷ περιέχεται τῷ ὀφθαλμῷ· διέρχεται
<span class="lb" data-page="8.23" data-line="3" id="l8.23.3"></span>δ’ αὐτὸν, ὅταν ὁ ἀτμίζων χυμὸς ἐν τῇ γαστρὶ περιέχηται.
<span class="lb" data-page="8.23" data-line="4" id="l8.23.4"></span>τὸ δὲ τηνικαῦτα μόνον ἡγεῖσθαι πεπονθέναι τὸ μόριον,
<span class="lb" data-page="8.23" data-line="5" id="l8.23.5"></span>ὅταν τῆς οὐσίας αὐτοῦ μόνιμος διάθεσις γένηται, νομοθετούντων
<span class="lb" data-page="8.23" data-line="6" id="l8.23.6"></span>ἐστὶν ἴδια σημαινόμενα τῶν Ἑλληνικῶν ὀνομάτων.
<span class="lb" data-page="8.23" data-line="7" id="l8.23.7"></span>ἐπὶ μέντοι τῶν ἀλγούντων σφοδρῶς κατ’ ἔντερον, ἐστηριγμένῳ
<span class="lb" data-page="8.23" data-line="8" id="l8.23.8"></span>δὲ καθ’ ἕν τι μέρος τῷ πόνῳ, καὶ οἷον διατιτρῶντι, πῶς ἄν
<span class="lb" data-page="8.23" data-line="9" id="l8.23.9"></span>τις ἢ μηδ’ ὅλως πεπονθέναι τὸ ἔντερον, ἢ μὴ τὸ πάθος εἶναι
<span class="lb" data-page="8.23" data-line="10" id="l8.23.10"></span>κατ’ αὐτὸ λέγοι; καίτοι γ’ ἐνίοτε μιᾷ καιροῦ ῥοπῇ τὰ τοιαῦτα
<span class="lb" data-page="8.23" data-line="11" id="l8.23.11"></span>τῶν ἀλγημάτων ἐπαύσατο, χυμοῦ τινος ὑαλώδους ἐκκριθέντος·
<span class="lb" data-page="8.23" data-line="12" id="l8.23.12"></span>οὐ μὴν οὐδ’ ἄλλό τι τὸ τῆς ὀδύνης αἴτιον ὑπολαβεῖν
<span class="lb" data-page="8.23" data-line="13" id="l8.23.13"></span>ἐνδέχεται παρὰ τὸν ἐκκριθέντα χυμόν. ᾧ γὰρ ἐκκριθέντι
<span class="lb" data-page="8.23" data-line="14" id="l8.23.14"></span>παραχρῆμα παύσασθαι τὴν ὀδύνην ἠκολούθησεν, ἅπαντες
<span class="lb" data-page="8.23" data-line="15" id="l8.23.15"></span>ἄνθρωποι τοῦτο τῆς ὀδύνης αἴτιον εἶναι πεπιστεύκασι, φυσικοῦ
<span class="lb" data-page="8.23" data-line="16" id="l8.23.16"></span>τινος ἀξιώματος ὑπάρχοντος αὐτοῖς ἐξ ἑαυτοῦ πιστοῦ
<span class="lb" data-page="8.23" data-line="17" id="l8.23.17"></span>πρὸς τὴν τῶν τοιούτων αἰτίων γνῶσιν. οὗ γάρ τοι ψαύοντος
<span class="lb" data-page="8.23" data-line="18" id="l8.23.18"></span>μὲν ἡμῶν γίνεται τόδε τι τὸ πάθος, ἀποχωρήσαντος δὲ
<span class="pb" data-page="8.24" id="p8.24"></span>
<span class="lb" data-page="8.24" data-line="1" id="l8.24.1"></span>παραχρῆμα παύεται, τοῦτ’ αἴτιον εἶναι πεπιστεύκασι πάντες
<span class="lb" data-page="8.24" data-line="2" id="l8.24.2"></span>ἄνθρωποι. οὕτως οὖν καὶ τὸ πῦρ τοῦ καίειν ἡμᾶς αἴτιον
<span class="lb" data-page="8.24" data-line="3" id="l8.24.3"></span>εἶναι πεπίστευται, καὶ τὸ ξίφος τοῦ τέμνειν, ἕκαστόν τε τῶν
<span class="lb" data-page="8.24" data-line="4" id="l8.24.4"></span><span class="milestone ed2page" data-n="7.386" data-unit="ed2page" id="ed2page.7.386"></span>ἄλλων ὡσαύτως. αἴτιον οὖν ἡγητέον εἶναι καὶ τὸν κενωθέντα
<span class="lb" data-page="8.24" data-line="5" id="l8.24.5"></span>χυμὸν τοῦ γινομένου πάθους, ἡνίκα ἐν τῷ μορίῳ
<span class="lb" data-page="8.24" data-line="6" id="l8.24.6"></span>περιείχετο· πότερον δὲ τῷ ψύχειν σφοδρῶς, ἤ τῷ θερμαίνειν,
<span class="lb" data-page="8.24" data-line="7" id="l8.24.7"></span>ἤ ὅλως κατὰ δυσκρασίαν ἠνώχλει τὸν τόπον, ἢ τῷ διεξέρχεσθαι
<span class="lb" data-page="8.24" data-line="8" id="l8.24.8"></span>συνεχῆ σώματα βιαζόμενος ἐπὶ τὴν ἔκκρισιν, ἤ διὰ
<span class="lb" data-page="8.24" data-line="9" id="l8.24.9"></span>πνεῦμα φυσῶδες ὑπ’ αὐτοῦ γενόμενον, ὡς διατείνεσθαι τὸ
<span class="lb" data-page="8.24" data-line="10" id="l8.24.10"></span>περιέχον, ἢ διὰ βιαίαν σφήνωσιν, ἢ τῷ διαβιβρώσκειν καὶ
<span class="lb" data-page="8.24" data-line="11" id="l8.24.11"></span>δάκνειν, οὐδέπω δῆλον ἔκ γε τῆς μετὰ τὴν κένωσιν ὠφελείας,
<span class="lb" data-page="8.24" data-line="12" id="l8.24.12"></span>ἀλλ’ ὅτι μόνον ἐλύπει περιεχόμενος. οὐ μόνον οὖν αἴτιον
<span class="lb" data-page="8.24" data-line="13" id="l8.24.13"></span>ἡγητέον εἶναι τὸν τοιοῦτον χυμὸν τῆς ὀδύνης, ἀλλὰ καὶ τὸ
<span class="lb" data-page="8.24" data-line="14" id="l8.24.14"></span>μόριον ἐν ᾧ περιείχετο πάσχον ἐν ἐκείνῳ τῷ χρόνῳ, καθ’ ὃν
<span class="lb" data-page="8.24" data-line="15" id="l8.24.15"></span>ὠδυνᾶτο διὰ τὸν χυμόν. οὕτω γέ τοι πάσχειν λέγομεν καὶ
<span class="lb" data-page="8.24" data-line="16" id="l8.24.16"></span>διά τι τῶν ἔξωθεν προσπιπτόντων, ἤτοι θερμαινόντων, ὡς
<span class="lb" data-page="8.24" data-line="17" id="l8.24.17"></span>τὸ πῦρ, ἢ ψυχόντων, ὡς ἡ χιὼν, ἢ θλώντων, ὡς ὁ λίθος, οὗ
<span class="pb" data-page="8.25" id="p8.25"></span>
<span class="lb" data-page="8.25" data-line="1" id="l8.25.1"></span>χωρισθέντος εὐθὺς πέπαυται τὸ πάθος, οὐδενὸς διὰ τοῦτ’
<span class="lb" data-page="8.25" data-line="2" id="l8.25.2"></span>ἐροῦντος ὡς οὐκ ἔπασχεν, ὅτι μηδεμία κατὰ τὸ μόριον ὑπελείπετο
<span class="lb" data-page="8.25" data-line="3" id="l8.25.3"></span>διάθεσις. ὡς οὖν οὕτως ἡμῶν ἀεὶ χρησομένων τῷ
<span class="lb" data-page="8.25" data-line="4" id="l8.25.4"></span>τοῦ πάθους ὀνόματι καὶ τῷ τοῦ πάσχειν ῥήματι, πρόσεχε τὸν
<span class="lb" data-page="8.25" data-line="5" id="l8.25.5"></span>νοῦν τοῖς λεχθησομένοις, ἐπισκοπούμενος ἐν αὐτοῖς τὸ χρήσιμον
<span class="lb" data-page="8.25" data-line="6" id="l8.25.6"></span>εἴς τε τὰς προγνώσεις καὶ τὰς θεραπείας. ἐνίοτε μὲν
<span class="lb" data-page="8.25" data-line="7" id="l8.25.7"></span>γὰρ ὑπὸ μὲν αἰτίου τινὸς γίνεται τὸ πάθος, οὐ μὴν ἤδη πως
<span class="lb" data-page="8.25" data-line="8" id="l8.25.8"></span>μόνιμον ἔχει τὴν διάθεσιν, εἰ χωρισθείη τὸ αἴτιον· ἐνίοτε δ’
<span class="lb" data-page="8.25" data-line="9" id="l8.25.9"></span>ἤδη γέγονεν, ἔτι τε γίνεται· πολλάκις δὲ πέπαυται μὲν γινόμενον
<span class="lb" data-page="8.25" data-line="10" id="l8.25.10"></span>οἰχομένης τῆς αἰτίας, ἤδη δέ ἐστι μόνιμος ἡ διάθεσις.
<span class="lb" data-page="8.25" data-line="11" id="l8.25.11"></span>οἷον ἐπὶ δυσεντερίας ὁ δακνώδης χυμὸς αἴτιός ἐστιν τοῦ πάθους,
<span class="lb" data-page="8.25" data-line="12" id="l8.25.12"></span>ἐν ἀρχῇ μὲν ἀποῤῥύπτων τε καὶ ξύων, ἐν χρόνῳ δὲ
<span class="lb" data-page="8.25" data-line="13" id="l8.25.13"></span>ἑλκῶν τὸ ἔντερον. εἰ μὲν οὖν πρὶν ἑλκῶσαι παύσεται διεξιὼν,
<span class="lb" data-page="8.25" data-line="14" id="l8.25.14"></span>οὐδέπω δυσεντερία τὸ πάθος ἐστίν· εἰ δ’ ἑλκωθῆναι φθάσειεν
<span class="lb" data-page="8.25" data-line="15" id="l8.25.15"></span>τὸ ἔντερον, οὐκ ἂν ἔτι συμπαύσαιτο τῷ χυμῷ τὸ γενόμενον
<span class="lb" data-page="8.25" data-line="16" id="l8.25.16"></span>πάθος, οὐδὲν ἡμᾶς εἰς τὰ παρόντα τοῦ παρὰ μικρὸν
<span class="lb" data-page="8.25" data-line="17" id="l8.25.17"></span>λόγου λυποῦντος, ὃν καὶ σωρείτην ὀνομάζουσιν· κοινὴ γὰρ
<span class="lb" data-page="8.25" data-line="18" id="l8.25.18"></span>ἡ ἐξ αὐτοῦ πρὸς πολλὰ τῶν κατὰ τὸν βίον ἀπορία, περὶ ὧν ﻿
<span class="pb" data-page="8.26" id="p8.26"></span>
<span class="lb" data-page="8.26" data-line="1" id="l8.26.1"></span>εἴρηται καὶ δέδεικται τοῖς πρὸ ἐμοῦ φιλοσόφοις τε καὶ ἰατροῖς·
<span class="lb" data-page="8.26" data-line="2" id="l8.26.2"></span>διὸ κᾀμοὶ μνημονεύειν αὐτῶν περιττὸν, ἔχοντί γε κατ’ αὐτὸ
<span class="lb" data-page="8.26" data-line="3" id="l8.26.3"></span>τοῦτο τῆς τέχνης τὸ μέρος ἐπιδεῖξαι τὴν ἀπορίαν. ὅτι μὲν
<span class="lb" data-page="8.26" data-line="4" id="l8.26.4"></span>γὰρ ἔν τινι χρόνῳ γίνεται τὰ πάθη, τῶν ὁμολογουμένων
<span class="lb" data-page="8.26" data-line="5" id="l8.26.5"></span>ἐστίν· εἰ δ’ ὥσπερ ἡ οἰκία καθ’ ὃν γίνεται χρόνον οὐδέπω
<span class="lb" data-page="8.26" data-line="6" id="l8.26.6"></span>μέν ἐστιν οἰκία, τὸ δ’ ὅλον τοῦτο γινομένη οἰκία, τὸν αὐτὸν
<span class="lb" data-page="8.26" data-line="7" id="l8.26.7"></span>τρόπον ἕκαστον τῶν νοσημάτων ἐν ᾧ γίνεται χρόνῳ γινόμενον
<span class="lb" data-page="8.26" data-line="8" id="l8.26.8"></span>μέν ἐστιν, ὂν δ’ οὐδέπω, ζητήσεως ἄξιον· οὐδὲ γὰρ
<span class="lb" data-page="8.26" data-line="9" id="l8.26.9"></span>ἡ αὐτὴ φύσις ἐστὶν ἁπάντων τῶν γινομένων, ἀλλ’ ὅσα μὲν
<span class="lb" data-page="8.26" data-line="10" id="l8.26.10"></span>ὁμοιομερῆ τε ὑπάρχει καὶ σχῆμα σύμφυτον ἔχει μηδὲν, οὐσία
<span class="lb" data-page="8.26" data-line="11" id="l8.26.11"></span>τούτων εὐθὺς ἐξ ἀρχῆς ἐστιν ἡ αὐτή· τῶν δὲ ἤτοι πολυειδῶν
<span class="lb" data-page="8.26" data-line="12" id="l8.26.12"></span>τὴν μορφὴν, ἢ ἀνομοιομερῶν, ἐγχωρεῖ τὴν οὐσίαν ὑστέραν
<span class="lb" data-page="8.26" data-line="13" id="l8.26.13"></span>εἶναι τῆς γενέσεως. οὐ γὰρ ἅμα γίνεται τῆς οἰκίας τὰ θεμέλια
<span class="lb" data-page="8.26" data-line="14" id="l8.26.14"></span>καὶ οἱ τοῖχοι καὶ ἡ ὀροφὴ καὶ ὁ κέραμος αἱ θύραι τε
<span class="lb" data-page="8.26" data-line="15" id="l8.26.15"></span>καὶ αἱ θυρίδες, ἐξ ὧν ἁπάντων ὡδί πως συγκειμένων καὶ εἰς
<span class="lb" data-page="8.26" data-line="16" id="l8.26.16"></span>μίαν μορφὴν, ἀναγομένων σύνθετός ἐστιν ἡ τῆς οἰκίας οὐσία.
<span class="lb" data-page="8.26" data-line="17" id="l8.26.17"></span>τὸ δέ γε θερμὸν νόσημα καὶ τὸ ψυχρὸν ὑγρόν τε καὶ ξηρὸν
<span class="lb" data-page="8.26" data-line="18" id="l8.26.18"></span>εὐθὺς ἐξ ἀρχῆς, ἐπειδὰν πρῶτον ὑπερβάλῃ τοὺς ὑγιεινοὺς
<span class="pb" data-page="8.27" id="p8.27"></span>
<span class="lb" data-page="8.27" data-line="1" id="l8.27.1"></span>ὅρους τῆς κράσεως τὸ σῶμα, τὴν αὐτὴν ἑαυτῷ φύσιν ἔχει.
<span class="lb" data-page="8.27" data-line="2" id="l8.27.2"></span>καὶ γὰρ εἰ διὰ σμικρότητα πολλάκις ἐκφεύγει τήν θ’ ἡμετέραν
<span class="lb" data-page="8.27" data-line="3" id="l8.27.3"></span>διάγνωσιν καὶ τὴν τῶν καμνόντων αἴσθησιν, ἀλλὰ τό γε
<span class="lb" data-page="8.27" data-line="4" id="l8.27.4"></span>εἶδος ἔχει τὸ οἰκεῖον. <span class="milestone ed2page" data-n="7.387" data-unit="ed2page" id="ed2page.7.387"></span>οὕτω δὲ καὶ ἡ φλεγμονὴ, καθ’
<span class="lb" data-page="8.27" data-line="5" id="l8.27.5"></span>ὅ τι περ ἂν εἴη μέρος τοῦ ζώου μέγιστον ἢ σμικρότατον, ἓν
<span class="lb" data-page="8.27" data-line="6" id="l8.27.6"></span>καὶ ταὐτόν ἐστι πάθος ὑπηλλαγμένον οὐκ ἰδέαις, ἀλλὰ μεγέθους
<span class="lb" data-page="8.27" data-line="7" id="l8.27.7"></span>διαφορᾷ· ὅτι δὲ ἐγχωρεῖ τινα παθήματα περὶ τοῖς σώμασιν
<span class="lb" data-page="8.27" data-line="8" id="l8.27.8"></span>εἶναι, διὰ σμικρότητα μηδέπω φαινόμενα, τεκμήριον
<span class="lb" data-page="8.27" data-line="9" id="l8.27.9"></span>καὶ ἡ κοιλαίνουσα τὴν πέτραν ἐν χρόνῳ πλείονι ῥανὶς, ἐφ’ ᾗ
<span class="lb" data-page="8.27" data-line="10" id="l8.27.10"></span>καὶ τοῦτο τὸ ἔπος ὀρθῶς εἰρῆσθαι πιστεύεται,
</p>
            <div class="l"><span class="lb" data-page="8.27" data-line="11" id="l8.27.11"></span>Πέτρην κοιλαίνει ῥανὶς ὕδατος ἐνδελεχείῃ.</div>
            <p>
<span class="lb" data-page="8.27" data-line="12" id="l8.27.12"></span>καὶ μὴν οὔθ’ ὑπὸ μιᾶς ἢ δυοῖν ἢ τριῶν ἢ τεττάρων πληγῶν
<span class="lb" data-page="8.27" data-line="13" id="l8.27.13"></span>τοῦ ὕδατος εἰς τὴν πέτραν ἐμπεσουσῶν, ὅπου γ’ οὐδ’ ὑφ’
<span class="lb" data-page="8.27" data-line="14" id="l8.27.14"></span>ἑκατὸν, αἰσθητή ποτ’ ὤφθη κοιλότης, οὔτε δυνατόν ἐστι τῆς
<span class="lb" data-page="8.27" data-line="15" id="l8.27.15"></span>μιᾶς πρώτης μηδὲν ἐργασαμένης τὴν δευτέραν ἐργάσασθαί
<span class="lb" data-page="8.27" data-line="16" id="l8.27.16"></span>τι· τὸν αὐτὸν γὰρ ἕξει πρὸς τὴν πέτραν λόγον, ὃν ἔσχεν ἡ
<span class="lb" data-page="8.27" data-line="17" id="l8.27.17"></span>πρώτη· δεῖ τοίνυν, εἰ δράσει τι περὶ τὴν πέτραν ἡ δευτέρα
<span class="pb" data-page="8.28" id="p8.28"></span>
<span class="lb" data-page="8.28" data-line="1" id="l8.28.1"></span>ῥανὶς, ὑπηλλάχθαι τι κατὰ τὴν προτέραν, ὡς μὴ πάντῃ διαμένειν
<span class="lb" data-page="8.28" data-line="2" id="l8.28.2"></span>ἔτι τοιαύτην, οἵαπερ ἔξ ἀρχῆς ὑπῆρχεν. εἰ γὰρ αὐτή
<span class="lb" data-page="8.28" data-line="3" id="l8.28.3"></span>τε κατὰ πᾶν ἡ αὐτὴ διαμένοι καὶ τὸ δρῶν εἰς αὐτὴν αἴτιον
<span class="lb" data-page="8.28" data-line="4" id="l8.28.4"></span>ἡ ῥανὶς τοῦ ὕδατος, ἀναγκαῖον αὐτὴν, ὥσπερ ἐπὶ τῆς πρώτης
<span class="lb" data-page="8.28" data-line="5" id="l8.28.5"></span>πληγῆς, οὕτω κᾀπὶ τῆς δευτέρας ἀπαθῆ διαφυλαχθῆναι· εἰ
<span class="lb" data-page="8.28" data-line="6" id="l8.28.6"></span>δὲ τοῦτο, κᾀπὶ τῆς τρίτης· ὁ γὰρ αὐτὸς λόγος· οὕτω δὲ
<span class="lb" data-page="8.28" data-line="7" id="l8.28.7"></span>κᾀπὶ τῆς τετάρτης καὶ πέμπτης καὶ πασῶν τῶν ἐφεξῆς· ἄχρι
<span class="lb" data-page="8.28" data-line="8" id="l8.28.8"></span>γὰρ ἂν ὡσαύτως ἐχούσῃ τῇ πέτρᾳ προσπίπτῃ ταὐτὸν αἴτιον,
<span class="lb" data-page="8.28" data-line="9" id="l8.28.9"></span>οὐδὲν ἐργάζεται πλέον. εἰ δὲ μετὰ χιλίας πληγὰς αἰσθητὴ ἡ
<span class="lb" data-page="8.28" data-line="10" id="l8.28.10"></span>τῆς πέτρας φανείη κοιλότης, ἀναγκαῖόν ἐστιν ἑκάστην πληγὴν
<span class="lb" data-page="8.28" data-line="11" id="l8.28.11"></span>φάναι τὸ χιλιοστὸν (αὐτῆς) μέρος ἐργάσασθαι τοῦ φανέντος
<span class="lb" data-page="8.28" data-line="12" id="l8.28.12"></span>πρῶτον αἰσθητοῦ πάθους ἐν τῇ πέτρᾳ. καὶ τοίνυν καὶ τῶν
<span class="lb" data-page="8.28" data-line="13" id="l8.28.13"></span>αἰτίων τῶν δρώντων εἰς τὸ σῶμα τὸ μὲν τοῦ πάθους εἶδος
<span class="lb" data-page="8.28" data-line="14" id="l8.28.14"></span>ἐξ ἀρχῆς ταὐτὸν, ἀφανὲς δ’ ἐστὶ διὰ σμικρότητα. τὰ δ’
<span class="lb" data-page="8.28" data-line="15" id="l8.28.15"></span>οὕτω σμικρὰ<span class="milestone ed1page" data-n="3.253" data-unit="ed1page" id="ed1page.3.253"></span> πάθη χωρισθέντων τῶν ποιούντων αἰτίων
<span class="lb" data-page="8.28" data-line="16" id="l8.28.16"></span>αὐτίκα παύεται, τῆς φύσεως ἰωμένης αὐτά. μόνα γὰρ ἐκεῖνα
<span class="lb" data-page="8.28" data-line="17" id="l8.28.17"></span>δεῖται τῆς ἔξωθεν βοηθείας, ὧν διὰ τὸ μέγεθος ἀδυνατεῖ
<span class="lb" data-page="8.28" data-line="18" id="l8.28.18"></span>κρατεῖν ἡ φύσις. ὥστε κατὰ τὸν λόγον τοῦτον, ὅταν πρῶτον
<span class="pb" data-page="8.29" id="p8.29"></span>
<span class="lb" data-page="8.29" data-line="1" id="l8.29.1"></span>ὁ δακνώδης χυμὸς ἀποξύσῃ τι τῶν ἐντέρων, εἰ καὶ μηδέπω
<span class="lb" data-page="8.29" data-line="2" id="l8.29.2"></span>φαίνεται τὸ γεγενημένον, ἀλλ’ ἥ γε διάθεσις ἐν τῷ τῆς δυσεντερίας
<span class="lb" data-page="8.29" data-line="3" id="l8.29.3"></span>ἐστὶν εἴδει. καθάπερ οὖν ἕλκη πολλάκις γενόμενα σμικρὰ
<span class="lb" data-page="8.29" data-line="4" id="l8.29.4"></span>χωρὶς φαρμάκου παντὸς ἡ φύσις ἐθεράπευσεν, οὕτω καὶ
<span class="lb" data-page="8.29" data-line="5" id="l8.29.5"></span>τὰ τῶν ἐντέρων ξύσματα. κατὰ τοῦτον μὲν οὖν τὸν λόγον
<span class="lb" data-page="8.29" data-line="6" id="l8.29.6"></span>οὐδ’ ἀληθές ἐστιν ὅλως, ὃ λέγουσί τινες, ὡς οὐδὲν ὑπολείπεται
<span class="lb" data-page="8.29" data-line="7" id="l8.29.7"></span>κατὰ τὰ τοιαῦτα συμπτώματα πάθος τῶν σωμάτων·
<span class="lb" data-page="8.29" data-line="8" id="l8.29.8"></span>εἴπερ ἦν ἀληθὲς, ἀλλ’ ὁπότε γε πόνος ἀξιόλογος ὑπὸ τῆς τῶν
<span class="lb" data-page="8.29" data-line="9" id="l8.29.9"></span>διαχωρουμένων δριμύτητος ἀναβιβρωσκομένων τῶν ἐντέρων
<span class="lb" data-page="8.29" data-line="10" id="l8.29.10"></span>ἐγίνετο, τηνικαῦτα ἔπασχε τὰ ἔντερα. φυλαττέσθω δὲ τοῦθ’
<span class="lb" data-page="8.29" data-line="11" id="l8.29.11"></span>ἡμῖν ὥσπέρ τι στοιχεῖον ἐν ἅπαντι τῷ μετὰ ταῦτα λόγῳ,
<span class="lb" data-page="8.29" data-line="12" id="l8.29.12"></span>καὶ γινέσθω τῆς μεθόδου τῶν εὑρεθησομένων πεπονθέναι τόπων
<span class="lb" data-page="8.29" data-line="13" id="l8.29.13"></span>ἀρχὴ τὸ μηδέποτε βλάπτεσθαι μηδεμίαν ἐνέργειαν ἄνευ
<span class="lb" data-page="8.29" data-line="14" id="l8.29.14"></span>τοῦ πεπονθέναι τὸ ποιοῦν αὐτὴν μόριον. καὶ γὰρ ἐὰν ὀδύνη
<span class="lb" data-page="8.29" data-line="15" id="l8.29.15"></span>τις ᾖ κατ’ αὐτὸ, πέπονθε πάντως τι, κᾂν ὄγκος τις παρὰ
<span class="lb" data-page="8.29" data-line="16" id="l8.29.16"></span>φύσιν, ἔτι δὲ μᾶλλον, ὅταν ἐνέργεια βλάπτηται. προείρηται
<span class="lb" data-page="8.29" data-line="17" id="l8.29.17"></span>δ’ ὅτι καὶ τῇ τῶν ἐκκρινομένων φύσει τεκμαρτέον ἐστὶ περὶ
<span class="lb" data-page="8.29" data-line="18" id="l8.29.18"></span>τοῦ πεπονθότος τόπου. ὅτι δὲ διττῶς τοῦτο ποιητέον, ἔστι
<span class="pb" data-page="8.30" id="p8.30"></span>
<span class="lb" data-page="8.30" data-line="1" id="l8.30.1"></span>δῆλον, ἢ κατὰ τὴν ἰδιότητα τῆς ἐκκρινομένης οὐσίας, ἢ ἀπὸ
<span class="lb" data-page="8.30" data-line="2" id="l8.30.2"></span>τῶν περιεχομένων ἐν αὐτῷ. λέλεκται δ’ ὅτι κᾀκ τῶν ἐπιφυομένων
<span class="lb" data-page="8.30" data-line="3" id="l8.30.3"></span>ἐνίοτε τεκμήρασθαι δυνατόν ἐστι περὶ τῶν πεπονθότων
<span class="lb" data-page="8.30" data-line="4" id="l8.30.4"></span>μορίων· ἔστι δὲ ἐκ τοῦ γένους τῶν συμπτωμάτων καὶ
<span class="lb" data-page="8.30" data-line="5" id="l8.30.5"></span>ταῦτα, παμπόλλην ἔχοντα πρὸς ἄλληλα διαφορὰν, ὑπὲρ ἧς
<span class="lb" data-page="8.30" data-line="6" id="l8.30.6"></span>αὖθις εἰρήσεται.
</p>
          </article>

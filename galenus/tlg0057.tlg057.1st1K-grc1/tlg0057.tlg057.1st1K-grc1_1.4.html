<article xmlns="http://www.w3.org/1999/xhtml" id="urn:cts:greekLit:tlg0057.tlg057.1st1K-grc1:1.4">
<span class="pb page1" data-page="8.35" id="p8.35"></span>
<span class="milestone ed1page page1" data-n="3.253" data-unit="ed1page" id="ed1page.3.253"></span>
<span class="milestone ed2page page1" data-n="7.389" data-unit="ed2page" id="ed2page.7.389"></span>
            <p>
<span class="lb" data-page="8.35" data-line="1" id="l8.35.1"></span>Οὔκουν ἀμελεῖν οὐδ’ ἐν τούτοις προσήκει,
<span class="lb" data-page="8.35" data-line="2" id="l8.35.2"></span>ἀλλὰ προσέχοντας<span class="milestone ed1page" data-n="3.254" data-unit="ed1page" id="ed1page.3.254"></span> τὸν νοῦν ἀκριβῶς, ὅσα μὲν εἰς λογικὴν
<span class="lb" data-page="8.35" data-line="3" id="l8.35.3"></span>ἀνάγεται ζήτησιν, ἰδίᾳ καταλιπεῖν, ὅσα δ’ εἰς διάγνωσιν
<span class="lb" data-page="8.35" data-line="4" id="l8.35.4"></span>τοῦ πεπονθότος, ἀκριβῶς ἐπισκοπεῖσθαι· τὸ γάρ τοι προγινώσκειν
<span class="lb" data-page="8.35" data-line="5" id="l8.35.5"></span>μὲν τὸ μέλλον ἔσεσθαι, θεραπεύειν δὲ προσηκόντως
<span class="lb" data-page="8.35" data-line="6" id="l8.35.6"></span>τὸ γεγονὸς ἤδη πάθος, ἐντεῦθεν ἡμῖν περιγίνεται. διὸ καὶ
<span class="lb" data-page="8.35" data-line="7" id="l8.35.7"></span>χωρὶς τῶν ἀμφισβητουμένων ὀνομάτων ἔνεστι τὸ χρήσιμον ἐκ
<span class="lb" data-page="8.35" data-line="8" id="l8.35.8"></span>τῶν πραγμάτων λαμβάνειν ὧδέ πως. ἔστω τινὰ λέγειν ἕωθεν
<span class="lb" data-page="8.35" data-line="9" id="l8.35.9"></span>ἀναστάντα κνισῶδες ἐρυγγάνειν, ἤ τι ἕτερον, οἷον ὠῶν ταγηνιστῶν,
<span class="lb" data-page="8.35" data-line="10" id="l8.35.10"></span>ἢ δυσωδέστερον καὶ σαπρόν· ὁμολογεῖν δὲ τὸν
<span class="lb" data-page="8.35" data-line="11" id="l8.35.11"></span>μὲν τὸ κνισῶδες ἐρυγγάνοντα μετὰ τὸ δεῖπνον ἐδηδοκέναι
<span class="lb" data-page="8.35" data-line="12" id="l8.35.12"></span>πλακοῦντος κνισώδους, ὁποῖός ἐστιν ὁ διὰ <span class="milestone ed2page" data-n="7.390" data-unit="ed2page" id="ed2page.7.390"></span>τοῦ ἐλαίου
<span class="lb" data-page="8.35" data-line="13" id="l8.35.13"></span>καὶ ἰτρίου σκευαζόμενος· ἕτερον δὲ, ταγηνιστῶν ὠῶν, ὁμολογοῦντα
<span class="lb" data-page="8.35" data-line="14" id="l8.35.14"></span>καὶ τοῦτον αὐτῶν ἐκείνων ἐρυγγάνειν· ἄλλον δὲ
<span class="lb" data-page="8.35" data-line="15" id="l8.35.15"></span>ῥαφανίδων πολλῶν, ὡς ἄν τι δυσῶδες καὶ σαπρὸν ἐρυγγάνειν.
<span class="lb" data-page="8.35" data-line="16" id="l8.35.16"></span>ὅτι μὲν οὖν οὐ καλῶς ἐπέφθη τὰ σιτία τούτοις, ὁμολογήσουσι
<span class="lb" data-page="8.35" data-line="17" id="l8.35.17"></span>πάντες· αὐτή γε μὴν ἡ γαστὴρ οὐδὲν ἐπ’ αὐτῷ πέπονθεν, ﻿
<span class="pb" data-page="8.36" id="p8.36"></span>
<span class="lb" data-page="8.36" data-line="1" id="l8.36.1"></span>οὐδὲ κατὰ τὸν ἑαυτῆς λόγον ἐσφάλη περὶ τὴν ἐνέργειαν,
<span class="lb" data-page="8.36" data-line="2" id="l8.36.2"></span>ὥσπερ οὐδ’ ὅταν ὁλόκληρα τὰ γίγαρτα διαχωρήσῃ τις. εἰ μὲν
<span class="lb" data-page="8.36" data-line="3" id="l8.36.3"></span>γὰρ ἐπεφύκει κατὰ τὴν τῶν ἀνθρώπων γαστέρα μεταβάλλειν
<span class="lb" data-page="8.36" data-line="4" id="l8.36.4"></span>τὰ γίγαρτα, τότ’ ἂν ᾐτιώμεθα τὸ σῶμα τῆς κοιλίας αὐτὸ,
<span class="lb" data-page="8.36" data-line="5" id="l8.36.5"></span>καὶ μοχθηρῶς ἔχειν ἐνομίζομεν· ἐπεὶ δ’ οὐ πέφυκεν, ἀλλ’ ἔστι
<span class="lb" data-page="8.36" data-line="6" id="l8.36.6"></span>τῆς τῶν γιγάρτων οὐσίας σύμπτωμα τὸ μὴ πέττεσθαι, ταῦτα
<span class="lb" data-page="8.36" data-line="7" id="l8.36.7"></span>μὲν εἰκότως λεχθήσεται μὴ πεπέφθαι, τὸ δὲ τῆς γαστρὸς
<span class="lb" data-page="8.36" data-line="8" id="l8.36.8"></span>σῶμα κατὰ φύσιν ἔχειν, ὅπερ ἐστιν χρήσιμον ἐγνῶσθαί τε
<span class="lb" data-page="8.36" data-line="9" id="l8.36.9"></span>καὶ διωρίσθαι τοῖς ἰατροῖς· εἴτε δὲ βεβλάφθαι χρὴ φάναι
<span class="lb" data-page="8.36" data-line="10" id="l8.36.10"></span>τὴν ἐνέργειαν αὐτῆς ἐν ταῖς τοιαύταις διαχωρήσεσιν, εἴτε μὴ,
<span class="lb" data-page="8.36" data-line="11" id="l8.36.11"></span>περιττῶς ζητεῖται πρός γε τὰ τῆς ἰατρικῆς τέχνης ἔργα. φέρε
<span class="lb" data-page="8.36" data-line="12" id="l8.36.12"></span>δὴ πάλιν νῦν ἐρυγγάνειν μέν τινα κνισῶδες, ἐδηδοκέναι δὲ μηδὲν
<span class="lb" data-page="8.36" data-line="13" id="l8.36.13"></span>κνισῶδες, ἐπὶ τούτου θερμασίαν τινὰ πυρώδη κατὰ τὴν
<span class="lb" data-page="8.36" data-line="14" id="l8.36.14"></span>γαστέρα φήσομεν ὑπάρχειν, εἶθ’ ἐξῆς διοριούμεθα, πότερον
<span class="lb" data-page="8.36" data-line="15" id="l8.36.15"></span>ὑπὸ δυσκρασίας τοῦ σώματος τῆς κοιλίας αὐτοῦ τοῦτο γέγονεν,
<span class="lb" data-page="8.36" data-line="16" id="l8.36.16"></span>ξανθῆς χολῆς ἐν αὐτῇ περιεχομένης, ἤτοι κατὰ τὴν ἐντὸς
<span class="lb" data-page="8.36" data-line="17" id="l8.36.17"></span>εὐρυχωρίαν, ἢ οἷον ἀναπεπομένης δυσεκνίπτως εἰς τοὺς χιτῶνας
<span class="lb" data-page="8.36" data-line="18" id="l8.36.18"></span>αὐτῆς. οὐ μὴν οὐδ’ ἐνταῦθα, ζητήσομεν δ’ ἐφεξῆς, εἴθ’.
<span class="pb" data-page="8.37" id="p8.37"></span>
<span class="lb" data-page="8.37" data-line="1" id="l8.37.1"></span>ἥπατος κακοπραγοῦντος ὁ τοιοῦτος ἀθροίζεται χυμὸς, εἴτ’
<span class="lb" data-page="8.37" data-line="2" id="l8.37.2"></span>ἐξ ὅλου καταῤῥέει τοῦ σώματος, εἴτε καὶ κατ’ αὐτὴν γαστέρα.
<span class="lb" data-page="8.37" data-line="3" id="l8.37.3"></span>ταῦτα μὲν γὰρ ἀναγκαιότατα μέν ἐστιν ἐγνῶσθαι, δεῖται δ’
<span class="lb" data-page="8.37" data-line="4" id="l8.37.4"></span>ἀνδρὸς γεγυμνασμένου τὸν λογισμὸν ἐν ἐπιστήμῃ τῶν πραγμάτων
<span class="lb" data-page="8.37" data-line="5" id="l8.37.5"></span>αὐτῶν, οὐ τῶν δηλούντων ὀνομάτων αὐτά. οὐ γὰρ
<span class="lb" data-page="8.37" data-line="6" id="l8.37.6"></span>ὥσπερ ἡ τῆς διαφθορᾶς ἰδέα τὴν ποιήσασαν αἰτίαν ἐνδείκνυται
<span class="lb" data-page="8.37" data-line="7" id="l8.37.7"></span>σαφῶς, οὕτω καὶ περὶ τῆς κατ’ αὐτὴν γενέσεως ἔστιν εὑρεῖν
<span class="lb" data-page="8.37" data-line="8" id="l8.37.8"></span>ὡρισμένην ἔνδειξιν. εἰ μὲν οὖν κνισοῦται τὰ σιτία κατὰ τὴν
<span class="lb" data-page="8.37" data-line="9" id="l8.37.9"></span>γαστέρα, μὴ διὰ τὴν ἑαυτῶν φύσιν, ἀναγκαῖόν ἐστι τὴν ταῦτ’
<span class="lb" data-page="8.37" data-line="10" id="l8.37.10"></span>ἐργαζομένην αἰτίαν εἶναι θερμήν· εἰ δ’ ὀξύνεται, ψυχράν·
<span class="lb" data-page="8.37" data-line="11" id="l8.37.11"></span>οὐ μὴν ἤδη γέ πω δῆλον, εἴτε δυσκρασία τίς ἐστι κατὰ τὸ
<span class="lb" data-page="8.37" data-line="12" id="l8.37.12"></span>σῶμα τῆς κοιλίας, εἴτε χυμός τις μοχθηρός· ἀλλὰ διορίσασθαι
<span class="lb" data-page="8.37" data-line="13" id="l8.37.13"></span>χρὴ δόντα σιτία τῆς ἐναντιωτάτης φύσεως τῷ τρόπῳ τῆς διαφθορᾶς,
<span class="lb" data-page="8.37" data-line="14" id="l8.37.14"></span>ἄρτον μὲν εἰ τύχοι καὶ χόνδρον ἐφ’ ὧν κνισοῦται,
<span class="lb" data-page="8.37" data-line="15" id="l8.37.15"></span>μέλι δ’ ἐφ’ ὧν ὀξύνεται· κᾄπειτ’ ἐπισκοπεῖσθαι τά τ’ ἐμούμενα
<span class="lb" data-page="8.37" data-line="16" id="l8.37.16"></span>καὶ τὰ διαχωρούμενα, πότερον ἅμα χυμῷ τινι, τὰ μὲν
<span class="lb" data-page="8.37" data-line="17" id="l8.37.17"></span>χολώδει καὶ θερμῷ, τὰ δὲ φλεγματώδει καὶ ψυχρῷ λαμβάνει
<span class="pb" data-page="8.38" id="p8.38"></span>
<span class="lb" data-page="8.38" data-line="1" id="l8.38.1"></span>τὴν κένωσιν, ἢ χωρὶς χυμοῦ τινος βραχεῖάν τινα μεταβολὴν
<span class="lb" data-page="8.38" data-line="2" id="l8.38.2"></span>ἐσχηκότα. τῆς κοιλίας μὲν γὰρ αὐτῆς δυσκράτου γεγενημένης
<span class="lb" data-page="8.38" data-line="3" id="l8.38.3"></span>κατὰ θερμότητα πυρώδη χωρὶς χυμοῦ, τὸν ἄρτον καὶ τὸν
<span class="lb" data-page="8.38" data-line="4" id="l8.38.4"></span>χόνδρον ὄψει διαχωρούμενα βραχυτάτης εἰς αὐτὰ μεταβολῆς
<span class="lb" data-page="8.38" data-line="5" id="l8.38.5"></span>γεγενημένης· εἰ δὲ χυμός τις εἴη μοχθηρὸς ὁ φθείρων τὴν
<span class="lb" data-page="8.38" data-line="6" id="l8.38.6"></span>τροφὴν, αὐτά τε τὰ σιτία δεδευμένα φαίνεται τῷ τοιούτῳ
<span class="lb" data-page="8.38" data-line="7" id="l8.38.7"></span>χυμῷ καὶ σαφέστερον ἠλλοιωμένα κατὰ τὴν ἐνέργειαν αὐτοῦ.
<span class="lb" data-page="8.38" data-line="8" id="l8.38.8"></span>πολὺ δὲ δὴ μᾶλλον ἐμέτοις διορίζεται ταῦτα, ῥᾳδίως πεφυκότος
<span class="lb" data-page="8.38" data-line="9" id="l8.38.9"></span>ἐμεῖν τοῦ κάμνοντος, ὡς τόν γε μὴ δυνάμενον ἀναγκάζειν
<span class="lb" data-page="8.38" data-line="10" id="l8.38.10"></span>ἐμεῖν οὐκ ἐπιτήδειον. ἀλλὰ ταῦτα μὲν, ὅταν ἐμπλέῃ
<span class="lb" data-page="8.38" data-line="11" id="l8.38.11"></span>τῷ κύτει τῆς κοιλίας ὁ λυπῶν χυμός· ἀναπεπομένου δ’ εἰς
<span class="lb" data-page="8.38" data-line="12" id="l8.38.12"></span>τοὺς χιτῶνας αὐτῆς,<span class="milestone ed2page" data-n="7.391" data-unit="ed2page" id="ed2page.7.391"></span> ναυτίαι μὲν πάντως ἕπονται, δίψος
<span class="lb" data-page="8.38" data-line="13" id="l8.38.13"></span>δὲ πλέον ἐπὶ τοῖς θερμοτέροις, ὥσπερ ὄρεξις ἡ πρὸς τὰ σιτία
<span class="lb" data-page="8.38" data-line="14" id="l8.38.14"></span>τοῖς ψυχροτέροις ἀκολουθεῖν πέφυκεν. ἐπισκοπεῖσθαι δὲ χρὴ
<span class="lb" data-page="8.38" data-line="15" id="l8.38.15"></span>καὶ εἰ ἀπαθές ἐστι τὸ ἧπαρ, ἢ πέπονθέ τι· καὶ τὸ πάθος
<span class="lb" data-page="8.38" data-line="16" id="l8.38.16"></span>ὁποῖον αὐτοῦ, πότερα θερμόν ἐστιν, ἢ ψυχρόν· ὡσαύτως
<span class="lb" data-page="8.38" data-line="17" id="l8.38.17"></span>δὲ καὶ περὶ τοῦ σπληνός. ἐκ γὰρ τῆς τῶν τοιούτων ἁπάντων
<span class="pb" data-page="8.39" id="p8.39"></span>
<span class="lb" data-page="8.39" data-line="1" id="l8.39.1"></span>ἐπισκέψεως, ἅμα τῇ τῶν ἐσθιομένων ἢ πινομένων ὁσημέραι
<span class="lb" data-page="8.39" data-line="2" id="l8.39.2"></span>πείρᾳ, δυνήσεταί τις ἀκριβῶς εὑρεῖν οὐ μόνον τὸν πεπονθότα
<span class="lb" data-page="8.39" data-line="3" id="l8.39.3"></span>τόπον, ἀλλὰ καὶ τὴν διάθεσιν αὐτοῦ. χρησιμωτέρα
<span class="lb" data-page="8.39" data-line="4" id="l8.39.4"></span>γὰρ ἡ ταύτης γνῶσίς ἐστιν, παρ’ ὅσον ἡ τῆς θεραπείας
<span class="lb" data-page="8.39" data-line="5" id="l8.39.5"></span>ἰδέα κατ’ αὐτὴν τυποῦται. τὴν γοῦν θερμὴν διάθεσιν ἀεὶ
<span class="lb" data-page="8.39" data-line="6" id="l8.39.6"></span>μὲν ψυκτέον, ἐν ὁποίῳ ποτ’ ἂν εἴη χωρίῳ· τὸ δ’ ἄχρι πόσου
<span class="lb" data-page="8.39" data-line="7" id="l8.39.7"></span>ψυκτέον, ἢ ὅντινα τρόπον, ἢ διὰ τίνος ὕλης, ὁ πεπονθὼς
<span class="lb" data-page="8.39" data-line="8" id="l8.39.8"></span>συνενδείκνυται τόπος. εἰ μὲν οὖν αὐτὸ δὴ τοῦτο μόνον εἴη,
<span class="lb" data-page="8.39" data-line="9" id="l8.39.9"></span>δυσκρασία τις ἐν τῷ σώματι τῆς γαστρὸς αὐτῷ, ψύχων μὲν
<span class="lb" data-page="8.39" data-line="10" id="l8.39.10"></span>τὴν θερμὴν, θερμαίνων δὲ τὴν ψυχρὰν, ὠφελήσεις αὐτίκα τὸν
<span class="lb" data-page="8.39" data-line="11" id="l8.39.11"></span>ἄνθρωπον· ἔσται δέ σοι καὶ τῆς ὑπολήψεως ἣν ἔσχες οὐ ψιλὴ
<span class="lb" data-page="8.39" data-line="12" id="l8.39.12"></span>δόξα μόνον, ἀλλ’ ἐπιστήμη σαφὴς, καὶ μᾶλλον, ἐὰν ἑκατέρωθεν
<span class="lb" data-page="8.39" data-line="13" id="l8.39.13"></span>αὐτὴν βασανίσῃς, ἐπὶ μὲν τοῖς ψύχουσι φαρμάκοις τε καὶ
<span class="lb" data-page="8.39" data-line="14" id="l8.39.14"></span>διαιτήμασιν ὠφελούμενον ὁρῶν τὸν ἄνθρωπον, ἐπὶ δὲ τοῖς
<span class="lb" data-page="8.39" data-line="15" id="l8.39.15"></span>θερμαίνουσιν βλαπτόμενον· ἢ τοὐναντίον ἐπὶ μὲν τοῖς θερμαίνουσιν
<span class="lb" data-page="8.39" data-line="16" id="l8.39.16"></span>ὠφελούμενον, ἐπὶ δὲ τοῖς ψύχουσι βλαπτόμενον. ἐὰν
<span class="lb" data-page="8.39" data-line="17" id="l8.39.17"></span>δὲ χυμός τις ᾖ περιεχόμενος ἐν αὐτοῖς τοῖς χιτῶσι τῆς κοιλίας,
<span class="lb" data-page="8.39" data-line="18" id="l8.39.18"></span>αἱ μὲν ναυτίαι χωρὶς ἐμέτου γενήσονται κεναὶ, σπαράττουσαι
<span class="pb" data-page="8.40" id="p8.40"></span>
<span class="lb" data-page="8.40" data-line="1" id="l8.40.1"></span>μόνον, οὐ μὴν ἐκκενοῦσαί γέ τινα χυμὸν, ὡς ἐφ’ ὧν ἐν αὐτῷ
<span class="lb" data-page="8.40" data-line="2" id="l8.40.2"></span>περιείχετο κύτει τῆς γαστρὸς κατὰ τὴν ἔνδον αὐτῆς εὐρυχωρίαν·
<span class="lb" data-page="8.40" data-line="3" id="l8.40.3"></span>αἱ δ’ ἐρυγαὶ τοῖς μὲν ὀξώδεις ἔσονται, τοῖς δὲ κνισώδεις·
<span class="lb" data-page="8.40" data-line="4" id="l8.40.4"></span>ὠφελήσει δὲ τοὺς μὲν τὸ διὰ τριῶν πεπέρεων φάρμακον,
<span class="lb" data-page="8.40" data-line="5" id="l8.40.5"></span>ἤ τι τοιοῦτον, δι’ ὕδατος, ἢ οἴνου ποθέν· τοὺς δ’
<span class="lb" data-page="8.40" data-line="6" id="l8.40.6"></span>ἑτέρους ἀψίνθιόν τε καὶ ἡ διὰ τῆς ἀλόης ἱερὰ, καλοῦσι δ’
<span class="lb" data-page="8.40" data-line="7" id="l8.40.7"></span>αὐτὴν ἔνιοι καὶ πικράν. ἐὰν οὖν εὐθέως ἅμα τῇ πρώτῃ πείρᾳ
<span class="lb" data-page="8.40" data-line="8" id="l8.40.8"></span>φαίνηται πρὸς τῶν οἰκείων φαρμάκων ἡ ὠφέλεια σαφὴς ἑκατέρων
<span class="lb" data-page="8.40" data-line="9" id="l8.40.9"></span>τῶν χυμῶν γεγενημένη, τήν τε διάγνωσιν ἐπιστημονικὴν
<span class="lb" data-page="8.40" data-line="10" id="l8.40.10"></span>ἕξεις ἤδη τήν τε θεραπείας ὑφήγησιν, ὡς ἐπιμένοντα τοῖς
<span class="lb" data-page="8.40" data-line="11" id="l8.40.11"></span>αὐτοῖς ἐκθεραπεῦσαι τὸν ἄνθρωπον· ἐὰν δὲ ἐπὶ τοῖς ὠφελεῖν
<span class="lb" data-page="8.40" data-line="12" id="l8.40.12"></span>εἰθισμένοις φαρμάκοις ἑκατέραν τὴν διάθεσιν ἀκολουθήσῃ
<span class="lb" data-page="8.40" data-line="13" id="l8.40.13"></span>ποτὲ βλάβη, περὶ τὴν διάγνωσιν εὑρήσεις ἐσφαλμένον σαυτόν.
<span class="lb" data-page="8.40" data-line="14" id="l8.40.14"></span>ἡ γάρ τοι βεβαιοτάτη γνῶσις ἁπασῶν τῶν τοιούτων
<span class="lb" data-page="8.40" data-line="15" id="l8.40.15"></span>διαθέσεων γίνεται τοῖς ἀκριβῶς ἐπισταμένοις ὑφ’ οἵων ἰαμάτων
<span class="lb" data-page="8.40" data-line="16" id="l8.40.16"></span>ἑκάστη καθίσταται. ἐγὼ γοῦν ἐνίους τῶν ὀνομαζομένων
<span class="lb" data-page="8.40" data-line="17" id="l8.40.17"></span>κωλικῶν ἰασάμην τῇ πόσει τοῦ διὰ τῆς ἀλόης φαρμάκου,
<span class="lb" data-page="8.40" data-line="18" id="l8.40.18"></span>τεκμηράμενος μὲν ἀναπεπόσθαι δακνώδη χυμὸν εἰς τοὺς χιτῶνας ﻿
<span class="pb" data-page="8.41" id="p8.41"></span>
<span class="lb" data-page="8.41" data-line="1" id="l8.41.1"></span>τοῦ πεπονθότος ἐντέρου, δούς τε τοῦ φαρμάκου, διότι
<span class="lb" data-page="8.41" data-line="2" id="l8.41.2"></span>πάντως ἠπιστάμην ὑπ’ αὐτοῦ τὴν τοιαύτην διάθεσιν ὠφεληθησομένην·
<span class="lb" data-page="8.41" data-line="3" id="l8.41.3"></span>ὡς δ’ ὠφελήθη, γνοὺς ὅτι καλῶς ἐστοχασάμην,
<span class="lb" data-page="8.41" data-line="4" id="l8.41.4"></span>πλέον ἐδίδουν αὐτῆς. ἀλλ’ ἐκ τίνος γε τὴν ἐλπίδα ταύτην
<span class="lb" data-page="8.41" data-line="5" id="l8.41.5"></span>ἔσχον, <span class="milestone ed1page" data-n="3.255" data-unit="ed1page" id="ed1page.3.255"></span>ἄμεινον εἰπεῖν. ἑώρων τὸν ἄνθρωπον ἐπὶ μὲν
<span class="lb" data-page="8.41" data-line="6" id="l8.41.6"></span>τοῖς θερμοῖς ἐδέσμασί τε καὶ φαρμάκοις καὶ ὅλως διαιτήμασι
<span class="lb" data-page="8.41" data-line="7" id="l8.41.7"></span>παροξυνόμενον, ἐπὶ δὲ τοῖς εὐχύμοις τε καὶ κατακεραστικοῖς
<span class="lb" data-page="8.41" data-line="8" id="l8.41.8"></span>ὀνομαζομένοις ὠφελούμενον· ἑώρων δὲ καὶ πρὸς τῆς ἀσιτίας
<span class="lb" data-page="8.41" data-line="9" id="l8.41.9"></span>αὐτὸν βλαπτόμενον. ὡς δὲ καὶ πυνθανομένῳ μοι καὶ περὶ
<span class="lb" data-page="8.41" data-line="10" id="l8.41.10"></span>τῆς κατὰ τὴν ὀδύνην ἰδέας ἔφη δακνώδη τινὰ ὑπάρχειν αὐτὴν,
<span class="lb" data-page="8.41" data-line="11" id="l8.41.11"></span>ἔτι δὲ καὶ μᾶλλον εἰς ἐλπίδα τῆς ἀληθοῦς διαγνώσεως
<span class="lb" data-page="8.41" data-line="12" id="l8.41.12"></span>ἀφικόμενος ἐτόλμησα δοῦναι τοῦ πικροῦ φαρμάκου· θεασάμενός
<span class="lb" data-page="8.41" data-line="13" id="l8.41.13"></span>τε προφανῶς ὠφεληθέντα τὸν ἄνθρωπον ἐπείσθην
<span class="lb" data-page="8.41" data-line="14" id="l8.41.14"></span>ἐγνωκέναι <span class="milestone ed2page" data-n="7.392" data-unit="ed2page" id="ed2page.7.392"></span>βεβαίως, ἥ τίς ἐστιν ἡ διάθεσις. ἕτερον δ’
<span class="lb" data-page="8.41" data-line="15" id="l8.41.15"></span>ὑπὸ τῶν εὐπέπτων σιτίων παροξυνόμενον ἀνηρώτησα τὰ
<span class="lb" data-page="8.41" data-line="16" id="l8.41.16"></span>προηγησάμενα, πυθόμενός τε ὅτι μετὰ καθαρτικοῦ φαρμάκου
<span class="lb" data-page="8.41" data-line="17" id="l8.41.17"></span>δόσιν εἰς ταύτην ἤχθη τὴν διάθεσιν, αὖθίς τε ἐρωτήσας, ὑπὸ
<span class="lb" data-page="8.41" data-line="18" id="l8.41.18"></span>τίνος αἰτίας ἐπὶ τὴν τοῦ φαρμάκου χρῆσιν ἧκεν, ἀκούσας τε
<span class="lb" data-page="8.41" data-line="19" id="l8.41.19"></span>δι’ ἀλγήματα δακνώδη τε καὶ διαβρωτικὰ, πολυχρονίως ἐν
<span class="pb" data-page="8.42" id="p8.42"></span>
<span class="lb" data-page="8.42" data-line="1" id="l8.42.1"></span>τοῖς κατὰ τὴν γαστέρα τόποις διαμένοντα, κεκακῶσθαι τὸ
<span class="lb" data-page="8.42" data-line="2" id="l8.42.2"></span>ἔντερον ὑπὸ τοῦ καθαρτικοῦ φαρμάκου στοχασάμενος, ἐν διαθέσει
<span class="lb" data-page="8.42" data-line="3" id="l8.42.3"></span>τε γεγονέναι ῥευματικῇ, καὶ δέχεσθαι ῥᾳδίως εἰς ἑαυτὸ
<span class="lb" data-page="8.42" data-line="4" id="l8.42.4"></span>τὰ περιττὰ τοῦ ἥπατος, ἐπιδιαφθείρειν τε ταῦτα, τροφὴν
<span class="lb" data-page="8.42" data-line="5" id="l8.42.5"></span>ἔδωκα δύσφθαρτόν τε καὶ στύφουσαν· ἐφ’ ᾗ τῶν τε δήξεων
<span class="lb" data-page="8.42" data-line="6" id="l8.42.6"></span>ἐπαύσατο καὶ διεχώρησεν οὐκ ἔτι οὐδὲν, ἔμπροσθεν ἀεὶ μετὰ
<span class="lb" data-page="8.42" data-line="7" id="l8.42.7"></span>τὰς δήξεις ἐκκρίνων διεφθαρμένα τε ἅμα καὶ ὑγρὰ καὶ δυσώδη.
<span class="lb" data-page="8.42" data-line="8" id="l8.42.8"></span>προπεπυσμένος δ’ ὅτι χρόνῳ πλείονι μετὰ τὴν δῆξιν ἡ διέξοδος
<span class="lb" data-page="8.42" data-line="9" id="l8.42.9"></span>αὐτῶν ἐγένετο, τῶν μετεώρων ἐντέρων ἐστοχασάμην εἶναι τὴν
<span class="lb" data-page="8.42" data-line="10" id="l8.42.10"></span>διάθεσιν, ὡς ἐφ’ ἑτέρου τε ταχείας ἐπὶ τῇ δήξει τῆς ἐκκρίσεως
<span class="lb" data-page="8.42" data-line="11" id="l8.42.11"></span>γινομένης, ἐτεκμηράμην εἶναι τῶν κάτω τὴν διάθεσιν. ἐκεῖνον
<span class="lb" data-page="8.42" data-line="12" id="l8.42.12"></span>μὲν οὖν ἐνέσει φαρμάκου, τοῦτον δὲ τοῖς εἰρημένοις ἐδέσμασιν
<span class="lb" data-page="8.42" data-line="13" id="l8.42.13"></span>ἰασάμην, ἐπιστάμενός τε τοῦτο βεβαίως, ὅτι τὰ μὲν
<span class="lb" data-page="8.42" data-line="14" id="l8.42.14"></span>ἐγγὺς τῇ γαστρὶ τοῖς ἄνωθεν ἐσθιομένοις τε καὶ πινομένοις
<span class="lb" data-page="8.42" data-line="15" id="l8.42.15"></span>ἑτοιμότερον ὠφελεῖται, τὰ δ’ οὐ πόῤῥω τῆς ἕδρας τοῖς κάτωθεν.
<span class="lb" data-page="8.42" data-line="16" id="l8.42.16"></span>οὐχ ἁπλῶς οὖν προσήκει σκοπεῖσθαι τοῦτο μόνον,
<span class="lb" data-page="8.42" data-line="17" id="l8.42.17"></span>εἰ ἡ γαστὴρ πέπονθεν, ἤ τι τῶν ἐντέρων, ἀλλὰ καὶ τί τὸ
<span class="pb" data-page="8.43" id="p8.43"></span>
<span class="lb" data-page="8.43" data-line="1" id="l8.43.1"></span>πάθος ἐστὶ, καὶ διορίσασθαί γε, τίνα μὲν ἴδια τῶν παθῶν
<span class="lb" data-page="8.43" data-line="2" id="l8.43.2"></span>ἐστι σημεῖα, τίνα δὲ τῶν πασχόντων μορίω· οἷον ὅτι τὸ μὲν
<span class="lb" data-page="8.43" data-line="3" id="l8.43.3"></span>ἀπεπτεῖν γαστρός ἐστι σύμπτωμα, τὸ δ’ ἐπὶ τὸ κνισῶδες ἢ
<span class="lb" data-page="8.43" data-line="4" id="l8.43.4"></span>ὀξῶδες ἐκτρέπεσθαι τὰ ἐδηδεσμένα τῶν κατ’ αὐτὴν αἰτίων τε
<span class="lb" data-page="8.43" data-line="5" id="l8.43.5"></span>καὶ παθημάτων. οὕτω δὲ κᾀπὶ τῶν κατὰ τὸ ἔντερον ὅ τε
<span class="lb" data-page="8.43" data-line="6" id="l8.43.6"></span>χρόνος τῆς διεξόδου καὶ τῶν ἐκκρινομένων ἡ ἰδέα καὶ τῶν
<span class="lb" data-page="8.43" data-line="7" id="l8.43.7"></span>συμπτωμάτων ἡ διαφορὰ μετὰ τῶν προηγησαμένων καὶ τῶν
<span class="lb" data-page="8.43" data-line="8" id="l8.43.8"></span>νῦν εἰς πεῖραν ἀγομένων ἐνδείξεται συναμφότερον ἅμα, τό
<span class="lb" data-page="8.43" data-line="9" id="l8.43.9"></span>τε πάθος αὐτὸ καὶ τὸ μόριον ἐν ᾧ συνέστη. φέρε γὰρ ἐκκρίνειν
<span class="lb" data-page="8.43" data-line="10" id="l8.43.10"></span>τινὰ κατὰ γαστέρα ποτὲ μὲν ἐφελκίδας, ἢ οἷον ὑμενώδη
<span class="lb" data-page="8.43" data-line="11" id="l8.43.11"></span>ξύσματα, ἢ οἷον αἱματῶδές τι, ποτὲ δ’ ἅμα ταῦτα
<span class="lb" data-page="8.43" data-line="12" id="l8.43.12"></span>πάντα· τὸ μὲν ἡλκῶσθαι τὸ ἔντερον οὐκ ἂν ἀμφισβητήσειέ
<span class="lb" data-page="8.43" data-line="13" id="l8.43.13"></span>τις, εἴτε δὲ ἐν τοῖς λεπτοῖς ἐντέροις ἐστὶν, ἢ ἐν τοῖς παχέσιν
<span class="lb" data-page="8.43" data-line="14" id="l8.43.14"></span>ἡ ἕλκωσις, οὐδέπω δῆλον, ἀλλ’ ἔκ τε τῆς τῶν ξυσμάτων
<span class="lb" data-page="8.43" data-line="15" id="l8.43.15"></span>ἰδέας, ὡς ἔμπροσθεν εἴρηται, κᾀκ τοῦ χρόνου τῆς διεξόδου
<span class="lb" data-page="8.43" data-line="16" id="l8.43.16"></span>καὶ τρίτου τοῦ μεμίχθαι τῇ κόπρῳ τὸ μὲν μᾶλλον αὐτῶν, τὸ
<span class="lb" data-page="8.43" data-line="17" id="l8.43.17"></span>δὲ ἧττον ἢ καὶ μηδόλως μεμίχθαι, διορισθήσεται. αἱ μὲν
<span class="lb" data-page="8.43" data-line="18" id="l8.43.18"></span>γὰρ ἐν τοῖς κατωτάτω μέρεσιν ἑλκώσεις οὐδ’ ὅλως ἔχουσιν
<span class="pb" data-page="8.44" id="p8.44"></span>
<span class="lb" data-page="8.44" data-line="1" id="l8.44.1"></span>ἀναμεμιγμένα τοῖς διαχωρήμασι τὰ τῶν ἑλκῶν γνωρίσματα·
<span class="lb" data-page="8.44" data-line="2" id="l8.44.2"></span>ταῖς δ’ ὀλίγον ἀνωτέρω μέμικται μὲν, ἀλλ’ ἐπὶ βραχύ· καθάπερ
<span class="lb" data-page="8.44" data-line="3" id="l8.44.3"></span>γε τῶν ἐπὶ πλέον ἀνωτέρω καὶ ἡ μίξις ἐπὶ πλέον·
<span class="lb" data-page="8.44" data-line="4" id="l8.44.4"></span>ἔτι δὲ δὴ μᾶλλον ἐπὶ τῶν ὑψηλοτάτων ἐντέρων ἀναμέμικται
<span class="lb" data-page="8.44" data-line="5" id="l8.44.5"></span>τῇ κόπρῳ τὰ τῆς ἑλκώσεως ἴδια.
</p>
          </article>

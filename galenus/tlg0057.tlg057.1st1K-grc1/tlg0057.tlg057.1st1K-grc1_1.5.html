<article xmlns="http://www.w3.org/1999/xhtml" id="urn:cts:greekLit:tlg0057.tlg057.1st1K-grc1:1.5">
<span class="pb page1" data-page="8.44" id="p8.44"></span>
<span class="milestone ed1page page1" data-n="3.255" data-unit="ed1page" id="ed1page.3.255"></span>
<span class="milestone ed2page page1" data-n="7.392" data-unit="ed2page" id="ed2page.7.392"></span>
            <p>
<span class="lb" data-page="8.44" data-line="6" id="l8.44.6"></span>Πολλάκις δ’ ἅμα τόπου τε καὶ διαθέσεως
<span class="lb" data-page="8.44" data-line="7" id="l8.44.7"></span>ἐξ ἑνὸς γνωρίσματός ἐστιν ἡ ἔνδειξις, ἤ τόπου τε ἅμα καὶ
<span class="lb" data-page="8.44" data-line="8" id="l8.44.8"></span><span class="milestone ed2page" data-n="7.393" data-unit="ed2page" id="ed2page.7.393"></span>αἰτίου· οἷον ἐπὶ μὲν τῶν τόπων ἀπό τε τῆς βεβλαμμένης
<span class="lb" data-page="8.44" data-line="9" id="l8.44.9"></span>ἐνεργείας καὶ τῶν ἐκκρινομένων καὶ τῆς θέσεως καὶ
<span class="lb" data-page="8.44" data-line="10" id="l8.44.10"></span>τῆς κατὰ τὴν ὀδύνην ἰδιότητος καὶ τῶν οἰκείων συμπτωμάτων
<span class="lb" data-page="8.44" data-line="11" id="l8.44.11"></span>ἡ ἔνδειξις, ἐπὶ δὲ τῶν παθῶν ἀπό τε τῆς τῶν ἐκκρινομένων
<span class="lb" data-page="8.44" data-line="12" id="l8.44.12"></span>ἰδέας καὶ τῆς τοῦ τόπου φύσεως καὶ τῆς κατὰ τὴν
<span class="lb" data-page="8.44" data-line="13" id="l8.44.13"></span>ὀδύνην ἰδιότητος καὶ τῶν οἰκείων συμπτωμάτων. ἀπὸ μὲν
<span class="lb" data-page="8.44" data-line="14" id="l8.44.14"></span>οὖν τῆς βεβλαμμένης ἐνεργείας ἔνδειξις τοῦ πεπονθότος μορίου
<span class="lb" data-page="8.44" data-line="15" id="l8.44.15"></span>γίνεται κατὰ τόνδε τὸν τρόπον. εἴ τινι σύμπτωμά τι τῆς
<span class="lb" data-page="8.44" data-line="16" id="l8.44.16"></span>κατὰ τὸ βλέπειν ἐνεργείας ἐστὶν, ὀφθαλμὸς ἐξ ἀνάγκης ἐκείνῳ
<span class="lb" data-page="8.44" data-line="17" id="l8.44.17"></span>πάσχει· πότερον δὲ κατ’ ἰδιοπάθειαν, ἢ κατὰ συμπάθειαν,
<span class="lb" data-page="8.44" data-line="18" id="l8.44.18"></span>ἢ κατὰ ἄμφω, δεύτερον ἂν εἴη σκέμμα. τῇ δὲ τῶν ἐκκρινομένων
<span class="lb" data-page="8.44" data-line="19" id="l8.44.19"></span>ἰδέᾳ διαγινώσκεται τὸ πεπονθὸς μόριον, ὡς ἔμπροσθεν
<span class="pb" data-page="8.45" id="p8.45"></span>
<span class="lb" data-page="8.45" data-line="1" id="l8.45.1"></span>εἴρηται, διά τε τῶν τῆς οὐσίας αὐτοῦ μερῶν καὶ τῶν περιεχομένων
<span class="lb" data-page="8.45" data-line="2" id="l8.45.2"></span>ἐν αὐτῷ. καὶ μὴν καὶ ἡ θέσις ἱκανὴ συνενδείξασθαι
<span class="lb" data-page="8.45" data-line="3" id="l8.45.3"></span>τὸ πεπονθὸς μέρος. ὄγκος γοῦν σκληρὸς ἐν περιγραφῇ κατὰ
<span class="lb" data-page="8.45" data-line="4" id="l8.45.4"></span>τὸ δεξιὸν ὑποχόνδριον οὐ σπληνὸς, ἀλλ’ ἥπατος γνώρισμά
<span class="lb" data-page="8.45" data-line="5" id="l8.45.5"></span>ἐστι πάσχοντος· ὥσπέρ γε κατὰ τὸ ἀριστερὸν οὐχ ἥπατος,
<span class="lb" data-page="8.45" data-line="6" id="l8.45.6"></span>ἀλλὰ σπληνός. ὁμοίων τε τῶν ἐκκρινομένων ὄντων ἡ θέσις
<span class="lb" data-page="8.45" data-line="7" id="l8.45.7"></span>ἐνίοτε συνενδείκνυται τὸ πάσχον. εἰ γοῦν ὑμενώδους χιτῶνος
<span class="lb" data-page="8.45" data-line="8" id="l8.45.8"></span>ἐκκριθείη μόριον, ὅτι μὲν ἕλκωσίς ἐστί που, δηλώσει· τὸ
<span class="lb" data-page="8.45" data-line="9" id="l8.45.9"></span>δ’ ὁποίου τοῦ μορίου, παρὰ τῆς θέσεως διδαχθήσῃ. τὸ μὲν
<span class="lb" data-page="8.45" data-line="10" id="l8.45.10"></span>γὰρ ἐμούμενον ἤτοι γαστρὸς, ἢ τοῦ στομάχου τὸ πάθος
<span class="lb" data-page="8.45" data-line="11" id="l8.45.11"></span>εἶναι σημαίνει· τὸ δ’ ἀναβησσόμενον ἤτοι τοῦ λάρυγγος, ἢ
<span class="lb" data-page="8.45" data-line="12" id="l8.45.12"></span>τῆς τραχείας ἀρτηρίας· τὸ δὲ πτυόμενον μετὰ τὸ χρέμψασθαι
<span class="lb" data-page="8.45" data-line="13" id="l8.45.13"></span>τῆς φάρυγγος· εἰ δ’ οὐρηθείη, τῆς οὐρήθρας αὐτῆς· εἰ δὲ
<span class="lb" data-page="8.45" data-line="14" id="l8.45.14"></span>διὰ ἕδρας ἐκκριθείη, τῶν ἐντέρων τινός· εἰ δὲ δι’ αἰδοίου γυναικείου,
<span class="lb" data-page="8.45" data-line="15" id="l8.45.15"></span>τῶν κατὰ τὴν μήτραν. ὅτι δὲ καὶ τῶν ὀδυνῶν
<span class="lb" data-page="8.45" data-line="16" id="l8.45.16"></span>ἑκάστη κατὰ τὴν θέσιν ἐνδείκνυται τὸ πεπονθὸς μόριον, εὔδηλον·
<span class="lb" data-page="8.45" data-line="17" id="l8.45.17"></span>οὕτως γέ τοι καὶ τὰ προειρημένα διορίζεται· σημείων
<span class="lb" data-page="8.45" data-line="18" id="l8.45.18"></span>γὰρ φανέντων ἕλκους ἐν ἐμέτῳ, σκεπτέον ἐστὶ πότερον ἐν ﻿
<span class="pb" data-page="8.46" id="p8.46"></span>
<span class="lb" data-page="8.46" data-line="1" id="l8.46.1"></span>τοῖς πρόσω μέρεσιν κατὰ τὸ ὑποχόνδριον, ἢ κατὰ τὸ μετάφρενον
<span class="lb" data-page="8.46" data-line="2" id="l8.46.2"></span>ὄπισθεν ὀδύνη τίς ἐστιν. διορισθήσεται δὲ τῆς μὲν
<span class="lb" data-page="8.46" data-line="3" id="l8.46.3"></span>ἔμπροσθεν ὀδύνης κατὰ τὴν γαστέρα, τῆς δ’ ὀπίσω κατὰ
<span class="lb" data-page="8.46" data-line="4" id="l8.46.4"></span>τὸν στόμαχον γινομένης. ἀλλὰ καὶ αὐτῆς τῆς γαστρὸς τὸ
<span class="lb" data-page="8.46" data-line="5" id="l8.46.5"></span>στόμα τοῦ κύτους ὡσαύτως διορισθήσεται, εἰ τῶν καταπινομένων
<span class="lb" data-page="8.46" data-line="6" id="l8.46.6"></span>δριμέων τὸ μὲν τῷ στόματι τῆς γαστρὸς ἐργάζοιτο
<span class="lb" data-page="8.46" data-line="7" id="l8.46.7"></span>τὴν δῆξιν ἢ κατωτέρω, τὸ δ’ ἐν τῇ κατὰ τὸν θώρακα διόδῳ·
<span class="lb" data-page="8.46" data-line="8" id="l8.46.8"></span>τὰ γὰρ τοιαῦτα πάντα τῇ θέσει διορίζεται, καθάπερ ἄλλα τῇ
<span class="lb" data-page="8.46" data-line="9" id="l8.46.9"></span>τῆς ὀδύνης ἰδέᾳ. λεχθήσεται δ’ ἐπὶ πλέον ὑπὲρ ἀλγημάτων
<span class="lb" data-page="8.46" data-line="10" id="l8.46.10"></span>ἐν τῷ δευτέρῳ γράμματι, νυνὶ δὲ ἤδη καιρὸς εἰπεῖν τι παράδειγμα
<span class="lb" data-page="8.46" data-line="11" id="l8.46.11"></span>τῆς ἀπὸ τῶν οἰκείων συμπτωμάτων ἐνδείξεως τόπου
<span class="lb" data-page="8.46" data-line="12" id="l8.46.12"></span>πεπονθότος. ἔμπροσθεν μὲν οὖν ἑκάστου τῶν ἐπιφυομένων
<span class="lb" data-page="8.46" data-line="13" id="l8.46.13"></span>τοῖς ἕλκεσιν ἰδίαν ἔνδειξιν ἐλέγομεν εἶναι, νυνὶ δὲ καὶ τὰ
<span class="lb" data-page="8.46" data-line="14" id="l8.46.14"></span>τοιαῦτα προσκείσθω. ἀσώδεις μὲν ἐπὶ στόματι γαστρὸς πάσχοντι
<span class="lb" data-page="8.46" data-line="15" id="l8.46.15"></span>γίνονται· πλύματι δὲ κρεῶν ὅμοια κενοῦνται κάτω δι’
<span class="lb" data-page="8.46" data-line="16" id="l8.46.16"></span>ἀτονίαν ἥπατος· ἐρυθρὰ δὲ τὰ μῆλα γίνονται τοῖς περιπνευμονικοῖς.
<span class="lb" data-page="8.46" data-line="17" id="l8.46.17"></span>ἀλλὰ καὶ τῶν παθῶν αὐτῶν ἐν μὲν τοῖς ἐκκρινομένοις
<span class="lb" data-page="8.46" data-line="18" id="l8.46.18"></span>ἴδια σημεῖα, τοῦ μὲν ἕλκους ἐφελκίς· αἱ δὲ ψαμμώδεις
<span class="pb" data-page="8.47" id="p8.47"></span>
<span class="lb" data-page="8.47" data-line="1" id="l8.47.1"></span>ὑποστάσεις λιθιάσεως· αἱ δὲ τοῖς τῆς κολοκύνθης σπέρμασιν
<span class="lb" data-page="8.47" data-line="2" id="l8.47.2"></span>ἐκκρίσεις ὅμοιαι πλατείας ἕλμινθος. ἀπὸ δὲ τῶν τόπων
<span class="lb" data-page="8.47" data-line="3" id="l8.47.3"></span>αὐτῶν ἔνδειξις τοῦ νοσήματος γίνεται διὰ τὸ τινὰς
<span class="lb" data-page="8.47" data-line="4" id="l8.47.4"></span>μὲν μόνους πάσχειν ἐκεῖνο τὸ νόσημα, <span class="milestone ed1page" data-n="3.256" data-unit="ed1page" id="ed1page.3.256"></span>τινὰς δὲ μόνους
<span class="lb" data-page="8.47" data-line="5" id="l8.47.5"></span>μὴ πάσχειν. ὑποχέονται μὲν γὰρ οἱ ὀφθαλμοὶ μόνοι, λιθιῶσι
<span class="lb" data-page="8.47" data-line="6" id="l8.47.6"></span>δὲ νεφροὶ καὶ κύστις, ὡς δ’ ἔνιοί φασι, καὶ κῶλον· ἕλμινθες
<span class="lb" data-page="8.47" data-line="7" id="l8.47.7"></span>δ’ ἐν ἐντέροις γεννῶνται· τὴν καρδίαν δ’ αὖ πάλιν ἀδύνατον
<span class="lb" data-page="8.47" data-line="8" id="l8.47.8"></span>ἀπόστημα παθεῖν, ὥσπερ ὀδυνηθῆναι πνεύμονί τε καὶ συνδέσμοις.
<span class="lb" data-page="8.47" data-line="9" id="l8.47.9"></span>ἀπὸ δὲ τῆς τῶν συμπτωμάτων ἰδιότητος ἔνδειξις
<span class="lb" data-page="8.47" data-line="10" id="l8.47.10"></span>γίνεται τοῦ πάθους ἐν τοῖσδε. γρυποῦνται μὲν οἱ ὄνυχες ἐπὶ
<span class="lb" data-page="8.47" data-line="11" id="l8.47.11"></span>ταῖς φθινώδεσι <span class="milestone ed2page" data-n="7.394" data-unit="ed2page" id="ed2page.7.394"></span>νόσοις· ἄλογον δὲ ῥῖγος ἅμα πυρετῷ
<span class="lb" data-page="8.47" data-line="12" id="l8.47.12"></span>σημεῖόν ἐστι φλεγμονῆς μεταβαλλούσης εἰς ἐμπύημα· μελαινομένη
<span class="lb" data-page="8.47" data-line="13" id="l8.47.13"></span>δὲ γλῶσσα καυσώδους πυρετοῦ σημεῖον, ὥσπέρ γε καὶ
<span class="lb" data-page="8.47" data-line="14" id="l8.47.14"></span>ἡ τοῦ χρώματος ἰδιότης ἐν ὅλῳ τῷ σώματι δι’ ἧπαρ μὲν
<span class="lb" data-page="8.47" data-line="15" id="l8.47.15"></span>ἑτέρα, διὰ σπλῆνα δ’ ἄλλη, μὴ δυναμένη λαθεῖν τὸν ἐπιστήμονα,
<span class="lb" data-page="8.47" data-line="16" id="l8.47.16"></span>καθάπερ οὐδ’ ἡ δι’ αἱμοῤῥοΐδας. ἔστι δ’ ὀλίγα πάνυ
<span class="lb" data-page="8.47" data-line="17" id="l8.47.17"></span>τῶν παθῶν αὐτῶν ἴδια σημεῖα, χωρὶς τοῦ συνενδείκνυσθαι
<span class="lb" data-page="8.47" data-line="18" id="l8.47.18"></span>τὸν πεπονθότα τόπον. αἱ μὲν γὰρ τῆς ἐνεργείας βλάβαι
<span class="pb" data-page="8.48" id="p8.48"></span>
<span class="lb" data-page="8.48" data-line="1" id="l8.48.1"></span>μόνον δηλοῦσι τὸ πεπονθὸς μόριον, αἱ δ’ ἐν αὐταῖς διαφοραὶ
<span class="lb" data-page="8.48" data-line="2" id="l8.48.2"></span>τὸ πάθος αὐτοῦ. μόνα τοίνυν ἐκεῖνα τῶν παθῶν ἐστιν
<span class="lb" data-page="8.48" data-line="3" id="l8.48.3"></span>ἴδια σημεῖα, τὰ κατά τι συμβεβηκὸς αὐτοῖς ἑπόμενα. (ὅτι μηδενὸς
<span class="lb" data-page="8.48" data-line="4" id="l8.48.4"></span>πάθους ἐνίοτε περὶ τὰ τῆς φωνῆς αὐτῆς ἴδια μόρια γεγενημένου,
<span class="lb" data-page="8.48" data-line="5" id="l8.48.5"></span>συμβαίνει βλάπτεσθαι τὴν φωνὴν ἀπορίᾳ τῆς ὕλης
<span class="lb" data-page="8.48" data-line="6" id="l8.48.6"></span>ἐξ ἧς ἐγίνετο) φανεῖται δέ σοι τοῦτο σαφέστερον ἐν ὅλῃ τοῦ
<span class="lb" data-page="8.48" data-line="7" id="l8.48.7"></span>λόγου τῇ διεξόδῳ· φανεῖται δὲ καὶ τὰ κοινὰ πάθους τε ἅμα
<span class="lb" data-page="8.48" data-line="8" id="l8.48.8"></span>καὶ τόπου πάσχοντος, ἢ δυοῖν παθοῖν, ἢ μορίοιν δυοῖν.
</p>
          </article>

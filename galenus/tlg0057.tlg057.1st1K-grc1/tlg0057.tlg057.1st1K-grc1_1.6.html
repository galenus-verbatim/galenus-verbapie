<article xmlns="http://www.w3.org/1999/xhtml" id="urn:cts:greekLit:tlg0057.tlg057.1st1K-grc1:1.6">
<span class="pb page1" data-page="8.48" id="p8.48"></span>
<span class="milestone ed1page page1" data-n="3.256" data-unit="ed1page" id="ed1page.3.256"></span>
<span class="milestone ed2page page1" data-n="7.394" data-unit="ed2page" id="ed2page.7.394"></span>
            <p>
<span class="lb" data-page="8.48" data-line="9" id="l8.48.9"></span>Ἐν δὲ τῷ παρόντι τὸν περὶ τῶν ἰδιοπαθούντων
<span class="lb" data-page="8.48" data-line="10" id="l8.48.10"></span>τε καὶ συμπαθούντων λόγον ἔγνωκα προσθεὶς, ἐπ’
<span class="lb" data-page="8.48" data-line="11" id="l8.48.11"></span>αὐτοῦ καταπαῦσαι τὸ βιβλίον, ἀναμνήσας πρότερον, ὡς τὴν
<span class="lb" data-page="8.48" data-line="12" id="l8.48.12"></span>ὑπὸ τῶν ἄλλων ἰατρῶν ὀνομαζομένην πρωτοπάθειαν οἰκειότερον
<span class="lb" data-page="8.48" data-line="13" id="l8.48.13"></span>ἔφην ἰδιοπάθειαν ὀνομάζεσθαι· διαφέρει γε μὴν οὐδὲν,
<span class="lb" data-page="8.48" data-line="14" id="l8.48.14"></span>οὐδ’ εἰ πρωτοπάθειάν τις αὐτὴν καλεῖ· βέλτιον γὰρ οὐ περὶ
<span class="lb" data-page="8.48" data-line="15" id="l8.48.15"></span>τῶν ὀνομάτων ἐρίζειν, ἀλλὰ τῶν πραγμάτων ἐπίστασθαι τὰς
<span class="lb" data-page="8.48" data-line="16" id="l8.48.16"></span>διαφοράς. ὅταν μὲν γὰρ ἐκ τῆς κοιλίας, ἤτοι γε ἀτμῶν
<span class="lb" data-page="8.48" data-line="17" id="l8.48.17"></span>μοχθηρῶν, ἢ καὶ τῶν χυμῶν αὐτῶν ἀναφερομένων ἐπὶ τὸν
<span class="pb" data-page="8.49" id="p8.49"></span>
<span class="lb" data-page="8.49" data-line="1" id="l8.49.1"></span>ἐγκέφαλον, ἡ διάνοια βλάπτηται, πρώτως μὲν οὐκ ἄν τις
<span class="lb" data-page="8.49" data-line="2" id="l8.49.2"></span>φαίη πάσχειν τὸν ἐγκέφαλον, οὐ μὴν οὐδ’ ἀπαθῆ γε παντάπασιν
<span class="lb" data-page="8.49" data-line="3" id="l8.49.3"></span>ὑπάρχειν, ἀλλ’ ὅ τι περ ὑπ’ αὐτῶν ἐκείνων ὁμολογεῖται,
<span class="lb" data-page="8.49" data-line="4" id="l8.49.4"></span>διὰ τοῦ συμπάσχειν ῥήματος ἀληθέστατόν ἐστιν. δηλοῦται
<span class="lb" data-page="8.49" data-line="5" id="l8.49.5"></span>γὰρ οὐ τὸ μηδόλως πάσχειν ἐκ τῆς συμπάσχειν φωνῆς, ἀλλὰ
<span class="lb" data-page="8.49" data-line="6" id="l8.49.6"></span>τὸ σὺν ἑτέρῳ πάσχειν. ἄμεινον δὲ καὶ σαφέστερον ἐφ’ ἑτέρῳ
<span class="lb" data-page="8.49" data-line="7" id="l8.49.7"></span>πάσχειν ἂν εἴποι τις τὸ συμπάσχον. ὅπερ οὖν ἔνιοι τῶν
<span class="lb" data-page="8.49" data-line="8" id="l8.49.8"></span>ἰατρῶν νενοήκασι μὲν ἀμυδρῶς, ὥσπερ ὀνειρώττοντες, οὐκ
<span class="lb" data-page="8.49" data-line="9" id="l8.49.9"></span>εἰρήκασι δὲ σαφῶς, ὅτι μηδὲ ἐγνώκασι, τοῦτ’ ἐγώ μοι δοκῶ
<span class="lb" data-page="8.49" data-line="10" id="l8.49.10"></span>διδάξειν ἀναγκαιότατον ὂν εἰς τὴν προκειμένην πραγματείαν,
<span class="lb" data-page="8.49" data-line="11" id="l8.49.11"></span>ἀρξάμενος ἐντεῦθεν. ἔνιαι τῶν ἐνεργειῶν ἐξ ὕλης ἐπιτηδείου
<span class="lb" data-page="8.49" data-line="12" id="l8.49.12"></span>γενόμεναι προπαρασκευαζομένην αὐτὴν ὑφ’ ἑτέρων μορίων
<span class="lb" data-page="8.49" data-line="13" id="l8.49.13"></span>λαμβάνουσιν· εἰκότως οὖν ἔσθ’ ὅτε, πάθος ἴδιον οὐδὲν ἐχόντων
<span class="lb" data-page="8.49" data-line="14" id="l8.49.14"></span>τῶν οἰκείων τῆς ἐνεργείας ὀργάνων, ἀπόλλυσθαι συμβέβηκεν
<span class="lb" data-page="8.49" data-line="15" id="l8.49.15"></span>αὐτὴν ἀπορίᾳ τῆς ὕλης ἐξ ἧς ἐγένετο, καθάπερ ἐπὶ τῆς
<span class="lb" data-page="8.49" data-line="16" id="l8.49.16"></span>φωνῆς ἔχει. δέδεικται γὰρ ἐν τοῖς περὶ αὐτῆς λόγοις ἡ ἐκφύσησις
<span class="lb" data-page="8.49" data-line="17" id="l8.49.17"></span>ὕλη μὲν οὖσα τῆς φωνῆς, γινομένη δ’ ὑπὸ τῶν μεσοπλευρίων,
<span class="pb" data-page="8.50" id="p8.50"></span>
<span class="lb" data-page="8.50" data-line="1" id="l8.50.1"></span>μυῶν συστελλομένου τοῦ θώρακος· ὅταν οὖν οὗτοι
<span class="lb" data-page="8.50" data-line="2" id="l8.50.2"></span>μηκέτ’ ἐνεργῶσιν, ἄφωνον γίνεται τὸ ζῶον, οὐδενὸς πάθους
<span class="lb" data-page="8.50" data-line="3" id="l8.50.3"></span>ἐνίοτε περὶ τὰ τῆς φωνῆς αὐτῆς ἴδια μόρια γεγενημένου.
<span class="lb" data-page="8.50" data-line="4" id="l8.50.4"></span>ταῦτα δ’ ἐστὶ συνελόντι<span class="milestone ed2page" data-n="7.395" data-unit="ed2page" id="ed2page.7.395"></span> μὲν εἰπεῖν ὁ σύμπας λάρυγξ,
<span class="lb" data-page="8.50" data-line="5" id="l8.50.5"></span>κατὰ μέρος δ’ ἑρμηνευόντων, οἵ τε τρεῖς αὐτοῦ χόνδροι καὶ
<span class="lb" data-page="8.50" data-line="6" id="l8.50.6"></span>οἱ κινοῦντες αὐτοὺς μύες τρεῖς ἅμα τοῖς ἀπ’ ἐγκεφάλου νεύροις,
<span class="lb" data-page="8.50" data-line="7" id="l8.50.7"></span>ἔτι τε πρὸς τούτοις ἡ ἔνδον τοῦ λάρυγγος ἐπιγλωττὶς,
<span class="lb" data-page="8.50" data-line="8" id="l8.50.8"></span>ἥ πέρ ἐστι τὸ κυριώτατον ὄργανον τῆς φωνῆς· αὕτη γὰρ ὑπὸ
<span class="lb" data-page="8.50" data-line="9" id="l8.50.9"></span>τῶν μυῶν ἀνοιγομένη τε καὶ συναγομένη μετρίως ἐργάζεται
<span class="lb" data-page="8.50" data-line="10" id="l8.50.10"></span>τὰς φωνάς· ἀλλ’ οὐχ οἷόν τε γενέσθαι ταύτας ἄνευ τοῦ
<span class="lb" data-page="8.50" data-line="11" id="l8.50.11"></span>σφοδρῶς ἔξω φέρεσθαι τὸ πνεῦμα· τοῦτο δ’ ὑπὸ τῶν μεσοπλευρίων
<span class="lb" data-page="8.50" data-line="12" id="l8.50.12"></span>ἐπιτελεῖται μυῶν. καί τις ἀφ’ ὑψηλοῦ πεσὼν, ὡς
<span class="lb" data-page="8.50" data-line="13" id="l8.50.13"></span>ἐρεῖσαι κατὰ τῆς γῆς τὴν ἀρχὴν τοῦ μεταφρένου, περὶ μὲν
<span class="lb" data-page="8.50" data-line="14" id="l8.50.14"></span>τὴν τρίτην ἡμέραν πάνυ μικρὸν ἐφθέγγετο, τῇ δὲ τετάρτῃ
<span class="lb" data-page="8.50" data-line="15" id="l8.50.15"></span>τελέως ἦν ἄφωνος, ἅμα τῷ παραλελύσθαι τὰ σκέλη, μηδὲν
<span class="lb" data-page="8.50" data-line="16" id="l8.50.16"></span>τῶν χειρῶν βεβλαμμένων, οὐ μὴν οὔτ’ ἄπνους οὔτε δύσπνους
<span class="lb" data-page="8.50" data-line="17" id="l8.50.17"></span>ἐγένετο· παραλυθέντος γὰρ ὅλου τοῦ μετὰ τὸν τράχηλον
<span class="lb" data-page="8.50" data-line="18" id="l8.50.18"></span>νωτιαίου, συνέβη τῷ θώρακι πρός τε τοῦ διαφράγματος ﻿
<span class="pb" data-page="8.51" id="p8.51"></span>
<span class="lb" data-page="8.51" data-line="1" id="l8.51.1"></span>ἔτι τε καὶ τῶν ὑψηλῶν μυῶν κινεῖσθαι τῶν ἓξ, ἐπειδὴ τὰ
<span class="lb" data-page="8.51" data-line="2" id="l8.51.2"></span>νεῦρα τούτοις ἐκ τοῦ κατὰ τὸν τράχηλόν ἐστι νωτιαίου· τὰ
<span class="lb" data-page="8.51" data-line="3" id="l8.51.3"></span>δὲ τῶν μεσοπλευρίων μυῶν νεῦρα πάντ’ ἔπαθεν, ὑφ’ ὧν ἡ
<span class="lb" data-page="8.51" data-line="4" id="l8.51.4"></span>ἐκφύσησις ἐδείχθη γινομένη. βουλομένων οὖν τῶν ἰατρῶν
<span class="lb" data-page="8.51" data-line="5" id="l8.51.5"></span>ἐνοχλήσειν εἰκῇ, τοῖς μὲν σκέλεσι, διότι παρεῖτο, τῷ δὲ λάρυγγι
<span class="lb" data-page="8.51" data-line="6" id="l8.51.6"></span>διὰ τὸ τῆς φωνῆς πάθημα, κωλύσας ἐγὼ, μόνου προενοησάμην
<span class="lb" data-page="8.51" data-line="7" id="l8.51.7"></span>τοῦ πεπονθότος τόπου, καὶ γενομένου ἀφλεγμάντου
<span class="lb" data-page="8.51" data-line="8" id="l8.51.8"></span>τοῦ νωτιαίου μετὰ τὴν ἑβδόμην ἡμέραν ἐπανῆλθεν
<span class="lb" data-page="8.51" data-line="9" id="l8.51.9"></span>ἥ τε φωνὴ καὶ ἡ τῶν σκελῶν κίνησις τῷ νεανίσκῳ. τὸ μὲν δὴ
<span class="lb" data-page="8.51" data-line="10" id="l8.51.10"></span>τοιοῦτον εἶδος τῆς βλάβης κυριώτερον ἄν τις ὀνομάσειε συμπάθειαν,
<span class="lb" data-page="8.51" data-line="11" id="l8.51.11"></span>ἤπερ ὅταν ἐπὶ χυμοῖς τισι κατὰ τὴν γαστέρα περιεχομένοις
<span class="lb" data-page="8.51" data-line="12" id="l8.51.12"></span>ἄλγημα γίνηται τῇ κεφαλῇ· ἀναφέρεται γάρ τι πρὸς
<span class="lb" data-page="8.51" data-line="13" id="l8.51.13"></span>αὐτὴν ἐν ταῖς τοιαύταις διαθέσεσιν, οὐ μὴν ἐπὶ τὰ σκέλη γε
<span class="lb" data-page="8.51" data-line="14" id="l8.51.14"></span>φέρεταί τι τῶν βλαπτόντων ἐν ταῖς εἰρημέναις διαθέσεσιν,
<span class="lb" data-page="8.51" data-line="15" id="l8.51.15"></span>ἀλλὰ τοὐναντίον ἀποστερεῖται δυνάμεως ἧς πρότερον αὐτοῖς
<span class="lb" data-page="8.51" data-line="16" id="l8.51.16"></span>ἐχορήγει ὁ νωτιαῖος. ὁ δὲ λάρυγξ οὐκ ἀποστερεῖται μὲν εἰς
<span class="lb" data-page="8.51" data-line="17" id="l8.51.17"></span>τὸ παντελὲς τοῦ πνεύματος ἐν ταῖς ἀφωνίαις· ἔτι γὰρ ἐκπνεῖ
<span class="lb" data-page="8.51" data-line="18" id="l8.51.18"></span>τὸ ζῶον δι’ αὐτοῦ· στερεῖται δὲ τῆς ἐκφυσήσεως, ἥ τις ἦν
<span class="pb" data-page="8.52" id="p8.52"></span>
<span class="lb" data-page="8.52" data-line="1" id="l8.52.1"></span>ἀθρόα φορὰ τοῦ πνεύματος πολλοῦ διὰ λάρυγγος ἔξω τοῦ
<span class="lb" data-page="8.52" data-line="2" id="l8.52.2"></span>ζώου. περὶ μὲν δὴ τῶν ὀνομάτων ἑτέροις φιλονεικεῖν ἐπιτρεπτέον·
<span class="lb" data-page="8.52" data-line="3" id="l8.52.3"></span>ἡμῖν δ’ ἀρκέσει περὶ τῶν πραγμάτων, ὧν ἐκεῖνοι
<span class="lb" data-page="8.52" data-line="4" id="l8.52.4"></span>παντάπασιν ἀγνοοῦσι, διελθεῖν. ἄλλως μὲν ἐπὶ τοῖς ἐν γαστρὶ
<span class="lb" data-page="8.52" data-line="5" id="l8.52.5"></span>χυμοῖς κεφαλαλγοῦσι, τῶν ἀναφερομένων δηλονότι χυμῶν
<span class="lb" data-page="8.52" data-line="6" id="l8.52.6"></span>θερμαινόντων τε ἅμα καὶ διατεινόντων τὰ κατὰ τὴν κεφαλήν·
<span class="lb" data-page="8.52" data-line="7" id="l8.52.7"></span>ἄλλως δὲ τὰ τῶν ὑποχεομένων πάσχουσι φαντάσματα,
<span class="lb" data-page="8.52" data-line="8" id="l8.52.8"></span>μήτε θερμαινομένων τῶν ὀφθαλμῶν μήτε διατεινομένων,
<span class="lb" data-page="8.52" data-line="9" id="l8.52.9"></span>ἀλλὰ μόνον ἀτμοῦ διοδεύοντος αὐτούς· ἔτι τε πρὸς τούτοις
<span class="lb" data-page="8.52" data-line="10" id="l8.52.10"></span>ἑτέρως μὲν ὁ φραχθεὶς τὸν ἀπ’ ἐγκεφάλου καθήκοντα πόρον
<span class="lb" data-page="8.52" data-line="11" id="l8.52.11"></span>οὐχ ὁρᾷ, καὶ τούτῳ παραπλησίως μέν πως, ἑτέρως δὲ, ὁ
<span class="lb" data-page="8.52" data-line="12" id="l8.52.12"></span>διὰ τὴν τοῦ νωτιαίου φλεγμονὴν παρεθεὶς τὰ σκέλη· καθ’
<span class="lb" data-page="8.52" data-line="13" id="l8.52.13"></span>ἕτερον δὲ τρόπον ὁ τὴν φωνὴν ἀπολέσας ἢ βλαβείς. εἰς
<span class="lb" data-page="8.52" data-line="14" id="l8.52.14"></span>μὲν γὰρ τὰ σκέλη δύναμίς τις ἀφικνεῖσθαι κεκώλυται χωρὶς
<span class="lb" data-page="8.52" data-line="15" id="l8.52.15"></span>οὐσίας, εἰς δὲ τοὺς ὀφθαλμοὺς μετ’ οὐσίας, εἰς δὲ τὸν
<span class="lb" data-page="8.52" data-line="16" id="l8.52.16"></span>λάρυγγα τῆς ἀφικνουμένης ὕλης κεκώλυται τὸ πλῆθος· ἐπὶ
<span class="lb" data-page="8.52" data-line="17" id="l8.52.17"></span>δὲ τοῦ διὰ τὴν μεσοπλευρίων μυῶν σύντρησιν ἀφώνου γεγονότος
<span class="lb" data-page="8.52" data-line="18" id="l8.52.18"></span>ἀπόλωλε τελέως ἡ τῆς φωνῆς ὕλη. ὅστις δὲ ὁ τρόπος
<span class="lb" data-page="8.52" data-line="19" id="l8.52.19"></span>τοῖς σκέλεσι τῆς παραλύσεως γίνεται κατὰ τὰς εἰρημένας
<span class="pb" data-page="8.53" id="p8.53"></span>
<span class="lb" data-page="8.53" data-line="1" id="l8.53.1"></span>τοῦ νωτιαίου διαθέσεις, ὁ αὐτὸς καὶ τῷ λάρυγγι, τῶν νεύρων
<span class="lb" data-page="8.53" data-line="2" id="l8.53.2"></span>τῶν φωνητικῶν τμηθέντων ἢ βρόχῳ διαληφθέντων. ὀνομάζειν
<span class="lb" data-page="8.53" data-line="3" id="l8.53.3"></span>δὲ εἴωθα φωνητικὰ νεῦρα τὰ πρὸς ἡμῶν εὑρεθέντα, τῶν
<span class="lb" data-page="8.53" data-line="4" id="l8.53.4"></span>διδασκάλων μόνα τὰ παρὰ ταῖς ἀρτηρίαις εἰδότων. ἀκολουθεῖ
<span class="lb" data-page="8.53" data-line="5" id="l8.53.5"></span>μὲν οὖν κᾀκείνοις ὁμοίως κακωθεῖσιν ἀπώλεια φωνῆς, ὅτι
<span class="lb" data-page="8.53" data-line="6" id="l8.53.6"></span>καὶ τὰ τοῦ λάρυγγος ἴδια νεῦρα, τὰ παλινδρομοῦντα πρὸς ἐμοῦ
<span class="lb" data-page="8.53" data-line="7" id="l8.53.7"></span>κληθέντα, μόρια τῆς οὐσίας αὐτῶν ἐστιν· <span class="milestone ed2page" data-n="7.396" data-unit="ed2page" id="ed2page.7.396"></span>εἰς πολλὰ
<span class="lb" data-page="8.53" data-line="8" id="l8.53.8"></span>δὲ καὶ ἄλλα μόρια νενεμημένων <span class="milestone ed1page" data-n="3.257" data-unit="ed1page" id="ed1page.3.257"></span>αὐτῶν, οὐκ ἔχει προσηγορίαν
<span class="lb" data-page="8.53" data-line="9" id="l8.53.9"></span>οἰκειοτέραν τῆς τῶν φωνητικῶν, ἅπερ ἴδια τῶν τὴν
<span class="lb" data-page="8.53" data-line="10" id="l8.53.10"></span>φωνὴν ῥυθμιζόντων ὀργάνων ἐστίν. ὅ γε μὴν τρόπος τῆς
<span class="lb" data-page="8.53" data-line="11" id="l8.53.11"></span>βλάβης τοῖς μυσὶ τοῦ λάρυγγος ὁ αὐτός ἐστιν, εἴτε τὰ παλινδρομοῦντα
<span class="lb" data-page="8.53" data-line="12" id="l8.53.12"></span>νεῦρα κακωθείη, εἴτε τὰ παρὰ ταῖς ἀρτηρίαις,
<span class="lb" data-page="8.53" data-line="13" id="l8.53.13"></span>ἑκατέρως γὰρ ἀποροῦσι δυνάμεως ψυχικῆς, ἧς χωρὶς οὐχ οἷόν
<span class="lb" data-page="8.53" data-line="14" id="l8.53.14"></span>τε κατὰ προαίρεσιν αὐτοῖς κινεῖσθαι. καὶ μὴν καὶ ἡ τῶν κινούντων
<span class="lb" data-page="8.53" data-line="15" id="l8.53.15"></span>τὴν ἐπιγλωττίδα μυῶν τομὴ, τελέως μὲν ἄφωνον
<span class="lb" data-page="8.53" data-line="16" id="l8.53.16"></span>ἐργάζεται τὸ ζῶον· ἀλλ’ οὐ κατὰ τὸν αὐτὸν ἁπάντῃ τρόπον,
<span class="lb" data-page="8.53" data-line="17" id="l8.53.17"></span>οὐ μὴν οὐδὲ πάντῃ διαφερόντως, ἢ εἰ τὰ νεῦρα βλαβείη· τὸ
<span class="lb" data-page="8.53" data-line="18" id="l8.53.18"></span>κοινὸν γὰρ τῆς βλάβης ἀμφοῖν ἐστιν ἐν τῷ στερίσκεσθαι τὴν
<span class="pb" data-page="8.54" id="p8.54"></span>
<span class="lb" data-page="8.54" data-line="1" id="l8.54.1"></span>ἐπιγλωττίδα τῆς πρὸς τὴν κινοῦσαν ἀρχὴν συνεχείας, γίνεταί
<span class="lb" data-page="8.54" data-line="2" id="l8.54.2"></span>τε τοῦτο ἐάν τε τοὺς μῦς ἐάν τε τὰ νεῦρα τέμῃς, ἢ βρόχῳ
<span class="lb" data-page="8.54" data-line="3" id="l8.54.3"></span>διαλάβῃς, ἢ θλάσῃς, ἢ ὁπωσοῦν ἄλλως κακώσῃς. ἐγὼ γοῦν
<span class="lb" data-page="8.54" data-line="4" id="l8.54.4"></span>οἶδα καὶ ψυχθέντων ἐπὶ πλεῖον τῶν παλινδρομούντων νεύρων
<span class="lb" data-page="8.54" data-line="5" id="l8.54.5"></span>ἐν χειρουργίᾳ τινὶ κατὰ τράχηλον ἐν χειμῶνι γενομένῃ κακωθεῖσαν
<span class="lb" data-page="8.54" data-line="6" id="l8.54.6"></span>τὴν φωνὴν, ὡς ὀλίγου δεῖν ἀπολέσθαι· καὶ συνιέντες
<span class="lb" data-page="8.54" data-line="7" id="l8.54.7"></span>γε τοῦτ’ αὐτὸ θερμαίνουσι φαρμάκοις αὐτὴν ἀνεκαλεσάμεθα,
<span class="lb" data-page="8.54" data-line="8" id="l8.54.8"></span>τὴν κατὰ φύσιν κρᾶσιν ἀνακτησάμενοι τοῖς νεύροις. ὥσπερ
<span class="lb" data-page="8.54" data-line="9" id="l8.54.9"></span>δ’ ἐπὶ ταῖς τοῦ θώρακος συντρήσεσιν ἀπόλλυται ἡ φωνὴ στερήσει
<span class="lb" data-page="8.54" data-line="10" id="l8.54.10"></span>τῆς ὕλης, οὕτω κᾂν τὴν τραχεῖαν ἀρτηρίαν ὅλην διατεμῃς·
<span class="lb" data-page="8.54" data-line="11" id="l8.54.11"></span>οὐ γὰρ ἔτι παραγίνεται τὸ πνεῦμα πρὸς τὸ τῆς φωνῆς
<span class="lb" data-page="8.54" data-line="12" id="l8.54.12"></span>ἴδιον ὄργανον. ἑτέρῳ δὲ τρόπῳ ταὐτὸν ἐργάζεται βρόχος
<span class="lb" data-page="8.54" data-line="13" id="l8.54.13"></span>ὅλῳ τῷ τραχήλῳ περιτεθείς· ἀλλ’ οὗτος μὲν οὐκ ἄφωνον μόνον
<span class="lb" data-page="8.54" data-line="14" id="l8.54.14"></span>ἀποτελεῖ τὸ ζῶον, ἀλλὰ πνίγει, στερίσκων τῆς ἀναπνοῆς·
<span class="lb" data-page="8.54" data-line="15" id="l8.54.15"></span>ἡ δ’ ἀρτηρία διαρεθεῖσα φωνὴν μὲν βλάπτει, τῆς δ’ ἀναπνοῆς
<span class="lb" data-page="8.54" data-line="16" id="l8.54.16"></span>οὐκ ἀφαιρεῖται τὸ ζῶον· αἱ δὲ κυνάγχαι καλούμεναι,
<span class="lb" data-page="8.54" data-line="17" id="l8.54.17"></span>φλεγμοναὶ τῶν ἔνδον τοῦ λάρυγγος οὖσαι σωμάτων, ἀνάλογον
<span class="lb" data-page="8.54" data-line="18" id="l8.54.18"></span>ἀγχόνῃ στερίσκουσι τῆς ἀναπνοῆς, ἐμφράττουσαι τὸν
<span class="pb" data-page="8.55" id="p8.55"></span>
<span class="lb" data-page="8.55" data-line="1" id="l8.55.1"></span>πόρον αὐτῆς, διὸ δὴ καὶ μάλιστα τοῦ τῆς φωνῆς ὀργάνου πάθος
<span class="lb" data-page="8.55" data-line="2" id="l8.55.2"></span>ἴδιόν εἰσιν, ἐφεξῆς δὲ τῶν ἔξωθεν αὐτοῦ μυῶν ἡ βλάβη·
<span class="lb" data-page="8.55" data-line="3" id="l8.55.3"></span>τῶν δ’ ἄλλων ἁπάντων ὧν διῆλθον, οὐκ ἴδιον, ἀλλὰ κατὰ
<span class="lb" data-page="8.55" data-line="4" id="l8.55.4"></span>συμπάθειαν μᾶλλον. ἐκκόπτων γοῦν τις ἐκ τραχήλου χοιράδας
<span class="lb" data-page="8.55" data-line="5" id="l8.55.5"></span>ἐν τῷ βάθει κειμένας, εἶτα δὲ εἰς τὸ μὴ τεμεῖν τι ἀγγεῖον
<span class="lb" data-page="8.55" data-line="6" id="l8.55.6"></span>οὐ τῇ μήλῃ τέμνων τοὺς ὑμένας, ἀλλὰ τοῖς ὄνυξι διασπῶν,
<span class="lb" data-page="8.55" data-line="7" id="l8.55.7"></span>ἔλαθεν ὑπ’ ἀγνοίας συνδιασπάσας τὰ παλινδρομοῦντα νεῦρα·
<span class="lb" data-page="8.55" data-line="8" id="l8.55.8"></span>καὶ οὕτω τῶν μὲν χοιράδων ὑγιὲς ἀπέφηνε τὸ παιδάριον,
<span class="lb" data-page="8.55" data-line="9" id="l8.55.9"></span>ἄφωνον δὲ εἰργάσατο. καί τις ἄλλος ἕτερον παῖδα χειρουργῶν
<span class="lb" data-page="8.55" data-line="10" id="l8.55.10"></span>ὁμοίως ἡμίφωνον ἐποίησεν, ἐπὶ θατέρῳ μόνῳ νεύρῳ
<span class="lb" data-page="8.55" data-line="11" id="l8.55.11"></span>βλαβέντι· καὶ μέν τοι καὶ θαυμαστὸν ἐδόκει πᾶσιν, ὅτι μήτε
<span class="lb" data-page="8.55" data-line="12" id="l8.55.12"></span>τῆς τραχείας, μήτε τοῦ λάρυγγος παθόντων τι, τὴν φωνὴν
<span class="lb" data-page="8.55" data-line="13" id="l8.55.13"></span>βλαβῆναι συνέβη· δειχθέντων δ’ αὐτοῖς ὑπ’ ἐμοῦ τῶν φωνητικῶν
<span class="lb" data-page="8.55" data-line="14" id="l8.55.14"></span>νεύρων, ἐπαύσαντο θαυμάζοντες. ἐφ’ ὧν οὖν ἤτοι γ’
<span class="lb" data-page="8.55" data-line="15" id="l8.55.15"></span>ὕλης ἢ δυνάμεως ἡ χορηγία διαφθείρεται, πιθανῶς ἄν τις λέγοι
<span class="lb" data-page="8.55" data-line="16" id="l8.55.16"></span>βεβλάφθαι τὴν ἐνέργειαν, ἀβλαβοῦς φυλαττομένου τοῦ
<span class="lb" data-page="8.55" data-line="17" id="l8.55.17"></span>ποιοῦντος αὐτὴν μορίου· τὸ δ’ ὑπὸ χυμῶν ἢ ἀτμῶν ἑτέρωθεν
<span class="lb" data-page="8.55" data-line="18" id="l8.55.18"></span>ἡκόντων εἰς αὐτὸ βλαπτόμενον οὐκ ἂν εἰκότως ἀπαθὲς ﻿
<span class="pb" data-page="8.56" id="p8.56"></span>
<span class="lb" data-page="8.56" data-line="1" id="l8.56.1"></span>εἷναι λέγοιτο· πιθανῶς δ’ οὐδὲν ἧττον ἄν τις λέγοι κᾀπὶ
<span class="lb" data-page="8.56" data-line="2" id="l8.56.2"></span>τῶν γε στερισκομένων ὕλης τινὸς ἢ δυνάμεως βεβλάφθαι τὸ
<span class="lb" data-page="8.56" data-line="3" id="l8.56.3"></span>μόριον, εἴ γε ἐν τῷ παραλαμβάνειν ταῦτα τὴν κατὰ φύσιν
<span class="lb" data-page="8.56" data-line="4" id="l8.56.4"></span>εἶχε διοίκησιν. ὥστε κᾀκ τῆς τοιαύτης εἰς ἑκάτερον ἐπιχειρήσεως
<span class="lb" data-page="8.56" data-line="5" id="l8.56.5"></span>ἄχρηστος φαίνεται τῶν λογικῶν προβλημάτων ἡ σκέψις,
<span class="lb" data-page="8.56" data-line="6" id="l8.56.6"></span>οὐδὲν οὔτ’ <span class="milestone ed2page" data-n="7.397" data-unit="ed2page" id="ed2page.7.397"></span>εἰς τὴν διάγνωσιν τῶν παθῶν οὔτ’ εἰς τὴν
<span class="lb" data-page="8.56" data-line="7" id="l8.56.7"></span>ἴασιν οὔτ’ εἰς τὴν τῶν ἀποβησομένων πρόγνωσιν ὠφελοῦσα.
<span class="lb" data-page="8.56" data-line="8" id="l8.56.8"></span>θέασαι γοῦν, ὅπως ἐγὼ μηδ’ ἁψάμενος αὐτῆς διηγήσομαι
<span class="lb" data-page="8.56" data-line="9" id="l8.56.9"></span>θεραπείαν ἐκ τῆς τοῦ πεπονθότος τόπου γνώσεως εὑρεθεῖσαν.
<span class="lb" data-page="8.56" data-line="10" id="l8.56.10"></span>ἔχων τις ἐπικείμενον φάρμακον τοῖς τρισὶ δακτύλοις τῆς χειρὸς,
<span class="lb" data-page="8.56" data-line="11" id="l8.56.11"></span>ἔφασκε τριάκονθ’ ἡμερῶν ἤδη τὴν αἴσθησιν αὐτῶν ἀπολωλέναι,
<span class="lb" data-page="8.56" data-line="12" id="l8.56.12"></span>τῆς κινήσεως ἀβλαβοῦς φυλαττομένης, ὀνίνασθαί τε μηδὲν
<span class="lb" data-page="8.56" data-line="13" id="l8.56.13"></span>ὑπὸ τῶν ἐπιτιθεμένων φαρμάκων. ὅπερ οὖν εἴωθα ποιεῖν
<span class="lb" data-page="8.56" data-line="14" id="l8.56.14"></span>ἐπὶ τῶν τοιούτων, οὐδὲ τότε παρέλιπον, ἀλλ’ ἠρώτησα καλέσας
<span class="lb" data-page="8.56" data-line="15" id="l8.56.15"></span>τὸν προνοούμενον αὐτοῦ τῶν δακτύλων ἰατρὸν, ὁποίοις
<span class="lb" data-page="8.56" data-line="16" id="l8.56.16"></span>τισὶ χρησάμενος εἴη φαρμάκοις· ὡς δὲ τοῖς προσήκουσιν εὗρον,
<span class="lb" data-page="8.56" data-line="17" id="l8.56.17"></span>ἐζήτουν τὴν αἰτίαν τοῦ μηδὲν ὠφελεῖσθαι τὸν ἄνθρωπον,
<span class="pb" data-page="8.57" id="p8.57"></span>
<span class="lb" data-page="8.57" data-line="1" id="l8.57.1"></span>ἠρώτων τε τὰ προηγησάμενα συμπτώματα. τοῦ δὲ μήτε
<span class="lb" data-page="8.57" data-line="2" id="l8.57.2"></span>φλεγμονήν τινα μήτε ψύξιν μήτε πληγὴν αὐτῷ προηγήσασθαι
<span class="lb" data-page="8.57" data-line="3" id="l8.57.3"></span>φάντος, ἀλλ’ ἐκ τοῦ κατὰ βραχὺ τὴν αἴσθησιν ἀπολέσθαι,
<span class="lb" data-page="8.57" data-line="4" id="l8.57.4"></span>θαυμάζων πάλιν ἠρόμην, εἰ μὴ τῶν ἀνωτέρω τι μορίων
<span class="lb" data-page="8.57" data-line="5" id="l8.57.5"></span>ἐπλήγη. τοῦ δὲ κατὰ μὲν τὴν χεῖρα μηδὲν εἰπόντος, ἐν
<span class="lb" data-page="8.57" data-line="6" id="l8.57.6"></span>ἀρχῇ δὲ τοῦ μεταφρένου πληγῆναι φάσκοντος, αὖθις ἠρόμην
<span class="lb" data-page="8.57" data-line="7" id="l8.57.7"></span>ὅπως τε καὶ ὁπότ’ ἐπλήγη. καὶ μέντοι καὶ ἀποκριναμένου,
<span class="lb" data-page="8.57" data-line="8" id="l8.57.8"></span>κατὰ τὴν εἰς Ῥώμην ὁδὸν ἡνίκ’ ἐξέπεσε τοῦ ὀχήματος εἶναι τὸν
<span class="lb" data-page="8.57" data-line="9" id="l8.57.9"></span>χρόνον οὐ πολὺ πρότερον ἢ τοὺς δακτύλους ἄρξασθαι πάσχειν,
<span class="lb" data-page="8.57" data-line="10" id="l8.57.10"></span>ἐτεκμηράμην ἐν τῇ πρώτῃ τοῦ μετὰ τὸν ἕβδομον σπόνδυλον
<span class="lb" data-page="8.57" data-line="11" id="l8.57.11"></span>νεύρου διεκπτώσει μόριόν τι ἐπὶ τῇ πληγῇ φλεγμῆναν
<span class="lb" data-page="8.57" data-line="12" id="l8.57.12"></span>σκιῤῥώδη διάθεσιν ἐσχηκέναι. τοῦτο δ’ ἐνόησα, μεμαθηκὼς
<span class="lb" data-page="8.57" data-line="13" id="l8.57.13"></span>διὰ τῆς ἀνατομῆς, ὅτι τὰ νεῦρα κατὰ περιγραφὴν μὲν ἰδίαν,
<span class="lb" data-page="8.57" data-line="14" id="l8.57.14"></span>ὡς αἱ φλέβες, ἐκφυόμενα φαίνονται, καὶ δόξαις ἂν ἓν ἀκριβῶς
<span class="lb" data-page="8.57" data-line="15" id="l8.57.15"></span>ἕκαστον αὐτῶν ὑπάρχειν, ὥσπερ καὶ τὴν φλέβα· τὰ δ’
<span class="lb" data-page="8.57" data-line="16" id="l8.57.16"></span>ἐστὶν εὐθέως ἀπὸ τῆς ἀρχῆς πολλὰ, σφιγγόμενα ἅπαντα καὶ
<span class="lb" data-page="8.57" data-line="17" id="l8.57.17"></span>συνεχόμενα κοινοῖς περικλήμασιν ἀπὸ τῶν μηνίγγων ἐκπεφυκόσιν.
<span class="lb" data-page="8.57" data-line="18" id="l8.57.18"></span>καὶ τοίνυν τοῦ τελευταίου τῶν ἐκ τοῦ τραχήλου
<span class="pb" data-page="8.58" id="p8.58"></span>
<span class="lb" data-page="8.58" data-line="1" id="l8.58.1"></span>νεύρων ἡ ταπεινὴ μοῖρα πρὸς τοὺς μικροὺς ἀφικνεῖται δακτύλους,
<span class="lb" data-page="8.58" data-line="2" id="l8.58.2"></span>εἰς τὸ περιέχον αὐτοὺς διασπειρομένη δέρμα, καὶ
<span class="lb" data-page="8.58" data-line="3" id="l8.58.3"></span>προσέτι τοῦ μέσου δακτύλου τὸ ἥμισυ μέρος· ὅπερ δὴ καὶ
<span class="lb" data-page="8.58" data-line="4" id="l8.58.4"></span>θαυμασιώτατον ἐδόκει τοῖς ἰατροῖς, ὅτι τὸ ἥμισυ μόνον ἐφαίνετο
<span class="lb" data-page="8.58" data-line="5" id="l8.58.5"></span>πεπονθός· ἐμὲ δ’ αὐτὸ τοῦτο προσήγαγε μᾶλλον, ὡς
<span class="lb" data-page="8.58" data-line="6" id="l8.58.6"></span>ἐκεῖνο μόνον εἴη τοῦ νεύρου τὸ μέρος πεπονθὸς, ὃ κατὰ τὸν
<span class="lb" data-page="8.58" data-line="7" id="l8.58.7"></span>πῆχυν ἀποφυόμενον αὐτοῦ τελευτᾷ πρὸς τοὺς εἰρημένους δακτύλους·
<span class="lb" data-page="8.58" data-line="8" id="l8.58.8"></span>ἀποῤῥῖψαί τε κελεύσας τὸ φάρμακον, ὃ κατ’ αὐτῶν
<span class="lb" data-page="8.58" data-line="9" id="l8.58.9"></span>ἐπέκειτο, κατ’ ἐκεῖνο μάλιστα τῆς ῥάχεως ἐπέθηκα τὸ μέρος,
<span class="lb" data-page="8.58" data-line="10" id="l8.58.10"></span>ὃ τὴν ἀρχὴν εἶχε τοῦ πάσχοντος μορίου. καὶ οὕτως συνέβη,
<span class="lb" data-page="8.58" data-line="11" id="l8.58.11"></span>καθάπερ ἐδόκει τοῖς ὁρῶσι, θαυμάσιόν τε καὶ παράδοξον, οἱ
<span class="lb" data-page="8.58" data-line="12" id="l8.58.12"></span>τῆς χειρὸς δάκτυλοι διὰ τῶν ἐπιτιθεμένων τῇ ῥάχει φαρμάκων
<span class="lb" data-page="8.58" data-line="13" id="l8.58.13"></span>θεραπευόμενοι. κᾀπειδὴ τελέως ἀπηλλάγη τοῦ πάθους, ζήτησις
<span class="lb" data-page="8.58" data-line="14" id="l8.58.14"></span>ἐγένετο τοῖς ἰατροῖς, ἥτις ποτ’ ἦν ἡ διάθεσις τῶν νεύρων,
<span class="lb" data-page="8.58" data-line="15" id="l8.58.15"></span>ἐν ᾗ τὴν μὲν κίνησιν αὐτῶν σώζεσθαι συμβαίνει, τὴν δ’
<span class="lb" data-page="8.58" data-line="16" id="l8.58.16"></span>αἴσθησιν ἀπόλλυσθαι. κᾀγὼ τὸ λελεγμένον ἤδη τισὶ τῶν ἔμπροσθεν
<span class="lb" data-page="8.58" data-line="17" id="l8.58.17"></span>ἰατρῶν εἶπον, ὡς ἡ μὲν αἴσθησις ἐν τῷ πάσχειν, ἡ
<span class="lb" data-page="8.58" data-line="18" id="l8.58.18"></span>δὲ κίνησις ἐν τῷ ποιεῖν τι γίνοιτο· καὶ διὰ τοῦτο ῥώμης μὲν
<span class="pb" data-page="8.59" id="p8.59"></span>
<span class="lb" data-page="8.59" data-line="1" id="l8.59.1"></span>δεῖ τῷ κινήσοντι, τῷ δ’ αἰσθησομένῳ καὶ ἡ βραχυτάτη δύναμις
<span class="lb" data-page="8.59" data-line="2" id="l8.59.2"></span>ἀρκεῖ. δόξαντος δ’ αὐτοῖς ὀρθῶς εἰρῆσθαι τοῦ λόγου,
<span class="lb" data-page="8.59" data-line="3" id="l8.59.3"></span>τί οὖν, εἶπον, οὐ καὶ τοὐναντίον ἐθεάσασθέ ποτε, τῆς αἰσθήσεως
<span class="lb" data-page="8.59" data-line="4" id="l8.59.4"></span>σωζομένης ἐκλελοιπυῖαν τὴν κίνησιν; οἱ μὲν οὖν ἄλλοι
<span class="lb" data-page="8.59" data-line="5" id="l8.59.5"></span>σχεδὸν πάντες οὐδέποθ’ <span class="milestone ed2page" data-n="7.398" data-unit="ed2page" id="ed2page.7.398"></span>ἑωρακέναι τοῦτ’ ἔφασαν,
<span class="lb" data-page="8.59" data-line="6" id="l8.59.6"></span>εἷς δέ τις ὡμολόγει, καὶ τοὔνομά γε τοῦ παθόντος ἔλεγε, καὶ
<span class="lb" data-page="8.59" data-line="7" id="l8.59.7"></span>μάρτυρας ἐπηγγέλλετο παρέξειν. δόξαντος δὲ τούτου μάχεσθαι
<span class="lb" data-page="8.59" data-line="8" id="l8.59.8"></span>τοῖς εἰρημένοις ἐπὶ <span class="milestone ed1page" data-n="3.258" data-unit="ed1page" id="ed1page.3.258"></span>τῶν κινουμένων μὲν μορίων,
<span class="lb" data-page="8.59" data-line="9" id="l8.59.9"></span>οὐ μὴν αἰσθανομένων· ὅσον μὲν γὰρ ἐπ’ ἐκείνῳ τῷ λόγῳ,
<span class="lb" data-page="8.59" data-line="10" id="l8.59.10"></span>παντάπασιν ἀδύνατόν ἐστιν ἀπωλωλυίας αἰσθήσεως ἔτι κινεῖσθαι
<span class="lb" data-page="8.59" data-line="11" id="l8.59.11"></span>κατὰ προαίρεσιν· αὖθις ἐδέοντό μου τὴν αἰτίαν
<span class="lb" data-page="8.59" data-line="12" id="l8.59.12"></span>ἀκοῦσαι τῶν φαινομένων ἀμφοτέρων. ἔστι δὲ σαφὴς τοῖς
<span class="lb" data-page="8.59" data-line="13" id="l8.59.13"></span>ἐπισταμένοις ἀνατομῆς νεύρων, οὖσα τοιάδε· ἅπασα μὲν ἡ
<span class="lb" data-page="8.59" data-line="14" id="l8.59.14"></span>καθ’ ὁρμὴν κίνησις ὑπὸ μυῶν γίνεται· νεῦρον γὰρ οὐδέν
<span class="lb" data-page="8.59" data-line="15" id="l8.59.15"></span>ἐστιν αὐτὸ καθ’ ἑαυτὸ χωρὶς μυὸς οὐδὲ μίαν ἐργαζόμενον ἐν
<span class="lb" data-page="8.59" data-line="16" id="l8.59.16"></span>τοῖς τοῦ ζώου μορίοις οὐδαμόθι τοιαύτην ἐνέργειαν, ἀλλὰ
<span class="lb" data-page="8.59" data-line="17" id="l8.59.17"></span>διὰ μέσων τῶν μυῶν πάσας τὰς προαιρετικὰς ὀνομαζομένας
<span class="lb" data-page="8.59" data-line="18" id="l8.59.18"></span>κινήσεις ἐπιτελεῖ. καθήκουσιν δ’ εἰς τὰ κινηθησόμενα μόρια
<span class="pb" data-page="8.60" id="p8.60"></span>
<span class="lb" data-page="8.60" data-line="1" id="l8.60.1"></span>ποτὲ μὲν ἄντικρυς οἱ μύες αὐτοὶ, ποτὲ δὲ διὰ μέσων τενόντων,
<span class="lb" data-page="8.60" data-line="2" id="l8.60.2"></span>οὓς ἀπονευρώσεις ἔνιοι προσαγορεύουσιν. ἐκ τούτου
<span class="lb" data-page="8.60" data-line="3" id="l8.60.3"></span>τοῦ γένους εἰσὶ καὶ οἱ τοὺς δακτύλους κινοῦντες τένοντες,
<span class="lb" data-page="8.60" data-line="4" id="l8.60.4"></span>ὁμοίως τοῖς τόνοις ὀνομαζομένοις ὑφ’ Ἱπποκράτους περιφερεῖς.
<span class="lb" data-page="8.60" data-line="5" id="l8.60.5"></span>ἐὰν μὲν οὖν τὰ τῶν μυῶν νεῦρα πάθῃ, τὴν κίνησιν
<span class="lb" data-page="8.60" data-line="6" id="l8.60.6"></span>ἀπολλύουσιν οἱ δάκτυλοι· τῶν δ’ εἰς τὸ δέρμα παραγινομένων
<span class="lb" data-page="8.60" data-line="7" id="l8.60.7"></span>παθόντων ἡ κατὰ τὴν ἁφὴν αἴσθησις διαφθείρεται·
<span class="lb" data-page="8.60" data-line="8" id="l8.60.8"></span>κατὰ δὲ τὰς ὅλων τῶν κώλων παραλύσεις, ὡς ἂν τῆς κοινῆς
<span class="lb" data-page="8.60" data-line="9" id="l8.60.9"></span>ἀρχῆς πεπονθυίας, ἀμφότεραι συναπόλλυνται, κινήσεις τε
<span class="lb" data-page="8.60" data-line="10" id="l8.60.10"></span>καὶ αἰσθήσεις. καὶ τόν γε πρωτοπαθοῦντα τόπον ἐκ τοῦ
<span class="lb" data-page="8.60" data-line="11" id="l8.60.11"></span>πλήθους τῶν βεβλαμμένων νεύρων μόνον ἔστιν ἐξευρεῖν, ἐάν
<span class="lb" data-page="8.60" data-line="12" id="l8.60.12"></span>γέ τις ἀκριβῶς ἴδῃ τὰς κοινὰς αὐτῶν ἀρχὰς, ἃς ἐν τῇ τῶν
<span class="lb" data-page="8.60" data-line="13" id="l8.60.13"></span>νεύρων ἀνατομῇ διῆλθον, οὐδενὸς τῶν πρὸ ἐμοῦ τὴν ἀνατομὴν
<span class="lb" data-page="8.60" data-line="14" id="l8.60.14"></span>ταύτην ἀκριβώσαντος, ἀλλὰ τῶν μὲν μεῖζον, τῶν δ’
<span class="lb" data-page="8.60" data-line="15" id="l8.60.15"></span>ἔλαττον σφαλέντων. ὁ δ’ οὖν γεγυμνασμένος ἐν αὐτοῖς μόνος
<span class="lb" data-page="8.60" data-line="16" id="l8.60.16"></span>ἀκριβῶς λογίζεσθαι δύναται, κατὰ τίνα σπόνδυλον ὁ νωτιαῖος
<span class="lb" data-page="8.60" data-line="17" id="l8.60.17"></span>ἔπαθεν, ἤτοι γε ὅλος, ἢ τὸ ἕτερον αὐτοῦ μέρος·
<span class="lb" data-page="8.60" data-line="18" id="l8.60.18"></span>ἔστιν ὅτε γὰρ ἐν τῷ δεξιῷ μόνον αὐτοῦ μορίῳ τὸ πάθος ἐστὶ, ﻿
<span class="pb" data-page="8.61" id="p8.61"></span>
<span class="lb" data-page="8.61" data-line="1" id="l8.61.1"></span>μηδὲν θατέρου παθόντος· ἢ πάλιν τοὐναντίον, ἀπαθὲς μὲν
<span class="lb" data-page="8.61" data-line="2" id="l8.61.2"></span>ἔμεινε τοῦτο, μόνον δ’ ἔπαθε τὸ εὐώνυμον· καὶ κατὰ τοῦτο
<span class="lb" data-page="8.61" data-line="3" id="l8.61.3"></span>ποτὲ μὲν ἅπαντα τὰ ἐν τοῖς εὐωνύμοις παραλύεται, τῶν δεξιῶν
<span class="lb" data-page="8.61" data-line="4" id="l8.61.4"></span>ἀπαθῶν φυλαττομένων, ἐνίοτε δ’ ἔμπαλιν ἔπαθέ τε
<span class="lb" data-page="8.61" data-line="5" id="l8.61.5"></span>καὶ παρελύθη τὰ δεξιὰ μέρη μόνον. μηδὲν μέντοι παθόντος
<span class="lb" data-page="8.61" data-line="6" id="l8.61.6"></span>αὐτοῦ τοῦ νωτιαίου, μόνης δὲ μιᾶς ἐκφύσεως νεύρου, τῶν
<span class="lb" data-page="8.61" data-line="7" id="l8.61.7"></span>μορίων ἐκείνων παρακολουθεῖ παράλυσις, εἰς ἃ τὸ νεῦρον
<span class="lb" data-page="8.61" data-line="8" id="l8.61.8"></span>διασπείρεται· καὶ μὴν καὶ δύο καὶ τρεῖς ἐνίοτε μόναι τῶν
<span class="lb" data-page="8.61" data-line="9" id="l8.61.9"></span>ἐκφύσεων ἔπαθον, ἀπαθοῦς τοῦ νωτιαίου φυλαχθέντος.
<span class="lb" data-page="8.61" data-line="10" id="l8.61.10"></span>οὕτως γοῦν ἐπεπόνθει καὶ ὁ τἄλλα τῆς χειρὸς ἅπαντα παραλυθεὶς,
<span class="lb" data-page="8.61" data-line="11" id="l8.61.11"></span>ὡς μήτε αἰσθάνεσθαι μήτε κινεῖσθαι, κατὰ δὲ τοὺς
<span class="lb" data-page="8.61" data-line="12" id="l8.61.12"></span>τρεῖς δακτύλους μόνους ἔχων διασωζομένην τὴν αἴσθησιν.
<span class="lb" data-page="8.61" data-line="13" id="l8.61.13"></span>ἄλλῳ δ’ οὐκ αὐτὴ μόνον, ἀλλὰ καὶ αἱ κινήσεις ἐσώζοντο
<span class="lb" data-page="8.61" data-line="14" id="l8.61.14"></span>τῶν μυῶν ἐκείνων, εἰς οὓς ἡ μετὰ τὸν ἕβδομον
<span class="lb" data-page="8.61" data-line="15" id="l8.61.15"></span>σπόνδυλον ἔκφυσις διενέμετο. καί τις ἄλλος ἐκ καταπτώσεως
<span class="lb" data-page="8.61" data-line="16" id="l8.61.16"></span>σφοδρᾶς ἐκείνους μόνους τοὺς μῦς παρελύθη τοὺς ἐκ
<span class="lb" data-page="8.61" data-line="17" id="l8.61.17"></span>τούτου τοῦ νεύρου λαμβάνοντας μόρια· τῷ δ’ αὐτῷ τούτῳ
<span class="lb" data-page="8.61" data-line="18" id="l8.61.18"></span>καὶ τοῦ δέρματος ἐκεῖνα μόνα τὴν αἴσθησιν ἀπώλεσεν, ὅσα
<span class="pb" data-page="8.62" id="p8.62"></span>
<span class="lb" data-page="8.62" data-line="1" id="l8.62.1"></span>παρὰ τοῦ λελεγμένου νεύρου τὰς ἀπονεμήσεις ἐλάμβανεν.
<span class="lb" data-page="8.62" data-line="2" id="l8.62.2"></span>ὅστις οὖν βούλεται γνωρίζειν, ἐν ποίῳ σπονδύλῳ τὸ πάθος
<span class="lb" data-page="8.62" data-line="3" id="l8.62.3"></span>ἐστὶν, ἤτοι μόνης τῆς ἐκφύσεως νεύρου τινὸς, ἢ καὶ τοῦ νωτιαίου
<span class="lb" data-page="8.62" data-line="4" id="l8.62.4"></span>μυελοῦ, κατὰ τὴν τῶν νεύρων ἀνατομὴν γυμνασάσθω,
<span class="lb" data-page="8.62" data-line="5" id="l8.62.5"></span>μέθοδον <span class="milestone ed2page" data-n="7.399" data-unit="ed2page" id="ed2page.7.399"></span>ἔχων ἐν ἅπασι κοινὴν, τοὺς παραλυθέντας
<span class="lb" data-page="8.62" data-line="6" id="l8.62.6"></span>μῦς ἐπισκοπεῖν ἅμα τῷ τὴν αἴσθησιν ἀπολωλεκότι δέρματι.
<span class="lb" data-page="8.62" data-line="7" id="l8.62.7"></span>τοῦ μὲν γὰρ νωτιαίου παθόντος ὅλου κατά τινα σπόνδυλον,
<span class="lb" data-page="8.62" data-line="8" id="l8.62.8"></span>ἅπαντα τὰ κάτω μέρη παραλύεται· κατὰ δὲ τὸ ἕτερον μέρος
<span class="lb" data-page="8.62" data-line="9" id="l8.62.9"></span>εἰ βλαβείη, θατέρου μένοντος ἀπαθοῦς, ἐν τοῖς κατ’ εὐθὺ
<span class="lb" data-page="8.62" data-line="10" id="l8.62.10"></span>μέρεσιν ἡ παράλυσις ἔσται μόνον· εἰ δὲ ῥῖζα νεύρου πάθοι,
<span class="lb" data-page="8.62" data-line="11" id="l8.62.11"></span>τὰ μὲν ἄλλα τὰ κάτω τοῦ πεπονθότος οὐδὲν πείσεται, μόνα
<span class="lb" data-page="8.62" data-line="12" id="l8.62.12"></span>δ’ ἐκεῖνα παραλυθήσεται τῶν μορίων, εἰς ἃ ἕκαστον τῶν νεύρων
<span class="lb" data-page="8.62" data-line="13" id="l8.62.13"></span>διασπείρεται. ταῦτ’ οὖν ἐὰν ἀκριβῶς μάθῃς, οὐκέτ’
<span class="lb" data-page="8.62" data-line="14" id="l8.62.14"></span>ἐνοχλήσεις τοῖς παραλελυμένοις κώλοις, ἀφεὶς τὴν ῥάχιν, ἀλλ’
<span class="lb" data-page="8.62" data-line="15" id="l8.62.15"></span>ἐπ’ ἐκείνην ἀφικόμενος ἐκθεραπεύσεις τὸ πεπονθός. οὕτω
<span class="lb" data-page="8.62" data-line="16" id="l8.62.16"></span>δὲ κᾂν μὴ κατὰ τὴν ῥάχιν, ἀλλὰ κατά τι τῶν μετὰ ταύτην
<span class="lb" data-page="8.62" data-line="17" id="l8.62.17"></span>χωρίων τὸ νεῦρον πάθῃ, γνωρίσεις ἐκ τῶν μυῶν τε καὶ τοῦ
<span class="pb" data-page="8.63" id="p8.63"></span>
<span class="lb" data-page="8.63" data-line="1" id="l8.63.1"></span>δέρματος. τὸ μὲν οὖν δέρμα ῥᾳδίως γνωρίσεις, ὑποπῖπτόν
<span class="lb" data-page="8.63" data-line="2" id="l8.63.2"></span>γε τοῖς ὀφθαλμοῖς· οἱ δὲ μύες ἐκ τῶν ἀπολωλυιῶν ἐνεργειῶν
<span class="lb" data-page="8.63" data-line="3" id="l8.63.3"></span>διαγινώσκονται. χρὴ τοίνυν σε καὶ περὶ τῶν μυῶν
<span class="lb" data-page="8.63" data-line="4" id="l8.63.4"></span>ἀνατομὴν γεγυμνάσθαι, καὶ γινώσκειν ἧστινος ἕκαστος ἐνεργείας
<span class="lb" data-page="8.63" data-line="5" id="l8.63.5"></span>ἐστὶν ὄργανον· οὕτω γὰρ ὑπάρξει σοι μόνως διακρίνειν
<span class="lb" data-page="8.63" data-line="6" id="l8.63.6"></span>δύνασθαι, τίνων μὲν ἀπόλλυται μορίων ἡ ἐνέργεια, μηδὲν
<span class="lb" data-page="8.63" data-line="7" id="l8.63.7"></span>νόσημα τῆς σωματικῆς οὐσίας αὐτῶν πασχούσης, τίνων δὲ
<span class="lb" data-page="8.63" data-line="8" id="l8.63.8"></span>νόσημα προηγεῖται, γινόμενον, ἢ γεγονός. οἶσθα δὲ τά τε
<span class="lb" data-page="8.63" data-line="9" id="l8.63.9"></span>γένη τῶν νοσημάτων καὶ τὰς διαφορὰς ἁπάσας ἐν ἑτέρῳ
<span class="lb" data-page="8.63" data-line="10" id="l8.63.10"></span>βιβλίῳ γεγραμμένας, ὃ περὶ τῆς τῶν νοσημάτων διαφορᾶς
<span class="lb" data-page="8.63" data-line="11" id="l8.63.11"></span>ἐπιγέγραπται, καθάπερ ἐν ἑτέρῳ περὶ τῆς τῶν συμπτωμάτων
<span class="lb" data-page="8.63" data-line="12" id="l8.63.12"></span>διαφορᾶς· ἀλλὰ καὶ περὶ τῆς τῶν αἰτίων ἑκατέρων
<span class="lb" data-page="8.63" data-line="13" id="l8.63.13"></span>ἰδίᾳ γέγραπται, καθ’ ἓν μέν τι περὶ τῆς τῶν νοσημάτων,
<span class="lb" data-page="8.63" data-line="14" id="l8.63.14"></span>ἐν τρισὶ δὲ περὶ τῆς τῶν συμπτωμάτων· ἐν οἷς ἅπασι γεγυμνάσθαι
<span class="lb" data-page="8.63" data-line="15" id="l8.63.15"></span>προσήκει τὸν μέλλοντα ῥᾳδίως εὑρήσειν τε καὶ
<span class="lb" data-page="8.63" data-line="16" id="l8.63.16"></span>διακρινεῖν αἰτίαν καὶ πάθος καὶ τόπον πεπονθότα. κατὰ
<span class="lb" data-page="8.63" data-line="17" id="l8.63.17"></span>συνδρομὰς μὲν γὰρ οὐχ οἷόν τε πάντα διδάξαι, καίτοι γ’
<span class="lb" data-page="8.63" data-line="18" id="l8.63.18"></span>ἀξιούντων οὕτω τῶν ἐμπειρικῶν· ἀλλὰ τά τε προηγησάμενα
<span class="pb" data-page="8.64" id="p8.64"></span>
<span class="lb" data-page="8.64" data-line="1" id="l8.64.1"></span>καὶ τὰ παρόντα συμπτώματα γνοὺς ἀκριβῶς τις, ἐπί τε τὴν
<span class="lb" data-page="8.64" data-line="2" id="l8.64.2"></span>διὰ τῆς θεραπευτικῆς μεθόδου πεῖραν ἀφικόμενος, εὑρήσει τὸ
<span class="lb" data-page="8.64" data-line="3" id="l8.64.3"></span>πεπονθὸς ἅμα τῇ διαθέσει. καὶ πλεῖστον τοῦτ’ ἔστιν ἐπὶ
<span class="lb" data-page="8.64" data-line="4" id="l8.64.4"></span>τῶν ἐν τῷ βάθει τοῦ σώματος τεταγμένων μορίων, ὡς ὀλίγον
<span class="lb" data-page="8.64" data-line="5" id="l8.64.5"></span>ἔμπροσθεν ἐπὶ τὴν αἴσθησιν ἢ κίνησιν ἀπολλύντων ἐδείξαμεν.
<span class="lb" data-page="8.64" data-line="6" id="l8.64.6"></span>ἴσως μὲν οὐδὲν χεῖρον ἔτι παραγράψαι τινὰ τῶν γεγονότων,
<span class="lb" data-page="8.64" data-line="7" id="l8.64.7"></span>ὁποῖα καὶ ταῦτ’ ἐστίν. παιδίον ὡς ἐτῶν ἓξ ἀκουσίως ἀποπατεῖν
<span class="lb" data-page="8.64" data-line="8" id="l8.64.8"></span>ἤρξατο, παραλυθέντος ἐξαίφνης αὐτῷ τοῦ κατὰ τὴν
<span class="lb" data-page="8.64" data-line="9" id="l8.64.9"></span>ἕδραν μυός· ἐγένετο δὲ καὶ γέροντί ποτε τοιοῦτον σύμπτωμα·
<span class="lb" data-page="8.64" data-line="10" id="l8.64.10"></span>καί τινι πάλιν ἑτέρῳ παιδίῳ περὶ τεσσαρεσκαιδεκάτην ἡλικίαν
<span class="lb" data-page="8.64" data-line="11" id="l8.64.11"></span>ἀκούσιος ἔκκρισις ἐγένετο διαχωρημάτων, ἅμα τοῖς
<span class="lb" data-page="8.64" data-line="12" id="l8.64.12"></span>κατὰ τὴν κύστιν ἀλγήμασι, καὶ ἄλλῳ μετὰ τῆς τῶν οὔρων
<span class="lb" data-page="8.64" data-line="13" id="l8.64.13"></span>ἐπισχέσεως· ἄλλῳ δὲ πάλιν ἀκουσίως ἐξεκρίνετο τὰ οὖρα, καὶ
<span class="lb" data-page="8.64" data-line="14" id="l8.64.14"></span>ἄλλῳ καὶ ταῦτα καὶ τὰ διαχωρήματα. χρὴ τοίνυν ἐπὶ τῶν τοιούτων
<span class="lb" data-page="8.64" data-line="15" id="l8.64.15"></span>ἁπάντων πυνθάνεσθαι τὰ προγεγονότα· τοὐπίπαν γὰρ
<span class="lb" data-page="8.64" data-line="16" id="l8.64.16"></span>ἤτοι ψύξις τις ἢ πληγὴ κατὰ ῥάχιν αὐτῶν ἡγεῖται· ἡ μὲν
<span class="lb" data-page="8.64" data-line="17" id="l8.64.17"></span>ψύξις, ἕνα μόνον τὸν πεπονθότα βλάπτουσα μῦν, ἡ πληγὴ δὲ ﻿
<span class="pb" data-page="8.65" id="p8.65"></span>
<span class="lb" data-page="8.65" data-line="1" id="l8.65.1"></span>πλείους ὡς τὰ πολλά· πάνυ γάρ ἐστι σπάνιον ἐπὶ πληγῇ
<span class="lb" data-page="8.65" data-line="2" id="l8.65.2"></span>ῥάχεως ἕνα μῦν παθεῖν, ὡς ἂν τῶν ἐκφυομένων τοῦ νωτιαίου
<span class="lb" data-page="8.65" data-line="3" id="l8.65.3"></span>νεύρων εἰς πλείονας μῦς κατασχιζομένων. ἀλλὰ καὶ
<span class="lb" data-page="8.65" data-line="4" id="l8.65.4"></span>διὰ πληγὴν αὐτοῦ τοῦ πεπονθότος μυὸς, ἀμεληθείσης
<span class="lb" data-page="8.65" data-line="5" id="l8.65.5"></span>ἐνίοτε καὶ σκιῤῥωθείσης τῆς ἐπιγενομένης, ἠκολούθησε
<span class="lb" data-page="8.65" data-line="6" id="l8.65.6"></span>παράλυσις αὐτοῦ· ἔσται δὲ καὶ τοῦτο σπάνιον· ἀλλ’ ἥ γε
<span class="lb" data-page="8.65" data-line="7" id="l8.65.7"></span>ψύξις ἔβλαψε πολλάκις ἕνα μῦν, καὶ μάλιστα τῶν ἐπιπολῆς
<span class="lb" data-page="8.65" data-line="8" id="l8.65.8"></span>κατὰ τὴν ἕδραν, ἤτοι καθίσαντος ἐπὶ ψυχροῦ λίθου
<span class="lb" data-page="8.65" data-line="9" id="l8.65.9"></span>τινὸς, ἢ ἐν ὕδατι <span class="milestone ed2page" data-n="7.400" data-unit="ed2page" id="ed2page.7.400"></span>ψυχρῷ διατρίψαντος ἐπιπλέον.
<span class="lb" data-page="8.65" data-line="10" id="l8.65.10"></span>ὁ γοῦν παῖς ὁ βλαβεὶς τὴν κύστιν τε καὶ κατὰ τὴν ἕδραν,
<span class="lb" data-page="8.65" data-line="11" id="l8.65.11"></span>ἐν ποταμῷ θηρεύων ἰχθῦς, ἔπαθεν οὕτως· ἐνίοις δὲ
<span class="lb" data-page="8.65" data-line="12" id="l8.65.12"></span>νηξαμένοις ἐν ὕδατι ψυχρῷ τὸ τοιοῦτο συνέβη. τοὺς μὲν
<span class="lb" data-page="8.65" data-line="13" id="l8.65.13"></span>οὕτω παθόντας ἰάσασθαι <span class="milestone ed1page" data-n="3.259" data-unit="ed1page" id="ed1page.3.259"></span>προσήκει θερμαίνοντα βοηθήματα
<span class="lb" data-page="8.65" data-line="14" id="l8.65.14"></span>τοῖς πεπονθόσιν τόποις προσφέροντας· οἷς δὲ τῶν
<span class="lb" data-page="8.65" data-line="15" id="l8.65.15"></span>ἀπὸ τοῦ νωτιαίου νεύρων ἔπαθέ τι, τῇ ῥάχει προσακτέον
<span class="lb" data-page="8.65" data-line="16" id="l8.65.16"></span>τὰ βοηθήματα. πολλάκις γε μὴν ἐπὶ καταπτώσεσιν ἀφ’
<span class="lb" data-page="8.65" data-line="17" id="l8.65.17"></span>ὑψηλοῦ τόπου γενομέναις, ἢ πληγαῖς σφοδραῖς, ἰσχυρῶς
<span class="lb" data-page="8.65" data-line="18" id="l8.65.18"></span>παθούσης τῆς ῥάχεως, ἡ φλεγμονὴ μέχρι πλειόνων ἐκταθεῖσα
<span class="pb" data-page="8.66" id="p8.66"></span>
<span class="lb" data-page="8.66" data-line="1" id="l8.66.1"></span>μορίων οὐ μόνους τοὺς μῦς ἔβλαψεν, ἀλλὰ καὶ τὴν
<span class="lb" data-page="8.66" data-line="2" id="l8.66.2"></span>κύστιν· ἐφ’ ὧν ἴσχεται τὰ οὖρα, διὰ τὸ τὴν κύστιν αὐτὴν
<span class="lb" data-page="8.66" data-line="3" id="l8.66.3"></span>παθεῖν· ἐνίοις δ’ οὐ ταῦτα μόνον, ἀλλὰ καὶ τὰ διαχωρήματα
<span class="lb" data-page="8.66" data-line="4" id="l8.66.4"></span>τελέως ἐπεσχέθη, παθόντων δηλονότι τῶν ἐντέρων.
<span class="lb" data-page="8.66" data-line="5" id="l8.66.5"></span>ὥσπερ γὰρ οἱ μύες εἰς τὰς προαιρετικὰς ἐνεργείας
<span class="lb" data-page="8.66" data-line="6" id="l8.66.6"></span>βλάπτουσι παθόντες, οὕτω τὰ ἔντερα καὶ ἡ κύστις εἰς
<span class="lb" data-page="8.66" data-line="7" id="l8.66.7"></span>τὰς φυσικὰς, ἐπειδὴ περιστελλομένων αὐτῶν ἐκκρίνεται τὰ
<span class="lb" data-page="8.66" data-line="8" id="l8.66.8"></span>περιεχόμενα.
</p>
          </article>

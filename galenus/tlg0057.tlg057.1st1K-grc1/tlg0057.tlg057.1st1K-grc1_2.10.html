<article xmlns="http://www.w3.org/1999/xhtml" id="urn:cts:greekLit:tlg0057.tlg057.1st1K-grc1:2.10">
<span class="pb page1" data-page="8.120" id="p8.120"></span>
<span class="milestone ed1page page1" data-n="3.267" data-unit="ed1page" id="ed1page.3.267"></span>
<span class="milestone ed2page page1" data-n="7.418" data-unit="ed2page" id="ed2page.7.418"></span>
            <p>
<span class="lb" data-page="8.120" data-line="3" id="l8.120.3"></span><span class="milestone ed2page" data-n="7.419" data-unit="ed2page" id="ed2page.7.419"></span>Ἐγὼ δ’ ἠξίουν Ἀρχιγένη μετὰ τοσούτους
<span class="lb" data-page="8.120" data-line="4" id="l8.120.4"></span>ἰατροὺς γεγονότα προσθεῖναί τι τῇ σαφηνείᾳ τῆς
<span class="lb" data-page="8.120" data-line="5" id="l8.120.5"></span>διδασκαλίας, οὐκ ἀφελεῖν τοσοῦτον, ὡς μηδ’ ἡμᾶς αὐτοὺς
<span class="lb" data-page="8.120" data-line="6" id="l8.120.6"></span>νοεῖν ἃ λέγει, γεγηρακότας ἐν τοῖς ἔργοις τῆς τέχνης. ὅπερ
<span class="lb" data-page="8.120" data-line="7" id="l8.120.7"></span>οὖν ἐκεῖνον ἐχρῆν πεποιηκέναι, τοῦτ’ ἐγὼ πειράσομαι πρᾶξαι,
<span class="lb" data-page="8.120" data-line="8" id="l8.120.8"></span>καὶ δεῖξαι μὲν πρῶτον ἐν τῷ καθόλου τὴν μέθοδον ᾗ προσήκει
<span class="lb" data-page="8.120" data-line="9" id="l8.120.9"></span>χρώμενον αὐτόν θ’ εὑρίσκειν τοὺς πεπονθότας τόπους,
<span class="lb" data-page="8.120" data-line="10" id="l8.120.10"></span>ἑτέροις δὲ τὴν ὁδὸν ὑφηγεῖσθαι. μέθοδος μὲν οὖν ἐστιν, ὡς
<span class="lb" data-page="8.120" data-line="11" id="l8.120.11"></span>κᾀν τῷ πρὸ τούτου λέλεκται βιβλίῳ, τοιάδε. πρῶτον ζητῆσαι
<span class="lb" data-page="8.120" data-line="12" id="l8.120.12"></span>χρὴ, πότερον ἴδια σημεῖα καθ’ ἕκαστον τόπον, ὅπως
<span class="lb" data-page="8.120" data-line="13" id="l8.120.13"></span>ἂν πάσχῃ, δυνατὸν εὑρεῖν ἐστιν, ἢ καθ’ ἕκαστον τῶν παθῶν
<span class="lb" data-page="8.120" data-line="14" id="l8.120.14"></span>ἀλλοιοῦται. δεύτερον ἐπὶ τῷδε, πότερον ἑκάστου τῶν παθῶν
<span class="lb" data-page="8.120" data-line="15" id="l8.120.15"></span>ἴδια σημεῖά ἐστιν, ἢ καθ’ ἕκαστον μόριον ὑπαλλάττεται,
<span class="lb" data-page="8.120" data-line="16" id="l8.120.16"></span>καὶ χρὴ τόπου τε ἅμα καὶ πάθους μνημονεύσαντας λέγειν
<span class="lb" data-page="8.120" data-line="17" id="l8.120.17"></span>ἐφεξῆς τὰ σημεῖα· καθάπερ, εἰ τύχοι, φλεγμονῆς τοῦ πνεύμονος,
<span class="lb" data-page="8.120" data-line="18" id="l8.120.18"></span>ὅτι δύσπνοια μετὰ στενοχωρήσεως, ὡς πνίγεσθαι δοκεῖν,
<span class="pb" data-page="8.121" id="p8.121"></span>
<span class="lb" data-page="8.121" data-line="1" id="l8.121.1"></span>ἀνακαθίζειν τε διὰ τοῦτ’ ἐπιχειρεῖν, ὅπερ ὀρθόπνοιαν ὀνομάζουσιν·
<span class="lb" data-page="8.121" data-line="2" id="l8.121.2"></span>ἀλλὰ καὶ ὅτι θερμῆς αἰσθάνονται τῆς ἐκπνοῆς, καὶ
<span class="lb" data-page="8.121" data-line="3" id="l8.121.3"></span>μᾶλλον ὅτ’ ἂν ἐρυσιπελατώδης ἡ φλεγμονὴ συστῇ, διόπερ
<span class="lb" data-page="8.121" data-line="4" id="l8.121.4"></span>ἐπὶ πλέον ἐκφυσῶντες παρηγοροῦνται, καὶ πλεῖστον ἀέρα ψυχρὸν
<span class="lb" data-page="8.121" data-line="5" id="l8.121.5"></span>εἰσπνεῖν ἐπιθυμοῦσιν, ἀναπτύουσί τε μετὰ βηχὸς κεχρωσμένον
<span class="lb" data-page="8.121" data-line="6" id="l8.121.6"></span>τὸ πτύελον ἄλλοτ’ ἄλλῳ χρώματι· καὶ γὰρ ἐρυθρὸν
<span class="lb" data-page="8.121" data-line="7" id="l8.121.7"></span>ἐνίοτε καὶ ξανθὸν καὶ πυῤῥὸν ἀφρῶδές τε καὶ μέλαν
<span class="lb" data-page="8.121" data-line="8" id="l8.121.8"></span>καὶ πελιδνὸν φαίνεται· καὶ μέντοι καὶ βάρους τινὸς ἐγκειμένου
<span class="lb" data-page="8.121" data-line="9" id="l8.121.9"></span>τῷ θώρακι πολλάκις αἰσθάνονται, καὶ διήκει εἰς αὐτὸν
<span class="lb" data-page="8.121" data-line="10" id="l8.121.10"></span>ἐκ τοῦ βάθους ἄλγημα κατά τε τὸ στέρνον καὶ τὴν ῥάχιν·
<span class="lb" data-page="8.121" data-line="11" id="l8.121.11"></span>ἔτι τε πρὸς τούτοις ὀξέως μὲν πυρέττουσι, σφυγμὸν δὲ
<span class="lb" data-page="8.121" data-line="12" id="l8.121.12"></span>ἔχουσιν ὁποῖον ἐν τοῖς περὶ σφυγμῶν εἴπομεν. οὕτω δὲ
<span class="lb" data-page="8.121" data-line="13" id="l8.121.13"></span>κᾀπὶ τοῦ τὰς πλευρὰς ὑπεζωκότος ὑμένος, ἐπειδὰν φλεγμαίνῃ,
<span class="lb" data-page="8.121" data-line="14" id="l8.121.14"></span>πυρετὸς μὲν ὀξὺς ἅμα τῷ ἰδιώματι τῶν λελεγμένων σφυγμῶν
<span class="lb" data-page="8.121" data-line="15" id="l8.121.15"></span>κατὰ τὴν περὶ τῶν σφυγμῶν πραγματείαν, ἄλγημα δὲ νυγματῶδες
<span class="lb" data-page="8.121" data-line="16" id="l8.121.16"></span>ἅμα δυσπνοίᾳ καὶ πτυέλῳ κεχρωσμένῳ παραπλησίως
<span class="lb" data-page="8.121" data-line="17" id="l8.121.17"></span>τοῖς περιπνευμονικοῖς ἐπιφαίνεται τὰ πολλά. τὸ μὲν οὖν
<span class="lb" data-page="8.121" data-line="18" id="l8.121.18"></span>δυσπνοεῖν ἀμφοτέροις τοῖς πάθεσιν, διὰ τὸ πεπονθὸς μόριον
<span class="pb" data-page="8.122" id="p8.122"></span>
<span class="lb" data-page="8.122" data-line="1" id="l8.122.1"></span>ἀναπνευστικὸν ὑπάρχειν, ἐξ ἀνάγκης ἕπεται· τὸ δὲ πυρέττειν
<span class="lb" data-page="8.122" data-line="2" id="l8.122.2"></span>διά τε τὸ πάθος γίνεται καὶ τὴν θέσιν· ἐγγὺς μὲν τῆς καρδίας
<span class="lb" data-page="8.122" data-line="3" id="l8.122.3"></span>ὅ τε ὑπεζωκὼς καὶ ὁ πνεύμων, θερμὸν δὲ πάθος ἡ φλεγμονή.
<span class="lb" data-page="8.122" data-line="4" id="l8.122.4"></span>οὕτω δὲ καὶ τὸ βήττειν μὲν ὡς ἀναπνευστικοῖς ὑπάρχει, τὸ
<span class="lb" data-page="8.122" data-line="5" id="l8.122.5"></span>δὲ ἀναπτύειν<span class="milestone ed1page" data-n="3.268" data-unit="ed1page" id="ed1page.3.268"></span> τι διὰ τὸ πάθος γίνεται· δέδεικται γὰρ ἐξ
<span class="lb" data-page="8.122" data-line="6" id="l8.122.6"></span>ἐπιῤῥοῆς αἵματος φλεγμονὴ πᾶσα γινομένη, διόπερ ἐὰν μὲν
<span class="lb" data-page="8.122" data-line="7" id="l8.122.7"></span>χολωδέστερον ᾖ τὸ αἷμα, ξανθὸν, ἢ ὠχρόν ἐστι τὸ πτυόμενον·
<span class="lb" data-page="8.122" data-line="8" id="l8.122.8"></span>ἐὰν δὲ φλεγματικώτερον, ἀφρῶδές τε καὶ λευκόν· ἐὰν
<span class="lb" data-page="8.122" data-line="9" id="l8.122.9"></span>δὲ μελαγχολικώτερον, ἤτοι μέλαν, ἢ πελιδνόν· ἐὰν δὲ μηδὲν
<span class="lb" data-page="8.122" data-line="10" id="l8.122.10"></span>τούτων, ἐρυθρόν. ἔτι δὲ τῇ μὲν πλευρίτιδι πλεονάκις τὸ
<span class="lb" data-page="8.122" data-line="11" id="l8.122.11"></span>χολωδέστερον, τῇ δὲ περιπνευμονίᾳ τὸ φλεγματικώτερον
<span class="lb" data-page="8.122" data-line="12" id="l8.122.12"></span>πτύσμα συνέπεται· δέδεικται γὰρ ἡμῖν καὶ περὶ τούτου. τὸ
<span class="lb" data-page="8.122" data-line="13" id="l8.122.13"></span>δὲ διὰ τῆς τραχείας ἀρτηρίας ἀναφέρεσθαι τὰ περιττώματα
<span class="lb" data-page="8.122" data-line="14" id="l8.122.14"></span>τῶν φλεγμαινόντων μορίων διά τε τὴν θέσιν αὐτῶν γίνεται
<span class="lb" data-page="8.122" data-line="15" id="l8.122.15"></span>καὶ διάπλασιν· ἐκροὴν γὰρ ἔχουσι ταύτην μόνην. γαστρὶ δὲ
<span class="lb" data-page="8.122" data-line="16" id="l8.122.16"></span>διττοὶ μὲν πόροι, μᾶλλον δ’ ἐπιπολάζει τε <span class="milestone ed2page" data-n="7.420" data-unit="ed2page" id="ed2page.7.420"></span>καὶ ἀνεμεῖται
<span class="lb" data-page="8.122" data-line="17" id="l8.122.17"></span>τὰ κατ’ αὐτὴν μοχθηρὰ, τὰ δ’ ἐκ τῶν ἐντέρων διαχωρεῖται·
<span class="lb" data-page="8.122" data-line="18" id="l8.122.18"></span>καθάπερ γε τὰ μὲν ἐκ νεφρῶν καὶ κύστεως οὐρεῖται,
<span class="pb" data-page="8.123" id="p8.123"></span>
<span class="lb" data-page="8.123" data-line="1" id="l8.123.1"></span>τὰ δ’ ἐξ ἐγκεφάλου διὰ ῥινῶν μὲν μάλιστα, ποτὲ δὲ καὶ διὰ
<span class="lb" data-page="8.123" data-line="2" id="l8.123.2"></span>οὐρανίσκου καὶ ὑπερῴας καὶ ὤτων ἐκκενοῦται. τὰ γνωρίσματα
<span class="lb" data-page="8.123" data-line="3" id="l8.123.3"></span>οὖν τῶν πεπονθότων τόπων ἀπὸ συμπτωμάτων εἰσὶν,
<span class="lb" data-page="8.123" data-line="4" id="l8.123.4"></span>ἀπό τε τῆς βεβλαμμένης ἐνεργείας καὶ τῆς τῶν ἐκκρινομένων
<span class="lb" data-page="8.123" data-line="5" id="l8.123.5"></span>ποιότητος, ἔτι δὲ τῶν παρὰ φύσιν ὄγκων, ἢ ἀλγημάτων,
<span class="lb" data-page="8.123" data-line="6" id="l8.123.6"></span>ἢ ἀχροίας τινὸς ἑπομένης, ἤτοι δι’ ὅλου τοῦ σώματος,
<span class="lb" data-page="8.123" data-line="7" id="l8.123.7"></span>ἢ καθ’ ἕν τι μόριον, ἢ δύο, μάλιστ’ ὀφθαλμούς τε καὶ γλῶτταν·
<span class="lb" data-page="8.123" data-line="8" id="l8.123.8"></span>ἔξωθεν δὲ τούτων ἐστὶ τὰ κατὰ τὴν ἰδίως ἂν ὀνομασθεῖσαν,
<span class="lb" data-page="8.123" data-line="9" id="l8.123.9"></span>εἴ τις βούλοιτο, συμπάθειαν, ὡς ἐν τῷ πρώτῳ λέλεκται
<span class="lb" data-page="8.123" data-line="10" id="l8.123.10"></span>γράμματι. νυνὶ δέ μοι καιρὸς εἶναι δοκεῖ γυμνάσαι
<span class="lb" data-page="8.123" data-line="11" id="l8.123.11"></span>τοὺς ἑταίρους, ὧν ἀξιωσάντων γράφεται ταῦτα. γυμνάσιον
<span class="lb" data-page="8.123" data-line="12" id="l8.123.12"></span>δ’ ἅπαν γίνεται διὰ τῶν κατὰ μέρος ὑπὸ τὴν αὐτὴν μέθοδον
<span class="lb" data-page="8.123" data-line="13" id="l8.123.13"></span>ἀγομένων. ἔστι δὲ χρησιμώτατον, ὡς πολλάκις ἐπιδέδεικταί
<span class="lb" data-page="8.123" data-line="14" id="l8.123.14"></span>μοι, τὸ τοιοῦτο τῆς διδασκαλίας εἶδος, ὡς αἵ γε μέθοδοι
<span class="lb" data-page="8.123" data-line="15" id="l8.123.15"></span>μόναι γνωσθεῖσαι χωρὶς τοῦ πολυειδῶς γυμνάσασθαι
<span class="lb" data-page="8.123" data-line="16" id="l8.123.16"></span>κατ’ αὐτὰς ἀδυνατοῦσι τελείους ἐργάσασθαι τοὺς μανθάνοντας.
<span class="lb" data-page="8.123" data-line="17" id="l8.123.17"></span>ἄνωθεν μὲν οὖν εἰπόντες τὴν μέθοδον, ἐπὶ τὸ
<span class="lb" data-page="8.123" data-line="18" id="l8.123.18"></span>γυμνάσιον ἴωμεν. ἐπισκέπτεσθαι χρὴ πρῶτον μὲν, εἴ τις ﻿
<span class="pb" data-page="8.124" id="p8.124"></span>
<span class="lb" data-page="8.124" data-line="1" id="l8.124.1"></span>ἐνέργεια βέβλαπται, σὺν αὐτῇ γὰρ ἀνάγκη πεπονθέναι τὸ τῆς
<span class="lb" data-page="8.124" data-line="2" id="l8.124.2"></span>ἐνεργείας ἴδιον ὄργανον. εἶθ’ ἑξῆς εἴπερ εὕροις βεβλαμμένην
<span class="lb" data-page="8.124" data-line="3" id="l8.124.3"></span>τὴν ἐνέργειαν, ἐπὶ τὸν τρόπον τῆς βλάβης ἀφικόμενος ἐπισκέπτου,
<span class="lb" data-page="8.124" data-line="4" id="l8.124.4"></span>τίνος ἐστὶ πάθους ἴδιον. ἐπὶ τοῖσδε σκόπει τὸ πεπονθὸς
<span class="lb" data-page="8.124" data-line="5" id="l8.124.5"></span>μόριον, εἴ τιν’ ὄγκον ἢ ἄλγημα διασημαίνει, μὴ
<span class="lb" data-page="8.124" data-line="6" id="l8.124.6"></span>παρέργως, ἀλλὰ μετὰ τοῦ συνεπισκοπεῖσθαι τὸ καθ’ ἕκαστον
<span class="lb" data-page="8.124" data-line="7" id="l8.124.7"></span>αὐτῶν εἶδος· ἔμαθες γὰρ οὐ μόνον ὄγκων ἰδέας πλέονας,
<span class="lb" data-page="8.124" data-line="8" id="l8.124.8"></span>ἀλλὰ καὶ τῶν ἀλγημάτων. εἶτ’ ἐπισκόπει τὰ περιττώματα
<span class="lb" data-page="8.124" data-line="9" id="l8.124.9"></span>τοῦ πεπονθότος μορίου, διὰ τίνος ἐκκενοῦται πόρου, θεώρει
<span class="lb" data-page="8.124" data-line="10" id="l8.124.10"></span>τε μή τι τῆς οὐσίας τοῦ πεπονθότος ἐκκρίνεται μορίου· καὶ
<span class="lb" data-page="8.124" data-line="11" id="l8.124.11"></span>μετὰ ταῦτα, πότερον ἄπεπτά ἐστι παντελῶς, ἢ μετρίως πέττεται
<span class="lb" data-page="8.124" data-line="12" id="l8.124.12"></span>τὰ περιττώματα αὐτοῦ· κᾄπειτα τίνων μὲν ἐξ αὐτοῦ
<span class="lb" data-page="8.124" data-line="13" id="l8.124.13"></span>συναπολαύει τὸ πᾶν σῶμα, τίνων δ’ ἐξαιρέτως μόρια ἄττα,
<span class="lb" data-page="8.124" data-line="14" id="l8.124.14"></span>τὰ μέν τι κατὰ τὴν ἐνέργειαν αὐτῶν, τὰ δὲ κατὰ τὴν χρόαν
<span class="lb" data-page="8.124" data-line="15" id="l8.124.15"></span>ἢ σχῆμα. φέρε γάρ τινα καθ’ ὃν ἀναπνεῖ καιρὸν ἀλγεῖν ἐν
<span class="lb" data-page="8.124" data-line="16" id="l8.124.16"></span>τῷ κατὰ τὰς νόθας πλευρὰς τόπῳ· μὴ προπετῶς ὑπολάβῃς
<span class="lb" data-page="8.124" data-line="17" id="l8.124.17"></span>τοῦτον εἶναι πλευριτικὸν, ἀλλὰ πρῶτον μὲν, εἰ ἀναπτύει τι
<span class="lb" data-page="8.124" data-line="18" id="l8.124.18"></span>βήττων, ἄθρει· κεχρωσμένον γὰρ, ὡς εἴρηται, θεασάμενος,
<span class="pb" data-page="8.125" id="p8.125"></span>
<span class="lb" data-page="8.125" data-line="1" id="l8.125.1"></span>ἐρεῖς εἶναι πλευριτικόν· εἰ δὲ μηδ’ ὅλως ἀναπτύει βήττων,
<span class="lb" data-page="8.125" data-line="2" id="l8.125.2"></span>δύναται μὲν εἶναι καὶ οὗτος πλευριτικὸς, ἄπεπτον δὲ καὶ
<span class="lb" data-page="8.125" data-line="3" id="l8.125.3"></span>στεγνὴν ἱκανῶς ἔχων τὴν φλεγμονὴν, ὡς μηδὲν ἔξω χαλᾷν·
<span class="lb" data-page="8.125" data-line="4" id="l8.125.4"></span>ἐγχωρεῖ δὲ καὶ δι’ ἥπατος φλεγμονὴν ἀλγεῖν αὐτὸν ἐν τῷ λεγομένῳ
<span class="lb" data-page="8.125" data-line="5" id="l8.125.5"></span>χωρίῳ· τεινομένων γὰρ εἴσω τῶν ἀρτημάτων, οἷς
<span class="lb" data-page="8.125" data-line="6" id="l8.125.6"></span>ἤρτηται πρὸς τὰς πλευρὰς ἐπ’ ἐνίων τὸ ἧπαρ, εἰς τὸν ὑπεζωκότα
<span class="lb" data-page="8.125" data-line="7" id="l8.125.7"></span>συμβαίνει τὴν ὀδύνην ἐξήκειν. ἀλλά γε σφυγμὸς οὐδὲν
<span class="lb" data-page="8.125" data-line="8" id="l8.125.8"></span>ὅμοιον ἔχων ἐστὶν ἐπὶ φλεγμοναῖς ἥπατός τε καὶ τοῦ τὰς
<span class="lb" data-page="8.125" data-line="9" id="l8.125.9"></span>πλευρὰς ὑπεζωκότος ὑμένος, οὐ μὴν οὐδὲ τὰ διὰ τῆς γαστρὸς
<span class="lb" data-page="8.125" data-line="10" id="l8.125.10"></span>ἐκκρινόμενα παραπλήσια· πλὴν οὐκ ἀεὶ ταῦτα συνυπάρχει
<span class="lb" data-page="8.125" data-line="11" id="l8.125.11"></span>φλεγμοναῖς ἥπατος, ἀλλ’ ἐν τοῖς καλουμένοις ἰδίως ἡπατικοῖς
<span class="lb" data-page="8.125" data-line="12" id="l8.125.12"></span>πάθεσιν. οὐδὲν οὖν χεῖρον ἐφ’ ὧν μηδὲν ἐκκρίνεται γνώρισμα,
<span class="lb" data-page="8.125" data-line="13" id="l8.125.13"></span>διὰ τῆς ἁφῆς ἐπισκοπεῖσθαι τὸ δεξιὸν ὑποχόνδριον, κᾂν μηδεὶς
<span class="lb" data-page="8.125" data-line="14" id="l8.125.14"></span>ὄγκος εὑρίσκοιτο, μηδ’ οὕτως ἀφίστασθαι· δύναται γὰρ
<span class="lb" data-page="8.125" data-line="15" id="l8.125.15"></span>ἐν τοῖς σιμοῖς ἡ φλεγμονὴ μόνοις εἶναι, δύναται δὲ καὶ κατὰ
<span class="lb" data-page="8.125" data-line="16" id="l8.125.16"></span>τὰ κυρτὰ μὲν, ἀλλ’ οὐ <span class="milestone ed2page" data-n="7.421" data-unit="ed2page" id="ed2page.7.421"></span>πάντα, μόνα δ’ ὅσα κατακρύπτουσιν
<span class="lb" data-page="8.125" data-line="17" id="l8.125.17"></span>αἱ νόθαι πλευραί. μέγιστον οὖν ἀναπνεῖν ἐν
<span class="lb" data-page="8.125" data-line="18" id="l8.125.18"></span>τῷδε κελεύειν τὸν κάμνοντα, καὶ πυνθάνεσθαι μή τινος
<span class="pb" data-page="8.126" id="p8.126"></span>
<span class="lb" data-page="8.126" data-line="1" id="l8.126.1"></span>αἰσθάνεται βάρους, ἤτοι γ’ ἐκκρεμαμένου τῶν ὑπερκειμένων,
<span class="lb" data-page="8.126" data-line="2" id="l8.126.2"></span>ἢ ἐγκειμένου τοῖς περιέχουσιν· ἔστιν ὅτε γε μὴν οἷς ἐνταῦθά
<span class="lb" data-page="8.126" data-line="3" id="l8.126.3"></span>ἐστιν ὁ παρὰ φύσιν ὄγκος, οὗτοι δυσπνοοῦσι τῇ στενοχωρίᾳ
<span class="lb" data-page="8.126" data-line="4" id="l8.126.4"></span>τῶν φρενῶν, ἐρεθίζονταί γε καὶ πρὸς βραχείας βῆχας. βέβαιον
<span class="lb" data-page="8.126" data-line="5" id="l8.126.5"></span>οὖν ἐπὶ τῶν τοιούτων ἐστὶ σημεῖον εἰς διάγνωσιν ὁ
<span class="lb" data-page="8.126" data-line="6" id="l8.126.6"></span>σφυγμὸς μὲν ἐν ἅπαντι τῷ χρόνῳ τοῦ νοσήματος, ἐπὶ προήκοντι
<span class="lb" data-page="8.126" data-line="7" id="l8.126.7"></span>δ’ αὐτῷ καὶ τἄλλα συμπτώματα. καὶ γὰρ ἡ τῆς
<span class="lb" data-page="8.126" data-line="8" id="l8.126.8"></span>γλώττης ἀλλοιοῦται χρόα καὶ ἡ παντὸς τοῦ σώματος ἐπὶ
<span class="lb" data-page="8.126" data-line="9" id="l8.126.9"></span>ταῖς τοῦ ἥπατος κακοπραγίαις· ὥσπερ αὖ πάλιν αἱ βῆχες
<span class="lb" data-page="8.126" data-line="10" id="l8.126.10"></span>αὐξάνονται, τῶν κατὰ θώρακα πασχόντων, ἐπιφαίνεταί τε
<span class="lb" data-page="8.126" data-line="11" id="l8.126.11"></span>πάντως ἐν τῷ χρόνῳ τὰ μετὰ τῆς βηχὸς ἀναπτυόμενα. καθάπερ
<span class="lb" data-page="8.126" data-line="12" id="l8.126.12"></span>οὖν ἡ δύσπνοια χωρὶς μὲν τοῦ πάσχειν τι τῶν ἀναπνευστικῶν
<span class="lb" data-page="8.126" data-line="13" id="l8.126.13"></span>μορίων ἢ ὀργάνων ὁπωσοῦν οὐ δύναται γενέσθαι,
<span class="lb" data-page="8.126" data-line="14" id="l8.126.14"></span>συμβαίνει δ’ ἐνίοτε νόσημα μηδὲν ἴδιον ἐν αὐτοῖς ὑπάρχειν,
<span class="lb" data-page="8.126" data-line="15" id="l8.126.15"></span>ἀλλ’ ἤτοι κατασπωμένου τοῦ διαφράγματος ἤ θλιβομένου
<span class="lb" data-page="8.126" data-line="16" id="l8.126.16"></span>δυσπνοεῖν τὸν ἄνθρωπον, οὕτως ἔχει κᾀπὶ τοῦ τὸ τῆς ψυχῆς
<span class="lb" data-page="8.126" data-line="17" id="l8.126.17"></span>ἡγεμονικὸν ἐν ἑαυτῷ περιέχοντος τόπου· κατὰ τοῦτον γὰρ
<span class="lb" data-page="8.126" data-line="18" id="l8.126.18"></span>ἐπιστήμης τε καὶ δόξης ἁπάσης τε διανοήσεως συνισταμένης,
<span class="pb" data-page="8.127" id="p8.127"></span>
<span class="lb" data-page="8.127" data-line="1" id="l8.127.1"></span>ὅταν φαίνηταί τι τούτων βεβλαμμένον, εὐθέως ὑπολαμβάνομεν
<span class="lb" data-page="8.127" data-line="2" id="l8.127.2"></span>ἔν τινι πάθει κᾀκεῖνο ὑπάρχειν, ὅπου γε κᾂν ἐν πλευρίτιδι,
<span class="lb" data-page="8.127" data-line="3" id="l8.127.3"></span>κᾂν ἐν περιπνευμονίᾳ παραφρονήσῃ τις, οὐδείς φησι
<span class="lb" data-page="8.127" data-line="4" id="l8.127.4"></span>διὰ τὴν πλευρὰν ἢ τὸν πνεύμονα γεγονέναι τὸ σύμπτωμα,
<span class="lb" data-page="8.127" data-line="5" id="l8.127.5"></span>πάντες δ’ ἡγοῦνται συμπεπονθέναι τὸ μόριον ἐκεῖνο, καθ’ ὃ
<span class="lb" data-page="8.127" data-line="6" id="l8.127.6"></span>τῆς ψυχῆς ἐστι τὸ ἡγεμονικὸν, καὶ ζητοῦσί γε τὸν τρόπον
<span class="lb" data-page="8.127" data-line="7" id="l8.127.7"></span>τῆς συμπαθείας ὁμολογοῦντα δεῖξαι τοῖς ἰδίοις δόγμασιν· ἐπ’
<span class="lb" data-page="8.127" data-line="8" id="l8.127.8"></span>ἄλλων δὲ παθῶν οὐ συμπαθεῖν, ἀλλὰ πρωτοπαθεῖν φασιν
<span class="lb" data-page="8.127" data-line="9" id="l8.127.9"></span>αὐτὸν, ὥσπερ ἐν ληθάργῳ καὶ φρενίτιδι· πανταχόθεν μέν τοι
<span class="lb" data-page="8.127" data-line="10" id="l8.127.10"></span>πάσχειν, ἔνθα τῶν ἰδίων τις ἐνεργειῶν αὐτοῦ βέβλαπται
<span class="lb" data-page="8.127" data-line="11" id="l8.127.11"></span>λέγω δ’ ἰδίας ἐνεργείας, ἃς δι’ οὐδενὸς ἄλλου μορίου ποιεῖται,
<span class="lb" data-page="8.127" data-line="12" id="l8.127.12"></span>καθάπερ δι’ ὀργάνου· κατὰ μὲν γὰρ τὸν ἀληθῆ λόγον καὶ
<span class="lb" data-page="8.127" data-line="13" id="l8.127.13"></span>βλέπειν αὐτὸ τοῦτο καὶ ἀκούειν ὑποληπτέον, ἀλλὰ δι’ ὀφθαλμῶν
<span class="lb" data-page="8.127" data-line="14" id="l8.127.14"></span>μὲν βλέπειν, δι’ ὠτῶν δ’ ἀκούειν· ἐννοεῖν μέντοι καὶ μεμνῆσθαι
<span class="lb" data-page="8.127" data-line="15" id="l8.127.15"></span>καὶ λογίζεσθαι καὶ προαιρεῖσθαι, μήτ’ ὀφθαλμοῖς ἔτι
<span class="lb" data-page="8.127" data-line="16" id="l8.127.16"></span>μήτ’ ὠσὶ μήτε γλώττῃ μήτ’ ἄλλῳ τινὶ προσχρώμενον· ἀλλ’ εἰ
<span class="lb" data-page="8.127" data-line="17" id="l8.127.17"></span>μὲν οὕτως ἐστὶ τὸ μόριον τοῦτο τῆς ψυχῆς ἐν τῷ περιέχοντι
<span class="lb" data-page="8.127" data-line="18" id="l8.127.18"></span>σώματι, καθάπερ ἡμεῖς ἐν οἴκῳ τινὶ, τὴν μὲν ἀρχὴν ἂν ἴσως
<span class="pb" data-page="8.128" id="p8.128"></span>
<span class="lb" data-page="8.128" data-line="1" id="l8.128.1"></span>οὐδ’ ὑπονοήσαιμεν αὐτὸ βλάπτεσθαί τι πρὸς τοῦ χωρίου·
<span class="lb" data-page="8.128" data-line="2" id="l8.128.2"></span>θεασάμενοι δὲ βλαπτόμενον ἐζητήσαμεν ἂν ὅπως βλάπτεται·
<span class="lb" data-page="8.128" data-line="3" id="l8.128.3"></span>εἰ δ’ ὡς εἶδός τι τοῦ σώματός ἐστιν ἀχώριστον αὐτοῦ, συνεχωρήσαμεν
<span class="lb" data-page="8.128" data-line="4" id="l8.128.4"></span>ὑπὸ τῆς τοῦ δεδεγμένου σώματος ἀλλοιώσεως βλάπτεσθαι·
<span class="lb" data-page="8.128" data-line="5" id="l8.128.5"></span>διαστάντων δὲ τῶν φιλοσόφων περὶ αὐτοῦ, καὶ
<span class="lb" data-page="8.128" data-line="6" id="l8.128.6"></span><span class="milestone ed1page" data-n="3.269" data-unit="ed1page" id="ed1page.3.269"></span>τῶν μὲν ὡς ἐν οἰκήματι περιέχεσθαι φασκόντων αὐτὸ,
<span class="lb" data-page="8.128" data-line="7" id="l8.128.7"></span>τῶν δ’ ὡς εἶδος, ὅπως μὲν βλάπτεται, χαλεπὸν εὑρεῖν, ὅτι
<span class="lb" data-page="8.128" data-line="8" id="l8.128.8"></span>δὲ βλάπτεται, τῇ πείρᾳ μαθεῖν ἔστι. ἐπί τε γὰρ τῶν ἀνατιτραμένων
<span class="lb" data-page="8.128" data-line="9" id="l8.128.9"></span>τὸ κατεαγὸς ὀστοῦν τῆς κεφαλῆς, εἴ τις βιαιότερον
<span class="lb" data-page="8.128" data-line="10" id="l8.128.10"></span>ἐπιθλίψειεν, ἀναίσθητοί τε παραχρῆμα καὶ ἀκίνητοι γίνονται,
<span class="lb" data-page="8.128" data-line="11" id="l8.128.11"></span>καὶ εἰ φλεγμονή τις ἐπιγένοιτο, καὶ ταῦτα μὲν ἔστιν
<span class="lb" data-page="8.128" data-line="12" id="l8.128.12"></span>ὅτε συμβαίνει· ἡ τῆς διανοίας οὖν βλάβη γίνεται διὰ παντός.
<span class="lb" data-page="8.128" data-line="13" id="l8.128.13"></span>ἐγκαυθέντες δὲ σφοδρῶς τὴν κεφαλὴν οὐκ ὀλίγοι παρεφρόνησαν·
<span class="lb" data-page="8.128" data-line="14" id="l8.128.14"></span>ἰσχυραῖς τε πληγαῖς εἰς αὐτὴν γενομέναις ἐν τῷ παραχρῆμα
<span class="lb" data-page="8.128" data-line="15" id="l8.128.15"></span>πολλάκις ἠκολούθησε κάρος· ἕτερά τε πολλὰ τοιαῦτα
<span class="lb" data-page="8.128" data-line="16" id="l8.128.16"></span>παθήματα περὶ τὴν κεφαλὴν συνιστάμενα σαφῶς φαίνεται
<span class="lb" data-page="8.128" data-line="17" id="l8.128.17"></span>βλάπτοντα τὴν διάνοιαν, ὥστε καὶ τοὺς ἰδιώτας, ὅτ’ ἂν
<span class="lb" data-page="8.128" data-line="18" id="l8.128.18"></span>παραφρονῇ τις, ἢ ὅλως ὁτιοῦν πάσχῃ κατὰ τὴν διάνοιαν,
<span class="pb" data-page="8.129" id="p8.129"></span>
<span class="lb" data-page="8.129" data-line="1" id="l8.129.1"></span>ἀξιοῦν προνοεῖσθαι τῆς κεφαλῆς. ὅτι μὲν οὖν ἀληθέστατόν
<span class="lb" data-page="8.129" data-line="2" id="l8.129.2"></span>ἐστι, τὸ κατάρχον αἰσθήσεώς τε <span class="milestone ed2page" data-n="7.422" data-unit="ed2page" id="ed2page.7.422"></span>καὶ κινήσεως τῆς καθ’
<span class="lb" data-page="8.129" data-line="3" id="l8.129.3"></span>ὁρμὴν ἐν ἐγκεφάλῳ καθιδρῦσθαι, καὶ ὅτι τούτου σκεπάσματ’
<span class="lb" data-page="8.129" data-line="4" id="l8.129.4"></span>εἰσὶν αἱ μήνιγγες, ἐν ἑτέροις ἐπιδέδεικται· νυνὶ δ’ ὅπως ἄν
<span class="lb" data-page="8.129" data-line="5" id="l8.129.5"></span>τις χωρίσειε τὰ κατὰ πρωτοπάθειαν αὐτῷ συμβεβηκότα τῶν
<span class="lb" data-page="8.129" data-line="6" id="l8.129.6"></span>κατὰ συμπάθειαν, ἐπισκεπτέον· ἴδιόν τε γὰρ τοῦτο τῆς προκειμένης
<span class="lb" data-page="8.129" data-line="7" id="l8.129.7"></span>πραγματείας, ἥ τε χρεία πρόδηλος, εἴ γε πρῶτον
<span class="lb" data-page="8.129" data-line="8" id="l8.129.8"></span>ἁπάντων ἐστὶν ὡς πρὸς τὰς ἰάσεις ἐπίστασθαι, τίνι χρὴ μορίῳ
<span class="lb" data-page="8.129" data-line="9" id="l8.129.9"></span>προσφέρειν τὰ βοηθήματα. πρὶν μὲν γὰρ ἰδίαν τινὰ
<span class="lb" data-page="8.129" data-line="10" id="l8.129.10"></span>διάθεσιν ἐν ἐγκεφάλῳ γενέσθαι, κατὰ τὸ συμπάσχειν μόνον
<span class="lb" data-page="8.129" data-line="11" id="l8.129.11"></span>αὐτοῦ βλαπτομένου, θεραπευθέντος τοῦ πρωτοπαθοῦντος,
<span class="lb" data-page="8.129" data-line="12" id="l8.129.12"></span>οὐδὲν ἂν ἔτι καταλείποιτο τούτῳ σύμπτωμα· γενομένης δέ
<span class="lb" data-page="8.129" data-line="13" id="l8.129.13"></span>τινος ἐν αὐτῷ μονίμου διαθέσεως ἐκ τῆς συμπαθείας, οὐ τῷ
<span class="lb" data-page="8.129" data-line="14" id="l8.129.14"></span>πρωτοπαθήσαντι μόνῳ τὰ βοηθήματα χρὴ προσφέρειν, ἀλλὰ
<span class="lb" data-page="8.129" data-line="15" id="l8.129.15"></span>καὶ τῇ κεφαλῇ· δι’ αὐτὸ δὲ τοῦτο καὶ τὸ διορίζειν ἀκριβῶς,
<span class="lb" data-page="8.129" data-line="16" id="l8.129.16"></span>εἴτ’ ἐγκέφαλός ἐστιν ὁ πρωτοπαθῶν, εἴτε μήνιγγες, οὐ μεγάλην
<span class="lb" data-page="8.129" data-line="17" id="l8.129.17"></span>ἔχει τὴν χρείαν, ἑκατέρως τῇ κεφαλῇ προσφερομένων τῶν
<span class="lb" data-page="8.129" data-line="18" id="l8.129.18"></span>βοηθημάτων. οὔκουν τοῦτο χρὴ μάλιστα σπουδάζειν, ἀλλὰ ﻿
<span class="pb" data-page="8.130" id="p8.130"></span>
<span class="lb" data-page="8.130" data-line="1" id="l8.130.1"></span>τὴν οὐσίαν τοῦ νοσήματος εὑρίσκειν, ὁποία τίς ἐστιν. εἰ
<span class="lb" data-page="8.130" data-line="2" id="l8.130.2"></span>μὲν γὰρ ὑγρὸν εἴη, ξηραίνειν αὐτὸ προσῆκεν· εἰ δὲ ξηρὸν,
<span class="lb" data-page="8.130" data-line="3" id="l8.130.3"></span>ὑγραίνειν· οὕτω δὲ καὶ τὸ μὲν ψυχρὸν θερμαίνειν, τὸ δὲ
<span class="lb" data-page="8.130" data-line="4" id="l8.130.4"></span>θερμὸν ψύχειν. ἔτι δὲ καὶ εἰ κατά τινα συζυγίαν πεπόνθοι,
<span class="lb" data-page="8.130" data-line="5" id="l8.130.5"></span>διὰ τῆς ἐναντίας συζυγίας αὐτὸ θεραπεύειν προσήκει, τὸ μὲν
<span class="lb" data-page="8.130" data-line="6" id="l8.130.6"></span>ξηρὸν καὶ θερμὸν ὑγραίνοντα καὶ ψύχονται, τὸ δ’ ὑγρὸν καὶ
<span class="lb" data-page="8.130" data-line="7" id="l8.130.7"></span>ψυχρὸν ξηραίνοντα καὶ θερμαίνοντα, κᾀπὶ τῶν λοιπῶν
<span class="lb" data-page="8.130" data-line="8" id="l8.130.8"></span>δυοῖν συζυγιῶν ἀνάλογον· οὕτω δὲ κᾀπὶ τῶν ἄλλων ἁπάντων
<span class="lb" data-page="8.130" data-line="9" id="l8.130.9"></span>νοσημάτων πράττειν, ὧν ἑκάστου τὴν ἰδέαν ἐν τῷ περὶ τῆς
<span class="lb" data-page="8.130" data-line="10" id="l8.130.10"></span>τῶν νοσημάτων διαφορᾶς ἐδήλωσα γράμματι. παραπλησίας
<span class="lb" data-page="8.130" data-line="11" id="l8.130.11"></span>οὖν τῆς θεραπείας γενομένης ἐπὶ τοῖς αὐτοῖς νοσήμασιν ἐγκεφάλῳ
<span class="lb" data-page="8.130" data-line="12" id="l8.130.12"></span>τε καὶ μήνιγξι, λογικὴ μᾶλλον ἡ ζήτησίς ἐστιν ἤπερ
<span class="lb" data-page="8.130" data-line="13" id="l8.130.13"></span>εἰς τὰς ἰάσεις χρήσιμος, ἐν ὁποτέρῳ τὸ ἡγεμονικόν· οὐ μὴν
<span class="lb" data-page="8.130" data-line="14" id="l8.130.14"></span>εἴ γε κατὰ τὴν καρδίαν ἐστὶν, ἀλλ’ ὅλῳ τῷ πράγματι διαφέρουσα.
<span class="lb" data-page="8.130" data-line="15" id="l8.130.15"></span>φέρε γὰρ ὑπὸ χολῆς ξανθῆς γίνεσθαι τὴν φρενῖτιν ἐν
<span class="lb" data-page="8.130" data-line="16" id="l8.130.16"></span>τῷ σώματι τῆς καρδίας ἀθροισθείσης τε καὶ διασαπείσης, ἆρ’
<span class="lb" data-page="8.130" data-line="17" id="l8.130.17"></span>οὐ ληρεῖν ἂν δόξειεν ὁ καταντλεῖν κελεύων ὀξυῤῥοδίνῳ τὴν κεφαλὴν,
<span class="lb" data-page="8.130" data-line="18" id="l8.130.18"></span>ἐνὸν, εἴπερ ἴαμα τὸ φάρμακον τοῦτο τῆς τὴν φρενῖτιν
<span class="pb" data-page="8.131" id="p8.131"></span>
<span class="lb" data-page="8.131" data-line="1" id="l8.131.1"></span>ἐργαζομένης αἰτίας ἐστὶ, μὴ κεφαλῆς, ἀλλὰ θώρακος αὐτὸ
<span class="lb" data-page="8.131" data-line="2" id="l8.131.2"></span>καταχεῖν, μηδὲ τούτου παντὸς, ἀλλὰ κατ’ ἐκείνου μόνου τοῦ
<span class="lb" data-page="8.131" data-line="3" id="l8.131.3"></span>μέρους, ἔνθαπερ ἡ καρδία τέτακται; ταῦτα μὲν οὖν καλῶς
<span class="lb" data-page="8.131" data-line="4" id="l8.131.4"></span>ἡμῖν προδιώρισται, καὶ τὸ μὴ μόνον ἐπισκοπεῖσθαι τὸν πεπονθότα
<span class="lb" data-page="8.131" data-line="5" id="l8.131.5"></span>τόπον, ἀλλὰ καὶ τὴν βλάπτουσαν αἰτίαν αὐτόν.
<span class="lb" data-page="8.131" data-line="6" id="l8.131.6"></span>οἷον εὐθέως, ἔστι μὲν δή που καὶ ἡ παραφροσύνη σύμπτωμα
<span class="lb" data-page="8.131" data-line="7" id="l8.131.7"></span>τῆς κατὰ τὸν παραφρονοῦντα τόπον ἐνεργείας· ἔστι δὲ καὶ
<span class="lb" data-page="8.131" data-line="8" id="l8.131.8"></span>τὸ κῶμα καὶ ὁ κάρος, ἀλλ’ ὑπὸ τῆς ἐναντίας αἰτίας γίνεται.
<span class="lb" data-page="8.131" data-line="9" id="l8.131.9"></span>τὰς μὲν γὰρ ἀγρυπνίας τε καὶ παραφροσύνας θερμὸν τὴν
<span class="lb" data-page="8.131" data-line="10" id="l8.131.10"></span>δύναμιν αἴτιον ἐργάζεται· τὰ δ’ ὑπνώδη τε καὶ κωματώδη
<span class="lb" data-page="8.131" data-line="11" id="l8.131.11"></span>καὶ καρώδη πάθη πάντα ψυχρᾶς αἰτίας ἐστὶν ἔγγονα. καὶ
<span class="lb" data-page="8.131" data-line="12" id="l8.131.12"></span>τοῦτ’ ἔνεστί σοι καταμαθεῖν ἐναργῶς ἀπὸ τῶν φαρμάκων
<span class="lb" data-page="8.131" data-line="13" id="l8.131.13"></span>πρῶτον. ὅσα μὲν γὰρ αὐτῶν ἐστιν ψυχρὰ, ναρκοῖ καὶ καροῖ,
<span class="lb" data-page="8.131" data-line="14" id="l8.131.14"></span>τὰ θερμὰ δ’ ἔμπαλιν ἀγρύπνους τε καὶ πολυκινήτους
<span class="lb" data-page="8.131" data-line="15" id="l8.131.15"></span>ἐργάζεται. καὶ τί δεῖ μνημονεύειν ἰσχυρῶν φαρμάκων, ὁρῶντας
<span class="lb" data-page="8.131" data-line="16" id="l8.131.16"></span>ὁσημέραι τὰς μὲν θριδακίνας καὶ τὰ τῶν ποτίμων τε καὶ
<span class="lb" data-page="8.131" data-line="17" id="l8.131.17"></span>θερμῶν ὑδάτων λουτρὰ καὶ οἴνου πόσιν ὕδατι μετρίως
<span class="lb" data-page="8.131" data-line="18" id="l8.131.18"></span>κραθέντος ὕπνον ἐργαζόμενα, καθάπερ γε καὶ τἄλλ’ ὅσα
<span class="pb" data-page="8.132" id="p8.132"></span>
<span class="lb" data-page="8.132" data-line="1" id="l8.132.1"></span>πέφυκεν ὑγραίνειν τε καὶ ψύχειν, τὰ δ’ ἐναντία πάντα τὰς
<span class="lb" data-page="8.132" data-line="2" id="l8.132.2"></span>ἀγρυπνίας; κατὰ τοῦτό γέ τοι καὶ ἡ λεπτὴ δίαιτα καὶ ὁ
<span class="lb" data-page="8.132" data-line="3" id="l8.132.3"></span>ἄκρατος οἶνος ἀγρυπνητικά· πολὺ δὲ δὴ μᾶλλον, <span class="milestone ed2page" data-n="7.423" data-unit="ed2page" id="ed2page.7.423"></span>ὅταν
<span class="lb" data-page="8.132" data-line="4" id="l8.132.4"></span>ὁ ἄκρατος οἶνος ᾖ φύσει θερμὸς, ἢ παλαιὸς ἱκανῶς, οἷόν τι
<span class="lb" data-page="8.132" data-line="5" id="l8.132.5"></span>συνέβη καὶ παρ’ ἡμῖν ποτε ἐν Περγάμῳ, καὶ κάλλιόν γ’ αὐτὸ
<span class="lb" data-page="8.132" data-line="6" id="l8.132.6"></span>διηγήσασθαι δέ. γραμματικοῦ μὲν ἦν τὸ παιδάριον ἐκεῖνο·
<span class="lb" data-page="8.132" data-line="7" id="l8.132.7"></span>καθ’ ἑκάστην δ’ ἡμέραν εἰς τὸ βαλανεῖον ἀπιὼν ὁ γραμματικὸς
<span class="lb" data-page="8.132" data-line="8" id="l8.132.8"></span>ἅμ’ ἑτέρῳ παιδὶ, κατέλειπεν ἔνδον ἐγκλείων αὐτὸ, χάριν
<span class="lb" data-page="8.132" data-line="9" id="l8.132.9"></span>τοῦ φυλάττεσθαί τε τὰ κατὰ τὴν οἰκίαν καὶ εὐτρεπίζεσθαι
<span class="lb" data-page="8.132" data-line="10" id="l8.132.10"></span>τὰ πρὸς τὴν ἐδωδήν. ἀλλὰ διψῆσάν γέ ποτε σφοδρῶς, εἶτ’
<span class="lb" data-page="8.132" data-line="11" id="l8.132.11"></span>ἔνδον οὐκ ἔχον ὕδωρ, ἐξέπιεν οἴνου παλαιοῦ δαψιλές· ἐντεῦθέν
<span class="lb" data-page="8.132" data-line="12" id="l8.132.12"></span>τε τοῦ λοιποῦ χρόνου παντὸς ἄγρυπνον ἦν, ὕστερον
<span class="lb" data-page="8.132" data-line="13" id="l8.132.13"></span>δὲ καὶ πυρέξαν ὑπό τε τῶν ἀγρυπνιῶν καὶ τῆς ἐπιγενομένης
<span class="lb" data-page="8.132" data-line="14" id="l8.132.14"></span>ἐν αὐτῷ παραφροσύνης διεφθάρη. καὶ τὰ ψυχρότερα δὲ
<span class="lb" data-page="8.132" data-line="15" id="l8.132.15"></span>τῶν ζώων ἐν τῷ χειμῶνι φωλεύει διὰ τὴν ψύξιν, ὅμοια νεκροῖς
<span class="lb" data-page="8.132" data-line="16" id="l8.132.16"></span>κείμενα· καὶ τὰς ἐχίδνας ἔστιν ἰδεῖν τηνικαῦτα μηδ’ εἰ
<span class="lb" data-page="8.132" data-line="17" id="l8.132.17"></span>ταῖς χερσὶν ἀνελόμενος βαστάζοις, δακνούσας, ὡς ἔν γε τῷ
<span class="lb" data-page="8.132" data-line="18" id="l8.132.18"></span>θέρει καὶ τοῦτο τὸ ζῶον καὶ οἱ ἄλλοι πάντες ὄφεις, μάλιστ’
<span class="pb" data-page="8.133" id="p8.133"></span>
<span class="lb" data-page="8.133" data-line="1" id="l8.133.1"></span>ἐν τοῖς ὑπὸ κύνα καύμασιν, ὅταν ἐγκαυθῶσι σφοδρῶς,
<span class="lb" data-page="8.133" data-line="2" id="l8.133.2"></span>ἐοίκασιν μαινομένοις, ἡσυχάζειν οὐδ’ ἐπὶ βραχὺ δυνάμενοι.
<span class="lb" data-page="8.133" data-line="3" id="l8.133.3"></span>τοῦτο γοῦν αὐτὸ θεασάμενος αὐτῶν καὶ ὁ Νίκανδρος ἔγραψεν
<span class="lb" data-page="8.133" data-line="4" id="l8.133.4"></span>περὶ τοῦ κεγχρίνου,
</p>
            <div class="lg">
              <div class="l"><span class="lb" data-page="8.133" data-line="5" id="l8.133.5"></span>Μὴ σύ γε, θαρσαλέος περ ἐὼν, θέλε βήμεναι ἄντην</div>
              <div class="l"><span class="lb" data-page="8.133" data-line="6" id="l8.133.6"></span>Μαινομένου κεγχρίνου.</div>
            </div>
            <p>
<span class="lb" data-page="8.133" data-line="7" id="l8.133.7"></span>περὶ μὲν δὴ τούτων ἐν ἄλλοις ἐπὶ πλέον εἴρηταί τε καὶ δέδεικται
<span class="lb" data-page="8.133" data-line="8" id="l8.133.8"></span>τὸ μὲν θερμὸν αἴτιον εἰς τὰς κινήσεις ἐπεγεῖρον,
<span class="lb" data-page="8.133" data-line="9" id="l8.133.9"></span>ἀγρυπνίας τε διὰ τοῦτο παρέχον, τὸ δὲ ψυχρὸν ἀργὸν μὲν
<span class="lb" data-page="8.133" data-line="10" id="l8.133.10"></span>εἰς τὰς κινήσεις, ὕπνου δὲ καὶ κώματος ἐργαστικόν. ἀλλ’
<span class="lb" data-page="8.133" data-line="11" id="l8.133.11"></span>ὅ γε ταῦτα γινώσκων, ὅταν ἄνθρωπον ἴδῃ, κατὰ μὲν τὰς
<span class="lb" data-page="8.133" data-line="12" id="l8.133.12"></span>ἀκμὰς τῶν διακαῶν πυρετῶν ἀγρυπνοῦντά τε καὶ παραφρονοῦντα,
<span class="lb" data-page="8.133" data-line="13" id="l8.133.13"></span>κατὰ δὲ τὰς παρακμὰς κοιμώμενόν τε καὶ κατανοοῦντα,
<span class="lb" data-page="8.133" data-line="14" id="l8.133.14"></span>λογιεῖται τῆς κεφαλῆς μὲν αὐτῆς οὐδεμίαν εἶναι διάθεσιν
<span class="lb" data-page="8.133" data-line="15" id="l8.133.15"></span>ἰδίαν, ὑπό τε τῆς κατὰ τὸν πυρετὸν θέρμης ἐκπυρούσης
<span class="lb" data-page="8.133" data-line="16" id="l8.133.16"></span>αὐτὴν παραφροσύνην ἐργάζεσθαι. οὕτω δὲ καὶ τὰ
<span class="lb" data-page="8.133" data-line="17" id="l8.133.17"></span>κατὰ περιπνευμονίαν καὶ πλευρῖτιν, ὅταν ἐν τοῖς πυρετοῖς
<span class="lb" data-page="8.133" data-line="18" id="l8.133.18"></span>αὐτῶν εἰς ἀκμὴν ἥκουσιν ἕπηται παραφροσύνη, τῆς κεφαλῆς
<span class="pb" data-page="8.134" id="p8.134"></span>
<span class="lb" data-page="8.134" data-line="1" id="l8.134.1"></span>αὐτῆς ἴδιον οὐκ ἔστι πάθημα· τῷ μονίμῳ γὰρ ἐχρῆν τεκμαίρεσθαι
<span class="lb" data-page="8.134" data-line="2" id="l8.134.2"></span>τὸ τοῦ μέρους ἴδιον πάθος, ὅθεν εἰ καὶ πλευριτικῷ
<span class="lb" data-page="8.134" data-line="3" id="l8.134.3"></span>τινι μόνιμος ἐπιγένηται παραφροσύνη, νοσεῖν ἤδη λογίζου
<span class="lb" data-page="8.134" data-line="4" id="l8.134.4"></span>τὴν κεφαλὴν αὐτῷ νόσον ἰδίαν, ὥστε κᾂν καταστῇ τὸ τῆς
<span class="lb" data-page="8.134" data-line="5" id="l8.134.5"></span>πλευρᾶς πάθος, ἐνδέχεσθαι μεῖναι τὸ τῆς κεφαλῆς· καὶ γὰρ
<span class="lb" data-page="8.134" data-line="6" id="l8.134.6"></span>τὸν ἐφ’ ἕλκει βουβῶνα<span class="milestone ed1page" data-n="3.270" data-unit="ed1page" id="ed1page.3.270"></span> πολλάκις εἴδομεν ἐπιμένοντα ἔτι,
<span class="lb" data-page="8.134" data-line="7" id="l8.134.7"></span>θεραπευθέντος τοῦ ἕλκους. ὅταν οὖν ἕτερον ἑτέρῳ τῷ
<span class="lb" data-page="8.134" data-line="8" id="l8.134.8"></span>πρώτῳ πάσχοντι παροξυνομένῳ μὲν σφοδρῶς ἐπιγένηται,
<span class="lb" data-page="8.134" data-line="9" id="l8.134.9"></span>παύηται δὲ μειουμένῳ, κατὰ συμπάθειαν αὐτὸ τεκμαίρου πεπονθέναι.
<span class="lb" data-page="8.134" data-line="10" id="l8.134.10"></span>κοινὸν μὲν τοῦτο τεκμήριον ἕν· ἴδιον δ’ ἐπὶ τῶν
<span class="lb" data-page="8.134" data-line="11" id="l8.134.11"></span>κατὰ τὸν ἐγκέφαλον, ὡς εἴρηται, τὸ μὴ παραμένειν ἀεὶ τὴν
<span class="lb" data-page="8.134" data-line="12" id="l8.134.12"></span>παραφροσύνην, ἀλλὰ τῷ μεγέθει τῶν πυρετῶν ἕπεσθαι.
<span class="lb" data-page="8.134" data-line="13" id="l8.134.13"></span>κατὰ δὲ τὸν αὐτὸν λόγον ἐν εἰσβολαῖς παροξυσμῶν πυρετοῦ
<span class="lb" data-page="8.134" data-line="14" id="l8.134.14"></span>καρώδεις τινὲς ἢ κωματώδεις γίνονται, ψυχομένου σφοδρῶς
<span class="lb" data-page="8.134" data-line="15" id="l8.134.15"></span>ἐν ἐκείνῳ τῷ καιρῷ τοῦ ἐγκεφάλου, διὰ τὸ προπαρεσκευάσθαι
<span class="lb" data-page="8.134" data-line="16" id="l8.134.16"></span>πως αὐτὸν εἰς ἑτοιμότητα βλάβης τοιαύτης, ἤτοι δυσκρασίαν
<span class="lb" data-page="8.134" data-line="17" id="l8.134.17"></span>μὲν ἔχοντα ψυχρὰν, οὐ μὴν τοσαύτην γε, ὡς ἡ τῶν εἰρημένων
<span class="lb" data-page="8.134" data-line="18" id="l8.134.18"></span>συμπτωμάτων αἰτία δύναται γενέσθαι μόνη· προσελθούσης
<span class="pb" data-page="8.135" id="p8.135"></span>
<span class="lb" data-page="8.135" data-line="1" id="l8.135.1"></span>δὲ κατὰ τὴν ἀρχὴν τοῦ παροξυσμοῦ, μέγεθος ἕξει τηλικοῦτον,
<span class="lb" data-page="8.135" data-line="2" id="l8.135.2"></span>ὡς καταφορὰν ἢ κάρον ἐργάζεσθαι· γίνεται μὲν οὖν, ὡς
<span class="lb" data-page="8.135" data-line="3" id="l8.135.3"></span>ἔφην, τοῦτο κατὰ δυσκρασίαν ψυχράν· γίνεται δέ καὶ διὰ
<span class="lb" data-page="8.135" data-line="4" id="l8.135.4"></span>φλεγματικὸν χυμὸν ἀθροισθέντα κατὰ τὸν ἐγκέφαλον.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg057.1st1K-grc1:2.2">
<span class="pb page1" data-page="8.70" id="p8.70"></span>
<span class="milestone ed1page page1" data-n="3.259" data-unit="ed1page" id="ed1page.3.259"></span>
<span class="milestone ed2page page1" data-n="7.400" data-unit="ed2page" id="ed2page.7.400"></span>
            <p>
<span class="lb" data-page="8.70" data-line="13" id="l8.70.13"></span>Οἷον εὐθέως, ἐπειδὴ πλεονάζει κατὰ τοῦτο
<span class="lb" data-page="8.70" data-line="14" id="l8.70.14"></span>τὸ γένος ὁ Ἀρχιγένης, ἐκ τῆς τῶν ἀλγημάτων διαφορᾶς ἡγούμενος
<span class="lb" data-page="8.70" data-line="15" id="l8.70.15"></span><span class="milestone ed2page" data-n="7.402" data-unit="ed2page" id="ed2page.7.402"></span>δηλοῦσθαι τὰ πεπονθότα μόρια, σκεπτέον ὑπὲρ
<span class="lb" data-page="8.70" data-line="16" id="l8.70.16"></span>αὐτῶν ἀκριβῶς. τὸν γοῦν ναρκώδη πόνον ἐπὶ νεύροις γίνεσθαί
<span class="lb" data-page="8.70" data-line="17" id="l8.70.17"></span>φησιν, ἁμαρτάνων προφανῶς. ἡ γάρ τοι νάρκη διὰ
<span class="lb" data-page="8.70" data-line="18" id="l8.70.18"></span>ψυχρὰν γίνεται διάθεσιν, οὐκ ἐν νεύροις μόνον, ἀλλὰ καὶ
<span class="lb" data-page="8.70" data-line="19" id="l8.70.19"></span>φλεψὶ καὶ ἀρτηρίαις καὶ σαρξὶν, ὑμέσι τε καὶ χιτῶσι καὶ
<span class="pb" data-page="8.71" id="p8.71"></span>
<span class="lb" data-page="8.71" data-line="1" id="l8.71.1"></span>δέρματι. εἰ δ’ ὅτι πάντα ταῦτα διὰ νεύρων ἔχει τὴν αἴσθησιν,
<span class="lb" data-page="8.71" data-line="2" id="l8.71.2"></span>καὶ εἰς νεῦρα τὴν διάθεσιν ἀναφέρει, τί οὐχὶ καὶ τὰς
<span class="lb" data-page="8.71" data-line="3" id="l8.71.3"></span>ἄλλας ἁπάσας διαφορὰς τῶν ἀλγημάτων ἰδίας τῶν νεύρων
<span class="lb" data-page="8.71" data-line="4" id="l8.71.4"></span>εἶναί φησιν; ὁ γάρ τοι πόνος αἴσθησίς ἐστιν ἀνιαρὰ, καθάπερ
<span class="lb" data-page="8.71" data-line="5" id="l8.71.5"></span>ἡ ἡδονὴ προσηνὴς αἴσθησις. οὔκουν ὁ ναρκώδης μόνος
<span class="lb" data-page="8.71" data-line="6" id="l8.71.6"></span>ἐν νεύροις ἔχει τὴν γένεσιν, ἀλλὰ καὶ τῶν ἄλλων ἁπάντων
<span class="lb" data-page="8.71" data-line="7" id="l8.71.7"></span>ἕκαστος, οὓς αὐτὸς ἔγραψεν ὁ Ἀρχιγένης. ἐὰν δ’ ἀκριβέστερον
<span class="lb" data-page="8.71" data-line="8" id="l8.71.8"></span>ἐπισκοπῇς, οὐδὲ διαφορά τις ἐν πόνοις ὁ ναρκώδης ἐστὶν,
<span class="lb" data-page="8.71" data-line="9" id="l8.71.9"></span>ὥσπερ οὐδ’ ἐν ἕλκεσι τὸ φλεγμαῖνον, ἀλλὰ μᾶλλον δυοῖν
<span class="lb" data-page="8.71" data-line="10" id="l8.71.10"></span>σύνοδος πραγμάτοιν, ὡς ἐπὶ τούτων ἕλκους τε καὶ φλεγμονῆς
<span class="lb" data-page="8.71" data-line="11" id="l8.71.11"></span>ἐστιν, οὕτως ἐπ’ ἐκείνων πόνου τε καὶ νάρκης. ἡ γάρ
<span class="lb" data-page="8.71" data-line="12" id="l8.71.12"></span>τοι νάρκη ψύξις τίς ἐστιν οὐκ ἀγεννὴς, καὶ διὰ τοῦτο δυσαισθησίαν
<span class="lb" data-page="8.71" data-line="13" id="l8.71.13"></span>τε καὶ δυσκινησίαν ἐπιφέρει τοῖς οὕτω διατεθεῖσι
<span class="lb" data-page="8.71" data-line="14" id="l8.71.14"></span>σώμασιν, ὥσπέρ γε καὶ τὴν τελείαν ἀναισθησίαν τε καὶ ἀκινησίαν
<span class="lb" data-page="8.71" data-line="15" id="l8.71.15"></span>ἡ τελεία κατάψυξις. ὅτι δὲ διαθέσεως ὄνομά ἐστιν
<span class="lb" data-page="8.71" data-line="16" id="l8.71.16"></span>ἡ νάρκη, καὶ οὐκ αἰσθήσεως ἢ πόνου, δεδήλωται καὶ πρὸς
<span class="lb" data-page="8.71" data-line="17" id="l8.71.17"></span>Ἱπποκράτους εἰπόντος ὧδε· νάρκη γὰρ μετρίη ὀδύνης λυτική.
<span class="lb" data-page="8.71" data-line="18" id="l8.71.18"></span>γίνεται γὰρ ἡ νάρκη καὶ διὰ ψύξιν, ὡς ὁρᾶται φανερῶς ἐπί τε
<span class="pb" data-page="8.72" id="p8.72"></span>
<span class="lb" data-page="8.72" data-line="1" id="l8.72.1"></span>τῶν ἐν χειμῶνι διὰ κρύους ὁδοιπορησάντων, ἐπί τε τῶν ψυχόντων
<span class="lb" data-page="8.72" data-line="2" id="l8.72.2"></span>φαρμάκων, οἷς ἄν τις ἐπὶ πλέον ἔξωθεν χρήσηται,
<span class="lb" data-page="8.72" data-line="3" id="l8.72.3"></span>ναρκῶδες ἀποτελεῖται τὸ μόριον, ὥσπέρ γε καὶ παντελῶς
<span class="lb" data-page="8.72" data-line="4" id="l8.72.4"></span>ἀναίσθητον ἐν ταῖς ἰσχυροτάταις καταψύξεσιν, οὐκ ἐκ φαρμάκου
<span class="lb" data-page="8.72" data-line="5" id="l8.72.5"></span>μόνον, ἀλλὰ κᾀκ τοῦ περιέχοντος ἡμᾶς ἀέρος γινομέναις.
<span class="lb" data-page="8.72" data-line="6" id="l8.72.6"></span>οἶδα γοῦν τινων ὅλους τοὺς πόδας οὕτως ψυγέντας,
<span class="lb" data-page="8.72" data-line="7" id="l8.72.7"></span>ὡς εἰς ἀναισθησίαν μὲν πρῶτον ἀφικέσθαι, νεκρωθέντας δὲ
<span class="lb" data-page="8.72" data-line="8" id="l8.72.8"></span>ἐν ταῖς ἑξῆς ἡμέραις ἀποσαπῆναι. καθάπερ οὖν καὶ ἡ παντελὴς
<span class="lb" data-page="8.72" data-line="9" id="l8.72.9"></span>ψύξις ἀναισθησίαν τε καὶ ἀκινησίαν ἐπιφέρει τελείαν,
<span class="lb" data-page="8.72" data-line="10" id="l8.72.10"></span>οὕτως καὶ ἡ μετριωτέρα δυσαισθησίαν <span class="milestone ed1page" data-n="3.260" data-unit="ed1page" id="ed1page.3.260"></span>τε καὶ δυσκινησίαν·
<span class="lb" data-page="8.72" data-line="11" id="l8.72.11"></span>ὀνομάζεται δ’, ὡς ἔφην, ἡ τοιαύτη ψύξις νάρκη. καὶ
<span class="lb" data-page="8.72" data-line="12" id="l8.72.12"></span>τοίνυν τὸ ναρκῶδες ἄλγημα διάθεσις ἐργάζεται ψυχρά τε ἅμα
<span class="lb" data-page="8.72" data-line="13" id="l8.72.13"></span>καὶ ὀδυνηρὰ, δηλούσης τῆς λέξεως οὐκ ὀδύνης διαφορὰν, ὡς
<span class="lb" data-page="8.72" data-line="14" id="l8.72.14"></span>ἔφην, ἀλλ’ ὀδύνην ἅμα καὶ ἤτοι διάθεσιν ψυχρὰν ἢ τὴν ὑπ’
<span class="lb" data-page="8.72" data-line="15" id="l8.72.15"></span>αὐτῆς γινομένην ἐν τῷ μορίῳ δυσαισθησίαν τε καὶ δυσκινησίαν.
<span class="lb" data-page="8.72" data-line="16" id="l8.72.16"></span>ἴσμεν δ’ ὅτι καὶ τοῖς θλιφθεῖσι μορίοις ἰσχυρῶς ἐγγίνεται
<span class="lb" data-page="8.72" data-line="17" id="l8.72.17"></span>νάρκη καὶ τοῖς ἁψαμένοις τοῦ ζώου τῆς νάρκης ἔτι
<span class="lb" data-page="8.72" data-line="18" id="l8.72.18"></span>ζώσης. καὶ ὅσοις γε κατά τι τῶν κώλων ἐγένετο νάρκη, τῶν
<span class="pb" data-page="8.73" id="p8.73"></span>
<span class="lb" data-page="8.73" data-line="1" id="l8.73.1"></span>τε ψαυόντων (τὴν) ἀμυδρὰν ἔχουσι τὴν αἴσθησιν, ἀδυνατοῦσί
<span class="lb" data-page="8.73" data-line="2" id="l8.73.2"></span>τε κινεῖσθαι, καὶ εἰ βιάζοιτό τις, ὀδυνῶνται· χωρὶς δὲ τοῦ
<span class="lb" data-page="8.73" data-line="3" id="l8.73.3"></span>πρὸς τὰς κινήσεις ἔρχεσθαι τοῦ μὲν πάθους τῆς νάρκης αἰσθάνονται
<span class="lb" data-page="8.73" data-line="4" id="l8.73.4"></span>σαφῶς, οὐ μὴν ὀδυνῶνταί γε. κακῶς οὖν ὁ Ἀρχιγένης
<span class="lb" data-page="8.73" data-line="5" id="l8.73.5"></span>νεύρων ἴδιον εἶναί φησι τὸ ναρκῶδες ἄλγημα, διαθέσεως
<span class="lb" data-page="8.73" data-line="6" id="l8.73.6"></span>γάρ ἐστιν, οὐ τόπου πεπονθότος, νάρκη γνώρισμα.
<span class="lb" data-page="8.73" data-line="7" id="l8.73.7"></span>καὶ τοίνυν μετ’ ὀλίγον πάλιν αὐτὸς ὁ Ἀρχιγένης ἰδίαν εἶναι
<span class="lb" data-page="8.73" data-line="8" id="l8.73.8"></span>μυῶν αὐτήν φησιν· ἔχει δ’ ἑκατέρα τῶν λέξεων οὕτως, ἡ μὲν
<span class="lb" data-page="8.73" data-line="9" id="l8.73.9"></span>προτέρα· τὰ δὲ νεῦρα διατείνεταί τε καὶ σκληρύνεται συστρεφόμενα·
<span class="lb" data-page="8.73" data-line="10" id="l8.73.10"></span>καὶ ταῦτα μὲν ναρκώδεις ἐπιφέρει τοὺς πόνους καὶ
<span class="lb" data-page="8.73" data-line="11" id="l8.73.11"></span>σκληρῶς διατείνοντας. ἡ δ’ ὀλίγον ὕστερον αὐτῆς εἰρημένη
<span class="lb" data-page="8.73" data-line="12" id="l8.73.12"></span>ῥῆσίς ἐστιν ἥδε· μύες δὲ σαρκός τε καὶ νεύρου μῖγμα τῶν
<span class="lb" data-page="8.73" data-line="13" id="l8.73.13"></span>ἰδιωμάτων, ἀμέλει δὲ καὶ ἀρτηρίας ἐν τοῖς πόνοις ἀναφέρουσι,
<span class="lb" data-page="8.73" data-line="14" id="l8.73.14"></span>σφριγῶντες, ὡς ἂν εἴποι τις, καὶ μετ’ εὐρυχωρίας
<span class="lb" data-page="8.73" data-line="15" id="l8.73.15"></span>διατεινόμενοι, καὶ ναρκῶδες σφύζοντες. τούτων τῶν ῥήσεων
<span class="lb" data-page="8.73" data-line="16" id="l8.73.16"></span>ἐν μὲν τῇ προτέρᾳ τὰ <span class="milestone ed2page" data-n="7.403" data-unit="ed2page" id="ed2page.7.403"></span>νεῦρα ναρκώδεις ἐπιφέρειν τοὺς
<span class="lb" data-page="8.73" data-line="17" id="l8.73.17"></span>πόνους φησὶν, ἐν δὲ τῇ δευτέρᾳ τοὺς μῦς ναρκῶδες σφύζειν,
<span class="lb" data-page="8.73" data-line="18" id="l8.73.18"></span>οὐ τοῖς πάθεσιν ἀναφέρων τὸ ναρκῶδες, ἀλλὰ τοῖς μορίοις. ﻿
<span class="pb" data-page="8.74" id="p8.74"></span>
<span class="lb" data-page="8.74" data-line="1" id="l8.74.1"></span>ἔστι δ’, ὡς εἶπον, οὐ μορίου τινὸς ἴδιον ἡ νάρκη πάθος,
<span class="lb" data-page="8.74" data-line="2" id="l8.74.2"></span>ἀλλὰ διαθέσεως, ἅπασι μὲν ἐγγινομένης τοῖς σώμασιν, οὐκ
<span class="lb" data-page="8.74" data-line="3" id="l8.74.3"></span>ἐν ἅπασι δ’ αἰσθητῶς φαινομένης, ἀλλ’ ἐκείνοις μόνοις, ὅσα
<span class="lb" data-page="8.74" data-line="4" id="l8.74.4"></span>πέφυκεν αἰσθάνεσθαι τῶν ἐν αὐτοῖς παθῶν, καὶ κινεῖσθαι
<span class="lb" data-page="8.74" data-line="5" id="l8.74.5"></span>κατὰ προαίρεσιν. ἀλλὰ καὶ πρὸς τὸ φαινόμενον ἐναργῶς ἐπὶ
<span class="lb" data-page="8.74" data-line="6" id="l8.74.6"></span>τῶν μυῶν ὁ λόγος αὐτοῦ μάχεται μετὰ τοῦ ἀδιορίστως εἰρῆσθαι·
<span class="lb" data-page="8.74" data-line="7" id="l8.74.7"></span>τάχα δὲ καὶ ἀγνοεῖ, ὡς οὐδαμόθι τοῦ σώματος αὐτὴ
<span class="lb" data-page="8.74" data-line="8" id="l8.74.8"></span>καθ’ ἑαυτήν ἐστι σὰρξ, ἀλλὰ τῶν μυῶν τὸ μὲν νευρῶδες ἔν
<span class="lb" data-page="8.74" data-line="9" id="l8.74.9"></span>τε ταῖς πλείσταις τῶν κεφαλῶν ἢ τελευτῶν ἐστιν, ἐνθάδε καὶ
<span class="lb" data-page="8.74" data-line="10" id="l8.74.10"></span>οἱ τένοντες, ὅσον δὲ ἐν τῷ μεταξὺ πᾶν, ἡ πρὸς ἁπάντων
<span class="lb" data-page="8.74" data-line="11" id="l8.74.11"></span>ἀνθρώπων ὀνομαζομένη σάρξ ἐστιν, οὐδενὸς εἰδότος ὅτι μὴ
<span class="lb" data-page="8.74" data-line="12" id="l8.74.12"></span>ἀκριβῶς ἀνατεμόντων, ὡς οὐκ ἔστι μόνη σὰρξ, ἀλλὰ μετά
<span class="lb" data-page="8.74" data-line="13" id="l8.74.13"></span>τινων ἰνῶν λεπτοτάτων, εἰς ἃς τὸ νευρῶδες ἐλύθη γένος.
<span class="lb" data-page="8.74" data-line="14" id="l8.74.14"></span>ὀνομάζω δὲ γένος νευρῶδες εἰς μίαν ἄγων προσηγορίαν τούς
<span class="lb" data-page="8.74" data-line="15" id="l8.74.15"></span>τε συνδέσμους καὶ τοὺς τόνους· τούτων γὰρ διαπειρομένων
<span class="lb" data-page="8.74" data-line="16" id="l8.74.16"></span>τῇ σαρκὶ, τὴν τῶν μυῶν οὐσίαν ἐδείξαμεν συνισταμένην·
<span class="lb" data-page="8.74" data-line="17" id="l8.74.17"></span>ἕνεκα δὲ τοῦ διαμένειν αὐτὴν ἐδεήθη ἀρτηριῶν τε καὶ
<span class="lb" data-page="8.74" data-line="18" id="l8.74.18"></span>φλεβῶν.
</p>
          </article>

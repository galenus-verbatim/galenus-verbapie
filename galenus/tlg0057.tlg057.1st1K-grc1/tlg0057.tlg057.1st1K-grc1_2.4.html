<article xmlns="http://www.w3.org/1999/xhtml" id="urn:cts:greekLit:tlg0057.tlg057.1st1K-grc1:2.4">
<span class="pb page1" data-page="8.78" id="p8.78"></span>
<span class="milestone ed1page page1" data-n="3.260" data-unit="ed1page" id="ed1page.3.260"></span>
<span class="milestone ed2page page1" data-n="7.404" data-unit="ed2page" id="ed2page.7.404"></span>
            <p>
<span class="lb" data-page="8.78" data-line="9" id="l8.78.9"></span>Οὔκουν οὐδ’ ἐν ἥπατι γένοιτ’ ἄν ποτε τοιοῦτος
<span class="lb" data-page="8.78" data-line="10" id="l8.78.10"></span>σφυγμὸς, οὐδ’ ἐν νεφροῖς, ὅτι μηδ’ ἐν ἐκείνοις εἰς ὅλα
<span class="lb" data-page="8.78" data-line="11" id="l8.78.11"></span>διασπείρεται τὰ σπλάγχνα τὰ νεῦρα, καθ’ ὅτι μηδ’ ἐν πνεύμονι.
<span class="lb" data-page="8.78" data-line="12" id="l8.78.12"></span>καὶ διὰ τοῦτο βάρους αἴσθησις ἐπ’ αὐτῶν γίνεται,
<span class="lb" data-page="8.78" data-line="13" id="l8.78.13"></span>περιπεσόντων νοσήμασι τοῦ γένους τῶν παρὰ φύσιν ὄγκων·
<span class="lb" data-page="8.78" data-line="14" id="l8.78.14"></span>ἐφ’ ἑκάστου γάρ τοι τῶν εἰρημένων σπλάγχνων ὁ περικείμενος
<span class="lb" data-page="8.78" data-line="15" id="l8.78.15"></span>ὑμὴν, εἰς ὃν διασπείρεται<span class="milestone ed1page" data-n="3.261" data-unit="ed1page" id="ed1page.3.261"></span> τὸ νεῦρον, αἰσθητικὸς
<span class="lb" data-page="8.78" data-line="16" id="l8.78.16"></span>ὑπάρχει· διατεινόμενος οὖν ὑπὸ τοῦ κατὰ τὸ σπλάγχνον
<span class="lb" data-page="8.78" data-line="17" id="l8.78.17"></span>ὄγκου τῷ τῆς ὀδύνης εἴδει τὴν προσηγορίαν προσεπεσπάσατο.
<span class="lb" data-page="8.78" data-line="18" id="l8.78.18"></span>καὶ διὰ τοῦθ’ Ἱπποκράτης μὲν πρῶτος ἔγραψεν· ﻿
<span class="pb" data-page="8.79" id="p8.79"></span>
<span class="lb" data-page="8.79" data-line="1" id="l8.79.1"></span>καὶ εἰς νεφρὸν ὀδύνη βαρεῖα· μετ’ αὐτόν τ’ οὐκ ὀλίγοι τῶν
<span class="lb" data-page="8.79" data-line="2" id="l8.79.2"></span>ἀρίστων ἰατρῶν οὐκ ὀδύνης ὀξείας, ἀλλὰ βάρους αἴσθησιν
<span class="lb" data-page="8.79" data-line="3" id="l8.79.3"></span>ἐν ταῖς τῶν εἰρημένων σπλάγχνων φλεγμοναῖς ἔφασαν γίνεσθαι.
<span class="lb" data-page="8.79" data-line="4" id="l8.79.4"></span>καὶ μὴν καὶ τοὺς ὑμένας ὡς ἂν οὐκ ἔχοντας ἐν ἑαυτοῖς
<span class="lb" data-page="8.79" data-line="5" id="l8.79.5"></span>ἀρτηρίας, εἰκὸς δήπου μὴ σφύζειν, ὥσπερ οὐδὲ τὸ δέρμα,
<span class="lb" data-page="8.79" data-line="6" id="l8.79.6"></span>κᾂν ἰσχυρῶς φλεγμαίνῃ· κατὰ δὲ τὸν αὐτὸν λόγον οὐδὲ τοὺς
<span class="lb" data-page="8.79" data-line="7" id="l8.79.7"></span>ἀδένας, ὅσοι οὐ μετέχουσιν ἀρτηριῶν· ἀλλὰ καθ’ ἕνα τρόπον
<span class="lb" data-page="8.79" data-line="8" id="l8.79.8"></span>ἀλγήσει τὰ τοιαῦτα μόρια φλεγμαίνοντα, τὸν τῆς τάσεως·
<span class="lb" data-page="8.79" data-line="9" id="l8.79.9"></span>ἀχώριστος γὰρ οὗτός ἐστι τῶν αἰσθητικῶν σωμάτων ἁπάντων
<span class="lb" data-page="8.79" data-line="10" id="l8.79.10"></span>ἐν ταῖς τοιαύταις διαθέσεσιν.
</p>
          </article>

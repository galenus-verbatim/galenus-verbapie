<article xmlns="http://www.w3.org/1999/xhtml" id="urn:cts:greekLit:tlg0057.tlg057.1st1K-grc1:2.6">
<span class="pb page1" data-page="8.86" id="p8.86"></span>
<span class="milestone ed1page page1" data-n="3.262" data-unit="ed1page" id="ed1page.3.262"></span>
<span class="milestone ed2page page1" data-n="7.407" data-unit="ed2page" id="ed2page.7.407"></span>
            <p>
<span class="lb" data-page="8.86" data-line="12" id="l8.86.12"></span>Οὐ μὴν αἱμωδίᾳ τι προσεοικὸς ὁ πόνος
<span class="lb" data-page="8.86" data-line="13" id="l8.86.13"></span>ἔχει τῶν ὑμενωδῶν σωμάτων, ὡς Ἀρχιγένης ἔγραψεν· ἴσμεν
<span class="lb" data-page="8.86" data-line="14" id="l8.86.14"></span>γὰρ ὅτι κατὰ τὸ στόμα μόνον, οὐδὲ τοῦτο σύμπαν, ἀλλὰ
<span class="lb" data-page="8.86" data-line="15" id="l8.86.15"></span>τοὺς ὀδόντας τε καὶ τὰ οὖλα γίνεταί τι πάθος, ὃ καλοῦμεν
<span class="lb" data-page="8.86" data-line="16" id="l8.86.16"></span>αἱμωδίαν, ὃ μηδὲ ἑρμηνεῦσαι λόγῳ δυνατόν ἐστι, ἀλλ’ ἐκ
<span class="lb" data-page="8.86" data-line="17" id="l8.86.17"></span>τοῦ προηγήσασθαι μὲν ἐδωδὴν ἐδεσμάτων αὐστηρῶν τε καὶ
<span class="lb" data-page="8.86" data-line="18" id="l8.86.18"></span>ὀξέων, ἀκολουθῆσαι δέ τι πάθος ἐν τοῖς ὀδοῦσι καὶ τοῖς
<span class="pb" data-page="8.87" id="p8.87"></span>
<span class="lb" data-page="8.87" data-line="1" id="l8.87.1"></span>οὔλοις, ἐπιστεύσαμεν ἅπασι γίνεσθαι ταὐτὸν, ὁρῶντες ἐν τοῖς
<span class="lb" data-page="8.87" data-line="2" id="l8.87.2"></span>πλείστοις ὁμοιοπαθεῖς ἡμᾶς ὑπάρχοντας, ὡς ἀπὸ τῶν αὐτῶν
<span class="lb" data-page="8.87" data-line="3" id="l8.87.3"></span>αἰτίων πάσχειν τὰ αὐτά. τὸν μὲν οὖν τοιοῦτον πόνον ἐν τῷ
<span class="lb" data-page="8.87" data-line="4" id="l8.87.4"></span>στόματι μόνον ἴσμεν γινόμενον, ἄλλους δέ τινας ὧν Ἀρχιγένης
<span class="lb" data-page="8.87" data-line="5" id="l8.87.5"></span>ἔγραψεν μὴ ὅτι γνωρίσαι γινομένους δυνατὸν, ἀλλὰ
<span class="lb" data-page="8.87" data-line="6" id="l8.87.6"></span>μηδὲ νοῆσαι λεγομένους, οἷον τὸν ὅλκιμον, ἢ τὸν αὐστηρὸν,
<span class="lb" data-page="8.87" data-line="7" id="l8.87.7"></span>ἢ τὸν γλυκὺν, ἢ τὸν ἰσχνῶς ὀξὺν, ἢ τὸν ἁλυκὸν, ἢ τὸν γλίσχρον,
<span class="lb" data-page="8.87" data-line="8" id="l8.87.8"></span>ἢ ἀτειρὸν, ἢ τὸν στύφοντα. τοιαῦτα γὰρ ὀνόματα
<span class="lb" data-page="8.87" data-line="9" id="l8.87.9"></span>καὶ κατὰ τὴν περὶ τῶν σφυγμῶν πραγματείαν ἔγραψεν, οὐδὲν
<span class="lb" data-page="8.87" data-line="10" id="l8.87.10"></span>διδάξαι δυνάμενα τὸν ἀκούοντα, διὰ τὸ πᾶσαν ἐπιστημονικὴν
<span class="lb" data-page="8.87" data-line="11" id="l8.87.11"></span>διδασκαλίαν ὀνομάτων δεῖσθαι κυρίων· εἰ μὲν περὶ χυμῶν
<span class="lb" data-page="8.87" data-line="12" id="l8.87.12"></span>διαλεγοίμεθα, καὶ ὅλως περὶ τῶν τῆς γλώττης ἰδίων
<span class="lb" data-page="8.87" data-line="13" id="l8.87.13"></span>αἰσθητῶν, αὐστηρὸν ἡμῶν λεγόντων καὶ στρυφνὸν καὶ
<span class="lb" data-page="8.87" data-line="14" id="l8.87.14"></span>στύφοντα καὶ δακνώδη καὶ ἁλμυρὸν καὶ γλυκὺν καὶ πικρόν·
<span class="lb" data-page="8.87" data-line="15" id="l8.87.15"></span>εἰ δὲ περὶ τῶν ἁπτῶν, ὑγρὸν σῶμα καὶ ξηρὸν καὶ
<span class="lb" data-page="8.87" data-line="16" id="l8.87.16"></span>θερμὸν καὶ ψυχρὸν καὶ τραχὺ καὶ λεῖον καὶ μαλακὸν καὶ
<span class="lb" data-page="8.87" data-line="17" id="l8.87.17"></span>σκληρὸν, ὀξύ τε καὶ ἀμβλύ· καθάπερ γε καὶ εἰ περὶ τῶν
<span class="lb" data-page="8.87" data-line="18" id="l8.87.18"></span>ὁρατῶν, ἐρυθρὸν καὶ ξανθὸν καὶ μέλαν καὶ λευκὸν καὶ φαιὸν
<span class="pb" data-page="8.88" id="p8.88"></span>
<span class="lb" data-page="8.88" data-line="1" id="l8.88.1"></span><span class="milestone ed2page" data-n="7.408" data-unit="ed2page" id="ed2page.7.408"></span>ἤ τι τοιοῦτον ἕτερον. εἰ δ’ ὑπαλλάττοι τις αὐτῶν τὰς
<span class="lb" data-page="8.88" data-line="2" id="l8.88.2"></span>προσηγορίας, ἀσύνετα τοῖς ἀκούουσιν ἐρεῖ, καθάπερ ἐπὶ
<span class="lb" data-page="8.88" data-line="3" id="l8.88.3"></span>τοῦ στύφοντος ἢ αὐστηροῦ πόνου. τὸν μὲν γὰρ γλυκὺν
<span class="lb" data-page="8.88" data-line="4" id="l8.88.4"></span>οὐδ’ ἐπινοῆσαι δυνατὸν, ἀνιῶντος μὲν ἀεὶ τοῦ πόνου τὸν
<span class="lb" data-page="8.88" data-line="5" id="l8.88.5"></span>πάσχοντα, πάντων δὲ τῶν γλυκέων ἡδέων ὄντων. ὅτι μὲν
<span class="lb" data-page="8.88" data-line="6" id="l8.88.6"></span>οὖν φιλόπονος εἰς τὰ τῆς ἰατρικῆς ἔργα γέγονεν ὁ Ἀρχιγένης,
<span class="lb" data-page="8.88" data-line="7" id="l8.88.7"></span>ἀληθέστατόν ἐστιν· ὅπως δὲ εἰς τὰ τοιαῦτα τῶν ὀνομάτων
<span class="lb" data-page="8.88" data-line="8" id="l8.88.8"></span>ἐκφέρεται, πολλάκις μὲν ἐσκεψάμην, εὑρεῖν δ’ οὐκ
<span class="lb" data-page="8.88" data-line="9" id="l8.88.9"></span>ἠδυνήθην.
</p>
          </article>

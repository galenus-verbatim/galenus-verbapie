<article xmlns="http://www.w3.org/1999/xhtml" id="urn:cts:greekLit:tlg0057.tlg057.1st1K-grc1:2.7">
<span class="pb page1" data-page="8.88" id="p8.88"></span>
<span class="milestone ed1page page1" data-n="3.262" data-unit="ed1page" id="ed1page.3.262"></span>
<span class="milestone ed2page page1" data-n="7.408" data-unit="ed2page" id="ed2page.7.408"></span>
            <p>
<span class="lb" data-page="8.88" data-line="10" id="l8.88.10"></span>Ὅσον οὖν ἐν αὐτοῖς ἐστι σαφὲς, ἐπισκεψώμεθα,
<span class="lb" data-page="8.88" data-line="11" id="l8.88.11"></span>καθάπερ ὀλίγον ἔμπροσθεν ἐπὶ τοῦ ναρκώδους πόνου.
<span class="lb" data-page="8.88" data-line="12" id="l8.88.12"></span>δίκαιον γάρ ἐστι τὰ μὲν ἀσαφῆ τῶν ὀνομάτων ἐν ἀδήλῳ καταλιπεῖν,
<span class="lb" data-page="8.88" data-line="13" id="l8.88.13"></span>ἄχρηστα νομίζοντας, καθάπερ εἰ μηδ’ ὅλως ἐγέγραπτο·
<span class="lb" data-page="8.88" data-line="14" id="l8.88.14"></span>τὰ δὲ σαφῆ κρίνειν οὐ τῷ λόγῳ μόνον, ἀλλὰ πολὺ
<span class="lb" data-page="8.88" data-line="15" id="l8.88.15"></span>πρότερον ἔτι τῇ πείρᾳ. χαλεπὸν δὲ τὸ τοιοῦτον κριτήριον,
<span class="lb" data-page="8.88" data-line="16" id="l8.88.16"></span>ὡς ἂν ἑτέροις πολλάκις ἀναγκαζομένων ἡ μῶν πιστεύειν, οὔτε
<span class="lb" data-page="8.88" data-line="17" id="l8.88.17"></span>παρακολουθοῦσιν σαφῶς οἷς πάσχουσιν διὰ μαλακίαν ψυχῆς,
<span class="lb" data-page="8.88" data-line="18" id="l8.88.18"></span>οὔτ’, εἰ καὶ παρακολουθοῖεν, ἑρμηνεῦσαι δυναμένοις, ﻿
<span class="pb" data-page="8.89" id="p8.89"></span>
<span class="lb" data-page="8.89" data-line="1" id="l8.89.1"></span>ἢ τῷ μηδ’ ὅλως οἵους τ’ εἶναι λόγῳ δηλῶσαι περὶ ὧν πάσχουσιν,
<span class="lb" data-page="8.89" data-line="2" id="l8.89.2"></span>οὐ γὰρ μικρᾶς δυνάμεως τὸ τοιοῦτον, ἢ τῷ μηδ’
<span class="lb" data-page="8.89" data-line="3" id="l8.89.3"></span>εἶναι ῥητὸν αὐτό. καταλείπεται τοίνυν αὐτὸν πεπονθέναι
<span class="lb" data-page="8.89" data-line="4" id="l8.89.4"></span>τὸν μέλλοντα γράψειν ἑκάστου τῶν ἀλγημάτων τὴν ἰδέαν,
<span class="lb" data-page="8.89" data-line="5" id="l8.89.5"></span>ἰατρόν τε ὄντα καὶ ἄλλοις ἑρμηνεῦσαι δυνατὸν, ἑαυτῷ τε
<span class="lb" data-page="8.89" data-line="6" id="l8.89.6"></span>παρηκολουθηκότα μετὰ φρονήσεως, ἡνίκ’ ἔπασχεν, ἄνευ μαλακίας
<span class="lb" data-page="8.89" data-line="7" id="l8.89.7"></span>ψυχῆς. οὐ μὴν ἅπαντά γε τὰ πάθη καθ’ ὅλον
<span class="lb" data-page="8.89" data-line="8" id="l8.89.8"></span>ἑαυτοῦ τὸν βίον ἔπαθέν τις, εἰ καὶ νοσωδέστατος εἴη· διὸ
<span class="lb" data-page="8.89" data-line="9" id="l8.89.9"></span>καὶ θαυμάζω, τὰς ἰδιότητας αὐτῶν ἀναγιγνώσκων, ὅσας
<span class="lb" data-page="8.89" data-line="10" id="l8.89.10"></span>ἔγραψεν ὁ Ἀρχιγένης· ὡς γὰρ αὐτὸς ἅπαντα πεπονθὼς
<span class="lb" data-page="8.89" data-line="11" id="l8.89.11"></span>διηγεῖται, καίτοι γ’ οὐ πάνυ τι νοσώδης γενόμενος· εἰ δὲ
<span class="lb" data-page="8.89" data-line="12" id="l8.89.12"></span>καὶ καθ’ ἕν τι μόριον τοῦ σώματος ἀσθενὴς καὶ νοσώδης
<span class="lb" data-page="8.89" data-line="13" id="l8.89.13"></span>ἦν, ἀλλ’ οὔπω γε πάντα, καθάπερ οὐδ’ ἄλλος τις οὐδεὶς
<span class="lb" data-page="8.89" data-line="14" id="l8.89.14"></span>ἀνθρώπων. οὐδὲ γὰρ ἂν εὕροις τὸν αὐτὸν ἄνθρωπον ἅμα
<span class="lb" data-page="8.89" data-line="15" id="l8.89.15"></span>τε κεφαλὴν ἀσθενῆ καὶ θώρακα καὶ πνεύμονα καὶ ἧπαρ
<span class="lb" data-page="8.89" data-line="16" id="l8.89.16"></span>καὶ σπλῆνα καὶ γαστέρα καὶ νῆστιν καὶ κῶλον καὶ κύστιν,
<span class="lb" data-page="8.89" data-line="17" id="l8.89.17"></span>ἕκαστόν τε τῶν ἄλλων. ἔοικεν οὖν ἐπινοίαις τισὶν ἰδίαις
<span class="lb" data-page="8.89" data-line="18" id="l8.89.18"></span>λογικαῖς, ἢ τῇ πείρᾳ τῶν πεπονθότων, ὁ Ἀρχιγένης
<span class="pb" data-page="8.90" id="p8.90"></span>
<span class="lb" data-page="8.90" data-line="1" id="l8.90.1"></span>ἀποπιστεῦσαι, διηγουμένων ὡς ἠδύναντο τὰς διαφορὰς τῶν
<span class="lb" data-page="8.90" data-line="2" id="l8.90.2"></span>ἀλγημάτων.
</p>
          </article>

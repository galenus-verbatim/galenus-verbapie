<article xmlns="http://www.w3.org/1999/xhtml" id="urn:cts:greekLit:tlg0057.tlg057.1st1K-grc1:2.8">
<span class="pb page1" data-page="8.90" id="p8.90"></span>
<span class="milestone ed1page page1" data-n="3.262" data-unit="ed1page" id="ed1page.3.262"></span>
<span class="milestone ed2page page1" data-n="7.408" data-unit="ed2page" id="ed2page.7.408"></span>
            <p>
<span class="lb" data-page="8.90" data-line="3" id="l8.90.3"></span>Ἵν’ οὖν τι πλέον ἔχωσι καὶ παρ’ ἡμῶν οἱ
<span class="lb" data-page="8.90" data-line="4" id="l8.90.4"></span>φιλομαθεῖς, αὐτὰς ῥήσεις αὐτοῦ παραθέμενοι, ὅσα μὲν ἀληθῆ
<span class="lb" data-page="8.90" data-line="5" id="l8.90.5"></span>τ’ ἐστὶν ἅμα καὶ σαφῆ, ταῦτ’ ἐκλέξας μόνα, πιστεύειν
<span class="lb" data-page="8.90" data-line="6" id="l8.90.6"></span>αὐτοῖς ἀξιώσω τοὺς ἀσκουμένους κατὰ τὴν τέχνην· ὅσα δ’
<span class="lb" data-page="8.90" data-line="7" id="l8.90.7"></span>οὐ τοιαῦτα, παρέρχεσθαι συμβουλεύσω. μεμψάμενος οὖν ὁ
<span class="lb" data-page="8.90" data-line="8" id="l8.90.8"></span>Ἀρχιγένης τῷ Ἀσκληπιάδῃ τὸ μὲν πεπονθὸς νεῦρον ἐν ταῖς
<span class="lb" data-page="8.90" data-line="9" id="l8.90.9"></span>ἀρθρίτισιν ἀνώδυνον εἶναι λέγοντι, διότι μηδ’ ὅλως αἰσθάνεται,
<span class="lb" data-page="8.90" data-line="10" id="l8.90.10"></span>τὴν δ’ ἀπαθῆ σάρκα <span class="milestone ed2page" data-n="7.409" data-unit="ed2page" id="ed2page.7.409"></span>τῇ γειτνιάσει θλιβομένην
<span class="lb" data-page="8.90" data-line="11" id="l8.90.11"></span>ὀδυνᾶσθαι, μετὰ ταῦτα γράφει κατὰ λέξιν οὕτως· τὰ δ’ ἀγγεῖα
<span class="lb" data-page="8.90" data-line="12" id="l8.90.12"></span>στερεῶς ἐπιθλιβόμενα τὰς ἄνευ φλεγμονῆς κεφαλαλγίας
<span class="lb" data-page="8.90" data-line="13" id="l8.90.13"></span>ἐπέχει, ὥσπερ ἐμπτώσεώς τινος εἰς αὐτὰ κωλυομένης· καὶ ὁ
<span class="lb" data-page="8.90" data-line="14" id="l8.90.14"></span>βαρβαρικὸς διάδεσμός, τότε μάλιστα ἀνύει. τὰς δὲ σφακελώδεις
<span class="lb" data-page="8.90" data-line="15" id="l8.90.15"></span>ἑτεροκρανίας ἡ διακοπὴ αὐτῶν, καὶ μᾶλλον ἡ τῆς
<span class="lb" data-page="8.90" data-line="16" id="l8.90.16"></span>ἀρτηρίας, περιγράφει. ἥτις καὶ σφυγμώδη καθηγουμένη
<span class="lb" data-page="8.90" data-line="17" id="l8.90.17"></span>καὶ διαΐσσοντα τὸν πόνον ἐμβάλλει, καὶ στρογγύλλεται ὑποφρίσσουσα
<span class="lb" data-page="8.90" data-line="18" id="l8.90.18"></span>ἐπισήμως, ὥσπερ αἱ μὲν φλέβες οἷον ἀποκιρσοῦνται,
<span class="pb" data-page="8.91" id="p8.91"></span>
<span class="lb" data-page="8.91" data-line="1" id="l8.91.1"></span>τὰ δὲ νεῦρα διατείνεταί τε καὶ σκληρύνεται συστρεφόμενα.
<span class="lb" data-page="8.91" data-line="2" id="l8.91.2"></span>καὶ ταῦτα μὲν ναρκώδεις ἐπιφέρει τοὺς πόνους, καὶ
<span class="lb" data-page="8.91" data-line="3" id="l8.91.3"></span>σκληρῶς διατείνοντας καὶ βυθίους καὶ ἐμπεπαρμένους καὶ στενοχωρίας
<span class="lb" data-page="8.91" data-line="4" id="l8.91.4"></span>πλήρεις καὶ ἥκιστα κεχυμένους· οἱ δ’ ὑμένες καὶ ἐπὶ
<span class="lb" data-page="8.91" data-line="5" id="l8.91.5"></span>πλάτος διήκοντας αὐτοὺς παρέχουσιν, καὶ ἀνωμάλους, ὥστε
<span class="lb" data-page="8.91" data-line="6" id="l8.91.6"></span>καὶ αἱμωδίᾳ τι προσεοικὸς ἔχειν, τὴν τῆς ἀναδόσεως τραχύτητα.
<span class="lb" data-page="8.91" data-line="7" id="l8.91.7"></span>πονεῖ δὲ πολλάκις οὕτω καὶ ἡ ἐπιφάνεια καὶ οἱ μεταξὺ
<span class="lb" data-page="8.91" data-line="8" id="l8.91.8"></span>τῆς σαρκὸς ὑμένες, οἳ καὶ τοὺς διασπῶντας πόνους ἐπιφέρουσι.
<span class="lb" data-page="8.91" data-line="9" id="l8.91.9"></span>τοὺς <span class="milestone ed1page" data-n="3.263" data-unit="ed1page" id="ed1page.3.263"></span>δὲ ἀπὸ τῶν περὶ τὰ ὀστέα προστυπεῖς
<span class="lb" data-page="8.91" data-line="10" id="l8.91.10"></span>εὑρήσεις, ὡς αὐτῶν δοκεῖν τῶν ὀστέων ὄντας. αἱ φλέβες δὲ
<span class="lb" data-page="8.91" data-line="11" id="l8.91.11"></span>βαρεῖς καὶ καθέλκοντας καὶ ὁμαλῶς ἐμπεπλασμένους ἐπιφέρουσιν
<span class="lb" data-page="8.91" data-line="12" id="l8.91.12"></span>αὐτοὺς, αἱ δὲ σάρκες κεχυμένους τε καὶ χαλαρωτέρους·
<span class="lb" data-page="8.91" data-line="13" id="l8.91.13"></span>διὸ φαίνονται μηδ’ ἐπὶ πολὺ ἐκτεινόμεναι, ὡς ἐμπλεούσης
<span class="lb" data-page="8.91" data-line="14" id="l8.91.14"></span>τραχύμασί τισι δοκεῖν τῆς αἰσθήσεως. οἱ μύες δὲ σαρκός
<span class="lb" data-page="8.91" data-line="15" id="l8.91.15"></span>τι καὶ νεύρου μίγμα τῶν ἰδιωμάτων, ἀμέλει καὶ τῆς ἀρτηρίας,
<span class="lb" data-page="8.91" data-line="16" id="l8.91.16"></span>ἐν τοῖς πόνοις ἀναφέρουσιν, σφριγῶντες, ὡς ἂν εἴποι τις, καὶ
<span class="lb" data-page="8.91" data-line="17" id="l8.91.17"></span>μετ’ εὐρυχωρίας διατεινόμενοι καὶ ναρκῶδες σφύζοντες. τῶν
<span class="pb" data-page="8.92" id="p8.92"></span>
<span class="lb" data-page="8.92" data-line="1" id="l8.92.1"></span>δ’ ἄλλων ὁ μὲν ἑλκώδης πόνος καὶ ἐν ἕλκεσιν ὁ ἰσχνῶς ὀξὺς,
<span class="lb" data-page="8.92" data-line="2" id="l8.92.2"></span>καὶ οὐχ ἥκιστα ὁ γλυκύτερος καὶ κνησμοῦ προσαγωγὸς, ἐπιφανείας
<span class="lb" data-page="8.92" data-line="3" id="l8.92.3"></span>ἔοικεν ὤν· ὁ δὲ νυγματώδης τοῦ βάθους· ὁ δὲ ἐνερείδων
<span class="lb" data-page="8.92" data-line="4" id="l8.92.4"></span>κόλπου πλησιάζοντος· ὁ δὲ διακεντῶν τὰ μὲν πεπονθέναι
<span class="lb" data-page="8.92" data-line="5" id="l8.92.5"></span>τι τῶν ἐν τῷ τόπῳ διασαφεῖ, τὰ δὲ μὴ, οὐκ ἐν
<span class="lb" data-page="8.92" data-line="6" id="l8.92.6"></span>βάθει τὴν ὑπόστασιν ἔχων· σπαράσσων δέ ἐστιν ὁ ἐν κόλποις
<span class="lb" data-page="8.92" data-line="7" id="l8.92.7"></span>συνιστάμενος. αὕτη μὲν ἡ πρώτη ῥῆσίς ἐστιν Ἀρχιγένους
<span class="lb" data-page="8.92" data-line="8" id="l8.92.8"></span>ἐκ τοῦ πρώτου τῶν πεπονθότων τόπων, ἐπιχειροῦντος
<span class="lb" data-page="8.92" data-line="9" id="l8.92.9"></span>διδάσκειν, ὅπως ἄν τις εὑρίσκοι τὰ πεπονθότα μέρη, τῇ τῶν
<span class="lb" data-page="8.92" data-line="10" id="l8.92.10"></span>πόνων διαφορᾷ προσέχων τὸν νοῦν. ἐπισκεψώμεθα δ’ ἀπ’
<span class="lb" data-page="8.92" data-line="11" id="l8.92.11"></span>ἀρχῆς αὐτὴν μὴ παρέργως. τὰς σφακελώδεις, φησὶν, ἑτεροκρανίας
<span class="lb" data-page="8.92" data-line="12" id="l8.92.12"></span>ἡ διακοπὴ τῶν ἀγγείων περιγράφει. τίνας μὲν
<span class="lb" data-page="8.92" data-line="13" id="l8.92.13"></span>οὖν λέγει τὰς σφακελώδεις, χαλεπὸν εὑρεῖν, οὐδὲ γὰρ ὡμολόγηται
<span class="lb" data-page="8.92" data-line="14" id="l8.92.14"></span>τῆς σφάκελος φωνῆς τὸ σημαινόμενον, ἐνίων μὲν
<span class="lb" data-page="8.92" data-line="15" id="l8.92.15"></span>ὀδύνην λεγόντων μεγάλην δηλοῦσθαι, τινῶν δὲ φλεγμονῆς
<span class="lb" data-page="8.92" data-line="16" id="l8.92.16"></span>ὑπερβολὴν τηλικαύτην, ὡς ἐπιφέρειν κίνδυνον φθορᾶς τοῦ
<span class="lb" data-page="8.92" data-line="17" id="l8.92.17"></span>μέρους, ὅπερ ἔνιοι γάγγραιναν ὀνομάζουσιν· ἐνίων δὲ τὴν
<span class="lb" data-page="8.92" data-line="18" id="l8.92.18"></span>φθορὰν αὐτὴν τοῦ πάσχοντος μορίου σφάκελον ὀνομάζεσθαι
<span class="pb" data-page="8.93" id="p8.93"></span>
<span class="lb" data-page="8.93" data-line="1" id="l8.93.1"></span>φασκόντων· ἄλλων δὲ σπασμόν· ἄλλων τ’ οὐχ ἁπλῶς σπασμὸν,
<span class="lb" data-page="8.93" data-line="2" id="l8.93.2"></span>ἀλλὰ τὸν ἐπὶ φλεγμονῇ νευρωδῶν σωμάτων· ἐνίων τ’
<span class="lb" data-page="8.93" data-line="3" id="l8.93.3"></span>οὐ τὸν ἤδη γινόμενον σπασμὸν, ἀλλὰ τὸν προσδοκώμενον ἐπὶ
<span class="lb" data-page="8.93" data-line="4" id="l8.93.4"></span>μεγέθει φλεγμονῆς· ἐνίων δ’ ἁπλῶς τάσιν ἰσχυράν· ἄλλων δὲ
<span class="lb" data-page="8.93" data-line="5" id="l8.93.5"></span>σηπεδόνα. τὸ μὲν δὴ σφακελῶδες ὄνομα, τὸ κατὰ τὴν προγεγραμμένην
<span class="lb" data-page="8.93" data-line="6" id="l8.93.6"></span>ῥῆσιν ὑπὸ Ἀρχιγένους εἰρημένον, εἰς τοσοῦτον
<span class="lb" data-page="8.93" data-line="7" id="l8.93.7"></span>ἀσαφείας ἥκει, ὡς μηδὲν δηλοῦν, μηδ’ ἐξήγησιν ὀνομάτων
<span class="lb" data-page="8.93" data-line="8" id="l8.93.8"></span>ἰατρικῶν ἐν ἑτέρᾳ πραγματείᾳ γράψαντος αὐτοῦ. τὸ δὲ περιγράφει
<span class="lb" data-page="8.93" data-line="9" id="l8.93.9"></span>τάχ’ ἄν τις ὑπονοήσειεν εἰρῆσθαι τὸ οἷον ταχέως ἢ
<span class="lb" data-page="8.93" data-line="10" id="l8.93.10"></span>παντελῶς ἰᾶται, καὶ κείσθω γ’ <span class="milestone ed2page" data-n="7.410" data-unit="ed2page" id="ed2page.7.410"></span>οὕτως εἰρῆσθαι. τί
<span class="lb" data-page="8.93" data-line="11" id="l8.93.11"></span>γὰρ ἄν τις πάθοι νοεῖν ὀρεγόμενος ἃ μηδ’ ὁ γράψας αὐτὸς
<span class="lb" data-page="8.93" data-line="12" id="l8.93.12"></span>ἐσπούδασε νοῆσαι; σφυγματώδη οὖν καὶ διαΐσσοντα τὸν πόνον
<span class="lb" data-page="8.93" data-line="13" id="l8.93.13"></span>ἐμβάλλειν φησὶν τὰς ἀρτηρίας, ὅταν αὗται δηλονότι
<span class="lb" data-page="8.93" data-line="14" id="l8.93.14"></span>πρωτοπαθῶσι κατὰ τὰς σφακελώδεις ἑτεροκρανίας. τὸν μὲν
<span class="lb" data-page="8.93" data-line="15" id="l8.93.15"></span>οὖν σφυγματώδη πόνον ἐξήγημαι πρόσθεν, ὁποῖός τίς ἐστιν,
<span class="lb" data-page="8.93" data-line="16" id="l8.93.16"></span>ὄντα καὶ πρὸ τῆς ἐμῆς ἐξηγήσεως ἅπασι τοῖς ἰατροῖς γνώριμον,
<span class="lb" data-page="8.93" data-line="17" id="l8.93.17"></span>οἵ γε καὶ σύμπτωμα αὐτὸν εἶναί φασι φλεγμονῶν μεγάλων. ﻿
<span class="pb" data-page="8.94" id="p8.94"></span>
<span class="lb" data-page="8.94" data-line="1" id="l8.94.1"></span>ὁ δὲ διαΐσσων πόνος ἐστὶν, ὅταν ὥσπερ ἀπὸ ῥίζης
<span class="lb" data-page="8.94" data-line="2" id="l8.94.2"></span>ἀρχόμενος τοῦ πρωτοπαθοῦντος μορίου φέρηται ταχέως εἰς
<span class="lb" data-page="8.94" data-line="3" id="l8.94.3"></span>τὰ παρακείμενα, καὶ συμβαίνει τοῦτο ταῖς σφοδροτάταις
<span class="lb" data-page="8.94" data-line="4" id="l8.94.4"></span>οὐχ ἑτεροκρανίαις μόνον, ὡς Ἀρχιγένης ἐμνημόνευσιν, ἀλλὰ
<span class="lb" data-page="8.94" data-line="5" id="l8.94.5"></span>καὶ ταῖς κεφαλαίαις ὀνομαζομέναις. καὶ γὰρ ἐπ’ ἐκείνων
<span class="lb" data-page="8.94" data-line="6" id="l8.94.6"></span>ἐνίοτε φανερῶς αἱ ἀρτηρίαι πρωτοπαθοῦσαι τοιοῦτον ἔχουσι
<span class="lb" data-page="8.94" data-line="7" id="l8.94.7"></span>τὸν πόνον, οἷον εἶπον ὁ Ἀρχιγένης, ὥσθ’ ὁμολογεῖν ἐνίους,
<span class="lb" data-page="8.94" data-line="8" id="l8.94.8"></span>αἰσθάνεσθαι τῶν ἀγγείων αὐτῶν ἀλγούντων, ὅπερ ἑρμηνεῦσαι
<span class="lb" data-page="8.94" data-line="9" id="l8.94.9"></span>βουλόμενος στρογγύλλεσθαι τὴν ἀρτηρίαν ὑποφρίσσουσαν
<span class="lb" data-page="8.94" data-line="10" id="l8.94.10"></span>ἔφη. πότερον οὖν ὥσπερ τὰς ἀρτηρίας ἐν ταῖς
<span class="lb" data-page="8.94" data-line="11" id="l8.94.11"></span>σφακελώδεσιν ἑτεροκρανίαις οὕτω πάσχειν ἔφη, κατὰ τὸν
<span class="lb" data-page="8.94" data-line="12" id="l8.94.12"></span>αὐτὸν τρόπον ἀκούσει τις αὐτοῦ καὶ περὶ τῶν φλεβῶν,
<span class="lb" data-page="8.94" data-line="13" id="l8.94.13"></span>ὡς κατὰ τοῦτο τὸ νόσημα μόνον οἷον ἀποκιρσουμένων;
<span class="lb" data-page="8.94" data-line="14" id="l8.94.14"></span>ἢ κοινὸν σύμπτωμά ἐστι φλεβῶν ὁπωσοῦν πασχουσῶν, ἢ
<span class="lb" data-page="8.94" data-line="15" id="l8.94.15"></span>φλεγμαινουσῶν μόνον; καθ’ ὅσον μὲν γὰρ συνάπτει τῷ
<span class="lb" data-page="8.94" data-line="16" id="l8.94.16"></span>περὶ τῶν ἀρτηριῶν λόγῳ τὸν περὶ τῶν φλεβῶν, ἐπὶ ταὐτοῦ
<span class="lb" data-page="8.94" data-line="17" id="l8.94.17"></span>πάθους εἰκὸς ὑπολαμβάνειν ἐστὶν γίγνεσθαι τοὺς λόγους
<span class="lb" data-page="8.94" data-line="18" id="l8.94.18"></span>αὐτῷ· καθ’ ὅσον δ’ ἐφεξῆς ὑπέρ τε τῶν νεύρων
<span class="lb" data-page="8.94" data-line="19" id="l8.94.19"></span>γράφει καθόλου καί τινων ἄλλων μορίων τοιούτων, μὴ
<span class="pb" data-page="8.95" id="p8.95"></span>
<span class="lb" data-page="8.95" data-line="1" id="l8.95.1"></span>συνάπτων ἑνὶ νοσήματι τὸν ὑπὲρ αὐτῶν λόγον, κατὰ τοσοῦτον
<span class="lb" data-page="8.95" data-line="2" id="l8.95.2"></span>αὖ πάλιν ὡσαύτως καὶ αὐτῷ ὑπονοήσεις λελέχθαι περὶ
<span class="lb" data-page="8.95" data-line="3" id="l8.95.3"></span>τῶν φλεβῶν. ἄμεινον δ’ ὡς ἐν ἀδήλοις, ἐπὶ μὲν τῆς ἡμικρανίας
<span class="lb" data-page="8.95" data-line="4" id="l8.95.4"></span>ἡγεῖσθαι τῶν φλεβῶν αὐτῶν ἅμα ταῖς ἀρτηρίαις μνημονεύειν,
<span class="lb" data-page="8.95" data-line="5" id="l8.95.5"></span>ἁπλῶς δὲ τῶν ἄλλων ὀργάνων, ἄνευ πάθους τινὸς
<span class="lb" data-page="8.95" data-line="6" id="l8.95.6"></span>ἀφωρισμένου κατά τε τὰ νεῦρα καὶ τὰ τούτων ἐφεξῆς, ἐν
<span class="lb" data-page="8.95" data-line="7" id="l8.95.7"></span>οἷς πάλιν ἔφη τὰς φλέβας δὲ βαρεῖς καὶ καθέλκοντας καὶ
<span class="lb" data-page="8.95" data-line="8" id="l8.95.8"></span>ὁμαλῶς ἐμπεπλασμένους ἐπιφέρειν τοὺς πόνους. ταυτὶ μὲν
<span class="lb" data-page="8.95" data-line="9" id="l8.95.9"></span>οὖν ἀμφιβολίαν ἔχει τινά· τὸ δ’ ἐφεξῆς εἰρημένον, ἔνθα φησίν·
<span class="lb" data-page="8.95" data-line="10" id="l8.95.10"></span>τὰ δὲ νεῦρα διατείνεταί τε καὶ σκληρύνεται συστρεφόμενα·
<span class="lb" data-page="8.95" data-line="11" id="l8.95.11"></span>φανερῶς ἀποχωροῦντος μέν ἐστι τῆς τῶν ἑτεροκρανιῶν
<span class="lb" data-page="8.95" data-line="12" id="l8.95.12"></span>διαθέσεως, ἀποφαινομένου δὲ καθόλου περὶ νεύρων ὁπωσοῦν
<span class="lb" data-page="8.95" data-line="13" id="l8.95.13"></span>πασχόντων. ἔστι δὲ τοῦτο φανερῶς ψεῦδος· οὐ γὰρ ἅπαν
<span class="lb" data-page="8.95" data-line="14" id="l8.95.14"></span>πάθος νεύρων σκληρύνει καὶ συστρέφει τὴν οὐσίαν αὐτῶν,
<span class="lb" data-page="8.95" data-line="15" id="l8.95.15"></span>ἀλλ’ ἔστιν ἃ καὶ χαλαρὰ ποιεῖ τὰ νεῦρα, καθάπερ ἀτροφία
<span class="lb" data-page="8.95" data-line="16" id="l8.95.16"></span>σαφῶς· ἀλλὰ καὶ πολλάκις οὐδεμίαν αἰσθητὴν ἔχοντα διαφορὰν,
<span class="lb" data-page="8.95" data-line="17" id="l8.95.17"></span>ἀλλ’ ἀκριβῶς ἐοικότα τοῖς ὑγιαίνουσιν, οὔτ’ αἰσθήσεως
<span class="pb" data-page="8.96" id="p8.96"></span>
<span class="lb" data-page="8.96" data-line="1" id="l8.96.1"></span>οὔτε κινήσεώς τι χορηγεῖ τοῖς ὑποτεταγμένοις σώμασιν.
<span class="lb" data-page="8.96" data-line="2" id="l8.96.2"></span>ἴσως οὖν ἐν μόναις ταῖς φλεγμοναῖς, ἢ τοῖς φλεγμονώδεσι
<span class="lb" data-page="8.96" data-line="3" id="l8.96.3"></span>νοσήμασιν, ἢ τοῖς παρὰ φύσιν ὄγκοις πᾶσιν, ἔφη σκληρύνεσθαί
<span class="lb" data-page="8.96" data-line="4" id="l8.96.4"></span>τε καὶ συστρέφεσθαι τὰ νεῦρα· καίτοι ἐν τούτοις ἐναργῶς
<span class="lb" data-page="8.96" data-line="5" id="l8.96.5"></span>φαινόμενόν ἐστι τὸ τείνεσθαι τὰ νεῦρα, καὶ γὰρ καὶ αὐτοῖς
<span class="lb" data-page="8.96" data-line="6" id="l8.96.6"></span>τοῖς κάμνουσι καὶ ἡμῖν τοῖς ὁρῶσιν αὐτὰ φαίνεται τεινόμενα,
<span class="lb" data-page="8.96" data-line="7" id="l8.96.7"></span>διὸ καὶ σπασμοὶ καὶ τέτανοι μὴ θεραπευθεῖσιν αὐτοῖς
<span class="lb" data-page="8.96" data-line="8" id="l8.96.8"></span>ἕπονται. καὶ κοινὸν ἔοικε τοῦτ’ εἶναι σύμπτωμα τῶν
<span class="lb" data-page="8.96" data-line="9" id="l8.96.9"></span>εἰς ὄγκον αἰρομένων ἁπάντων, τὸ τείνεσθαι· τεθεάμεθα γὰρ
<span class="lb" data-page="8.96" data-line="10" id="l8.96.10"></span>ἤδη καὶ ἀρτηρίας <span class="milestone ed2page" data-n="7.411" data-unit="ed2page" id="ed2page.7.411"></span>καὶ φλέβας φλεγμαινούσας ἐναργῶς
<span class="lb" data-page="8.96" data-line="11" id="l8.96.11"></span>τεταμένας· τὰς μὲν, ὅταν ἐν ἄκρῳ τῷ κώλῳ φλεγμονῆς
<span class="lb" data-page="8.96" data-line="12" id="l8.96.12"></span>γενομένης ἐπαρθῇ βουβὼν, οὐκ ὀλιγάκις γὰρ ἐναργῶς ὤφθη
<span class="lb" data-page="8.96" data-line="13" id="l8.96.13"></span>τεταμένον ὅλον τὸ ἀγγεῖον ἐρυθρότερόν τε καὶ θερμότερον,
<span class="lb" data-page="8.96" data-line="14" id="l8.96.14"></span>ὀδυνηρότερόν τε ψαυόντων γεγονὸς, ὡς εἶναι πρόδηλον, ὅτι
<span class="lb" data-page="8.96" data-line="15" id="l8.96.15"></span>φλεγμαίνει σύμπαν, ἀρξάμενον ἀπὸ τοῦ πρωτοπαθήσαντος
<span class="lb" data-page="8.96" data-line="16" id="l8.96.16"></span>μορίου μέχρι τῆς μασχάλης καὶ βουβῶνος. καὶ καλῶς ὑπὸ
<span class="lb" data-page="8.96" data-line="17" id="l8.96.17"></span>τῶν ἰατρῶν εἴρηται σχεδὸν ἁπάντων, ἔρευθος καὶ τάσις
<span class="lb" data-page="8.96" data-line="18" id="l8.96.18"></span>καὶ ἀντιτυπία καὶ ὄγκος καὶ ὀδύνη τοῖς φλεγμαίνουσι μέρεσι
<span class="lb" data-page="8.96" data-line="19" id="l8.96.19"></span>συμβαίνειν· ὁ σφυγμὸς δ’ οὐχ ἅπασιν, ὡς εἴπομεν,
<span class="pb" data-page="8.97" id="p8.97"></span>
<span class="lb" data-page="8.97" data-line="1" id="l8.97.1"></span>ἀλλ’ ἐν οἷς ἀρτηρίαι τέ εἰσιν αἰσθηταὶ, καὶ τὸ μόριον εἰ αἰσθητικὸν
<span class="lb" data-page="8.97" data-line="2" id="l8.97.2"></span>ᾖ, ἀξιόλογός τε κατὰ τὸ μέγεθος ἡ φλεγμονή· τηνικαῦτα
<span class="lb" data-page="8.97" data-line="3" id="l8.97.3"></span>γὰρ οἱ κάμνοντες αἰσθάνονται σφυγμώδους ὀδύνης,
<span class="lb" data-page="8.97" data-line="4" id="l8.97.4"></span>κᾂν μηδὲν αἰσθητὸν ἀγγεῖον ᾖ κατ’ αὐτὸ πάσχον σῶμα. τάχ’
<span class="lb" data-page="8.97" data-line="5" id="l8.97.5"></span>οὖν ἐοήσεταί τις με τὰ καθ’ ἕκαστον ὄργανον ἴδια συμπτώματα·
<span class="lb" data-page="8.97" data-line="6" id="l8.97.6"></span>λέλεκται δ’ ἤδη καὶ πρόσθεν καὶ οὐχ ἅπαξ, ὡς ἡ
<span class="lb" data-page="8.97" data-line="7" id="l8.97.7"></span>βλάβη τῆς οἰκείας ἐνεργείας ἴδιον ἑκάστου μορίου σύμπτωμά
<span class="lb" data-page="8.97" data-line="8" id="l8.97.8"></span>ἐστιν, ὁποία ποτ’ ἂν ᾖ κατ’ εἶδος· οὔτε δ’ ἄλλο τι σύμπτωμα
<span class="lb" data-page="8.97" data-line="9" id="l8.97.9"></span>ἐξ ἀνάγκης αὐτοῖς οὔθ’ αἱ διαφοραὶ τῆς βλάβης ὑπάρχουσιν,
<span class="lb" data-page="8.97" data-line="10" id="l8.97.10"></span>ἀλλὰ κατὰ τὴν ἰδέαν τε καὶ μέγεθος τοῦ πάθους αἱ διαφοραὶ
<span class="lb" data-page="8.97" data-line="11" id="l8.97.11"></span>μὲν ἐξαλλάττονται, τὸ δὲ εἶδος, ἢ τὸ γένος, ἢ ὅπως ἂν
<span class="lb" data-page="8.97" data-line="12" id="l8.97.12"></span>ἐθέλῃ τις ὀνομάζειν, ἀεὶ διαμένει τοῦ συμπτώματος, ὃ κατὰ
<span class="lb" data-page="8.97" data-line="13" id="l8.97.13"></span>τὴν βεβλαμμένην ἐνέργειάν ἐστι. καὶ πλεονάσαι γε κάλλιον
<span class="lb" data-page="8.97" data-line="14" id="l8.97.14"></span>ἦν Ἀρχιγένει κατὰ τοῦτο περιλαβόντι μεθόδῳ τὸ σύμπαν,
<span class="lb" data-page="8.97" data-line="15" id="l8.97.15"></span><span class="milestone ed1page" data-n="3.264" data-unit="ed1page" id="ed1page.3.264"></span>ἐπειδὴ καὶ τοῖς ἄλλοις ἠμέληται· γέγραπται δ’ ὑφ’
<span class="lb" data-page="8.97" data-line="16" id="l8.97.16"></span>ἡμῶν ἐν πολλαῖς ἄλλαις πραγματείαις οὐκ ὀλίγα τῶν τοιούτων,
<span class="lb" data-page="8.97" data-line="17" id="l8.97.17"></span>ὥσπερ ἀμέλει καὶ νῦν εἰρήσεται διὰ τῶν ἐφεξῆς, ὅσα
<span class="lb" data-page="8.97" data-line="18" id="l8.97.18"></span>μὲν ἑτέρωθι τελείως ἐξειργασάμεθα, συντομώτερον, ὅσα δὲ
<span class="pb" data-page="8.98" id="p8.98"></span>
<span class="lb" data-page="8.98" data-line="1" id="l8.98.1"></span>διὰ βραχυτέρων ἐν ἄλλοις ἐῤῥέθη, μακρότερον ἐνταῦθα διερχομένων
<span class="lb" data-page="8.98" data-line="2" id="l8.98.2"></span>ἡμῶν αὐτά. νυνὶ δὲ τὰς ὑπολοίπους τῶν πόνων
<span class="lb" data-page="8.98" data-line="3" id="l8.98.3"></span>διαφορὰς ἐπέλθωμεν, ὅσων ἐμνημόνευσεν ὁ Ἀρχιγένης ἐν τῇ
<span class="lb" data-page="8.98" data-line="4" id="l8.98.4"></span>προγεγραμμένῃ ῥήσει. τὸ μὲν δὴ ναρκώδεις γίνεσθαι τοὺς
<span class="lb" data-page="8.98" data-line="5" id="l8.98.5"></span>πόνους τοῖς νεύροις, ὅπως ἡμάρτηται, καὶ ὡς οὐκ ἔστι μορίου
<span class="lb" data-page="8.98" data-line="6" id="l8.98.6"></span>τινὸς ἴδιον ἡ νάρκη πάθος, ἀλλ’ αἰτίας τε καὶ διαθέσεως,
<span class="lb" data-page="8.98" data-line="7" id="l8.98.7"></span>ἔμπροσθεν εἴρηται· τὸ δὲ σκληρῶς διατείνοντας ἐπ’
<span class="lb" data-page="8.98" data-line="8" id="l8.98.8"></span>αὐτοῖς γίνεσθαι τοὺς πόνους, ὀρθῶς εἴρηται, καὶ κάλλιόν γ’
<span class="lb" data-page="8.98" data-line="9" id="l8.98.9"></span>ἂν ἦν τὸ ἁπλῶς εἰρημένον, ἄνευ τοῦ σκληρῶς. διατείνοντες
<span class="lb" data-page="8.98" data-line="10" id="l8.98.10"></span>γάρ εἰσιν ἱκανῶς ἑκατέρωσε τῶν νεύρων οἱ πόνοι, διότι καὶ
<span class="lb" data-page="8.98" data-line="11" id="l8.98.11"></span>τείνεται πρὸς ἄμφω τὰ πέρατα, τό τε τῆς πρώτης ἀρχῆς καὶ
<span class="lb" data-page="8.98" data-line="12" id="l8.98.12"></span>τὸ τῆς ἐσχάτης τελευτῆς, ὥσπερ ἐν ταῖς κιθάραις αἱ χορδαὶ,
<span class="lb" data-page="8.98" data-line="13" id="l8.98.13"></span>καὶ ῥήγνυνταί γε πολλάκις ἐν αὐταῖς αἱ σφοδρῶς τεταμέναι,
<span class="lb" data-page="8.98" data-line="14" id="l8.98.14"></span>καὶ διὰ τοῦτ’ ἀποτιθέμενοι μετὰ τὸ χρήσασθαι τοῖς ὀργάνοις
<span class="lb" data-page="8.98" data-line="15" id="l8.98.15"></span>οἱ κιθαρισταὶ τὰς χορδὰς ἀνιᾶσι. καὶ μὲν δὴ καὶ ὅτι
<span class="lb" data-page="8.98" data-line="16" id="l8.98.16"></span>τείνονται σαφῶς ὑπὸ τῶν ἐναντίων αἰτίων τε καὶ διαθέσεων,
<span class="lb" data-page="8.98" data-line="17" id="l8.98.17"></span>οὐδεὶς ἀγνοεῖ, κᾂν ὑγρὸν ᾖ τὸ περιέχον, ὥστε καὶ διαβρέχειν
<span class="lb" data-page="8.98" data-line="18" id="l8.98.18"></span>αὐτὰς καὶ πληροῦν, κᾂν ξηρὸν ἱκανῶς· εἰς ἰσχάτην γὰρ ﻿
<span class="pb" data-page="8.99" id="p8.99"></span>
<span class="lb" data-page="8.99" data-line="1" id="l8.99.1"></span>ἀφικνούμεναι τάσιν ἐν ἑκατέρᾳ κράσει τοῦ περιέχοντος, εἰκότως
<span class="lb" data-page="8.99" data-line="2" id="l8.99.2"></span>ῥήγνυνται. καλῶς οὖν ὁ Ἱπποκράτης τοὺς σπασμοὺς
<span class="lb" data-page="8.99" data-line="3" id="l8.99.3"></span>τῶν νεύρων ἐπὶ πληρώσει τε καὶ κενώσει γίνεσθαί φησι, τάσεις
<span class="lb" data-page="8.99" data-line="4" id="l8.99.4"></span>ἀμέτρους οὔσας δηλονότι τῶν νεύρων. τὸ δὲ βυθίους
<span class="lb" data-page="8.99" data-line="5" id="l8.99.5"></span>εἷναι τοὺς πόνους αὐτῶν, ἀπὸ τῶν συμβεβηκότων εἴληπται
<span class="lb" data-page="8.99" data-line="6" id="l8.99.6"></span>τοῖς πλείστοις τῶν νεύρων. ἐπειδὴ γὰρ ἀεὶ πρῶται μὲν ἐπιπολῆς
<span class="lb" data-page="8.99" data-line="7" id="l8.99.7"></span>εἰσιν αἱ φλέβες, ἐφεξῆς δ’ αὐτῶν αἱ ἀρτηρίαι, καὶ
<span class="lb" data-page="8.99" data-line="8" id="l8.99.8"></span>μετὰ ταύτας τὰ νεῦρα, διὰ τοῦτ’ ἐν βάθει τῆς τάσεως αὐτῶν
<span class="lb" data-page="8.99" data-line="9" id="l8.99.9"></span>οἱ κάμνοντες αἰσθάνονται· τένοντές<span class="milestone ed2page" data-n="7.412" data-unit="ed2page" id="ed2page.7.412"></span> γε μὴν πολλοὶ, νευρώδη
<span class="lb" data-page="8.99" data-line="10" id="l8.99.10"></span>σώματ’ ὄντες, ὑπ’ ἐνίων ἄντικρυς ὀνομαζόμενοι νεῦρα,
<span class="lb" data-page="8.99" data-line="11" id="l8.99.11"></span>τοὺς πόνους οὐ βυθίους, ἀλλ’ ἐπιπολῆς ἔχουσιν, ὅταν καὶ
<span class="lb" data-page="8.99" data-line="12" id="l8.99.12"></span>αὐτοὶ τύχωσιν οὕτως τεταμένοι, καθάπερ οἱ τοὺς δακτύλους
<span class="lb" data-page="8.99" data-line="13" id="l8.99.13"></span>ἐκτείνοντες· εἰσὶ δ’ ἀμέλει καὶ οἱ κάμπτοντες αὐτοὺς ἐπιπολῆς
<span class="lb" data-page="8.99" data-line="14" id="l8.99.14"></span>μὲν, ἀλλ’ οὐχ ὁμοίως τοῖς ἐκτείνουσιν. ὁ δ’ Ἀρχιγένης
<span class="lb" data-page="8.99" data-line="15" id="l8.99.15"></span>τοὺς πόνους τῶν νεύρων ἐμπεπαρμένους εἶναί φησι, ὑπάρχοντος
<span class="lb" data-page="8.99" data-line="16" id="l8.99.16"></span>τοῦ τοιούτου τῆς ὀδύνης εἴδους τῷ κώλῳ μᾶλλον,
<span class="lb" data-page="8.99" data-line="17" id="l8.99.17"></span>ὡς ἔμπροσθεν εἶπον· ἐγγίγνεται δὲ καὶ ὠτὶ μετά τινος
<span class="lb" data-page="8.99" data-line="18" id="l8.99.18"></span>σφυγμοῦ, καὶ τῶν ὀδόντων ταῖς μύλαις, ἔστι δ’ ὅτε καὶ
<span class="pb" data-page="8.100" id="p8.100"></span>
<span class="lb" data-page="8.100" data-line="1" id="l8.100.1"></span>τοῖς ὀφθαλμοῖς, ἥκιστα δὲ τοῖς νεύροις ἐμπεπαρμένος ὑπάρχει
<span class="lb" data-page="8.100" data-line="2" id="l8.100.2"></span>πόνος· ἐκτείνεται γὰρ ἐπὶ πλεῖστον ἑκατέρωσε μέχρι τῶν
<span class="lb" data-page="8.100" data-line="3" id="l8.100.3"></span>ἄνω τε καὶ κάτω τοῦ ζώου μορίων. τὸ δ’ ἐφεξῆς εἰρημένον
<span class="lb" data-page="8.100" data-line="4" id="l8.100.4"></span>ὑπὸ τοῦ Ἀρχιγένους, ὅτι καὶ στενοχωρίας πλήρεις ἔχει τὰ
<span class="lb" data-page="8.100" data-line="5" id="l8.100.5"></span>νεῦρα τοὺς πόνους, κακοζήλως μὲν εἴρηται τῇ λέξει· δηλοῖ δ’
<span class="lb" data-page="8.100" data-line="6" id="l8.100.6"></span>οὐδὲν πλέον τοῦ μετ’ αὐτὸ, καθ’ ὅ φησι, καὶ ἥκιστα κεχυμένους·
<span class="lb" data-page="8.100" data-line="7" id="l8.100.7"></span>τῷ γὰρ ὄντι, κεχυμένους ἥκιστα, τοῦτ’ ἔστιν εἰς πλάτος
<span class="lb" data-page="8.100" data-line="8" id="l8.100.8"></span>ἐκτεταμένους οὐκ ἔχει τοὺς πόνους τὰ νεῦρα, ἀλλὰ κατὰ
<span class="lb" data-page="8.100" data-line="9" id="l8.100.9"></span>περιγραφήν τινα μᾶλλον, ἄνω τε καὶ κάτω τῆς τάσεως αὐτῶν
<span class="lb" data-page="8.100" data-line="10" id="l8.100.10"></span>διηκούσης, καὶ μᾶλλόν γ’ ἄνω μέχρι τῆς κεφαλῆς· καὶ τότε
<span class="lb" data-page="8.100" data-line="11" id="l8.100.11"></span>πρῶτον αὐτοῖς καὶ σπασμοὶ καὶ τέτανοι τοῦ παντὸς ἕπονται
<span class="lb" data-page="8.100" data-line="12" id="l8.100.12"></span>σώματος, οὐδενὸς τοιούτου συμβαίνοντος οὐδεμιᾷ τάσει νεύρου,
<span class="lb" data-page="8.100" data-line="13" id="l8.100.13"></span>πρὶν ἅψασθαι τῆς κεφαλῆς αὐτῆς. ἐφεξῆς δὲ τοῖς εἰρημένοις
<span class="lb" data-page="8.100" data-line="14" id="l8.100.14"></span>ὁ Ἀρχιγένης ἔγραψεν περὶ τῶν ὑμένων, ὅτι μὲν ἐπὶ
<span class="lb" data-page="8.100" data-line="15" id="l8.100.15"></span>πλάτος αὐτοῖς διήκουσιν οἱ πόνοι, πασχόντων αὐτῶν, ἀληθεύων·
<span class="lb" data-page="8.100" data-line="16" id="l8.100.16"></span>ὅτι δ’ αἱμωδίᾳ τι προσεοικὸς ἔχουσιν, οὐκ ἔτι ἀληθεύων,
<span class="lb" data-page="8.100" data-line="17" id="l8.100.17"></span>ὡς ἔμπροσθεν εἴρηται. τό γε μὴν ἀνωμάλους εἶναι
<span class="lb" data-page="8.100" data-line="18" id="l8.100.18"></span>τοὺς πόνους τῶν ὑμένων, οὐ διὰ παντὸς ἀληθὲς, ὅπου γε
<span class="pb" data-page="8.101" id="p8.101"></span>
<span class="lb" data-page="8.101" data-line="1" id="l8.101.1"></span>τοὐναντίον ἀληθὲς μᾶλλόν ἐστιν· ἐοίκασι γὰρ κατὰ μὲν τὸν
<span class="lb" data-page="8.101" data-line="2" id="l8.101.2"></span>αὐτῶν λόγον ὁμαλοὺς ἐπιφέρειν τοὺς πόνους, ἐπειδὴ καὶ τὸ
<span class="lb" data-page="8.101" data-line="3" id="l8.101.3"></span>σῶμα πᾶν αὐτῶν ὁμαλόν· ἐκ δὲ τῆς πρὸς τὰ πλησιάζοντα
<span class="lb" data-page="8.101" data-line="4" id="l8.101.4"></span>κοινωνίας ἀνωμαλίαν τινὰ ἐπιφέρει ἔστιν ὅτε κατά τι συμβεβηκός.
<span class="lb" data-page="8.101" data-line="5" id="l8.101.5"></span>ὅταν γὰρ ἐπὶ τὸ πεπονθὸς αὐτῶν μέρος ἄγηται καὶ
<span class="lb" data-page="8.101" data-line="6" id="l8.101.6"></span>τείνηται τὰ πέριξ, ἀνομοίαν ἀναγκαῖόν ἐστιν γίγνεσθαι τὴν
<span class="lb" data-page="8.101" data-line="7" id="l8.101.7"></span>ὀδύνην· ἔνθα μὲν αἰσθητικώτερόν ἐστι τὸ τεινόμενον μόριον,
<span class="lb" data-page="8.101" data-line="8" id="l8.101.8"></span>ἐνταῦθα ὀδυνωμένων μᾶλλον, ἔνθα δὲ ἧττον αἰσθητικὸν,
<span class="lb" data-page="8.101" data-line="9" id="l8.101.9"></span>ἔλαττον ἀλγούντων. καὶ μὴν κᾀκ τοῦ ψαύειν ἢ μὴ ψαύειν
<span class="lb" data-page="8.101" data-line="10" id="l8.101.10"></span>ὀστοῦ τὸ τεινόμενον ἡ διαφορὰ τῶν πόνων εἰκότως γίνεται.
<span class="lb" data-page="8.101" data-line="11" id="l8.101.11"></span>κατὰ τοῦτον γοῦν τὸν λόγον ἀλγοῦσι κατὰ τὴν κλεῖν ἔνιοι
<span class="lb" data-page="8.101" data-line="12" id="l8.101.12"></span>τῶν πλευριτικῶν, ἀνατεινομένου πρὸς τοῦτο τὸ χωρίον τοῦ
<span class="lb" data-page="8.101" data-line="13" id="l8.101.13"></span>τὰς πλευρὰς ὑπεζωκότος ὑμένος· ἐνίοτε δ’ οὐκ εἰς τὴν κλεῖν,
<span class="lb" data-page="8.101" data-line="14" id="l8.101.14"></span>ἀλλ’ εἰς τὸ ὑποχόνδριον ὁ πόνος αὐτῶν διήκει, τῆς αἰσθήσεως
<span class="lb" data-page="8.101" data-line="15" id="l8.101.15"></span>γινομένης κατὰ τὸ διάφραγμα κινούμενον ἐξ ἀνάγκης,
<span class="lb" data-page="8.101" data-line="16" id="l8.101.16"></span>ὅταν ἀναπνέωσιν οἱ πλευριτικοὶ, μᾶλλον τῶν ἄλλων τοῦ θώρακος
<span class="lb" data-page="8.101" data-line="17" id="l8.101.17"></span>μορίων. ἡ γὰρ οἷον ῥῖζα τῆς ὀδύνης ὅτ’ ἂν ἐν τῇ
<span class="lb" data-page="8.101" data-line="18" id="l8.101.18"></span>πλευρᾷ γένηται, τοῖς ἐνταῦθα μυσὶν ἀναπνεῖν ὀκνοῦσιν οἱ
<span class="pb" data-page="8.102" id="p8.102"></span>
<span class="lb" data-page="8.102" data-line="1" id="l8.102.1"></span>κάμνοντες, ὥστε μόνῳ τῷ διαφράγματι τὸ τῆς ἀναπνοῆς ἔργον
<span class="lb" data-page="8.102" data-line="2" id="l8.102.2"></span>ἡ φύσις ἐπιτρέπει τηνικαῦτα, καθάπερ ἐν ταῖς ἀβιάστοις
<span class="lb" data-page="8.102" data-line="3" id="l8.102.3"></span>ἀναπνοαῖς ἐπὶ τῶν ὑγιαινόντων. ὅτ’ ἂν μὲν οὖν ἐν τοῖς
<span class="lb" data-page="8.102" data-line="4" id="l8.102.4"></span>κάτω μέρεσιν τῶν πλευρῶν ἡ φλεγμονὴ γένηται, τὸ διάφραγμα
<span class="lb" data-page="8.102" data-line="5" id="l8.102.5"></span>τεινόμενον ὀδυνᾶται μᾶλλον· ὅτ’ ἂν δ’ ἐν τοῖς ἄνω, κατὰ
<span class="lb" data-page="8.102" data-line="6" id="l8.102.6"></span>τὴν κλεῖν ἡ ὀδύνη διασημαίνει, τῷ μὲν τῆς κινήσεως λόγῳ,
<span class="lb" data-page="8.102" data-line="7" id="l8.102.7"></span>τὸ διάφραγμα, τῷ δὲ τῆς σκληρότητος, ἡ κλεῖς ἐργαζομένη
<span class="lb" data-page="8.102" data-line="8" id="l8.102.8"></span>τὴν ἀνίαν. <span class="milestone ed2page" data-n="7.413" data-unit="ed2page" id="ed2page.7.413"></span>ἥπατος δὲ μεγάλως φλεγμαίνοντος ἢ
<span class="lb" data-page="8.102" data-line="9" id="l8.102.9"></span>σκιῤῥωθέντος, ἡ κατὰ τὴν δεξιὰν κλεῖν ὀδύνη γινομένη τῇ
<span class="lb" data-page="8.102" data-line="10" id="l8.102.10"></span>τάσει τῆς κοίλης φλεβὸς ἕπεται μᾶλλον ἤ τῇ τῶν ὑμένων.
<span class="lb" data-page="8.102" data-line="11" id="l8.102.11"></span>ὅτ’ ἂν δ’ εἴπῃ, πονεῖν πολλάκις οὕτω καὶ τὴν ἐπιφάνειαν,
<span class="lb" data-page="8.102" data-line="12" id="l8.102.12"></span>ὅπερ ἐστιν, τὰ τῶν πασχόντων ὑμένων ἔχειν ἴδια, δηλοῖ σαφῶς
<span class="lb" data-page="8.102" data-line="13" id="l8.102.13"></span>ὁπόθεν ὁρμηθεὶς αἱμωδίᾳ τι παραπλήσιον ἔφησεν τὰς
<span class="lb" data-page="8.102" data-line="14" id="l8.102.14"></span>ὀδύνας ἔχειν αὐτῶν. ἐπειδὴ γὰρ ἅμα τῇ τῆς αἱμωδίας ἰδιότητι
<span class="lb" data-page="8.102" data-line="15" id="l8.102.15"></span>καὶ ἡ ναρκώδης ἐστὶν αἴσθησις, ὡς ἂν ὑπὸ μιᾶς αἰτίας
<span class="lb" data-page="8.102" data-line="16" id="l8.102.16"></span>ἀμφοτέρων γινομένων, ὁ δ’ ἐπιπολῆς ὑμὴν ὁ ὑποτεταμένος
<span class="lb" data-page="8.102" data-line="17" id="l8.102.17"></span>τῷ δέρματι πάσχει πολλάκις ὀδύνας ναρκώδεις, ὑπὸ τῶν
<span class="lb" data-page="8.102" data-line="18" id="l8.102.18"></span>ἔξωθεν αἰτίων τῶν ψυχρῶν ἑτοιμότερον βλαπτόμενος, διὰ
<span class="pb" data-page="8.103" id="p8.103"></span>
<span class="lb" data-page="8.103" data-line="1" id="l8.103.1"></span>τοῦτο τῇ κοινωνίᾳ τῆς διαθέσεως ἀπατηθεὶς ὁ Ἀρχιγένης, αἱμωδίᾳ
<span class="lb" data-page="8.103" data-line="2" id="l8.103.2"></span>τι παραπλήσιον ἔφησεν τοὺς ἄλλους ὑμένας, καὶ τὴν
<span class="lb" data-page="8.103" data-line="3" id="l8.103.3"></span>ἐπιφάνειαν πολλάκις, οὐ κατὰ τὴν οὐσίαν αὐτοῦ τοῦ πάσχοντος
<span class="lb" data-page="8.103" data-line="4" id="l8.103.4"></span>μορίου γινομένης τῆς ὀδύνης, ἀλλὰ διὰ μὲν τὴν οὐσίαν
<span class="lb" data-page="8.103" data-line="5" id="l8.103.5"></span>αὐτῶν, ἄναιμόν τε καὶ ψυχρὰν οὖσαν, εὐκόλως ἁλισκομένων
<span class="lb" data-page="8.103" data-line="6" id="l8.103.6"></span>πάθεσιν ψυχροῖς, ἑπομένης δὲ τῆς τοιαύτης ὀδύνης τοῖς πάθεσι·
<span class="lb" data-page="8.103" data-line="7" id="l8.103.7"></span>διὸ καὶ πολλάκις ἔφη γίνεσθαι τοὺς τοιούτους πόνους,
<span class="lb" data-page="8.103" data-line="8" id="l8.103.8"></span>ὡς ἂν οὐ κατὰ τὴν οὐσίαν αὐτοῦ τοῦ πάσχοντος μέρους,
<span class="lb" data-page="8.103" data-line="9" id="l8.103.9"></span>ἀχώριστοι γὰρ ἂν οὕτως γε ἦσαν, ἀλλὰ κατά τι συμβεβηκὸς
<span class="lb" data-page="8.103" data-line="10" id="l8.103.10"></span>ἐπιγινομένους. ὁ μὲν οὖν ὑπὸ τῷ δέρματι τεταμένος ὑμὴν,
<span class="lb" data-page="8.103" data-line="11" id="l8.103.11"></span>ὁ καὶ συναποδερόμενος αὐτῷ, τονώδεις τε καὶ ναρκώδεις ἐπιφέρει
<span class="lb" data-page="8.103" data-line="12" id="l8.103.12"></span>τοὺς πόνους· οἱ δὲ μεταξὺ τῆς σαρκὸς οἷον διασπῶντας,
<span class="lb" data-page="8.103" data-line="13" id="l8.103.13"></span>εἰσὶ γὰρ πολλοὶ καὶ ἀνωμάλως ἐμφυόμενοί τε καὶ περιλαμβάνοντες
<span class="lb" data-page="8.103" data-line="14" id="l8.103.14"></span>αὐτήν. ὅτ’ ἂν οὖν ποτε ἐξ ἐναντίων καταφύσεων
<span class="lb" data-page="8.103" data-line="15" id="l8.103.15"></span>τείνεσθαι συμβῇ τὴν σάρκα, τοιαύτας ἀναγκαῖόν ἐστιν
<span class="lb" data-page="8.103" data-line="16" id="l8.103.16"></span>γίγνεσθαι τὰς ὀδύνας. ἐπί γε μὴν τοῖς πολλοῖς γυμνασίοις
<span class="lb" data-page="8.103" data-line="17" id="l8.103.17"></span>ἤτοι τονώδεις <span class="milestone ed1page" data-n="3.265" data-unit="ed1page" id="ed1page.3.265"></span>ἤ ἑλκώδεις οἱ πόνοι γίνονται, συνιστάμενοι
<span class="lb" data-page="8.103" data-line="18" id="l8.103.18"></span>καθ’ ὅλους τοὺς μῦς, ὧν μέρος εἰσὶ καὶ αἱ σάρκες· ﻿
<span class="pb" data-page="8.104" id="p8.104"></span>
<span class="lb" data-page="8.104" data-line="1" id="l8.104.1"></span>εἴρηται δὲ περὶ τῶν τοιούτων ἀλγημάτων ἱκανῶς ἐν τοῖς ὑγιεινοῖς.
<span class="lb" data-page="8.104" data-line="2" id="l8.104.2"></span>ὅτι δ’ οἱ τῶν περικειμένων τοῖς ὀστοῖς ὑμένων πόνοι
<span class="lb" data-page="8.104" data-line="3" id="l8.104.3"></span>βύθιοί τ’ εἰσὶν, τοῦτ’ ἔστιν διὰ βάθους τοῦ σώματος ἐπιφέροντες
<span class="lb" data-page="8.104" data-line="4" id="l8.104.4"></span>αἴσθησιν, αὐτῶν τε τῶν ὀστῶν ἐπάγουσιν φαντασίαν
<span class="lb" data-page="8.104" data-line="5" id="l8.104.5"></span>ὡς ὀδυνωμένων, οὐδὲν θαυμαστόν. ὀνομάζουσι γοῦν αὐτοὺς
<span class="lb" data-page="8.104" data-line="6" id="l8.104.6"></span>ὀστοκόπους οἱ πλεῖστοι, καὶ γίνονται τὰ πολλὰ μὲν ἐπὶ γυμνασίοις,
<span class="lb" data-page="8.104" data-line="7" id="l8.104.7"></span>ἔστιν ὅτε δὲ καὶ διὰ ψύξιν, ἢ πλῆθος. τὰς δὲ φλέβας
<span class="lb" data-page="8.104" data-line="8" id="l8.104.8"></span>φησὶ βαρεῖς καὶ καθέλκοντας καὶ ὁμαλῶς ἐμπεπλασμένους
<span class="lb" data-page="8.104" data-line="9" id="l8.104.9"></span>ἐπιφέρειν τοὺς πόνους· ἐν ἀρχῇ δὲ ὁπότε τῆς ἡμικρανίας
<span class="lb" data-page="8.104" data-line="10" id="l8.104.10"></span>ἐμνημόνευσεν, ἀποκιρσοῦσθαι τὰς φλέβας ἔφη. τάχ’ οὖν ἐν
<span class="lb" data-page="8.104" data-line="11" id="l8.104.11"></span>ἐκείνῳ μόνῳ χρὴ δέξασθαι λέγειν αὐτὸν τοῦτο, γιγνώσκειν γε
<span class="lb" data-page="8.104" data-line="12" id="l8.104.12"></span>μέντοι δεῖ τὸν ἴδιον πόνον ἀρτηρίας καὶ φλεβὸς κατὰ μῆκος
<span class="lb" data-page="8.104" data-line="13" id="l8.104.13"></span>ἐκτεινομένου σώματος, οἷον χορδῆς τινος, ἔμφασιν ἔχειν, οὐ
<span class="lb" data-page="8.104" data-line="14" id="l8.104.14"></span>μὴν συνεμφαίνει γέ τι βάρος. τὸ δ’ ὁμαλῶς ἐμπεπλάσθαι
<span class="lb" data-page="8.104" data-line="15" id="l8.104.15"></span>τὸν πόνον τῶν φλεβῶν, οὐδὲ σαφὲς ὅλως ἐστὶν, ἐπ’ οὐδενὶ
<span class="lb" data-page="8.104" data-line="16" id="l8.104.16"></span>τῶν συμβεβηκότων αὐταῖς ἀνενεχθῆναι δυναμένου τοῦ ἐμπεπλάσθαι.
<span class="lb" data-page="8.104" data-line="17" id="l8.104.17"></span>περὶ δὲ τῶν σαρκῶν ἐφεξῆς φησιν, ὡς κεχυμένους
<span class="lb" data-page="8.104" data-line="18" id="l8.104.18"></span>τε καὶ χαλαρωτέρους ἐπιφέρουσιν τοὺς πόνους. ὅλως μὲν οὖν
<span class="pb" data-page="8.105" id="p8.105"></span>
<span class="lb" data-page="8.105" data-line="1" id="l8.105.1"></span>πόνος οὐδείς ἐστι χαλαρὸς, ἀλλὰ τοὺς ἧττον τεταμένους ἴσως
<span class="lb" data-page="8.105" data-line="2" id="l8.105.2"></span>εἴρηκεν χαλαρωτέρους, ἐπειδὴ τεταμένοι μᾶλλόν εἰσιν οἵ τε
<span class="lb" data-page="8.105" data-line="3" id="l8.105.3"></span>τῶν ἀγγείων καὶ οἱ τῶν ὑμένων· τοῦτο γὰρ ὁμολογεῖ καὶ
<span class="lb" data-page="8.105" data-line="4" id="l8.105.4"></span>τὸ μηδ’ ἐπὶ πλέον ἐκτεταμένους αὐτοὺς φαίνεσθαι, διὰ τὸ
<span class="lb" data-page="8.105" data-line="5" id="l8.105.5"></span>κατὰ περιγραφὰς βραχείας συγκεῖσθαι τὰ σαρκώδη μόρια τῶν
<span class="lb" data-page="8.105" data-line="6" id="l8.105.6"></span>μυῶν. εἰ δὲ καὶ τὸ τούτῳ γεγραμμένον ἐφεξῆς, ὡς ἐπιπλεούσης
<span class="lb" data-page="8.105" data-line="7" id="l8.105.7"></span>τραχύμασί τισι δοκεῖν τῆς ἁφῆς, ἴδιόν ἐστιν τῶν ἐν σαρξὶ
<span class="lb" data-page="8.105" data-line="8" id="l8.105.8"></span>πόνων, ἐπισκεπτέον. ὅτι μὲν γὰρ ἐνίοτε τοιοῦτόν τι συμβαίνει
<span class="lb" data-page="8.105" data-line="9" id="l8.105.9"></span>κατὰ τοὺς πόνους αὐτῶν,<span class="milestone ed2page" data-n="7.414" data-unit="ed2page" id="ed2page.7.414"></span> ἀληθὲς ἔστιν· ἐκ δὲ
<span class="lb" data-page="8.105" data-line="10" id="l8.105.10"></span>τοῦ μὴ διὰ παντὸς φαίνεσθαι, διαθέσεως μᾶλλον ἐν αὐταῖς
<span class="lb" data-page="8.105" data-line="11" id="l8.105.11"></span>γινομένης ὡς τὸ πολὺ μιᾶς τινος, οὐ τῆς οὐσίας αὐτῶν ἴδιον
<span class="lb" data-page="8.105" data-line="12" id="l8.105.12"></span>εἶναι δόξει. τὴν διάθεσιν δὲ οὐχ ἁπλῶς ὑποληπτέον εἶναι
<span class="lb" data-page="8.105" data-line="13" id="l8.105.13"></span>πάθος φλεγμονῶδες, ἀλλὰ καὶ μετὰ χυμοῦ τραχύνειν πεφυκότος.
<span class="lb" data-page="8.105" data-line="14" id="l8.105.14"></span>ἐφεξῆς δὲ περὶ τῶν μυῶν Ἀρχιγένης γράφων, σαρκὸς
<span class="lb" data-page="8.105" data-line="15" id="l8.105.15"></span>καὶ νεύρων μίγμα τῶν ἰδιωμάτων ἀναφέρειν αὐτούς φησιν, ὡς
<span class="lb" data-page="8.105" data-line="16" id="l8.105.16"></span>ἂν ἐκ τούτων συγκειμένης τῆς οἰκείας οὐσίας αὐτῶν· τὸ δὲ
<span class="lb" data-page="8.105" data-line="17" id="l8.105.17"></span>καὶ ἀρτηρίας, ὅτι διαπεφύκασιν αὐτῶν· ἀλλ’ οὕτως καὶ τὰς
<span class="pb" data-page="8.106" id="p8.106"></span>
<span class="lb" data-page="8.106" data-line="1" id="l8.106.1"></span>φλέβας ἐχρῆν εἰρῆσθαι καὶ τοὺς ὑμένας. τὸ δὲ σφριγῶντες
<span class="lb" data-page="8.106" data-line="2" id="l8.106.2"></span>ὄνομα παρὰ μὲν τοῖς Ἕλλησιν ἐπὶ τῶν εὐεκτικῶς πεπληρωμένων
<span class="lb" data-page="8.106" data-line="3" id="l8.106.3"></span>λέγεται, διὸ καὶ κατὰ τῶν νέων αὐτὸ μόνον εἰρήκασι,
<span class="lb" data-page="8.106" data-line="4" id="l8.106.4"></span>γέροντος δ’ οὐδενὸς, ὡς ἂν μηδὲ δυναμένου τοῦ σώματος αὐτῶν
<span class="lb" data-page="8.106" data-line="5" id="l8.106.5"></span>εὐεκτικὴν δέξασθαι πλήρωσιν· ὅ γε μὲν οὖν Ἀρχιγένης
<span class="lb" data-page="8.106" data-line="6" id="l8.106.6"></span>ἐπὶ τίνος φέρει τὴν φωνὴν ταύτην, οὐ πάνυ τι ῥᾴδιον εὑρεῖν,
<span class="lb" data-page="8.106" data-line="7" id="l8.106.7"></span>μάλισθ’ ὅτι συγχεῖ καὶ διαφθείρει πολλαχόθι τὰ σημαινόμενα
<span class="lb" data-page="8.106" data-line="8" id="l8.106.8"></span>τῶν Ἑλληνικῶν ὀνομάτων· εἰ δ’, ὡς ἄν τις ὑπονοήσειεν, ἐπὶ
<span class="lb" data-page="8.106" data-line="9" id="l8.106.9"></span>τῶν διὰ πλήρωσιν τεταμένων λέγοι τὸ σφριγῶντες, κοινὸν ἂν
<span class="lb" data-page="8.106" data-line="10" id="l8.106.10"></span>εἴη πάντων τοῦτο τῶν πεπληρωμένων σωμάτων, οὐκ ἴδιον
<span class="lb" data-page="8.106" data-line="11" id="l8.106.11"></span>τῶν μυῶν· τό γε μὴν μετ’ εὐρυχωρίας αὐτοὺς διατείνεσθαι,
<span class="lb" data-page="8.106" data-line="12" id="l8.106.12"></span>λελέχθαι νομίζω πρὸς αὐτοῦ τῆς ἐν τοῖς νεύροις πληρώσεως
<span class="lb" data-page="8.106" data-line="13" id="l8.106.13"></span>ἀφορίζοντος. ὅτι δὲ τὸ σφύζειν ναρκῶδες, οὐκ ὀρθῶς εἴρηται,
<span class="lb" data-page="8.106" data-line="14" id="l8.106.14"></span>δεδήλωται πρόσθεν. τῶν δ’ ἄλλων, φησὶ, πόνων ὁ μὲν
<span class="lb" data-page="8.106" data-line="15" id="l8.106.15"></span>ἑλκώδης ἰσχνῶς ὀξύς ἐστιν· ἀσαφὴς δ’ ἡ λέξις ἥδε καὶ καθ’
<span class="lb" data-page="8.106" data-line="16" id="l8.106.16"></span>ἑαυτὴν ἀδύνατος διδάξαι τι, ταῖς ἄλλαις ὁμοίως ταῖς ἀσαφέσιν,
<span class="lb" data-page="8.106" data-line="17" id="l8.106.17"></span>ἅς γε οὐδ’ ἐξηγήσασθαι δυνατόν ἐστιν, εἰ μή τις αὐτὸς
<span class="pb" data-page="8.107" id="p8.107"></span>
<span class="lb" data-page="8.107" data-line="1" id="l8.107.1"></span>ἐπιστάμενος τὸ πρᾶγμα, προσαρμόσαι πειραθείη τῇ λέξει.
<span class="lb" data-page="8.107" data-line="2" id="l8.107.2"></span>καὶ νῦν γοῦν ἐπιστάμενός τις, ἑλκώδεις κόπους ὀνομάζεσθαι
<span class="lb" data-page="8.107" data-line="3" id="l8.107.3"></span>πρός τε τῶν ἰατρῶν καὶ τῶν γυμναστῶν, ὅτ’ ἂν ἐν τῷ κινεῖσθαί
<span class="lb" data-page="8.107" data-line="4" id="l8.107.4"></span>τις ἢ ψαύειν τῶν κεκοπωμένων μορίων αἴσθησιν ἴσχῃ
<span class="lb" data-page="8.107" data-line="5" id="l8.107.5"></span>τοῖς ἡλκωμένοις μέρεσιν ὁμοίαν, ἐπινοῆσαι δυνήσεται τὸν ἰσχνῶς
<span class="lb" data-page="8.107" data-line="6" id="l8.107.6"></span>ὀξὺν πόνον εἰρῆσθαι τοιοῦτόν τινα τὸ εἶδος, οἷον κεντούσης
<span class="lb" data-page="8.107" data-line="7" id="l8.107.7"></span>βελόνης ὀξείας γίνεται. δῆλον οὖν ὅτι μηδὲ συνεχής
<span class="lb" data-page="8.107" data-line="8" id="l8.107.8"></span>ἐστιν οὗτος, ὥσπερ γε μηδὲ ὁμαλῶς ἐκτεταμένος ἁπάντῃ.
<span class="lb" data-page="8.107" data-line="9" id="l8.107.9"></span>τοῦτον οὖν αὐτόν φησι γλυκύτερον εἶναι, δέον ἀσθενέστερον
<span class="lb" data-page="8.107" data-line="10" id="l8.107.10"></span>εἰπεῖν, ἢ ἀμβλύτερον, ἢ οὐ σφοδρὸν, ἢ ἀνιαρὸν ἧττον, ἤ τι
<span class="lb" data-page="8.107" data-line="11" id="l8.107.11"></span>τοιοῦτον· τὸ γὰρ γλυκύτερον οὐδ’ ἐφ’ ἑνὸς τῶν ἀνιαρῶν λέγεται
<span class="lb" data-page="8.107" data-line="12" id="l8.107.12"></span>κυρίως. τὸ δὲ κνησμοῦ προσαγωγὸς, ἀδιαρθρώτως εἴρηται·
<span class="lb" data-page="8.107" data-line="13" id="l8.107.13"></span>διαφέρει γὰρ ἐναργῶς ἡ κνησμώδης αἴσθησίς τε καὶ
<span class="lb" data-page="8.107" data-line="14" id="l8.107.14"></span>διάθεσις τῆς ἑλκώδους· ἀλλ’ ἐπεὶ καὶ προηγεῖται πολλάκις ἡ
<span class="lb" data-page="8.107" data-line="15" id="l8.107.15"></span>κνησμώδης τῆς ἑλκώδους, ἐκλυομένης τε καὶ παυομένης τῆς
<span class="lb" data-page="8.107" data-line="16" id="l8.107.16"></span>ἑλκώδους, εἰς τὴν κνησμώδη μετάπτωσις γίνεται, διὰ τοῦτο
<span class="lb" data-page="8.107" data-line="17" id="l8.107.17"></span>συγκεχυμένως τε καὶ ἀδιορίστως ὑπὲρ αὐτῶν ὁ Ἀρχιγένης
<span class="pb" data-page="8.108" id="p8.108"></span>
<span class="lb" data-page="8.108" data-line="1" id="l8.108.1"></span>ἔγραψεν, ὡς ἂν μηδὲ τὰς αἰτίας τῶν διαθέσεων ἀμφοτέρων
<span class="lb" data-page="8.108" data-line="2" id="l8.108.2"></span>ἀκριβῶς που διωρικώς. ἀλλ’ ἡμεῖς γε τελέως ἐξειργασάμεθα
<span class="lb" data-page="8.108" data-line="3" id="l8.108.3"></span>τὸν περὶ τούτων λόγον ἐν τῇ τῶν ὑγιεινῶν πραγματείᾳ.
<span class="lb" data-page="8.108" data-line="4" id="l8.108.4"></span>ὁ μὲν οὖν ἑλκώδης πόνος οὐκ ἐν μόνῳ τῷ δέρματι φαίνεται
<span class="lb" data-page="8.108" data-line="5" id="l8.108.5"></span>συνιστάμενος, ἀλλὰ καὶ διὰ τοῦ βάθους ἐκτεταμένος ἄχρι τῶν
<span class="lb" data-page="8.108" data-line="6" id="l8.108.6"></span>ὀστῶν· ὁ δὲ κνησμώδης ὄντως τῆς ἐπιφανείας μόνης ἐστὶν,
<span class="lb" data-page="8.108" data-line="7" id="l8.108.7"></span>οὐ πρώτως κατὰ τὸν ἴδιον αὐτῆς λόγον, ἀλλὰ κατὰ συμβεβηκὸς,
<span class="lb" data-page="8.108" data-line="8" id="l8.108.8"></span>ὅτι πυκνότερον τῶν ὑποκειμένων αὐτῷ τὸ δέρμα
<span class="lb" data-page="8.108" data-line="9" id="l8.108.9"></span>ἐστίν. διαθέσεως οὖν ἰδίας ἑκάτερος τῶν πόνων ἐστὶ σύμπτωμα,
<span class="lb" data-page="8.108" data-line="10" id="l8.108.10"></span>διὰ δριμύτητας μέν τινας γινόμενοι χυμῶν, ἀλλήλων
<span class="lb" data-page="8.108" data-line="11" id="l8.108.11"></span>δὲ διαφέροντες εἰς <span class="milestone ed2page" data-n="7.415" data-unit="ed2page" id="ed2page.7.415"></span>ὅσον κᾀκεῖναι· διώρισται δ’, ὡς
<span class="lb" data-page="8.108" data-line="12" id="l8.108.12"></span>ἔφην, ὑπὲρ αὐτῶν ἐν τοῖς ὑγιεινοῖς. ὁ δὲ νυγματώδης, φησὶ,
<span class="lb" data-page="8.108" data-line="13" id="l8.108.13"></span>πόνος τοῦ βάθους ἐστίν· οὐκ ὀρθῶς· ὑμένος γάρ ἐστιν, οὐ
<span class="lb" data-page="8.108" data-line="14" id="l8.108.14"></span>βάθους ἴδιος. ὁ δ’ ἐνερείδων, ὥς φησι, κόλπου πλησιάζοντος,
<span class="lb" data-page="8.108" data-line="15" id="l8.108.15"></span>ἀλόγως πάνυ τοῦτο γράψας· κοιλότης γάρ τίς ἐστιν
<span class="lb" data-page="8.108" data-line="16" id="l8.108.16"></span>ὁ κόλπος, ἐκ τοῦ διαστῆναι τὰ πλησιάζοντα πρότερον ἀλλήλοις
<span class="lb" data-page="8.108" data-line="17" id="l8.108.17"></span>γεγενημένη· καὶ τοίνυν ὅταν μὲν πληρωθῇ ῥεύματος,
<span class="lb" data-page="8.108" data-line="18" id="l8.108.18"></span>ὡς ἂν διατεινομένων τῶν περικειμένων σωμάτων, ὀδύνης ﻿
<span class="pb" data-page="8.109" id="p8.109"></span>
<span class="lb" data-page="8.109" data-line="1" id="l8.109.1"></span>αἰσθάνονται τονώδους οἱ κάμνοντες, οὐ κατὰ μῆκος ἐκτεταμένης
<span class="lb" data-page="8.109" data-line="2" id="l8.109.2"></span>ἐπὶ πλέον, ἀλλ’ ἰδίαν ἐχούσης περιγραφήν. ὅτ’ ἂν
<span class="lb" data-page="8.109" data-line="3" id="l8.109.3"></span>γὰρ ἐκκριθῇ πως ἐκ τοῦ κόλπου τὸ ὑγρὸν, ἀνώδυνοι παραχρῆμα
<span class="lb" data-page="8.109" data-line="4" id="l8.109.4"></span>γίνονται, πλὴν εἴ τινι τὰ περιέχοντα σώματα τὸν κόλπον
<span class="lb" data-page="8.109" data-line="5" id="l8.109.5"></span>ἐπὶ πλέον ἐκταθέντα τε καὶ διαταθέντα φλεγμονώδη
<span class="lb" data-page="8.109" data-line="6" id="l8.109.6"></span>διάθεσιν ἔσχεν. ταῦτα μὲν οὖν τὰ τῶν κόλπων ἴδια· τὸ δέ
<span class="lb" data-page="8.109" data-line="7" id="l8.109.7"></span>ὑπ’ Ἀρχιγένους εἰρημένον ἕτερον μέν τι τούτων ἐστὶν, ὁποῖον
<span class="lb" data-page="8.109" data-line="8" id="l8.109.8"></span>δέ τι νοήσας ἔγραψεν αὐτὸ, χαλεπὸν εὑρεῖν. καὶ μέν γε καὶ
<span class="lb" data-page="8.109" data-line="9" id="l8.109.9"></span>τὸ γεγραμμένον ἐφεξῆς ἴσην ἔχει τῷδε τὴν ἀπορίαν. ὁ διακεντῶν
<span class="lb" data-page="8.109" data-line="10" id="l8.109.10"></span>γὰρ, φησι, πόνος οὐκ ἐν βάθει τὴν ὑπόστασιν ἔχει·
<span class="lb" data-page="8.109" data-line="11" id="l8.109.11"></span>τοῦτο δὲ μάχεται καὶ αὐτῷ τῷ κατὰ τὴν ἀρχὴν τῆς ῥήσεως εἰρημένῳ
<span class="lb" data-page="8.109" data-line="12" id="l8.109.12"></span>τόνδε τὸν τρόπον· ὁ δὲ διακεντῶν τὰ μὲν πεπονθέναι
<span class="lb" data-page="8.109" data-line="13" id="l8.109.13"></span>τῶν ἐν τῷ τόπῳ διασαφεῖ, τὰ δὲ μή· τοῦτο γὰρ ἐγχωρεῖ
<span class="lb" data-page="8.109" data-line="14" id="l8.109.14"></span>καὶ διὰ βάθους ἐγγυτάτω γενέσθαι τῶν ὀστῶν καὶ κατὰ τὸ
<span class="lb" data-page="8.109" data-line="15" id="l8.109.15"></span>δέρμα κᾀν τῷ μεταξὺ, πάντως τοῦ τοιούτου πόνου διὰ
<span class="lb" data-page="8.109" data-line="16" id="l8.109.16"></span>δακνώδη χυμὸν γινομένου, διαβιβρώσκοντα τῶν αἰσθητικῶν
<span class="lb" data-page="8.109" data-line="17" id="l8.109.17"></span>τι σωμάτων. τὸ δ’ ἐπὶ τῇ τελευτῇ τῆς ῥήσεως γεγραμμένον
<span class="lb" data-page="8.109" data-line="18" id="l8.109.18"></span>ὡδὶ, σπαράσσων δ’ ἐστὶν ὁ ἐν κόλποις συνιστάμενος,<span class="milestone ed1page" data-n="3.266" data-unit="ed1page" id="ed1page.3.266"></span>
              <span class="pb" data-page="8.110" id="p8.110"></span>
<span class="lb" data-page="8.110" data-line="1" id="l8.110.1"></span>εἰ μὲν τὸ σπαράσσων τὸ οἷον διασπῶν σημαίνει, ψεῦδός
<span class="lb" data-page="8.110" data-line="2" id="l8.110.2"></span>ἐστιν, ἥκιστα γὰρ ὑπάρχει τοῦτο τῷ κατὰ τοὺς κόλπους·
<span class="lb" data-page="8.110" data-line="3" id="l8.110.3"></span>εἰ δ’ ἄλλο τι καὶ μὴ τοῦτο, πόθεν ἄν τις εὑρεῖν αὐτὸ δυνηθείη;
<span class="lb" data-page="8.110" data-line="4" id="l8.110.4"></span>τὰ μὲν δὴ τῆς προγεγραμμένης ῥήσεως Ἀρχιγένους
<span class="lb" data-page="8.110" data-line="5" id="l8.110.5"></span>τοιαῦτα.
</p>
          </article>

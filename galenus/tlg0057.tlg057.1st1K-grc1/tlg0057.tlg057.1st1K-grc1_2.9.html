<article xmlns="http://www.w3.org/1999/xhtml" id="urn:cts:greekLit:tlg0057.tlg057.1st1K-grc1:2.9">
<span class="pb page1" data-page="8.110" id="p8.110"></span>
<span class="milestone ed1page page1" data-n="3.266" data-unit="ed1page" id="ed1page.3.266"></span>
<span class="milestone ed2page page1" data-n="7.415" data-unit="ed2page" id="ed2page.7.415"></span>
            <p>
<span class="lb" data-page="8.110" data-line="6" id="l8.110.6"></span>Μεταβῶμεν δ’ ἐφ’ ἑτέραν, διδάσκουσαν
<span class="lb" data-page="8.110" data-line="7" id="l8.110.7"></span>καὶ αὐτὴν ἐκ τῆς τῶν πόνων διαφορᾶς διάγνωσιν τῶν πεπονθότων
<span class="lb" data-page="8.110" data-line="8" id="l8.110.8"></span>μορίων· ἔστι δ’ ἡ ῥῆσις ἥδε· ὁ δὲ τοῦ ἥπατος
<span class="lb" data-page="8.110" data-line="9" id="l8.110.9"></span>ὅλκιμος, ἐμπεφυκὼς καὶ ναρκώδης ἐστὶ καὶ ἀτειρότερον
<span class="lb" data-page="8.110" data-line="10" id="l8.110.10"></span>ἐγκείμενος· ὁ δὲ τοῦ σπληνὸς οὐκ ὀξὺς, βάρος δ’ ἅμα καὶ
<span class="lb" data-page="8.110" data-line="11" id="l8.110.11"></span>διάτασιν ἔχει, ἀντεντεινομένῳ πρὸς ἔνθλιψιν καὶ ἀποπίεσίν
<span class="lb" data-page="8.110" data-line="12" id="l8.110.12"></span>τινα ἔξωθεν ἐπικειμένην ἐοικώς. νεφροὶ δὲ αὐστηρούς τε
<span class="lb" data-page="8.110" data-line="13" id="l8.110.13"></span>τοὺς πόνους ἐπιφέρουσι καὶ μετ’ ἐμμόνου σφίγξεως ἐπινύσσοντας.
<span class="lb" data-page="8.110" data-line="14" id="l8.110.14"></span>κύστις δὲ στύφουσι σφόδρα χρῆται τοῖς ἀλγήμασι
<span class="lb" data-page="8.110" data-line="15" id="l8.110.15"></span>καὶ σὺν διατάσεσιν νυγματώδεσιν· ὑστέρα δὲ ὀξέσι,
<span class="lb" data-page="8.110" data-line="16" id="l8.110.16"></span>διαΐσσουσι, νυγματώδεσι, διατείνουσιν, ἐμπίπτουσι στροφωδῶς·
<span class="lb" data-page="8.110" data-line="17" id="l8.110.17"></span>τοιούτῳ μίγματι πέφυκε πονεῖν, καθ’ ὃ καὶ ἀπορίαν
<span class="lb" data-page="8.110" data-line="18" id="l8.110.18"></span>τοῦ ἰδιώματος ἐμποιεῖ. ἐν ταύτῃ τῇ ῥήσει πάλιν ὁ
<span class="pb" data-page="8.111" id="p8.111"></span>
<span class="lb" data-page="8.111" data-line="1" id="l8.111.1"></span>Ἀρχιγένης εὐθέως κατὰ τὴν ἀρχὴν ὅλκιμον εἶναί φησι τὸν
<span class="lb" data-page="8.111" data-line="2" id="l8.111.2"></span>πόνον τοῦ ἥπατος. ἔστι μὲν οὖν ἄηθες τοὔνομα τοῖς Ἕλλησιν
<span class="lb" data-page="8.111" data-line="3" id="l8.111.3"></span>τὸ ὅλκιμον, ὥστ’ οὐδὲ τί σημαίνει ῥᾴδιον εὑρεῖν· ἐκ γὰρ
<span class="lb" data-page="8.111" data-line="4" id="l8.111.4"></span>πολλῆς χρήσεως ἡ τῶν σημαινομένων εὕρεσις γίνεται· τοὺς
<span class="lb" data-page="8.111" data-line="5" id="l8.111.5"></span>δ’ οὖν χρησαμένους αὐτῷ τὸ γλίσχρον οἶδα δηλοῦντας, ὃ
<span class="lb" data-page="8.111" data-line="6" id="l8.111.6"></span>ὥσπερ ὁ ἰξός ἐστιν, ὥστε μέρους λαβόμενον ἕλκειν δι’ αὐτοῦ
<span class="lb" data-page="8.111" data-line="7" id="l8.111.7"></span>δύνασθαι τὸ συνεχές. οὕτω <span class="milestone ed2page" data-n="7.416" data-unit="ed2page" id="ed2page.7.416"></span>δὲ καὶ τὸ σταὶς ὅλκιμον
<span class="lb" data-page="8.111" data-line="8" id="l8.111.8"></span>εἴρηται τὸ τῶν πυρῶν, καὶ μάλιστα τὸ κάλλιστα πεφυραμένον·
<span class="lb" data-page="8.111" data-line="9" id="l8.111.9"></span>οὐχ ὅλκιμον δὲ τὸ τῶν κριθῶν καὶ τὸ τῆς κέγχρου.
<span class="lb" data-page="8.111" data-line="10" id="l8.111.10"></span>τό γε μὴν τοῦ ἥπατος ἄλγημα κατὰ τοῦτο τὸ σημαινόμενον
<span class="lb" data-page="8.111" data-line="11" id="l8.111.11"></span>οὔκ ἄν ποτε γένοιθ’ ὅλκιμον, ὥστ’ ἄλλό τι ζητητέον ἡμῖν
<span class="lb" data-page="8.111" data-line="12" id="l8.111.12"></span>ἐστιν. εἷς μὲν δή τις τῶν πρεσβευόντων τὴν Ἀρχιγένους αἵρεσιν
<span class="lb" data-page="8.111" data-line="13" id="l8.111.13"></span>ὅλκιμον ἔφησεν πόνον εἰρῆσθαι τὸν τοῦ ἥπατος, ἐπειδὴ
<span class="lb" data-page="8.111" data-line="14" id="l8.111.14"></span>καθέλκει φλεγμαῖνόν τε καὶ σκληρούμενον τὴν κλεῖν· ἕτερος
<span class="lb" data-page="8.111" data-line="15" id="l8.111.15"></span>δὲ τὸ χρονίζον· ἄλλος δὲ τὸ μέτριον· εἰσὶ δ’ οἳ τὸ
<span class="lb" data-page="8.111" data-line="16" id="l8.111.16"></span>βραδὺ, τοῦτο δ’ εἶναι τὸ ἀντικείμενον τῷ ὀξεῖ, καί φασι
<span class="lb" data-page="8.111" data-line="17" id="l8.111.17"></span>τὸ μὲν κατεπεῖγον καὶ σφοδρὸν, ὡς μηδεμίαν ἀνάπαυλαν
<span class="lb" data-page="8.111" data-line="18" id="l8.111.18"></span>ποιεῖσθαι, καλεῖν αὐτὸν ὀξὺ, τὸ δ’ ἐναντίον, ὅπερ ἐστι
<span class="pb" data-page="8.112" id="p8.112"></span>
<span class="lb" data-page="8.112" data-line="1" id="l8.112.1"></span>τὸ βραδὺ, ὅλκιμον εἰρηκέναι· τινὲς δὲ τὸν βάρους ἔμφασιν
<span class="lb" data-page="8.112" data-line="2" id="l8.112.2"></span>ἔχοντα φασὶν εἰρῆσθαι ὅλκιμον ἤτοι βαρὺν πόνον· ὀνομάζεσθαι
<span class="lb" data-page="8.112" data-line="3" id="l8.112.3"></span>γὰρ ἐν τῇ συνηθείᾳ κατὰ τοῦ βάρους τὴν ὁλκήν.
<span class="lb" data-page="8.112" data-line="4" id="l8.112.4"></span>πολλὰ δὲ καὶ ἄλλα διαφόρως ἐξηγούμενοι λέγουσιν οἱ θαυμάζοντες
<span class="lb" data-page="8.112" data-line="5" id="l8.112.5"></span>ἃ μηδεὶς νοεῖ. τὸ μὲν οὖν ὅλκιμον ὄνομα, τὸ κατὰ
<span class="lb" data-page="8.112" data-line="6" id="l8.112.6"></span>τὴν ἀρχὴν τῆς ῥήσεως εἰρημένον, ὅτι μηδὲν ἡμᾶς διδάσκει,
<span class="lb" data-page="8.112" data-line="7" id="l8.112.7"></span>πρόδηλον ἤδη γέγονεν· ἐπισκεψώμεθα δ’ ἐφεξῆς, τί ποτ’ ἐστὶν
<span class="lb" data-page="8.112" data-line="8" id="l8.112.8"></span>ὁ ἐμπεφυκὼς πόνος, ἥπατος ἴδιος εἶναι καὶ αὐτὸς εἰρημένος.
<span class="lb" data-page="8.112" data-line="9" id="l8.112.9"></span>ἐμοὶ μὲν δὴ πιθανώτερον εἶναι δοκεῖ, τῷ διαΐσσοντι τὸν ἐμπεφυκότα
<span class="lb" data-page="8.112" data-line="10" id="l8.112.10"></span>κατ’ ἐναντίωσιν εἰρῆσθαι πρὸς αὐτοῦ· τί γὰρ ἂν
<span class="lb" data-page="8.112" data-line="11" id="l8.112.11"></span>ἄλλο τις ὑπολάβοι; καὶ μὴν εἴ τις ἄλλος πόνος εἰς συμπάθειαν
<span class="lb" data-page="8.112" data-line="12" id="l8.112.12"></span>ἄγει πολλὰ τῶν πέριξ σωμάτων, οὕτω καὶ ὁ τοῦ ἥπατος,
<span class="lb" data-page="8.112" data-line="13" id="l8.112.13"></span>ὅς γε καὶ μέχρι τῆς κλειδὸς ἐκτείνεται, καὶ δύσπνοιαν
<span class="lb" data-page="8.112" data-line="14" id="l8.112.14"></span>ἐπιφέρει πολλάκις, ἐνίοτε δὲ καὶ βῆχα καὶ δυσεντερίαν, εἴς
<span class="lb" data-page="8.112" data-line="15" id="l8.112.15"></span>γε μὴν τὰς νόθας πλευρὰς οὐκ ὀλιγάκις ἐναργῶς διικνεῖται·
<span class="lb" data-page="8.112" data-line="16" id="l8.112.16"></span>πῶς ἂν οὖν ἀληθῶς λέγοιτο κατὰ χώραν μένειν; ἆρ’ οὖν
<span class="lb" data-page="8.112" data-line="17" id="l8.112.17"></span>ἄμεινόν ἐστιν τὸν ἐμπεφυκότα πόνον εἰρῆσθαι δοκεῖν, τὸν οἷον
<span class="lb" data-page="8.112" data-line="18" id="l8.112.18"></span>ἐμπεπαρμένον; καὶ μὴν ἥκιστα τοιοῦτός ἐστιν ὁ τοῦ ἥπατος,
<span class="pb" data-page="8.113" id="p8.113"></span>
<span class="lb" data-page="8.113" data-line="1" id="l8.113.1"></span>ὡς ἀρτίως ἐπιδέδεικται. ἐδείχθη δ’ ἔμπροσθεν, ὅτι μηδ’
<span class="lb" data-page="8.113" data-line="2" id="l8.113.2"></span>ὁ ναρκώδης πόνος ἴδιός ἐστι μορίου τινὸς, ἀλλὰ διαθέσεως
<span class="lb" data-page="8.113" data-line="3" id="l8.113.3"></span>μᾶλλον· εἰ δὲ δὴ καὶ μορίου τινὸς, οὐδαμῶς ἥπατος, ἀλλ’,
<span class="lb" data-page="8.113" data-line="4" id="l8.113.4"></span>εἴπερ ἄρα, τῶν νευρωδῶν σωμάτων. ὁ δ’ ἀτειρῶς ἐγκείμενος
<span class="lb" data-page="8.113" data-line="5" id="l8.113.5"></span>μάχεται τῷ ναρκώδει, βίαιός τις ὢν καὶ συνεχής· ἔστι δ’ οὐ
<span class="lb" data-page="8.113" data-line="6" id="l8.113.6"></span>τοιοῦτος ὁ τοῦ ἥπατος, ἀλλὰ μᾶλλον βαρύς· οὐ μὴν οὐδὲ ὁ
<span class="lb" data-page="8.113" data-line="7" id="l8.113.7"></span>βαρὺς ἴδιος ἥπατος ἐξαιρέτως, ἀλλὰ κοινὸς σπληνὶ καὶ νεφροῖς
<span class="lb" data-page="8.113" data-line="8" id="l8.113.8"></span>φλεγμαίνουσιν. ὁ δ’ Ἀρχιγένης οὐκ οἶδα πῶς ἐπὶ
<span class="lb" data-page="8.113" data-line="9" id="l8.113.9"></span>μόνου τοῦ σπληνὸς ἐμνημόνευσεν τῆς τοιαύτης ἰδέας τοῦ πόνου,
<span class="lb" data-page="8.113" data-line="10" id="l8.113.10"></span>μηδ’ Ἱπποκράτους ἀκούσας εἰπόντος, καὶ ἐς νεφρὸν
<span class="lb" data-page="8.113" data-line="11" id="l8.113.11"></span>ὀδύνη βαρεῖα. τοῦτο μὲν οὖν ἔλαττον ἁμάρτημα, μέγιστον
<span class="lb" data-page="8.113" data-line="12" id="l8.113.12"></span>δὲ, ὅπερ εἴωθε ποιεῖν, ὀνόματα γράφων ἑτέρων αἰσθήσεων
<span class="lb" data-page="8.113" data-line="13" id="l8.113.13"></span>οἰκεῖα, καθάπερ καὶ νῦν ἐπὶ νεφρῶν μὲν τοὺς αὐστηροὺς
<span class="lb" data-page="8.113" data-line="14" id="l8.113.14"></span>πόνους, ἐπὶ κύστεως δὲ τοὺς στύφοντας· ἔστι γὰρ ταῦτα
<span class="lb" data-page="8.113" data-line="15" id="l8.113.15"></span>χυμῶν ὀνόματα, δι’ ὀργάνου μὲν τῆς γλώττης, αἰσθήσεως δὲ
<span class="lb" data-page="8.113" data-line="16" id="l8.113.16"></span>τῆς γευστικῆς διαγινωσκόμενα. γενικώτερον μὲν οὖν τι
<span class="lb" data-page="8.113" data-line="17" id="l8.113.17"></span>πρᾶγμα δηλοῦται πρὸς τῆς στῦφον φωνῆς, εἰδικώτερον δὲ ﻿
<span class="pb" data-page="8.114" id="p8.114"></span>
<span class="lb" data-page="8.114" data-line="1" id="l8.114.1"></span>πρός τε τῆς αὐστηρὸν καὶ στρυφνόν· ἄμφω μὲν γὰρ στύφει,
<span class="lb" data-page="8.114" data-line="2" id="l8.114.2"></span>μᾶλλον δὲ τὸ στρυφνὸν, οἷόν πέρ ἐστιν ἡ ὀμφακῖτις ὀνομαζομένη
<span class="lb" data-page="8.114" data-line="3" id="l8.114.3"></span>κηκίς· αὐστηραὶ δ’ εἰσὶ καὶ ῥοαὶ πολλαὶ καὶ τὰ κυδώνια
<span class="lb" data-page="8.114" data-line="4" id="l8.114.4"></span>μῆλα καὶ ἄλλα πάμπολλα τῶν ἐδωδίμων, ἀηδῆ γε μὴν
<span class="lb" data-page="8.114" data-line="5" id="l8.114.5"></span>τὰ στρυφνὰ, μὴ ὅτι τὰ φάρμακα μόνον, καθάπερ ὑποκιστὶς
<span class="lb" data-page="8.114" data-line="6" id="l8.114.6"></span>καὶ βαλαύστιον καὶ κηκὶς καὶ ῥοῦς, ἀλλὰ καὶ τῶν ἐδωδίμων
<span class="lb" data-page="8.114" data-line="7" id="l8.114.7"></span>ὅσα τοιαῦτα. διόπερ οὐδὲ νοῆσαι δυνατόν ἐστιν, ὁποῖόν
<span class="lb" data-page="8.114" data-line="8" id="l8.114.8"></span>τινα βούλεται τὸν αὐστηρὸν ἢ τὸν στρυφνὸν εἶναι πόνον ὁ
<span class="lb" data-page="8.114" data-line="9" id="l8.114.9"></span>Ἀρχιγένης, οὐ μᾶλλον ἢ τὸν κυανοῦν, <span class="milestone ed2page" data-n="7.417" data-unit="ed2page" id="ed2page.7.417"></span>ἢ τὸν ἐρυθρὸν,
<span class="lb" data-page="8.114" data-line="10" id="l8.114.10"></span>ἢ φαιὸν, ἤ τινα ἄλλον ἀπὸ τῶν χρωμάτων ὀνομαζόμενον.
<span class="lb" data-page="8.114" data-line="11" id="l8.114.11"></span>ὅπερ δέ τις ἔλεγεν τῶν Ἀρχιγενείων διδασκάλων, ἐπισκέψασθαι
<span class="lb" data-page="8.114" data-line="12" id="l8.114.12"></span>καιρός· ἐδόκει γὰρ αὐτῷ τὰς ἰδιότητας τῶν πόνων ἑρμηνεύειν
<span class="lb" data-page="8.114" data-line="13" id="l8.114.13"></span>ὁ Ἀρχιγένης φιλοτιμούμενος, ἀῤῥήτους κατά γε
<span class="lb" data-page="8.114" data-line="14" id="l8.114.14"></span>τἀληθὲς οὔσας, εἰς τὴν τοιαύτην ἀτοπίαν ἀφικνεῖσθαι τῶν
<span class="lb" data-page="8.114" data-line="15" id="l8.114.15"></span>ὀνομάτων· οὐκ εἰδὼς ὅτι μία μὲν ἑκάστη τῶν ποιοτήτων ἐστὶ
<span class="lb" data-page="8.114" data-line="16" id="l8.114.16"></span>ῥητὴ κατά τε τὴν ἁφὴν καὶ τὴν γεῦσιν, ἔνθα δ’ ἅμα πολλαὶ
<span class="lb" data-page="8.114" data-line="17" id="l8.114.17"></span>ποιότητες ἐμφαίνονται κατὰ μίαν οὐσίαν, ἐνταῦθα καὶ
<span class="lb" data-page="8.114" data-line="18" id="l8.114.18"></span>γενέσθαι συμβαίνει τὴν ἰδιότητα, καὶ μάλιστ’ ἐπὶ τῆς γεύσεως,
<span class="pb" data-page="8.115" id="p8.115"></span>
<span class="lb" data-page="8.115" data-line="1" id="l8.115.1"></span>ὁπόταν, εἰ τύχοι, καὶ πικρότητός τε καὶ γλυκύτητος αὐστηρότητός
<span class="lb" data-page="8.115" data-line="2" id="l8.115.2"></span>τε καὶ δριμύτητος ἐμφαίνηταί τι κατὰ μίαν οὐσίαν·
<span class="lb" data-page="8.115" data-line="3" id="l8.115.3"></span>ἰδιότης γάρ τις οὕτως γίνεται περὶ τὴν γεῦσιν, ἄῤῥητος μὲν,
<span class="lb" data-page="8.115" data-line="4" id="l8.115.4"></span>εἴ τις ἐθέλοι δι’ ἑνὸς ὀνόματος αὐτὴν δηλῶσαι, ῥητὴ δ’, εἰ
<span class="lb" data-page="8.115" data-line="5" id="l8.115.5"></span>καθ’ ἑκάστην τῶν ποιοτήτων διέρχοιτο μετὰ τοῦ καὶ τὸ μᾶλλόν
<span class="lb" data-page="8.115" data-line="6" id="l8.115.6"></span>τε καὶ ἧττον οὐκ ἀδύνατον εἶναι προσδηλοῦν. οὕτω δὲ
<span class="lb" data-page="8.115" data-line="7" id="l8.115.7"></span>καὶ τὰς βοτάνας ἁπάσας τε καὶ τὴν ἄλλην ὕλην ἐδήλωσαν οὐκ
<span class="lb" data-page="8.115" data-line="8" id="l8.115.8"></span>ὀλίγοι τῶν ἰατρῶν, ἐξηγούμενοι τῶν ποιοτήτων ἑκάστην,
<span class="lb" data-page="8.115" data-line="9" id="l8.115.9"></span>ὅσαι ταῖς ἑρμηνευομέναις οὐσίαις ὑπάρχουσιν. ὥστε καὶ ὁ
<span class="lb" data-page="8.115" data-line="10" id="l8.115.10"></span>Ἀρχιγένης, εἰ μὲν ἑνὶ περιλαβεῖν ὀνόματι τὴν ὅλην ἰδιότητα
<span class="lb" data-page="8.115" data-line="11" id="l8.115.11"></span>τῆς οὐσίας ἐπεχείρει, παντάπασιν ἀμαθὴς ὑπῆρχεν, ὅπερ οὐ
<span class="lb" data-page="8.115" data-line="12" id="l8.115.12"></span>προσήκει λέγειν ἐπ’ Ἀρχιγένους· εἰ δὲ τὰς ἁπλᾶς ποιότητας,
<span class="lb" data-page="8.115" data-line="13" id="l8.115.13"></span>αὗται μὲν οὐκ εἰσὶν ἄῤῥητοι, τὸ δὲ ποσὸν ἐν αὐταῖς ἄῤῥητον
<span class="lb" data-page="8.115" data-line="14" id="l8.115.14"></span>μὲν ἀκριβεῖ μέτρῳ, ῥητὸν δ’ ὡς ἐν πλάτει. οὔκουν ἔτι
<span class="lb" data-page="8.115" data-line="15" id="l8.115.15"></span>χρὴ μηκύνειν, πεφηνυίας σαφῶς τῆς ἰδέας τῶν λόγων ᾗ χρῆσθαι
<span class="lb" data-page="8.115" data-line="16" id="l8.115.16"></span>δεῖ τὸν ἑρμηνεύειν ἐπιχειροῦντα τῶν αἰσθητῶν πραγμάτων
<span class="lb" data-page="8.115" data-line="17" id="l8.115.17"></span>ὁτιοῦν. ἴδια μὲν γὰρ ἔχομεν ἁπασῶν τῶν ἁπτῶν ποιοτήτων
<span class="lb" data-page="8.115" data-line="18" id="l8.115.18"></span>ὀνόματα, καθάπερ γε καὶ τῶν γευστῶν· ἴδια δὲ τῶν
<span class="pb" data-page="8.116" id="p8.116"></span>
<span class="lb" data-page="8.116" data-line="1" id="l8.116.1"></span>ὁρατῶν, ὥσπερ καὶ τῶν ἀκουστῶν, καὶ χρῆσθαι προσήκει
<span class="lb" data-page="8.116" data-line="2" id="l8.116.2"></span>πᾶσιν αὐτοῖς, ὡς ἔθος ἐστὶν τοῖς Ἕλλησι, μήτε στύφοντα
<span class="lb" data-page="8.116" data-line="3" id="l8.116.3"></span>μήτ’ αὐστηρὸν ὀνομάζοντα πόνον, ἴδιαι γὰρ αὗται χυμῶν
<span class="lb" data-page="8.116" data-line="4" id="l8.116.4"></span><span class="milestone ed1page" data-n="3.267" data-unit="ed1page" id="ed1page.3.267"></span>προσηγορίαι. καὶ πάμπολλοι πρὸ Ἀρχιγένους ἰατροὶ
<span class="lb" data-page="8.116" data-line="5" id="l8.116.5"></span>τὰς διαφορὰς τῶν πόνων γράψαντες οὐκ ἐτόλμησαν ἑτέροις
<span class="lb" data-page="8.116" data-line="6" id="l8.116.6"></span>ὀνόμασι χρήσασθαι τῶν συνηθῶν, ἃ καὶ παρ’ αὐτῶν τῶν καμνόντων
<span class="lb" data-page="8.116" data-line="7" id="l8.116.7"></span>ἐστὶν ἀκοῦσαι· καὶ γὰρ οὕτως ἀλγεῖν ποτε λέγουσιν,
<span class="lb" data-page="8.116" data-line="8" id="l8.116.8"></span>ὡς ὑπὸ βελόνης νύττεσθαι δοκεῖν· οὕτως αὖ πάλιν, ὡς ὑπὸ
<span class="lb" data-page="8.116" data-line="9" id="l8.116.9"></span>τρυπάνου τιτρᾶσθαι καὶ θλᾶσθαι δοκεῖν καὶ διασπᾶσθαι καὶ
<span class="lb" data-page="8.116" data-line="10" id="l8.116.10"></span>τείνεσθαι καὶ ἀνασπᾶσθαι καὶ κατασπᾶσθαι, καὶ βάρους τινὸς
<span class="lb" data-page="8.116" data-line="11" id="l8.116.11"></span>αἴσθησιν ἔχειν, ἐνίοτε μὲν ἐκκρεμαμένου τῶν ὑπερκειμένων,
<span class="lb" data-page="8.116" data-line="12" id="l8.116.12"></span>ἐνίοτε δ’ ἐγκειμένου τοῖς περιέχουσιν. τὰ μὲν οὖν τοιαῦτα
<span class="lb" data-page="8.116" data-line="13" id="l8.116.13"></span>πάντα συνετὰ, στύφοντες δὲ καὶ στρυφνοὶ καὶ αὐστηροὶ
<span class="lb" data-page="8.116" data-line="14" id="l8.116.14"></span>πόνοι τῶν ἀσυνέτων τε ἅμα καὶ ἀχρήστων εἰσίν· ὅπερ ἐχρῆν
<span class="lb" data-page="8.116" data-line="15" id="l8.116.15"></span>ἐννενοηκέναι τὸν Ἀρχιγένην, διδάσκειν γε βουλόμενον ἡμᾶς
<span class="lb" data-page="8.116" data-line="16" id="l8.116.16"></span>διαγνωστικοὺς γίνεσθαι τῶν πεπονθότων τόπων. εἰ μὴ γὰρ
<span class="lb" data-page="8.116" data-line="17" id="l8.116.17"></span>ἐξ ὧν οἱ κάμνοντες αὐτοὶ λέγουσι διαγνωσόμεθα, λῆρος ἂν
<span class="lb" data-page="8.116" data-line="18" id="l8.116.18"></span>εἴη μακρὸς ὁ περὶ τῶν ἀλγημάτων λόγος· εἰ δὲ παρ’ ἐκείνων
<span class="pb" data-page="8.117" id="p8.117"></span>
<span class="lb" data-page="8.117" data-line="1" id="l8.117.1"></span>χρὴ πυνθάνεσθαι, τίνα τρόπον ἀλγοῦσι, λέγουσι δ’ οὐδέποτε
<span class="lb" data-page="8.117" data-line="2" id="l8.117.2"></span>στρυφνὸν ἢ αὐστηρὸν ἢ ἀτειρὸν ἢ ὅλκιμον πόνον, πάλιν
<span class="lb" data-page="8.117" data-line="3" id="l8.117.3"></span>ἄχρηστος τοιαύτη διδασκαλία. καὶ μὲν δὴ καὶ κατ’ ἐκεῖνον
<span class="lb" data-page="8.117" data-line="4" id="l8.117.4"></span>τὸν λόγον, ἐν ᾧ φασι τὰς ἰδιότητας τῶν πόνων ἐπιχειρεῖν ἑρμηνεύειν
<span class="lb" data-page="8.117" data-line="5" id="l8.117.5"></span>τὸν Ἀρχιγένην, τὸ τῆς τοιαύτης διδασκαλίας ἀδύνατόν
<span class="lb" data-page="8.117" data-line="6" id="l8.117.6"></span>τε ἅμα καὶ ἄχρηστον ἐμφαίνεται. πρῶτον μὲν ἄῤῥητός
<span class="lb" data-page="8.117" data-line="7" id="l8.117.7"></span>ἐστιν ἡ ἰδιότης πᾶσα κατ’ αὐτούς· εἰ δὲ τοῦτο, πάντως
<span class="lb" data-page="8.117" data-line="8" id="l8.117.8"></span>δήπου καὶ ἀδύνατον εἰς διδασκαλίαν ἐλθεῖν, ὡς ἂν
<span class="lb" data-page="8.117" data-line="9" id="l8.117.9"></span><span class="milestone ed2page" data-n="7.418" data-unit="ed2page" id="ed2page.7.418"></span>μόνοις γινωσκομένην τοῖς αἰσθητῶς αὐτὴν ἐγνωκόσιν.
<span class="lb" data-page="8.117" data-line="10" id="l8.117.10"></span>ἔπειτα δὲ καὶ ἄγνωστος ἡμῖν τοῖς μὴ πεπονθόσιν ἐστὶν, εἰ μὴ
<span class="lb" data-page="8.117" data-line="11" id="l8.117.11"></span>ἄρα πάντ’ ἔπαθεν ὁ Ἀρχιγένης τὰ τοῦ σώματος μόρια· κᾂν
<span class="lb" data-page="8.117" data-line="12" id="l8.117.12"></span>συγχωρηθῇ δὲ τοῦτο, τίς ἂν πιστεύσειεν ὅτι καὶ πάντα τὰ
<span class="lb" data-page="8.117" data-line="13" id="l8.117.13"></span>κάθ’ ἕκαστον μόριον ἔπαθεν εἷς ἄνθρωπος; ὑποκείσθω δ’, εἰ
<span class="lb" data-page="8.117" data-line="14" id="l8.117.14"></span>βούλει, καὶ τοῦτο, καίτοι γ’ ἀδύνατόν ἐστιν· ἀλλ’ ὅτι κατὰ
<span class="lb" data-page="8.117" data-line="15" id="l8.117.15"></span>τὴν μήτραν οὐκ ἔπαθεν ὁ Ἀρχιγένης ἄντικρυς δῆλον· καὶ
<span class="lb" data-page="8.117" data-line="16" id="l8.117.16"></span>μὴν καὶ τὰς κατ’ αὐτὴν ἰδιότητας γράφει, μόναις ταῖς πεπονθυίαις
<span class="lb" data-page="8.117" data-line="17" id="l8.117.17"></span>γυναιξὶν γιγνωσκομένας· ὥστε με νὴ τοὺς θεοὺς,
<span class="lb" data-page="8.117" data-line="18" id="l8.117.18"></span>ἀπορεῖν πολλάκις, ἐκ τίνος ποτὲ λογισμοῦ τὴν ἀλλόκοτον
<span class="pb" data-page="8.118" id="p8.118"></span>
<span class="lb" data-page="8.118" data-line="1" id="l8.118.1"></span>ταύτην ἐπετήδευσεν διδασκαλίαν, ἣν εἰ καὶ ἀληθεύειν τις ὑπόθοιτο,
<span class="lb" data-page="8.118" data-line="2" id="l8.118.2"></span>τό γε χρήσιμον οὐχ οἷόν τε συνυποθέσθαι, μηδενὸς
<span class="lb" data-page="8.118" data-line="3" id="l8.118.3"></span>τῶν νοσούντων ἑρμηνεύοντος ἃ πάσχει διὰ τῶν Ἀρχιγενείων
<span class="lb" data-page="8.118" data-line="4" id="l8.118.4"></span>ὀνομάτων· ἀσᾶσθαι μὲν γὰρ λέγουσι τὸν στόμαχον ἔνιοι
<span class="lb" data-page="8.118" data-line="5" id="l8.118.5"></span>τῶν νοσούντων, ὅπερ ἐστιν ἡμῖν διὰ τὸ πεπονθέναι σαφῶς
<span class="lb" data-page="8.118" data-line="6" id="l8.118.6"></span>δῆλον· ὥσπέρ γε καὶ τὸ ἀλύειν, καὶ γὰρ καὶ τοῦτο τῷ πεπονθέναι
<span class="lb" data-page="8.118" data-line="7" id="l8.118.7"></span>δῆλον· αὐστηρὸν δὲ πόνον, οὐδ’ εἰ πεπονθώς τις
<span class="lb" data-page="8.118" data-line="8" id="l8.118.8"></span>εἴη, νοῆσαι δύναται λεγόμενον ὑπ’ Ἀρχιγένους, ὡς ἂν οὐκ
<span class="lb" data-page="8.118" data-line="9" id="l8.118.9"></span>εἰδὼς καθ’ ὅτου ποτε πράγματος ἐπιφέρει τοὔνομα. τὸν μὲν
<span class="lb" data-page="8.118" data-line="10" id="l8.118.10"></span>γὰρ νυγματώδη καὶ διατείνοντα καὶ τοὺς ὁμοειδῶς αὐτοῖς
<span class="lb" data-page="8.118" data-line="11" id="l8.118.11"></span>λεγομένους, ἔτι δὲ μᾶλλον τὸν σφοδρὸν καὶ τὸν ἰσχυρὸν
<span class="lb" data-page="8.118" data-line="12" id="l8.118.12"></span>καὶ τὸν βίαιον καὶ τὸν συνεχῆ καὶ τὸν διαλείποντα νοοῦμεν
<span class="lb" data-page="8.118" data-line="13" id="l8.118.13"></span>ἅπαντες, ὡς ἂν ὑπὸ συνηθῶν τε τῶν ὀνομάτων ἑρμηνευομένους
<span class="lb" data-page="8.118" data-line="14" id="l8.118.14"></span>αὐτούς τε γινομένους ὁσημέραι παμπόλλοις· αὐστηρὸν
<span class="lb" data-page="8.118" data-line="15" id="l8.118.15"></span>δὲ καὶ στύφοντα καὶ ἀτειρὸν καὶ ὅλκιμον οὔτε λέγει τις
<span class="lb" data-page="8.118" data-line="16" id="l8.118.16"></span>οὔτ’ ἀκούων ἑτέρου λέγοντος νοεῖ. χρὴ δὲ καὶ τὸ πάθος
<span class="lb" data-page="8.118" data-line="17" id="l8.118.17"></span>εἶναι κοινὸν καὶ τὴν δηλωτικὴν αὐτοῦ προσηγορίαν συνήθη
<span class="lb" data-page="8.118" data-line="18" id="l8.118.18"></span>τοῖς ἀκούουσιν, ὥσπερ ἐπὶ τοῦ θλίβεσθαι τὸν στόμαχον, ﻿
<span class="pb" data-page="8.119" id="p8.119"></span>
<span class="lb" data-page="8.119" data-line="1" id="l8.119.1"></span>ὃ δὴ λέγουσιν πάμπολλοι τῶν ἀνθρώπων. οὕτως γὰρ οἷον
<span class="lb" data-page="8.119" data-line="2" id="l8.119.2"></span>ἔξωθέν τινος ἐπικειμένου βαρέος ἡ αἴσθησις ἡμῖν γίνεται
<span class="lb" data-page="8.119" data-line="3" id="l8.119.3"></span>πολλάκις ἔν τισι διαθέσεσιν τοῦ στόματος τῆς κοιλίας, ὃ δὴ
<span class="lb" data-page="8.119" data-line="4" id="l8.119.4"></span>καταχρώμενοι προσαγορεύουσι στόμαχον οὐχ οἱ πολλοὶ τῶν
<span class="lb" data-page="8.119" data-line="5" id="l8.119.5"></span>ἀνθρώπων μόνον, ἀλλὰ καὶ τῶν ἰατρῶν οἱ δοκιμώτατοι.
<span class="lb" data-page="8.119" data-line="6" id="l8.119.6"></span>καὶ μὴν καὶ κατὰ δεξιὸν ὑποχόνδριον ἐν τῷ σφοδρότερον ἀναπνεῖν
<span class="lb" data-page="8.119" data-line="7" id="l8.119.7"></span>αἴσθησίς ποθ’ ἡμῖν βάρους γίνεται, κᾀπειδὰν χωρὶς
<span class="lb" data-page="8.119" data-line="8" id="l8.119.8"></span>πυρετοῦ συμβῇ τοῦτο, δυοῖν θάτερον, ἢ ἔμφραξίν τινα κατὰ
<span class="lb" data-page="8.119" data-line="9" id="l8.119.9"></span>τὸ ἧπαρ ἢ σκιῤῥώδη διάθεσιν, ἢ γένεσιν ἀποστήματος εἶναι
<span class="lb" data-page="8.119" data-line="10" id="l8.119.10"></span>λογιζόμεθα, καθάπερ ὅτ’ ἂν φλεγμονὴ ᾖ, πυρετὸν ἐξ ἀνάγκης
<span class="lb" data-page="8.119" data-line="11" id="l8.119.11"></span>ἕπεσθαι. πάντα μὲν οὖν τὰ τοιαῦτα καὶ ῥητὰ καὶ
<span class="lb" data-page="8.119" data-line="12" id="l8.119.12"></span>σαφῆ καὶ γνώριμα πᾶσι τοῖς πρὸ Ἀρχιγένους ἰατροῖς ἐστιν,
<span class="lb" data-page="8.119" data-line="13" id="l8.119.13"></span>ἄνευ τῶν ἀλλοκότων ὀνομάτων διδασκόμενα· τῆς δ’ Ἀρχιγένους
<span class="lb" data-page="8.119" data-line="14" id="l8.119.14"></span>διδασκαλίας ἴδιον ἐξαίρετόν ἐστιν οὐ πραγμάτων
<span class="lb" data-page="8.119" data-line="15" id="l8.119.15"></span>ὑφήγησις καινῶν, ἀλλ’ ὀνομάτων οὐδὲν πρᾶγμα δηλούντων.
<span class="lb" data-page="8.119" data-line="16" id="l8.119.16"></span>τοιούτων ὀνομάτων καὶ τὴν περὶ τῶν σφυγμῶν
<span class="lb" data-page="8.119" data-line="17" id="l8.119.17"></span>ἐπλήρωσε πραγματείαν, οὐδ’ αὐτὴν δεομένην μεταφορᾶς
<span class="pb" data-page="8.120" id="p8.120"></span>
<span class="lb" data-page="8.120" data-line="1" id="l8.120.1"></span>ὀνομάτων ἀκύρων, ὡς ἐπεδείξαμεν ἐν τοῖς περὶ σφυγμῶν
<span class="lb" data-page="8.120" data-line="2" id="l8.120.2"></span>ὑπομνήμασιν.
</p>
          </article>

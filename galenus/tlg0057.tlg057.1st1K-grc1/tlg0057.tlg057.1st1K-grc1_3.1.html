<article xmlns="http://www.w3.org/1999/xhtml" id="urn:cts:greekLit:tlg0057.tlg057.1st1K-grc1:3.1">
<span class="pb page1" data-page="8.136" id="p8.136"></span>
<span class="milestone ed1page page1" data-n="3.270" data-unit="ed1page" id="ed1page.3.270"></span>
<span class="milestone ed2page page1" data-n="7.423" data-unit="ed2page" id="ed2page.7.423"></span>
            <h2>ΓΑΛΗΝΟΥ ΠΕΡΙ ΤΩΝ ΠΕΠΟΝΘΟΤΩΝ
<br></br>ΤΟΠΩΝ ΒΙΒΛΙΟΝ Γ.
</h2>
            <p>
<span class="lb" data-page="8.136" data-line="1" id="l8.136.1"></span>Περὶ τῶν πεπονθότων τόπων, οὕτω γὰρ
<span class="lb" data-page="8.136" data-line="2" id="l8.136.2"></span>ὀνομάζουσι τὰ μόρια τοῦ σώματος, ὀλίγοι τε τῶν ἰατρῶν
<span class="lb" data-page="8.136" data-line="3" id="l8.136.3"></span>ἐπραγματεύσαντο πλέον τε παρέλιπον ἀνεξέργαστον ἢ μετεχειρίσαντο·
<span class="lb" data-page="8.136" data-line="4" id="l8.136.4"></span>καταλιπὼν οὖν ἐγὼ τοὺς ἄλλους, Ἀρχιγένους
<span class="lb" data-page="8.136" data-line="5" id="l8.136.5"></span>ἐμνημόνευσα μόνου δικαίως ὑπὲρ ἐκείνους ἅπαντας ἐπῃνημένου·
<span class="lb" data-page="8.136" data-line="6" id="l8.136.6"></span>λέγοντος δ’ αὐτοῦ βλάπτεσθαί τινας ἐνεργείας, ἄνευ
<span class="lb" data-page="8.136" data-line="7" id="l8.136.7"></span>τοῦ βλάπτεσθαι τὸ μόριον τοῦ σώματος ἐν ᾧ γίνονται, διορισμοῦ
<span class="lb" data-page="8.136" data-line="8" id="l8.136.8"></span>τὸν λόγον ἔφην δεῖσθαι· δύνασθαι γάρ τινα λέγειν
<span class="lb" data-page="8.136" data-line="9" id="l8.136.9"></span>ὀρθῶς, εἰ καὶ μὴ μόνιμον ἤδη διάθεσιν ἔχοι τὸ κατὰ συμπάθειαν
<span class="pb" data-page="8.137" id="p8.137"></span>
<span class="lb" data-page="8.137" data-line="1" id="l8.137.1"></span>ἑτέρου βλαπτόμενον, ἀλλ’ ὡς αὐτὸς ἔφη, καθάπερ τινα
<span class="lb" data-page="8.137" data-line="2" id="l8.137.2"></span>σκιὰν αὐτὸ τοῦτο τὸ πάθος ὑπάρχειν αὐτοῦ. πυρὶ γοῦν
<span class="lb" data-page="8.137" data-line="3" id="l8.137.3"></span>οὕτω πλησιάσαντες, ὡς ἐγγὺς μὲν ἥκειν τοῦ καίεσθαι, μὴ
<span class="lb" data-page="8.137" data-line="4" id="l8.137.4"></span>μέντοι γε καίεσθαι, σφοδρῶς ἀλγοῦμεν, οὐ δήπου μηδὲν πάσχοντος
<span class="lb" data-page="8.137" data-line="5" id="l8.137.5"></span>τοῦ θερμαινομένου μέρους. οὕτω δὲ καὶ κρύος ἰσχυρὸν
<span class="lb" data-page="8.137" data-line="6" id="l8.137.6"></span>ἐν τῷ περιέχοντι γενόμενον, ἢ ψυχρὸν ὕδωρ ἀκραιφνὲς,
<span class="lb" data-page="8.137" data-line="7" id="l8.137.7"></span>ἢ χιὼν προσπεσοῦσα, σφοδρὰν ὀδύνην ἐργάζεται· κᾂν ἀποστήσῃς
<span class="lb" data-page="8.137" data-line="8" id="l8.137.8"></span>τὸ λυποῦν, εὐθέως σὺν αὐτῷ παύεται τὸ πάθημα.
<span class="lb" data-page="8.137" data-line="9" id="l8.137.9"></span>βέλτιον οὖν ἐδόκει λέγειν, ὥσπερ καὶ αὐτὸ τοὔνομα ἐνδείκνυται,
<span class="lb" data-page="8.137" data-line="10" id="l8.137.10"></span>τὸ πάσχειν ἀμηγέπη τὸ συμπάσχον· οὐ γὰρ τὸ μηδόλως
<span class="lb" data-page="8.137" data-line="11" id="l8.137.11"></span>πάσχον, ἀλλὰ τὸ σὺν ἑτέρῳ πάσχον ὑπὸ τῆς συμπάσχον ἑρμηνεύεται
<span class="lb" data-page="8.137" data-line="12" id="l8.137.12"></span>φωνῆς. ὥσθ’ ὅταν ἐπὶ στομαχικαῖς διαθέσεσιν
<span class="lb" data-page="8.137" data-line="13" id="l8.137.13"></span>ὅμοια τοῖς τῶν ὑποχεομένων κατὰ τοὺς ὀφθαλμοὺς γίνηται
<span class="lb" data-page="8.137" data-line="14" id="l8.137.14"></span>συμπτώματα, πάσχειν μὲν αὐτοὺς λεκτέον, ἀναφερομένης ἐπὶ
<span class="lb" data-page="8.137" data-line="15" id="l8.137.15"></span>τὴν κεφαλὴν ἀναθυμιάσεώς τινος καπνώδους τῶν ἐν τῇ γαστρὶ
<span class="lb" data-page="8.137" data-line="16" id="l8.137.16"></span>περιεχομένων χυμῶν, οὐ μὴν ἤδη γέ πω διάθεσιν ἔχειν τοιαύτην,
<span class="lb" data-page="8.137" data-line="17" id="l8.137.17"></span>ὡς ἀπελθόντος τοῦ λυποῦντος ἰδίας ἐπιμελείας δεῖσθαι.
<span class="pb" data-page="8.138" id="p8.138"></span>
<span class="lb" data-page="8.138" data-line="1" id="l8.138.1"></span>τὰ μὲν οὖν τοιαῦτα λογικώτερά πως ἔφην εἶναι· λογικὰ γὰρ
<span class="lb" data-page="8.138" data-line="2" id="l8.138.2"></span>ὄντως ἐστὶν ὅσα τῆς χρείας ἐπέκεινα προερχόμενα τὴν φύσιν
<span class="lb" data-page="8.138" data-line="3" id="l8.138.3"></span>ἀθρεῖ τῶν πραγμάτων, ὁποία τις ὑπάρχει κατὰ τὴν οἰκείαν
<span class="lb" data-page="8.138" data-line="4" id="l8.138.4"></span>οὐσίαν. οὕτως γοῦν καὶ Χρύσιππος ὁ φιλόσοφος ἔγραψεν
<span class="lb" data-page="8.138" data-line="5" id="l8.138.5"></span>περὶ τῶν τῆς ψυχῆς παθῶν ἓν μὲν τὸ θεραπευτικὸν βιβλίον,
<span class="lb" data-page="8.138" data-line="6" id="l8.138.6"></span>οὗ μάλιστα χρῄζομεν εἰς τὴν ἴασιν αὐτῶν, ἕτερα δὲ τρία λογικὰς
<span class="lb" data-page="8.138" data-line="7" id="l8.138.7"></span>ἔχοντα ζητήσεις.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg057.1st1K-grc1:3.10">
<span class="pb page1" data-page="8.179" id="p8.179"></span>
<span class="milestone ed1page page1" data-n="3.277" data-unit="ed1page" id="ed1page.3.277"></span>
<span class="milestone ed2page page1" data-n="7.439" data-unit="ed2page" id="ed2page.7.439"></span>
            <p>
<span class="lb" data-page="8.179" data-line="18" id="l8.179.18"></span>Ὥσπερ δ’ ἐν τοῖς κατὰ συμπάθειαν οὐ
<span class="lb" data-page="8.179" data-line="19" id="l8.179.19"></span>σμικρὰ διαφορὰ γίνεται τοῖς πάθεσι τῆς κεφαλῆς, οὕτω καὶ
<span class="pb" data-page="8.180" id="p8.180"></span>
<span class="lb" data-page="8.180" data-line="1" id="l8.180.1"></span>ἐν αὐτοῖς τοῖς κατὰ πρωτοπάθειαν. οἱ γοῦν κατ’ αὐτὴν τὴν
<span class="lb" data-page="8.180" data-line="2" id="l8.180.2"></span>οὐσίαν τοῦ ἐγκεφάλου πλεονάσαντες παχεῖς χυμοὶ ποτὲ μὲν
<span class="lb" data-page="8.180" data-line="3" id="l8.180.3"></span>ὡς ὀργανικῷ μορίῳ λυμαίνονται, ποτὲ δὲ ὡς ὁμοιομερεῖ·
<span class="lb" data-page="8.180" data-line="4" id="l8.180.4"></span>κατὰ μὲν τὰς ἐμφράξεις τῶν πόρων ὡς ὀργανικῷ μορίῳ,
<span class="lb" data-page="8.180" data-line="5" id="l8.180.5"></span>κατὰ δὲ τὰς ἀλλοιώσεις τῆς κράσεως ὡς ὁμοιομερεῖ. καὶ
<span class="lb" data-page="8.180" data-line="6" id="l8.180.6"></span>διὰ τοῦτο καὶ ἥδε ἡ λέξις ἐπὶ τῇ τελευτῇ γέγραπται τοῦ ἕκτου
<span class="lb" data-page="8.180" data-line="7" id="l8.180.7"></span>τῶν ἐπιδημιῶν· οἱ μελαγχολικοὶ καὶ ἐπιληπτικοὶ εἰώθασι
<span class="lb" data-page="8.180" data-line="8" id="l8.180.8"></span>γίγνεσθαι ὡς ἐπὶ πολὺ καὶ οἱ ἐπιληπτικοὶ μελαγχολικοί·
<span class="lb" data-page="8.180" data-line="9" id="l8.180.9"></span>τούτων δ’ ἑκάτερον μᾶλλον γίνεται, ἐφ’ ὁπότερον ἂν ῥέψῃ
<span class="lb" data-page="8.180" data-line="10" id="l8.180.10"></span>τὸ ἀῤῥώστημα· ἢν μὲν εἰς τὸ σῶμα, ἐπίληπτοι· ἢν δὲ εἰς
<span class="lb" data-page="8.180" data-line="11" id="l8.180.11"></span>τὴν διάνοιαν, μελαγχολικοί. κατὰ ταύτην τὴν ῥῆσιν πρῶτον
<span class="lb" data-page="8.180" data-line="12" id="l8.180.12"></span>μὲν ὅτι μὴ διὰ παντὸς, ἀλλ’ ὡς τὸ πολὺ μετάπτωσις εἰς
<span class="lb" data-page="8.180" data-line="13" id="l8.180.13"></span>ἄλληλα γίνεται τοῖς πάθεσιν ἐδήλωσεν· οὐ γὰρ ὑπὸ μελαγχολικοῦ
<span class="lb" data-page="8.180" data-line="14" id="l8.180.14"></span>χυμοῦ μόνον, ἀλλὰ καὶ φλεγματικοῦ τῆς ἐπιληψίας
<span class="lb" data-page="8.180" data-line="15" id="l8.180.15"></span>ἀποτελουμένης, ἡ μὲν ὑπὸ τοῦ μελαγχολικοῦ χυμοῦ γινομένη
<span class="lb" data-page="8.180" data-line="16" id="l8.180.16"></span>μεταπίπτει ποτὲ εἰς μελαγχολίαν, ἡ δ’ ὑπὸ τοῦ φλεγματικοῦ
<span class="lb" data-page="8.180" data-line="17" id="l8.180.17"></span>πρὸς ἄλλο μέν τι μεθίσταται πάθος, ὑπὲρ οὗ μικρὸν ὕστερον
<span class="lb" data-page="8.180" data-line="18" id="l8.180.18"></span>ἐρῶ, μελαγχολίαν δὲ οὐκ ἐργάζεται. δεύτερον δ’ ἐπὶ ﻿
<span class="pb" data-page="8.181" id="p8.181"></span>
<span class="lb" data-page="8.181" data-line="1" id="l8.181.1"></span>τῷδε θεώρημά τι περιέχεται κατὰ τὸν εἰρημένον ὑφ’ Ἱπποκράτους
<span class="lb" data-page="8.181" data-line="2" id="l8.181.2"></span>λόγον οὐ σμικρόν. ἐπεὶ γὰρ ἤτοι κρᾶσίς ἐστιν ἡ ψυχὴ
<span class="lb" data-page="8.181" data-line="3" id="l8.181.3"></span>τῶν δραστικῶν ποιοτήτων, ἢ ὑπὸ τῆς κράσεως αὐτῶν ἀλλοιοῦται,
<span class="lb" data-page="8.181" data-line="4" id="l8.181.4"></span>τὴν μὲν ὡς ὀργανικῷ μορίῳ τῷ ἐγκεφάλῳ λυμαινομένην
<span class="lb" data-page="8.181" data-line="5" id="l8.181.5"></span>χολὴν ἐπὶ τὸ σῶμα τετράφθαι φησὶ τοῦ ἐγκεφάλου,
<span class="lb" data-page="8.181" data-line="6" id="l8.181.6"></span>γίγνεται δὲ τοῦτο κατὰ τὰς ἐμφράξεις· τὴν δ’ ὡς ὁμοιομερεῖ
<span class="lb" data-page="8.181" data-line="7" id="l8.181.7"></span>τὴν κρᾶσιν ἀδικοῦσαν ἐπὶ τὴν διάνοιαν. ἀλλ’ ἐκεῖνό γε
<span class="lb" data-page="8.181" data-line="8" id="l8.181.8"></span>διορίσασθαι πρότερον ἀναγκαῖον εἶναί μοι δοκεῖ τὸ παραλελειμμένον
<span class="lb" data-page="8.181" data-line="9" id="l8.181.9"></span>τοῖς ἰατροῖς· ὥσπερ γὰρ ἐν τοῖς φαινομένοις μέρεσι
<span class="lb" data-page="8.181" data-line="10" id="l8.181.10"></span>τοῦ σώματος ἐνίοτε μὲν ἅπασιν ἡ αὐτὴ φαίνεται κρᾶσις, ὡς
<span class="lb" data-page="8.181" data-line="11" id="l8.181.11"></span>ἐν ἰκτέροις τε καὶ κατὰ τὸν καλούμενον ἐλέφαντα καὶ τοὺς
<span class="lb" data-page="8.181" data-line="12" id="l8.181.12"></span>ὑδέρους, ἔτι τε καχεξίας, καὶ πρὸς ταύταις ἐν ἡπατικαῖς τε
<span class="lb" data-page="8.181" data-line="13" id="l8.181.13"></span>καὶ σπληνικαῖς ἀχροίαις, ἐνίοτε δ’ ἕν τι μόριον ἤτοι πικρόχολον
<span class="lb" data-page="8.181" data-line="14" id="l8.181.14"></span>ἢ φλεγματικὸν ἢ μελαγχολικὸν ὑποδεξάμενον χυμὸν
<span class="lb" data-page="8.181" data-line="15" id="l8.181.15"></span>αὐτὸ μόνον ἐξαλλάττεται τὴν κρᾶσιν, οὕτως ἐγχωρεῖ καὶ τὸν
<span class="lb" data-page="8.181" data-line="16" id="l8.181.16"></span>ἐγκέφαλον ἐνίοτε μὲν, ἅπαντος τοῦ κατὰ τὰς φλέβας αἵματος
<span class="lb" data-page="8.181" data-line="17" id="l8.181.17"></span>μελαγχολικοῦ γενομένου, τῷ κοινῷ λόγῳ τῆς βλάβης καὶ
<span class="lb" data-page="8.181" data-line="18" id="l8.181.18"></span>αὐτὸν βλαβῆναι· καθ’ ἕτερον δὲ τρόπον ἀπαθοῦς διαμένοντος<span class="milestone ed2page" data-n="7.440" data-unit="ed2page" id="ed2page.7.440"></span>
              <span class="pb" data-page="8.182" id="p8.182"></span>
<span class="lb" data-page="8.182" data-line="1" id="l8.182.1"></span>τοῦ καθ’ ὅλον τὸν ἄνθρωπον αἵματος, ἀλλοιωθῆναι
<span class="lb" data-page="8.182" data-line="2" id="l8.182.2"></span>τὸ κατὰ μόνον τὸν ἐγκέφαλον, καὶ συμβῆναι τοῦτο διττῶς,
<span class="lb" data-page="8.182" data-line="3" id="l8.182.3"></span>ἢ ῥυέντος εἰς αὐτὸν ἑτέρωθεν, ἢ γεννηθέντος ἐν τῷ
<span class="lb" data-page="8.182" data-line="4" id="l8.182.4"></span>τόπῳ τοῦ μελαγχολικοῦ χυμοῦ· γεννᾶται δ’ ὑπὸ θερμασίας
<span class="lb" data-page="8.182" data-line="5" id="l8.182.5"></span>πολλῆς ἐγχωρίου, κατοπτώσης ἤτοι τὴν ξανθὴν χολὴν, ἢ τὸ
<span class="lb" data-page="8.182" data-line="6" id="l8.182.6"></span>παχύτερόν τε καὶ μελάντερον αἷμα. διαφέρει δ’ εἰς τὴν θεραπείαν
<span class="lb" data-page="8.182" data-line="7" id="l8.182.7"></span>οὐ σμικρὸν ὁ διορισμὸς οὗτος· ὅτ’ ἂν μὲν γὰρ ὅλον
<span class="lb" data-page="8.182" data-line="8" id="l8.182.8"></span>τὸ σῶμα μελαγχολικὸν ἔχῃ τὸ αἷμα, τὴν ἀρχὴν τῆς θεραπείας
<span class="lb" data-page="8.182" data-line="9" id="l8.182.9"></span>ἀπὸ φλεβοτομίας προσῆκεν ποιεῖσθαι· ὅτ’ ἂν δὲ τὸ κατὰ μόνον
<span class="lb" data-page="8.182" data-line="10" id="l8.182.10"></span>τὸν ἐγκέφαλον, οὐ χρῄζει φλεβοτομίας ὁ κάμνων, ὅσον
<span class="lb" data-page="8.182" data-line="11" id="l8.182.11"></span>γε ἐπὶ τῇ διαθέσει ταύτῃ, κατ’ ἄλλο γάρ τι δυνατόν ἐστι
<span class="lb" data-page="8.182" data-line="12" id="l8.182.12"></span>χρῄζειν αὐτόν. ἡ δ’ οὖν διάγνωσις ἀπὸ τῶνδέ σοι γιγνέσθω,
<span class="lb" data-page="8.182" data-line="13" id="l8.182.13"></span>πότερον ὅλον τὸ σῶμα μελαγχολικὸν ἔχει χυμὸν, ἢ κατὰ μόνον
<span class="lb" data-page="8.182" data-line="14" id="l8.182.14"></span>τὸν ἐγκέφαλον ἤθροισταί τις τοιοῦτος, καὶ ἀξιῶ σε πρῶτον
<span class="lb" data-page="8.182" data-line="15" id="l8.182.15"></span>μὲν ἐπισκέψασθαι τὴν τοῦ σώματος ἕξιν ὁποία τίς ἐστιν,
<span class="lb" data-page="8.182" data-line="16" id="l8.182.16"></span>μεμνημένον, ὡς οἱ μὲν ἁπαλοὶ καὶ λευκοὶ καὶ πίονες ἥκιστα
<span class="lb" data-page="8.182" data-line="17" id="l8.182.17"></span>μελαγχολικὸν ἴσχουσι χυμὸν, οἱ δ’ ἰσχνοὶ καὶ μελάντεροι καὶ
<span class="lb" data-page="8.182" data-line="18" id="l8.182.18"></span>δασεῖς καὶ φλέβας εὐρείας ἔχοντες, ἐπιτηδειότατοι πρὸς ταυτοῦ
<span class="pb" data-page="8.183" id="p8.183"></span>
<span class="lb" data-page="8.183" data-line="1" id="l8.183.1"></span>τοιούτου χυμοῦ γένεσιν ὑπάρχουσιν, ἔσθ’ ὅτε δὲ καὶ οἱ ἐξέρυθροι
<span class="lb" data-page="8.183" data-line="2" id="l8.183.2"></span>τὴν χρόαν ἄνθρωποι μεταπίπτουσιν ἀθρόως ἐπὶ τὴν
<span class="lb" data-page="8.183" data-line="3" id="l8.183.3"></span>μελαγχολικὴν κρᾶσιν· ἐφεξῆς δ’ αὐτῶν οἱ ξανθοὶ, καὶ μάλισθ’
<span class="lb" data-page="8.183" data-line="4" id="l8.183.4"></span>ὅταν ἐν ἀγρυπνίαις καὶ πόνοις πλείοσι καὶ φροντίσι καὶ λεπτῇ
<span class="lb" data-page="8.183" data-line="5" id="l8.183.5"></span>διαίτῃ προδεδιῃτημένοι τύχωσιν. ὁμογενῆ δὲ τούτοις ἐστὶ καὶ
<span class="lb" data-page="8.183" data-line="6" id="l8.183.6"></span>τὰ τοιαῦτα γνωρίσματα· πότερον ἐπέσχηταί τις αἱμοῤῥοῒς, ἢ
<span class="lb" data-page="8.183" data-line="7" id="l8.183.7"></span>καί τις ἄλλη συνήθης αἵματος κένωσις, ἢ καταμήνια ταῖς γυναιξί·
<span class="lb" data-page="8.183" data-line="8" id="l8.183.8"></span>καὶ τούτων ἐφεξῆς ὁποίαις ἐχρήσατο τροφαῖς, ἆρά γε
<span class="lb" data-page="8.183" data-line="9" id="l8.183.9"></span>ταῖς μελαγχολικὸν αἷμα γεννώσαις, ἢ ταῖς ἐναντίαις· λέγω
<span class="lb" data-page="8.183" data-line="10" id="l8.183.10"></span>δὲ μελαγχολικὸν μὲν αἷμα γεννᾷν αἰγείων καὶ βοείων ἐδωδὴν
<span class="lb" data-page="8.183" data-line="11" id="l8.183.11"></span>κρεῶν, καὶ μᾶλλον ἔτι τῶν τραγείων τε καὶ ταυρείων, ἔτι δὲ
<span class="lb" data-page="8.183" data-line="12" id="l8.183.12"></span>μᾶλλον ὀνείων τε καὶ καμηλείων, ἐσθίουσι γὰρ ἔνιοι καὶ τούτων,
<span class="lb" data-page="8.183" data-line="13" id="l8.183.13"></span>ὥσπέρ γε καὶ ἀλωπέκων τε καὶ κυνῶν. οὐχ ἥκιστα δὲ
<span class="lb" data-page="8.183" data-line="14" id="l8.183.14"></span>καὶ ἡ τῶν λαγωῶν ἐδωδὴ τοιοῦτον αἷμα γεννᾷ, καὶ πολὺ
<span class="lb" data-page="8.183" data-line="15" id="l8.183.15"></span>μᾶλλον ἡ τῶν ἀγρίων συῶν· καὶ οἱ κοχλίαι δὲ μελαγχολικὸν
<span class="lb" data-page="8.183" data-line="16" id="l8.183.16"></span>αἷμα γεννῶσιν, εἴ τις ἐν αὐτοῖς πλεονάσειεν, καὶ πάντα τὰ
<span class="lb" data-page="8.183" data-line="17" id="l8.183.17"></span>ταριχευθέντα κρέα τῶν ἐπιγείων ζώων· ἐνύδρων δὲ τά τε τῶν
<span class="lb" data-page="8.183" data-line="18" id="l8.183.18"></span>θύννων καὶ φαλαίνης καὶ φώκης καὶ δελφῖνος καὶ κυνὸς
<span class="pb" data-page="8.184" id="p8.184"></span>
<span class="lb" data-page="8.184" data-line="1" id="l8.184.1"></span>καὶ τῶν κητωδῶν ἁπάντων· τῶν δὲ λαχάνων σχεδὸν ἡ κράμβη
<span class="lb" data-page="8.184" data-line="2" id="l8.184.2"></span>μόνη τοιοῦτον αἷμα γεννᾷν πέφυκεν, ὥσπέρ γε καὶ τῶν δένδρων
<span class="lb" data-page="8.184" data-line="3" id="l8.184.3"></span>οἱ βλαστοὶ δι’ ἅλμης καὶ ὀξάλμης συντιθέμενοι, σχίνου
<span class="lb" data-page="8.184" data-line="4" id="l8.184.4"></span>λέγω καὶ τερμίνθου καὶ βάτου καὶ κυνοσβάτου· καὶ μέν τοι
<span class="lb" data-page="8.184" data-line="5" id="l8.184.5"></span>καὶ τῶν ὀσπρίων ἥ τε φακὴ μελαγχολικώτατόν ἐστιν ἔδεσμα
<span class="lb" data-page="8.184" data-line="6" id="l8.184.6"></span>καὶ μετὰ ταύτην οἱ πιτυρῖται καλούμενοι τῶν ἄρτων, οἵ τε
<span class="lb" data-page="8.184" data-line="7" id="l8.184.7"></span>ἐκ τῆς τίφης καὶ τῶν μοχθηρῶν σπερμάτων, οἷς ἀντὶ πυρῶν
<span class="lb" data-page="8.184" data-line="8" id="l8.184.8"></span>ἔνια τῶν ἐθνῶν χρῆται, διώρισται δὲ περὶ αὐτῶν ἐν τῷ
<span class="lb" data-page="8.184" data-line="9" id="l8.184.9"></span>πρώτῳ τῶν περὶ τῶν ἐν ταῖς τροφαῖς δυνάμεων. ἀλλὰ καὶ
<span class="lb" data-page="8.184" data-line="10" id="l8.184.10"></span>τῶν οἴνων οἵ τε παχεῖς καὶ μέλανες ἐπιτηδειότατοι γεννῆσαι
<span class="lb" data-page="8.184" data-line="11" id="l8.184.11"></span>τὸν μελαγχολικὸν χυμὸν, ἄν τις ἐν αὐτοῖς πλεονάζων ὑπὸ
<span class="lb" data-page="8.184" data-line="12" id="l8.184.12"></span>περιστάσεως τινος ἐν θερμασίᾳ πλείονι τὸ σῶμα σχῇ· καὶ οἱ
<span class="lb" data-page="8.184" data-line="13" id="l8.184.13"></span>παλαιοὶ δὲ τυροὶ ῥᾷστοι γεννῆσαι τὸν τοιοῦτον χυμὸν, ὅτ’
<span class="lb" data-page="8.184" data-line="14" id="l8.184.14"></span>ἂν ἐν τῷ σώματι τύχωσιν ὑπερθερμανθέντες. εἰ μὲν οὖν ἐν
<span class="lb" data-page="8.184" data-line="15" id="l8.184.15"></span>τοιαύτῃ διαίτῃ πρὸ τοῦ νοσεῖν ὁ ἄνθρωπος εἴη γεγενημένος,
<span class="lb" data-page="8.184" data-line="16" id="l8.184.16"></span>ἔξεστι κᾀκ ταύτης στοχάσασθαί τι πλέον· εἰ δ’ ἐν εὐχύμοις
<span class="lb" data-page="8.184" data-line="17" id="l8.184.17"></span>ἐδέσμασιν, ἐπισκέπτεσθαι περί τε τῶν γυμνασίων αὐτοῦ καὶ
<span class="pb" data-page="8.185" id="p8.185"></span>
<span class="lb" data-page="8.185" data-line="1" id="l8.185.1"></span>λύπης καὶ ἀγρυπνίας καὶ φροντίδος· ἔνιοι δὲ καὶ κατ’ αὐτὰ
<span class="lb" data-page="8.185" data-line="2" id="l8.185.2"></span>τὰ πυρετώδη νοσήματα, καθότι προείρηται, τὸν μελαγχολικὸν
<span class="lb" data-page="8.185" data-line="3" id="l8.185.3"></span>ἴσχουσι γενόμενον χυμόν. εἰς δὲ <span class="milestone ed2page" data-n="7.441" data-unit="ed2page" id="ed2page.7.441"></span>τὴν βεβαιοτέραν
<span class="lb" data-page="8.185" data-line="4" id="l8.185.4"></span>διάγνωσιν οὐ σμικρὰ συντελεῖ καὶ ἡ ὥρα τοῦ ἔτους καὶ ἡ
<span class="lb" data-page="8.185" data-line="5" id="l8.185.5"></span>γεγενημένη τε καὶ οὖσα κατάστασις, ἔτι τε τὸ χωρίον, ἥ τε
<span class="lb" data-page="8.185" data-line="6" id="l8.185.6"></span>τοῦ κάμνοντος ἡλικία. ταῦτα πάντα προδιασκεψάμενος, ὅτ’
<span class="lb" data-page="8.185" data-line="7" id="l8.185.7"></span>ἂν ἐλπίσῃς ἐν ταῖς καθ’ ὅλον τὸ σῶμα φλεψὶ μελαγχολικὸν
<span class="lb" data-page="8.185" data-line="8" id="l8.185.8"></span><span class="milestone ed1page" data-n="3.278" data-unit="ed1page" id="ed1page.3.278"></span>αἷμα περιέχεσθαι, τὴν βεβαιοτάτην ἐπάγαγε διάγνωσιν
<span class="lb" data-page="8.185" data-line="9" id="l8.185.9"></span>ἐκ τοῦ τέμνειν τὴν κατ’ ἀγκῶνα φλέβα· βέλτιον δὲ τὴν μέσην
<span class="lb" data-page="8.185" data-line="10" id="l8.185.10"></span>τέμνειν, ἐπειδὴ κοινὴ πρὸς ἀμφοτέρας ἐστὶ, τήν τε ὠμιαίαν
<span class="lb" data-page="8.185" data-line="11" id="l8.185.11"></span>ὀνομαζομένην καὶ τὴν διὰ τῆς μασχάλης ἐπὶ τὴν χεῖρα φερομένην·
<span class="lb" data-page="8.185" data-line="12" id="l8.185.12"></span>εἶτα εἰ μὲν μὴ φαίνοιτο μελαγχολικὸν εἶναι τὸ ῥέον,
<span class="lb" data-page="8.185" data-line="13" id="l8.185.13"></span>ἐπίσχες εὐθέως· εἰ δὲ τοιοῦτον φαίνεται, κένωσον ὅσον ἂν ὑπολάβῃς
<span class="lb" data-page="8.185" data-line="14" id="l8.185.14"></span>αὔταρκες ἔσεσθαι τῇ τοῦ πάσχοντος ἕξει σώματος. ἔστι
<span class="lb" data-page="8.185" data-line="15" id="l8.185.15"></span>δὲ καὶ τρίτη τις διαφορὰ μελαγχολίας, ὥσπερ ὅτ’ ἂν ἐπιληψία
<span class="lb" data-page="8.185" data-line="16" id="l8.185.16"></span>τὴν ἀρχὴν ἀπὸ τῆς κοιλίας ἴσχει· καλοῦσι δὲ ἔνιοι τῶν ἰατρῶν
<span class="lb" data-page="8.185" data-line="17" id="l8.185.17"></span>ὑποχονδριακόν τε καὶ φυσῶδες νόσημα τὴν αὐτὴν διάθεσιν.
<span class="lb" data-page="8.185" data-line="18" id="l8.185.18"></span>ἀρκέσει δέ μοι παραθέσθαι τὰ ὑπὸ Διοκλέους γεγραμμένα συνεδρεύειν
<span class="lb" data-page="8.185" data-line="19" id="l8.185.19"></span>αὐτῷ συμπτώματα, κατὰ τὸ βιβλίον ὃ ἐπιγράφεται, ﻿
<span class="pb" data-page="8.186" id="p8.186"></span>
<span class="lb" data-page="8.186" data-line="1" id="l8.186.1"></span>πάθος, αἰτία, θεραπεία· κατὰ τοῦτο γὰρ ὁ Διοκλῆς ἔγραψεν
<span class="lb" data-page="8.186" data-line="2" id="l8.186.2"></span>αὐτοῖς ὀνόμασιν οὕτως· ἄλλο δὲ γίγνεται μὲν περὶ τὴν κοιλίαν,
<span class="lb" data-page="8.186" data-line="3" id="l8.186.3"></span>ἀνόμοιον δ’ ἐστὶ τοῖς προειρημένοις, καλοῦσι δ’ αὐτὸ
<span class="lb" data-page="8.186" data-line="4" id="l8.186.4"></span>οἱ μὲν μελαγχολικὸν, οἱ δὲ φυσῶδες. ἕπονται δὲ τούτῳ μετὰ
<span class="lb" data-page="8.186" data-line="5" id="l8.186.5"></span>τὰς ἐδωδὰς, καὶ μάλιστα τῶν δυσπέπτων τε καὶ καυστικῶν,
<span class="lb" data-page="8.186" data-line="6" id="l8.186.6"></span>πτύσεις ὑγραὶ καὶ πολλαὶ, ὀξυρεγμίαι, πνεύματα, καῦμα
<span class="lb" data-page="8.186" data-line="7" id="l8.186.7"></span>πρὸς ὑποχονδρίοις, ἐγκλύδαξις οὐκ εὐθὺς, ἀλλ’ ἐπισχοῦσιν·
<span class="lb" data-page="8.186" data-line="8" id="l8.186.8"></span>ἐνίοτε δὲ καὶ πόνοι κοιλίας ἰσχυροὶ, διήκοντες ἐνίοις εἰς τὸ
<span class="lb" data-page="8.186" data-line="9" id="l8.186.9"></span>μετάφρενον· πραΰνονται δὲ πεφθέντων τῶν σιτίων, πάλιν
<span class="lb" data-page="8.186" data-line="10" id="l8.186.10"></span>τε μετὰ τὸ φαγεῖν τὰ αὐτὰ συμβαίνει, πολλάκις δὲ καὶ νήστεσιν
<span class="lb" data-page="8.186" data-line="11" id="l8.186.11"></span>καὶ μετὰ τὸ δεῖπνον ἐνοχλεῖ, καὶ ἐμοῦντες ὠμὰ τὰ σιτία
<span class="lb" data-page="8.186" data-line="12" id="l8.186.12"></span>ἐμοῦσι, καὶ φλέγματα ὑπόπικρα καὶ θερμὰ καὶ ὀξέα, ὥστε
<span class="lb" data-page="8.186" data-line="13" id="l8.186.13"></span>καὶ τοὺς ὀδόντας αἱμωδιᾷν. καὶ τὰ πολλὰ γίνεται τούτων
<span class="lb" data-page="8.186" data-line="14" id="l8.186.14"></span>εὐθὺς ἐκ νέων, μηκύνει δὲ ὅπως ἂν γένηται πᾶσι. ταῦτα
<span class="lb" data-page="8.186" data-line="15" id="l8.186.15"></span>προειπὼν ὁ Διοκλῆς ἐφεξῆς αὐτοῖς προσέθηκε τὴν αἰτίαν
<span class="lb" data-page="8.186" data-line="16" id="l8.186.16"></span>ὧδέ πως γράψας· τοὺς δὲ φυσώδεας καλουμένους ὑπολαμβάνειν
<span class="lb" data-page="8.186" data-line="17" id="l8.186.17"></span>δεῖ πλεῖον ἔχειν τὸ θερμὸν τοῦ προσήκοντος ἐν ταῖς
<span class="lb" data-page="8.186" data-line="18" id="l8.186.18"></span>φλεψὶ ταῖς ἐκ τῆς γαστρὸς τὴν τροφὴν δεχομέναις, καὶ τὸ
<span class="pb" data-page="8.187" id="p8.187"></span>
<span class="lb" data-page="8.187" data-line="1" id="l8.187.1"></span>αἷμα πεπαχύνθαι τούτων. δηλοῖ γὰρ ὅτι μέν ἐστιν ἔμφραξις
<span class="lb" data-page="8.187" data-line="2" id="l8.187.2"></span>περὶ ταύτας τὰς φλέβας, τὸ μὴ καταδέχεσθαι τὸ σῶμα τὴν
<span class="lb" data-page="8.187" data-line="3" id="l8.187.3"></span>τροφὴν, ἀλλ’ ἐν τῇ γαστρὶ διαμένειν ἀκατέργαστον, πρότερον
<span class="lb" data-page="8.187" data-line="4" id="l8.187.4"></span>τῶν πόρων τούτων ἀναλαμβανόντων, τὰ δὲ πολλὰ ἀποκρινάντων
<span class="lb" data-page="8.187" data-line="5" id="l8.187.5"></span>εἰς τὴν κάτω κοιλίαν· καὶ τὸ τῇ δευτεραίᾳ ἐμεῖν
<span class="lb" data-page="8.187" data-line="6" id="l8.187.6"></span>αὐτοὺς, οὐχ ὑπαγόντων εἰς τὸ σῶμα τῶν σιτίων. ὅτι δὲ τὸ
<span class="lb" data-page="8.187" data-line="7" id="l8.187.7"></span>θερμὸν πλεῖόν ἐστι τοῦ κατὰ φύσιν, μάλιστ’ ἄν τις κατανοήσειεν
<span class="lb" data-page="8.187" data-line="8" id="l8.187.8"></span>ἔκ τε τῶν καυμάτων τῶν γινομένων αὐτοῖς καὶ τῆς
<span class="lb" data-page="8.187" data-line="9" id="l8.187.9"></span>προσφορᾶς· φαίνονται γὰρ ὑπὸ τῶν ψυχρῶν ὠφελούμενοι
<span class="lb" data-page="8.187" data-line="10" id="l8.187.10"></span>σιτίων, τὰ δὲ τοιαῦτα τὸ θερμὸν καταψύχειν καὶ μαραίνειν
<span class="lb" data-page="8.187" data-line="11" id="l8.187.11"></span>εἴωθεν. ἐφεξῆς δὲ τούτων καὶ τἄλλα προσέγραψεν ὁ Διοκλῆς
<span class="lb" data-page="8.187" data-line="12" id="l8.187.12"></span>ἐν τῇδε τῇ λέξει· λέγουσι δέ τινες ἐπὶ τῶν τοιούτων
<span class="lb" data-page="8.187" data-line="13" id="l8.187.13"></span>παθῶν τὸ στόμα τῆς γαστρὸς τὸ συνεχὲς τῷ ἐντέρῳ φλεγμαίνειν,
<span class="lb" data-page="8.187" data-line="14" id="l8.187.14"></span>διὰ δὲ τὴν φλεγμονὴν ἐμπεφράχθαι καὶ κωλύειν καταβαίνειν
<span class="lb" data-page="8.187" data-line="15" id="l8.187.15"></span>τὰ σιτία εἰς τὸ ἔντερον τοῖς τεταγμένοις χρόνοις· τούτου
<span class="lb" data-page="8.187" data-line="16" id="l8.187.16"></span>δὲ γινομένου, πλείονι χρόνῳ τοῦ δέοντος ἐν τῇ γαστρὶ
<span class="lb" data-page="8.187" data-line="17" id="l8.187.17"></span>μένοντα, τούς τε ὄγκους παρασκευάζει καὶ τὰ καύματα καὶ
<span class="lb" data-page="8.187" data-line="18" id="l8.187.18"></span>τἄλλα τὰ προειρημένα. ταῦτα μὲν οὖν ὁ Διοκλῆς ἔγραψε,
<span class="pb" data-page="8.188" id="p8.188"></span>
<span class="lb" data-page="8.188" data-line="1" id="l8.188.1"></span>παραλιπὼν ἐν τῷ καταλόγῳ τῶν συμπτωμάτων τὰ κυριώτατα
<span class="lb" data-page="8.188" data-line="2" id="l8.188.2"></span>τῆς ὅλης συνδρομῆς, ὅσα τήν τε μελαγχολίαν χαρακτηρίζει
<span class="lb" data-page="8.188" data-line="3" id="l8.188.3"></span>καὶ τὸ φυσῶδες καὶ ὑποχονδριακὸν πάθος· καί μοι δοκεῖ,
<span class="lb" data-page="8.188" data-line="4" id="l8.188.4"></span>διότι ταῦτα ἐκ τῆς προσηγορίας τοῦ νοσήματος ἐνδεικτικῶς
<span class="lb" data-page="8.188" data-line="5" id="l8.188.5"></span>ἐδηλοῦτο, παραλελοιπέναι, μεμαθηκότων γ’ ἡμῶν ὑφ’ Ἱπποκράτους,
<span class="lb" data-page="8.188" data-line="6" id="l8.188.6"></span>ἢν φόβος καὶ δυσθυμίη πολὺν χρόνον ἔχοντα διατελέῃ,
<span class="lb" data-page="8.188" data-line="7" id="l8.188.7"></span>μελαγχολικὸν τὸ τοιοῦτο. διὰ τί δὲ ἐν τῇ τῆς αἰτίας
<span class="lb" data-page="8.188" data-line="8" id="l8.188.8"></span>ἀποδόσει τῶν μὲν ἄλλων <span class="milestone ed2page" data-n="7.442" data-unit="ed2page" id="ed2page.7.442"></span>συμπτωμάτων ἔγραψε τὰς
<span class="lb" data-page="8.188" data-line="9" id="l8.188.9"></span>αἰτίας, αὐτοῦ δὲ τοῦ βλάπτεσθαι τὴν διάνοιαν οὐκ ἔγραψεν,
<span class="lb" data-page="8.188" data-line="10" id="l8.188.10"></span>ζητῆσαι ἄξιον. εἴτε γὰρ τὸ θερμὸν ἐν ταῖς κατὰ τὴν γαστέρα
<span class="lb" data-page="8.188" data-line="11" id="l8.188.11"></span>φλεψὶ πλέον ἐπ’ αὐτῶν ἐστιν, εἴτε φλεγμονὴ τῶν κατὰ πυλωρὸν
<span class="lb" data-page="8.188" data-line="12" id="l8.188.12"></span>μερῶν, διὰ τί τούτοις ἀκολουθεῖ τὰ μελαγχολικὰ συμπτώματα,
<span class="lb" data-page="8.188" data-line="13" id="l8.188.13"></span>παραλέλειπται. τὸ μὲν γὰρ ἐμπιπλᾶσθαι τὴν γαστέρα
<span class="lb" data-page="8.188" data-line="14" id="l8.188.14"></span>φυσώδους πνεύματος, εἶτα ταῖς ἐρυγαῖς αὐτοῦ κουφίζεσθαι,
<span class="lb" data-page="8.188" data-line="15" id="l8.188.15"></span>καὶ προσέτι τοῖς εἰρημένοις ὑπὸ τοῦ Διοκλέους ἐμέτοις,
<span class="lb" data-page="8.188" data-line="16" id="l8.188.16"></span>εὔδηλόν ἐστι, κᾂν ἐκεῖνος μὴ λέγῃ· τὰ δὲ τῆς μελαγχολίας
<span class="lb" data-page="8.188" data-line="17" id="l8.188.17"></span>ἴδια, χαλεπὸν ἦν αὐτῷ συγγράψαι τῇ κατὰ τὴν γαστέρα
<span class="lb" data-page="8.188" data-line="18" id="l8.188.18"></span>λελεγμένῃ διαθέσει. προσθῶμεν οὖν ἡμεῖς τοῦτο, τὴν διάθεσιν
<span class="pb" data-page="8.189" id="p8.189"></span>
<span class="lb" data-page="8.189" data-line="1" id="l8.189.1"></span>τῆς γαστρὸς ὁποία τις ἐν τοῖς τοιούτοις γίνεται πάθεσιν
<span class="lb" data-page="8.189" data-line="2" id="l8.189.2"></span>ἑρμηνεύσαντες σαφῶς. ἔοικε μὲν γὰρ εἶναί τις ἐν αὐτῇ
<span class="lb" data-page="8.189" data-line="3" id="l8.189.3"></span>φλεγμονὴ, τὸ δ’ ἐν τῷ φλεγμαίνοντι μορίῳ περιεχόμενον αἷμα
<span class="lb" data-page="8.189" data-line="4" id="l8.189.4"></span>παχύτερόν τε καὶ μελαγχολικώτερον ὑπάρχειν. ὥσπερ οὖν
<span class="lb" data-page="8.189" data-line="5" id="l8.189.5"></span>ἐπὶ τοὺς ὀφθαλμοὺς ἀναφερομένης ἐκ τῆς γαστρὸς αἰθαλώδους
<span class="lb" data-page="8.189" data-line="6" id="l8.189.6"></span>τινὸς ἢ καπνώδους ἀναθυμιάσεως, ἢ ὅλως ἀτμῶν τινων
<span class="lb" data-page="8.189" data-line="7" id="l8.189.7"></span>παχέων, ὅμοια τοῖς ὑποχεομένων γίγνεται συμπτώματα,
<span class="lb" data-page="8.189" data-line="8" id="l8.189.8"></span>κατὰ τὸν αὐτὸν λόγον καὶ νῦν ἐπὶ τὸν ἐγκέφαλον ἀναφερομένης
<span class="lb" data-page="8.189" data-line="9" id="l8.189.9"></span>τῆς μελαγχολικῆς ἀναθυμιάσεως, οἷον αἰθαλώδους τινὸς,
<span class="lb" data-page="8.189" data-line="10" id="l8.189.10"></span>ἢ καπνώδους ἀναθυμιάσεως, τὰ μελαγχολικὰ γενήσεται περὶ
<span class="lb" data-page="8.189" data-line="11" id="l8.189.11"></span>τὴν διάνοιαν συμπτώματα. καὶ μὴν καὶ συνεχέστατα θεώμεθα
<span class="lb" data-page="8.189" data-line="12" id="l8.189.12"></span>τὴν κεφαλὴν ὀδυνωμένην ἐπὶ τῇ ξανθῇ χολῇ κατὰ τὴν
<span class="lb" data-page="8.189" data-line="13" id="l8.189.13"></span>γαστέρα περιεχομένῃ, καθάπερ γε καὶ παραχρῆμα γινομένην
<span class="lb" data-page="8.189" data-line="14" id="l8.189.14"></span>ἀνώδυνον, ἐμεθείσης τῆς χολῆς· καὶ τά γε τοιαῦτα τῶν
<span class="lb" data-page="8.189" data-line="15" id="l8.189.15"></span>ἀλγημάτων δακνώδη τέ ἐστιν καὶ διαβρωτικὰ, καθάπερ
<span class="lb" data-page="8.189" data-line="16" id="l8.189.16"></span>ἄλλα μέν τινα μετὰ βάρους, ἄλλα δὲ μετὰ τάσεως ἢ
<span class="lb" data-page="8.189" data-line="17" id="l8.189.17"></span>καταφορᾶς ὁρᾶται γινόμενα. συμπεφώνηται δὲ τοῖς ἀρίστοις
<span class="lb" data-page="8.189" data-line="18" id="l8.189.18"></span>ἰατροῖς, οὐ ταῦτα μόνον ἀπὸ τῆς γαστρὸς τῇ κεφαλῇ
<span class="lb" data-page="8.189" data-line="19" id="l8.189.19"></span>συμπίπτειν, ἀλλὰ καὶ τὴν ἐπιληψίαν. ἀεὶ μὲν οὖν
<span class="pb" data-page="8.190" id="p8.190"></span>
<span class="lb" data-page="8.190" data-line="1" id="l8.190.1"></span>οἱ φόβοι συνεδρεύουσι τοῖς μελαγχολικοῖς, οὐκ ἀεὶ δὲ ταὐτὸν
<span class="lb" data-page="8.190" data-line="2" id="l8.190.2"></span>εἶδος τῶν παρὰ φύσιν αὐτοῖς γίγνεται φαντασιῶν, εἴγε ὁ μέν
<span class="lb" data-page="8.190" data-line="3" id="l8.190.3"></span>τις ὀστρακοῦς ᾤετο γεγονέναι, καὶ διὰ τοῦτ’ ἐξίστατο τοῖς
<span class="lb" data-page="8.190" data-line="4" id="l8.190.4"></span>ἀπαντῶσιν, ὅπως μὴ συντριβείη· θεώμενος δέ τις ἄλλος
<span class="lb" data-page="8.190" data-line="5" id="l8.190.5"></span>ἀλεκτρυόνας ᾄδοντας, ὥσπερ ἐκεῖνοι τὰς πτέρυγας προσέκρουον
<span class="lb" data-page="8.190" data-line="6" id="l8.190.6"></span>πρὸ ᾠδῆς, οὕτω καὶ αὐτὸς τοὺς βραχίονας προσκρούων
<span class="lb" data-page="8.190" data-line="7" id="l8.190.7"></span>ταῖς πλευραῖς ἐμιμεῖτο τὴν φωνὴν τῶν ζώων. φόβος δ’ ἦν
<span class="lb" data-page="8.190" data-line="8" id="l8.190.8"></span>ἄλλῳ, μή πως ὁ βαστάζων τὸν κόσμον Ἄτλας ἀποσείσηται
<span class="lb" data-page="8.190" data-line="9" id="l8.190.9"></span>κεκμηκὼς αὐτὸν, οὕτως τε καὶ αὐτὸς συντριβείη καὶ ἡμᾶς
<span class="lb" data-page="8.190" data-line="10" id="l8.190.10"></span>αὐτῷ συναπολέσειεν· ἄλλα τε μυρία τοιαῦτα φαντασιοῦνται.
<span class="lb" data-page="8.190" data-line="11" id="l8.190.11"></span>διαφέρονται δὲ ἀλλήλων οἱ μελαγχολικοὶ, τὸ μὲν φοβεῖσθαι
<span class="lb" data-page="8.190" data-line="12" id="l8.190.12"></span>καὶ δυσθυμεῖν καὶ μέμφεσθαι τῇ ζωῇ καὶ μισεῖν τοὺς ἀνθρώπους
<span class="lb" data-page="8.190" data-line="13" id="l8.190.13"></span>ἅπαντες ἔχοντες, ἀποθανεῖν δ’ ἐπιθυμοῦντες οὐ
<span class="lb" data-page="8.190" data-line="14" id="l8.190.14"></span>πάντες, ἀλλ’ ἔστιν ἐνίοις αὐτῶν αὐτὸ δὴ τοῦτο κεφάλαιον
<span class="lb" data-page="8.190" data-line="15" id="l8.190.15"></span>τῆς μελαγχολίας, τὸ περὶ τοῦ θανάτου δέος· ἔνιοι δὲ
<span class="lb" data-page="8.190" data-line="16" id="l8.190.16"></span>ἀλλόκοτοί σοι δόξουσιν, ἅμα τε καὶ δεδιέναι τὸν θάνατον
<span class="lb" data-page="8.190" data-line="17" id="l8.190.17"></span>καὶ θανατᾷν. ὥστε ὀρθῶς ἔοικεν ὁ Ἱπποκράτης
<span class="lb" data-page="8.190" data-line="18" id="l8.190.18"></span>εἰς δύο ταῦτα ἀναγαγεῖν τὰ συμπτώματα αὐτῶν πάντα,
<span class="lb" data-page="8.190" data-line="19" id="l8.190.19"></span>φόβον καὶ δυσθυμίαν· ἐπὶ γέ τοι τῇ τοιαύτῃ δυσθυμίᾳ ﻿
<span class="pb" data-page="8.191" id="p8.191"></span>
<span class="lb" data-page="8.191" data-line="1" id="l8.191.1"></span>μισοῦσιν πάντας, οὓς ἂν βλέπωσιν, καὶ σκυθρωποὶ διὰ παντός
<span class="lb" data-page="8.191" data-line="2" id="l8.191.2"></span>εἰσι, δειμαίνοντες, ὥσπερ ἐν σκότῳ βαθεῖ τά τε παιδία
<span class="lb" data-page="8.191" data-line="3" id="l8.191.3"></span>φοβεῖται καὶ τῶν τελείων οἱ ἀπαίδευτοι. καθάπερ γὰρ καὶ τὸ
<span class="lb" data-page="8.191" data-line="4" id="l8.191.4"></span>ἔξωθεν σκότος εἰς φόβον ἄγει σχεδὸν ἅπαντας ἀνθρώπους,
<span class="lb" data-page="8.191" data-line="5" id="l8.191.5"></span>πλὴν τῶν ἤτοι πάνυ φύσει τολμηρῶν, ἢ πεπαιδευμένων, οὕτως
<span class="lb" data-page="8.191" data-line="6" id="l8.191.6"></span>καὶ τῆς μελαίνης χολῆς τὸ χρῶμα παραπλησίως σκότῳ
<span class="lb" data-page="8.191" data-line="7" id="l8.191.7"></span>τὸν φρονοῦντα τόπον ἐπισκιάζον ἐργάζεται τοὺς φόβους.
<span class="lb" data-page="8.191" data-line="8" id="l8.191.8"></span>ὅτι γὰρ οἵ τε χυμοὶ καὶ ὅλως ἡ τοῦ <span class="milestone ed1page" data-n="3.279" data-unit="ed1page" id="ed1page.3.279"></span>σώματος κρᾶσις ἀλλοιοῖ
<span class="lb" data-page="8.191" data-line="9" id="l8.191.9"></span>τὰς ἐνεργείας τῆς ψυχῆς, ὡμολόγηται τοῖς ἀρίστοις
<span class="lb" data-page="8.191" data-line="10" id="l8.191.10"></span>ἰατροῖς τε καὶ φιλοσόφοις, ἐμοί τε δι’ ἑνὸς ὑπομνήματος
<span class="lb" data-page="8.191" data-line="11" id="l8.191.11"></span>ἀποδέδεικται, καθ’ ὃ ταῖς τοῦ σώματος κράσεσιν ἀκολουθούσας
<span class="lb" data-page="8.191" data-line="12" id="l8.191.12"></span>ἀπέδειξα τὰς τῆς ψυχῆς δυνάμεις· ὅθεν οὐδὲ γράψαι τι
<span class="lb" data-page="8.191" data-line="13" id="l8.191.13"></span>περὶ μελαγχολίας<span class="milestone ed2page" data-n="7.443" data-unit="ed2page" id="ed2page.7.443"></span> ἐτόλμησαν οἱ τὴν τῶν χυμῶν δύναμιν
<span class="lb" data-page="8.191" data-line="14" id="l8.191.14"></span>ἀγνοήσαντες, ἐξ ὧν εἰσι καὶ οἱ περὶ τὸν Ἐρασίστρατον.
<span class="lb" data-page="8.191" data-line="15" id="l8.191.15"></span>ἄξιον δέ ἐστι κᾀν τούτῳ θαυμάσαι τὰς κοινὰς ἐννοίας τῶν
<span class="lb" data-page="8.191" data-line="16" id="l8.191.16"></span>ἀνθρώπων, ὥσπερ καὶ τἄλλα πολλὰ δόγματα, περὶ ὧν
<span class="lb" data-page="8.191" data-line="17" id="l8.191.17"></span>ἠγνόησαν οὐκ ὀλίγοι φιλοσόφων τε καὶ ἰατρῶν· ἅπαντες γοῦν
<span class="lb" data-page="8.191" data-line="18" id="l8.191.18"></span>ὀνομάζουσιν τὸ πάθος τοῦτο μελαγχολίαν, ἐνδεικνύμενοι διὰ
<span class="pb" data-page="8.192" id="p8.192"></span>
<span class="lb" data-page="8.192" data-line="1" id="l8.192.1"></span>τῆς προσηγορίας τὸν αἴτιον αὐτοῦ χυμόν. ἐὰν μὲν οὖν ἄρξηταί
<span class="lb" data-page="8.192" data-line="2" id="l8.192.2"></span>γε πρῶτα τὰ κατὰ τὴν γαστέρα συμπτώματα, καὶ μείζοσιν
<span class="lb" data-page="8.192" data-line="3" id="l8.192.3"></span>αὐτοῖς γινομένοις ἀκολουθήσῃ τὰ μελαγχολικὰ πάθη, κουφίζηταί
<span class="lb" data-page="8.192" data-line="4" id="l8.192.4"></span>τε ταῖς διαχωρήσεσιν καὶ τοῖς ἐμέτοις καὶ ταῖς κάτω
<span class="lb" data-page="8.192" data-line="5" id="l8.192.5"></span>φύσαις καὶ ταῖς ἐρυγαῖς ὁ ἄνθρωπος, ὑποχονδριακὸν μὲν
<span class="lb" data-page="8.192" data-line="6" id="l8.192.6"></span>ὀνομάσομεν οὕτως γε καὶ φυσῶδες τὸ νόσημα, συμπτώματα
<span class="lb" data-page="8.192" data-line="7" id="l8.192.7"></span>δὲ εἶναι φήσομεν αὐτοῦ, τήν τε δυσθυμίαν καὶ τὸν φόβον·
<span class="lb" data-page="8.192" data-line="8" id="l8.192.8"></span>ὅταν δὲ τὰ μὲν τῆς μελαγχολίας ἴδια συμπτώματα φαίνηται
<span class="lb" data-page="8.192" data-line="9" id="l8.192.9"></span>μεγάλα, κατὰ δὲ τὴν κοιλίαν ἤτοι μηδὲν, ἢ σμικρὰ, τὸν ἐγκέφαλον
<span class="lb" data-page="8.192" data-line="10" id="l8.192.10"></span>ἡγητέον ἐπὶ τούτων πρωτοπαθεῖν, ἠθροισμένης ἐν
<span class="lb" data-page="8.192" data-line="11" id="l8.192.11"></span>αὐτῷ μελαίνης χολῆς. ἐξ ὧν δὲ χρὴ διορίζεσθαι, πότερον ἐν
<span class="lb" data-page="8.192" data-line="12" id="l8.192.12"></span>αὐτῷ μόνῳ τῷ ἐγκεφάλῳ περιέχεται τοιοῦτός τις χυμὸς, ἢ
<span class="lb" data-page="8.192" data-line="13" id="l8.192.13"></span>καθ’ ὅλον ἐστὶ τὸ σῶμα, λέλεκται μικρὸν ἔμπροσθεν· ἀναμιμνήσκω
<span class="lb" data-page="8.192" data-line="14" id="l8.192.14"></span>δὲ τοὺς ἰδόντας ἑταίρους διά τε λουτρῶν πολλῶν
<span class="lb" data-page="8.192" data-line="15" id="l8.192.15"></span>καὶ διαίτης εὐχύμου τε καὶ ὑγρᾶς τὴν τοιαύτην μελαγχολίαν
<span class="lb" data-page="8.192" data-line="16" id="l8.192.16"></span>ἐκθεραπεύοντά με χωρὶς ἑτέρου βοηθήματος, ὅταν γε μήπω
<span class="lb" data-page="8.192" data-line="17" id="l8.192.17"></span>διά τε χρόνου μῆκος δυσεκκένωτος ᾖ ὁ λυπῶν χυμός· ὡς ὅταν
<span class="lb" data-page="8.192" data-line="18" id="l8.192.18"></span>γε ἤδη κεχρονικὸς ὑπάρχῃ τὸ νόσημα, μειζόνων ἑτέρων ἐπὶ
<span class="pb" data-page="8.193" id="p8.193"></span>
<span class="lb" data-page="8.193" data-line="1" id="l8.193.1"></span>τοῖς εἰρημένοις δεῖται βοηθημάτων. ἐπιγίνεται δὲ ἡ τοιαύτη
<span class="lb" data-page="8.193" data-line="2" id="l8.193.2"></span>μελαγχολία προηγησαμέναις θερμαῖς διαθέσεσι τῆς κεφαλῆς,
<span class="lb" data-page="8.193" data-line="3" id="l8.193.3"></span>ἤτοι γε ἐξ ἐγκαύσεως, ἢ φλεγμονώδους ἐν αὐτῇ γενομένου
<span class="lb" data-page="8.193" data-line="4" id="l8.193.4"></span>πάθους, ἢ καὶ φρενίτιδος· ἐπιγίγνεται δὲ καὶ φροντίσι καὶ
<span class="lb" data-page="8.193" data-line="5" id="l8.193.5"></span>λύπαις μετ’ ἀγρυπνιῶν. περὶ μὲν οὖν μελαγχολίας ἱκανὰ καὶ
<span class="lb" data-page="8.193" data-line="6" id="l8.193.6"></span>ταῦτα.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg057.1st1K-grc1:3.13">
<span class="pb page1" data-page="8.204" id="p8.204"></span>
<span class="milestone ed1page page1" data-n="3.281" data-unit="ed1page" id="ed1page.3.281"></span>
<span class="milestone ed2page page1" data-n="7.447" data-unit="ed2page" id="ed2page.7.447"></span>
            <p>
<span class="lb" data-page="8.204" data-line="9" id="l8.204.9"></span>Οὐ μὴν οὐδὲ περὶ τῆς ὀνομαζομένης ὑπὸ
<span class="lb" data-page="8.204" data-line="10" id="l8.204.10"></span>τῶν ἰατρῶν κεφαλαίας ἀμφισβητήσειεν ἄν τις, ὡς οὐκ ἂν εἴη
<span class="lb" data-page="8.204" data-line="11" id="l8.204.11"></span>τῆς κεφαλῆς τὸ νόσημα. ἔστι γὰρ, ὡς ἄν τις συλλαβὼν λόγῳ
<span class="lb" data-page="8.204" data-line="12" id="l8.204.12"></span>βραχεῖ εἴποι, τὸ πάθος τοῦτο κεφαλαλγία χρόνιός τε καὶ
<span class="lb" data-page="8.204" data-line="13" id="l8.204.13"></span>δύσλυτος, ἐπὶ μικραῖς προφάσεσιν μεγάλους ἴσχουσα παροξυσμοὺς,
<span class="lb" data-page="8.204" data-line="14" id="l8.204.14"></span>ὡς μήτε ψόφων ἀνέχεσθαι, μήτε φωνῆς σφοδροτέρας,
<span class="lb" data-page="8.204" data-line="15" id="l8.204.15"></span>μήτε λαμπροῦ φωτὸς, μήτε κινήσεως, ἀλλ’ ἐν ἡσυχίᾳ
<span class="lb" data-page="8.204" data-line="16" id="l8.204.16"></span>καὶ σκότῳ κατακεῖσθαι βούλεσθαι διὰ τὸ μέγεθος τῶν ἀλγημάτων.
<span class="lb" data-page="8.204" data-line="17" id="l8.204.17"></span>ἔνιοι μὲν γὰρ αὐτῶν ὡς ὑπὸ σφυρᾶς πλήττεσθαι
<span class="lb" data-page="8.204" data-line="18" id="l8.204.18"></span>δοκοῦσιν, ἔνιοι δὲ ὡς θλωμένων ἢ διατεινομένων αἰσθάνονται
<span class="pb" data-page="8.205" id="p8.205"></span>
<span class="lb" data-page="8.205" data-line="1" id="l8.205.1"></span>τῶν κατὰ τὴν κεφαλὴν, οὐκ ὀλίγοις δ’ εἰς τὰς ῥίζας τῶν
<span class="lb" data-page="8.205" data-line="2" id="l8.205.2"></span>ὀφθαλμῶν διήκει τὸ ἄλγημα. καὶ μέντοι καὶ διαλείπουσιν
<span class="lb" data-page="8.205" data-line="3" id="l8.205.3"></span>οἱ τοιοῦτοι παροξυσμοὶ, καθάπερ καὶ τοῖς ἐπιλήπτοις, καί
<span class="lb" data-page="8.205" data-line="4" id="l8.205.4"></span>τις χρόνος γίνεται μεταξὺ τελέως ἄμεμπτος. εὔδηλον οὖν ὅτι
<span class="lb" data-page="8.205" data-line="5" id="l8.205.5"></span>τὸ νόσημα τοῦτο τὴν μὲν εὐπάθειαν ἔχει τῆς κεφαλῆς ὁμογενῆ
<span class="lb" data-page="8.205" data-line="6" id="l8.205.6"></span>τοῖς κεφαλαλγικοῖς, ἐπὶ μᾶλλον δ’ ἐκείνων ἀσθενείας ἥκει
<span class="lb" data-page="8.205" data-line="7" id="l8.205.7"></span>τὰ κατὰ τὴν κεφαλαίαν πάσχοντα μόρια. διαφορὰ δέ τίς
<span class="lb" data-page="8.205" data-line="8" id="l8.205.8"></span>ἐστιν καὶ αὐτῶν τῶν κεφαλαλγικῶν, ἐνίων μὲν τὴν κεφαλὴν
<span class="lb" data-page="8.205" data-line="9" id="l8.205.9"></span>εὐπλήρωτον ἐχόντων, ἐπιτήδειον δὲ τὴν ὅλην τοῦ σώματος
<span class="lb" data-page="8.205" data-line="10" id="l8.205.10"></span>ἕξιν εἰς τὸ πληροῦν αὐτὴν, ἐνίων δὲ καὶ αὐτὰ τὰ πεφυκότα
<span class="lb" data-page="8.205" data-line="11" id="l8.205.11"></span>πάσχειν ἐπιτήδεια· καὶ συμβαίνει γε ταῖς τοιαύταις φύσεσιν
<span class="lb" data-page="8.205" data-line="12" id="l8.205.12"></span>κακῶς διαιτωμέναις εἰς τὸ τῆς κεφαλαίας ἐμπίπτειν πάθος.
<span class="lb" data-page="8.205" data-line="13" id="l8.205.13"></span><span class="milestone ed2page" data-n="7.448" data-unit="ed2page" id="ed2page.7.448"></span>οὐκ ἀπεικὸς δὲ, τοῖς μέν τισιν αὐτῶν τὰς περὶ τὸν ἐγκέφαλον
<span class="lb" data-page="8.205" data-line="14" id="l8.205.14"></span>ὀδυνᾶσθαι μήνιγγας, ἐνίοις δὲ τὸ περικράνιον· ἡ
<span class="lb" data-page="8.205" data-line="15" id="l8.205.15"></span>διάκρισις δὲ αὐτῶν ἐν τῷ διήκειν, ἢ μὴ διήκειν τὰς ὀδύνας εἰς
<span class="lb" data-page="8.205" data-line="16" id="l8.205.16"></span>τὰς ῥίζας τῶν ὀφθαλμῶν. εὔλογον γὰρ οἷς ἡ διάθεσίς ἐστιν
<span class="lb" data-page="8.205" data-line="17" id="l8.205.17"></span>ἔνδον τοῦ κρανίου, τούτοις εἰς τὰς τῶν ὀφθαλμῶν βάσεις
<span class="lb" data-page="8.205" data-line="18" id="l8.205.18"></span>ἀφικνεῖσθαι τὸν πόνον, ἐπειδὴ καθήκουσιν εἰς αὐτὰς ἀποφύσεις ﻿
<span class="pb" data-page="8.206" id="p8.206"></span>
<span class="lb" data-page="8.206" data-line="1" id="l8.206.1"></span>ἐξ ἐγκεφάλου τε καὶ ἀμφοτέρων τῶν μηνίγγων, ἔτι τε καὶ
<span class="lb" data-page="8.206" data-line="2" id="l8.206.2"></span>τῶν ἐν αὐταῖς ἀγγείων. ἀλλὰ καὶ τῶν ὀδυνωμένων τὸ τῆς
<span class="lb" data-page="8.206" data-line="3" id="l8.206.3"></span>κεφαλῆς ἥμισυ μέρος, καλουμένων δὲ συνήθως ἡμικρανικῶν,
<span class="lb" data-page="8.206" data-line="4" id="l8.206.4"></span>ἐνίοις μὲν ἔξωθεν τοῦ κρανίου τὴν αἴσθησιν τῆς ὀδύνης γίνεσθαι
<span class="lb" data-page="8.206" data-line="5" id="l8.206.5"></span>συμβαίνει, τισὶ δὲ εἰς τὸ βάθος τῆς κεφαλῆς διήκουσαν·
<span class="lb" data-page="8.206" data-line="6" id="l8.206.6"></span>διορίζει δ’ ἑκάτερον μέρος τῆς κεφαλῆς, ἀριστερόν τε καὶ
<span class="lb" data-page="8.206" data-line="7" id="l8.206.7"></span>δεξιὸν, ἡ κατὰ τὸ μῆκος ἐκτεταμένη ῥαφὴ, καθ’ ἣν ἔνδον τῶν
<span class="lb" data-page="8.206" data-line="8" id="l8.206.8"></span>ὀστῶν τῆς κεφαλῆς ἡ μέσον τὸν ἐγκέφαλον διαιροῦσα γραμμὴ
<span class="lb" data-page="8.206" data-line="9" id="l8.206.9"></span>τέτακται, πρὸς ἣν ἀνήκει τὸ διάφραγμα τῶν ἐμπροσθίων
<span class="lb" data-page="8.206" data-line="10" id="l8.206.10"></span>δυοῖν κοιλιῶν. ἐπιτήδειοι δὲ φύσεις σωμάτων εἰσὶν πληροῦν
<span class="lb" data-page="8.206" data-line="11" id="l8.206.11"></span>τὴν κεφαλὴν, ἐν αἷς ἀτμῶδες πνεῦμα γεννᾶται θερμὸν, ἢ χολώδη
<span class="lb" data-page="8.206" data-line="12" id="l8.206.12"></span>περιττώματα κατὰ τὸ στόμα τῆς κοιλίας ἀθροίζεται·
<span class="lb" data-page="8.206" data-line="13" id="l8.206.13"></span>γίγνεται δὲ τὰ μὲν ἀπὸ τῶν πνευμάτων ἀλγήματα τονώδη,
<span class="lb" data-page="8.206" data-line="14" id="l8.206.14"></span>καλεῖται δὲ οὕτως οἷς αἴσθησις συνέζευκται τάσεως· τὰ δ’
<span class="lb" data-page="8.206" data-line="15" id="l8.206.15"></span>ἀπὸ τῶν χολωδῶν περιττωμάτων δακνώδη· τὰ δ’ ὑπὸ πλήθους
<span class="lb" data-page="8.206" data-line="16" id="l8.206.16"></span>γινόμενα βάρους αἴσθησιν ἔχει, μετὰ μὲν ἐρεύθους καὶ
<span class="lb" data-page="8.206" data-line="17" id="l8.206.17"></span>θερμασίας συμβάντα θερμῶν χυμῶν, ἄνευ δὲ τούτων οὐ
<span class="lb" data-page="8.206" data-line="18" id="l8.206.18"></span>θερμῶν. ἐνίοις δὲ συμβαίνει συνεχῶς ἀλγεῖν τὴν κεφαλὴν ἔκ
<span class="pb" data-page="8.207" id="p8.207"></span>
<span class="lb" data-page="8.207" data-line="1" id="l8.207.1"></span>τε πόσεως οἴνου βραχεῖ πλείονος, ἢ ἀκρατεστέρου ποθέντος,
<span class="lb" data-page="8.207" data-line="2" id="l8.207.2"></span>ἔτι τε μᾶλλον, εἰ θερμὸς εἴη φύσει· πασῶν τε τῶν θερμῶν
<span class="lb" data-page="8.207" data-line="3" id="l8.207.3"></span>ὀσμῶν, ὅσοι στύρακος, ἢ κύφεως, ἢ ὅλως ἀρωμάτων θερμῶν
<span class="lb" data-page="8.207" data-line="4" id="l8.207.4"></span>θυμιωμένων γίγνονται· τινὲς δὲ οὐδὲ τὴν ἀπὸ τοῦ λιβανωτοῦ
<span class="lb" data-page="8.207" data-line="5" id="l8.207.5"></span>φέρουσιν ὀσμήν. εὔλογον δὲ καὶ διὰ περιττὴν αἴσθησιν
<span class="lb" data-page="8.207" data-line="6" id="l8.207.6"></span>ἐνίοις γίγνεσθαι τὰς ὀδύνας, ὥσπερ ἐπὶ τοῦ στόματος τῆς
<span class="lb" data-page="8.207" data-line="7" id="l8.207.7"></span>κοιλίας οὐκ ὀλίγοις· τισὶ μὲν γὰρ οὕτως ἐστὶν αἰσθητικὸν,
<span class="lb" data-page="8.207" data-line="8" id="l8.207.8"></span>ὡς μήτ’ ὄξος φέρειν δριμὺ, μήτε νᾶπυ, μήτ’ ἄλλο τι τοιοῦτον·
<span class="lb" data-page="8.207" data-line="9" id="l8.207.9"></span>ἐνίοις δ’ ἐγγὺς ἀναισθησίας ἥκει, φαίνονται γοῦν ἐρυγγάνοντες,
<span class="lb" data-page="8.207" data-line="10" id="l8.207.10"></span>ἐμοῦντες, ἔνιοι μὲν δεινῶς ἄτοπα ταῖς ποιότησιν,
<span class="lb" data-page="8.207" data-line="11" id="l8.207.11"></span>ὡς ἡμῶν τῶν ὀσμωμένων αὐτὰ μηδένα δύνασθαι φέρειν,
<span class="lb" data-page="8.207" data-line="12" id="l8.207.12"></span>αὐτοὶ δὲ μηδεμίας ἀξιολόγου δήξεως αἰσθανόμενοι. δυνατὸν
<span class="lb" data-page="8.207" data-line="13" id="l8.207.13"></span>οὖν ἐστι καὶ κατὰ τὸν ἐγκέφαλον εἶναι τοιαύτας διαφορὰς
<span class="lb" data-page="8.207" data-line="14" id="l8.207.14"></span>τοῖς ἀνθρώποις, ὡς τῶν αὐτῶν ὀσμῶν ἐνίους μὲν ἀλύπως
<span class="lb" data-page="8.207" data-line="15" id="l8.207.15"></span>ἀνέχεσθαι, καθάπερ εἰ καὶ μηδ’ ὅλως αὐτοῖς ἐπλησίασαν,
<span class="lb" data-page="8.207" data-line="16" id="l8.207.16"></span>ἐνίους δὲ ἀνιαρῶς. ἀλλ’ ὅτι γε τὰ τοιαῦτα πάθη πάντα τῆς
<span class="lb" data-page="8.207" data-line="17" id="l8.207.17"></span>κεφαλῆς ἐστιν, ἐναργῶς φαίνεται.
</p>
          </article>

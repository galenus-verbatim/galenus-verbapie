<article xmlns="http://www.w3.org/1999/xhtml" id="urn:cts:greekLit:tlg0057.tlg057.1st1K-grc1:3.14">
<span class="pb page1" data-page="8.208" id="p8.208"></span>
<span class="milestone ed1page page1" data-n="3.281" data-unit="ed1page" id="ed1page.3.281"></span>
<span class="milestone ed2page page1" data-n="7.448" data-unit="ed2page" id="ed2page.7.448"></span>
            <p>
<span class="lb" data-page="8.208" data-line="1" id="l8.208.1"></span>Τό γε μὴν τῆς παραλύσεως νόσημα καὶ τὸ
<span class="lb" data-page="8.208" data-line="2" id="l8.208.2"></span>τῶν δι’ ὅλου τοῦ σώματος σπασμῶν, ἐξ οὗ γένους ἐστὶν καὶ
<span class="lb" data-page="8.208" data-line="3" id="l8.208.3"></span>ὁ τέτανος, <span class="milestone ed2page" data-n="7.449" data-unit="ed2page" id="ed2page.7.449"></span>οὐκ ἔθ’ ὁμοίως τοῖσδε δι’ αἰσθήσεως γνωστὸν,
<span class="lb" data-page="8.208" data-line="4" id="l8.208.4"></span>ἀλλὰ λόγου δεῖται τοῦ διδάξοντος. ὅταν οὖν ὅλον τὸ
<span class="lb" data-page="8.208" data-line="5" id="l8.208.5"></span>σῶμα βλάπτηταί ποτ’ εἰς τὰ τῶν νεύρων ἔργα, τὴν αὐτῶν
<span class="lb" data-page="8.208" data-line="6" id="l8.208.6"></span>ἀρχὴν πεπονθέναι δηλοῖ· ταύτην δ’ ἐξ ἀνατομῆς μόνης ἔνεστι
<span class="lb" data-page="8.208" data-line="7" id="l8.208.7"></span>γνῶναι. πάντων μὲν οὖν ἅμα τῶν νεύρων ἀπολεσάντων αἴσθησίν
<span class="lb" data-page="8.208" data-line="8" id="l8.208.8"></span>τε καὶ κίνησιν, ἀποπληξία τὸ πάθος ὀνομάζεται·
<span class="lb" data-page="8.208" data-line="9" id="l8.208.9"></span>κατὰ θάτερον δὲ μέρος, ἤτοι τὸ δεξιὸν ἢ τὸ ἀριστερὸν, εἰ συμβαίνει
<span class="lb" data-page="8.208" data-line="10" id="l8.208.10"></span>τοῦτο, παράλυσις καλεῖται, τοῦ μέρους ἐκείνου δηλονότι
<span class="lb" data-page="8.208" data-line="11" id="l8.208.11"></span>καθ’ ὃ συνέστη, ποτὲ μὲν τοῦ δεξιοῦ, ποτὲ δὲ θατέρου·
<span class="lb" data-page="8.208" data-line="12" id="l8.208.12"></span>καθάπερ εἰ καὶ κατά τι τῶν κώλων γένοιτο, τοῦ μέρους
<span class="lb" data-page="8.208" data-line="13" id="l8.208.13"></span>ἐκείνου παράλυσίς ἐστι· καὶ γὰρ καὶ χεὶρ ὅλη, καὶ σκέλος
<span class="lb" data-page="8.208" data-line="14" id="l8.208.14"></span>ὅλον παραλύεταί ποτε, καὶ ποὺς μόνος ἐν σκέλει, καὶ τὰ
<span class="lb" data-page="8.208" data-line="15" id="l8.208.15"></span>μετὰ τὸ γόνυ, καὶ κατὰ τὸ τῆς ὅλης χειρὸς κῶλον, ἀνάλογον.
<span class="lb" data-page="8.208" data-line="16" id="l8.208.16"></span>ἐμάθομεν δὲ ἐν ταῖς ἀνατομαῖς, ἁπάντων τῶν καθ’ ὁρμὴν
<span class="lb" data-page="8.208" data-line="17" id="l8.208.17"></span>τοῦ ζώου κινουμένων μορίων ὅσα κάτω τοῦ τραχήλου, τούτων
<span class="lb" data-page="8.208" data-line="18" id="l8.208.18"></span>τὰ κινητικὰ νεῦρα τὴν ἔκφυσιν ἔχειν ἐκ τοῦ καλουμένου
<span class="pb" data-page="8.209" id="p8.209"></span>
<span class="lb" data-page="8.209" data-line="1" id="l8.209.1"></span>νωτιαίου μυελοῦ· καὶ μέντοι καὶ ὅτι ποτὲ μὲν ἅμα τῇ
<span class="lb" data-page="8.209" data-line="2" id="l8.209.2"></span>τοῦ μυελοῦ προσηγορίᾳ καλοῦσι τὸ μόριον ἐκεῖνο, νωτιαῖον
<span class="lb" data-page="8.209" data-line="3" id="l8.209.3"></span>μυελὸν ὀνομάζοντες, ἔστι δ’ ὅτε χωρὶς προσθήκης
<span class="lb" data-page="8.209" data-line="4" id="l8.209.4"></span>ἁπλῶς νωτιαῖον, ἀκηκόατε πολλάκις. ἐθεάσασθε δὲ κᾀν ταῖς
<span class="lb" data-page="8.209" data-line="5" id="l8.209.5"></span>ἀνατομαῖς τὰ τὸν θώρακα κινοῦντα νεῦρα ἐκ τοῦ κατὰ τὸν
<span class="lb" data-page="8.209" data-line="6" id="l8.209.6"></span>τράχηλον ἐκφυόμενα νωτιαίου, καὶ πρὸς τοῦτο τὰς ἐγκαρσίας
<span class="lb" data-page="8.209" data-line="7" id="l8.209.7"></span>τομὰς αὐτοῦ, καθ’ ἃς ὅλως διακόπτεται, τὰ κατωτέρω
<span class="lb" data-page="8.209" data-line="8" id="l8.209.8"></span>μέρη πάντα τοῦ σώματος ἀναίσθητά τε καὶ ἀκίνητα ποιούσας,
<span class="lb" data-page="8.209" data-line="9" id="l8.209.9"></span>ὡς ἂν καὶ αὐτοῦ τοῦ νωτιαίου τήν τε τῆς αἰσθήσεως καὶ τὴν
<span class="lb" data-page="8.209" data-line="10" id="l8.209.10"></span>τῆς καθ’ ὁρμὴν κινήσεως δύναμιν ἐξ ἐγκεφάλου λαμβάνοντος.
<span class="lb" data-page="8.209" data-line="11" id="l8.209.11"></span>ἀλλὰ καὶ τοῦτο ἔτι κατὰ τὰς ἀνατομὰς ἐθεάσασθε, τὰς ἐγκαρσίας
<span class="lb" data-page="8.209" data-line="12" id="l8.209.12"></span>τομὰς τοῦ νωτιαίου, μέχρι τῆς μέσης ἐν αὐτῷ κατὰ τὸ
<span class="lb" data-page="8.209" data-line="13" id="l8.209.13"></span>μῆκος χώρας, οὐ πάντα τὰ κάτω παραλυούσας, ἀλλὰ μόνα
<span class="lb" data-page="8.209" data-line="14" id="l8.209.14"></span>τὰ κατ’ εὐθὺ τῆς τομῆς, δεξιὰ μὲν ἐπὶ τῷ δεξιῷ μέρει τοῦ
<span class="lb" data-page="8.209" data-line="15" id="l8.209.15"></span>νωτιαίου τμηθέντος, θάτερα δὲ ἐπὶ τῷ λοιπῷ. εὔδηλον οὖν
<span class="lb" data-page="8.209" data-line="16" id="l8.209.16"></span>ὅτι κατὰ τὴν πρώτην ἔκφυσιν τοῦ νωτιαίου γενομένης τινὸς
<span class="lb" data-page="8.209" data-line="17" id="l8.209.17"></span>διαθέσεως, ὑφ’ ἧς εἰς αὐτὸν αἱ παρ’ ἐγκεφάλου δυνάμεις
<span class="lb" data-page="8.209" data-line="18" id="l8.209.18"></span>ἀφικνεῖσθαι κωλυθήσονται, πάντα τὰ κάτω κῶλα, πλὴν
<span class="pb" data-page="8.210" id="p8.210"></span>
<span class="lb" data-page="8.210" data-line="1" id="l8.210.1"></span>τῶν κατὰ τὸ πρόσωπον, ἀκίνητα ἔσται <span class="milestone ed1page" data-n="3.282" data-unit="ed1page" id="ed1page.3.282"></span>καὶ ἀναίσθητα·
<span class="lb" data-page="8.210" data-line="2" id="l8.210.2"></span>καθάπερ εἰ καὶ τὸ ἥμισυ μέρος πάθοι τῆς ἐκφύσεως,
<span class="lb" data-page="8.210" data-line="3" id="l8.210.3"></span>οὐ πάντων ἔσται τῶν κάτω παράλυσις, ἀλλ’ ἤτοι τῶν
<span class="lb" data-page="8.210" data-line="4" id="l8.210.4"></span>ἀριστερῶν μόνων, ἢ τῶν δεξιῶν. ὁρῶνται δὲ τῶν τοιούτων
<span class="lb" data-page="8.210" data-line="5" id="l8.210.5"></span>παραλύσεων ἔνιαι καὶ τὰ κατὰ τὸ πρόσωπον βλάπτουσαι,
<span class="lb" data-page="8.210" data-line="6" id="l8.210.6"></span>καὶ παρασπᾶταί γε τὸ παραλυθὲν ἐπὶ θάτερον μέρος
<span class="lb" data-page="8.210" data-line="7" id="l8.210.7"></span>τοῦ προσώπου. μεμαθηκότες οὖν ἐν ταῖς ἀνατομαῖς, ἐξ
<span class="lb" data-page="8.210" data-line="8" id="l8.210.8"></span>αὐτοῦ τοῦ ἐγκεφάλου τὰ νεῦρα τοῖς κατὰ τὸ πρόσωπον ἐπιπέμπεσθαι
<span class="lb" data-page="8.210" data-line="9" id="l8.210.9"></span>μορίοις, ἔνθα μὲν καὶ τούτων τι συμπαρελύθη
<span class="lb" data-page="8.210" data-line="10" id="l8.210.10"></span>τῷ παντὶ σώματι, κατὰ τὸν ἐγκέφαλον αὐτὸν εἴσεσθε τὴν
<span class="lb" data-page="8.210" data-line="11" id="l8.210.11"></span>διάθεσιν εἶναι τῆς παραλύσεως· ἡνίκα δ’ ἀπαθῆ διαφυλάττεται
<span class="lb" data-page="8.210" data-line="12" id="l8.210.12"></span>ταῦτα, κατὰ τὴν ἀρχὴν τοῦ νωτιαίου. συμβαίνει δ’
<span class="lb" data-page="8.210" data-line="13" id="l8.210.13"></span>ἐνίοις μόνα τὰ κατὰ τὸ πρόσωπον πάσχειν, ὥσπέρ γε καὶ
<span class="lb" data-page="8.210" data-line="14" id="l8.210.14"></span>μόριον ἕν τι, γλῶτταν, ἢ ὀφθαλμὸν, ἢ γένυν, ἢ χεῖλος,
<span class="lb" data-page="8.210" data-line="15" id="l8.210.15"></span>ὡς ἂν οὐκ ἐχόντων αὐτῶν ἁπάντων ἕνα τόπον ἀρχὴν, ἀλλ’
<span class="lb" data-page="8.210" data-line="16" id="l8.210.16"></span>ἐκ διαφερόντων μορίων ἐγκεφάλου λαμβανόντων τὰ νεῦρα,
<span class="lb" data-page="8.210" data-line="17" id="l8.210.17"></span>φαίνεται γὰρ τοῦτο σαφῶς ἐν ταῖς ἀνατομαῖς. ἡ τοίνυν
<span class="lb" data-page="8.210" data-line="18" id="l8.210.18"></span>ἀποπληξία πάσας ὁμοῦ τὰς ψυχικὰς ἐνεργείας βλάπτουσα,
<span class="lb" data-page="8.210" data-line="19" id="l8.210.19"></span>σαφῶς ἡμῖν ἐνδείκνυται τὸν ἐγκέφαλον αὐτὸν πάσχειν· ἡ διάγνωσις ﻿
<span class="pb" data-page="8.211" id="p8.211"></span>
<span class="lb" data-page="8.211" data-line="1" id="l8.211.1"></span>δὲ τοῦ κατὰ τὸ μέγεθος πάθους ἐκ τοῦ ποσοῦ τῆς
<span class="lb" data-page="8.211" data-line="2" id="l8.211.2"></span>κατὰ τὴν ἀναπνοὴν γίγνεται βλάβης· ἐφ’ ὧν μὲν γὰρ ἐπὶ
<span class="lb" data-page="8.211" data-line="3" id="l8.211.3"></span>πλεῖστον ἐκβέβηκε τοῦ κατὰ φύσιν ῥυθμοῦ, μεγάλην ἡγητέον
<span class="lb" data-page="8.211" data-line="4" id="l8.211.4"></span>εἶναι τὴν κατὰ τὸν ἐγκέφαλον βλάβην· ἐφ’ ὧν δὲ ὀλίγον
<span class="lb" data-page="8.211" data-line="5" id="l8.211.5"></span>ἐμποδίζεται, βραχεῖαν. ἁπασῶν δὲ χειρίστην<span class="milestone ed2page" data-n="7.450" data-unit="ed2page" id="ed2page.7.450"></span> ἀναπνοὴν
<span class="lb" data-page="8.211" data-line="6" id="l8.211.6"></span>ἡγητέον εἶναι τὴν διαλείπουσάν τε καὶ μετὰ βίας μεγάλης
<span class="lb" data-page="8.211" data-line="7" id="l8.211.7"></span>γινομένην. καὶ τό γ’ ἀποθνήσκειν τοὺς ἀποπλήκτους συμβαίνει
<span class="lb" data-page="8.211" data-line="8" id="l8.211.8"></span>διὰ τὴν ἀπώλειαν τῆς ἀναπνοῆς, ὡς τό γε μὴ κινεῖν
<span class="lb" data-page="8.211" data-line="9" id="l8.211.9"></span>τὰ μόρια τοῦ σώματος εἰς μὲν τὰς κατὰ τὸν βίον πράξεις
<span class="lb" data-page="8.211" data-line="10" id="l8.211.10"></span>ἄχρηστον ἀποδείκνυσιν τὸν ἄνθρωπον, οὐ μὴν ὀξὺν ἐπιφέρει
<span class="lb" data-page="8.211" data-line="11" id="l8.211.11"></span>τὸν θάνατον. ἴδομεν γοῦν ἤδη τινὰ τὰ μὲν ἄλλα
<span class="lb" data-page="8.211" data-line="12" id="l8.211.12"></span>πάντα παραλελυμένον, ἐνεργοῦντα δὲ κατὰ φύσιν ἅπασιν
<span class="lb" data-page="8.211" data-line="13" id="l8.211.13"></span>τοῖς κατὰ τὸ πρόσωπον μέρεσιν· ἐσώζετο δὲ αὐτῷ δηλονότι
<span class="lb" data-page="8.211" data-line="14" id="l8.211.14"></span>καὶ ἡ ἀναπνοή· πῶς γὰρ ἂν ἠδύνατο ζῇν ἐπὶ πλεῖστον,
<span class="lb" data-page="8.211" data-line="15" id="l8.211.15"></span>ἀπολωλυίας αὐτῆς; τούτῳ πρωτοπαθεῖν ἐλογιζόμεθα τοῦ
<span class="lb" data-page="8.211" data-line="16" id="l8.211.16"></span>νωτιαίου τὸ κατωτέρω βραχεῖ τῆς ἐπὶ τὸ διάφραγμα τῶν
<span class="lb" data-page="8.211" data-line="17" id="l8.211.17"></span>νεύρων ἐκφύσεως· εὔδηλον δὲ ὅτι καὶ οὖρα καὶ διαχωρήματα
<span class="lb" data-page="8.211" data-line="18" id="l8.211.18"></span>χωρὶς προαιρέσεως ἀπεκρίνετο. καὶ μέντοι
<span class="pb" data-page="8.212" id="p8.212"></span>
<span class="lb" data-page="8.212" data-line="1" id="l8.212.1"></span>καὶ ἄλλον ἐκ καταπτώσεως ἐθεασάμεθα, πλὴν τῶν χειρῶν,
<span class="lb" data-page="8.212" data-line="2" id="l8.212.2"></span>τὰ κάτω πάντα παραλυθέντα. καθάπερ δὲ παράλυσις ὅταν
<span class="lb" data-page="8.212" data-line="3" id="l8.212.3"></span>ἐν ὅλῳ γένηται τῷ σώματι, τῶν κατὰ τὸ πρόσωπον ἀβλαβῶν
<span class="lb" data-page="8.212" data-line="4" id="l8.212.4"></span>διαμενόντων, ἐν ἀρχῇ τοῦ νωτιαίου τὸ πάθος εἶναι δηλοῖ,
<span class="lb" data-page="8.212" data-line="5" id="l8.212.5"></span>κατὰ τὸν αὐτὸν λόγον, εἰ καὶ σπασμὸς ἐν ὅλῳ τῷ σώματι
<span class="lb" data-page="8.212" data-line="6" id="l8.212.6"></span>γένοιτο, τὸν αὐτὸν τόπον τοῦ νωτιαίου πεπονθέναι
<span class="lb" data-page="8.212" data-line="7" id="l8.212.7"></span>δηλώσει, τῶν γε κατὰ τὸ πρόσωπον ἀπαθῶν διαμενόντων·
<span class="lb" data-page="8.212" data-line="8" id="l8.212.8"></span>εἰ δὲ καὶ ταῦτα πάσχει, κατὰ τὸν ἐγκέφαλον εἶναι τὸ πάθας
<span class="lb" data-page="8.212" data-line="9" id="l8.212.9"></span>ἐνδείξεται· μορίου δέ τινος σπωμένου, τὸ κινητικὸν ἐκείνου
<span class="lb" data-page="8.212" data-line="10" id="l8.212.10"></span>νεῦρον, ἢ τοὺς μῦς, ἀναγκαῖόν ἐστι πάσχειν. ἐπιστάμενος
<span class="lb" data-page="8.212" data-line="11" id="l8.212.11"></span>οὖν τις ἐξ ἀνατομῆς ἀρχὰς τῶν εἰς ἕκαστον μόριον ἀφικνουμένων
<span class="lb" data-page="8.212" data-line="12" id="l8.212.12"></span>νεύρων, ἄμεινον ἰάσεται τὰς ἀναισθησίας καὶ ἀκινησίας
<span class="lb" data-page="8.212" data-line="13" id="l8.212.13"></span>ἑκάστου μέρους. ἀδιόριστον δὲ τοῦτο καταλειφθὲν ὑφ’
<span class="lb" data-page="8.212" data-line="14" id="l8.212.14"></span>Ἡροφίλου τε καὶ Εὐδήμου, τῶν πρώτων μεθ’ Ἱπποκράτην
<span class="lb" data-page="8.212" data-line="15" id="l8.212.15"></span>νεύρων ἀνατομὴν ἐπιμελῶς γραψάντων, οὐ σμικρὰν ζήτησιν
<span class="lb" data-page="8.212" data-line="16" id="l8.212.16"></span>παρέσχε τοῖς ἰατροῖς, ὅπως ἔνιαι μὲν τῶν παραλύσεων αἴσθησιν
<span class="lb" data-page="8.212" data-line="17" id="l8.212.17"></span>μόνην, ἔνιαι δὲ τὴν προαιρετικὴν κίνησιν, ἔνιαι δὲ
<span class="lb" data-page="8.212" data-line="18" id="l8.212.18"></span>ἀμφοτέρας διαφθείρουσι. μάλιστα μὲν οὖν ἡ παράλυσις ἐπὶ
<span class="pb" data-page="8.213" id="p8.213"></span>
<span class="lb" data-page="8.213" data-line="1" id="l8.213.1"></span>ἐπὶ τῇ τῆς κινήσεως ἀπωλείᾳ λέγεται, τῶν τὴν αἴσθησιν
<span class="lb" data-page="8.213" data-line="2" id="l8.213.2"></span>ἀπολωλεκότων μορίων ἀναισθήτων μὲν εἶναι, παραλελύσθαι
<span class="lb" data-page="8.213" data-line="3" id="l8.213.3"></span>δ’ οὐ πάνυ τι συνήθως λεγομένων· ἤδη μέντοι τινες καὶ
<span class="lb" data-page="8.213" data-line="4" id="l8.213.4"></span>τοῦτο τὸ πάθημα παράλυσιν αἰσθήσεως ὀνομάζουσιν· ὑμεῖς
<span class="lb" data-page="8.213" data-line="5" id="l8.213.5"></span>δὲ, ὡς ἀεὶ παρακελευόμεθα, συγχωρεῖτε μὲν ὀνομάζειν ἑκάστοις
<span class="lb" data-page="8.213" data-line="6" id="l8.213.6"></span>ὡς ἂν ἐθέλωσιν, σκοπὸς δ’ ὑμῖν ἔστω, τὸν πεπονθότα
<span class="lb" data-page="8.213" data-line="7" id="l8.213.7"></span>τόπον εὑρεῖν, ἅμα δηλονότι τῇ κατ’ αὐτὸν διαθέσει·
<span class="lb" data-page="8.213" data-line="8" id="l8.213.8"></span>χωρὶς γὰρ τοῦ ταῦτα γνῶναι βεβαίως ἀδύνατον ἔσται θεραπεύειν
<span class="lb" data-page="8.213" data-line="9" id="l8.213.9"></span>ὀρθῶς τὰ βεβλαμμένα κίνησιν ἢ αἴσθησιν μόρια.
<span class="lb" data-page="8.213" data-line="10" id="l8.213.10"></span>Παυσανίας οὖν ἀπὸ τῆς Συρίας σοφιστὴς εἰς Ῥώμην ἀφικόμενός
<span class="lb" data-page="8.213" data-line="11" id="l8.213.11"></span>ποτε, τοὺς μικροὺς δύο δακτύλους τῆς ἀριστερᾶς χειρὸς
<span class="lb" data-page="8.213" data-line="12" id="l8.213.12"></span>καὶ τοῦ μέσου τὸ ἥμισυ δυσαισθήτους μὲν ἔσχεν τὸ
<span class="lb" data-page="8.213" data-line="13" id="l8.213.13"></span>πρότερον, ὕστερον δὲ καὶ ἀναισθήτους, κακῶς θεραπευσάμενος
<span class="lb" data-page="8.213" data-line="14" id="l8.213.14"></span>ὑπὸ τῶν ἰατρῶν. ἐπεὶ δὲ ἐγὼ θεασάμενος αὐτὸν ἠρώτων
<span class="lb" data-page="8.213" data-line="15" id="l8.213.15"></span>τε τὰ προγεγονότα πάντα, σὺν αὐτοῖς τε ἤκουσα κατὰ
<span class="lb" data-page="8.213" data-line="16" id="l8.213.16"></span>τὴν ὁδὸν τοῦ ὀχήματος ἐκπεσόντα τὸν ἄνδρα πληγῆναι τὴν
<span class="lb" data-page="8.213" data-line="17" id="l8.213.17"></span>ἀρχὴν τοῦ μεταφρένου, καὶ τὸ μὲν πληγὲν μέρος ἐν τάχει
<span class="lb" data-page="8.213" data-line="18" id="l8.213.18"></span>θεραπευθῆναι, κατὰ βραχὺ δὲ αὐξηθῆναι τὴν τῶν δακτύλων
<span class="lb" data-page="8.213" data-line="19" id="l8.213.19"></span>βλάβην τῆς αἰσθήσεως· ἃ τοῖς δακτύλοις ἐκεῖνοι προσέφερον
<span class="pb" data-page="8.214" id="p8.214"></span>
<span class="lb" data-page="8.214" data-line="1" id="l8.214.1"></span>φάρμακα, ταῦτ’ ἐκέλευσα κατὰ τοῦ πληγέντος τίθεσθαι
<span class="lb" data-page="8.214" data-line="2" id="l8.214.2"></span>μορίου, καὶ οὕτως ὁ ἀνὴρ διὰ ταχέων ὑγιάσθη. τὴν ἀρχὴν
<span class="lb" data-page="8.214" data-line="3" id="l8.214.3"></span>δὲ οὐδ’ ὅτι τῶν μὲν εἰς τὸ δέρμα τῆς ὅλης χειρὸς διασπειρομένων
<span class="lb" data-page="8.214" data-line="4" id="l8.214.4"></span>νεύρων, ἐξ ὧν ἔχει τὴν αἴσθησιν, ἴδιαί τινές
<span class="lb" data-page="8.214" data-line="5" id="l8.214.5"></span>εἰσιν αἱ ῥῖζαι· τῶν δὲ τοὺς μῦς κινούντων ἕτεραι γιγνώσκονται
<span class="lb" data-page="8.214" data-line="6" id="l8.214.6"></span>τοῖς ἰατροῖς. ἴσως δ’ ἐπὶ πλέον ἢ προὔκειτο τὸν
<span class="lb" data-page="8.214" data-line="7" id="l8.214.7"></span>λόγον ἰόντα καταπαύειν ἤδη προσήκει. <span class="milestone ed2page" data-n="7.451" data-unit="ed2page" id="ed2page.7.451"></span>προύκειτο
<span class="lb" data-page="8.214" data-line="8" id="l8.214.8"></span>μὲν γὰρ ἐν τῷδε τῷ γράμματι τὰ κατὰ τὴν κεφαλὴν, καὶ
<span class="lb" data-page="8.214" data-line="9" id="l8.214.9"></span>μάλιστα τὸν ἐγκέφαλον, εὑρεῖν πάθη πάντα· διότι δ’ ἐστὶν
<span class="lb" data-page="8.214" data-line="10" id="l8.214.10"></span>οὗτος ἀρχὴ νεύρων, ἐξ ἀκολουθίας ὁ λόγος ἧκεν ἐπὶ τὰ
<span class="lb" data-page="8.214" data-line="11" id="l8.214.11"></span>πάθη τῶν νεύρων· ὥστε ἤδη περιγράψαντες καὶ τοῦτον τὸν
<span class="lb" data-page="8.214" data-line="12" id="l8.214.12"></span>λόγον ἐνταῦθα περὶ τῶν ἐν τοῖς κατὰ τὴν κεφαλὴν μορίοις
<span class="lb" data-page="8.214" data-line="13" id="l8.214.13"></span>γιγνομένων παθῶν ἐφεξῆς σκεψώμεθα, τοσοῦτον ἔτι προσθέντες,
<span class="lb" data-page="8.214" data-line="14" id="l8.214.14"></span>ὡς καὶ
</p>
          </article>

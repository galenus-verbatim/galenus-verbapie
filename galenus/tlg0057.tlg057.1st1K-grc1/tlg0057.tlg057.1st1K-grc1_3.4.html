<article xmlns="http://www.w3.org/1999/xhtml" id="urn:cts:greekLit:tlg0057.tlg057.1st1K-grc1:3.4">
<span class="pb page1" data-page="8.144" id="p8.144"></span>
<span class="milestone ed1page page1" data-n="3.271" data-unit="ed1page" id="ed1page.3.271"></span>
<span class="milestone ed2page page1" data-n="7.427" data-unit="ed2page" id="ed2page.7.427"></span>
            <p>
<span class="lb" data-page="8.144" data-line="16" id="l8.144.16"></span>Νυνὶ δ’ εἰρήσεται μόνα τὰ πρὸς τὴν ἐνεστῶσαν
<span class="lb" data-page="8.144" data-line="17" id="l8.144.17"></span>ὑπόθεσιν χρήσιμα. τὰς γάρ τοι τῶν ἐνεργειῶν βλάβας
<span class="lb" data-page="8.144" data-line="18" id="l8.144.18"></span>εὗρον οὐ μόνον ἐπὶ τοῖς ὁμοιομερέσιν, ὑφ’ ὧν γίγνονται,
<span class="pb" data-page="8.145" id="p8.145"></span>
<span class="lb" data-page="8.145" data-line="1" id="l8.145.1"></span>νοσοῦσιν βλαπτομένας, ἀλλὰ κᾀπὶ τοῖς ἄλλοις μορίοις, ὧν
<span class="lb" data-page="8.145" data-line="2" id="l8.145.2"></span>χρεία μέν τίς ἐστιν, ἐνέργεια δ’ οὐκ ἔστιν· εὗρον δὲ καὶ τὰ
<span class="lb" data-page="8.145" data-line="3" id="l8.145.3"></span>τῶν ὀργανικῶν μορίων νοσήματα βλάπτοντα τὰς ἐνεργείας.
<span class="lb" data-page="8.145" data-line="4" id="l8.145.4"></span>ἐπὶ τούτοις προεγνωσμένοις ἑξῆς εὗρον ἔνια μὲν νοσήματα
<span class="lb" data-page="8.145" data-line="5" id="l8.145.5"></span>συνεχῶς γινόμενα τοῖς πολλοῖς τῶν ἀνθρώπων, ἔνια δὲ σπανίως·
<span class="lb" data-page="8.145" data-line="6" id="l8.145.6"></span>τὴν δ’ ἐμπειρικὴν ἰατρείαν ἑώρων οὐ τὸ σπάνιον,
<span class="lb" data-page="8.145" data-line="7" id="l8.145.7"></span>ἀλλὰ τὸ πολλάκις ἀποβαῖνον ἐν μνήμῃ τε καὶ μιμήσει τιθεμένην,
<span class="lb" data-page="8.145" data-line="8" id="l8.145.8"></span>καὶ διὰ τοῦτ’ ἠμελημένας τῶν σπανίων διαθέσεων οὐ
<span class="lb" data-page="8.145" data-line="9" id="l8.145.9"></span>μόνον τὰς θεραπείας, ἀλλὰ καὶ τὰς προηγουμένας αὐτῶν διαγνώσεις.
<span class="lb" data-page="8.145" data-line="10" id="l8.145.10"></span>ὅπως οὖν χρὴ διαγιγνώσκειν αὐτὰς πρῶτον ἐζήτησα,
<span class="lb" data-page="8.145" data-line="11" id="l8.145.11"></span>καὶ τούτων τινὰς μὲν ἐπιστημονικὴν διάγνωσιν ἐχούσας
<span class="lb" data-page="8.145" data-line="12" id="l8.145.12"></span>εὗρον, ἐνίας δ’ ὑποπεπτωκυίας τῷ καλουμένῳ τεχνικῷ στοχασμῷ,
<span class="lb" data-page="8.145" data-line="13" id="l8.145.13"></span>καὶ διὰ τοῦτο καὶ αὐτὰς ὡς τὸ πολὺ κατορθουμένας,
<span class="lb" data-page="8.145" data-line="14" id="l8.145.14"></span>ἡ γὰρ τοῦ τεχνικοῦ στοχασμοῦ δύναμις τοιαύτη τίς ἐστιν·
<span class="lb" data-page="8.145" data-line="15" id="l8.145.15"></span>ἀλλὰ καὶ ταύτας καὶ πρὸ τούτων ὅσαι τῶν σπανίων διαθέσεων
<span class="lb" data-page="8.145" data-line="16" id="l8.145.16"></span>ἐπιστημονικὴν διάγνωσιν ἔχουσιν, εὗρον ἀεὶ δεομένας
<span class="lb" data-page="8.145" data-line="17" id="l8.145.17"></span>τῆς τῶν πεπονθότων μορίων διαγνώσεως. ἐγὼ μὲν οὕτως
<span class="lb" data-page="8.145" data-line="18" id="l8.145.18"></span>ἰατρεύων ἄχρι γήρως οὐδαμόθι μέχρι σήμερον ἠσχημόνησα ﻿
<span class="pb" data-page="8.146" id="p8.146"></span>
<span class="lb" data-page="8.146" data-line="1" id="l8.146.1"></span>κατὰ θεραπείαν, ἢ πρόγνωσιν, ὡς ἄλλους πολλοὺς εἶδον ἐνδοξοτάτους
<span class="lb" data-page="8.146" data-line="2" id="l8.146.2"></span>ἰατρούς· εἰ δέ τις ἐθέλει καὶ αὐτὸς ἀπὸ τῶν ἔργων
<span class="lb" data-page="8.146" data-line="3" id="l8.146.3"></span>τῆς τέχνης, οὐκ ἀπὸ λόγων σοφιστικῶν ἔνδοξος γενέσθαι,
<span class="lb" data-page="8.146" data-line="4" id="l8.146.4"></span>πάρεστι τούτῳ χωρὶς ταλαιπωρίας ἀναλέγεσθαι τὰ πρὸς ἡμῶν
<span class="lb" data-page="8.146" data-line="5" id="l8.146.5"></span>ηὑρημένα μετὰ πολλῆς ζητήσεως ἐν ὅλῳ τῷ βίῳ. γινωσκέτω
<span class="lb" data-page="8.146" data-line="6" id="l8.146.6"></span>τοιγαροῦν οὗτος ἐν τοῖς σπανίοις πάθεσιν, ἐν οἷς οὔτε διδάσκαλον
<span class="lb" data-page="8.146" data-line="7" id="l8.146.7"></span>εἶδον ἰασάμενόν τινα τῶν πασχόντων οὔτ’ αὐτός
<span class="lb" data-page="8.146" data-line="8" id="l8.146.8"></span>ποτε ἐπειράθην βοηθήματος, ὁδῷ τοιαύτῃ με χρησάμενον εἰς
<span class="lb" data-page="8.146" data-line="9" id="l8.146.9"></span>τὴν τῶν ἰαμάτων εὕρεσιν. ἔστωσαν οὖν μοι καὶ νῦν θεοὶ
<span class="lb" data-page="8.146" data-line="10" id="l8.146.10"></span>τοῦ λόγου μάρτυρες· ἐζήτησα γὰρ ἀεὶ, τίνος τόπου πεπονθότος,
<span class="lb" data-page="8.146" data-line="11" id="l8.146.11"></span>ἢ τίνος αὐτῷ συμπάσχοντος ἡ τῆς ἐνεργείας ἐγένετο
<span class="lb" data-page="8.146" data-line="12" id="l8.146.12"></span>βλάβη, καὶ πείσας ἐμαυτὸν εὑρηκέναι τὸ μόριον, ἐφεξῆς
<span class="lb" data-page="8.146" data-line="13" id="l8.146.13"></span>ἐζήτησα τὴν διάθεσιν αὐτοῦ, κᾀκ τούτων εὐθὺς ἀμφοτέρων
<span class="lb" data-page="8.146" data-line="14" id="l8.146.14"></span>ἔλαβον ἔνδειξιν ὅλου τοῦ τῆς θεραπείας γένους, εἴς
<span class="lb" data-page="8.146" data-line="15" id="l8.146.15"></span>τε τὸ ποσὸν καὶ τὸ ποιὸν τῶν <span class="milestone ed2page" data-n="7.428" data-unit="ed2page" id="ed2page.7.428"></span>βοηθημάτων, καὶ
<span class="lb" data-page="8.146" data-line="16" id="l8.146.16"></span>τὴν τῶν ἐπιτηδείων ὑλῶν εὕρεσιν, ἐπισκοπούμενος ἅμα
<span class="lb" data-page="8.146" data-line="17" id="l8.146.17"></span>τοῖσδε τὴν ἡλικίαν τε καὶ φύσιν τοῦ κάμνοντος, ὥραν τε
<span class="lb" data-page="8.146" data-line="18" id="l8.146.18"></span>καὶ χώραν, καὶ τἄλλα ὅσα πολλάκις ἤδη λέλεκται κατὰ
<span class="pb" data-page="8.147" id="p8.147"></span>
<span class="lb" data-page="8.147" data-line="1" id="l8.147.1"></span>τὴν Ἱπποκρατείων βιβλίων ἐξήγησιν. ἀλλ’ ὁ πεπονθὼς τόπος,
<span class="lb" data-page="8.147" data-line="2" id="l8.147.2"></span>εἴ τι μεμνήμεθα τῶν ἐν τοῖς πρὸ τοῦδε δύο βιβλίοις, ἔκ
<span class="lb" data-page="8.147" data-line="3" id="l8.147.3"></span>τε τῶν ἐκκρινομένων ἐγνωρίζετο καὶ τῶν ἐπιτρεφομένων τοῖς
<span class="lb" data-page="8.147" data-line="4" id="l8.147.4"></span>πάσχουσι μέρεσι καὶ τῶν ἐνεργειῶν τῆς βλάβης, ἐν οἷς περιέχεται
<span class="lb" data-page="8.147" data-line="5" id="l8.147.5"></span>καὶ τὰ παρὰ φύσιν χρώματά τε καὶ σχήματα· ὄντων τε
<span class="lb" data-page="8.147" data-line="6" id="l8.147.6"></span>τῶν ἐκκρινομένων καὶ αὐτῶν τῷ γένει τριττῶν· ἤτοι γὰρ τῶν
<span class="lb" data-page="8.147" data-line="7" id="l8.147.7"></span>πεπονθότων τόπων ἐκκρίνεται μέρη, διαλυομένης αὐτῶν ἢ
<span class="lb" data-page="8.147" data-line="8" id="l8.147.8"></span>ἀποθρυπτομένης τῆς οὐσίας, ἤ τι τῶν <span class="milestone ed1page" data-n="3.272" data-unit="ed1page" id="ed1page.3.272"></span>περιεχομένων ἐν
<span class="lb" data-page="8.147" data-line="9" id="l8.147.9"></span>αὐτοῖς, ἤ τι τῶν ταῖς νοσώδεσι διαθέσεσιν ἑπομένων ἢ μόναις,
<span class="lb" data-page="8.147" data-line="10" id="l8.147.10"></span>ἢ διὰ παντὸς, ἢ ὡς ἐπὶ τὸ πολύ· τῶν μὲν ἄλλων οὐδὲν
<span class="lb" data-page="8.147" data-line="11" id="l8.147.11"></span>εὕρισκον ἐπί τινων παθῶν, μόνη δέ μοι τηνικαῦτα τῆς
<span class="lb" data-page="8.147" data-line="12" id="l8.147.12"></span>εὑρέσεως τῶν πεπονθότων μορίων ὁδὸς ὑπελείπετο ἡ διὰ τῆς
<span class="lb" data-page="8.147" data-line="13" id="l8.147.13"></span>βεβλαμμένης ἐνεργείας.
</p>
          </article>

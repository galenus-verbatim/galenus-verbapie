<article xmlns="http://www.w3.org/1999/xhtml" id="urn:cts:greekLit:tlg0057.tlg057.1st1K-grc1:3.5">
<span class="pb page1" data-page="8.147" id="p8.147"></span>
<span class="milestone ed1page page1" data-n="3.272" data-unit="ed1page" id="ed1page.3.272"></span>
<span class="milestone ed2page page1" data-n="7.428" data-unit="ed2page" id="ed2page.7.428"></span>
            <p>
<span class="lb" data-page="8.147" data-line="14" id="l8.147.14"></span>Εἰς ἀνάγκην οὖν ποτε καταστὰς ἀνακτήσασθαί
<span class="lb" data-page="8.147" data-line="15" id="l8.147.15"></span>τινος ἀπολωλυῖαν μνήμην, ἔτι νεώτερος ὢν, οὔτε τῶν
<span class="lb" data-page="8.147" data-line="16" id="l8.147.16"></span>διδασκάλων ἑωρακώς τινα θεραπεύοντα τοῦτο τὸ πάθος οὔτ’
<span class="lb" data-page="8.147" data-line="17" id="l8.147.17"></span>ἀνεγνωκὼς παρά τινι τῶν ἀρχαίων τὴν ἴασιν, ἐζήτουν κατ’
<span class="lb" data-page="8.147" data-line="18" id="l8.147.18"></span>ἐμαυτὸν πρῶτον μὲν εὑρεῖν, τίς ἂν εἴη ὁ πεπονθὼς τόπος,
<span class="pb" data-page="8.148" id="p8.148"></span>
<span class="lb" data-page="8.148" data-line="1" id="l8.148.1"></span>ᾧ προσάξω τὰ καλούμενα τοπικὰ βοηθήματα, μετὰ τὴν τοῦ
<span class="lb" data-page="8.148" data-line="2" id="l8.148.2"></span>παντὸς σώματος ἐπιμέλειαν δηλονότι, κοινὸν γὰρ τοῦτο ἐπὶ
<span class="lb" data-page="8.148" data-line="3" id="l8.148.3"></span>πάντων ἐστὶ τῶν παθῶν· εἶθ’ ἑξῆς, ἐκ τίνος ὁδοῦ τῶν ἰαμάτων
<span class="lb" data-page="8.148" data-line="4" id="l8.148.4"></span>ἕκαστον εὑρήσω. τὸν μὲν δὴ πεπονθότα τόπον ἡγούμην
<span class="lb" data-page="8.148" data-line="5" id="l8.148.5"></span>εἶναι τὸν αὐτὸν τῷ τὸ καλούμενον ἡγεμονικὸν ἐν ἑαυτῷ
<span class="lb" data-page="8.148" data-line="6" id="l8.148.6"></span>περιέχοντι, τὰ δ’ ἰάματα τῇ κατ’ αὐτὸν ἐναντία διαθέσει.
<span class="lb" data-page="8.148" data-line="7" id="l8.148.7"></span>παυσαμένους τοίνυν ἀξιῶ πάντας, ὅσοι τοῖσδε τοῖς γράμμασιν
<span class="lb" data-page="8.148" data-line="8" id="l8.148.8"></span>ὁμιλοῦσι, τῆς ψώρας, ἢ λύττης, ἢ μανίας ἧς ἔχουσι
<span class="lb" data-page="8.148" data-line="9" id="l8.148.9"></span>περὶ τὰς αἱρέσεις, ὡς ἀνθρώπους σώφρονας ἐπισκέψασθαι
<span class="lb" data-page="8.148" data-line="10" id="l8.148.10"></span>τὴν ἀκολουθίαν τῶν ἐφεξῆς εἰρησομένων. ἐν ᾧ γὰρ ἐσκοπούμην
<span class="lb" data-page="8.148" data-line="11" id="l8.148.11"></span>ἃ εἴρηκα, πυθόμενος τῷ Ἀρχιγένει τι γεγράφθαι βιβλίον,
<span class="lb" data-page="8.148" data-line="12" id="l8.148.12"></span>ἔνθα διδάσκει μνήμης βεβλαμμένης ἀνάκτησιν, εὐθέως
<span class="lb" data-page="8.148" data-line="13" id="l8.148.13"></span>περιῆλθον ἁπάσας μὲν τὰς βιβλιοθήκας, ἅπαντας δὲ τοὺς
<span class="lb" data-page="8.148" data-line="14" id="l8.148.14"></span>βιβλιοπώλας, ἅπαντας δ’ οὓς ᾔδειν ἰατροὺς ἐσπουδακότας
<span class="lb" data-page="8.148" data-line="15" id="l8.148.15"></span>περὶ τὰ συγγράμματα τἀνδρὸς, εὐπορῆσαι τοῦ βιβλίου
<span class="lb" data-page="8.148" data-line="16" id="l8.148.16"></span>προῃρημένος, ὅπως μοί τι συντελέσειεν πρὸς τὴν τῶν βοηθημάτων
<span class="lb" data-page="8.148" data-line="17" id="l8.148.17"></span>εὕρεσιν, οὐ τοῦ τόπου τοῦ πεπονθότος· ἄντικρυς
<span class="lb" data-page="8.148" data-line="18" id="l8.148.18"></span>γὰρ ἡγούμην ὑπ’ αὐτοῦ λελέχθαι τὸν τόπον τοῦτον, οὐκ
<span class="pb" data-page="8.149" id="p8.149"></span>
<span class="lb" data-page="8.149" data-line="1" id="l8.149.1"></span>ἄλλον τινὰ παρὰ τὴν καρδίαν, ἐπειδὴ κατὰ ταύτην ἡ αἵρεσις
<span class="lb" data-page="8.149" data-line="2" id="l8.149.2"></span>αὐτοῦ τὸ τῆς ψυχῆς ἡγεμονικὸν εἶναι πεπίστευκεν· ἐζήτουν δ’
<span class="lb" data-page="8.149" data-line="3" id="l8.149.3"></span>ἐγνωκέναι, τίνα δυσκρασίαν αὐτῆς αἰτίαν ἡγεῖται εἶναι τοῦ
<span class="lb" data-page="8.149" data-line="4" id="l8.149.4"></span>πάθους. οὐδὲ γὰρ ὅτι δυσκρασίαν τινὰ εἶναι νενόμικεν, ἠμφίβαλλον,
<span class="lb" data-page="8.149" data-line="5" id="l8.149.5"></span>εἰδὼς τὴν αἵρεσιν τοῦ ἀνδρός· ἀλλ’ ἐπειδὴ δυσκρασίας
<span class="lb" data-page="8.149" data-line="6" id="l8.149.6"></span>ᾔδειν ὀκτὼ καθ’ ἕκαστον μόριον συνισταμένας, τέτταρας
<span class="lb" data-page="8.149" data-line="7" id="l8.149.7"></span>μὲν ἁπλᾶς, τέτταρας δὲ συνθέτους, ἐπεθύμουν γνῶναι, τίνα
<span class="lb" data-page="8.149" data-line="8" id="l8.149.8"></span>τούτων ὁ Ἀρχιγένης ἀπεφήνατο τῆς βεβλαμμένης ἐνεργείας
<span class="lb" data-page="8.149" data-line="9" id="l8.149.9"></span>αἰτίαν εἶναι, πότερα ψύξιν ἢ ὑγρότητα τοῦ κατὰ τὴν καρδίαν
<span class="lb" data-page="8.149" data-line="10" id="l8.149.10"></span>πνεύματος, ἢ σύνθετον ἐκ ψύξεώς τε καὶ ὑγρότητος,
<span class="lb" data-page="8.149" data-line="11" id="l8.149.11"></span><span class="milestone ed2page" data-n="7.429" data-unit="ed2page" id="ed2page.7.429"></span>ἢ ξηρότητα μετὰ ψύξεως ὑπολαμβάνει δύνασθαι τὸ πάθος
<span class="lb" data-page="8.149" data-line="12" id="l8.149.12"></span>ἐργάσασθαι τοῦτο· πρόδηλον γὰρ ἦν, ὅτι τῆς θερμότητος
<span class="lb" data-page="8.149" data-line="13" id="l8.149.13"></span>ἀποστήσεται. τί ποτ’ οὖν μοι συνέβη, τοῖς, ὡς ἔφην,
<span class="lb" data-page="8.149" data-line="14" id="l8.149.14"></span>ἀποτιθεμένοις τὴν τῆς αἱρέσεως μανίαν, ἐφεξῆς φράσω, παραγράψας
<span class="lb" data-page="8.149" data-line="15" id="l8.149.15"></span>αὐτὰς τὰς πρώτας ῥήσεις τοῦ βιβλίου, καθ’ ὃ θεραπείαν
<span class="lb" data-page="8.149" data-line="16" id="l8.149.16"></span>ὁ Ἀρχιγένης ἔγραψεν τῆς ἐπιλησμοσύνης, ἢ λήθης,
<span class="lb" data-page="8.149" data-line="17" id="l8.149.17"></span>ἢ μνήμης ἀπωλείας, ἢ βλάβης, ἢ ὅπως ἄν τις ὀνομάζειν ἐθέλῃ
<span class="lb" data-page="8.149" data-line="18" id="l8.149.18"></span>τὸ προκείμενον ἐν τῷ λόγῳ πάθος, ἢ εἰ μὴ πάθος, ἀλλὰ
<span class="pb" data-page="8.150" id="p8.150"></span>
<span class="lb" data-page="8.150" data-line="1" id="l8.150.1"></span>νόσον, ἢ σύμπτωμα, ἢ ἀῤῥώστημα· ταῦτα γὰρ οἱ σοφισταὶ
<span class="lb" data-page="8.150" data-line="2" id="l8.150.2"></span>ζητοῦσιν, μὴ ὅτι μικρὸν, ἀλλὰ μηδὲ τοὐλάχιστον εἰς τὴν θεραπείαν
<span class="lb" data-page="8.150" data-line="3" id="l8.150.3"></span>συντελοῦντα. σαφηνείας δὲ ἕνεκα τῶν μελλόντων
<span class="lb" data-page="8.150" data-line="4" id="l8.150.4"></span>εἰρήσεσθαι τοσοῦτον προειπεῖν ἀναγκαῖόν ἐστιν, ὅτι βιβλίων
<span class="lb" data-page="8.150" data-line="5" id="l8.150.5"></span>Ἀρχιγένει γεγραμμένων ἐπιστολικῶν ἕνδεκα τὸν ἀριθμὸν, ἐν
<span class="lb" data-page="8.150" data-line="6" id="l8.150.6"></span>τῷ πρώτῳ γέγραπται πρὸς Μάρσον ἐπιστολὴ, δι’ ἧς αὐτῷ
<span class="lb" data-page="8.150" data-line="7" id="l8.150.7"></span>συμβουλεύει περὶ τοῦ πατρὸς, ὅπως ἀνακτήσηται τὴν μνήμην
<span class="lb" data-page="8.150" data-line="8" id="l8.150.8"></span>αὐτῷ· ἐν ἀρχῇ μὲν οὖν αὐτῆς μετὰ τὸ προοίμιον, ὁπότε
<span class="lb" data-page="8.150" data-line="9" id="l8.150.9"></span>τῆς θεραπείας ἄρχεσθαι μέλλει, γέγραπται ταῦτα κατὰ λέξιν·
<span class="lb" data-page="8.150" data-line="10" id="l8.150.10"></span>ἀφαίρεσιν μὲν οὖν αἵματος σύμμετρον καὶ ἐπαφαίρεσιν πεποιῆσθαι
<span class="lb" data-page="8.150" data-line="11" id="l8.150.11"></span>ἡμᾶς ἀρχομένης τῆς ἀποθλίψεως πέπεισμαι, εἰ μή
<span class="lb" data-page="8.150" data-line="12" id="l8.150.12"></span>τις ἀσθένεια γέγονεν ἐμποδών. εἶτ’ ἐφεξῆς πάλιν· οἶμαι δὲ
<span class="lb" data-page="8.150" data-line="13" id="l8.150.13"></span>ὅτι καὶ ἐμβρέγμασί τε κατὰ καιρὸν χρήσασθαι καὶ θάλψεσι
<span class="lb" data-page="8.150" data-line="14" id="l8.150.14"></span>μὲν ὅλου τοῦ σώματος, ψιλώσει τε τῆς κεφαλῆς, καὶ σικυῶν
<span class="lb" data-page="8.150" data-line="15" id="l8.150.15"></span>προσβολῇ. ταῦτ’ ἀναγνοὺς ἐσκοτοδινίασα, χρὴ γὰρ ἴσως
<span class="lb" data-page="8.150" data-line="16" id="l8.150.16"></span>εἰπεῖν με τἀληθῆ· πῶς δ’ οὐκ ἔμελλον, ἁμαρτὼν τῆς ἐλπίδος
<span class="lb" data-page="8.150" data-line="17" id="l8.150.17"></span>ἣν ἤλπισα παρ’ ἀνδρὸς ἔσεσθαί μοι, μυριάκις ἐν πολλοῖς
<span class="lb" data-page="8.150" data-line="18" id="l8.150.18"></span>συγγράμμασιν τήν τε τῶν πεπονθότων τόπων ἐπιστήμην ﻿
<span class="pb" data-page="8.151" id="p8.151"></span>
<span class="lb" data-page="8.151" data-line="1" id="l8.151.1"></span>καὶ τὴν τῆς διαθέσεως αὐτῶν ἀναγκαίαν εἶναι φάσκοντος
<span class="lb" data-page="8.151" data-line="2" id="l8.151.2"></span>εἰς τὸ καλῶς ἰᾶσθαι τὰς νόσους; πῶς γὰρ ἂν ἔτι χρήσιμοι
<span class="lb" data-page="8.151" data-line="3" id="l8.151.3"></span>πρὸς τοῦτο εἶεν, εἰ μὴ τὴν ἀπ’ αὐτῶν τις ἔνδειξιν ἐπιδείξειεν
<span class="lb" data-page="8.151" data-line="4" id="l8.151.4"></span>ἡγεῖσθαι τῆς τῶν βοηθημάτων εὑρέσεως; ἐκ τίνος, Ἀρχίγενες,
<span class="lb" data-page="8.151" data-line="5" id="l8.151.5"></span>λόγου πιθανοῦ πεισθέντες ἐπὶ τὴν κεφαλὴν ἀφιξόμεθα τὴν
<span class="lb" data-page="8.151" data-line="6" id="l8.151.6"></span>καρδίαν ἀφέντες, ἧς ἓν μέν τι τῶν συμφύτων ἔργων ἐστὶν τὸ
<span class="lb" data-page="8.151" data-line="7" id="l8.151.7"></span>μεμνῆσθαι, τὸ πάθος δὲ τῆς ἐνεργείας ἐστὶν ἡ ταύτης ἀπώλεια;
<span class="lb" data-page="8.151" data-line="8" id="l8.151.8"></span>τίνα δὲ διάθεσιν ἡ τῇ κεφαλῇ προσφερομένη σικύα θεραπεύουσα
<span class="lb" data-page="8.151" data-line="9" id="l8.151.9"></span>τὴν μνήμην ἀνακαλέσεται; τίνι λόγῳ τὰ βοηθήματα
<span class="lb" data-page="8.151" data-line="10" id="l8.151.10"></span>ταῦτα συνεβούλευσας; ὡς ἔγωγε καὶ νῦν θεῶμαι κατὰ
<span class="lb" data-page="8.151" data-line="11" id="l8.151.11"></span>τὰς τῶν νοσούντων ἐπισκέψεις τοὺς ἰατροὺς ἐν τῇ κοινολογίᾳ
<span class="lb" data-page="8.151" data-line="12" id="l8.151.12"></span>πυνθανομένους ἀλλήλων, κατὰ τίνα λόγον τόδε βοήθημα πρὸ
<span class="lb" data-page="8.151" data-line="13" id="l8.151.13"></span>τοῦδε συνεβούλευσεν, ἄχρι καὶ τῶν σμικροτάτων τοῦτο δρῶντας,
<span class="lb" data-page="8.151" data-line="14" id="l8.151.14"></span>οὐ τῶν οὕτω μεγάλων ὁποῖόν ἐστι σικύα προσφερομένη
<span class="lb" data-page="8.151" data-line="15" id="l8.151.15"></span>τῇ κεφαλῇ. ἐγὼ μὲν οὖν οὐδ’ εἰ τῷ θώρακι προσήγετο, καθ’
<span class="lb" data-page="8.151" data-line="16" id="l8.151.16"></span>ὃ μέρος ἡ καρδία τέτακται, λόγον εἰπεῖν εὑρίσκω δι’ ὃν
<span class="lb" data-page="8.151" data-line="17" id="l8.151.17"></span>ὤνησεν ἄν τι τὸν τοῦ Μάρσου πατέρα, μετὰ τοῦ μηδὲ εἰ
<span class="lb" data-page="8.151" data-line="18" id="l8.151.18"></span>τῷ θώρακι προσῆγε, πότερον μετ’ ἀμυχῶν τὰς σικύας,
<span class="lb" data-page="8.151" data-line="19" id="l8.151.19"></span>ἢ χωρὶς τούτων ἐβούλετο προσβεβλῆσθαι, δεδηλῶσθαι διὰ
<span class="pb" data-page="8.152" id="p8.152"></span>
<span class="lb" data-page="8.152" data-line="1" id="l8.152.1"></span>τῆς ἀρτίως εἰρημένης ῥήσεως. δυναμένης γὰρ, εἰ οὕτως ἔτυχεν,
<span class="lb" data-page="8.152" data-line="2" id="l8.152.2"></span>τῆς διαθέσεως ψυχρᾶς καὶ ξηρᾶς εἶναι, τὸ μὲν αἵματος ἀφελεῖν
<span class="lb" data-page="8.152" data-line="3" id="l8.152.3"></span>ἔσχατον κακόν ἐστιν· τὸ δὲ σικύαις μόναις κεχρῆσθαι
<span class="lb" data-page="8.152" data-line="4" id="l8.152.4"></span>χάριν μὲν τοῦ θερμῆναι χρήσιμον, ἄλλως δ’ οὐδαμῶς· ἐπισπῶνται
<span class="lb" data-page="8.152" data-line="5" id="l8.152.5"></span>γὰρ ἐκ τοῦ βάθους εἰς αὐτὰ αἱ σικύαι τὴν ὑγρότητα,
<span class="lb" data-page="8.152" data-line="6" id="l8.152.6"></span>τοῦτο δ’ ἐναντιώτατόν ἐστι διαθέσει ξηρᾷ. μὴ γινωσκόντων
<span class="lb" data-page="8.152" data-line="7" id="l8.152.7"></span>οὖν ἡμῶν μηδέπω, τίς ἦν ἡ διάθεσις ἐν τοῖς κατὰ τὸν ἐγκέφαλον
<span class="lb" data-page="8.152" data-line="8" id="l8.152.8"></span>καὶ τὰς μήνιγγας χωρίοις, οὐκ ἀσφαλὲς ἦν ἔξω τοῦ
<span class="lb" data-page="8.152" data-line="9" id="l8.152.9"></span>κρανίου ποιεῖσθαι τὴν ἀντίσπασιν, προειρηκέναι τοιγαροῦν
<span class="lb" data-page="8.152" data-line="10" id="l8.152.10"></span>ἐχρῆν αὐτὸν ὡδί πως· ἐπειδὴ ψυχρόν ἐστιν καὶ ὑγρὸν τὸ πάθος
<span class="lb" data-page="8.152" data-line="11" id="l8.152.11"></span>ἐν τῇ κεφαλῇ, τοιαύτης γενομένης διαθέσεως, εἴη μὲν ἂν
<span class="lb" data-page="8.152" data-line="12" id="l8.152.12"></span>ἐν τῷ θερμαίνειν καὶ ξηραίνειν <span class="milestone ed2page" data-n="7.430" data-unit="ed2page" id="ed2page.7.430"></span>τὸ τῆς θεραπείας κεφάλαιον,
<span class="lb" data-page="8.152" data-line="13" id="l8.152.13"></span>ὕλαις δ’ ἄν τις εἰς τοῦτο βοηθημάτων χρήσαιτο τοιαῖσδε.
<span class="lb" data-page="8.152" data-line="14" id="l8.152.14"></span>μόγις γοῦν ἐπεγείρας ἐμαυτὸν ἐκ τῆς σκοτοδινίας ἐπὶ τὴν τῶν
<span class="lb" data-page="8.152" data-line="15" id="l8.152.15"></span>ἐφεξῆς γεγραμμένων ἀνάγνωσιν ἧκον, ἐνδέχεσθαι νομίζων, εἰ
<span class="lb" data-page="8.152" data-line="16" id="l8.152.16"></span>καὶ μὴ κατὰ τάξιν, ἀλλ’ οὖν γε παρὰ τάξιν εἰρῆσθαί τινα
<span class="lb" data-page="8.152" data-line="17" id="l8.152.17"></span>τοιοῦτον λόγον, οἷον ἄρτι διῆλθον ἐπὶ τοῦ παραδείγματος.
<span class="lb" data-page="8.152" data-line="18" id="l8.152.18"></span>καὶ τοίνυν εὗρον ἅπαντα τῶν βοηθημάτων τὸν κατάλογον
<span class="pb" data-page="8.153" id="p8.153"></span>
<span class="lb" data-page="8.153" data-line="1" id="l8.153.1"></span>ἱκανῶς θερμαίνοντά τε καὶ ξηραίνοντα, μέχρι τοῦ καὶ τῷ καλουμένῳ
<span class="lb" data-page="8.153" data-line="2" id="l8.153.2"></span>πρὸς αὐτοῦ σιναπισμῷ καὶ ὅλην κεφαλὴν ἐκθερμαίνειν,
<span class="lb" data-page="8.153" data-line="3" id="l8.153.3"></span>καὶ τούτῳ γ’ αὐτῷ σφοδροτάτῳ· κελεύει γὰρ, ἀρθέντος
<span class="lb" data-page="8.153" data-line="4" id="l8.153.4"></span>τοῦ νάπυος, νίτρῳ καταπάσαντας τὴν κεφαλὴν, ἔπειθ’
<span class="lb" data-page="8.153" data-line="5" id="l8.153.5"></span>ὕδατι καταντλεῖν θερμῷ, οὗ βοήθημα βιαιότερον οὐδὲν ἂν
<span class="lb" data-page="8.153" data-line="6" id="l8.153.6"></span>εὕροις ἄλλο τῶν κατ’ ἰατρικήν· ὁμοίαν γὰρ ἔχει τὴν ὀδύνην
<span class="lb" data-page="8.153" data-line="7" id="l8.153.7"></span>καυτηρίῳ, πολυχρονιωτέραν δὲ τὴν ἐνέργειαν. ἀμέλει καὶ
<span class="lb" data-page="8.153" data-line="8" id="l8.153.8"></span>αὐτὸς ὁ Ἀρχιγένης ἐπιφέρων ἔφη· δυσυπομόνητον μὲν οὖν
<span class="lb" data-page="8.153" data-line="9" id="l8.153.9"></span>ἔχει τὴν ὀδύνην, ἀλλ’ οὐδενὸς χεῖρόν ἐστι τοῦτο τῶν μεγίστων
<span class="lb" data-page="8.153" data-line="10" id="l8.153.10"></span>βοηθημάτων. καὶ μὴν διὰ νάπυος, καὶ καρδάμου, καὶ κόκκου
<span class="lb" data-page="8.153" data-line="11" id="l8.153.11"></span>κνιδίου, καὶ σταφίδος ἀγρίας, ἀποφλεγματισμοὺς ποιεῖσθαι
<span class="lb" data-page="8.153" data-line="12" id="l8.153.12"></span>συμβουλεύει, καὶ πταρμικοῖς χρῆσθαι κελεύει, καὶ προποτισμοῖς,
<span class="lb" data-page="8.153" data-line="13" id="l8.153.13"></span>διὰ τῶν ἱκανῶς θερμαινόντων τε καὶ ξηραινόντων<span class="milestone ed1page" data-n="3.273" data-unit="ed1page" id="ed1page.3.273"></span> φαρμάκων
<span class="lb" data-page="8.153" data-line="14" id="l8.153.14"></span>ἀμφότερα τὰ βοηθήματα ποιούμενος, ὡς εἶναι δῆλον
<span class="lb" data-page="8.153" data-line="15" id="l8.153.15"></span>αὐτὸν ὑγρότητα καὶ ψύξιν ἡγούμενον εἶναι τὴν διάθεσιν, ἤτοι
<span class="lb" data-page="8.153" data-line="16" id="l8.153.16"></span>κατὰ τὸν ἐγκέφαλον, ἢ τὰς μήνιγγας· οὐ γὰρ δὴ κατά γε τὸ
<span class="lb" data-page="8.153" data-line="17" id="l8.153.17"></span>κρανίον ἡ τοιαύτη διάθεσις γενομένη τῆς μνήμης ἀφαιρήσεται
<span class="lb" data-page="8.153" data-line="18" id="l8.153.18"></span>τὸν ἄνθρωπον. ἀλλὰ ταῦτα μὲν εἰρήσθω κατὰ τὸ πάρεργον,
<span class="pb" data-page="8.154" id="p8.154"></span>
<span class="lb" data-page="8.154" data-line="1" id="l8.154.1"></span>ὡς οὐδαμόθι δείξας ὑγρότητι καὶ ψύξει γίνεσθαι τὴν ἐπιλησμοσύνην,
<span class="lb" data-page="8.154" data-line="2" id="l8.154.2"></span>ἔπειτα ξηραίνοντα καὶ θερμαίνοντα βοηθήματα παρέχει·
<span class="lb" data-page="8.154" data-line="3" id="l8.154.3"></span>τὸ δὲ τῇ κεφαλῇ τοσαῦτα πράγματα παρέχειν, ἑτέρου
<span class="lb" data-page="8.154" data-line="4" id="l8.154.4"></span>πεπονθότος μορίου, πῶς οὐκ ἄν τις ἀγανακτήσειεν; περὶ
<span class="lb" data-page="8.154" data-line="5" id="l8.154.5"></span>γοῦν τῶν σικυῶν τῇ κεφαλῇ προσβολῆς, ὧν ἀδιορίστως ἐμνημόνευσεν
<span class="lb" data-page="8.154" data-line="6" id="l8.154.6"></span>ἐν ἀρχῇ τοῦ λόγου, μετὰ ταῦτα προελθὼν ἔγραψε
<span class="lb" data-page="8.154" data-line="7" id="l8.154.7"></span>σαφέστατα τήνδε τὴν λέξιν· ἐρεθισμούς τε διὰ νάπυος καὶ
<span class="lb" data-page="8.154" data-line="8" id="l8.154.8"></span>σικυῶν κούφων, τὰ πολλὰ μὲν ἠπίων, ὁτὲ δὲ καὶ πάνυ εὐτόνων·
<span class="lb" data-page="8.154" data-line="9" id="l8.154.9"></span>ἀνυστικώτεραι δ’ εἰσὶν αἱ μετ’ ἀμύξεως. ἀλλὰ πάντα
<span class="lb" data-page="8.154" data-line="10" id="l8.154.10"></span>τε ταῦτα κατ’ οὐδένα λόγον, Ἀρχίγενες γενναιότατε, τῇ κεφαλῇ
<span class="lb" data-page="8.154" data-line="11" id="l8.154.11"></span>προσφέρεις, ἐν καρδίᾳ τοῦ πάθους ὄντος. οὐδὲ γὰρ
<span class="lb" data-page="8.154" data-line="12" id="l8.154.12"></span>ἐκ πείρας, ἵνα τι καὶ πρὸς τοὺς ἐμπειρικοὺς εἴπω, τῶν τοιούτων
<span class="lb" data-page="8.154" data-line="13" id="l8.154.13"></span>εὑρῆσθαί τι δύναται· καυσούμενος μὲν γὰρ ἄνθρωπος ἐν
<span class="lb" data-page="8.154" data-line="14" id="l8.154.14"></span>πυρετῷ διακαεῖ ψυχρὸν ὕδωρ ὑπ’ ἀκρασίας προσενεγκάμενος
<span class="lb" data-page="8.154" data-line="15" id="l8.154.15"></span>ὤνητο μὲν αὐτός ποτε, μιμήσεως δ’ ἀρχὴν ἰατροῖς παρέσχεν
<span class="lb" data-page="8.154" data-line="16" id="l8.154.16"></span>ἄνευ λογικῆς ἐνδείξεως· ἡ δὲ τῆς σικύας πρόσθεσις οὐδεμίαν
<span class="lb" data-page="8.154" data-line="17" id="l8.154.17"></span>ἔχει περίπτωσιν ἡγουμένην, ἀλλ’ ἐκ λογικῆς ἐνδείξεως ἅπασα
<span class="lb" data-page="8.154" data-line="18" id="l8.154.18"></span>γέγονεν, μήτ’ αὐτῆς ποτε δυναμένης τῆς σικύας αὐτομάτως
<span class="pb" data-page="8.155" id="p8.155"></span>
<span class="lb" data-page="8.155" data-line="1" id="l8.155.1"></span>γεννηθῆναι μήτ’, εἰ κᾂν τοῦτό τις συγχωρήσειε, κολληθῆναί
<span class="lb" data-page="8.155" data-line="2" id="l8.155.2"></span>ποτε τῇ κεφαλῇ κατὰ περίπτωσιν, καὶ μάλιστ’ ἐπὶ πάθους
<span class="lb" data-page="8.155" data-line="3" id="l8.155.3"></span>σπανίου. τῶν γοῦν καθ’ ἡμᾶς ἰατρῶν, ὅσοι γέροντές εἰσι
<span class="lb" data-page="8.155" data-line="4" id="l8.155.4"></span>καὶ τριβακοὶ, πυνθανόμενος, εἴ τινος ἐθεράπευσάν ποτε
<span class="lb" data-page="8.155" data-line="5" id="l8.155.5"></span>τοιοῦτο πάθος, ὀλίγου δεῖν ἁπάντων ἤκουσα μηδ’ ἐπικεχειρηκέναι
<span class="lb" data-page="8.155" data-line="6" id="l8.155.6"></span>λεγόντων, μόνος δ’ εἷς ἔφη τολμῆσαι μὲν ἐπὶ τὴν θεραπείαν
<span class="lb" data-page="8.155" data-line="7" id="l8.155.7"></span>ἐλθεῖν, ἀνύσαι δὲ μηδὲν ἐπ’ αὐτῇ. πῶς οὖν ἐκ πείρας
<span class="lb" data-page="8.155" data-line="8" id="l8.155.8"></span>μιμητικῆς τῶν κατὰ περίπτωσιν ὀφθέντων ἡ τοῦ βοηθήματος
<span class="lb" data-page="8.155" data-line="9" id="l8.155.9"></span>ἐγένετο γνῶσις, αὐτοῦ γε τοῦ πάθους σπανίως τινὶ
<span class="lb" data-page="8.155" data-line="10" id="l8.155.10"></span>συμβαίνοντος, αὐτομάτως τε τῆς σικύας τῆ κεφαλῇ κολληθῆναι
<span class="lb" data-page="8.155" data-line="11" id="l8.155.11"></span>κατὰ περίπτωσιν οὐδέποτε δυναμένης; ψυχροῦ μὲν γὰρ
<span class="lb" data-page="8.155" data-line="12" id="l8.155.12"></span>πόσις, ἕκαστόν τε τῶν τοιούτων βοηθημάτων, ὧν ὁσημέραι
<span class="lb" data-page="8.155" data-line="13" id="l8.155.13"></span>πεῖραν ἔχομεν ἐπὶ πολλῶν πολλάκις, ἐκ πείρας εὑρῆσθαι
<span class="lb" data-page="8.155" data-line="14" id="l8.155.14"></span>δύναται μιμητικῶς· ἡ δὲ τῆς σικύας προσβολὴ μετ’
<span class="lb" data-page="8.155" data-line="15" id="l8.155.15"></span><span class="milestone ed2page" data-n="7.431" data-unit="ed2page" id="ed2page.7.431"></span>ἀμυχῶν, ἢ ἄνευ τούτων, οὐδεμίαν ἐκ πείρας ἀφορμὴν
<span class="lb" data-page="8.155" data-line="16" id="l8.155.16"></span>ἐσχηκέναι δύναται. οὐδὲ γὰρ ὥσπερ ἐπ’ ἄλλων παθῶν
<span class="lb" data-page="8.155" data-line="17" id="l8.155.17"></span>πολλῶν ὁ πεπονθὼς τόπος, εἰ καὶ μὴ πρὸς ἀκρίβειαν, ἀλλὰ
<span class="lb" data-page="8.155" data-line="18" id="l8.155.18"></span>πρός γε τὴν τῶν βοηθημάτων αὐτῷ προσφορὰν, αὐτάρκως ﻿
<span class="pb" data-page="8.156" id="p8.156"></span>
<span class="lb" data-page="8.156" data-line="1" id="l8.156.1"></span>φαίνεται δι’ αἰσθήσεως, οὕτω κᾀπὶ τῆς μνήμης· ἄλλων δὲ
<span class="lb" data-page="8.156" data-line="2" id="l8.156.2"></span>λέγω παθῶν τῶν τοιῶνδε, πλευρίτιδος, περιπνευμονίας, νεφρίτιδος,
<span class="lb" data-page="8.156" data-line="3" id="l8.156.3"></span>κωλικῆς διαθέσεως, ἡπατικῆς, σπληνικῆς, ἢ κατ’
<span class="lb" data-page="8.156" data-line="4" id="l8.156.4"></span>ἔντερον, ἢ κατὰ κύστιν, ἢ μήτραν, ἤ τι τοιοῦτον μόριον ἕτερον,
<span class="lb" data-page="8.156" data-line="5" id="l8.156.5"></span>ἐφ’ ὧν ἁπάντων αἵ τ’ ὀδύναι καὶ τὰ διὰ τῶν πόρων
<span class="lb" data-page="8.156" data-line="6" id="l8.156.6"></span>ἐκκρινόμενα τὸν πεπονθότα τόπον, εἰ καὶ μὴ κατὰ τὸ ἀκριβέστατον,
<span class="lb" data-page="8.156" data-line="7" id="l8.156.7"></span>ἀλλ’ ἐν πλάτει γε διασημαίνουσι. κατά τε γὰρ
<span class="lb" data-page="8.156" data-line="8" id="l8.156.8"></span>τῆς πλευρᾶς ὅλης ἐν πλευριτικοῖς ἐπιθεῖναι ῥᾷστόν ἐστιν ὅ τι
<span class="lb" data-page="8.156" data-line="9" id="l8.156.9"></span>περ ἂν βουληθῇς, ἐπί τε τῆς κοιλίας ἐν κωλικοῖς, ὥσπερ καὶ
<span class="lb" data-page="8.156" data-line="10" id="l8.156.10"></span>κατὰ τῶν ὑποχονδρίων ἐφ’ ἥπατός τε καὶ σπληνὸς φλεγμοναῖς,
<span class="lb" data-page="8.156" data-line="11" id="l8.156.11"></span>ὡσαύτως δὲ καὶ τῶν ἄλλων μορίων· ἔνθα δὲ ἀπόλωλεν
<span class="lb" data-page="8.156" data-line="12" id="l8.156.12"></span>ἡ μνήμη, σημεῖον οὐδέν ἐστι τόπου πεπονθότος, οὐκ ὄγκος
<span class="lb" data-page="8.156" data-line="13" id="l8.156.13"></span>παρὰ φύσιν, οὐκ ὀδύνη τις, οὐκ ἔκκρισις, οὐκ ἄλλο. οὐδέν·
<span class="lb" data-page="8.156" data-line="14" id="l8.156.14"></span>ὥσπέρ γε καὶ ἐπὶ μελαγχολίας καὶ φρενίτιδος καὶ μανίας,
<span class="lb" data-page="8.156" data-line="15" id="l8.156.15"></span>ἐπιληψίας τε καὶ ληθάργου καὶ κάρου καὶ τῆς ὀνομαζομένης
<span class="lb" data-page="8.156" data-line="16" id="l8.156.16"></span>ὑπὸ τῶν νεωτέρων ἰατρῶν κατοχῆς τε καὶ καταλήψεως· ἀλλ’
<span class="lb" data-page="8.156" data-line="17" id="l8.156.17"></span>οὐδὲ τῶν ὅλου τοῦ σώματος σπασμῶν, ἢ παλμῶν, ἢ τῆς
<span class="lb" data-page="8.156" data-line="18" id="l8.156.18"></span>ἐξ ἡμίσεος αὐτοῦ μέρους παραλύσεως, ἡ οἷον ῥῖζα προβάλλει
<span class="pb" data-page="8.157" id="p8.157"></span>
<span class="lb" data-page="8.157" data-line="1" id="l8.157.1"></span>τι σημεῖον, οὔτε δι’ ὄγκου παρὰ φύσιν, οὔτε δι’ ὀδύνης, οὔτε
<span class="lb" data-page="8.157" data-line="2" id="l8.157.2"></span>διὰ χρώματος ἐξηλλαγμένου παρὰ τὸ πρόσθεν, ἢ διά τινος
<span class="lb" data-page="8.157" data-line="3" id="l8.157.3"></span>τῶν ἐκκρινομένων· ὥστ’ οὐδ’ ἐπὶ τούτων ἡ Ἀρχιγενικὴ τῶν
<span class="lb" data-page="8.157" data-line="4" id="l8.157.4"></span>βοηθημάτων εὕρεσις δύναται γενέσθαι, ληρώδους μὲν οὔσης
<span class="lb" data-page="8.157" data-line="5" id="l8.157.5"></span>τῆς τῶν ἐμπειρικῶν περιπτώσεως, τοῦ δ’ Ἀρχιγενείου λόγου
<span class="lb" data-page="8.157" data-line="6" id="l8.157.6"></span>πρὸς τὴν καρδίαν ἡμᾶς ὁδηγοῦντος. ἀλλὰ δῆτα συγκεχωρήσθω
<span class="lb" data-page="8.157" data-line="7" id="l8.157.7"></span>τὴν πεῖραν εὑρηκέναι τὰ βοηθήματα τῶν εἰρημένων παθῶν,
<span class="lb" data-page="8.157" data-line="8" id="l8.157.8"></span>ἆρ’ οὐ φανερὸς ἔλεγχός ἐστι τῆς ψευδοῦς ἀλαζονείας
<span class="lb" data-page="8.157" data-line="9" id="l8.157.9"></span>τῶν δογματικῶν ἀνδρῶν, οὐδ’ οὗτος αὐτὸς ἁπλοῦς, ἀλλὰ
<span class="lb" data-page="8.157" data-line="10" id="l8.157.10"></span>διττὸς, καὶ ἰσχυρὸς ἑκάτερος; ἐκ γὰρ τοῦ τὴν πεῖραν οὕτως
<span class="lb" data-page="8.157" data-line="11" id="l8.157.11"></span>εἶναι χρήσιμον, ὡς μὴ μόνον εὑρίσκειν ἄνευ λόγου τὰς ἰάσεις,
<span class="lb" data-page="8.157" data-line="12" id="l8.157.12"></span>ἀλλὰ καὶ διελέγχειν αὐτὸν, ὡς ἔστι προφανῶς ψευδὴς, οὐ
<span class="lb" data-page="8.157" data-line="13" id="l8.157.13"></span>μόνον ἄχρηστος ὁ λόγος, ἀλλὰ καὶ πρὸς κακοῦ φαίνεται τοῖς
<span class="lb" data-page="8.157" data-line="14" id="l8.157.14"></span>δογματικοῖς ἰατροῖς ἐπιτηδευόμενος. ἤρκει μὲν οὖν, ὥς φασι,
<span class="lb" data-page="8.157" data-line="15" id="l8.157.15"></span>καὶ ὁ περὶ τῆς ἀχρηστίας ἔλεγχος· ὁπότε δὲ καὶ βλάπτων ὁ
<span class="lb" data-page="8.157" data-line="16" id="l8.157.16"></span>λόγος φαίνεται, τί ἂν ἔτι μεῖζον ἔχοι τις εἰπεῖν εἰς τὴν μοχθηρίαν
<span class="lb" data-page="8.157" data-line="17" id="l8.157.17"></span>αὐτοῦ; οἱ πολλοὶ γοῦν λόγοι περὶ ψυχῆς ἡγεμονικοῦ
<span class="lb" data-page="8.157" data-line="18" id="l8.157.18"></span>διαλεκτικῶς ἐρωτηθέντες, ἅμα τοῖς περὶ τῆς τῶν πεπονθότων
<span class="pb" data-page="8.158" id="p8.158"></span>
<span class="lb" data-page="8.158" data-line="1" id="l8.158.1"></span>τόπων εὐχρηστίας, ἐνδεικνύμενοι τῇ καρδίᾳ προσφέρειν ἐπὶ
<span class="lb" data-page="8.158" data-line="2" id="l8.158.2"></span>τῶν ψυχικῶν παθῶν τὰ βοηθήματα, κατεφρονήθησαν ἐξαίφνης
<span class="lb" data-page="8.158" data-line="3" id="l8.158.3"></span>ὑπὸ τοῦ τριβακωτάτου περὶ τὰς θεραπείας Ἀρχιγένους,
<span class="lb" data-page="8.158" data-line="4" id="l8.158.4"></span>ὡς ἐᾶσαι μὲν ὅλως τὰ κατὰ τὸν θώρακα μόρια, τὴν κεφαλὴν
<span class="lb" data-page="8.158" data-line="5" id="l8.158.5"></span>δὲ σικυάζειν καὶ κατατέμνειν καὶ κατακαίειν οὐδὲν πεπονθυῖαν.
<span class="lb" data-page="8.158" data-line="6" id="l8.158.6"></span>ἆρ’ οὖν, ὦ πρὸς Διὸς, ἐψευσάμην, ὀλίγον ἔμπροσθεν
<span class="lb" data-page="8.158" data-line="7" id="l8.158.7"></span>εἰπὼν, ἐσχάτην προδοσίαν γίνεσθαι τῆς λογικῆς ὁδοῦ πρὸς
<span class="lb" data-page="8.158" data-line="8" id="l8.158.8"></span>τὴν τῶν βοηθημάτων εὕρεσιν ὑπὸ τῶν τὴν πατρίδα μᾶλλον
<span class="lb" data-page="8.158" data-line="9" id="l8.158.9"></span>ἢ δόγμα προδοῦναι πεπεισμένων; προδοσία γὰρ αὐτοῖς εἶναι
<span class="lb" data-page="8.158" data-line="10" id="l8.158.10"></span>δοκεῖ τἀληθῆ λέγειν, ὅταν μέλλωσι διαφωνεῖν τοῖς ἀπὸ τῆς
<span class="lb" data-page="8.158" data-line="11" id="l8.158.11"></span>τοιαύτης αἱρέσεως. ὥσπερ δ’ ἐνταῦθα φιλονεικίαν αἰσχρὰν
<span class="lb" data-page="8.158" data-line="12" id="l8.158.12"></span>ἐπιδείκνυνται προφανῶς, οὕτως ἄνοιαν, ὅταν οἴωνται πάνθ’
<span class="lb" data-page="8.158" data-line="13" id="l8.158.13"></span>ἑαυτῶν σαλεύεσθαι τὰ δόγματα, κᾂν ἓν ὁτιοῦν ἐλεγχθῇ·
<span class="lb" data-page="8.158" data-line="14" id="l8.158.14"></span>τινὰ μὲν γὰρ ἀλλήλοις ἀκολουθεῖ, καθάπερ γε πάλιν ἕτερα
<span class="lb" data-page="8.158" data-line="15" id="l8.158.15"></span>μάχεται, τινὰ δὲ οὔτ’ ἀκολουθίαν οὔτε μάχην ἀναγκαίαν
<span class="lb" data-page="8.158" data-line="16" id="l8.158.16"></span>ἔχει, καθάπερ αὐτὸ τοῦτο τὸ περὶ τοῦ τῆς ψυχῆς ἡγεμονικοῦ.
<span class="lb" data-page="8.158" data-line="17" id="l8.158.17"></span>ἐάν τε γὰρ ἐν καρδίᾳ τις ἐάν τ’ ἐν ἐγκεφάλῳ περιέχεσθαι
<span class="lb" data-page="8.158" data-line="18" id="l8.158.18"></span><span class="milestone ed2page" data-n="7.432" data-unit="ed2page" id="ed2page.7.432"></span>τοῦτό φησι, δυνατόν ἐστιν αὐτῷ καὶ περὶ τῶν φυσικῶν στοιχείων
<span class="pb" data-page="8.159" id="p8.159"></span>
<span class="lb" data-page="8.159" data-line="1" id="l8.159.1"></span>ἣν ἂν ἐθελήσῃ δόξαν ἑλομένῳ μήτε μάχεσθαι τούτῳ
<span class="lb" data-page="8.159" data-line="2" id="l8.159.2"></span>μήτ’ ἀκολουθεῖν· καὶ περὶ γενέσεως καὶ φθορᾶς ὁμοίως, ὥσπέρ
<span class="lb" data-page="8.159" data-line="3" id="l8.159.3"></span>γε καὶ περὶ ψυχῆς οὐσίας καὶ περὶ θεῶν καὶ προνοίας
<span class="lb" data-page="8.159" data-line="4" id="l8.159.4"></span>καὶ εἰμαρμένης καὶ τοῦ γεννητὸν εἶναι τὸν κόσμον, ἢ ἀγέννητον,
<span class="lb" data-page="8.159" data-line="5" id="l8.159.5"></span>ἄπειρόν τε τὸ πᾶν ἢ πεπερασμένον, ἢ πολλοὺς εἶναι
<span class="lb" data-page="8.159" data-line="6" id="l8.159.6"></span>κόσμους ἢ ἀπεριλήπτους κατὰ τὸν ἀριθμὸν, ἢ ἕνα μόνον
<span class="lb" data-page="8.159" data-line="7" id="l8.159.7"></span>τοῦτον. οὐδενὶ γὰρ ὧν εἴρηκα δογμάτων οὔτ’ ἀκολουθία
<span class="lb" data-page="8.159" data-line="8" id="l8.159.8"></span>τίς ἐστιν οὔτε μάχη πρὸς τὸ τῆς ψυχῆς ἡγεμονικὸν, ἐάν τε
<span class="lb" data-page="8.159" data-line="9" id="l8.159.9"></span>ἐν καρδίᾳ τις ἐάν τε ἐν ἐγκεφάλῳ φησὶ περιέχεσθαι. προδιδόασιν
<span class="lb" data-page="8.159" data-line="10" id="l8.159.10"></span>οὖν ὅλην τὴν δογματικὴν αἵρεσιν οἱ τοιαύτας γράφοντες
<span class="lb" data-page="8.159" data-line="11" id="l8.159.11"></span>θεραπείας· περὶ γὰρ ἡγεμονικοῦ ψυχῆς ἀποδείξεων οὐσῶν
<span class="lb" data-page="8.159" data-line="12" id="l8.159.12"></span>ἐναργῶν, ὡς ἅπασιν ἀνθρώποις πεπιστεῦσθαι τὸ μόριον ἐν
<span class="lb" data-page="8.159" data-line="13" id="l8.159.13"></span>ᾧ κατῴκισται, μόνοις ἰατρῶν τε καὶ φιλοσόφων τοῖς ἀρίστοις
<span class="lb" data-page="8.159" data-line="14" id="l8.159.14"></span>οὐ φαίνεται, τοῖς ἐν καρδίᾳ τιθεμένοις αὐτό. τὰς μὲν οὖν
<span class="lb" data-page="8.159" data-line="15" id="l8.159.15"></span>ἀποδείξεις ἐν τοῖς ὑπομνήμασιν εἶπον ἐν οἷς ἔγραψα περὶ
<span class="lb" data-page="8.159" data-line="16" id="l8.159.16"></span>τῶν Ἱπποκράτους καὶ Πλάτωνος δογμάτων· ὅτι δὲ καὶ πᾶσιν
<span class="lb" data-page="8.159" data-line="17" id="l8.159.17"></span>ἀνθρώποις πεπίστευται, τὸ μὲν λογιζόμενον ἐν ἐγκεφάλῳ
<span class="pb" data-page="8.160" id="p8.160"></span>
<span class="lb" data-page="8.160" data-line="1" id="l8.160.1"></span>καθιδρύσθαι, τὸ δ’ ἀνδρεῖόν τε καὶ θυμοειδὲς ἐν καρδίᾳ, τὸ
<span class="lb" data-page="8.160" data-line="2" id="l8.160.2"></span>δ’ ἐπιθυμητικὸν ἐν ἥπατι, <span class="milestone ed1page" data-n="3.274" data-unit="ed1page" id="ed1page.3.274"></span>μαθεῖν ἔστιν ὁσημέραι λεγόντων
<span class="lb" data-page="8.160" data-line="3" id="l8.160.3"></span>αὐτῶν ἀκούοντα, πρὸς μὲν τὸν ἀνόητον, ὡς ἐγκέφαλον
<span class="lb" data-page="8.160" data-line="4" id="l8.160.4"></span>οὐκ ἔχει· πρὸς δὲ τὸν ἄτολμον καὶ δειλὸν, ὡς ἀκάρδιος
<span class="lb" data-page="8.160" data-line="5" id="l8.160.5"></span>εἴη· τοῦ Τιτυοῦ δ’ ὑπ’ ἀετοῦ τὸ ἧπαρ ἐσθιόμενον, οὐ
<span class="lb" data-page="8.160" data-line="6" id="l8.160.6"></span>μόνον ἐν ποιήμασι λεγόντων, ἀλλὰ καὶ πλαττόντων τε καὶ
<span class="lb" data-page="8.160" data-line="7" id="l8.160.7"></span>γραφόντων.
</p>
          </article>

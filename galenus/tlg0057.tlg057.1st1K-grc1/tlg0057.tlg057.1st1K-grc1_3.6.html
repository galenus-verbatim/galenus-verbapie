<article xmlns="http://www.w3.org/1999/xhtml" id="urn:cts:greekLit:tlg0057.tlg057.1st1K-grc1:3.6">
<span class="pb page1" data-page="8.160" id="p8.160"></span>
<span class="milestone ed1page page1" data-n="3.274" data-unit="ed1page" id="ed1page.3.274"></span>
<span class="milestone ed2page page1" data-n="7.432" data-unit="ed2page" id="ed2page.7.432"></span>
            <p>
<span class="lb" data-page="8.160" data-line="8" id="l8.160.8"></span>Ὥρα τοίνυν ἐπανελθεῖν ἤδη μοι πρὸς τὸ
<span class="lb" data-page="8.160" data-line="9" id="l8.160.9"></span>προκείμενον. ὁμολογουμένου μὲν ἅπασι τοῖς ἰατροῖς αὐτοῖς
<span class="lb" data-page="8.160" data-line="10" id="l8.160.10"></span>τοῖς ἔργοις, οἷς δρῶσιν κατὰ πάντα τὰ τοῦ λογιστικοῦ πάθη,
<span class="lb" data-page="8.160" data-line="11" id="l8.160.11"></span>τὴν κεφαλὴν ὑπάρχειν οἶκον αὐτοῦ, προσῆκον ἦν ἐπισκέψασθαι
<span class="lb" data-page="8.160" data-line="12" id="l8.160.12"></span>περὶ τῆς ἑκάστου πάθους διαθέσεως ὁποία τίς ἐστιν·
<span class="lb" data-page="8.160" data-line="13" id="l8.160.13"></span>οἷον ἡ τῆς μνήμης βλάβη, ἐπειδὴ προὐθέμην ὑπὲρ αὐτῆς διελθεῖν.
<span class="lb" data-page="8.160" data-line="14" id="l8.160.14"></span>ἅμα μὲν γὰρ αὐτὴ φαίνεται πολλάκις γενομένη μετὰ
<span class="lb" data-page="8.160" data-line="15" id="l8.160.15"></span>βλάβης τινὸς τοῦ λογισμοῦ, καθάπέρ γε καὶ ἡ τοῦ λογισμοῦ
<span class="lb" data-page="8.160" data-line="16" id="l8.160.16"></span>βλάβη μετὰ τοῦ καὶ τὴν μνήμην βεβλάφθαι, τῆς μὲν διαθέσεως
<span class="lb" data-page="8.160" data-line="17" id="l8.160.17"></span>ἀμφοτέροις τῆς αὐτῆς οὔσης, ἐπιτεταμένης δὲ, ὁπότε
<span class="lb" data-page="8.160" data-line="18" id="l8.160.18"></span>τῇ μνήμῃ συναπόλωλεν ὁ λογισμὸς, ὅπερ ὀνομάζεται μώρωσις. ﻿
<span class="pb" data-page="8.161" id="p8.161"></span>
<span class="lb" data-page="8.161" data-line="1" id="l8.161.1"></span>ἀπόλλυται δὲ ἄμφω ταῦτα καὶ κατὰ τοὺς ληθάργους τε καὶ
<span class="lb" data-page="8.161" data-line="2" id="l8.161.2"></span>τὰ καρώδη πάθη πάντα, καὶ τὴν διάθεσιν αὐτῶν ἀναγκαῖον
<span class="lb" data-page="8.161" data-line="3" id="l8.161.3"></span>ὑπάρχειν ὁμογενῆ· κατὰ μὲν τὸ πρῶτον γένος, ὅτι δυσκρασία,
<span class="lb" data-page="8.161" data-line="4" id="l8.161.4"></span>δέδεικται γὰρ αὕτη τῶν ὁμοιομερῶν μορίων, ἃ πρώτως
<span class="lb" data-page="8.161" data-line="5" id="l8.161.5"></span>ἐνεργεῖ, διάθεσις εἶναι κοινή· κατὰ δεύτερον δὲ, ὅτι ψυχρά
<span class="lb" data-page="8.161" data-line="6" id="l8.161.6"></span>τίς ἐστιν ἡ δυσκρασία πάντως, αὕτη γὰρ ὁρᾶται ναρκοῦσα
<span class="lb" data-page="8.161" data-line="7" id="l8.161.7"></span>τὰς ψυχικὰς ἐνεργείας, ὡς τά γε διὰ κρύος ἀναγκαζόμενα φωλεύειν
<span class="lb" data-page="8.161" data-line="8" id="l8.161.8"></span>ζῶα σαφῶς ἐνδείκνυται, καὶ πάντα τὰ ψύχοντα φάρμακα,
<span class="lb" data-page="8.161" data-line="9" id="l8.161.9"></span>καὶ τῶν ἐδεσμάτων δὲ τὰ ψυχρὰ, καθάπερ ἡ θριδακίνη
<span class="lb" data-page="8.161" data-line="10" id="l8.161.10"></span>καταφορικοὺς ἐργάζεται τοὺς ὕπνους, εἰ πολλὴν αὐτὴν
<span class="lb" data-page="8.161" data-line="11" id="l8.161.11"></span>προσενέγκαιτό τις· ἀλλὰ καὶ τὰ βάρη τῆς κεφαλῆς, ὅσα χωρὶς
<span class="lb" data-page="8.161" data-line="12" id="l8.161.12"></span>ὀδύνης δακνώδους συνίσταται, πάνθ’ ὑπνώδη τε καὶ καταφορικὰ
<span class="lb" data-page="8.161" data-line="13" id="l8.161.13"></span>γίνεται, καὶ φαίνεται δι’ ἀποφλεγματισμῶν μεγάλως
<span class="lb" data-page="8.161" data-line="14" id="l8.161.14"></span>ὀνινάμενα. πρὸς δὲ τούτοις ἔγκαυσίς τε καὶ ψύξις τῆς κεφαλῆς
<span class="lb" data-page="8.161" data-line="15" id="l8.161.15"></span>ἐνδείκνυται ταὐτόν· ἀγρυπνητικαὶ μὲν αἱ ἐγκαύσεις,
<span class="lb" data-page="8.161" data-line="16" id="l8.161.16"></span>καταφορικαὶ<span class="milestone ed2page" data-n="7.433" data-unit="ed2page" id="ed2page.7.433"></span> δ’ αἱ ψύξεις γινόμεναι. καὶ μὴν καὶ τὰ χολώδη
<span class="lb" data-page="8.161" data-line="17" id="l8.161.17"></span>τῶν νοσημάτων καὶ θερμὰ τὰς ἀγρυπνίας καὶ παραφροσύνας
<span class="lb" data-page="8.161" data-line="18" id="l8.161.18"></span>καὶ φρενίτιδας ἐργαζόμενα φαίνεται· τούτοις δ’ ἔμπαλιν
<span class="lb" data-page="8.161" data-line="19" id="l8.161.19"></span>τὰ φλεγματικὰ καὶ ψυχρὰ νωθρότητάς τε καὶ καταφοράς.
<span class="pb" data-page="8.162" id="p8.162"></span>
<span class="lb" data-page="8.162" data-line="1" id="l8.162.1"></span>ἡ μὲν δὴ πρώτη δύναμις ἐν τῇ κατὰ τὸ θερμόν τε καὶ
<span class="lb" data-page="8.162" data-line="2" id="l8.162.2"></span>ψυχρόν ἐστι δυσκρασίᾳ, τῶν ἀγρυπνητικῶν τε καὶ καταφορικῶν
<span class="lb" data-page="8.162" data-line="3" id="l8.162.3"></span>νοσημάτων· ἐφεξῆς δ’ αὐτῆς ἡ καθ’ ὑγρότητα
<span class="lb" data-page="8.162" data-line="4" id="l8.162.4"></span>καὶ ξηρότητα. τά τε γὰρ λουτρὰ πάντας ὑπνώδεις ἐργάζεται
<span class="lb" data-page="8.162" data-line="5" id="l8.162.5"></span>τὴν κεφαλὴν ὑγραίνοντα, καὶ οἴνου πόσις εὔκρατος, καὶ
<span class="lb" data-page="8.162" data-line="6" id="l8.162.6"></span>ὑγραίνουσαι τροφαὶ πᾶσαι. καὶ τῶν ἡλικιῶν ὑπνώδης μὲν
<span class="lb" data-page="8.162" data-line="7" id="l8.162.7"></span>ἡ τῶν παιδίων δι’ ὑγρότητα· τῶν γερόντων δ’ ἀγρυπνητικὴ
<span class="lb" data-page="8.162" data-line="8" id="l8.162.8"></span>διὰ ξηρότητα. ταῦτ’ οὖν ἅπαντα τεκμήρια γενέσθω τοῦ
<span class="lb" data-page="8.162" data-line="9" id="l8.162.9"></span>δευτέραν μὲν ἔχειν χώραν εἰς ἀργίαν ψυχῆς τὴν παρὰ φύσιν
<span class="lb" data-page="8.162" data-line="10" id="l8.162.10"></span>ὑγρότητα, προτέραν δ’ αὐτῆς εἶναι τὴν ψυχρότητα· διὸ καὶ
<span class="lb" data-page="8.162" data-line="11" id="l8.162.11"></span>μόνη μὲν ὑγρότης πλεονάσασα μακροὺς καὶ βαθεῖς ὕπνους
<span class="lb" data-page="8.162" data-line="12" id="l8.162.12"></span>ἐργάζεται, καθάπερ γε καὶ μόνη ξηρότης ἀγρυπνίας, ἐφ’ ὧν
<span class="lb" data-page="8.162" data-line="13" id="l8.162.13"></span>διαθέσεων εἴρηται πρὸς Ἱπποκράτους, ὕπνος καὶ ἀγρυπνίη
<span class="lb" data-page="8.162" data-line="14" id="l8.162.14"></span>ἀμφότερα μᾶλλον τοῦ μετρίου γινόμενα, μοχθηρόν. εἰ δὲ
<span class="lb" data-page="8.162" data-line="15" id="l8.162.15"></span>ψυχρότης μεθ’ ὑγρότητος ἱκανῆς προσέλθοι, καταφορικὰ καὶ
<span class="lb" data-page="8.162" data-line="16" id="l8.162.16"></span>καρώδη πάθη συνίσταται· χωρὶς δὲ ταύτης αἵ τε τῆς μνήμης
<span class="lb" data-page="8.162" data-line="17" id="l8.162.17"></span>βλάβαι καὶ αἵ γε μωρώσεις. οὔσης δὲ πολλῆς διαφορᾶς ἐν
<span class="lb" data-page="8.162" data-line="18" id="l8.162.18"></span>τῷ μᾶλλόν τε καὶ ἧττον οὐ καθ’ ὑγρότητα καὶ ψυχρότητα
<span class="lb" data-page="8.162" data-line="19" id="l8.162.19"></span>μόνον, ἀλλὰ καὶ κατὰ ξηρότητα καὶ θερμότητα, ποικιλία
<span class="pb" data-page="8.163" id="p8.163"></span>
<span class="lb" data-page="8.163" data-line="1" id="l8.163.1"></span>πολυειδὴς γίνεται τῶν βλαπτόντων τὰς ψυχικὰς ἐνεργείας αἰτίων.
<span class="lb" data-page="8.163" data-line="2" id="l8.163.2"></span>ἕνεκα δὲ σαφοῦς διδασκαλίας αἱ μὲν τοῦ λογιστικοῦ
<span class="lb" data-page="8.163" data-line="3" id="l8.163.3"></span>τῆς ψυχῆς ἐνέργειαι καλείσθωσαν ἡγεμονικαὶ, αἱ δὲ τῶν ἀλόγων
<span class="lb" data-page="8.163" data-line="4" id="l8.163.4"></span>ἠθικαὶ, περὶ ὧν οὐ πρόκειται λέγειν, ὅτι μηδὲ περὶ
<span class="lb" data-page="8.163" data-line="5" id="l8.163.5"></span>τῶν τῆς καρδίας, ἢ τοῦ ἥπατος παθῶν. ὥσπερ οὖν ὕπνος
<span class="lb" data-page="8.163" data-line="6" id="l8.163.6"></span>καὶ ἀγρυπνία μᾶλλον τοῦ μετρίου γίνεται, τὸ μὲν δι’ ὑγρότητα,
<span class="lb" data-page="8.163" data-line="7" id="l8.163.7"></span>τὸ δὲ διὰ ξηρότητα κράσεως, οὕτως ἐν αὐτοῖς τούτοις
<span class="lb" data-page="8.163" data-line="8" id="l8.163.8"></span>τὸ μᾶλλόν τε καὶ ἧττον ἐν ἀγρυπνίαις τε καὶ ὕπνοις ἕπεται
<span class="lb" data-page="8.163" data-line="9" id="l8.163.9"></span>τῷ μᾶλλον καὶ ἧττον ἐν ὑγρότητι καὶ ξηρότητι. καὶ διττῶς
<span class="lb" data-page="8.163" data-line="10" id="l8.163.10"></span>γε τῶν τοιούτων δυσκρασιῶν γινομένων, ὡς ἐπιδέδεικται,
<span class="lb" data-page="8.163" data-line="11" id="l8.163.11"></span>διττὸς ἔσται τρόπος ἑκάστης διαθέσεως, ὁ μὲν ἕτερος ἐπὶ τοῖς
<span class="lb" data-page="8.163" data-line="12" id="l8.163.12"></span>ὑγροῖς καὶ ξηροῖς χυμοῖς, ὁ δὲ ἕτερος ἐπ’ αὐτοῖς τοῖς σώμασιν,
<span class="lb" data-page="8.163" data-line="13" id="l8.163.13"></span>ὅτ’ ἄν γε εἰς τὰς αὐτὰς ἀφίκηται δυσκρασίας τὰ στερεὰ
<span class="lb" data-page="8.163" data-line="14" id="l8.163.14"></span>τοῖς ὑγροῖς. καὶ πρός γε ταῖς εἰρημέναις δυσκρασίαις ἐναντίαις
<span class="lb" data-page="8.163" data-line="15" id="l8.163.15"></span>ἄλλη τις ἐξ ἀμφοῖν γίνεται μικτὴ, καθάπερ ἐν τοῖς
<span class="lb" data-page="8.163" data-line="16" id="l8.163.16"></span>ἀγρύπνοις κώμασιν, ἐφ’ ὧν φλεγματώδης καὶ χολώδης πλεονάζει
<span class="lb" data-page="8.163" data-line="17" id="l8.163.17"></span>χυμός. οἱ δ’ αὐτοὶ τρόποι τῶν θ’ ἁπλῶν δυσκρασιῶν
<span class="lb" data-page="8.163" data-line="18" id="l8.163.18"></span>καὶ τῆς ἐξ ἀμφοῖν μικτῆς ἐν τῇ κατὰ τὸ θερμόν τε καὶ
<span class="pb" data-page="8.164" id="p8.164"></span>
<span class="lb" data-page="8.164" data-line="1" id="l8.164.1"></span>ψυχρὸν ἐναντιώσει συνίστανται. χολῆς γοῦν, εὔδηλον δ’ ὅτι
<span class="lb" data-page="8.164" data-line="2" id="l8.164.2"></span>τῆς ξανθῆς λέγω, φλέγματι μεμιγμένης, ἡ κατὰ τὸ θερμόν τε
<span class="lb" data-page="8.164" data-line="3" id="l8.164.3"></span>καὶ ψυχρὸν ἐπίμικτος γίνεται διάθεσις· εἰ δὲ κᾀν τοῖς στερεοῖς
<span class="lb" data-page="8.164" data-line="4" id="l8.164.4"></span>μορίοις αὐτοῖς τοῦ σώματος ἡ ἐκ τῶν ἐναντίων μικτὴ
<span class="lb" data-page="8.164" data-line="5" id="l8.164.5"></span>διάθεσις ὁμολογηθείη γίνεσθαι, κατ’ ἐκείνην τρεῖς αἱ πρῶται
<span class="lb" data-page="8.164" data-line="6" id="l8.164.6"></span>γενήσονται δυσκρασίαι καθ’ ἑκατέραν ἀντίθεσιν. ἅπαντα μὲν
<span class="lb" data-page="8.164" data-line="7" id="l8.164.7"></span>οὖν τὰ τοιαῦτα πάθη κατὰ τὸν ἐγκέφαλον γίνεται, διαφέρει
<span class="lb" data-page="8.164" data-line="8" id="l8.164.8"></span>δ’ ἀλλήλων οὐ μόνον ταῖς ποικιλίαις τῶν μίξεων, οὐδὲ τῷ
<span class="lb" data-page="8.164" data-line="9" id="l8.164.9"></span>μᾶλλόν τε καὶ ἧττον ἔν τε ταῖς ἁπλαῖς διαθέσεσιν καὶ ταῖς
<span class="lb" data-page="8.164" data-line="10" id="l8.164.10"></span>μικταῖς, ἀλλὰ καὶ τῷ ποτὲ μὲν ἐν ταῖς κοιλίαις τοῦ ἐγκεφάλου
<span class="lb" data-page="8.164" data-line="11" id="l8.164.11"></span>συνίστασθαι τὰς δυσκρασίας, ποτὲ δ’ ἐν τοῖς καθ’ ὅλον
<span class="lb" data-page="8.164" data-line="12" id="l8.164.12"></span>αὐτὸν ἀγγείοις, ἢ τὴν παρεσπαρμένην ὑγρότητα τῷ σώματι
<span class="lb" data-page="8.164" data-line="13" id="l8.164.13"></span>τοῦ κεφάλου, καὶ τέταρτον ἐπὶ τούτοις, ὅταν αὐτὸ τὸ σῶμα
<span class="lb" data-page="8.164" data-line="14" id="l8.164.14"></span>τοῦ ἐγκεφάλου δύσκρατον γένηται.
</p>
          </article>

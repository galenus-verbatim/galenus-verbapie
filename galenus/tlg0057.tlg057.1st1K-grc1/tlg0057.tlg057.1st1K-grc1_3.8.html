<article xmlns="http://www.w3.org/1999/xhtml" id="urn:cts:greekLit:tlg0057.tlg057.1st1K-grc1:3.8">
<span class="pb page1" data-page="8.168" id="p8.168"></span>
<span class="milestone ed1page page1" data-n="3.275" data-unit="ed1page" id="ed1page.3.275"></span>
<span class="milestone ed2page page1" data-n="7.435" data-unit="ed2page" id="ed2page.7.435"></span>
            <p>
<span class="lb" data-page="8.168" data-line="15" id="l8.168.15"></span>Ἔνιοι γὰρ ἀναπείθουσιν ἑαυτοὺς, ἀρχὴν
<span class="lb" data-page="8.168" data-line="16" id="l8.168.16"></span>εἶναι τῶν νεύρων τὴν καρδίαν, ἐκ τοῦ μὴ δύνασθαι διακρῖναι
<span class="lb" data-page="8.168" data-line="17" id="l8.168.17"></span>σύνδεσμον νεύρου, συντελούσης εἰς τοῦτο καὶ τῆς ὁμωνυμίας,
<span class="lb" data-page="8.168" data-line="18" id="l8.168.18"></span>ἐπειδὴ πολλοὶ τῶν ἰατρῶν καὶ τοὺς συνδέσμους ὀνομάζουσιν
<span class="pb" data-page="8.169" id="p8.169"></span>
<span class="lb" data-page="8.169" data-line="1" id="l8.169.1"></span>νεῦρα συνδετικά. τῆς μὲν οὖν προσηγορίας οὐδεὶς αὐτοῖς
<span class="lb" data-page="8.169" data-line="2" id="l8.169.2"></span>φθόνος, ἄν γε μνημονεύωσι τῶν προαιρετικῶν νεύρων, ὡς
<span class="lb" data-page="8.169" data-line="3" id="l8.169.3"></span>αὐτοὶ καλοῦσιν, ὧν τὴν ἀρχὴν ἐγκέφαλον εἶναί φαμεν, οὐ
<span class="lb" data-page="8.169" data-line="4" id="l8.169.4"></span>τῶν συνδέσμων· οὐδὲ γὰρ οὐδ’ αὐτοὶ τῶν συνδετικῶν νεύρων
<span class="lb" data-page="8.169" data-line="5" id="l8.169.5"></span>πάθος εἶναί φασι τὸν σπασμὸν, ἢ τὴν παράλυσιν, ἀλλὰ
<span class="lb" data-page="8.169" data-line="6" id="l8.169.6"></span>τῶν προαιρετικῶν. ὅταν οὖν ὅλον τὸ σῶμα φαίνηται σπώμενον,
<span class="lb" data-page="8.169" data-line="7" id="l8.169.7"></span>ἅπαν μὲν εὐθὺς παρίσταται πεπονθέναι τὸ τοιοῦτον
<span class="lb" data-page="8.169" data-line="8" id="l8.169.8"></span>μέρος, ὃ καθάπερ ἐν δένδρῳ τὸ στέλεχος τῶν κλάδων, οὕτως
<span class="lb" data-page="8.169" data-line="9" id="l8.169.9"></span>αὐτὸ κοινὸν τῶν νεύρων ἁπάντων οἷον πρέμνον ἐστὶν, οὐχ
<span class="lb" data-page="8.169" data-line="10" id="l8.169.10"></span>οἷον κλάδος ὀλίγων τινῶν ἐν ἑνὶ μορίῳ, καθάπερ ὅταν ἤτοι
<span class="lb" data-page="8.169" data-line="11" id="l8.169.11"></span>σκέλος ἢ μία χεὶρ ἂν τύχῃ σπωμένη. κώλου μὲν γὰρ ὅλου
<span class="lb" data-page="8.169" data-line="12" id="l8.169.12"></span>σπασμὸς τὴν ἀρχὴν τῶν εἰς αὐτὸ καθηκόντων νεύρων ἐνδείκνυται
<span class="lb" data-page="8.169" data-line="13" id="l8.169.13"></span>πεπονθέναι, καθάπερ εἰ κλάδου τινὸς ἐν δένδροις·
<span class="lb" data-page="8.169" data-line="14" id="l8.169.14"></span>ὅταν δ’ ὅλον ἁλῷ τὸ σῶμα τῷ πάθει, τὴν κοινὴν ἁπάντων
<span class="lb" data-page="8.169" data-line="15" id="l8.169.15"></span>ἀρχὴν τῶν κάτω τοῦ προσώπου νεύρων, ἀνάλογον τῷ κατὰ
<span class="lb" data-page="8.169" data-line="16" id="l8.169.16"></span>τὸ δένδρον πρέμνῳ πεπονθέναι χρὴ νομίζειν, ἥ τίς ἐστι τοῦ
<span class="lb" data-page="8.169" data-line="17" id="l8.169.17"></span>νωτιαίου μυελοῦ τὰ πρῶτα μέρη, διὸ καὶ τούτῳ τὰ βοηθήματα
<span class="lb" data-page="8.169" data-line="18" id="l8.169.18"></span>προσφέρουσιν οἱ τριβακοὶ πάντες ἰατροὶ, τῆς καρδίας
<span class="pb" data-page="8.170" id="p8.170"></span>
<span class="lb" data-page="8.170" data-line="1" id="l8.170.1"></span>οὐδὲ τὴν ἀρχὴν ὅλως ἐν τῷ τοιούτῳ παθήματι μεμνημένοι.
<span class="lb" data-page="8.170" data-line="2" id="l8.170.2"></span>εἰ δὲ καὶ τὰ κατὰ πρόσωπον ἅμα τῷ παντὶ σώματι φαίνοιτο
<span class="lb" data-page="8.170" data-line="3" id="l8.170.3"></span>σπώμενα, τὸν ἐγκέφαλον αὐτὸν ἤδη θεραπεύομεν, οὐ μόνον
<span class="lb" data-page="8.170" data-line="4" id="l8.170.4"></span>τὴν ἔκφυσιν τοῦ νωτιαίου· καὶ γὰρ καὶ χείλη σπώμενα θεώμεθα
<span class="lb" data-page="8.170" data-line="5" id="l8.170.5"></span>πολλάκις, καὶ ὀφθαλμοὺς, καὶ τὸ κατὰ μέτωπον δέρμα,
<span class="lb" data-page="8.170" data-line="6" id="l8.170.6"></span>καὶ ὅλας τὰς γένυας, ὥσπέρ γε καὶ τὴν ῥῖζαν τῆς γλώττης·
<span class="lb" data-page="8.170" data-line="7" id="l8.170.7"></span>ἀλλ’ ἐπειδὴ ταῦτα πάντα διὰ τῆς ἀνατομῆς ἐμάθομεν ὑπὸ
<span class="lb" data-page="8.170" data-line="8" id="l8.170.8"></span>μυῶν κινεῖσθαι παρ’ ἐγκεφάλου<span class="milestone ed2page" data-n="7.436" data-unit="ed2page" id="ed2page.7.436"></span> λαμβανόντων νεῦρα, τὸν
<span class="lb" data-page="8.170" data-line="9" id="l8.170.9"></span>ἐγκέφαλον ἐπ’ αὐτῶν πεπονθέναι πεπείσμεθα· καθάπερ ὅταν
<span class="lb" data-page="8.170" data-line="10" id="l8.170.10"></span>ὁρῶμεν ἀπαθῆ μὲν ἐκεῖνα, σπώμενα δὲ τἄλλα σύμπαντα μόρια,
<span class="lb" data-page="8.170" data-line="11" id="l8.170.11"></span>τὴν ἀρχὴν τοῦ νωτιαίου πειθόμεθα πεπονθέναι. ταῦτα
<span class="lb" data-page="8.170" data-line="12" id="l8.170.12"></span>μὲν οὖν, ὅπερ ἔφην, ἑτοίμως ἐχρῆν ἡμᾶς μαθόντας ἐπισκοπεῖσθαι
<span class="lb" data-page="8.170" data-line="13" id="l8.170.13"></span>τὰς διαθέσεις αὐτῶν· ἔνιοι δὲ τῶν ἰατρῶν τὰς μὲν
<span class="lb" data-page="8.170" data-line="14" id="l8.170.14"></span>διαθέσεις οὐδ’ ἐπιχειροῦσι ζητεῖν, ἐρίζουσι δὲ περὶ τῶν ἐναργῶς
<span class="lb" data-page="8.170" data-line="15" id="l8.170.15"></span>φαινομένων, ἀπολλύντες ἡμῶν τὸν χρόνον, ὃν ἐχρῆν οὐκ
<span class="lb" data-page="8.170" data-line="16" id="l8.170.16"></span>εἰς ἀντιλογίαν τῶν ἀναιρούντων τὰ καλῶς ὑπὸ τῶν παλαιῶν
<span class="lb" data-page="8.170" data-line="17" id="l8.170.17"></span>ἰατρῶν εἰρημένα καταναλίσκειν, ἀλλ’ εἰς εὕρεσιν ὧν ἐκεῖνοι
<span class="lb" data-page="8.170" data-line="18" id="l8.170.18"></span>παρέλιπον, ἤτοι παντάπασιν οὐδὲν ἀποφηνάμενοι περί τινων ﻿
<span class="pb" data-page="8.171" id="p8.171"></span>
<span class="lb" data-page="8.171" data-line="1" id="l8.171.1"></span>πραγμάτων, ἢ χωρὶς ἀποδείξεως ἢ διορισμοῦ προσήκοντος
<span class="lb" data-page="8.171" data-line="2" id="l8.171.2"></span>ἢ ἐλλιπῶς ἀποφηνάμενοι, καθάπερ ὁ Ἱπποκράτης ὑπὸ πληρώσεως
<span class="lb" data-page="8.171" data-line="3" id="l8.171.3"></span>γίνεσθαι τὸν σπασμὸν εἰπών. ἀληθὴς μὲν γὰρ ὁ λόγος,
<span class="lb" data-page="8.171" data-line="4" id="l8.171.4"></span>ἀλλ’ ὑπὸ τίνων πεισθεὶς οὕτως ἀπεφήνατο, μόνοις τοῖς
<span class="lb" data-page="8.171" data-line="5" id="l8.171.5"></span>συνετοῖς ἀνδράσιν καὶ νομίμως μεμαθηκόσι τὰ πρῶτα τῆς
<span class="lb" data-page="8.171" data-line="6" id="l8.171.6"></span>ἰατρικῆς δῆλόν ἐστι, οὐ τοῖς ἐπιτυχοῦσιν. ταῦτα γοῦν αὐτὰ
<span class="lb" data-page="8.171" data-line="7" id="l8.171.7"></span>κᾀγὼ προμεμαθηκὼς ἐπείσθην ὑφ’ ὧν εἶπεν Ἱπποκράτης αἰτίων
<span class="lb" data-page="8.171" data-line="8" id="l8.171.8"></span>γίγνεσθαι τὸν σπασμόν. εἰ γὰρ ἅπασα μὲν ἡ κατὰ
<span class="lb" data-page="8.171" data-line="9" id="l8.171.9"></span>προαίρεσιν κίνησις ὁρᾶται τῶν μυῶν ἐπισπωμένων εἰς ἃ καταφύονται
<span class="lb" data-page="8.171" data-line="10" id="l8.171.10"></span>μέρη γιγνομένη, τὸ δὲ ἐπισπᾶσθαι χωρὶς τοῦ
<span class="lb" data-page="8.171" data-line="11" id="l8.171.11"></span>πρὸς τὴν ἰδίαν ἀρχὴν ἀνασπᾶσθαι τὸν μῦν οὐχ οἷον τέ ἐστι
<span class="lb" data-page="8.171" data-line="12" id="l8.171.12"></span>γενέσθαι, μόνῳ τῷ χωρὶς τῆς ἡμετέρας προαιρέσεως γίγνεσθαι
<span class="lb" data-page="8.171" data-line="13" id="l8.171.13"></span>τὸν σπασμὸν ἐν τοῖς σπωμένοις μέρεσιν, ἡ κίνησις διοίσει
<span class="lb" data-page="8.171" data-line="14" id="l8.171.14"></span>τῆς κατὰ φύσιν. ὥσπερ οὖν ἐν τῷ κατὰ φύσιν ἔχειν ἡ
<span class="lb" data-page="8.171" data-line="15" id="l8.171.15"></span>κατὰ τὴν ἀρχὴν τῶν νεύρων ἐν ἐγκεφάλῳ τεταγμένη προαίρεσις
<span class="lb" data-page="8.171" data-line="16" id="l8.171.16"></span>ἀρχὴν κινήσεως πρώτοις μὲν τοῖς νεύροις, δι’ αὐτῶν δὲ
<span class="lb" data-page="8.171" data-line="17" id="l8.171.17"></span>καὶ τοῖς μυσὶν δίδωσιν, οὕτως ἄνευ τῆς ἀρχῆς ταύτης ἐὰν εὕρωμεν
<span class="lb" data-page="8.171" data-line="18" id="l8.171.18"></span>ὑπὸ τίνος αἰτίας σπασθῆναι δύναται τὰ νεῦρα, τῆς τῶν
<span class="pb" data-page="8.172" id="p8.172"></span>
<span class="lb" data-page="8.172" data-line="1" id="l8.172.1"></span>σπασμῶν γενέσεως ἐπιστήμην ἕξομεν. ἀνθρώπῳ τοίνυν ἑωρακότι
<span class="lb" data-page="8.172" data-line="2" id="l8.172.2"></span>νευρώδη σώματα, τὰς ἐν ταῖς λύραις χορδὰς οὕτω
<span class="lb" data-page="8.172" data-line="3" id="l8.172.3"></span>σφοδρῶς τεινομένας πολλάκις ὑπὸ τῆς τοῦ περιέχοντος ἀμέτρου
<span class="lb" data-page="8.172" data-line="4" id="l8.172.4"></span>κράσεως, ὡς ῥήγνυσθαι, χαλεπὸν οὐδὲν ἐννοῆσαι τὴν
<span class="lb" data-page="8.172" data-line="5" id="l8.172.5"></span>αὐτὴν διάθεσιν ἐν τοῖς τῶν ζώων νεύροις γίνεσθαι. πῶς οὖν
<span class="lb" data-page="8.172" data-line="6" id="l8.172.6"></span>ἔχοντος τοῦ ἀέρος αἱ χορδαὶ τείνονταί τε καὶ ῥήγνυνται; ξηροῦ
<span class="lb" data-page="8.172" data-line="7" id="l8.172.7"></span>τε πάνυ καὶ λίαν διύγρου γινομένου· τὸ μὲν οὖν ὑγρὸν
<span class="lb" data-page="8.172" data-line="8" id="l8.172.8"></span>διαβρέχον αὐτὰς εἰς ὄγκον αἴρει παρὰ φύσιν, ἐφ’ ᾧ τείνονται·
<span class="lb" data-page="8.172" data-line="9" id="l8.172.9"></span>τὸ δὲ ξηρὸν, ὥσπερ ὁ ἥλιος ξηραίνων τὰς βύρσας συσπᾷ,
<span class="lb" data-page="8.172" data-line="10" id="l8.172.10"></span>καὶ αὐτὸ τὰς χορδὰς οὕτως ἕλκει τε καὶ τείνει· φαίνονται
<span class="lb" data-page="8.172" data-line="11" id="l8.172.11"></span>γοῦν καὶ οἱ ἱμάντες, ὅταν ὑπὸ πυρὸς ξηραίνωνται, συσπώμενοί
<span class="lb" data-page="8.172" data-line="12" id="l8.172.12"></span>τε καὶ τεινόμενοι. τούτων προεγνωσμένων, οὐδέν ἐστι
<span class="lb" data-page="8.172" data-line="13" id="l8.172.13"></span>χαλεπὸν ἐπὶ τῶν σπωμένων ἐξευρεῖν, εἴτε διὰ <span class="milestone ed1page" data-n="3.276" data-unit="ed1page" id="ed1page.3.276"></span>ξηρότητα
<span class="lb" data-page="8.172" data-line="14" id="l8.172.14"></span>τὸ πάθος αὐτοῖς γέγονεν, ὅπερ ἐστιν ἔνδεια τῆς ὑγρᾶς οὐσίας
<span class="lb" data-page="8.172" data-line="15" id="l8.172.15"></span>καὶ κένωσις· εἴτε διὰ πλῆθος ὑγρότητος, ὅπερ ἐστιν ἐναντίον
<span class="lb" data-page="8.172" data-line="16" id="l8.172.16"></span>ἐνδείᾳ πάθος, ὑφ’ Ἱπποκράτους ὠνομασμένον πλήρωσις. ἐκ
<span class="lb" data-page="8.172" data-line="17" id="l8.172.17"></span>πόνων μὲν γὰρ καὶ ἀγρυπνιῶν, ἐνδείας τε καὶ φροντίδων, καὶ
<span class="lb" data-page="8.172" data-line="18" id="l8.172.18"></span>πυρετοῦ ξηροῦ καὶ διακαοῦς, οἷος καὶ ὁ τῶν φρενιτικῶν ἐστιν,
<span class="pb" data-page="8.173" id="p8.173"></span>
<span class="lb" data-page="8.173" data-line="1" id="l8.173.1"></span>ὅταν ὁ σπασμὸς γένηται, ξηρότητά τε καὶ κένωσιν αἰτιάσασθαι
<span class="lb" data-page="8.173" data-line="2" id="l8.173.2"></span>χρή· μεθυσκομένῳ δ’ ἀνθρώπῳ καὶ διὰ παντὸς ἐμπιπλαμένῳ
<span class="lb" data-page="8.173" data-line="3" id="l8.173.3"></span>καὶ ἀργῶς βιοτεύοντι τὴν ἐναντίαν διάθεσιν εὔλογόν ἐστι τὸν
<span class="lb" data-page="8.173" data-line="4" id="l8.173.4"></span>σπασμὸν ἐργάσασθαι· κενώσει δ’ ἐναντίον ἐστὶ πλήρωσις.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg057.1st1K-grc1:3.9">
<span class="pb page1" data-page="8.173" id="p8.173"></span>
<span class="milestone ed1page page1" data-n="3.276" data-unit="ed1page" id="ed1page.3.276"></span>
<span class="milestone ed2page page1" data-n="7.436" data-unit="ed2page" id="ed2page.7.436"></span>
            <p>
<span class="lb" data-page="8.173" data-line="5" id="l8.173.5"></span><span class="milestone ed2page" data-n="7.437" data-unit="ed2page" id="ed2page.7.437"></span>Ἀλλὰ καὶ ἡ ἐπιληψία σπασμός ἐστιν
<span class="lb" data-page="8.173" data-line="6" id="l8.173.6"></span>ἁπάντων τῶν τοῦ σώματος μορίων, οὐ συνεχὴς ὡς ἐμπροσθότονός
<span class="lb" data-page="8.173" data-line="7" id="l8.173.7"></span>τε καὶ ὀπισθότονος καὶ τέτανος, ἀλλ’ ἐκ διαστημάτων
<span class="lb" data-page="8.173" data-line="8" id="l8.173.8"></span>χρόνου γιγνόμενος· οὐ μόνον δὲ τούτῳ διενήνοχεν τῶν εἰρημένων
<span class="lb" data-page="8.173" data-line="9" id="l8.173.9"></span>σπασμῶν, ἀλλὰ καὶ τῇ βλάβῃ τῆς διανοίας καὶ τῶν
<span class="lb" data-page="8.173" data-line="10" id="l8.173.10"></span>αἰσθήσεων· ᾧ καὶ δῆλον ὡς ἄνω που κατ’ αὐτὸν ἐγκέφαλον,
<span class="lb" data-page="8.173" data-line="11" id="l8.173.11"></span>ἡ τούτου τοῦ πάθους ἐστὶ γένεσις. ἐπειδὴ δὲ καὶ ταχὺ παύεται,
<span class="lb" data-page="8.173" data-line="12" id="l8.173.12"></span>κατὰ τὰς κοιλίας αὐτοῦ μᾶλλον εὔλογόν ἐστιν παχὺν
<span class="lb" data-page="8.173" data-line="13" id="l8.173.13"></span>χυμὸν ἐμφράττοντα τὰς διεξόδους τοῦ πνεύματος ἐργάζεσθαι
<span class="lb" data-page="8.173" data-line="14" id="l8.173.14"></span>τὸ πάθος, ἑαυτὴν κλονούσης τῆς ἀρχῆς τῶν νεύρων ὑπὲρ τοῦ
<span class="lb" data-page="8.173" data-line="15" id="l8.173.15"></span>διώσασθαι τὰ λυποῦντα· τάχα δὲ καὶ διαβρεχομένης τῆς ἐκφύσεως
<span class="lb" data-page="8.173" data-line="16" id="l8.173.16"></span>ἑκάστου νεύρου, παραπλησίως τοῖς ἀπὸ τοῦ νωτιαίου
<span class="lb" data-page="8.173" data-line="17" id="l8.173.17"></span>τὴν ἀρχὴν ἔχουσι σπασμοῖς, καὶ ὁ τῶν ἐπιλήπτων γίνεται.
<span class="lb" data-page="8.173" data-line="18" id="l8.173.18"></span>τὸ δ’ ἐξαιφνίδιον αὐτοῦ τῆς γενέσεως καὶ τῆς λύσεως ἐνδείκνυται
<span class="pb" data-page="8.174" id="p8.174"></span>
<span class="lb" data-page="8.174" data-line="1" id="l8.174.1"></span>μηδέποτε διὰ ξηρότητά τε καὶ κένωσιν, ἀεὶ δὲ διὰ πάχος
<span class="lb" data-page="8.174" data-line="2" id="l8.174.2"></span>χυμοῦ γίγνεσθαι τὸ πάθος· ἔμφραξις μὲν γὰρ τῶν πόρων
<span class="lb" data-page="8.174" data-line="3" id="l8.174.3"></span>ἐξαίφνης ὑπὸ παχέος ἢ γλίσχρου χυμοῦ γένοιτ’ ἄν· εἰς ξηρότητα
<span class="lb" data-page="8.174" data-line="4" id="l8.174.4"></span>δὲ τοσαύτην ἐλθεῖν, ὡς βύρσῃ παραπλήσιόν τι παθεῖν,
<span class="lb" data-page="8.174" data-line="5" id="l8.174.5"></span>τὸν ἐγκέφαλον ἢ τὴν κατ’ αὐτὸν μήνιγγα τὴν λεπτὴν, οὐχ
<span class="lb" data-page="8.174" data-line="6" id="l8.174.6"></span>οἷόν τε χωρὶς χρόνου πολλοῦ. πρόσεστι δὲ τούτῳ καὶ τὸ
<span class="lb" data-page="8.174" data-line="7" id="l8.174.7"></span>μήθ’ ὁρᾷν μήτ’ ἀκούειν μήθ’ ὅλως ἐνεργεῖν αἰσθήσει τινὶ
<span class="lb" data-page="8.174" data-line="8" id="l8.174.8"></span>σὺν τῷ μηδὲ παρακολουθεῖν τὸν κάμνοντα τοῖς γινομένοις,
<span class="lb" data-page="8.174" data-line="9" id="l8.174.9"></span>ἀλλὰ τὸν λογισμὸν βεβλάφθαι μετὰ τῆς κατὰ τὴν μνήμην δυνάμεως.
<span class="lb" data-page="8.174" data-line="10" id="l8.174.10"></span>ἐκ τούτων οὖν ἁπάντων εὔλογόν ἐστι κατὰ τὸν
<span class="lb" data-page="8.174" data-line="11" id="l8.174.11"></span>ἐγκέφαλον γεγονέναι τὸ πάθος, ἐμποδίζοντος τοῦ χυμοῦ ταῖς
<span class="lb" data-page="8.174" data-line="12" id="l8.174.12"></span>διεξόδοις τοῦ ψυχικοῦ πνεύματος, ὃ κατὰ τὰς κοιλίας ἐστὶν
<span class="lb" data-page="8.174" data-line="13" id="l8.174.13"></span>αὐτοῦ. διὰ τί δ’ ὀνομάζεται τοῦτο τὸ πνεῦμα ψυχικὸν, ἥτις
<span class="lb" data-page="8.174" data-line="14" id="l8.174.14"></span>τε δύναμίς ἐστιν αὐτοῦ, κατὰ τὰ περὶ τῶν Ἱπποκράτους καὶ
<span class="lb" data-page="8.174" data-line="15" id="l8.174.15"></span>Πλάτωνος δογμάτων ὑπομνήματα δέδεικται. τοῖς γὰρ ἐκ τῆς
<span class="lb" data-page="8.174" data-line="16" id="l8.174.16"></span>ἀνατομῆς φαινομένοις ἀκολουθοῦσιν ἡμῖν εὔλογον ἐφαίνετο,
<span class="lb" data-page="8.174" data-line="17" id="l8.174.17"></span>τὴν μὲν ψυχὴν αὐτὴν ἐν τῷ σώματι τοῦ ἐγκεφάλου κατῳκῆσθαι,
<span class="lb" data-page="8.174" data-line="18" id="l8.174.18"></span>καθ’ ὃ καὶ τὸ λογίζεσθαι γίγνεται, καὶ ἡ τῶν αἰσθητικῶν
<span class="pb" data-page="8.175" id="p8.175"></span>
<span class="lb" data-page="8.175" data-line="1" id="l8.175.1"></span>φαντασιῶν ἀπόκειται μνήμη· τὸ πρῶτον δ’ αὐτῆς ὄργανον
<span class="lb" data-page="8.175" data-line="2" id="l8.175.2"></span>εἰς ἁπάσας τὰς αἰσθητικάς τε καὶ προαιρετικὰς ἐνεργείας
<span class="lb" data-page="8.175" data-line="3" id="l8.175.3"></span>εἶναι, τὸ κατὰ τὰς κοιλίας αὐτοῦ πνεῦμα, καὶ μᾶλλόν γε
<span class="lb" data-page="8.175" data-line="4" id="l8.175.4"></span>κατὰ τὴν ὄπισθεν· οὐ μὴν οὐδὲ περὶ τῆς μέσης κοιλίας ἀπογινώσκειν
<span class="lb" data-page="8.175" data-line="5" id="l8.175.5"></span>προσῆκεν ὡς οὐ κυριωτάτης· πολλὰ γὰρ εὔλογα καὶ
<span class="lb" data-page="8.175" data-line="6" id="l8.175.6"></span>πρὸς ταύτην ἡμᾶς ἄγει, καθάπερ γε τῶν ἐμπροσθίων δυοῖν
<span class="lb" data-page="8.175" data-line="7" id="l8.175.7"></span>ἀπάγει. εἴς γε μὴν τὴν τῆς θεραπείας εὕρεσιν οὐδὲν ὀνίνησιν
<span class="lb" data-page="8.175" data-line="8" id="l8.175.8"></span>ἡ περὶ τούτων ἀκριβὴς γνῶσις· ἱκανὸν γὰρ εἰς τὸ καλῶς
<span class="lb" data-page="8.175" data-line="9" id="l8.175.9"></span>θεραπεύειν ἐπίστασθαι τὸν μὲν πεπονθότα τόπον ἐγκέφαλον
<span class="lb" data-page="8.175" data-line="10" id="l8.175.10"></span>εἶναι, χυμὸν δὲ τὸν γλίσχρον, ἢ παχὺν ἐν ταῖς κοιλίαις ἀθροιζόμενον
<span class="lb" data-page="8.175" data-line="11" id="l8.175.11"></span>αὐτοῦ. καθάπερ δὲ χρήσιμα ταῦτα πρὸς τὰς ἰάσεις
<span class="lb" data-page="8.175" data-line="12" id="l8.175.12"></span>ἐστὶν, ὧν ἕνεκα καὶ τοὺς πεπονθότας τόπους καὶ τὰς ἐν
<span class="lb" data-page="8.175" data-line="13" id="l8.175.13"></span>αὐτοῖς διαθέσεις ζητοῦμεν, οὕτω καὶ τῶν παχέων χυμῶν αἱ
<span class="lb" data-page="8.175" data-line="14" id="l8.175.14"></span>διαφοραὶ πότερα φλεγματώδεις εἰσὶν, ἢ μελαγχολικαί· μεμνημένων
<span class="lb" data-page="8.175" data-line="15" id="l8.175.15"></span>αὖ πάλιν ἡμῶν ἐνταῦθα φλεγματικοὺς μὲν ὀνομάζεσθαι
<span class="lb" data-page="8.175" data-line="16" id="l8.175.16"></span>πάντας, ὅτ’ ἂν ἁπλῶς οὕτως λέγωμεν, ἐφ’ ὧν ἐπικρατεῖ
<span class="lb" data-page="8.175" data-line="17" id="l8.175.17"></span>κατὰ τὴν κρᾶσιν ὑγρότης καὶ ψύξις· μελαγχολικοὺς
<span class="lb" data-page="8.175" data-line="18" id="l8.175.18"></span><span class="milestone ed2page" data-n="7.438" data-unit="ed2page" id="ed2page.7.438"></span>δὲ, ἐφ’ ὧν ξηρότης τε καὶ ψύξις, ἐπεί τοι διαφοραὶ ﻿
<span class="pb" data-page="8.176" id="p8.176"></span>
<span class="lb" data-page="8.176" data-line="1" id="l8.176.1"></span>μεγάλαι κατά τε τοὺς φλεγματικούς εἰσι καὶ τοὺς μελαγχολικοὺς
<span class="lb" data-page="8.176" data-line="2" id="l8.176.2"></span>ἑκατέρων ἴδιαι. τοῦ γοῦν φλέγματος τὸ μὲν ἐφ’
<span class="lb" data-page="8.176" data-line="3" id="l8.176.3"></span>ἡμέρᾳ πολλοῖς ἀναχρεμπτομένοις καὶ ἀνεμοῦσι καὶ ἀπομυττομένοις
<span class="lb" data-page="8.176" data-line="4" id="l8.176.4"></span>ἐκκρινόμενον ἀτμώδους πνεύματος ὑπάρχει μεστὸν,
<span class="lb" data-page="8.176" data-line="5" id="l8.176.5"></span>ὡς μηδὲ πρὸς αἴσθησιν ὁμοιομερὲς εἶναι· ἕτερον δέ τι φλέγμα
<span class="lb" data-page="8.176" data-line="6" id="l8.176.6"></span>φαίνεται μὲν ὁμοιομερὲς, ἴσως δ’ οὐκ ἔστιν, ἐξ οὗ γένους
<span class="lb" data-page="8.176" data-line="7" id="l8.176.7"></span>ἐστὶν ὅ τ’ ἐν τοῖς οὔροις ὑφιστάμενος ὠμὸς χυμὸς ὅ θ’
<span class="lb" data-page="8.176" data-line="8" id="l8.176.8"></span>ὑπὸ Πραξαγόρου κληθεὶς ὑαλώδης· ἀλλὰ καὶ τὸ μὴ λίαν
<span class="lb" data-page="8.176" data-line="9" id="l8.176.9"></span>ὑγρὸν μηδ’ ὑδατῶδες σίαλον ἐκ τούτου τοῦ γένους εἶναι
<span class="lb" data-page="8.176" data-line="10" id="l8.176.10"></span>φαίνεται. καὶ μέντοι καὶ κατὰ τὴν γευστικὴν αἴσθησιν οὐ
<span class="lb" data-page="8.176" data-line="11" id="l8.176.11"></span>μίαν ἔχον οὐδ’ αὐτὸ τὸ σίαλον ποιότητα φαίνεται, μήτιγε
<span class="lb" data-page="8.176" data-line="12" id="l8.176.12"></span>δὴ τὸ σύμπαν φλέγμα· καὶ γὰρ ἁλυκοῦ καὶ ὀξέος καὶ ἁλμυροῦ
<span class="lb" data-page="8.176" data-line="13" id="l8.176.13"></span>πολλάκις αἰσθανόμεθα σαφῶς τοῦ κατὰ τὸ στόμα σιάλου,
<span class="lb" data-page="8.176" data-line="14" id="l8.176.14"></span>καθάπερ καὶ ἀποίου τε καὶ οἷον ὑδατώδους τὴν γεῦσιν, ὅτ’
<span class="lb" data-page="8.176" data-line="15" id="l8.176.15"></span>ἂν ἀμεμπτότατα διάγωμεν. ὡσαύτως δὲ καὶ ὁ μελαγχολικὸς
<span class="lb" data-page="8.176" data-line="16" id="l8.176.16"></span>χυμὸς ἐν τῇ συστάσει σαφεῖς ἔχει τὰς διαφορὰς, ὁ μὲν οἷον
<span class="lb" data-page="8.176" data-line="17" id="l8.176.17"></span>τρὺξ αἵματος, ἐναργῶς φαινόμενος ἱκανῶς παχὺς, ὥσπερ ἡ
<span class="lb" data-page="8.176" data-line="18" id="l8.176.18"></span>τοῦ οἴνου τρύξ· ὁ δὲ πολλῷ μὲν τούτου λεπτότερος κατὰ τὴν
<span class="pb" data-page="8.177" id="p8.177"></span>
<span class="lb" data-page="8.177" data-line="1" id="l8.177.1"></span>σύστασιν, ὀξὺς δὲ καὶ τοῖς ἐμέσασιν αὐτὸν φαινόμενος καὶ
<span class="lb" data-page="8.177" data-line="2" id="l8.177.2"></span>τοῖς ὀσμωμένοις· οὗτος καὶ ξύει τὴν γῆν, ἐξαίρων τε καὶ ζυμῶν
<span class="lb" data-page="8.177" data-line="3" id="l8.177.3"></span>καὶ πομφόλυγας ἐγείρων, οἷαι τοῖς ζέουσι ζωμοῖς ἐφίστανται·
<span class="lb" data-page="8.177" data-line="4" id="l8.177.4"></span>ὃν δ’ ἔφην ἐοικέναι παχείᾳ τρυγὶ, τήν τε ζύμωσιν
<span class="lb" data-page="8.177" data-line="5" id="l8.177.5"></span>οὐκ ἐργάζεται κατὰ τῆς γῆς ἐκχυθεὶς, πλὴν εἰ μὴ πάνυ σφόδρα
<span class="lb" data-page="8.177" data-line="6" id="l8.177.6"></span>τύχοι τότε κατοπτηθεὶς ἐν διακαεῖ πυρετῷ, καὶ ἥκιστα
<span class="lb" data-page="8.177" data-line="7" id="l8.177.7"></span>μετέχει ποιότητος ὀξείας, ἡνίκα καὶ καλεῖν αὐτὸν εἴωθα μελαγχολικὸν
<span class="lb" data-page="8.177" data-line="8" id="l8.177.8"></span>χυμὸν ἢ μελαγχολικὸν αἷμα, μέλαιναν γὰρ χολὴν
<span class="lb" data-page="8.177" data-line="9" id="l8.177.9"></span>οὐδέπω δικαιῶ τὸν τοιοῦτον ὀνομάζειν. γεννᾶται δ’ ὁ χυμὸς
<span class="lb" data-page="8.177" data-line="10" id="l8.177.10"></span>οὗτος ἐνίοις πολὺς, ἢ διὰ τὴν ἐξ ἀρχῆς κρᾶσιν, ἢ δι’ ἔθος
<span class="lb" data-page="8.177" data-line="11" id="l8.177.11"></span>ἐδεσμάτων εἰς τοιοῦτον χυμὸν ἐν τῇ κατὰ τὰς φλέβας πέψει
<span class="lb" data-page="8.177" data-line="12" id="l8.177.12"></span>μεταβαλόντων. ὥσπερ δ’ ὁ παχὺς χυμὸς τοῦ φλέγματος,
<span class="lb" data-page="8.177" data-line="13" id="l8.177.13"></span>οὕτω καὶ οὗτος παχὺς χυμὸς ὁ μελαγχολικὸς ἐπιληψίας ποτ’
<span class="lb" data-page="8.177" data-line="14" id="l8.177.14"></span>ἐργάζεται κατὰ τὰς ἐκροὰς τῶν ἐν ἐγκεφάλῳ κοιλιῶν ἰσχόμενος,
<span class="lb" data-page="8.177" data-line="15" id="l8.177.15"></span>ἤτοι τῆς μέσης, ἢ τῆς ὄπισθεν· ὅτ’ ἂν δ’ ἐν αὐτῷ
<span class="lb" data-page="8.177" data-line="16" id="l8.177.16"></span>πλεονάσῃ τῷ τοῦ ἐγκεφάλου σώματι, μελαγχολίαν ἐργάζεται,
<span class="lb" data-page="8.177" data-line="17" id="l8.177.17"></span>καθάπερ ὁ ἕτερος χυμὸς τῆς μελαίνης χολῆς, ὁ κατωπτημένης
<span class="pb" data-page="8.178" id="p8.178"></span>
<span class="lb" data-page="8.178" data-line="1" id="l8.178.1"></span>τῆς ξανθῆς χολῆς γενόμενος, τὰς θηριώδεις παραφροσύνας
<span class="lb" data-page="8.178" data-line="2" id="l8.178.2"></span>ἀποτελεῖ χωρὶς πυρετοῦ τε καὶ σὺν πυρετῷ, πλεονάζων ἐν τῷ
<span class="lb" data-page="8.178" data-line="3" id="l8.178.3"></span>σώματι τοῦ ἐγκεφάλου. καὶ διὰ τοῦτο τῆς φρενίτιδος ἡ μέν
<span class="lb" data-page="8.178" data-line="4" id="l8.178.4"></span>τίς ἐστι μετριωτέρα, τὴν γένεσιν ἐκ τῆς ὠχρᾶς ἔχουσα χολῆς·
<span class="lb" data-page="8.178" data-line="5" id="l8.178.5"></span>ἡ δέ τις σφοδροτέρα, τῆς ξανθῆς ἔγγονος ὑπάρχουσα· καὶ
<span class="lb" data-page="8.178" data-line="6" id="l8.178.6"></span>τις ἄλλη θηριώδης τε καὶ μελαγχολικὴ παραφροσύνη γίνεται,
<span class="lb" data-page="8.178" data-line="7" id="l8.178.7"></span>κατοπτηθείσης τῆς ξανθῆς χολῆς. ὅσαι δ’ ἐν ταῖς ἀκμαῖς
<span class="lb" data-page="8.178" data-line="8" id="l8.178.8"></span>τῶν πυρετῶν γίγνονται παραφροσύναι, κατὰ συμπάθειαν αὗται
<span class="lb" data-page="8.178" data-line="9" id="l8.178.9"></span>πάσχοντα τὸν ἐγκέφαλον, οὐ κατ’ ἰδιοπάθεισαν ἔχουσιν·
<span class="lb" data-page="8.178" data-line="10" id="l8.178.10"></span>καὶ διὰ τοῦτο παραπαῖσαι μὲν καὶ παραφρονῆσαι καὶ παρακόψαι
<span class="lb" data-page="8.178" data-line="11" id="l8.178.11"></span>τούτους οὐ μόνον οἱ ἰατροὶ λέγουσιν, ἀλλὰ καὶ ἰδιῶται,
<span class="lb" data-page="8.178" data-line="12" id="l8.178.12"></span>φρενιτικοὺς δ’ οὐκ ὀνομάζουσιν, οὐ γὰρ συναποκαθίστανται
<span class="lb" data-page="8.178" data-line="13" id="l8.178.13"></span>ταῖς ἀκμαῖς τῶν πυρετῶν αἱ φρενιτικαὶ παραφροσύναι.
<span class="lb" data-page="8.178" data-line="14" id="l8.178.14"></span>καθάπερ οὖν ὁ τῶν φρενιτικῶν πυρετὸς ἕν τι τῶν
<span class="lb" data-page="8.178" data-line="15" id="l8.178.15"></span>συμπτωμάτων τῆς ἐγκεφάλου διαθέσεώς ἐστιν, οὕτω τῶν
<span class="lb" data-page="8.178" data-line="16" id="l8.178.16"></span>διακαῶν πυρετῶν ἡ παραφροσύνη, πολλῶν ἀτμῶν θερμῶν
<span class="lb" data-page="8.178" data-line="17" id="l8.178.17"></span>ἀναφερομένων εἰς αὐτόν. παραπλησία δ’ ἐστὶν τῇδε καὶ τῶν
<span class="lb" data-page="8.178" data-line="18" id="l8.178.18"></span>ὁμοίων τοῖς ὑποχεομένοις συμπτωμάτων γένεσις, ἐκ τῶν τῆς
<span class="lb" data-page="8.178" data-line="19" id="l8.178.19"></span>γαστρὸς ὁρμωμένη διαθέσεων· ἥ τε γὰρ κοιλία τῇ κεφαλῇ
<span class="pb" data-page="8.179" id="p8.179"></span>
<span class="lb" data-page="8.179" data-line="1" id="l8.179.1"></span>καὶ ἡ κεφαλὴ τῇ κοιλίᾳ <span class="milestone ed2page" data-n="7.439" data-unit="ed2page" id="ed2page.7.439"></span>μεταδίδωσι τῶν παθημάτων,
<span class="lb" data-page="8.179" data-line="2" id="l8.179.2"></span>διὰ τὸ μέγεθος τῶν ἐξ ἐγκεφάλου καθηκόντων νεύρων εἰς τὸ
<span class="lb" data-page="8.179" data-line="3" id="l8.179.3"></span>στόμα τῆς γαστρὸς, ὑφ’ ὧν καὶ τὸ περιττὸν τῆς αἰσθήσεως
<span class="lb" data-page="8.179" data-line="4" id="l8.179.4"></span>ὑπὲρ τἄλλα μέρη τοῦ σώματος ὑπάρχει<span class="milestone ed1page" data-n="3.277" data-unit="ed1page" id="ed1page.3.277"></span> τῷ μορίῳ τῶδε.
<span class="lb" data-page="8.179" data-line="5" id="l8.179.5"></span>καὶ διὰ τοῦτο τοῖς κατὰ τὴν κεφαλὴν κατάγμασιν, ὅσα πρὸς
<span class="lb" data-page="8.179" data-line="6" id="l8.179.6"></span>τὰς μήνιγγας ἐξικνεῖται, χολεμεσίαι παρακολουθοῦσι· καὶ
<span class="lb" data-page="8.179" data-line="7" id="l8.179.7"></span>τοῖς ὁπωσοῦν γενομένοις ἀλγήμασι τῆς κεφαλῆς ἀνατροπή
<span class="lb" data-page="8.179" data-line="8" id="l8.179.8"></span>τε τοῦ στομάχου καὶ δῆξις ἐνίοτε· τοῖς δὲ ὑποχονδριακοῖς καὶ
<span class="lb" data-page="8.179" data-line="9" id="l8.179.9"></span>φυσώδεσιν ὀνομαζομένοις πάθεσιν δυσθυμίαι μελαγχολικαὶ,
<span class="lb" data-page="8.179" data-line="10" id="l8.179.10"></span>καὶ γὰρ καὶ τοῦτο τοιοῦτόν ἐστιν, ὁποῖον ἡ τοῖς ὀξέσι πυρετοῖς
<span class="lb" data-page="8.179" data-line="11" id="l8.179.11"></span>ἐπιγινομένη παραφροσύνη, καὶ τισι διαθέσεσιν τοῦ στόματος
<span class="lb" data-page="8.179" data-line="12" id="l8.179.12"></span>τῆς κοιλίας ἡ τῶν τοῖς ὑποχεομένοις ὁμοίων συμπτωμάτων.
<span class="lb" data-page="8.179" data-line="13" id="l8.179.13"></span>οὕτω δὲ καὶ τοῖς νευρώδεσι μορίοις φλεγμήνασιν
<span class="lb" data-page="8.179" data-line="14" id="l8.179.14"></span>ἑτοιμότερον ἢ τοῖς ἄλλοις ἐπιγίγνονται παραφροσύναι,
<span class="lb" data-page="8.179" data-line="15" id="l8.179.15"></span>ποτὲ μὲν αὐτῆς μόνης τῆς θερμασίας κατὰ τὸ συνεχὲς ἐπὶ τὴν
<span class="lb" data-page="8.179" data-line="16" id="l8.179.16"></span>κεφαλὴν ἀνερχομένης, ποτὲ δὲ πνεύματος ἀτμώδους, ἢ καπνώδους,
<span class="lb" data-page="8.179" data-line="17" id="l8.179.17"></span>ἢ αἰθαλώδους.
</p>
          </article>

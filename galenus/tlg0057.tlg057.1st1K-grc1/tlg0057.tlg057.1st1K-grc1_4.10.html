<article xmlns="http://www.w3.org/1999/xhtml" id="urn:cts:greekLit:tlg0057.tlg057.1st1K-grc1:4.10">
<span class="pb page1" data-page="8.272" id="p8.272"></span>
<span class="milestone ed1page page1" data-n="3.291" data-unit="ed1page" id="ed1page.3.291"></span>
<span class="milestone ed2page page1" data-n="7.470" data-unit="ed2page" id="ed2page.7.470"></span>
            <p>
<span class="lb" data-page="8.272" data-line="15" id="l8.272.15"></span>Εἴρηται μὲν ἤδη καὶ πρόσθεν ἱκανῶς περὶ
<span class="lb" data-page="8.272" data-line="16" id="l8.272.16"></span>δυσπνοίας, ἡνίκα τὰ τοῦ νωτιαίου πάθη διηρχόμην· ἀναμνήσας
<span class="lb" data-page="8.272" data-line="17" id="l8.272.17"></span>δὲ καὶ νῦν αὐτῶν, ὅσον ὑπόλοιπον ἔτι τῆς θεωρίας
<span class="lb" data-page="8.272" data-line="18" id="l8.272.18"></span>ταύτης ἐστὶ, προσθήσω. καθόλου μὲν οὖν ὑμᾶς ἀξιῶ
<span class="pb" data-page="8.273" id="p8.273"></span>
<span class="lb" data-page="8.273" data-line="1" id="l8.273.1"></span>πάντων ὧν ἐθεάσασθε κατὰ τὰς ἀνατομὰς μυῶν τῶν κινούντων
<span class="lb" data-page="8.273" data-line="2" id="l8.273.2"></span>τὸν θώρακα πρόχειρον ἔχειν τὴν μνήμην, ἅμα τοῖς εἰς
<span class="lb" data-page="8.273" data-line="3" id="l8.273.3"></span>αὐτοὺς ἀφικνουμένοις νεύροις· εἰσελθόντας δὲ πρὸς τὸν δυσπνοοῦντα,
<span class="lb" data-page="8.273" data-line="4" id="l8.273.4"></span>πρῶτον μὲν θεάσασθαι πότερον ἅπαντας κινεῖ
<span class="lb" data-page="8.273" data-line="5" id="l8.273.5"></span>τοὺς τοῦ θώρακος μῦς, ἢ τοὺς κατὰ τὰ μεσοπλεύρια μόνους
<span class="lb" data-page="8.273" data-line="6" id="l8.273.6"></span>χωρὶς τῶν ὑψηλῶν, ἢ καὶ τὰς φρένας ἅμα τοῖς μεσοπλευρίοις.
<span class="lb" data-page="8.273" data-line="7" id="l8.273.7"></span>ἐὰν γὰρ εἰδῆτε πάντας κινουμένους, ἕν τι τῶν τριῶν ἐννοήσαντες
<span class="lb" data-page="8.273" data-line="8" id="l8.273.8"></span>ὧν ἐρῶ τῆς τοιαύτης κινήσεως αἰτίων, ἐφεξῆς διορίζεσθαι
<span class="lb" data-page="8.273" data-line="9" id="l8.273.9"></span>πειρᾶσθε, τί ποτ’ αὐτῶν ἐστι τὸ νῦν ὑπάρχον αἴτιον·
<span class="lb" data-page="8.273" data-line="10" id="l8.273.10"></span>ἐὰν δὲ μὴ πάντας, ἐφ’ ἕτερον ἀφικνεῖσθε διορισμόν. ὑποκείσθω
<span class="lb" data-page="8.273" data-line="11" id="l8.273.11"></span>δή τις ἅπαντας κινῶν τοὺς μῦς, ὡς καὶ τὸ στέρνον ἐξαίρεσθαι
<span class="lb" data-page="8.273" data-line="12" id="l8.273.12"></span>σαφῶς ἅμα ταῖς ὠμοπλάταις· ἐπὶ τούτου τῶν τριῶν
<span class="lb" data-page="8.273" data-line="13" id="l8.273.13"></span>τούτων ἀναγκαῖον ἕν γέ τι πάντως ὑπάρχειν, ἤτοι τὴν δύναμιν
<span class="lb" data-page="8.273" data-line="14" id="l8.273.14"></span>ἄῤῥωστον, ἢ στενοχωρίαν τῶν τοῦ πνεύματος <span class="milestone ed1page" data-n="3.292" data-unit="ed1page" id="ed1page.3.292"></span>ὁδῶν,
<span class="lb" data-page="8.273" data-line="15" id="l8.273.15"></span>ἢ θερμασίαν παμπόλλην ἐν καρδίᾳ καὶ πνεύμονι, δυναμένου
<span class="lb" data-page="8.273" data-line="16" id="l8.273.16"></span>δηλονότι καὶ δύο αἰτίας ἐξ αὐτῶν ἅμα γενέσθαι, καὶ τάχα
<span class="lb" data-page="8.273" data-line="17" id="l8.273.17"></span>ποτὲ σπανίως καὶ τὰς τρεῖς. ἀλλὰ τῶν μὲν τριῶν ἅμα γινομένων,
<span class="lb" data-page="8.273" data-line="18" id="l8.273.18"></span>ὁ κάμνων αὐτίκα τεθνήξεται· τῶν δὲ δύο, δυσκόλως
<span class="pb" data-page="8.274" id="p8.274"></span>
<span class="lb" data-page="8.274" data-line="1" id="l8.274.1"></span>σωθήσεται· μιᾶς δὲ, μετὰ τῶν οἰκείων <span class="milestone ed2page" data-n="7.471" data-unit="ed2page" id="ed2page.7.471"></span>διορισμῶν εἰς
<span class="lb" data-page="8.274" data-line="2" id="l8.274.2"></span>ὄλεθρον ἢ σωτηρίαν τελευτήσει τὸ πάθος. ἡ τοίνυν τῆς δυνάμεως
<span class="lb" data-page="8.274" data-line="3" id="l8.274.3"></span>ἀῤῥωστία μόνη γενομένη, διὰ τοῦτ’ ἐπὶ τὰ τρία γένη
<span class="lb" data-page="8.274" data-line="4" id="l8.274.4"></span>τῶν κινούντων μυῶν ἔρχεται, καὶ πάντας αὐτοὺς ἐπεγείρει
<span class="lb" data-page="8.274" data-line="5" id="l8.274.5"></span>πρὸς τὴν κίνησιν, ὅτι σφοδρῶς κινεῖν ἓν ἐξ αὐτῶν γένος ἀδυνατεῖ·
<span class="lb" data-page="8.274" data-line="6" id="l8.274.6"></span>ὡς εἴγε τὸ διάφραγμα μόνον ἱκανῶς ἐκίνει, καθάπερ
<span class="lb" data-page="8.274" data-line="7" id="l8.274.7"></span>ὅτ’ εἶχε κατὰ φύσιν, οὐκ ἂν οὔτε τῶν μεσοπλευρίων οὔτε
<span class="lb" data-page="8.274" data-line="8" id="l8.274.8"></span>τῶν ὑψηλῶν ἐδεήθη μυῶν· ἐπεὶ δ’ ἄῤῥωστός ἐστιν, ἅπαντάς
<span class="lb" data-page="8.274" data-line="9" id="l8.274.9"></span>τε βραδέως κινεῖ, καὶ πυκνὴν οὐκ ἐργάζεται τὴν ἐνέργειαν
<span class="lb" data-page="8.274" data-line="10" id="l8.274.10"></span>αὐτῶν, ὥσπερ οὐδ’ ἀραιὰν πάνυ. καὶ τούτοις μάλιστα
<span class="lb" data-page="8.274" data-line="11" id="l8.274.11"></span>προσέχετε τὸν νοῦν τοῖς γνωρίσμασι, διορίζεται γὰρ ὑπ’ αὐτῶν
<span class="lb" data-page="8.274" data-line="12" id="l8.274.12"></span>ῥᾳδίως τἄλλα. θερμασίας γοῦν πολλῆς ἠθροισμένης ἐν
<span class="lb" data-page="8.274" data-line="13" id="l8.274.13"></span>τοῖς ἀναπνευστικοῖς ὀργάνοις, ἅπασι μὲν ἐνεργεῖ τοῖς μυσὶ
<span class="lb" data-page="8.274" data-line="14" id="l8.274.14"></span>τοῦ θώρακος τὸ ζῶον, ἀλλὰ καὶ ταχεῖαν αὐτῶν ποιεῖται καὶ
<span class="lb" data-page="8.274" data-line="15" id="l8.274.15"></span>πυκνὴν τὴν ἐνέργειαν καὶ σφοδρὰν, ὅτ’ ἂν ἄνευ δυνάμεως
<span class="lb" data-page="8.274" data-line="16" id="l8.274.16"></span>ἀῤῥωστίας συμπέσῃ τὰ τῆς θερμασίας· ἡ δ’ ἄῤῥωστος δύναμις
<span class="lb" data-page="8.274" data-line="17" id="l8.274.17"></span>οὔτε ταχεῖαν οὔτε πάνυ πυκνὴν ἔχει τὴν κίνησιν, ὅτ’
<span class="lb" data-page="8.274" data-line="18" id="l8.274.18"></span>ἂν ἄνευ θερμασίας ᾖ φλογώδους, ὅθεν οὐδ’ ἐπὶ πλεῖστον
<span class="pb" data-page="8.275" id="p8.275"></span>
<span class="lb" data-page="8.275" data-line="1" id="l8.275.1"></span>ἅπαντα διαστέλλει τὰ μέρη τοῦ θώρακος· ὥστε κοινὸν ἓν ἔχει
<span class="lb" data-page="8.275" data-line="2" id="l8.275.2"></span>μόνον τῇ κατὰ φλόγωσιν πολλὴν γινομένῃ δυσπνοίᾳ, τὸ τοὺς
<span class="lb" data-page="8.275" data-line="3" id="l8.275.3"></span>μῦς ἅπαντας τοῦ θώρακος ἐνεργεῖν. ἔτι δὲ καὶ τοῦτο πρόσεστι
<span class="lb" data-page="8.275" data-line="4" id="l8.275.4"></span>τῇ διὰ θερμασίαν πολλὴν δυσπνοίᾳ κατὰ μέγεθος καὶ πυκνότητα
<span class="lb" data-page="8.275" data-line="5" id="l8.275.5"></span>καὶ τάχος γινομένῃ, τὸ μετ’ ἐκφυσήσεως γίνεσθαι τὴν
<span class="lb" data-page="8.275" data-line="6" id="l8.275.6"></span>ἐκπνοὴν θερμοῦ καὶ ζέοντος πνεύματος· ἐπὶ δὲ τῇ τῇς δυνάμεως
<span class="lb" data-page="8.275" data-line="7" id="l8.275.7"></span>ἀῤῥωστίᾳ, χωρὶς ἐκφυσήσεως τῆς διὰ στόματος, ἡ διὰ
<span class="lb" data-page="8.275" data-line="8" id="l8.275.8"></span>τῆς ῥινὸς μόνης ἔξοδος γίνεται τοῦ πνεύματος, ἥτις ῥὶς καὶ
<span class="lb" data-page="8.275" data-line="9" id="l8.275.9"></span>κατὰ τὰς εἰσπνοὰς ἐναργῶς ἔχει προστελλόμενα τὰ πτερύγια,
<span class="lb" data-page="8.275" data-line="10" id="l8.275.10"></span>σημεῖον καὶ τοῦτο μέγα δυνάμεως ἀῤῥωστούσης. ἐπὶ δὲ
<span class="lb" data-page="8.275" data-line="11" id="l8.275.11"></span>ταῖς στενοχωρίαις τῶν ἀναπνευστικῶν ὀργάνων ὅλος μὲν ὁ
<span class="lb" data-page="8.275" data-line="12" id="l8.275.12"></span>θώραξ ἐπὶ πλεῖστον διαστέλλεται ταχέως καὶ πυκνῶς, τὴν
<span class="lb" data-page="8.275" data-line="13" id="l8.275.13"></span>δὲ ἐκπνοὴν χωρὶς ἐκφυσήσεως οἱ κάμνοντες οὕτως ἴσχουσιν.
<span class="lb" data-page="8.275" data-line="14" id="l8.275.14"></span>ὅταν δ’ ἐς ταὐτὸν ἀφίκηται θερμασία τε καὶ στενοχωρία τῶν
<span class="lb" data-page="8.275" data-line="15" id="l8.275.15"></span>ἀναπνευστικῶν ὀργάνων, ὥσπερ ἐν περιπνευμονίαις, οὐδ’ ἡ
<span class="lb" data-page="8.275" data-line="16" id="l8.275.16"></span>μεγίστη καὶ πυκνοτάτη καὶ ταχίστη τούτοις αὐτάρκης ἀναπνοὴ,
<span class="lb" data-page="8.275" data-line="17" id="l8.275.17"></span>καὶ διὰ τοῦτο καὶ ἀνακαθίζουσιν, αἰσθανόμενοι τοῦ
<span class="lb" data-page="8.275" data-line="18" id="l8.275.18"></span>θώρακος ὅλου διϊσταμένου ῥᾷον οὕτως· κατακειμένων μὲν ﻿
<span class="pb" data-page="8.276" id="p8.276"></span>
<span class="lb" data-page="8.276" data-line="1" id="l8.276.1"></span>γὰρ αὐτῶν, εἰς ἑαυτὸν συμπίπτει, καταφερομένων τῶν κατὰ
<span class="lb" data-page="8.276" data-line="2" id="l8.276.2"></span>τὰ στήθη μερῶν ἐπὶ τὴν ῥάχιν, ἀναταθείσης δὲ ταύτης ὀρθῆς,
<span class="lb" data-page="8.276" data-line="3" id="l8.276.3"></span>συναναφέρεται καὶ ὁ θώραξ ταύτῃ, μηκέτι βαρύνων ἑαυτόν.
<span class="lb" data-page="8.276" data-line="4" id="l8.276.4"></span>ὁμοίως τούτοις ἀναπνέουσι καὶ οἱ τὰς τραχείας ἀρτηρίας τοῦ
<span class="lb" data-page="8.276" data-line="5" id="l8.276.5"></span>πνεύμονος ὑπὸ πολλοῦ κατάῤῥου πληρωθέντες, ἤ τινος ἐκ
<span class="lb" data-page="8.276" data-line="6" id="l8.276.6"></span>τῶν πλησίων χωρίων εἰς αὐτὰς γενομένου ῥεύματος, ἑνὶ μόνῳ
<span class="lb" data-page="8.276" data-line="7" id="l8.276.7"></span>διαλλάττοντες, τῷ μήτ’ ἐκφυσᾷν μήτ’ ἐκπνεῖν θερμόν.
<span class="lb" data-page="8.276" data-line="8" id="l8.276.8"></span>ὡσαύτως δὲ καὶ ὅσοις ἐν τῷ μεταξὺ θώρακός τε καὶ πνεύμονος
<span class="lb" data-page="8.276" data-line="9" id="l8.276.9"></span>ἤθροισται πῦον δαψιλὲς, οὓς ὀνομάζουσιν ἐμπύους, ὅλον
<span class="lb" data-page="8.276" data-line="10" id="l8.276.10"></span>ἐξαίρουσι τὸν θώρακα, θερμὸν δ’ οὐκ ἐκπνέουσιν οὐδ’ ἐκφυσῶσι,
<span class="lb" data-page="8.276" data-line="11" id="l8.276.11"></span>πλὴν εἰ μὴ πυρετὸς αὐτοῖς προσέλθῃ διακαής· ἀλλ’
<span class="lb" data-page="8.276" data-line="12" id="l8.276.12"></span>οὗτοί γε τάχιστα πνίγονται, διά τε τὸ πάθος αὐτὸ καὶ ὅτι
<span class="lb" data-page="8.276" data-line="13" id="l8.276.13"></span>προκέκμηκεν ἡ δύναμις ἐξ ἀνάγκης ἅπασι τοῖς ἐμπύοις, οὐκ
<span class="lb" data-page="8.276" data-line="14" id="l8.276.14"></span>ἐξ ἀνάγκης προκεκμηκυῖα τοῖς τὸν πνεύμονα ῥεύμασι, ἢ πεπεριπνευμονίαιςριπευμονίαις,
<span class="lb" data-page="8.276" data-line="15" id="l8.276.15"></span>ἢ ἄσθμασιν, ἀλλὰ τοὐναντίον ἰσχυρὰ καὶ ἀκμαία
<span class="lb" data-page="8.276" data-line="16" id="l8.276.16"></span>καθεστηκυῖα κᾀν τοῖς ἀσθματικοῖς παθήμασι, γλίσχρων καὶ
<span class="lb" data-page="8.276" data-line="17" id="l8.276.17"></span>παχέων ὑγρῶν ἐμπεπλασμένων τῷ πνεύμονι. κᾂν εἰ φῦμα
<span class="lb" data-page="8.276" data-line="18" id="l8.276.18"></span>δύσπεπτον ἐν αὐτῷ συσταίη ποτὲ, συμβαίνει μεγίστην μὲν
<span class="pb" data-page="8.277" id="p8.277"></span>
<span class="lb" data-page="8.277" data-line="1" id="l8.277.1"></span>ἴσχειν διαστολὴν τὸν θώρακ, οὐ πολὺν δὲ εἰσπνεῖσθαι τὸν
<span class="lb" data-page="8.277" data-line="2" id="l8.277.2"></span>ἀέρα, καὶ διὰ τοῦτο συνεχῶς ἀναπνεῖν ἀναγκάζεσθαι χωρὶς
<span class="lb" data-page="8.277" data-line="3" id="l8.277.3"></span>ἐκφυσήσεως· ἴδιον γὰρ τοῦτο θερμασίας πολλῆς. <span class="milestone ed2page" data-n="7.472" data-unit="ed2page" id="ed2page.7.472"></span>καθ’
<span class="lb" data-page="8.277" data-line="4" id="l8.277.4"></span>ἕτερον δὲ τρόπον ἐς ταὐτὸν εἶδος ἀφικνοῦνται δυσπνοίας οἱ
<span class="lb" data-page="8.277" data-line="5" id="l8.277.5"></span>κυναγχικοὶ, στενοχωρίας οὔσης οὐκ ἐν ταῖς ὑποδεχομέναις
<span class="lb" data-page="8.277" data-line="6" id="l8.277.6"></span>κοιλότησι τὴν εἰσπνοὴν, ἀλλ’ ἐν ταῖς παραπεμπούσαις. ἐφ’
<span class="lb" data-page="8.277" data-line="7" id="l8.277.7"></span>ὧν δ’ ἀπόστημα καὶ φλεγμονὴ καὶ πλῆθος ὑγρῶν ἐστιν ἢ ἐν
<span class="lb" data-page="8.277" data-line="8" id="l8.277.8"></span>τοῖς κενοῖς τοῦ θώρακος, ἢ κατὰ τὸν πνεύμονα, μενόντων
<span class="lb" data-page="8.277" data-line="9" id="l8.277.9"></span>ἀφράκτων τοῦ λάρυγγός τε καὶ τῆς τραγείας ἀρτηρίας, ἐν
<span class="lb" data-page="8.277" data-line="10" id="l8.277.10"></span>ταῖς ὑποδεχομέναις δηλονότι κοιλότησι τὸν εἰσπνεόμενον ἀέρα
<span class="lb" data-page="8.277" data-line="11" id="l8.277.11"></span>στενοχωρίας γενομένης, ἐξ ἀνάγκης ἀκολουθεῖ μεγάλην μὲν
<span class="lb" data-page="8.277" data-line="12" id="l8.277.12"></span>διαστολὴν γίνεσθαι τοῦ θώρακος, ὀλίγον δ’ ἕλκεσθαι τὸ
<span class="lb" data-page="8.277" data-line="13" id="l8.277.13"></span>πνεῦμα, καὶ διὰ τοῦτ’ ἀναγκάζεσθαι τὸν κάμνοντα ταχέως
<span class="lb" data-page="8.277" data-line="14" id="l8.277.14"></span>τε καὶ πυκνῶς ἀναπνεῖν. πρὸ πάντων γὰρ ὑμᾶς μεμνῆσθαι
<span class="lb" data-page="8.277" data-line="15" id="l8.277.15"></span>βούλομαι τῆς κατὰ τὴν μεγάλην ἀναπνοὴν διαφορᾶς διττῶς
<span class="lb" data-page="8.277" data-line="16" id="l8.277.16"></span>γινομένης, ποτὲ μὲν τῷ μεγέθει τῆς διαστολῆς τοῦ θώρακος,
<span class="lb" data-page="8.277" data-line="17" id="l8.277.17"></span>ποτὲ δὲ τῷ πλήθει τῆς εἰσπνεομένης οὐσίας τοῦ πνεύματος.
<span class="lb" data-page="8.277" data-line="18" id="l8.277.18"></span>ἰστέον δ’ ὅτι τῶν τοιούτων ὑμᾶς ἀναμιμνήσκω πολλάκις, ὅσα
<span class="pb" data-page="8.278" id="p8.278"></span>
<span class="lb" data-page="8.278" data-line="1" id="l8.278.1"></span>παραλέλειπται τοῖς πρὸ ἐμοῦ· τὰ γὰρ ὑπὸ τῶν ἔμπροσθεν
<span class="lb" data-page="8.278" data-line="2" id="l8.278.2"></span>εἰρημένα, διὰ τὸ πολλοὺς εἶναι τοὺς εἰπόντας αὐτὰ, πρόχειρον
<span class="lb" data-page="8.278" data-line="3" id="l8.278.3"></span>ἔχει τὴν μνήμην· ὅσα δὲ μήθ’ ὑφ’ Ἱπποκράτους διωρίσθη
<span class="lb" data-page="8.278" data-line="4" id="l8.278.4"></span>τοῦ κάλλιστα περὶ δυσπνοίας γράψαντος, ἄλλός τ’ οὐδεὶς τῶν
<span class="lb" data-page="8.278" data-line="5" id="l8.278.5"></span>μετ’ αὐτὸν ἐξειργάσατο καὶ διωρίσατο τὰ λείποντα, διὰ τοῦτ’
<span class="lb" data-page="8.278" data-line="6" id="l8.278.6"></span>ἀναγκαῖόν μοι γίνεται πολλάκις ἀναμιμνήσκειν αὐτῶν. ὅσοι
<span class="lb" data-page="8.278" data-line="7" id="l8.278.7"></span>μὲν οὖν ἄνευ φλεγμονῆς, ἤ τινος ὅλως ὄγκου παρὰ φύσιν, ἢ
<span class="lb" data-page="8.278" data-line="8" id="l8.278.8"></span>στενοχωρίας ἐν τοῖς ἀναπνευστικοῖς ὀργάνοις, δυσπνοοῦσιν
<span class="lb" data-page="8.278" data-line="9" id="l8.278.9"></span>ἐν πυρετοῖς καυσώδεσι, τούτοις ἀνάλογον τῷ μεγέθει τῆς διαστολῆς
<span class="lb" data-page="8.278" data-line="10" id="l8.278.10"></span>τοῦ θώρακος αὐξάνεται τὸ πλῆθος τῆς εἰσπνεομένης
<span class="lb" data-page="8.278" data-line="11" id="l8.278.11"></span>οὐσίας τοῦ πνεύματος· ἐφ’ ὧν δ’ ὄγκος ἢ στενοχωρία τίς
<span class="lb" data-page="8.278" data-line="12" id="l8.278.12"></span>ἐστιν ἐν τοῖς ἀναπνευστικοῖς ἄνευ θερμασίας φλογώδους, ἡ
<span class="lb" data-page="8.278" data-line="13" id="l8.278.13"></span>μὲν διαστολὴ τοῦ θώρακος μεγίστη γίνεται, τὸ δ’ εἰσπνεόμενον
<span class="lb" data-page="8.278" data-line="14" id="l8.278.14"></span>οὐ μόνον ἀπολείπεται τῆς κατὰ τὴν διαστολὴν ἀναλογίας,
<span class="lb" data-page="8.278" data-line="15" id="l8.278.15"></span>ἀλλὰ καὶ τοῦ κατὰ φύσιν ἔλαττον εἰσπνεῖται. χωρὶς δὲ διορισμοῦ
<span class="lb" data-page="8.278" data-line="16" id="l8.278.16"></span>μίαν ἐνδείκνυται διάθεσιν ἡ μεγάλη διαστολὴ τοῦ θώρακος
<span class="lb" data-page="8.278" data-line="17" id="l8.278.17"></span>ἀραιότητα προσλαβοῦσα. προσέχειν δ’ ὑμᾶς χρὴ κᾀνταῦθα,
<span class="lb" data-page="8.278" data-line="18" id="l8.278.18"></span>μή ποτ’ ἐξαπατηθῆτε, τὴν ἁπάντων τῶν μυῶν
<span class="pb" data-page="8.279" id="p8.279"></span>
<span class="lb" data-page="8.279" data-line="1" id="l8.279.1"></span>ἐνεργούντων γινομένην ἀναπνοὴν, ὅτ’ ἂν ἐπ’ ἀῤῥωστίᾳ δυνάμεως
<span class="lb" data-page="8.279" data-line="2" id="l8.279.2"></span>γίνηται, τὴν αὐτὴν ἡγεῖσθαι τῇ μεγάλῃ· βουληθεὶς γὰρ
<span class="lb" data-page="8.279" data-line="3" id="l8.279.3"></span>αὐτὴν ἐγὼ σαφῶς ἑρμηνεῦσαί ποτε, μετέωρον ἐκάλεσα· παρέστη
<span class="lb" data-page="8.279" data-line="4" id="l8.279.4"></span>δέ μοι τηνικαῦτα ἐννοῆσαι τὸν Ἱπποκράτην μετέωρον
<span class="lb" data-page="8.279" data-line="5" id="l8.279.5"></span>ὀνομάζειν πνεῦμα τὸ τοῖς μετεώροις μέρεσι τοῦ θώρακος εἰσπνεόμενον,
<span class="lb" data-page="8.279" data-line="6" id="l8.279.6"></span>ὥσπερ ὅτ’ ἂν εἴπῃ, μέγα δὲ ἀναπνεόμενον καὶ διὰ
<span class="lb" data-page="8.279" data-line="7" id="l8.279.7"></span>πολλοῦ χρόνου, παραφροσύνην σημαίνει· εὔδηλός ἐστι μέγα
<span class="lb" data-page="8.279" data-line="8" id="l8.279.8"></span>λέγων τὸ πολὺ, διττῶς γίνεσθαι δυνάμενον, ἄνευ τε τῆς τῶν
<span class="lb" data-page="8.279" data-line="9" id="l8.279.9"></span>μετεώρων μυῶν ἐνεργείας καὶ σὺν αὐτῇ· πολλάκις γὰρ ἥ τε
<span class="lb" data-page="8.279" data-line="10" id="l8.279.10"></span>τῶν μεσοπλευρίων μυῶν ἐνέργεια καὶ ἡ τῶν φρενῶν, ἐπιπλεῖστον
<span class="lb" data-page="8.279" data-line="11" id="l8.279.11"></span>διαστέλλουσαι τὸν θώρακα, τῶν ὑψηλῶν μυῶν οὐ
<span class="lb" data-page="8.279" data-line="12" id="l8.279.12"></span>χρῄζουσιν εἰς τὴν τοῦ πολλοῦ πνεύματος εἰσπνοήν. ὅτι δὲ τὸ
<span class="lb" data-page="8.279" data-line="13" id="l8.279.13"></span>τοιοῦτον εἶδος τῆς διαστολῆς ἐνδείκνυται παραφροσύνην, ἐν
<span class="lb" data-page="8.279" data-line="14" id="l8.279.14"></span>τοῖς περὶ δυσπνοίας ὑπομνήμασι <span class="milestone ed1page" data-n="3.293" data-unit="ed1page" id="ed1page.3.293"></span>δέδεικται, καθ’ ἃ καὶ
<span class="lb" data-page="8.279" data-line="15" id="l8.279.15"></span>τῶν ἄλλων ἁπασῶν δυσπνοιῶν αἱ διαθέσεις ἐῤῥέθησαν. ἀλλὰ
<span class="lb" data-page="8.279" data-line="16" id="l8.279.16"></span>νῦν γε καθάπερ τῶν ἄλλων παθῶν, ὅσα προείρηται δι’ ἑτέρων
<span class="lb" data-page="8.279" data-line="17" id="l8.279.17"></span>πραγματειῶν, οἷον ἐπιτομή τις ἐνταυθοῖ λέγεται, κατὰ
<span class="lb" data-page="8.279" data-line="18" id="l8.279.18"></span>τὸν αὐτὸν τρόπον καὶ περὶ τῆς ἐν ταῖς δυσπνοίαις διαφορᾶς
<span class="pb" data-page="8.280" id="p8.280"></span>
<span class="lb" data-page="8.280" data-line="1" id="l8.280.1"></span>τὰ μὲν εἴρηται μέχρι δεῦρο, τὰ δ’ εἰρήσεται κατὰ τὸν ἐφεξῆς
<span class="lb" data-page="8.280" data-line="2" id="l8.280.2"></span>λόγον· ὡς γὰρ ἐπὶ τῆς μεγάλης ἀναπνοῆς ἡ μέν τίς ἐστι
<span class="lb" data-page="8.280" data-line="3" id="l8.280.3"></span>πυκνὴ, διαφορὰς ἔχουσα πλείους, ἄλλην ἄλλης διαθέσεως
<span class="lb" data-page="8.280" data-line="4" id="l8.280.4"></span>ἐνδεικτικὴν, ἡ δέ τις ἀραιὰ, μίαν ἐνδεικνυμένη διάθεσιν,
<span class="lb" data-page="8.280" data-line="5" id="l8.280.5"></span><span class="milestone ed2page" data-n="7.473" data-unit="ed2page" id="ed2page.7.473"></span>οὕτως ἐπὶ τῆς μικρᾶς ἡ μὲν ἀραιὰ ψύξιν ἐνδείκνυται
<span class="lb" data-page="8.280" data-line="6" id="l8.280.6"></span>τῶν ἀναπνευστικῶν ὀργάνων, ἡ πυκνὴ δὲ πόνον οὐ μόνον
<span class="lb" data-page="8.280" data-line="7" id="l8.280.7"></span>τῶν ἀναπνευστικῶν, ἀλλὰ καὶ τῶν συγκινουμένων αὐτοῖς,
<span class="lb" data-page="8.280" data-line="8" id="l8.280.8"></span>ἥπατος δηλονότι, καὶ γαστρὸς, καὶ σπληνὸς, καὶ στομάχου.
<span class="lb" data-page="8.280" data-line="9" id="l8.280.9"></span>πλεόνων δ’ οὐσῶν διαθέσεων, αἷς ἕπεται πόνος ἐν τῷ κινεῖσθαι
<span class="lb" data-page="8.280" data-line="10" id="l8.280.10"></span>σφοδρότερον, ἐπισκεπτέον τε καὶ διοριστέον ἐκ τῶν ἄλλων
<span class="lb" data-page="8.280" data-line="11" id="l8.280.11"></span>σημείων, εἴτε φλεγμονή τίς ἐστιν, εἴτ’ ἐρυσίπελας, εἴθ’
<span class="lb" data-page="8.280" data-line="12" id="l8.280.12"></span>ἕλκος, εἴτ’ ἀπόστημα, τὸ τὴν ὀδύνην ἐργαζόμενον. ἐμάθετε
<span class="lb" data-page="8.280" data-line="13" id="l8.280.13"></span>δ’ ὅτι καὶ δυσκρασίαις ἀνωμάλοις ἀλγήματα πολλάκις ἐπιγίγνεται,
<span class="lb" data-page="8.280" data-line="14" id="l8.280.14"></span>καὶ πνεύματος ἀπέπτου τε καὶ φυσώδους πλήθει,
<span class="lb" data-page="8.280" data-line="15" id="l8.280.15"></span>ποτὲ μὲν αὐτῷ τῷ στέγεσθαι κατά τι διατείνοντος τὰ περιέχοντα,
<span class="lb" data-page="8.280" data-line="16" id="l8.280.16"></span>ποτὲ δὲ βιαίως διεξιόντος. ὁμοίως δὲ καὶ χυμοῦ πλήθει
<span class="lb" data-page="8.280" data-line="17" id="l8.280.17"></span>θερμοῦ καὶ δριμέος, ἢ ψυχροῦ καὶ γλίσχρου, στεγομένου ﻿
<span class="pb" data-page="8.281" id="p8.281"></span>
<span class="lb" data-page="8.281" data-line="1" id="l8.281.1"></span>τε κατά τι καὶ μὴ διεξιόντος, ὀδύναι γίνονται· μειζόνως μὲν
<span class="lb" data-page="8.281" data-line="2" id="l8.281.2"></span>πεπονθότων τῶν ὀργάνων, ἐν οἷς περιέχεται ταῦτα, κᾂν μὴ
<span class="lb" data-page="8.281" data-line="3" id="l8.281.3"></span>κινῆται· βραχέως δ’, ὅταν κινῆται. εἴρηται δ’ ἐν τοῖς περὶ
<span class="lb" data-page="8.281" data-line="4" id="l8.281.4"></span>δυσπνοίας ἡ αἰτία, δι’ ἣν τοῦ μικροῦ πνεύματος τὸ μὲν
<span class="lb" data-page="8.281" data-line="5" id="l8.281.5"></span>πυκνὸν πνεῦμα πόνον σημαίνει τῶν κινουμένων ὀργάνων ἐν
<span class="lb" data-page="8.281" data-line="6" id="l8.281.6"></span>ταῖς ἀναπνοαῖς, τὸ δ’ ἀραιὸν ἰσχυρὰν ψύξιν αὐτῶν μόνον
<span class="lb" data-page="8.281" data-line="7" id="l8.281.7"></span>τῶν ἀναπνευστικῶν, καὶ τούτων μάλιστα πνεύμονος καὶ καρδίας.
<span class="lb" data-page="8.281" data-line="8" id="l8.281.8"></span>ἔστι δὲ καὶ ἄλλό τι δυσπνοίας εἶδος, οἷον ἐγκοπτομένης
<span class="lb" data-page="8.281" data-line="9" id="l8.281.9"></span>τῆς ἐνεργείας τοῦ θώρακος ἡσυχίᾳ βραχείᾳ, ποτὲ μὲν
<span class="lb" data-page="8.281" data-line="10" id="l8.281.10"></span>ἐν ταῖς εἰσπνοαῖς, ποτὲ δὲ ἐν ταῖς ἐκπνοαῖς, ἤτοι γ’ ἐν σπασμώδει
<span class="lb" data-page="8.281" data-line="11" id="l8.281.11"></span>διαθέσει τῶν τοῦ θώρακος μυῶν γινομένου τοῦ τοιούτου
<span class="lb" data-page="8.281" data-line="12" id="l8.281.12"></span>συμπτώματος, ἢ διὰ πλῆθος θερμασίας, εἰσπνεῖν, ἢ ἐκπνεῖν
<span class="lb" data-page="8.281" data-line="13" id="l8.281.13"></span>ἀναγκαζομένου συνεχέστερον τοῦ κάμνοντος. καὶ μέντοι
<span class="lb" data-page="8.281" data-line="14" id="l8.281.14"></span>καὶ ἄλλό τι πάθος ἀναπνοῆς ἔστι, ἣν ἄπνοιαν ὀνομάζουσιν,
<span class="lb" data-page="8.281" data-line="15" id="l8.281.15"></span>ὡς μὲν πρὸς τὴν ὄψιν μηδ’ ὅλως γιγνομένης, ὡς δὲ πρὸς τὴν
<span class="lb" data-page="8.281" data-line="16" id="l8.281.16"></span>φύσιν ἀπιστουμένης μὴ γίνεσθαι· δοκεῖ γὰρ ἀδύνατον μὲν
<span class="lb" data-page="8.281" data-line="17" id="l8.281.17"></span>εἶναι, στερηθὲν ἀκριβῶς ὅλης τῆς ἀναπνοῆς τὸ ζῶον ἔτι
<span class="lb" data-page="8.281" data-line="18" id="l8.281.18"></span>διασώζεσθαι, φαίνεται δὲ καὶ τὰ φωλεύοντα μηδ’ ὅλως
<span class="pb" data-page="8.282" id="p8.282"></span>
<span class="lb" data-page="8.282" data-line="1" id="l8.282.1"></span>κινοῦντα τὸν θώρακα. δυοῖν οὖν θάτερον, ἢ βραχεῖαν οὕτω
<span class="lb" data-page="8.282" data-line="2" id="l8.282.2"></span>γίνεσθαι τὴν ἀναπνοὴν ὑποληπτέον, ὡς λανθάνειν τὴν αἴσθησιν,
<span class="lb" data-page="8.282" data-line="3" id="l8.282.3"></span>ἢ μηδ’ ὅλως δεῖσθαι τηνικαῦτα τὸ ζῶον ἀναπνοῆς,
<span class="lb" data-page="8.282" data-line="4" id="l8.282.4"></span>ἀλλ’ ἀρκεῖσθαι τῇ καθ’ ὅλον τὸ σῶμα διαπνοῇ· γίνεται γὰρ
<span class="lb" data-page="8.282" data-line="5" id="l8.282.5"></span>αὕτη μὲν ὑπὸ τῆς καρδίας διὰ τῶν ἀρτηριῶν, ἡ δ’ ἀναπνοὴ
<span class="lb" data-page="8.282" data-line="6" id="l8.282.6"></span>διὰ τοῦ θώρακος ὑπὸ τοῦ ἐγκεφάλου. ἥτις δ’ ἂν ἡ διάθεσις
<span class="lb" data-page="8.282" data-line="7" id="l8.282.7"></span>εἴη ἡ τὴν ἄπνοιαν ἐργαζομένη, κοινὴ φαίνεται εἶναι πάντων
<span class="lb" data-page="8.282" data-line="8" id="l8.282.8"></span>τῶν τοῦ ζώου μορίων, ὡς ἐν ἀποπληξίαις καὶ κάροις, ἐπιληψίαις
<span class="lb" data-page="8.282" data-line="9" id="l8.282.9"></span>τε καὶ καταλήψεσιν· ἐν τούτοις γὰρ ἅπασιν οὐδὲν
<span class="lb" data-page="8.282" data-line="10" id="l8.282.10"></span>ἴδιον ἐξαίρετον πάθημά ἐστι τῶν ἀναπνευστικῶν ὀργάνων, οὐ
<span class="lb" data-page="8.282" data-line="11" id="l8.282.11"></span>μᾶλλον ἢ τῶν φωνητικῶν, ἢ διαλεκτικῶν, ἢ βαδιστικῶν·
<span class="lb" data-page="8.282" data-line="12" id="l8.282.12"></span>ἀλλὰ τῆς ἀρχῆς πασχούσης, ἅπαντα συμπάσχειν ἀναγκαῖον,
<span class="lb" data-page="8.282" data-line="13" id="l8.282.13"></span>ὅσοις παρ’ ἐκείνης ἐχορηγεῖτο τὰ τῶν διοικουσῶν αὐτὰ δυνάμεων.
<span class="lb" data-page="8.282" data-line="14" id="l8.282.14"></span>εἴρηται δὲ ἡμῖν ἰδίᾳ περὶ ἀπνοίας καθ’ αὑτὴν, ὥστε
<span class="lb" data-page="8.282" data-line="15" id="l8.282.15"></span>νῦν ἤδη μεταβαίνειν ἐφ’ ἕτερόν τι καιρός.
</p>
          </article>

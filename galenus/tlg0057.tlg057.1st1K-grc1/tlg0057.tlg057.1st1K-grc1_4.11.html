<article xmlns="http://www.w3.org/1999/xhtml" id="urn:cts:greekLit:tlg0057.tlg057.1st1K-grc1:4.11">
<span class="pb page1" data-page="8.282" id="p8.282"></span>
<span class="milestone ed1page page1" data-n="3.293" data-unit="ed1page" id="ed1page.3.293"></span>
<span class="milestone ed2page page1" data-n="7.473" data-unit="ed2page" id="ed2page.7.473"></span>
            <p>
<span class="lb" data-page="8.282" data-line="16" id="l8.282.16"></span>Διττῆς δὲ οὔσης ὁδοῦ τοῖς γυμναζομένοις περὶ
<span class="lb" data-page="8.282" data-line="17" id="l8.282.17"></span>τὰς διαγνώσεις τῶν πεπονθότων τόπων, ἑτέρας μὲν ἀπὸ τῶν
<span class="pb" data-page="8.283" id="p8.283"></span>
<span class="lb" data-page="8.283" data-line="1" id="l8.283.1"></span><span class="milestone ed2page" data-n="7.474" data-unit="ed2page" id="ed2page.7.474"></span>φαινομένων συμπτωμάτων, ἑτέρας δ’ ἀπὸ τῶν τοῦ σώματος
<span class="lb" data-page="8.283" data-line="2" id="l8.283.2"></span>μορίων, ἐὰν κατ’ ἀμφοτέρας τις γυμνάζηται, δὶς μὲν
<span class="lb" data-page="8.283" data-line="3" id="l8.283.3"></span>ἐρεῖ τὰ αὐτὰ, καθ’ ἕτερον δὲ καὶ ἕτερον τρόπον. οἷον εὐθέως
<span class="lb" data-page="8.283" data-line="4" id="l8.283.4"></span>ἐπὶ τῶν τοῦ πνεύμονος παθῶν εἴρηται μέν τι κᾀν τῷ
<span class="lb" data-page="8.283" data-line="5" id="l8.283.5"></span>περὶ τῶν ἀλγημάτων λόγῳ, λέλεκται δὲ κᾀν τῷ περὶ αἵματος
<span class="lb" data-page="8.283" data-line="6" id="l8.283.6"></span>ἀναγωγῆς, ὥσπερ κᾀν τῷ περὶ δυσπνοίας, εἰρήσεται δὲ καὶ
<span class="lb" data-page="8.283" data-line="7" id="l8.283.7"></span>νῦν. ἄλγημα μὲν γὰρ αὐτῷ βίαιον οὐδέποτε συμπίπτει, βάρους
<span class="lb" data-page="8.283" data-line="8" id="l8.283.8"></span>δ’ αἴσθησις γίνεται, καί τινος ἐνίοτε τάσεως εἰς τὸ στέρνον
<span class="lb" data-page="8.283" data-line="9" id="l8.283.9"></span>ἢ τὴν ῥάχιν διηκούσης· ἐνταῦθα γὰρ οἱ περιέχοντες αὐτὸν
<span class="lb" data-page="8.283" data-line="10" id="l8.283.10"></span>ὑμένες ἀνήρτηνται. καὶ μέν γε καὶ στενοχωρίας αἰσθάνονται
<span class="lb" data-page="8.283" data-line="11" id="l8.283.11"></span>πολλάκις οἱ κάμνοντες, καὶ διὰ τοῦτ’ ἀναπνέουσι πυκνὸν καὶ
<span class="lb" data-page="8.283" data-line="12" id="l8.283.12"></span>ταχὺ, διαστέλλοντες μὲν ἐπὶ πολὺ τὸν θώρακα, πολὺν δ’ οὐκ
<span class="lb" data-page="8.283" data-line="13" id="l8.283.13"></span>εἰσπνέοντες ἀέρα. χωρὶς μὲν οὖν πυρετοῦ ταῦτα γινόμενα,
<span class="lb" data-page="8.283" data-line="14" id="l8.283.14"></span>φύματα, ἢ γλίσχρων, ἢ παχέων χυμῶν, ἤ τινων ἄλλων πολλῶν
<span class="lb" data-page="8.283" data-line="15" id="l8.283.15"></span>ἐν αὐτῷ πλῆθος ὑπάρχειν, ἢ περικεχύσθαι τι πῦον, ἤ τινα
<span class="lb" data-page="8.283" data-line="16" id="l8.283.16"></span>χυμὸν ἄλλον ἢ γλίσχρον, ἢ παχὺν, ἢ πολὺν, ἐνδείκνυται·
<span class="lb" data-page="8.283" data-line="17" id="l8.283.17"></span>διορισθήσεται δ’ ἀλλήλων ταῦτα τοῖς προηγησαμένοις συμπτώμασιν.
<span class="lb" data-page="8.283" data-line="18" id="l8.283.18"></span>ἐὰν μὲν γὰρ ὑγιαίνων τε καὶ τὰ συνήθη πράττων,
<span class="pb" data-page="8.284" id="p8.284"></span>
<span class="lb" data-page="8.284" data-line="1" id="l8.284.1"></span>οὕτως ἄρξηται δυσπνοεῖν, αὐξάνηταί τε τὸ σύμπτωμα αὐτῷ
<span class="lb" data-page="8.284" data-line="2" id="l8.284.2"></span>χωρὶς τοῦ κερχνῶδές τι κατὰ τὴν ἀναπνοὴν ἐμφαίνεσθαι, φύματος
<span class="lb" data-page="8.284" data-line="3" id="l8.284.3"></span>ἀπέπτου γένεσιν ἐπισκοπεῖσθαι χρή· κερχνῶδες δέ τι
<span class="lb" data-page="8.284" data-line="4" id="l8.284.4"></span>τῆς ἀναπνοῆς ψοφούσης, ὑγρῶν γλίσχρων ἢ παχέων πλῆθος
<span class="lb" data-page="8.284" data-line="5" id="l8.284.5"></span>ἐμπεπλασμένων δυσαπολύτως τοῖς βρογχίοις τοῦ πνεύμονος
<span class="lb" data-page="8.284" data-line="6" id="l8.284.6"></span>ἐνοχλεῖν δηλοῦται· ἐὰν δὲ ἐξαίφνης ἐπὶ στενοχωρίας αἰσθήσει
<span class="lb" data-page="8.284" data-line="7" id="l8.284.7"></span>δυσπνοῶσι, ῥεύματος εἰς τὸν πνεύμονα κατασκήψαντος, ἤτοι
<span class="lb" data-page="8.284" data-line="8" id="l8.284.8"></span>γ’ ἐκ κεφαλῆς, ἢ ἐκ τῶν γειτνιώντων χωρίων, ἔνδειξίς σοι γινέσθω.
<span class="lb" data-page="8.284" data-line="9" id="l8.284.9"></span>ὅταν δ’ ἤτοι γλίσχρων ὑγρῶν ἢ παχέων ἢ πολλῶν
<span class="lb" data-page="8.284" data-line="10" id="l8.284.10"></span>ἐπιῤῥυέντων τῷ πνεύμονι, δυσπνοεῖν εἴπω τὸν ἄνθρωπον,
<span class="lb" data-page="8.284" data-line="11" id="l8.284.11"></span>ἐν τοῖς βρογχίοις τὰ τοιαῦτα περιέχεσθαι νόει· κατασχιζομένης
<span class="lb" data-page="8.284" data-line="12" id="l8.284.12"></span>γὰρ εἰς ὅλον τὸ σπλάγχνον, ὥσπερ τῆς λείας ἀρτηρίας,
<span class="lb" data-page="8.284" data-line="13" id="l8.284.13"></span>οὕτω καὶ τῆς τραχείας, ἡ τῶν βρογχίων οὐσία καθ’ ὅλον
<span class="lb" data-page="8.284" data-line="14" id="l8.284.14"></span>ἐστὶ τὸν πνεύμονα· βρογχία δὲ καλοῦσιν οἱ ἀνατομικοὶ τοὺς
<span class="lb" data-page="8.284" data-line="15" id="l8.284.15"></span>χόνδρους τῆς τραχείας ἀρτηρίας, σιγμοειδεῖς ὑπάρχοντας τῷ
<span class="lb" data-page="8.284" data-line="16" id="l8.284.16"></span>σχήματι. προηγησαμένης δὲ πλευρίτιδος, εἶτα τοῦ μὲν σφοδροῦ
<span class="lb" data-page="8.284" data-line="17" id="l8.284.17"></span>τῶν πυρετῶν παυσαμένου, βάρους δ’ αἰσθήσεως ὑπολειπομένης
<span class="lb" data-page="8.284" data-line="18" id="l8.284.18"></span>ἔνδον τῶν πλευρῶν ἐν τῷ βάθει τοῦ θώρακος,
<span class="pb" data-page="8.285" id="p8.285"></span>
<span class="lb" data-page="8.285" data-line="1" id="l8.285.1"></span>ἅμα τῷ καὶ μεταῤῥεῖν τι φαίνεσθαι κατὰ τὰς ἀθρόας μεταλλαγὰς
<span class="lb" data-page="8.285" data-line="2" id="l8.285.2"></span>τῆς κατακλίσεως, καὶ μάλισθ’ ὅταν ἀπὸ τῆς ἑτέρας
<span class="lb" data-page="8.285" data-line="3" id="l8.285.3"></span>πλευρᾶς ἐπὶ τὴν ἑτέραν μετασχηματίζωνται, πύου τηνικαῦτα
<span class="lb" data-page="8.285" data-line="4" id="l8.285.4"></span>πλῆθος ἐμφαίνεται, καὶ κλύδωνός γε πολλάκις αἰσθητῶς
<span class="lb" data-page="8.285" data-line="5" id="l8.285.5"></span>ἀκούειν ἐστὶν ἐπ’ αὐτῶν. ἐνδείκνυται δὲ τοῦτο σὺν τοῖς εἰρημένοις
<span class="lb" data-page="8.285" data-line="6" id="l8.285.6"></span>καὶ τὸ μηδὲν ἀξιόλογον ἀναπτύεσθαι, σφοδρᾶς
<span class="lb" data-page="8.285" data-line="7" id="l8.285.7"></span>προηγησαμένης πλευρίτιδος. ἐὰν δὲ ἄλλός τις χυμὸς ὀῤῥώδης
<span class="lb" data-page="8.285" data-line="8" id="l8.285.8"></span>ἢ φλεγματώδης ἐξαίφνης ἄνευ πυρετοῦ ῥυεὶς εἰς τὰ κενὰ τοῦ
<span class="lb" data-page="8.285" data-line="9" id="l8.285.9"></span>θώρακος ἐργάζηται τὴν δύσπνοιαν, ἀναπτύουσιν οὐ παχέα,
<span class="lb" data-page="8.285" data-line="10" id="l8.285.10"></span>κατ’ ἀρχὰς μὲν ὀλίγα σὺν πολλῇ βηχὶ, πεττομένων δὲ αὐτῶν
<span class="lb" data-page="8.285" data-line="11" id="l8.285.11"></span>πλείω καὶ παχύτερα σὺν ἐλάττονι. κατὰ διττὸν γάρ τοι τρόπον
<span class="lb" data-page="8.285" data-line="12" id="l8.285.12"></span>ἐπὶ πολλῇ βηχὶ πτύουσιν ὀλίγα, διὰ πάχος μὲν ἢ γλισχρότητα
<span class="lb" data-page="8.285" data-line="13" id="l8.285.13"></span>χυμῶν ἕτεροι, διὰ λεπτότητα δ’ ἄλλοι· τὸ μὲν γὰρ
<span class="lb" data-page="8.285" data-line="14" id="l8.285.14"></span>λεπτὸν ἀναφερόμενον ὑπὸ τοῦ κατὰ τὴν βῆχα πνεύματος, ἀντικαταῤῥεῖ
<span class="lb" data-page="8.285" data-line="15" id="l8.285.15"></span>περισχιζόμενον αὐτῷ· τὸ δὲ γλίσχρον ἢ πάνυ παχὺ
<span class="lb" data-page="8.285" data-line="16" id="l8.285.16"></span>δυσχερῶς<span class="milestone ed1page" data-n="3.294" data-unit="ed1page" id="ed1page.3.294"></span> ἀναφέρεται, μήτ’ ἀποῤῥυπτόμενον ἑτοίμως τῶν
<span class="lb" data-page="8.285" data-line="17" id="l8.285.17"></span>σωμάτων οἷς ἐμπέπλασται μήθ’ ὑπὸ τῆς τυχούσης βίας τοῦ
<span class="lb" data-page="8.285" data-line="18" id="l8.285.18"></span>πνεύματος ὠθεῖσθαι δυνάμενον· εἰ μὴ γὰρ πολύ τε καὶ σφοδρὸν ﻿
<span class="pb" data-page="8.286" id="p8.286"></span>
<span class="lb" data-page="8.286" data-line="1" id="l8.286.1"></span>ἀναβηττόμενον εἴη τὸ πνεῦμα, συναναφέρειν οὐδὲν ἑαυτῷ
<span class="lb" data-page="8.286" data-line="2" id="l8.286.2"></span>δύναται. ὅσον οὖν δὴ μήθ’ ὑγρὸν ἄγαν ἐστὶ καὶ ὑδατῶδες,
<span class="lb" data-page="8.286" data-line="3" id="l8.286.3"></span>ἀλλὰ μηδὲ παχὺ λίαν ἢ γλίσχρον, <span class="milestone ed2page" data-n="7.475" data-unit="ed2page" id="ed2page.7.475"></span>εὐπετῶς ἀναφέρεται,
<span class="lb" data-page="8.286" data-line="4" id="l8.286.4"></span>καὶ μάλισθ’ ὅταν ἡ δύναμις ἐῤῥωμένη τυγχάνῃ· χωρὶς γὰρ
<span class="lb" data-page="8.286" data-line="5" id="l8.286.5"></span>τοῦ σφοδρὰν γενέσθαι συστολὴν τοῦ θώρακος, οὐχ οἷόν τε
<span class="lb" data-page="8.286" data-line="6" id="l8.286.6"></span>βῆξαι σφοδρῶς· ἄνευ δ’ ἰσχυρᾶς βηχὸς ἀδύνατόν ἐστιν ἀνενεχθῆναι
<span class="lb" data-page="8.286" data-line="7" id="l8.286.7"></span>τοῖς παχέσι καὶ γλίσχροις χυμοῖς. ὅτ’ ἂν δὲ τῇ μετὰ
<span class="lb" data-page="8.286" data-line="8" id="l8.286.8"></span>στενοχωρίας τε καὶ βάρους δυσπνοίᾳ πυρετὸς ὀξὺς συνεισβάλλῃ,
<span class="lb" data-page="8.286" data-line="9" id="l8.286.9"></span>φλεγμονὴ τὸ πάθημά ἐστι τοῦ πνεύμονος· εἰ δ’ ἀφόρητος
<span class="lb" data-page="8.286" data-line="10" id="l8.286.10"></span>μὲν ἡ φλόγωσις εἴη, τοῦ βάρους δὲ καὶ τῆς στενοχωρίας
<span class="lb" data-page="8.286" data-line="11" id="l8.286.11"></span>ἐλάττων αἴσθησις, ἐρυσιπέλατι κάμνει τὸ σπλάγχνον· ἀφωρισμένων
<span class="lb" data-page="8.286" data-line="12" id="l8.286.12"></span>δὲ τῶν ἄκρων, οὐδὲν ἔτι χαλεπὸν, ἤτοιγ’ ἐρυσίπελας
<span class="lb" data-page="8.286" data-line="13" id="l8.286.13"></span>φλεγμονῶδες ἢ φλεγμονὴν ἐρυσιπελατώδη διαγνῶναι.
<span class="lb" data-page="8.286" data-line="14" id="l8.286.14"></span>γίνεται δὲ καὶ ἄλλα πάθη τῷ πνεύμονι χωρὶς ἐπιῤῥοῆς χυμῶν,
<span class="lb" data-page="8.286" data-line="15" id="l8.286.15"></span>κατὰ δυσκρασίαν ἤτοι γ’ ἀνώμαλον ἢ ὁμαλήν. ἡ μὲν οὖν ἀνώμαλος
<span class="lb" data-page="8.286" data-line="16" id="l8.286.16"></span>βῆχα ἐργάζεται· ἡ δ’ ὁμαλὴ μετρία μὲν οὖσα τὸν
<span class="lb" data-page="8.286" data-line="17" id="l8.286.17"></span>ῥυθμὸν τῆς ἀναπνοῆς ὑπαλλάττει, γενομένη δ’ ἰσχυρὰ, θερμότητος
<span class="lb" data-page="8.286" data-line="18" id="l8.286.18"></span>μὲν ἐπικρατούσης, ἐπιθυμίαν ἀέρος καὶ πόματος
<span class="pb" data-page="8.287" id="p8.287"></span>
<span class="lb" data-page="8.287" data-line="1" id="l8.287.1"></span>ἐργάζεται ψυχροῦ, τῷ χρόνῳ δ’ εἰς πυρετὸν τελευτᾷ· τῇ ψυχρᾷ
<span class="lb" data-page="8.287" data-line="2" id="l8.287.2"></span>δὲ δυσκρασίᾳ τἀναντία συμβαίνει, θερμοῦ μὲν ἀέρος,
<span class="lb" data-page="8.287" data-line="3" id="l8.287.3"></span>θερμοῦ δὲ πόματος ἐπιθυμία, μέχρις ἂν εἴη μετρία, μείζονος
<span class="lb" data-page="8.287" data-line="4" id="l8.287.4"></span>δὲ γινομένης, ῥευμάτων ἐμπίπλαται τὸ σπλάγχνον. περὶ δὲ
<span class="lb" data-page="8.287" data-line="5" id="l8.287.5"></span>τῆς κατὰ ῥῆξιν, ἢ διάβρωσιν, ἢ ἀναστόμωσιν, ἐξ αὐτοῦ γενομένης
<span class="lb" data-page="8.287" data-line="6" id="l8.287.6"></span>αἵματος ἀναβήξεως εἴρηται μέν τι καὶ πρόσθεν ἐν
<span class="lb" data-page="8.287" data-line="7" id="l8.287.7"></span>τῷ περὶ τῆς τοῦ αἵματος πτύσεως λόγῳ, λεχθήσεται δὲ καὶ
<span class="lb" data-page="8.287" data-line="8" id="l8.287.8"></span>νῦν ἔτι διὰ βραχέων. αἱ μὲν ῥήξεις αἱ κατ’ αὐτὸν ἔκ τε τοῦ
<span class="lb" data-page="8.287" data-line="9" id="l8.287.9"></span>πολὺ φέρεσθαι τὸ αἷμα γνωρίζονται κᾀκ τοῦ μέγα προηγούμενον
<span class="lb" data-page="8.287" data-line="10" id="l8.287.10"></span>αἴτιον αἰσθητὸν εὐθέως ἐπιγενέσθαι· λέγω δ’ αἴτια
<span class="lb" data-page="8.287" data-line="11" id="l8.287.11"></span>προηγησάμενα τὴν ἐξ ὑψηλοῦ πτῶσιν ἢ κατὰ παλαίστραν, ἢ
<span class="lb" data-page="8.287" data-line="12" id="l8.287.12"></span>ἐν ἄθλοις, ἢ ἑτέρου τινὸς ἐμπεσόντος ἑτέρῳ, καθάπερ γε ἂν
<span class="lb" data-page="8.287" data-line="13" id="l8.287.13"></span>ἐπιπέσῃ τῷ θώρακι βαρὺ σῶμα τῶν ἀψύχων ὁτιοῦν, οἷον
<span class="lb" data-page="8.287" data-line="14" id="l8.287.14"></span>ἤτοι λίθος ἢ ξύλον· ἐνίοις δὲ ὀξυθυμία μετὰ κραυγῆς προηγήσατο,
<span class="lb" data-page="8.287" data-line="15" id="l8.287.15"></span>καί τισιν ἑτέροις ἀγωνιζομένοις κιθαρῳδίαν, ἢ τραγῳδίαν,
<span class="lb" data-page="8.287" data-line="16" id="l8.287.16"></span>ἡ ὀξεῖα καὶ μεγάλη φωνὴ διέῤῥηξεν ἀγγεῖα, καὶ μάλισθ’
<span class="lb" data-page="8.287" data-line="17" id="l8.287.17"></span>ὅτ’ ἂν ἄνευ τοῦ προμαλάξαι ταῖς ἀναφωνήσεσι τὰ κατὰ τὸν
<span class="lb" data-page="8.287" data-line="18" id="l8.287.18"></span>πνεύμονα βιαίως κραυγάσωσιν. ὡς γὰρ καὶ τοῖς παλαίουσιν,
<span class="pb" data-page="8.288" id="p8.288"></span>
<span class="lb" data-page="8.288" data-line="1" id="l8.288.1"></span>ὅταν ἄνευ τοῦ προθερμανθῆναι καὶ ὁμαλυνθῆναι τρίψεσί τε
<span class="lb" data-page="8.288" data-line="2" id="l8.288.2"></span>καὶ μετρίαις κινήσεσιν τοὺς μῦς ἐπ’ ἐνεργείας ἀφικνῶνται
<span class="lb" data-page="8.288" data-line="3" id="l8.288.3"></span>σφοδρὰς, ῥήγματά τε καὶ σπάσματα γίνεται, κατὰ τὸν αὐτὸν
<span class="lb" data-page="8.288" data-line="4" id="l8.288.4"></span>τρόπον ἐπὶ τοῦ πνεύμονος εἴωθε συμπίπτειν, ὃν διὰ τρίψεων
<span class="lb" data-page="8.288" data-line="5" id="l8.288.5"></span>μὲν οὐχ οἷόν τε παρασκευάσαι πρὸς τὰς σφοδρὰς κινήσεις,
<span class="lb" data-page="8.288" data-line="6" id="l8.288.6"></span>ἀνάλογον δέ τι ταῖς τρίψεσιν αἱ ἀναφωνήσεις ἐργάζονται.
<span class="lb" data-page="8.288" data-line="7" id="l8.288.7"></span>ἄνευ δὲ φανερᾶς ἔξωθεν αἰτίας πλῆθος αἵματος ἀναῤῥήγνυσιν
<span class="lb" data-page="8.288" data-line="8" id="l8.288.8"></span>ἀγγεῖον ἐν πνεύμονι, καθάπερ καὶ κατ’ ἄλλό τι μόριον τοῦ
<span class="lb" data-page="8.288" data-line="9" id="l8.288.9"></span>σώματος, ὅτ’ ἂν δυσεπέκτατον τύχῃ διὰ ψύξιν ὑπόγυον ἢ
<span class="lb" data-page="8.288" data-line="10" id="l8.288.10"></span>δυσκρασίαν σύμφυτον. οὕτως καὶ Ἱπποκράτης τὸ ψυχρὸν
<span class="lb" data-page="8.288" data-line="11" id="l8.288.11"></span>εἴρηκε φλεβῶν ῥηκτικὸν, οὐκ αὐτὸ δήπου καθ’ αὑτὸ τὰς
<span class="lb" data-page="8.288" data-line="12" id="l8.288.12"></span>ῥήξεις ἐργαζόμενον, ἀλλ’ ὅτι τῇ ψύξει σκληροὺς καὶ δυσεπεκτάτους
<span class="lb" data-page="8.288" data-line="13" id="l8.288.13"></span>τοὺς χιτῶνας τῶν ἀγγείων ἐργαζόμενον ἐπιτήδεια
<span class="lb" data-page="8.288" data-line="14" id="l8.288.14"></span>πρὸς ῥῆξιν αὐτὰ παρασκευάζει· τῆς ῥήξεως δ’ αὐτῆς τὸ αἴτιον
<span class="lb" data-page="8.288" data-line="15" id="l8.288.15"></span>ἥ τε σφοδρὰ κίνησίς ἐστι καὶ τὸ πλῆθος τῶν χυμῶν
<span class="lb" data-page="8.288" data-line="16" id="l8.288.16"></span>αὐτῶν τε καθ’ ἑαυτοὺς καὶ σὺν ἀπέπτῳ καὶ ψυχρῷ καὶ φυσώδει
<span class="lb" data-page="8.288" data-line="17" id="l8.288.17"></span>πνεύματι συνδιατείνοντι τοῖς χυμοῖς τὰς φλέβας. ἀλλὰ
<span class="lb" data-page="8.288" data-line="18" id="l8.288.18"></span>καὶ τῆς ἐπὶ τούτων ῥήξεως οὐ σμικρὸν γνώρισμά ἐστι κένωσις
<span class="pb" data-page="8.289" id="p8.289"></span>
<span class="lb" data-page="8.289" data-line="1" id="l8.289.1"></span>αἵματος ἐξαίφνης ἀθρόου, τῆς δ’ ἀναστομώσεως, ἔμπαλιν
<span class="lb" data-page="8.289" data-line="2" id="l8.289.2"></span>τῶν ψυχρῶν, αἱ θερμαὶ διαθέσεις προηγοῦνται, λουτροῖς τε
<span class="lb" data-page="8.289" data-line="3" id="l8.289.3"></span>θερμοῖς πολλοῖς κεχρημένου τἀνθρώπου, καὶ κατὰ χώραν
<span class="lb" data-page="8.289" data-line="4" id="l8.289.4"></span>ὄντος θερμὴν, ὥραν τε τοῦ ἔτους ὁμοίαν, ἐδέσμασί τε καὶ
<span class="lb" data-page="8.289" data-line="5" id="l8.289.5"></span>πόμασι θερμοῖς χρωμένου. αἱ δ’ ἐξ ἀναβρώσεως ἀθρόαι κενώσεις
<span class="lb" data-page="8.289" data-line="6" id="l8.289.6"></span>αἵματος <span class="milestone ed2page" data-n="7.476" data-unit="ed2page" id="ed2page.7.476"></span>ἐπί τε προηγουμέναις γίνονται βραχείαις
<span class="lb" data-page="8.289" data-line="7" id="l8.289.7"></span>πτύσεσι καὶ τοῖς εἰς τὸν πνεύμονα δριμέσι ῥεύμασιν
<span class="lb" data-page="8.289" data-line="8" id="l8.289.8"></span>ἀπὸ τῆς κεφαλῆς ἐπιῤῥέουσιν· ἐνίοτε δὲ καὶ συναναφέρεταί τι
<span class="lb" data-page="8.289" data-line="9" id="l8.289.9"></span>μόριον τοῦ πνεύμονος, ἢ ἐφελκὶς, ὥστε λαθεῖν ἀδύνατον εἶναι
<span class="lb" data-page="8.289" data-line="10" id="l8.289.10"></span>τὸ τοιοῦτον πάθημα τοῦ σπλάγχνου. κατὰ δὲ τὴν τραχεῖαν
<span class="lb" data-page="8.289" data-line="11" id="l8.289.11"></span>ἀρτηρίαν ἕλκους γενομένου, πρὸς τοῖς ἀναβηττομένοις
<span class="lb" data-page="8.289" data-line="12" id="l8.289.12"></span>πυώδεσιν οὖσιν, ἔτι καὶ τοῦ πεπονθότος μέρους ἀλγοῦντος
<span class="lb" data-page="8.289" data-line="13" id="l8.289.13"></span>αἴσθησις γίνεται τῷ κάμνοντι· καὶ ἡ βραχύτης δὲ τοῦ κενουμένου
<span class="lb" data-page="8.289" data-line="14" id="l8.289.14"></span>διορίζει τὴν τοιαύτην ἕλκωσιν τῆς ἐν τῷ πνεύμονι,
<span class="lb" data-page="8.289" data-line="15" id="l8.289.15"></span>πλεῖον γὰρ ἐπὶ τοῖς ἐν πνεύμονι γεγενημένοις ἕλκεσιν ἀναπτύεται
<span class="lb" data-page="8.289" data-line="16" id="l8.289.16"></span>τὸ πῦον. ὥσπερ δὲ τοῦ πνεύμονός τι μόριον συνανενεχθὲν
<span class="lb" data-page="8.289" data-line="17" id="l8.289.17"></span>ἐνδείκνυται τὸ σπλάγχνον ἡλκῶσθαι, κατὰ τὸν αὐτὸν.
<span class="lb" data-page="8.289" data-line="18" id="l8.289.18"></span>τρόπον ἐκ τοῦ λάρυγγος εἴδομεν ἐνίοτε τὸ κατὰ τὴν ἐπιγλωττίδα
<span class="lb" data-page="8.289" data-line="19" id="l8.289.19"></span>σῶμα δι’ ἕλκωσιν ἀναπτυσθὲν, οἷς οὐ μόνον τοῦτο σημεῖον
<span class="pb" data-page="8.290" id="p8.290"></span>
<span class="lb" data-page="8.290" data-line="1" id="l8.290.1"></span>ὑπῆρξε τοῦ τόπου τοῦ πεπονθότος, ἀλλὰ καὶ ἡ κατὰ τὸ χωρίον
<span class="lb" data-page="8.290" data-line="2" id="l8.290.2"></span>αἴσθησις τὸ ἡλκωμένον, ὡς κᾀπὶ τῆς τραχείας ἀρτηρίας
<span class="lb" data-page="8.290" data-line="3" id="l8.290.3"></span>ἐῤῥέθη· τὰ μὲν γὰρ ἐν τῷ πνεύμονι χωρὶς ὀδύνης συνίσταται,
<span class="lb" data-page="8.290" data-line="4" id="l8.290.4"></span>τὰ δ’ ἐν τούτοις τοῖς χωρίοις ὀδύνην μέν τινα φέρει,
<span class="lb" data-page="8.290" data-line="5" id="l8.290.5"></span>βραχεῖαν δὲ ταύτην, ὡς τοῖς φύσει δυσαισθήτοις μηδὲ σαφῶς
<span class="lb" data-page="8.290" data-line="6" id="l8.290.6"></span>αἰσθητὴν γίνεσθαι. ταῦτα μὲν οὖν ἅπαντα τὰ μέχρι δεῦρο
<span class="lb" data-page="8.290" data-line="7" id="l8.290.7"></span>λεγόμενα πάθη κατά τε τὸν πνεύμονα καὶ τὰ κενὰ τοῦ θώρακος,
<span class="lb" data-page="8.290" data-line="8" id="l8.290.8"></span>ἔτι τε τὴν τραχεῖαν ἀρτηρίαν καὶ λάρυγγα, καὶ
<span class="lb" data-page="8.290" data-line="9" id="l8.290.9"></span>γὰρ καὶ τούτων ἐμνημόνευσα τῇ κοινωνίᾳ τοῦ λόγου προαχθεὶς
<span class="lb" data-page="8.290" data-line="10" id="l8.290.10"></span>ἐπ’ αὐτὰ, πολλάκις ἑώραταί μοι· ταυτὶ δὲ τὰ νῦν εἰρησόμενα
<span class="lb" data-page="8.290" data-line="11" id="l8.290.11"></span>σπανίως. ἐξαίφνης τις ἀνέβηξε χυμὸν ὁμοιότατον ὑγρᾷ
<span class="lb" data-page="8.290" data-line="12" id="l8.290.12"></span>χολῇ, τῇ μὲν χρόᾳ μεταξὺ ξανθῆς τε καὶ ὠχρᾶς, δριμύτητα
<span class="lb" data-page="8.290" data-line="13" id="l8.290.13"></span>δ’ οὐδεμίαν ἔχοντα· κᾀκ τούτου καθ’ ἑκάστην ἡμέραν ἀνέπτυεν
<span class="lb" data-page="8.290" data-line="14" id="l8.290.14"></span>ἀεὶ πλεῖον· ὕστερον δὲ καὶ πυρετῶν ἐπιγενομένων αὐτῷ
<span class="lb" data-page="8.290" data-line="15" id="l8.290.15"></span>λεπτῶν, ἔφθινεν, ὡς καὶ πυῶδες ἀναβήττειν. καὶ μετὰ χρόνον
<span class="lb" data-page="8.290" data-line="16" id="l8.290.16"></span>ὡς τεττάρων μηνῶν αἷμα συνανήνεγκεν ὀλίγον σὺν τῷ
<span class="lb" data-page="8.290" data-line="17" id="l8.290.17"></span>πύῳ, μετὰ τοῦ συντήκεσθαί γε καὶ πυρέττειν μᾶλλον· εἶτα
<span class="lb" data-page="8.290" data-line="18" id="l8.290.18"></span>πλέον αὖθις ἔπτυσεν, εἶθ’ ἱκανῶς δαψιλές· ἐφ’ ᾧ τῶν τε ﻿
<span class="pb" data-page="8.291" id="p8.291"></span>
<span class="lb" data-page="8.291" data-line="1" id="l8.291.1"></span>πυρετῶν αὐξηθέντων καὶ τῆς δυνάμεως ἐκλυθείσης, ἀπέθανεν
<span class="lb" data-page="8.291" data-line="2" id="l8.291.2"></span>ὡσαύτως τοῖς φθόην νοσήσαι. μετὰ τοῦτον ἄλλον ἐθεασάμην
<span class="lb" data-page="8.291" data-line="3" id="l8.291.3"></span>ὁμοίῳ τρόπῳ νοσηλευθέντα μησὶν ἕξ, εἶτ’ ἄλλον πλείοσιν.
<span class="lb" data-page="8.291" data-line="4" id="l8.291.4"></span>ὁ μὲν οὖν πρῶτος ἡμῖν ὀφθεὶς οὐδὲν ἔχειν ἐδόκει τό γε
<span class="lb" data-page="8.291" data-line="5" id="l8.291.5"></span>κατ’ ἀρχὰς κακὸν, ὕστερον δὲ δηλονότι μοχθηρῶς ἐφαίνετο
<span class="lb" data-page="8.291" data-line="6" id="l8.291.6"></span>διακεῖσθαι· τοῦ δευτέρου δ’ ὀφθέντος εὐθὺς ἐξ ἀρχῆς ἔγνωμεν
<span class="lb" data-page="8.291" data-line="7" id="l8.291.7"></span>ἐπιμελῶς προνοήσασθαι, καὶ μετ’ αὐτὸν ἔτι καὶ μᾶλλον
<span class="lb" data-page="8.291" data-line="8" id="l8.291.8"></span>τοῦ τρίτου. ἀλλ’ ὅμως, οὐκ ὀλίγα πραγματευσαμένων ἀμφ’
<span class="lb" data-page="8.291" data-line="9" id="l8.291.9"></span>αὐτοὺς ἡμῶν, οὔτε τούτων τις οὔτ’ ἄλλος ἐσώθη μετ’ αὐτούς·
<span class="lb" data-page="8.291" data-line="10" id="l8.291.10"></span>ἀνέπτυσαν δὲ πάντες οὗτοι τελευτῶντες αὐτοῦ τοῦ
<span class="lb" data-page="8.291" data-line="11" id="l8.291.11"></span>πνεύμονος μέρη σεσηπότα, δι’ ἃ καὶ σαφῶς ἔγνων ὅμοιόν
<span class="lb" data-page="8.291" data-line="12" id="l8.291.12"></span>τι πάθος συμβαίνειν αὐτοῖς τῷ κᾀπὶ τῶν ἐκτὸς ὁρωμένων
<span class="lb" data-page="8.291" data-line="13" id="l8.291.13"></span>μορίων, ὑγρότητι σηπεδονώδει διαβρόχων γινομένων·
<span class="lb" data-page="8.291" data-line="14" id="l8.291.14"></span><span class="milestone ed1page" data-n="3.295" data-unit="ed1page" id="ed1page.3.295"></span>ἀλλὰ ταῦτα μὲν ἐκκόπτειν ἐγχωρεῖ καὶ πρός γε τούτῳ
<span class="lb" data-page="8.291" data-line="15" id="l8.291.15"></span>καὶ καίειν, πνεύμονι δ’ οὐδὲν τοιούτων ποιεῖν οἷόν τε, διὸ
<span class="lb" data-page="8.291" data-line="16" id="l8.291.16"></span>καὶ πάντες ἀπόλλυνται. τοῦ τελευταίου δ’ αὐτῶν ὀφθέντος
<span class="lb" data-page="8.291" data-line="17" id="l8.291.17"></span>μοι κηδόμενος, ἐπὶ τὸ ξηραίνειν ἰσχυρῶς τὸ σπλάγχνον
<span class="lb" data-page="8.291" data-line="18" id="l8.291.18"></span>ἐτραπόμην ὀσμαῖς τε καὶ πόμασιν ἐπιτηδείοις εἰς τοῦτο·
<span class="pb" data-page="8.292" id="p8.292"></span>
<span class="lb" data-page="8.292" data-line="1" id="l8.292.1"></span>τὸ μὲν γὰρ καλούμενον ἡδύχρουν ὀσμᾶσθαι δι’ ὅλης ἡμέρας
<span class="lb" data-page="8.292" data-line="2" id="l8.292.2"></span>ἐκέλευον αὐτῷ, προσφέρεσθαί τε τῇ ῥινὶ συνεχῶς· εἰς ὕπνον
<span class="lb" data-page="8.292" data-line="3" id="l8.292.3"></span>δ’ ἰόντι καὶ τῶν ἐν Ῥώμῃ σκευαζομένων μύρων πολυτελῶν,
<span class="lb" data-page="8.292" data-line="4" id="l8.292.4"></span>ἃ δὴ καλοῦσι φουλίατά τε καὶ σπικάτα, ὑπαλείφειν τινὶ τοὺς
<span class="lb" data-page="8.292" data-line="5" id="l8.292.5"></span>κατὰ τὰς ῥῖνας πόρους· ἐδίδουν δὲ καὶ πίνειν αὐτῷ φάρμακα,
<span class="lb" data-page="8.292" data-line="6" id="l8.292.6"></span>τήν τε μιθριδάτειον ὀνομαζομένην ἀντίδοτον, ἀμβροσίαν τε
<span class="lb" data-page="8.292" data-line="7" id="l8.292.7"></span>καὶ ἀθανασίαν καὶ θηριακήν· ἀλλὰ καὶ οὗτος ἐνιαυτῷ ταῦτα
<span class="lb" data-page="8.292" data-line="8" id="l8.292.8"></span>πίνων, ὁμοίως τοῖς φθισικοῖς ὕστερον ἀπέθανεν, <span class="milestone ed2page" data-n="7.477" data-unit="ed2page" id="ed2page.7.477"></span>ἴσως
<span class="lb" data-page="8.292" data-line="9" id="l8.292.9"></span>εἰς χρόνον πλείονα παραταθεὶς διὰ τὴν εἰρημένην ἀγωγήν.
<span class="lb" data-page="8.292" data-line="10" id="l8.292.10"></span>ἕτερον δὲ πάθος εἶδον ἐν πνεύμονι τοιόνδε. βήττων τις ἐκ
<span class="lb" data-page="8.292" data-line="11" id="l8.292.11"></span>χρόνου πολλοῦ, καὶ πτύων ὀλίγα καὶ γλίσχρα, χαλαζίῳ μικρῷ
<span class="lb" data-page="8.292" data-line="12" id="l8.292.12"></span>παραπλήσιον ἀνέβηξέ τι, καί μοι κομίσας ἔδειξεν αὐτὸ,
<span class="lb" data-page="8.292" data-line="13" id="l8.292.13"></span>καὶ πάλιν ἕτερον ὅμοιον οὐ μετὰ πολλὰς ἡμέρας. ἐδόκει δή
<span class="lb" data-page="8.292" data-line="14" id="l8.292.14"></span>μοι ξηραινόμενος ὁ γλίσχρος ἐκεῖνος χυμὸς, ὃν ἀνέπτυσεν ἔμπροσθεν,
<span class="lb" data-page="8.292" data-line="15" id="l8.292.15"></span>εἰς τοιαύτην σύστασιν ἔρχεσθαι· καὶ διὰ τοῦτ’ αὐτῷ
<span class="lb" data-page="8.292" data-line="16" id="l8.292.16"></span>φάρμακα ἐδίδουν πίνειν, ὁποῖα καὶ τοῖς ἀσθματικοῖς ἁρμόζει·
<span class="lb" data-page="8.292" data-line="17" id="l8.292.17"></span>καὶ πίνων γε αὐτὰ, ἐλάττονα μὲν ἔπτυεν τὰ χαλάζια,
<span class="pb" data-page="8.293" id="p8.293"></span>
<span class="lb" data-page="8.293" data-line="1" id="l8.293.1"></span>καὶ διὰ πλειόνων ἡμερῶν ἢ πρόσθεν, οὐ μὴν ἐπαύσατό γε
<span class="lb" data-page="8.293" data-line="2" id="l8.293.2"></span>πολλοῖς ἔτεσι πάσχων οὕτως, ἄχρι τῆς τελευτῆς. μεγέθει δ’
<span class="lb" data-page="8.293" data-line="3" id="l8.293.3"></span>ἦν τὰ χαλάζια τοῖς καλουμένοις ὀρόβοις ἶσα κατὰ τὸ πλεῖστον,
<span class="lb" data-page="8.293" data-line="4" id="l8.293.4"></span>ἔστι δ’ ὅτε καὶ μείζω τούτων, ὥσπέρ γε καὶ μικρότερα.
<span class="lb" data-page="8.293" data-line="5" id="l8.293.5"></span>καὶ ἄλλους δέ τινας ὁμοίως ἐκείνῳ πτύοντας ἐθεασάμην ἔτη
<span class="lb" data-page="8.293" data-line="6" id="l8.293.6"></span>συχνὰ ζήσαντας, ἐνίους μὲν ἄλλως ἀποθανόντας, ἐνίους δ’
<span class="lb" data-page="8.293" data-line="7" id="l8.293.7"></span>ἐκ τῶν ἀναπνευστικῶν ὀργάνων παθόντων· οὐ μὴν αἷμα γέ
<span class="lb" data-page="8.293" data-line="8" id="l8.293.8"></span>τις ἐκ τούτων ἔπτυσεν. τὸ δ’ Ἀντιπάτρῳ τῷ ἰατρῷ συμβὰν
<span class="lb" data-page="8.293" data-line="9" id="l8.293.9"></span>ἅπαντες ἔγνωσαν, ὡς οὐκ ἀφανῶς ἰατρεύοντι κατὰ τὴν Ῥωμαίων
<span class="lb" data-page="8.293" data-line="10" id="l8.293.10"></span>πόλιν. ἦν μὲν ὁ ἀνὴρ οὗτος ἡλικίαν ἄγων ἐτῶν ἐλαττόνων
<span class="lb" data-page="8.293" data-line="11" id="l8.293.11"></span>μὲν ἢ ἑξήκοντα, πλεόνων δὲ ἢ πεντήκοντα, συνέβη δ’
<span class="lb" data-page="8.293" data-line="12" id="l8.293.12"></span>αὐτῷ ποτε πυρέξαντι τῶν ἐφημέρων τινὰ πυρετῶν ἐκ φανερᾶς
<span class="lb" data-page="8.293" data-line="13" id="l8.293.13"></span>προφάσεως, ἅψασθαι τῶν ἑαυτοῦ σφυγμῶν ἐν τῇ παρακμῇ
<span class="lb" data-page="8.293" data-line="14" id="l8.293.14"></span>τοῦ πυρετοῦ, χάριν τοῦ γνῶναι τί ποιητέον ἐστὶν αὐτῷ.
<span class="lb" data-page="8.293" data-line="15" id="l8.293.15"></span>πᾶσαν δ’ εὑρὼν ἀνωμαλίαν ἐν τῇ τῶν ἀρτηριῶν κινήσει
<span class="lb" data-page="8.293" data-line="16" id="l8.293.16"></span>κατεπλάγη μὲν τὸ πρῶτον, ὡς δὲ σαφῶς ὕστερον
<span class="lb" data-page="8.293" data-line="17" id="l8.293.17"></span>ᾐσθάνετο μηκέτι πυρέττειν ἑαυτὸν, ἐλούσατο μὲν εὐθέως·
<span class="lb" data-page="8.293" data-line="18" id="l8.293.18"></span>ἐπὶ κόποις τε γὰρ αὐτῷ καὶ ἀγρυπνίαις ἐκεκμήκει τὸ σῶμα·
<span class="pb" data-page="8.294" id="p8.294"></span>
<span class="lb" data-page="8.294" data-line="1" id="l8.294.1"></span>διῃτήθη δὲ πάνυ λεπτῶς ἄχρι τοῦ τὴν τρίτην ἀπὸ τῆς ἀρχῆς
<span class="lb" data-page="8.294" data-line="2" id="l8.294.2"></span>ἡμέραν διελθεῖν· ἐν ᾗ μηδενὸς ἔτι γενομένου πυρετοῦ, προῄει
<span class="lb" data-page="8.294" data-line="3" id="l8.294.3"></span>μὲν ἑκάστης ἡμέρας, ὥσπερ καὶ πρόσθεν, ἁπτόμενος δὲ ἑαυτοῦ
<span class="lb" data-page="8.294" data-line="4" id="l8.294.4"></span>τῆς κατὰ τὸν καρπὸν ἀρτηρίας, ἐθαύμασε διαμενούσης ἐν
<span class="lb" data-page="8.294" data-line="5" id="l8.294.5"></span>τοῖς σφυγμοῖς τῆς ἀνωμαλίας. ἀπαντήσας οὖν μοί ποτε,
<span class="lb" data-page="8.294" data-line="6" id="l8.294.6"></span>προὔτεινε τὴν χεῖρα γελῶν, ἐκέλευσέ τε τῶν σφυγμῶν ἅψασθαι.
<span class="lb" data-page="8.294" data-line="7" id="l8.294.7"></span>κᾀγὼ μειδιάσας, τί τὸ αἴνιγμά ἐστιν, ὃ κελεύεις;
<span class="lb" data-page="8.294" data-line="8" id="l8.294.8"></span>ἠρόμην· ὁ δ’ αὖθις ὁμοίως γελῶν ἐδεῖτο πάντως ἅψασθαι.
<span class="lb" data-page="8.294" data-line="9" id="l8.294.9"></span>καὶ τοίνυν εὗρον ἁψάμενος ἀνωμαλίαν κατὰ τὸν σφυγμὸν
<span class="lb" data-page="8.294" data-line="10" id="l8.294.10"></span>ἅπασαν, οὐ μόνον ἐν ἀθροίσματι γινομένην, ἣν συστηματικὴν
<span class="lb" data-page="8.294" data-line="11" id="l8.294.11"></span>ὀνομάζουσιν, ἀλλὰ καὶ κατὰ μίαν διαστολὴν τῆς ἀρτηρίας.
<span class="lb" data-page="8.294" data-line="12" id="l8.294.12"></span>ἐθαύμαζον οὖν, ὅπως ἔτι ζῇ τοιοῦτον ἔχων σφυγμὸν,
<span class="lb" data-page="8.294" data-line="13" id="l8.294.13"></span>ἐπυνθανόμην τε μή τις αὐτῷ δυσχέρεια κατὰ τὴν ἀναπνοὴν
<span class="lb" data-page="8.294" data-line="14" id="l8.294.14"></span>γίνεται· τοῦ δὲ οὐδεμίαν αἰσθητὴν ὁμολογοῦντος, ἐπετήρουν
<span class="lb" data-page="8.294" data-line="15" id="l8.294.15"></span>μὲν εἴ τινα μεταβολὴν ἕξοι ποτὲ, συνεχῶς ἁπτόμενος τῆς
<span class="lb" data-page="8.294" data-line="16" id="l8.294.16"></span>κατὰ τὸν καρπὸν ἀρτηρίας ἕξ μηνῶν που χρόνῳ. πυνθανομένου
<span class="lb" data-page="8.294" data-line="17" id="l8.294.17"></span>δ’ οὖν αὐτοῦ κατ’ ἀρχὰς, ἥ τις εἶναί μοι δοκεῖ διάθεσις
<span class="lb" data-page="8.294" data-line="18" id="l8.294.18"></span>ἐν τῷ σώματι, καὶ κατὰ τίνα τρόπον αὐτοῦ τοιοῦτον ἐργάζεσθαι
<span class="pb" data-page="8.295" id="p8.295"></span>
<span class="lb" data-page="8.295" data-line="1" id="l8.295.1"></span>δυναμένη τὸν σφυγμὸν ἄνευ πυρετοῦ, πρὸς τὴν ἐρώτησιν
<span class="lb" data-page="8.295" data-line="2" id="l8.295.2"></span>ἀπεκρινάμην, ἐν τῇ περὶ τῶν σφυγμῶν πραγματείᾳ δεδηλῶσθαί
<span class="lb" data-page="8.295" data-line="3" id="l8.295.3"></span>μοι περὶ τῆς τοιαύτης ἀνωμαλίας· ἡγοῦμαι γὰρ
<span class="lb" data-page="8.295" data-line="4" id="l8.295.4"></span>αὐτὴν ἐπὶ στενοχωρίᾳ τῶν ἐν τῷ πνεύμονι μεγάλων ἀρτηριῶν
<span class="lb" data-page="8.295" data-line="5" id="l8.295.5"></span>γίγνεσθαι· τὴν στενοχωρίαν δ’ ἔφην, ἐπὶ μὲν φλεγμονῇ τοῦ
<span class="lb" data-page="8.295" data-line="6" id="l8.295.6"></span>σπλάγχνου, τό γε ἐπί σοι νῦν, ἀδύνατον ὑπάρχειν· ἐπύρεττες
<span class="lb" data-page="8.295" data-line="7" id="l8.295.7"></span>γὰρ ἄν· ἀπολείπεται δ’ ἤτοι δι’ ἔμφραξιν ὑγρῶν καὶ γλίσχρων
<span class="lb" data-page="8.295" data-line="8" id="l8.295.8"></span>καὶ παχέων χυμῶν, ἢ διὰ φύματος ἀπέπτου γένεσιν, εἰς τὴν
<span class="lb" data-page="8.295" data-line="9" id="l8.295.9"></span>τοιαύτην ἀφῖχθαί σε διάθεσιν. ὁ δ’ ὑπολαβὼν, ἐχρῆν οὖν,
<span class="lb" data-page="8.295" data-line="10" id="l8.295.10"></span>ἔφη, ἀσθματικὴν ὀρθόπνοιαν εἶναί μοι. κᾀγὼ πιθανῶς μὲν
<span class="lb" data-page="8.295" data-line="11" id="l8.295.11"></span>εἶπον λέγειν αὐτὸν, <span class="milestone ed2page" data-n="7.478" data-unit="ed2page" id="ed2page.7.478"></span>οὐ μὴν ἀληθῶς· γίγνεσθαι μὲν
<span class="lb" data-page="8.295" data-line="12" id="l8.295.12"></span>γὰρ καὶ τὴν τοιαύτην ὀρθόπνοιαν διὰ τοιαύτην αἰτίαν, οὐ
<span class="lb" data-page="8.295" data-line="13" id="l8.295.13"></span>μὴν ἐν ταῖς λείαις ἀρτηρίαις, ἀλλ’ ἐν ταῖς τραχείαις ἀθροιζομένου
<span class="lb" data-page="8.295" data-line="14" id="l8.295.14"></span>τοῦ γλίσχρου καὶ παχέος χυμοῦ. καὶ τοίνυν ἔδοξεν
<span class="lb" data-page="8.295" data-line="15" id="l8.295.15"></span>ἡμῖν, τήν τε δίαιταν αὐτῷ πᾶσαν ὁμοίαν ποιεῖσθαι τοῖς τῶν
<span class="lb" data-page="8.295" data-line="16" id="l8.295.16"></span>ἀσθματικῶν, τά τε φάρμακα προσφέρεσθαι τὴν αὐτὴν ἐκείνοις
<span class="lb" data-page="8.295" data-line="17" id="l8.295.17"></span>ἔχοντα δύναμιν. ἓξ δὲ ἐν τῷ μεταξὺ γενομένων, ὡς ἔφην,
<span class="lb" data-page="8.295" data-line="18" id="l8.295.18"></span>μηνῶν, ᾔσθετό τινος οὐ μεγάλης δυσπνοίας ἅμα παλμῷ βραχεῖ
<span class="pb" data-page="8.296" id="p8.296"></span>
<span class="lb" data-page="8.296" data-line="1" id="l8.296.1"></span>τῆς καρδίας, τὸ μὲν πρῶτον ἅπαξ, εἶτα δίς που καὶ τρὶς,
<span class="lb" data-page="8.296" data-line="2" id="l8.296.2"></span>εἶτα καὶ τετράκις τε καὶ πλεονάκις γινομένου, μετὰ τοῦ συναυξάνεσθαι
<span class="lb" data-page="8.296" data-line="3" id="l8.296.3"></span>τὴν δύσπνοιαν, ἐφ’ ἡμέρας ὡς πέντε καὶ δέκα·
<span class="lb" data-page="8.296" data-line="4" id="l8.296.4"></span>μεθ’ ἃς ἐξαίφνης δυσπνοήσας σφοδρῶς, εἶτ’ ἐκλυθεὶς, εὐθέως
<span class="lb" data-page="8.296" data-line="5" id="l8.296.5"></span>ἀπέθανεν, ὥσπερ ἄλλοι τινὲς ἐπὶ πάθεσι καρδίας, ὑπὲρ ὧν
<span class="lb" data-page="8.296" data-line="6" id="l8.296.6"></span>εἰρήσεται κατὰ τὸν ἐφεξῆς λόγον.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg057.1st1K-grc1:4.2">
<span class="pb page1" data-page="8.217" id="p8.217"></span>
<span class="milestone ed1page page1" data-n="3.283" data-unit="ed1page" id="ed1page.3.283"></span>
<span class="milestone ed2page page1" data-n="7.452" data-unit="ed2page" id="ed2page.7.452"></span>
            <p>
<span class="lb" data-page="8.217" data-line="14" id="l8.217.14"></span>Ἐν δὲ τῷ νῦν ἐνεστῶτι τετάρτῳ τῆς ὅλης
<span class="lb" data-page="8.217" data-line="15" id="l8.217.15"></span>ὄντι πραγματείας ὁ λόγος ἔστω μοι περὶ τῶν κατὰ τὸ
<span class="lb" data-page="8.217" data-line="16" id="l8.217.16"></span>πρόσωπον μορίων τῶν ἐν βάθει πεπονθότων, τὴν ἀρχὴν
<span class="lb" data-page="8.217" data-line="17" id="l8.217.17"></span>ἀπὸ τῶν ὀφθαλμῶν ποιησαμένῳ. τούτων γὰρ ἐνίοτε μὲν ὁ
<span class="lb" data-page="8.217" data-line="18" id="l8.217.18"></span>ἕτερος, ἐνίοτε δὲ ἀμφότεροι παραλύονται τῆς κινήσεως, ἢ
<span class="lb" data-page="8.217" data-line="19" id="l8.217.19"></span>αἰσθήσεως, ἢ ἀμφοτέρων· ἐνίοτε δὲ καὶ κατ’ αὐτὸν τὸν ἕνα
<span class="pb" data-page="8.218" id="p8.218"></span>
<span class="lb" data-page="8.218" data-line="1" id="l8.218.1"></span>ποτὲ μὲν τὸ βλέφαρον ἔπαθε μόνον, ἔστι δ’ ὅτε καὶ κατ’
<span class="lb" data-page="8.218" data-line="2" id="l8.218.2"></span>αὐτὸν τὸν κυρίως ὀνομαζόμενον ὀφθαλμὸν γέγονεν ἢ εἰς αἴσθησιν,
<span class="lb" data-page="8.218" data-line="3" id="l8.218.3"></span>ἢ εἰς κίνησιν ἡ βλάβη. ὅτ’ ἂν μὲν οὖν μηδενὸς φαινομένου
<span class="lb" data-page="8.218" data-line="4" id="l8.218.4"></span>κακοῦ περὶ τὸν ὀφθαλμὸν ἀπολέσθαι τὴν ὀπτικὴν
<span class="lb" data-page="8.218" data-line="5" id="l8.218.5"></span>αἴσθησιν συμβῇ, τὸ καθῆκον ἐξ ἐγκεφάλου νεῦρον εἰς αὐτὸν
<span class="lb" data-page="8.218" data-line="6" id="l8.218.6"></span>ἔχει τὴν αἰτίαν, ἤτοι φλεγμαῖνον, ἢ σκιῤῥούμενον, ἢ ὁπωσοῦν
<span class="lb" data-page="8.218" data-line="7" id="l8.218.7"></span>ἄλλως ἐξ ἐπιῤῥοῆς ὑγρῶν βλαπτόμενον, ἢ ὁπωσοῦν ἄλλως
<span class="lb" data-page="8.218" data-line="8" id="l8.218.8"></span>ἐμφραττομένου πόρου τοῦ κατ’ αὐτόν. καὶ ταῦτα μὲν
<span class="lb" data-page="8.218" data-line="9" id="l8.218.9"></span>ὡς ὀργανικῷ μορίῳ συμβαίνειν ἀναγκαῖον αὐτῷ, τὰ δ’ ὡς
<span class="lb" data-page="8.218" data-line="10" id="l8.218.10"></span>ὁμοιομερεῖ κατὰ τὰς ὀκτὼ δυσκρασίας· ἔξωθεν δὲ τούτων,
<span class="lb" data-page="8.218" data-line="11" id="l8.218.11"></span>ὅταν ἤτοι μηδ’ ὅλως ἢ παντάπασιν ὀλίγον ἐπιπέμπηται τὸ
<span class="lb" data-page="8.218" data-line="12" id="l8.218.12"></span>αὐγοειδὲς πνεῦμα παρὰ τῆς κατὰ τὸν ἐγκέφαλον ἀρχῆς. τῆς
<span class="lb" data-page="8.218" data-line="13" id="l8.218.13"></span>κινήσεως δὲ ἀπολωλυίας μόνης ὁποτέρου τῶν ὀφθαλμῶν, τὸ
<span class="lb" data-page="8.218" data-line="14" id="l8.218.14"></span>κατὰ τὴν δευτέραν συζυγίαν νεῦρον ἀποφυόμενον τοῦ ἐγκεφάλου
<span class="lb" data-page="8.218" data-line="15" id="l8.218.15"></span>πεπονθέναι τι πάθος ἀναγκαῖόν ἐστιν ὧν διῆλθον
<span class="lb" data-page="8.218" data-line="16" id="l8.218.16"></span>ἀρτίως ἐπὶ θατέρου νεύρου τοῦ κατὰ τὴν πρώτην συζυγίαν
<span class="lb" data-page="8.218" data-line="17" id="l8.218.17"></span>ἐκφυομένου. ἐπεὶ δὲ, ὡς ἐμάθομεν ἐν ταῖς ἀνατομαῖς, ἓξ μέν
<span class="lb" data-page="8.218" data-line="18" id="l8.218.18"></span>εἰσιν οἱ τὸν ὀφθαλμὸν αὐτὸν κινοῦντες μύες, ἄλλοι δὲ περιλαμβάνουσι
<span class="pb" data-page="8.219" id="p8.219"></span>
<span class="lb" data-page="8.219" data-line="1" id="l8.219.1"></span>τὴν ῥῖζαν τοῦ καθήκοντος εἰς αὐτὸν πόρου, καλοῦσι
<span class="lb" data-page="8.219" data-line="2" id="l8.219.2"></span>γὰρ οὕτως οἱ ἀνατομικοὶ τὸ κατὰ τὴν πρώτην συζυγίαν
<span class="lb" data-page="8.219" data-line="3" id="l8.219.3"></span>νεῦρον, ὅτι μόνῳ σαφές ἐστιν ἐν αὐτῷ τὸ τρῆμα, συμβαίνει
<span class="lb" data-page="8.219" data-line="4" id="l8.219.4"></span>δὲ πολλάκις αὐτὸ μὲν τοῦτο μηδὲν πεπονθέναι, τῶν δὲ μυῶν
<span class="lb" data-page="8.219" data-line="5" id="l8.219.5"></span>τινα πάσχειν ἤτοι κατὰ τὴν οἰκείαν οὐσίαν ὁτιοῦν πάθος ὧν
<span class="lb" data-page="8.219" data-line="6" id="l8.219.6"></span>ἀρτίως εἶπον, ἢ τοῦ νεύρου τοῦ καθήκοντος εἰς αὐτὸν βλαβέντος.
<span class="lb" data-page="8.219" data-line="7" id="l8.219.7"></span>εἰς ἕκαστον γάρτοι τῶν μυῶν τούτων ἀφικνεῖταί τις
<span class="lb" data-page="8.219" data-line="8" id="l8.219.8"></span>μοῖρα τοῦ κατὰ τὴν δευτέραν συζυγίαν ἀποφυομένου νεύρου,
<span class="lb" data-page="8.219" data-line="9" id="l8.219.9"></span>καθάπερ γε καὶ εἰς τοὺς περιλαμβάνοντας τὸν πόρον μύας,
<span class="lb" data-page="8.219" data-line="10" id="l8.219.10"></span>εἴτε δύο χρὴ τούτους, εἴτε τρεῖς, εἴθ’ ἕνα λέγειν, οὐδὲν γὰρ
<span class="lb" data-page="8.219" data-line="11" id="l8.219.11"></span>διαφέρει πρός γε τὰ παρόντα, γιγνωσκόντων ἡμῶν ὅτι τοῖς
<span class="lb" data-page="8.219" data-line="12" id="l8.219.12"></span>μυσὶ τούτοις ἔργον ἐστὶν ἀνασπᾷν τε ἅμα καὶ στηρίζειν τὸν
<span class="lb" data-page="8.219" data-line="13" id="l8.219.13"></span>ὀφθαλμὸν, ὡς ἂν μὴ περιτρέποιτο κατὰ μηδένα τρόπον τῆς
<span class="lb" data-page="8.219" data-line="14" id="l8.219.14"></span>ὁδοιπορίας τὸ μαλακὸν νεῦρον, ὃ δὴ καὶ ὀπτικὸν ὀνομάζεται
<span class="lb" data-page="8.219" data-line="15" id="l8.219.15"></span>καὶ πόρος. ἓξ οὖν ὄντων τῶν κινούντων τὸν ὀφθαλμὸν μυῶν,
<span class="lb" data-page="8.219" data-line="16" id="l8.219.16"></span>εἰ μὲν ὁ ἀνασπῶν αὐτὸν πάθοι, κατεσπασμένος φαίνεται τηνικαῦτα
<span class="lb" data-page="8.219" data-line="17" id="l8.219.17"></span>σύμπας ὁ ὀφθαλμός· εἰ δὲ ὁ κατασπῶν, ἀνεσπασμένος·
<span class="lb" data-page="8.219" data-line="18" id="l8.219.18"></span>εἰ δὲ ὁ πρὸς τὸν μικρὸν κανθὸν ἀπάγων, ὡς πρὸς τὸν
<span class="pb" data-page="8.220" id="p8.220"></span>
<span class="lb" data-page="8.220" data-line="1" id="l8.220.1"></span>μείζονα παρεσπασμένος· εἰ δ’ ὁ πρὸς τοῦτον, ὡς τὸν ἕτερον·
<span class="lb" data-page="8.220" data-line="2" id="l8.220.2"></span>εἰ δὲ τῶν περιστρεφόντων μυῶν <span class="milestone ed2page" data-n="7.453" data-unit="ed2page" id="ed2page.7.453"></span>ὁποτεροσοῦν παραλυθείη,
<span class="lb" data-page="8.220" data-line="3" id="l8.220.3"></span>λοξὴν ἕξει τὴν διαστροφὴν ὁ σύμπας ὀφθαλμός.
<span class="lb" data-page="8.220" data-line="4" id="l8.220.4"></span>ὄντων δὲ, ὡς ἔφην, καὶ ἄλλων μυῶν, τῶν περιεχόντων τὸ μαλακὸν
<span class="lb" data-page="8.220" data-line="5" id="l8.220.5"></span>νεῦρον, εἰδέναι χρὴ τὴν παράλυσιν αὐτῶν, ὅλον τὸν
<span class="lb" data-page="8.220" data-line="6" id="l8.220.6"></span>ὀφθαλμὸν ἐργαζομένην προπετῆ· καὶ βλέπουσί γε τούτων οἱ
<span class="lb" data-page="8.220" data-line="7" id="l8.220.7"></span>πλείους ἀβλαβῶς, ἐπεκτεινομένου μὲν ἠρέμα τοῦ νεύρου τοῦ
<span class="lb" data-page="8.220" data-line="8" id="l8.220.8"></span>μαλακοῦ, πάσχοντος δὲ οὐδὲν, ὡς ἄν γε πάθῃ τι, χεῖρον
<span class="lb" data-page="8.220" data-line="9" id="l8.220.9"></span>ὁρῶσιν οἱ οὕτως παθόντες· εἰ δὲ καὶ μεῖζον αὐτῷ συμβαίη
<span class="lb" data-page="8.220" data-line="10" id="l8.220.10"></span>τὸ πάθημα, πρόδηλον ὡς οὐδ’ ὅλως ὄψονται. καὶ κατὰ
<span class="lb" data-page="8.220" data-line="11" id="l8.220.11"></span>διαστροφὰς δὲ τῶν ὀφθαλμῶν ἡ μὲν ἐφ’ ὁποτερονοῦν κανθὸν
<span class="lb" data-page="8.220" data-line="12" id="l8.220.12"></span>ἐκτροπὴ φυλάττει τὴν κατὰ φύσιν ἐνέργειαν τὴν ὀπτικήν· ἡ
<span class="lb" data-page="8.220" data-line="13" id="l8.220.13"></span>δ’ ἄνω καὶ κάτω, καθάπερ γε καὶ αἱ λοξαὶ, διπλᾶ φαίνεσθαι
<span class="lb" data-page="8.220" data-line="14" id="l8.220.14"></span>ποιοῦσιν πάντα τὰ ὁρώμενα. τῶν δὲ τὸ ἄνω βλέφαρον κινούντων
<span class="lb" data-page="8.220" data-line="15" id="l8.220.15"></span>μυῶν, ἀκίνητον γάρ ἐστιν τὸ κάτω, σμικροτάτων
<span class="lb" data-page="8.220" data-line="16" id="l8.220.16"></span>ὄντων, ὡς μόγις ἐπὶ μεγάλων ζώων φαίνεσθαι σαφῶς, εἰκότως
<span class="lb" data-page="8.220" data-line="17" id="l8.220.17"></span>ἡ τῶν νεύρων ἔμφυσις εἰς αὐτούς ἐστι δυσθεώρητος· ﻿
<span class="pb" data-page="8.221" id="p8.221"></span>
<span class="lb" data-page="8.221" data-line="1" id="l8.221.1"></span>ἀλλὰ κᾀνταῦθα καθάπερ ἐπὶ τῶν προειρημένων μυῶν, οὕτως
<span class="lb" data-page="8.221" data-line="2" id="l8.221.2"></span>κᾀπὶ τούτων ἀναγκαῖόν ἐστι, πολλάκις μὲν αὐτοὺς τοὺς μῦς
<span class="lb" data-page="8.221" data-line="3" id="l8.221.3"></span>ἴδιόν τι πάθημα πάσχειν, ὁπόσα τὰ τῶν μυῶν ἴσμεν, ἐνίοτε
<span class="lb" data-page="8.221" data-line="4" id="l8.221.4"></span>δὲ τῶν ἐμφυομένων εἰς αὐτοὺς νεύρων τι πεπονθέναι. ὁ μὲν
<span class="lb" data-page="8.221" data-line="5" id="l8.221.5"></span>οὖν ἀνατείνων αὐτὸν παραλυθεὶς χαλαρὸν ἀποδείξει τὸ βλέφαρον,
<span class="lb" data-page="8.221" data-line="6" id="l8.221.6"></span>ὡς μὴ δύνασθαι διανοίγειν τὸν ὀφθαλμόν· οἱ κατασπῶντες
<span class="lb" data-page="8.221" data-line="7" id="l8.221.7"></span>δὲ, δύο γάρ εἰσιν αὐτοὶ, κλείειν ἀδυνατήσουσιν· εἰ
<span class="lb" data-page="8.221" data-line="8" id="l8.221.8"></span>δ’ ὁ ἕτερος αὐτῶν πάθοι μόνος, ἐπὶ τὸν ἀντικείμενον αὐτῶν
<span class="lb" data-page="8.221" data-line="9" id="l8.221.9"></span>μῦν παρασπασθήσεται τὸ βλέφαρον, ὡς δοκεῖν κεκλάσθαι
<span class="lb" data-page="8.221" data-line="10" id="l8.221.10"></span>κατὰ μέσην τὴν ἐπὶ τῷ πέρατι περιγραφὴν αὐτῶν, καὶ τὸ
<span class="lb" data-page="8.221" data-line="11" id="l8.221.11"></span>μὲν ἕτερον μέρος, ὃ κατὰ τὸν πεπονθότα μῦν ἐστι, ἀνεσπάσθαι,
<span class="lb" data-page="8.221" data-line="12" id="l8.221.12"></span>τὸ δ’ ἕτερον, ὃ κατὰ τὸν ἀπαθῆ, κατεσπάσθαι. ταῦτα
<span class="lb" data-page="8.221" data-line="13" id="l8.221.13"></span>μὲν οὖν ἴδια πάθη τῶν κατὰ τὸν ὀφθαλμόν ἐστι μορίων,
<span class="lb" data-page="8.221" data-line="14" id="l8.221.14"></span>ἀφανεῖς ἔχοντα τοὺς πάσχοντας τόπους, ἕτερα δ’ ἐξ ἄλλων
<span class="lb" data-page="8.221" data-line="15" id="l8.221.15"></span>ἐπ’ αὐτὸν ὁρμᾶται κατὰ συμπάθειαν. τοῖς γοῦν τῶν ὑποχεομένων
<span class="lb" data-page="8.221" data-line="16" id="l8.221.16"></span>φαντάσμασιν ὅμοια φαίνεται, μηδεμιᾶς οὔσης ἰδιοπαθείας
<span class="lb" data-page="8.221" data-line="17" id="l8.221.17"></span>κατὰ τὸν ὀφθαλμὸν, ἀλλ’ ἐπὶ συμπαθείᾳ τῇ κατὰ τὸ
<span class="lb" data-page="8.221" data-line="18" id="l8.221.18"></span>στόμα τῆς κοιλίας, ἢ κατὰ τὸν ἐγκέφαλον. ἀλλὰ καὶ ταῦτα
<span class="lb" data-page="8.221" data-line="19" id="l8.221.19"></span>διορίζεσθαι χρὴ τῶν ἀπὸ τῆς γαστρὸς ἀρχομένων, πρῶτον
<span class="pb" data-page="8.222" id="p8.222"></span>
<span class="lb" data-page="8.222" data-line="1" id="l8.222.1"></span>μὲν τῷ τὸν ἕτερον ὀφθαλμὸν μόνον ἢ ἀμφοτέρους ὁμοίως
<span class="lb" data-page="8.222" data-line="2" id="l8.222.2"></span>φαντάζεσθαι· τοὐπίπαν γὰρ αἱ μὲν ἐπὶ τῇ κατὰ τὴν γαστέρα
<span class="lb" data-page="8.222" data-line="3" id="l8.222.3"></span>κακοχυμίᾳ γινόμεναι φαντασίαι τοῖς ὀφθαλμοῖς ἀμφοτέροις
<span class="lb" data-page="8.222" data-line="4" id="l8.222.4"></span>ὡσαύτως συμβαίνουσιν, αἱ δ’ ἐπὶ ταῖς ὑποχύσεσιν οὔτ’ ἄρχονται
<span class="lb" data-page="8.222" data-line="5" id="l8.222.5"></span>κατ’ ἀμφοτέρους, οὔθ’ ὁμοίως φαίνονται· δευτέρῳ
<span class="lb" data-page="8.222" data-line="6" id="l8.222.6"></span>δ’ ἐφεξῆς τῷ κατὰ τὸν χρόνον· εἰ γὰρ ἤτοι τριῶν ἢ τεττάρων
<span class="lb" data-page="8.222" data-line="7" id="l8.222.7"></span>μηνῶν ἢ καὶ πλειόνων ἤδη φαίνοιτο τὰ τῶν ὑποχεομένων
<span class="lb" data-page="8.222" data-line="8" id="l8.222.8"></span>συμπτώματα, σοὶ δὲ κατασκεψαμένῳ τὰς κόρας μηδὲν ἀχλυῶδες
<span class="lb" data-page="8.222" data-line="9" id="l8.222.9"></span>ἐμφαινόμενον εὑρίσκοιτο, διὰ τὸ στόμα τῆς κοιλίας αὐτοὺς
<span class="lb" data-page="8.222" data-line="10" id="l8.222.10"></span>πάσχοντας εὑρήσεις· οὔπω δ’ ὄντος ἀξιολόγου τοῦ χρόνου,
<span class="lb" data-page="8.222" data-line="11" id="l8.222.11"></span>πρῶτον μὲν ἐρωτήσεις εἰ διηνεκῶς ἐν ἁπάσαις ταῖς ἡμέραις ἀφ’
<span class="lb" data-page="8.222" data-line="12" id="l8.222.12"></span>ἧς ἤρξατο πάσχειν οὕτω διατελεῖ φαινόμενα, μηδεμιᾶς ἡμέρας
<span class="lb" data-page="8.222" data-line="13" id="l8.222.13"></span>ἐν τῷ μεταξὺ γενομένης ἀμέμπτου τελέως, ἢ παρενέπεσόν
<span class="lb" data-page="8.222" data-line="14" id="l8.222.14"></span>τινες ἀμέμπτως ὑγιεῖς, ὡς δοκεῖν ἀκριβῶς ὑγιεῖς εἶναι· τὸ
<span class="lb" data-page="8.222" data-line="15" id="l8.222.15"></span>μὲν γὰρ διηνεκὲς ὡς ἔνδειξιν ὑποχύσεως ἔχει, τὸ δὲ διαλεῖπον
<span class="lb" data-page="8.222" data-line="16" id="l8.222.16"></span>ὑποψίαν τῶν κατὰ τὴν γαστέρα, καὶ μᾶλλον ὅτ’ ἃν ἐπὶ ταῖς
<span class="lb" data-page="8.222" data-line="17" id="l8.222.17"></span>ἀκριβέσιν εὐπεψίαις μηδὲν ἑαυτῷ λέγῃ φαίνεσθαι φάντασμα,
<span class="lb" data-page="8.222" data-line="18" id="l8.222.18"></span>πολὺ δὲ μᾶλλον ὅταν ἅμα τῇ γενέσει τῶν φαντασμάτων αἰσθάνηταί
<span class="pb" data-page="8.223" id="p8.223"></span>
<span class="lb" data-page="8.223" data-line="1" id="l8.223.1"></span>τινος ἐν τῷ στόματι τῆς κοιλίας δήξεως, ἔτι δὲ μᾶλλον
<span class="lb" data-page="8.223" data-line="2" id="l8.223.2"></span>ὅταν ἐπὶ τοῖσδε, τῶν δακνόντων ἐμεθέντων, παύηται τὰ συμπτώματα.
<span class="lb" data-page="8.223" data-line="3" id="l8.223.3"></span>ταῦτα μὲν οὖν εὐθέως κατὰ τὴν πρώτην ἡμέραν,
<span class="lb" data-page="8.223" data-line="4" id="l8.223.4"></span>ἐν ᾗπερ ἂν ἴδῃς τὸν ἄνθρωπον, <span class="milestone ed2page" data-n="7.454" data-unit="ed2page" id="ed2page.7.454"></span>ἐξ ἀνακρίσεως ὑπάρξει
<span class="lb" data-page="8.223" data-line="5" id="l8.223.5"></span>σοι μαθεῖν, ὅτ’ ἂν, ὡς ἔφην, ἀκριβῶς κατὰ φύσιν ἔχωσιν
<span class="lb" data-page="8.223" data-line="6" id="l8.223.6"></span>οἱ ὀφθαλμοί· τῆς δὲ θατέρου κόρης ἀχλυωδεστέρας, ἢ θολωδεστέρας,
<span class="lb" data-page="8.223" data-line="7" id="l8.223.7"></span>ἢ συνελόντι φάναι, μὴ καθαρᾶς ἀκριβῶς φαινομένης,
<span class="lb" data-page="8.223" data-line="8" id="l8.223.8"></span>ὑποχύσεώς ἐστιν ἀρχή· ἐὰν δ’ ἔνιοι φύσει τὰς κόρας
<span class="lb" data-page="8.223" data-line="9" id="l8.223.9"></span>μὴ πάνυ τι καθαρὰς ἔχωσιν, ἐπισκεπτέον ἐστὶν, εἰ ἀμφότεραι
<span class="lb" data-page="8.223" data-line="10" id="l8.223.10"></span>παραπλησίως φαίνονται διακείμεναι, καὶ εἰ πρὸς τούτῳ
<span class="lb" data-page="8.223" data-line="11" id="l8.223.11"></span>μηδέπω χρόνος ἱκανὸς ἐπὶ τοῖς τῆς ὑποχύσεως συμπτώμασιν
<span class="lb" data-page="8.223" data-line="12" id="l8.223.12"></span>προγεγονὼς ὑπάρχει· κᾂν ταῦθ’ οὕτως ἔχῃ, κέλευσον ἀρκεσθῆναι
<span class="lb" data-page="8.223" data-line="13" id="l8.223.13"></span>τροφῇ τῆς συνήθους <span class="milestone ed1page" data-n="3.284" data-unit="ed1page" id="ed1page.3.284"></span>ἐλάττονι, μηδὲν ἐχούσῃ
<span class="lb" data-page="8.223" data-line="14" id="l8.223.14"></span>κακόχυμον. εἶτα κατὰ τὴν ὑστεραίαν εὐπεπτηκότος ἀκριβῶς
<span class="lb" data-page="8.223" data-line="15" id="l8.223.15"></span>αὐτοῦ, πυθοῦ περὶ τῶν κατὰ τὴν ὄψιν φαντασμάτων· εἰ
<span class="lb" data-page="8.223" data-line="16" id="l8.223.16"></span>μὲν γὰρ ἤτοι μηδ’ ὅλως ἢ ἀμυδρῶς φαίνοιτο, στομαχικὸν ἦν
<span class="lb" data-page="8.223" data-line="17" id="l8.223.17"></span>τὸ σύμπτωμα· μενόντων δ’ ὁμοίων αὐτῶν, οὐ κατὰ συμπάθειαν,
<span class="lb" data-page="8.223" data-line="18" id="l8.223.18"></span>ἀλλὰ κατὰ διάθεσιν οἰκείαν εἰδέναι χρὴ ταῦτα
<span class="lb" data-page="8.223" data-line="19" id="l8.223.19"></span>συμπίπτοντα τοῖς ὀφθαλμοῖς, ἔτι δὲ μᾶλλον, ἐὰν τοῦ
<span class="pb" data-page="8.224" id="p8.224"></span>
<span class="lb" data-page="8.224" data-line="1" id="l8.224.1"></span>δι’ ἀλόης φαρμάκου λαβὼν, ὁμοίως ἔχῃ· λέγω δὲ διὰ τῆς
<span class="lb" data-page="8.224" data-line="2" id="l8.224.2"></span>ἀλόης, ὃ προσαγορεύουσιν ἔνιοι μὲν ἱερὰν πικρὰν, ἔνιοι
<span class="lb" data-page="8.224" data-line="3" id="l8.224.3"></span>δὲ ἁπλῶς πικράν. εἰ γὰρ στομαχικὸν εἴη τὸ σύμπτωμα,
<span class="lb" data-page="8.224" data-line="4" id="l8.224.4"></span>θεραπευθήσεται ῥᾷστα διὰ τῆς τοῦ φαρμάκου τούτου πόσεως,
<span class="lb" data-page="8.224" data-line="5" id="l8.224.5"></span>ἅμα ταῖς εὐπεψίαις, ὡς συνελθεῖν εἰς ταὐτὸν ἀμφότερα,
<span class="lb" data-page="8.224" data-line="6" id="l8.224.6"></span>τήν τε διάγνωσιν τοῦ πεπονθότος τόπου καὶ τὴν
<span class="lb" data-page="8.224" data-line="7" id="l8.224.7"></span>θεραπείαν αὐτοῦ. ἐγὼ δὲ, ὡς ἴστε, καὶ χωρὶς τοῦ θεάσασθαι
<span class="lb" data-page="8.224" data-line="8" id="l8.224.8"></span>τοὺς οὕτω πάσχοντας ἐθεράπευσα διὰ γραμμάτων
<span class="lb" data-page="8.224" data-line="9" id="l8.224.9"></span>ἐνίους ἐν ἄλλοις ὄντας ἔθνεσιν· καὶ γὰρ ἐκ τῆς Ἰβηρίας
<span class="lb" data-page="8.224" data-line="10" id="l8.224.10"></span>καὶ τῆς Κελτικῆς καὶ Ἀσίας καὶ Θρᾴκης καὶ ἄλλων χωρίων
<span class="lb" data-page="8.224" data-line="11" id="l8.224.11"></span>ἐπιστειλάντων μοί τινων, εἴ τι πρὸς ἀρχὰς ὑποχύσεως,
<span class="lb" data-page="8.224" data-line="12" id="l8.224.12"></span>μήπω μηδεμιᾶς ἐναργῶς φαινομένης βλάβης ἐν τῇ κόρῃ,
<span class="lb" data-page="8.224" data-line="13" id="l8.224.13"></span>φάρμακον ἔχοιμι δόκιμον, ἀποστέλλειν αὐτοῖς, ἠξίωσα δηλωθῆναί
<span class="lb" data-page="8.224" data-line="14" id="l8.224.14"></span>μοι πρότερον, εἰ ἐκ τοῦ πολλοῦ χρόνου πάσχουσι,
<span class="lb" data-page="8.224" data-line="15" id="l8.224.15"></span>καὶ τἄλλα περὶ ὧν ὀλίγον ἔμπροσθεν εἶπον· εἶτα τοῖς ἐπιστείλασιν,
<span class="lb" data-page="8.224" data-line="16" id="l8.224.16"></span>ἓξ μῆνας ἢ ἐνιαυτὸν ἀπὸ τῆς ἀρχῆς γεγονέναι
<span class="lb" data-page="8.224" data-line="17" id="l8.224.17"></span>φασκόντων, ἀμφοτέρων ὁμοίως τῶν ὀφθαλμῶν ἐπὶ μὲν
<span class="lb" data-page="8.224" data-line="18" id="l8.224.18"></span>ταῖς εὐπεψίαις ἄμεινον ἐχόντων, παροξυνομένων δὲ ἐπὶ ταῖς
<span class="pb" data-page="8.225" id="p8.225"></span>
<span class="lb" data-page="8.225" data-line="1" id="l8.225.1"></span>ἀπεψίαις καὶ ταῖς τοῦ στομάχου δήξεσιν, ἐμεσάντων τε χολῆς
<span class="lb" data-page="8.225" data-line="2" id="l8.225.2"></span>καὶ καθισταμένων, οὐδὲν ἔτι περὶ τῆς κόρης ἀξιώσας πυθέσθαι,
<span class="lb" data-page="8.225" data-line="3" id="l8.225.3"></span>βεβαίως ἔγνων ὡς οὐκ ἰδιοπάθειαν ἀλλὰ συμπάθειαν
<span class="lb" data-page="8.225" data-line="4" id="l8.225.4"></span>εἶναι τῶν ὀφθαλμῶν ἐπὶ τῇ γαστρί· καὶ πέμψας αὐτοῖς τὴν
<span class="lb" data-page="8.225" data-line="5" id="l8.225.5"></span>πικρὰν, ἐκείνους μὲν πρῶτον καὶ μάλιστα, διὰ ἐκείνων δὲ
<span class="lb" data-page="8.225" data-line="6" id="l8.225.6"></span>καὶ ἄλλους πολλοὺς τῶν ὁμοεθνῶν αὐτοῖς ἰασάμην· ὄντες
<span class="lb" data-page="8.225" data-line="7" id="l8.225.7"></span>γὰρ αὐτοὶ πάντες οἷς ἔπεμψα πεπαιδευμένοι, μαθόντες δ’ ἐξ
<span class="lb" data-page="8.225" data-line="8" id="l8.225.8"></span>ὧν αὐτοῖς ἐπέστειλα τὰς διαγνώσεις τῶν πεπονθότων τόπων,
<span class="lb" data-page="8.225" data-line="9" id="l8.225.9"></span>αὐτοί τε τοῦ λοιποῦ ῥᾳδίως ἐγνώριζον αὐτοὺς, ἐθεράπευόν
<span class="lb" data-page="8.225" data-line="10" id="l8.225.10"></span>τε τῷ πικρῷ φαρμάκῳ. παραπλήσια δὲ τοῖς τῶν ὑποχεομένων
<span class="lb" data-page="8.225" data-line="11" id="l8.225.11"></span>συμπτώματα γίνεται πολλάκις ἐγκεφάλου πάσχοντος ἔν
<span class="lb" data-page="8.225" data-line="12" id="l8.225.12"></span>τισι φρενιτίδων εἴτε εἴδεσιν εἴτε διαφοραῖς ἐθέλοις ὀνομάζειν.
<span class="lb" data-page="8.225" data-line="13" id="l8.225.13"></span>εἰσὶν μὲν γὰρ αὐτῆς ἁπλαῖ μὲν δύο, σύνθετος δὲ ἐξ
<span class="lb" data-page="8.225" data-line="14" id="l8.225.14"></span>ἀμφοῖν ἡ τρίτη. τινὲς μὲν γὰρ τῶν φρενιτικῶν, οὐδὲν ὅλως
<span class="lb" data-page="8.225" data-line="15" id="l8.225.15"></span>σφαλλόμενοι περὶ τὰς αἰσθητικὰς διαγνώσεις τῶν ὁρατῶν, οὐ
<span class="lb" data-page="8.225" data-line="16" id="l8.225.16"></span>κατὰ φύσιν ἔχουσι ταῖς διανοητικαῖς κρίσεσιν· ἔνιοι δ’ ἔμπαλιν
<span class="lb" data-page="8.225" data-line="17" id="l8.225.17"></span>ἐν μὲν ταῖς διανοήσεσιν οὐδὲν σφάλλονται, παρατυπωτικῶς
<span class="lb" data-page="8.225" data-line="18" id="l8.225.18"></span>δὲ κινοῦνται κατὰ τὰς αἰσθήσεις, ἄλλοις δέ τισιν κατ’ ﻿
<span class="pb" data-page="8.226" id="p8.226"></span>
<span class="lb" data-page="8.226" data-line="1" id="l8.226.1"></span>ἄμφω βεβλάφθαι συμβέβηκεν. ὁ δὲ τρόπος ἑκατέρας τῆς
<span class="lb" data-page="8.226" data-line="2" id="l8.226.2"></span>βλάβης τοιόσδ’ ἐστίν. καταλειφθείς τις ἐπὶ τῆς οἰκίας ἐν
<span class="lb" data-page="8.226" data-line="3" id="l8.226.3"></span>Ῥώμῃ μεθ’ ἑνὸς ἐριουργοῦ παιδὸς, ἀναστὰς ἀπὸ τῆς κλίνης
<span class="lb" data-page="8.226" data-line="4" id="l8.226.4"></span>ἧκεν ἐπὶ τῆς θυρίδος, δι’ ἧς οἷόν τ’ ἦν ὁρᾶσθαί τε αὐτὸν καὶ
<span class="lb" data-page="8.226" data-line="5" id="l8.226.5"></span>ὁρᾷν τοὺς παριόντας. εἶτα τῶν ὑαλίνων σκευῶν ἕκαστον ἐπιδεικνὺς
<span class="lb" data-page="8.226" data-line="6" id="l8.226.6"></span>αὐτοῖς, εἰ κελεύοιεν αὐτὸ βάλλειν, ἐπυνθάνετο. τῶν
<span class="lb" data-page="8.226" data-line="7" id="l8.226.7"></span>δὲ μετὰ <span class="milestone ed2page" data-n="7.455" data-unit="ed2page" id="ed2page.7.455"></span>γέλωτος ἀξιούντων τε βαλεῖν καὶ κροτούντων
<span class="lb" data-page="8.226" data-line="8" id="l8.226.8"></span>ταῖς χερσὶν, ὁ μὲν ἔβαλεν ἐφεξῆς ἅπαντα προχειριζόμενος, οἱ
<span class="lb" data-page="8.226" data-line="9" id="l8.226.9"></span>δὲ γελῶντες ἐκεκράγεισαν. ὕστερον δέ ποτε πυθόμενος αὐτῶν,
<span class="lb" data-page="8.226" data-line="10" id="l8.226.10"></span>εἰ καὶ τὸν ἐριουργὸν κελεύοιεν βληθῆναι, κελευσάντων αὐτῶν,
<span class="lb" data-page="8.226" data-line="11" id="l8.226.11"></span>ὁ μὲν ἔβαλεν, οἱ δὲ ἐπεὶ καταφερόμενον ἐξ ὕψους ἐθεάσαντο,
<span class="lb" data-page="8.226" data-line="12" id="l8.226.12"></span>γελῶντες μὲν ἐπαύσαντο, πεσόντα δὲ προσδραμόντες ἀνείλοντο
<span class="lb" data-page="8.226" data-line="13" id="l8.226.13"></span>συντριβέντα. τὸ δ’ ἐναντίον οὐ μόνον ἐπ’ ἄλλων,
<span class="lb" data-page="8.226" data-line="14" id="l8.226.14"></span>ἀλλὰ καὶ ἐμαυτῷ συμβὰν οἶδα μειρακίῳ τὴν ἡλικίαν ὄντι.
<span class="lb" data-page="8.226" data-line="15" id="l8.226.15"></span>πυρέττων γὰρ ἐν θέρει πυρετῷ διακαεῖ, τῆς τε κλίνης ἐξέχειν
<span class="lb" data-page="8.226" data-line="16" id="l8.226.16"></span>τινα κάρφη, κατὰ τὴν χρόαν ὀρφνώδη, καὶ τῶν ἱματίων
<span class="lb" data-page="8.226" data-line="17" id="l8.226.17"></span>ὁμοίας κροκύδας ἐνόμιζον· εἶτ’ ἀφαιρεῖν μὲν αὐτὰς ἐπεχείρουν,
<span class="lb" data-page="8.226" data-line="18" id="l8.226.18"></span>οὐδενὸς δὲ ὑπὸ τῶν δακτύλων ἀναφερομένου, συνεχέστερόν τε
<span class="pb" data-page="8.227" id="p8.227"></span>
<span class="lb" data-page="8.227" data-line="1" id="l8.227.1"></span>καὶ σφοδρότερον ἐπεχείρουν οὕτω πράττων. ἑταίρων δὲ
<span class="lb" data-page="8.227" data-line="2" id="l8.227.2"></span>δυοῖν παρόντων ἀκούσας ἀλλήλοιν λεγόντων, ὡς οὗτος ἤδη
<span class="lb" data-page="8.227" data-line="3" id="l8.227.3"></span>κροκυδίζει τε καὶ καρφολογεῖ, συνῆκα μὲν ὡς αὐτὸ τοῦτο πεπόνθοιμι
<span class="lb" data-page="8.227" data-line="4" id="l8.227.4"></span>τὸ λεγόμενον ὑπ’ αὐτῶν, ἀκριβῶς δὲ παρακολουθῶν
<span class="lb" data-page="8.227" data-line="5" id="l8.227.5"></span>ἐμαυτῷ μὴ παραπαίοντι κατὰ τὴν λογιστικὴν δύναμιν,
<span class="lb" data-page="8.227" data-line="6" id="l8.227.6"></span>ὀρθῶς, ἔφην, λέγετε, καὶ βοηθεῖτέ μοι, μὴ φρενιτίσω. τραπομένων
<span class="lb" data-page="8.227" data-line="7" id="l8.227.7"></span>δ’ αὐτῶν ἐπὶ τὰς προσηκούσας ἐπιβροχὰς τῆς κεφαλῆς,
<span class="lb" data-page="8.227" data-line="8" id="l8.227.8"></span>δι’ ὅλης τῆς ἡμέρας καὶ νυκτὸς ἐνύπνια μέν μοι ταραχώδη
<span class="lb" data-page="8.227" data-line="9" id="l8.227.9"></span>τινὰ συνέπεσεν ἄχρι τοῦ βοῆσαί τε καὶ ἀναπηδῆσαι πρὸς
<span class="lb" data-page="8.227" data-line="10" id="l8.227.10"></span>ταῦτα, κατέστη δὲ τὰ συμπτώματα πάντα κατὰ τὴν ἑξῆς
<span class="lb" data-page="8.227" data-line="11" id="l8.227.11"></span>ἡμέραν. εὔδηλον οὖν ὅτι τῶν συμπτωμάτων ἡ γένεσις ἐπὶ
<span class="lb" data-page="8.227" data-line="12" id="l8.227.12"></span>μὲν αἰτίᾳ μιᾷ καὶ τῇ αὐτῇ κατ’ εἶδος, οὐκ ἐκ τοῦ αὐτοῦ
<span class="lb" data-page="8.227" data-line="13" id="l8.227.13"></span>δὲ πρωτοπαθοῦντος ὁρμᾶται τόπου, τοῖς ἐπ’ ἐγκεφάλῳ τε
<span class="lb" data-page="8.227" data-line="14" id="l8.227.14"></span>καὶ γαστρὶ κατὰ συμπάθειαν, ὡς εἴρηται, πάσχουσιν· ὅτ’
<span class="lb" data-page="8.227" data-line="15" id="l8.227.15"></span>ἂν γὰρ ἀθροισθῇ τις ἐν ἐγκεφάλῳ χολώδης χυμὸς ἅμα πυρετῷ
<span class="lb" data-page="8.227" data-line="16" id="l8.227.16"></span>διακαεῖ, παραπλήσιόν τι πάσχει τοῖς ὑπὸ πυρὸς ὀπτωμένοις,
<span class="lb" data-page="8.227" data-line="17" id="l8.227.17"></span>καὶ κατὰ τοῦτο λιγνύν τινα γεννᾷν πέφυκεν, ὥσπερ κᾀν τοῖς
<span class="lb" data-page="8.227" data-line="18" id="l8.227.18"></span>λύχνοις τοὔλαιον· ἥτις λιγνὺς συνδιεκπίπτουσα τοῖς ἐπὶ τὸν
<span class="pb" data-page="8.228" id="p8.228"></span>
<span class="lb" data-page="8.228" data-line="1" id="l8.228.1"></span>ὀφθαλμὸν ἀφικνουμένοις ἀγγείοις, αἰτία γίνεται τῶν φαντασμάτων
<span class="lb" data-page="8.228" data-line="2" id="l8.228.2"></span>αὐτοῖς· ἐθεάσασθε γὰρ ἐν ταῖς ἀνατομαῖς ἅμα τοῖς
<span class="lb" data-page="8.228" data-line="3" id="l8.228.3"></span>νεύροις ἐπὶ τὸν ὀφθαλμὸν ἀρτηρίας τε καὶ φλέβας συνδιεκπιπτούσας
<span class="lb" data-page="8.228" data-line="4" id="l8.228.4"></span>ἀπὸ τῶν τὴν χοροειδῆ μήνιγγα διαπλεκουσῶν. ἀλλὰ
<span class="lb" data-page="8.228" data-line="5" id="l8.228.5"></span>καὶ οὗτος ὁ λόγος ἐνταυθοῖ τελευτάτω, διωρισμένος ἱκανῶς·
<span class="lb" data-page="8.228" data-line="6" id="l8.228.6"></span>ἐφεξῆς δὲ περὶ τῶν ἄλλων ἐν ὀφθαλμοῖς μερῶν εἴπωμεν, ἕνα
<span class="lb" data-page="8.228" data-line="7" id="l8.228.7"></span>μὲν κοινὸν λόγον, ὡς τὰ φαινόμενα σαφῶς ἡμῖν μόρια μὴ φυλάττοντα
<span class="lb" data-page="8.228" data-line="8" id="l8.228.8"></span>τὴν φυσικὴν κατάστασιν, οὐ πρόκειται νῦν διαγιγνώσκειν,
<span class="lb" data-page="8.228" data-line="9" id="l8.228.9"></span>ἀλλ’ ἐφ’ ὧν ἀφανὲς αἰσθήσει τὸ πεπονθός ἐστιν
<span class="lb" data-page="8.228" data-line="10" id="l8.228.10"></span>μόριον· ὡς ἐφ’ ὧν γε φαίνεται σαφῶς ἤτοι διεῤῥωγός τι τῆς
<span class="lb" data-page="8.228" data-line="11" id="l8.228.11"></span>κόρης, ἢ παρεσπασμένον, ἢ παρὰ φύσιν ηὐξημένον ἢ μεμειωμένον,
<span class="lb" data-page="8.228" data-line="12" id="l8.228.12"></span>αὐτὸ μὲν τὸ πεπονθὸς οὐδεμιᾶς δεῖται σοφίας εἰς διάγνωσιν,
<span class="lb" data-page="8.228" data-line="13" id="l8.228.13"></span>ἥτις δέ ἐστιν ἡ ποιοῦσα διάθεσις αὐτὸ, τῆς ἰατρικῆς
<span class="lb" data-page="8.228" data-line="14" id="l8.228.14"></span>τέχνης ἔργον ἐπίστασθαι, καὶ γέγραπται περὶ αὐτῶν ἐν τοῖς
<span class="lb" data-page="8.228" data-line="15" id="l8.228.15"></span>τῶν συμπτωμάτων αἰτίοις· ὥστ’ οὐδὲν ἔτι δέομαι λέγειν ἐν
<span class="lb" data-page="8.228" data-line="16" id="l8.228.16"></span>τῷδε περὶ τῶν ἐν ὀφθαλμοῖς πεπονθότων μορίων τῶν αἰσθητῶν,
<span class="lb" data-page="8.228" data-line="17" id="l8.228.17"></span>ὥσπερ οὐδὲ περὶ τῶν ἐν αὐτοῖς παθῶν. τὰ μὲν γὰρ
<span class="lb" data-page="8.228" data-line="18" id="l8.228.18"></span>ὀνόματα τῶν παθῶν ἐν ἑνὶ μικρῷ βιβλίῳ γέγραπται, τὴν
<span class="pb" data-page="8.229" id="p8.229"></span>
<span class="lb" data-page="8.229" data-line="1" id="l8.229.1"></span>ἐπιγραφὴν ἔχοντι, τῶν ἐν ὀφθαλμοῖς παθῶν διάγνωσις· αἱ
<span class="lb" data-page="8.229" data-line="2" id="l8.229.2"></span>δ’ αἰτίαι, καθάπερ ἔφην, ἐν τοῖς τῶν συμπτωμάτων αἰτίοις
<span class="lb" data-page="8.229" data-line="3" id="l8.229.3"></span>εἴρηνται.
</p>
          </article>

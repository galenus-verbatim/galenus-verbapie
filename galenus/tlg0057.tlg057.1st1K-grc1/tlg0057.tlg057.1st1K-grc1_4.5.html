<article xmlns="http://www.w3.org/1999/xhtml" id="urn:cts:greekLit:tlg0057.tlg057.1st1K-grc1:4.5">
<span class="pb page1" data-page="8.235" id="p8.235"></span>
<span class="milestone ed1page page1" data-n="3.285" data-unit="ed1page" id="ed1page.3.285"></span>
<span class="milestone ed2page page1" data-n="7.457" data-unit="ed2page" id="ed2page.7.457"></span>
            <p>
<span class="lb" data-page="8.235" data-line="5" id="l8.235.5"></span><span class="milestone ed2page" data-n="7.458" data-unit="ed2page" id="ed2page.7.458"></span>Καὶ τῶν ἄλλων δὲ τόπων ἁπάντων
<span class="lb" data-page="8.235" data-line="6" id="l8.235.6"></span>τῶν κατὰ τὸ πρόσωπον οὐ μόνον ἡ κίνησις, ἀλλὰ καὶ ἡ αἴσθησις
<span class="lb" data-page="8.235" data-line="7" id="l8.235.7"></span>ἤτοι γε ἀπόλλυται παντάπασιν ἢ βλάπτεται, ποτὲ
<span class="lb" data-page="8.235" data-line="8" id="l8.235.8"></span>μὲν αὐτῶν ἰδιοπαθούντων τῶν βεβλαμμένων τὰς ἐνεργείας
<span class="lb" data-page="8.235" data-line="9" id="l8.235.9"></span>μορίων, ποτὲ δὲ τῶν ἐξ ἐγκεφάλου φερομένων ἐπ’ αὐτὰ νεύρων,
<span class="lb" data-page="8.235" data-line="10" id="l8.235.10"></span>ἢ καὶ δι’ αὐτὸν τὸν ἐγκέφαλον πάσχοντα· διορισθήσεται
<span class="lb" data-page="8.235" data-line="11" id="l8.235.11"></span>δ’ ἀλλήλων ἅπαντα διὰ τῶν ἐζευγμένων αὐτοῖς συμπτωμάτων.
<span class="lb" data-page="8.235" data-line="12" id="l8.235.12"></span>ὅτ’ ἂν μὲν γὰρ ἕν τι μόριον ἤτοι γε εἰς αἴσθησιν ἢ εἰς
<span class="lb" data-page="8.235" data-line="13" id="l8.235.13"></span>κίνησιν ἢ εἰς ἄμφω τύχῃ βλαβὲν, αὐτὸ μόνον ἐκεῖνο τὴν αἰτίαν
<span class="lb" data-page="8.235" data-line="14" id="l8.235.14"></span>ἔχει τῆς διαθέσεως, ἤτοι γε ἐν τοῖς ἰδίοις μορίοις ὀργανικῶς
<span class="lb" data-page="8.235" data-line="15" id="l8.235.15"></span>ἢ κατὰ δυσκρασίαν πάσχουσιν, ἢ ἐν τοῖς εἰς αὐτὰ φερομένοις
<span class="lb" data-page="8.235" data-line="16" id="l8.235.16"></span>νεύροις ἀπὸ τῆς τρίτης συζυγίας· ὅταν δὲ ἅμα πλείω
<span class="lb" data-page="8.235" data-line="17" id="l8.235.17"></span>πεπόνθῃ μόρια, σκεπτέον, εἴτε ἐκ μιᾶς ἀρχῆς νεύρων, εἴτε
<span class="lb" data-page="8.235" data-line="18" id="l8.235.18"></span>ἐκ πλειόνων ἔχει τὴν αἴσθησιν ἢ τὴν κίνησιν ἐν τῷ κατὰ ﻿
<span class="pb" data-page="8.236" id="p8.236"></span>
<span class="lb" data-page="8.236" data-line="1" id="l8.236.1"></span>φύσιν διακεῖσθαι. τεθεάμεθα γὰρ ταῦτα διὰ τῶν ἀνατομῶν,
<span class="lb" data-page="8.236" data-line="2" id="l8.236.2"></span>τῆς μὲν τρίτης συζυγίας τοῖς γε κροταφίταις μυσὶν καὶ
<span class="lb" data-page="8.236" data-line="3" id="l8.236.3"></span>τοῖς μασσητῆρσιν καὶ τοῖς χείλεσι καὶ τοῖς τῆς ῥινὸς πτερυγίοις
<span class="lb" data-page="8.236" data-line="4" id="l8.236.4"></span>αἴσθησίν τε καὶ κίνησιν παρεχούσης, τῇ δὲ γλώττῃ
<span class="lb" data-page="8.236" data-line="5" id="l8.236.5"></span>τὴν αἴσθησιν μόνην, ὥσπέρ γε καὶ τοῖς ἐν τῷ στόματι πᾶσιν·
<span class="lb" data-page="8.236" data-line="6" id="l8.236.6"></span>τῆς δὲ δευτέρας τοὺς μῦς τῶν ὀφθαλμῶν μόνους κινούσης,
<span class="lb" data-page="8.236" data-line="7" id="l8.236.7"></span>ὥσπέρ γε καὶ τῆς πρώτης τὴν ὀπτικὴν αἴσθησιν αὐτοῖς
<span class="lb" data-page="8.236" data-line="8" id="l8.236.8"></span>παρεχούσης. ἐὰν οὖν ποτε τὰ παρὰ τῆς τρίτης συζυγίας
<span class="lb" data-page="8.236" data-line="9" id="l8.236.9"></span>νευρούμενα μόρια πάντα φαίνηται βεβλαμμένα κατὰ θάτερον
<span class="lb" data-page="8.236" data-line="10" id="l8.236.10"></span><span class="milestone ed1page" data-n="3.286" data-unit="ed1page" id="ed1page.3.286"></span>δηλονότι μέρος, ἀεὶ γὰρ χρὴ τούτου μεμνῆσθαι, κᾂν
<span class="lb" data-page="8.236" data-line="11" id="l8.236.11"></span>μὴ ῥηθῇ πόθ’ ὑπ’ ἐμοῦ, τὴν πρωτοπάθειαν ἡγεῖσθαι χρὴ τοῦ
<span class="lb" data-page="8.236" data-line="12" id="l8.236.12"></span>νεύρου γεγονέναι· κατ’ ἄμφω δὲ τὰ μέρη τῆς βλάβης συμβάσης,
<span class="lb" data-page="8.236" data-line="13" id="l8.236.13"></span>οὐ τοῦ νεύρου τὸ πάθος ἴδιον, ἀλλὰ τοῦ κατὰ τὸν
<span class="lb" data-page="8.236" data-line="14" id="l8.236.14"></span>ἐγκέφαλον τόπου πρώτως ἐστὶν, ὅθεν ἐκφύεται τὰ νεῦρα.
<span class="lb" data-page="8.236" data-line="15" id="l8.236.15"></span>πάσχοντι δ’ ἐγκεφάλῳ κατ’ ἄμφω τὰ μέρη, τό τ’ ἀριστερὸν καὶ
<span class="lb" data-page="8.236" data-line="16" id="l8.236.16"></span>τὸ δεξιὸν, ἐν τῷ κατὰ τρίτην συζυγίαν χωρίῳ συμπάσχει καὶ
<span class="lb" data-page="8.236" data-line="17" id="l8.236.17"></span>τὰ πλησιάζοντα, καὶ διὰ τοῦτο τά τε κατὰ τὴν δευτέραν καὶ
<span class="lb" data-page="8.236" data-line="18" id="l8.236.18"></span>τὴν πρώτην συζυγίαν βλάπτεται νεῦρα, καὶ τῇ τούτων ἀκολουθεῖ
<span class="lb" data-page="8.236" data-line="19" id="l8.236.19"></span>βλάβῃ καὶ τὰ κατὰ τοὺς ὀφθαλμοὺς μόρια βλάπτεσθαι
<span class="pb" data-page="8.237" id="p8.237"></span>
<span class="lb" data-page="8.237" data-line="1" id="l8.237.1"></span>πάντα· μόνου δ’ ἑνὸς μυὸς ἢ νεύρου παθόντος ὁπωσοῦν,
<span class="lb" data-page="8.237" data-line="2" id="l8.237.2"></span>εἴτε κατ’ ἰδιοπάθειαν, εἴτε κατὰ συμπάθειαν, ἐπὶ τὸν ἀντικείμενον
<span class="lb" data-page="8.237" data-line="3" id="l8.237.3"></span>μῦν ἐπισπᾶται τὸ μόριον, ἐὰν μὲν ὁ τὸ δεξιὸν χεῖλος
<span class="lb" data-page="8.237" data-line="4" id="l8.237.4"></span>κινῶν μῦς παραλυθῇ, πρὸς τὴν ἀριστερὰν χώραν ἀπαγομένου
<span class="lb" data-page="8.237" data-line="5" id="l8.237.5"></span>τοῦ κατὰ τοῦτο τὸ μέρος χείλους, ὅτ’ ἂν δὲ ὁ τὸ ἀριστερὸν,
<span class="lb" data-page="8.237" data-line="6" id="l8.237.6"></span>ἐπὶ τὴν δεξιάν. ὡσαύτως δὲ κᾀπὶ τῆς γένυος ὅλης, καὶ τῶν
<span class="lb" data-page="8.237" data-line="7" id="l8.237.7"></span>τῆς ῥινὸς πτερυγίων, καὶ τῶν γνάθων ἑκατέρας, ἃς ἐμάθετε
<span class="lb" data-page="8.237" data-line="8" id="l8.237.8"></span>κινουμένας ὑπὸ τοῦ μυώδους πλατύσματος, ἐπὶ τὰ ἐναντία
<span class="lb" data-page="8.237" data-line="9" id="l8.237.9"></span>τῷ παραλελυμένῳ συμβαίνει παρασπᾶσθαι τὸ μέρος, οὐκ ἔτ’
<span class="lb" data-page="8.237" data-line="10" id="l8.237.10"></span>ἐπὶ τούτου παρὰ τῆς τρίτης συζυγίας τῶν νεύρων ἡκόντων,
<span class="lb" data-page="8.237" data-line="11" id="l8.237.11"></span>ἀλλ’ ἐκ τῶν κατὰ τὸν τράχηλον σπονδύλων εἰς ἅπαν ὀλίγου
<span class="lb" data-page="8.237" data-line="12" id="l8.237.12"></span>δεῖν, ὅτι μὴ κατὰ μέρος τι μικρὸν αὐτοῦ τῶν παρὰ τῆς πέμπτης
<span class="lb" data-page="8.237" data-line="13" id="l8.237.13"></span>συζυγίας ἐμφυομένων νεύρων, ἔνθα τὸ πλάτυσμα τὴν
<span class="lb" data-page="8.237" data-line="14" id="l8.237.14"></span>ὑψηλοτάτην ἔχει χώραν.
</p>
          </article>

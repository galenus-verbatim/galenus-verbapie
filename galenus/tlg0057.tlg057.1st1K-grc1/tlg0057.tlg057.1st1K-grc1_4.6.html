<article xmlns="http://www.w3.org/1999/xhtml" id="urn:cts:greekLit:tlg0057.tlg057.1st1K-grc1:4.6">
<span class="pb page1" data-page="8.237" id="p8.237"></span>
<span class="milestone ed1page page1" data-n="3.286" data-unit="ed1page" id="ed1page.3.286"></span>
<span class="milestone ed2page page1" data-n="7.458" data-unit="ed2page" id="ed2page.7.458"></span>
            <p>
<span class="lb" data-page="8.237" data-line="15" id="l8.237.15"></span>Μετιέναι δ’ ἤδη καιρὸς ἐπὶ τὰ τοῦ νωτιαίου
<span class="lb" data-page="8.237" data-line="16" id="l8.237.16"></span>πάθη. τὰ τοῦ νωτιαίου μυελοῦ πάθη σύντομον μὲν
<span class="lb" data-page="8.237" data-line="17" id="l8.237.17"></span>ἔχει τὴν ἐν τῷ παρόντι διδασκαλίαν, οὐ σύντομον δὲ τὴν ἐπὶ
<span class="lb" data-page="8.237" data-line="18" id="l8.237.18"></span>τῶν ἔργων γνῶσιν αὐτῶν· εἰ μὴ γὰρ μνημονεύοι τις ἑκάστην
<span class="lb" data-page="8.237" data-line="19" id="l8.237.19"></span>συζυγίαν τῶν ἀπ’ αὐτοῦ πεφυκότων νεύρων, ἐς ὅτι παραγίνεται
<span class="pb" data-page="8.238" id="p8.238"></span>
<span class="lb" data-page="8.238" data-line="1" id="l8.238.1"></span>μέρος τοῦ σώματος, ἀδύνατον αὐτῷ γνῶναι κατὰ πόστον
<span class="lb" data-page="8.238" data-line="2" id="l8.238.2"></span>ἔπαθεν σπόνδυλον ὁ νωτιαῖος, ὡς τῷ γε μεμνημένῳ
<span class="lb" data-page="8.238" data-line="3" id="l8.238.3"></span>ῥᾴστη ἡ τοῦ πεπονθότος τόπου γνῶσις. ἀλλὰ καὶ κατὰ τὴν
<span class="lb" data-page="8.238" data-line="4" id="l8.238.4"></span>τῶν ἄλλων ἁπάντων μορίων διάγνωσιν ἀνάμνησις ἔσται τῶν
<span class="lb" data-page="8.238" data-line="5" id="l8.238.5"></span>ἀπὸ τοῦ νωτιαίου<span class="milestone ed2page" data-n="7.459" data-unit="ed2page" id="ed2page.7.459"></span> μυελοῦ πεφυκότων νεύρων. οἷον εὐθέως
<span class="lb" data-page="8.238" data-line="6" id="l8.238.6"></span>ἀπὸ τῶν πρώτων σπονδύλων πασχόντων. σπανίως μὲν,
<span class="lb" data-page="8.238" data-line="7" id="l8.238.7"></span>ἀλλὰ γίνεται συνάγχη ποτὲ, παιδίοις μᾶλλον ἢ τελείοις, ὑπὲρ
<span class="lb" data-page="8.238" data-line="8" id="l8.238.8"></span>ἧς Ἱπποκράτης οὕτως συνέγραψεν ἐν τῷ δευτέρῳ τῶν ἐπιδημιῶν·
<span class="lb" data-page="8.238" data-line="9" id="l8.238.9"></span>ἐπὶ δὲ τῶν κυναγχικῶν παθήματα τοιάδε. τοῦ τραχήλου
<span class="lb" data-page="8.238" data-line="10" id="l8.238.10"></span>οἱ σπόνδυλοι εἴσω ἔῤῥεπον, τοῖσι μὲν ἐπὶ πλέον, τοῖσι
<span class="lb" data-page="8.238" data-line="11" id="l8.238.11"></span>δὲ ἐπ’ ἔλαττον, καὶ ἔξωθεν ἔκδηλος ἦν κοῖλον ἔχων ὁ τράχηλος,
<span class="lb" data-page="8.238" data-line="12" id="l8.238.12"></span>καὶ ἤλγει ἐν ταύτῃ ψαυόμενος· ἦν δὲ καὶ κατωτέρω
<span class="lb" data-page="8.238" data-line="13" id="l8.238.13"></span>τινὶ τοῦ ὀδόντος καλεομένου ὀστοῦ, ὃ οὐχ ὁμοίως ὀξύ ἐστιν,
<span class="lb" data-page="8.238" data-line="14" id="l8.238.14"></span>ἔστι δὲ οἷσι καὶ πάνυ περιφανὴς, μείζονι περιφερείῃ. ἢν μὴ
<span class="lb" data-page="8.238" data-line="15" id="l8.238.15"></span>σὺν τῷ ὀδόντι καλεομένῳ, φάρυγξ οὐ φλεγμαίνουσα, ἐγκειμένη
<span class="lb" data-page="8.238" data-line="16" id="l8.238.16"></span>δέ. τὰ ὑπὸ γνάθων, ὀγκηρὰ, οὐ φλεγμαίνουσιν εἴκελα,
<span class="lb" data-page="8.238" data-line="17" id="l8.238.17"></span>οὐδὲ βουβῶνες οὐδενὶ ᾤδησαν, ἀλλὰ τῇ φύσει μᾶλλον· καὶ
<span class="pb" data-page="8.239" id="p8.239"></span>
<span class="lb" data-page="8.239" data-line="1" id="l8.239.1"></span>γλῶτταν οὐ ῥηϊδίως στρέφοντες, ἀλλὰ μείζων τε αὐτέοις ἐδόκεεν
<span class="lb" data-page="8.239" data-line="2" id="l8.239.2"></span>εἶναι καὶ προπετεστέρη. καὶ αἱ ὑπὸ τῆς γλώττης φλέβες
<span class="lb" data-page="8.239" data-line="3" id="l8.239.3"></span>ἐκφανέες, καταπίνειν δ’ οὐκ ἠδύναντο, ἢ πάνυ χαλεπῶς,
<span class="lb" data-page="8.239" data-line="4" id="l8.239.4"></span>ἀλλ’ ἐς τὰς ῥῖνας ἐξέφυγεν εἰ πάνυ ἐβιῶντο, καὶ διὰ τῶν ῥινῶν
<span class="lb" data-page="8.239" data-line="5" id="l8.239.5"></span>διελέγοντο. πνεῦμα δὲ τούτοισιν οὐ πάνυ μετέωρον.
<span class="lb" data-page="8.239" data-line="6" id="l8.239.6"></span>ἔστι δὲ οἷσιν καὶ φλέβες αἱ ἐν κροτάφοισιν καὶ ἐν κεφαλῇσι
<span class="lb" data-page="8.239" data-line="7" id="l8.239.7"></span>καὶ αὐχένι, ἐπῃρμέναι· βραχὺ δέ τι τουτέων τοῖσι παλιγκοτωτάτοισι,
<span class="lb" data-page="8.239" data-line="8" id="l8.239.8"></span>κρόταφοι θερμοὶ, εἰ καὶ τὰ ἄλλα μὴ πυρεταίνοιεν.
<span class="lb" data-page="8.239" data-line="9" id="l8.239.9"></span>οὐ μὴν πνιγόμενοι οἱ πλεῖστοι, εἰ μὴ καταπίνειν προθυμοῖντο,
<span class="lb" data-page="8.239" data-line="10" id="l8.239.10"></span>ἢ τὸ πτύελον, ἢ ἄλλό τι. οὐδὲ οἱ ὀφθαλμοὶ
<span class="lb" data-page="8.239" data-line="11" id="l8.239.11"></span>ἐγκαθήμενοι. οἷσι μὲν οὖν ἦν ἐς ὀρθὸν ἐξόγκωμα μὴ ἑτερόῤῥοπον,
<span class="lb" data-page="8.239" data-line="12" id="l8.239.12"></span>οἱ τοιοῦτοι παραπληκτικοὶ οὐκ ἐγίνοντο. ἀπολόμενον
<span class="lb" data-page="8.239" data-line="13" id="l8.239.13"></span>δὲ εἴ τινα εἶδον, ἀναμνήσομαι· οὓς δὲ νῦν οἶδα, περιεγένοντο.
<span class="lb" data-page="8.239" data-line="14" id="l8.239.14"></span>ἦν δὲ τὰ μὲν τάχιστα ῥηΐζοντα, τὰ δὲ πλεῖστα καὶ
<span class="lb" data-page="8.239" data-line="15" id="l8.239.15"></span>ἐς τεσσαράκοντα ἡμέρας περιῄει, τούτων δ’ οἱ πλεῖστοι καὶ
<span class="lb" data-page="8.239" data-line="16" id="l8.239.16"></span>ἀπύρετοι. πολλοὶ δὲ καὶ πάνυ ἐπὶ πολὺν χρόνον εἶχόν τι.
<span class="lb" data-page="8.239" data-line="17" id="l8.239.17"></span>μέρος τοῦ ἐξογκώματος, καὶ κατάποσις καὶ φωνὴ ἐνσημαίνουσα·
<span class="pb" data-page="8.240" id="p8.240"></span>
<span class="lb" data-page="8.240" data-line="1" id="l8.240.1"></span>κίονές τε τηκόμενοι μινύθησίν τινα παρεῖχον πονηρὴν,
<span class="lb" data-page="8.240" data-line="2" id="l8.240.2"></span>οὐδὲν δοκέοντες κακὸν ἔχειν. οἱ δὲ ἑτερόῤῥοπα ἔχοντες, οὗτοι
<span class="lb" data-page="8.240" data-line="3" id="l8.240.3"></span>ὁκόθεν ἂν ἐγκλιθείησαν οἱ σπόνδυλοι, ταύτῃ παρελύοντο,
<span class="lb" data-page="8.240" data-line="4" id="l8.240.4"></span>τάδ’ ἐπὶ θάτερα ἥλκετο. ἦν δὲ ταῦτα ἐν προσώπῳ καταφανέα
<span class="lb" data-page="8.240" data-line="5" id="l8.240.5"></span>μάλιστα καὶ τῷ στόματι καὶ τῷ κατὰ γαργαρεῶνα διαφράγματι·
<span class="lb" data-page="8.240" data-line="6" id="l8.240.6"></span>ἀτὰρ καὶ γνάθοι αἱ κάτω παρηλλάσσοντο κατὰ
<span class="lb" data-page="8.240" data-line="7" id="l8.240.7"></span>λόγον. αἱ δὲ παραπληγίαι οὐ διὰ παντὸς τοῦ σώματος ἐγίνοντο,
<span class="lb" data-page="8.240" data-line="8" id="l8.240.8"></span>οἷον ἐξ ἄλλων, ἀλλὰ μέχρι χειρὸς τὰ ἀπὸ τοῦ κυναγχικοῦ.
<span class="lb" data-page="8.240" data-line="9" id="l8.240.9"></span>οὗτοι καὶ πέπονα ἀναπτύοντες βραχὺ μόγις ἦσαν·
<span class="lb" data-page="8.240" data-line="10" id="l8.240.10"></span>οἷσι δὲ ἐς ὀρθὸν, ἀπεπτύοντο· οἷσι δὲ καὶ σὺν πυρετῷ,
<span class="lb" data-page="8.240" data-line="11" id="l8.240.11"></span>οὗτοι πολὺ μᾶλλον καὶ δύσπνοοι καὶ διαλεγόμενοι σιαλοχόοι,
<span class="lb" data-page="8.240" data-line="12" id="l8.240.12"></span>καὶ φλέβες τούτοισι μᾶλλον ἐπῃρμέναι, καὶ πόδες πάντων μὲν
<span class="lb" data-page="8.240" data-line="13" id="l8.240.13"></span>ψυχρότατοι, τούτων δὲ μάλιστα· καὶ ὀρθοστατεῖν οὗτοι ἀδυνατώτεροι,
<span class="lb" data-page="8.240" data-line="14" id="l8.240.14"></span>καὶ εἴ τινες μὴ αὐτίκα ἔθνησκον· οὓς δὲ ἐγὼ οἶδα,
<span class="lb" data-page="8.240" data-line="15" id="l8.240.15"></span>πάντες ἔθνησκον. ταύτην ὅλην τὴν ῥῆσιν ἐξηγησάμην καθ’
<span class="lb" data-page="8.240" data-line="16" id="l8.240.16"></span>ἑκάστην ἤδη λέξιν ἐν τῷ δευτέρῳ τῶν εἰς τὸ δεύτερον τῶν
<span class="lb" data-page="8.240" data-line="17" id="l8.240.17"></span>ἐπιδημιῶν ὑπομνημάτων· διὰ τοῦτο δὲ νῦν ὅλην αὐτὴν ﻿
<span class="pb" data-page="8.241" id="p8.241"></span>
<span class="lb" data-page="8.241" data-line="1" id="l8.241.1"></span>ἔγραψα, διότι πολλοῖς ὁ Ἱπποκράτης ἐμφαίνει γεγονέναι τὴν
<span class="lb" data-page="8.241" data-line="2" id="l8.241.2"></span>σπανίως ἡμῖν ἑωραμένην κυνάγχην, ἄνευ τοῦ πάθος ἴδιον
<span class="lb" data-page="8.241" data-line="3" id="l8.241.3"></span>ἔχειν τὸν λάρυγγα· καὶ μέντοι καὶ ὅτι κατὰ τοὺς πρώτους γίνεται
<span class="lb" data-page="8.241" data-line="4" id="l8.241.4"></span>σπονδύλους, ὧν ὁ δεύτερος ἔχει τὴν ὀδοντοειδῆ καλουμένην
<span class="lb" data-page="8.241" data-line="5" id="l8.241.5"></span>ἀπόφυσιν, ἀφ’ ἧς ὅλος ὑπό τινων ὀδοὺς προσηγορεύθη.
<span class="lb" data-page="8.241" data-line="6" id="l8.241.6"></span>ἀλλὰ νῦν γε κατωτέρω φησὶν τούτου τοῦ σπονδύλου γεγονέναι
<span class="lb" data-page="8.241" data-line="7" id="l8.241.7"></span>τὴν κυνάγχην, οὐχ ὁμοίως ὀξεῖαν οὖσαν τῇ κατὰ τὸν δεύτερον
<span class="lb" data-page="8.241" data-line="8" id="l8.241.8"></span>γινομένῃ· πρόδηλον γὰρ ὅτι τὰ ὑψηλότερα τοῦ νωτιαίου
<span class="lb" data-page="8.241" data-line="9" id="l8.241.9"></span>μέρη κυριώτερα τῶν ταπεινοτέρων ἐστί· ἐὰν μὲν οὖν πολὺ
<span class="lb" data-page="8.241" data-line="10" id="l8.241.10"></span>κατωτέρω γένηται τῶν πρώτων δύο σπονδύλων ἡ αὐτὴ διάθεσις,
<span class="lb" data-page="8.241" data-line="11" id="l8.241.11"></span>ἔτι καὶ μᾶλλον ἥττων ἀκολουθήσει ἡ βλάβη. <span class="milestone ed2page" data-n="7.460" data-unit="ed2page" id="ed2page.7.460"></span>μεμαθήκαμεν
<span class="lb" data-page="8.241" data-line="12" id="l8.241.12"></span>γὰρ ἡμεῖς ἐκ τῆς ἀνατομῆς, τὰ τοῦ διαφράγματος
<span class="lb" data-page="8.241" data-line="13" id="l8.241.13"></span>νεῦρα μετὰ τὸν τέταρτον καὶ πέμπτον σπόνδυλον ἐκφύεσθαι·
<span class="lb" data-page="8.241" data-line="14" id="l8.241.14"></span>ἐμάθομεν δὲ κᾀν τῇ περὶ τῶν τῆς ἀναπνοῆς αἰτίων πραγματείᾳ,
<span class="lb" data-page="8.241" data-line="15" id="l8.241.15"></span>τὴν ἀβίαστον ἀναπνοὴν ὑπὸ τοῦ διαφράγματος μόνον
<span class="lb" data-page="8.241" data-line="16" id="l8.241.16"></span>γίνεσθαι, προσέρχεσθαι δὲ αὐτῇ τὴν τῶν μεσοπλευρίων μυῶν
<span class="lb" data-page="8.241" data-line="17" id="l8.241.17"></span>ἐνέργειαν, ὅταν μείζονος εἰσπνοῆς δεηθῶμεν, ὥσπέρ γε καὶ
<span class="lb" data-page="8.241" data-line="18" id="l8.241.18"></span>τὴν τῶν ὑψηλῶν, ὅταν μεγίστης· οὐ μὴν διὰ μεγάλην ἢ
<span class="lb" data-page="8.241" data-line="19" id="l8.241.19"></span>μεγίστην ἀναπνοὴν μόνον ἐνεργεῖν ἡμᾶς τούτοις τοῖς μυσὶν,
<span class="pb" data-page="8.242" id="p8.242"></span>
<span class="lb" data-page="8.242" data-line="1" id="l8.242.1"></span>ἀλλὰ καὶ δι’ ἄλλας αἰτίας, ὑπὲρ ὧν ἐπὶ πλέον ἐν τοῖς περὶ
<span class="lb" data-page="8.242" data-line="2" id="l8.242.2"></span>δυσπνοίας εἴρηται. νυνὶ δ’ ὅσον εἰς τὴν τῶν πεπονθότων
<span class="lb" data-page="8.242" data-line="3" id="l8.242.3"></span>τόπων γνῶσιν ἀναγκαῖον ἐπίστασθαι, παρὰ τῆς προγεγραμμένης
<span class="lb" data-page="8.242" data-line="4" id="l8.242.4"></span>ῥήσεως ἀρκέσει λαβεῖν, ἐκείνου πρότερον ἀναμνησθέντας,
<span class="lb" data-page="8.242" data-line="5" id="l8.242.5"></span>ὃ διήλθομεν ἐν τῷ περὶ ἄρθρων, ἐξηγούμενοι τὴν λέξιν,
<span class="lb" data-page="8.242" data-line="6" id="l8.242.6"></span>ἔνθα φησίν· σπόνδυλοι δὲ οἱ κατὰ ῥάχιν, ὁκόσοι μὲν ὑπὸ
<span class="lb" data-page="8.242" data-line="7" id="l8.242.7"></span>νοσημάτων ἐς τὸ κυφὸν ἕλκονται. βούλεται δὲ οὐ μόνον τὴν
<span class="lb" data-page="8.242" data-line="8" id="l8.242.8"></span>ἔσω μετάστασιν τῶν σπονδύλων, ἥ τις ὀνομάζεται λόρδωσις,
<span class="lb" data-page="8.242" data-line="9" id="l8.242.9"></span>ἀλλὰ καὶ τὴν εἰς τοὐπίσω ταῖς εἰς τὴν ἔξω χώραν τάσεσιν
<span class="lb" data-page="8.242" data-line="10" id="l8.242.10"></span>ἕπεσθαι, ἑλκομένων τῶν νευρωδῶν σωμάτων ὑπὸ τῶν ἐνταῦθα
<span class="lb" data-page="8.242" data-line="11" id="l8.242.11"></span>συνισταμένων παρὰ φύσιν ὄγκων. ὅτ’ ἂν μὲν οὖν
<span class="lb" data-page="8.242" data-line="12" id="l8.242.12"></span>καθ’ ἕνα μόνον σπόνδυλον ἡ ὁλκὴ γένηται, λορδοῦσθαι συμβαίνει
<span class="lb" data-page="8.242" data-line="13" id="l8.242.13"></span>κατ’ ἐκεῖνο τὸ μέρος τὴν ῥάχιν, ὡσαύτως δὲ κᾂν ἐφεξῆς
<span class="lb" data-page="8.242" data-line="14" id="l8.242.14"></span>ἀλλήλων ἐπὶ δυοῖν ἢ τριῶν σπονδύλων· ὅτ’ ἂν οὖν μεταξὺ
<span class="lb" data-page="8.242" data-line="15" id="l8.242.15"></span>τῶν ἑλκομένων σπονδύλων εἷς ἢ καὶ πλείους ἀπαθεῖς διαμένωσι,
<span class="lb" data-page="8.242" data-line="16" id="l8.242.16"></span>κυρτοῦσθαι συμβαίνει τούτους. ἐπειδὰν μέντοι κατὰ
<span class="lb" data-page="8.242" data-line="17" id="l8.242.17"></span>θάτερον <span class="milestone ed1page" data-n="3.287" data-unit="ed1page" id="ed1page.3.287"></span>μέρος, ἤτοι τὸ δεξιὸν ἢ τὸ ἀριστερὸν, ἡ ὁλκὴ
<span class="lb" data-page="8.242" data-line="18" id="l8.242.18"></span>γένηται, πρὸς ἐκεῖνον συμβαίνει σκολιοῦσθαι τὴν ῥάχιν.
<span class="pb" data-page="8.243" id="p8.243"></span>
<span class="lb" data-page="8.243" data-line="1" id="l8.243.1"></span>ἀμφοτέρων οὖν ἐμνημόνευσε κατὰ τὴν προγεγραμμένην ῥῆσιν
<span class="lb" data-page="8.243" data-line="2" id="l8.243.2"></span>ὁ Ἱπποκράτης, ἐν μὲν τῷ φάναι, οἷς μὲν οὖν ἦν ὀρθὸν ἐξόγκωμα,
<span class="lb" data-page="8.243" data-line="3" id="l8.243.3"></span>τῆς λορδώσεως· ἐν δὲ τῷ, οἱ δὲ ἑτερόῤῥοπα ἔχοντες,
<span class="lb" data-page="8.243" data-line="4" id="l8.243.4"></span>τῆς σκολιώσεως. ἀκριβῶς δὲ πάνυ καὶ ὠφελίμως ἡμῖν τοῖς
<span class="lb" data-page="8.243" data-line="5" id="l8.243.5"></span>ἀναγνωσομένοις αὐτὰ προσέγραψεν, ἐπὶ μὲν τῆς λορδώσεως
<span class="lb" data-page="8.243" data-line="6" id="l8.243.6"></span>οὐδένα γενέσθαι παραπληκτικὸν, ὅπερ ἐστι, μορίῳ τινὶ παρετόν·
<span class="lb" data-page="8.243" data-line="7" id="l8.243.7"></span>ἐπὶ δὲ τῆς σκολιώσεως γενέσθαι φάσκων ἄχρι χειρὸς,
<span class="lb" data-page="8.243" data-line="8" id="l8.243.8"></span>ὅπερ ἐστιν οὐ κατωτέρω κατὰ τὰς πλευρὰς ἢ ὀσφῦν ἢ τὰ
<span class="lb" data-page="8.243" data-line="9" id="l8.243.9"></span>σκέλη. πρῶτον οὖν ἡμᾶς χρὴ τοῦτο γινώσκειν, ὡς ἕτερα μὲν
<span class="lb" data-page="8.243" data-line="10" id="l8.243.10"></span>συμπτώματα ἕπεται τοῦ νωτιαίου μυελοῦ παθόντος ἴδιόν τι
<span class="lb" data-page="8.243" data-line="11" id="l8.243.11"></span>πάθος, ἤτοι κατὰ δυσκρασίαν μόνην ἢ μετὰ χυμοῦ τινος ἐπιῤῥυέντος,
<span class="lb" data-page="8.243" data-line="12" id="l8.243.12"></span>ὡς ἐν ἐρυσιπέλασι καὶ φλεγμοναῖς καὶ σηπεδόσι·
<span class="lb" data-page="8.243" data-line="13" id="l8.243.13"></span>ἕτερα δὲ θλιβέντος, ἀπὸ μεταστάσεως ἑνὸς ἢ πλειόνων σπονδύλων.
<span class="lb" data-page="8.243" data-line="14" id="l8.243.14"></span>ἔνθα μὲν γὰρ αὐτὸς ὁ νωτιαῖος ἔπαθεν ἴδιόν τι πάθος,
<span class="lb" data-page="8.243" data-line="15" id="l8.243.15"></span>ἤτοι κατὰ τὸ ἀριστερὸν ἢ δεξιὸν μέρος, ἄνευ μεταστάσεως
<span class="lb" data-page="8.243" data-line="16" id="l8.243.16"></span>σπονδύλων, κατὰ μὲν τὸ ἕτερον αὐτοῦ μέρος μόνον γενομένου
<span class="lb" data-page="8.243" data-line="17" id="l8.243.17"></span>τοῦ πάθους, ἅπαντα τὰ κάτω μέρη τοῦ σώματος, ὅσα κατ’
<span class="lb" data-page="8.243" data-line="18" id="l8.243.18"></span>εὐθὺ τῆς βλάβης, εἰς αἴσθησίν τε καὶ κίνησιν βλάπτεται·
<span class="pb" data-page="8.244" id="p8.244"></span>
<span class="lb" data-page="8.244" data-line="1" id="l8.244.1"></span>ἔνθα δ’ ὅλος ἔπαθεν, ἅπανθ’ ὁμοίως, τά τε δεξιὰ καὶ τὰ
<span class="lb" data-page="8.244" data-line="2" id="l8.244.2"></span>ἀριστερὰ, τὰ κάτω τοῦ βλαβέντος μέρους παραλύεται. κινηθέντος
<span class="lb" data-page="8.244" data-line="3" id="l8.244.3"></span>δὲ σπονδύλου πρὸς μὲν τὸ κυφὸν ἢ λορδὸν, ἐγχωρεῖ
<span class="lb" data-page="8.244" data-line="4" id="l8.244.4"></span>μὲν καὶ μηδ’ ὅλως βλαβῆναι τῶν ὑποκάτω μερῶν μηδὲν εἰς
<span class="lb" data-page="8.244" data-line="5" id="l8.244.5"></span>αἴσθησιν ἢ κίνησιν, ἐγχωρεῖ δὲ καὶ βλαβῆναι κατὰ τὸν ἐν τῷ
<span class="lb" data-page="8.244" data-line="6" id="l8.244.6"></span>περὶ ἄρθρων εἰρημένον ὑπ’ αὐτοῦ διορισμόν. ὅταν μὲν γὰρ,
<span class="lb" data-page="8.244" data-line="7" id="l8.244.7"></span>ὡς αὐτὸς ὠνόμασεν, γωνιώδης ἡ διαστροφὴ γένηται τοῦ νωτιαίου,
<span class="lb" data-page="8.244" data-line="8" id="l8.244.8"></span>τουτέστιν μὴ κατὰ βραχὺ καμφθέντος, ἀλλ’ ἀθρόως
<span class="lb" data-page="8.244" data-line="9" id="l8.244.9"></span>καθ’ ἓν μόριον, οἷον κλάσιν τινὰ λαβόντος, ἀνάγκη βλαβῆναι
<span class="lb" data-page="8.244" data-line="10" id="l8.244.10"></span>τὰ κάτω μόρια πάντα· <span class="milestone ed2page" data-n="7.461" data-unit="ed2page" id="ed2page.7.461"></span>κατὰ βραχὺ δὲ τῆς διαστροφῆς
<span class="lb" data-page="8.244" data-line="11" id="l8.244.11"></span>γεγενημένης κυκλοτερῶς, οὐδὲν ἀξιόλογον πάσχει τὰ κάτω
<span class="lb" data-page="8.244" data-line="12" id="l8.244.12"></span>τοῦ κινηθέντος σπονδύλου. ἡ δ’ εἰς τὸ πλάγιον ἐκτροπὴ
<span class="lb" data-page="8.244" data-line="13" id="l8.244.13"></span>βλάπτει πάντως ἐκεῖνα τῶν μορίων, εἰς ἃ παραγίνεται τὰ διὰ
<span class="lb" data-page="8.244" data-line="14" id="l8.244.14"></span>τῶν μεταστάντων σπονδύλων ἐκφυόμενα νεῦρα· καὶ μᾶλλον
<span class="lb" data-page="8.244" data-line="15" id="l8.244.15"></span>μὲν γίνεται τοῦτο κατὰ τὸν τράχηλον, ἧττον δὲ κατὰ τὸν
<span class="lb" data-page="8.244" data-line="16" id="l8.244.16"></span>θώρακα, πολὺ δ’ ἧττον ἔτι κατὰ τὴν ὀσφῦν. ἐπὶ μὲν γὰρ
<span class="lb" data-page="8.244" data-line="17" id="l8.244.17"></span>τοῦ τραχήλου τῶν συνταττομένων ἀλλήλοις σπονδύλων ἑκάτερος
<span class="lb" data-page="8.244" data-line="18" id="l8.244.18"></span>ἶσον συντελεῖ τῷ πόρῳ, δι’ οὗ τὸ νεῦρον ἐκφύεται·
<span class="pb" data-page="8.245" id="p8.245"></span>
<span class="lb" data-page="8.245" data-line="1" id="l8.245.1"></span>κατὰ δὲ τοὺς τοῦ θώρακος πλέον μὲν ὁ ὑψηλότερος, ἧττον
<span class="lb" data-page="8.245" data-line="2" id="l8.245.2"></span>δὲ ὁ ταπεινότερος· ἐπὶ δὲ τῆς ὀσφύος ὅλον τὸ νεῦρον ἐκπίπτει
<span class="lb" data-page="8.245" data-line="3" id="l8.245.3"></span>κατὰ τὸν ὑψηλότερον σπόνδυλον. ὥστε ἐνταῦθα μὲν
<span class="lb" data-page="8.245" data-line="4" id="l8.245.4"></span>ἡ εἰς τὰ πλάγια ῥοπὴ τῶν σπονδύλων, ἑαυτῇ συναπάγουσα
<span class="lb" data-page="8.245" data-line="5" id="l8.245.5"></span>τόν τε νωτιαῖον αὐτὸν καὶ τὸ νεῦρον, ἄθλιπτον ἐργάζεται
<span class="lb" data-page="8.245" data-line="6" id="l8.245.6"></span>τὴν κατὰ φύσιν ἔκπτωσιν αὐτοῦ· κατὰ δὲ τὸν τράχηλον ἐκ
<span class="lb" data-page="8.245" data-line="7" id="l8.245.7"></span>τῆς μεταξὺ χώρας τῶν δύο σπονδύλων ἐκφυόμενα τὰ νεῦρα,
<span class="lb" data-page="8.245" data-line="8" id="l8.245.8"></span>κατὰ τὰς σκολιώσεις θλίβεται μὲν ἐν ἐκείνοις τοῖς μέρεσι τῆς
<span class="lb" data-page="8.245" data-line="9" id="l8.245.9"></span>ἐκφύσεως, εἰς ἃ τὴν διαστροφὴν ἔσχεν ἡ ῥάχις, τείνεται δὲ
<span class="lb" data-page="8.245" data-line="10" id="l8.245.10"></span>κατὰ θάτερα. ταῖς μὲν οὖν τάσεσιν, ὅταν ἐπιγένηται φλεγμονὴ
<span class="lb" data-page="8.245" data-line="11" id="l8.245.11"></span>μεγάλη, σπασμὸς ἐπακολουθεῖ· ταῖς δὲ θλίψεσι παράλυσις
<span class="lb" data-page="8.245" data-line="12" id="l8.245.12"></span>τῶν μορίων, εἰς ἃ τὸ θλιβόμενον ἀφικνεῖται νεῦρον.
<span class="lb" data-page="8.245" data-line="13" id="l8.245.13"></span>εἰκότως οὖν ἐπὶ ταῖς ἱστορηθείσαις κατὰ τὴν προγεγραμμένην
<span class="lb" data-page="8.245" data-line="14" id="l8.245.14"></span>ῥῆσιν κυνάγχαις ἄχρι χειρῶν αἱ παραπληγίαι συνέπεσον, ὡς
<span class="lb" data-page="8.245" data-line="15" id="l8.245.15"></span>ἂν ἐκ τοῦ πέρατος τοῦ τραχήλου λαμβανουσῶν τὰ νεῦρα τῶν
<span class="lb" data-page="8.245" data-line="16" id="l8.245.16"></span>χειρῶν, μετὰ γὰρ τὸν τράχηλον ὁ θώραξ ἐστὶν, οὐκ εἰς τὰς
<span class="lb" data-page="8.245" data-line="17" id="l8.245.17"></span>χεῖρας, ἀλλὰ τὰ μεσοπλεύρια τῶν κατ’ αὐτὸν σπονδύλων
<span class="lb" data-page="8.245" data-line="18" id="l8.245.18"></span>ἀποφυομένων νεύρων, πλὴν βραχέων τινῶν ἐκ τῶν πρώτων.
<span class="lb" data-page="8.245" data-line="19" id="l8.245.19"></span>τὰ μὲν οὖν ἄλλα τὰ κατὰ τὸ πρόσωπον μόρια παντάπασιν ﻿
<span class="pb" data-page="8.246" id="p8.246"></span>
<span class="lb" data-page="8.246" data-line="1" id="l8.246.1"></span>ἀβλαβῆ διαμένει, μήτ’ εἰς αἴσθησιν ἐμποδιζόμενα μήτε
<span class="lb" data-page="8.246" data-line="2" id="l8.246.2"></span>εἰς κινήσιν, ἐπὶ ταῖς εἰρημέναις ἀρτίως τῶν σπονδύλων μεταστάσεσιν·
<span class="lb" data-page="8.246" data-line="3" id="l8.246.3"></span>αἱ γνάθοι δὲ μόναι, χωρὶς τῆς γένυος, ὡς ἂν ὑπὸ
<span class="lb" data-page="8.246" data-line="4" id="l8.246.4"></span>τοῦ μυώδους πλατύσματος κινούμεναι, βλάπτονται. δῆλον
<span class="lb" data-page="8.246" data-line="5" id="l8.246.5"></span>οὖν ὅτι καὶ τῶν μυῶν ὅσοι τὴν ἀρχὴν τῶν εἰς αὐτοὺς διανεμομένων
<span class="lb" data-page="8.246" data-line="6" id="l8.246.6"></span>νεύρων ἔχουσιν ἐκ τοῦ κατὰ τὸν τράχηλον νωτιαίου,
<span class="lb" data-page="8.246" data-line="7" id="l8.246.7"></span>βλάπτονται καὶ αὐτοὶ κατά τε τὰ τοῦ νωτιαίου πάθη καὶ τῶν
<span class="lb" data-page="8.246" data-line="8" id="l8.246.8"></span>ἀπ’ αὐτοῦ πεφυκότων νεύρων. ὁπόσοι δ’ εἰσὶ καὶ τίνες οἱ μύες
<span class="lb" data-page="8.246" data-line="9" id="l8.246.9"></span>οὗτοι, μεμαθήκατε κατὰ τὴν τῶν ἀπὸ νωτιαίου νεύρων ἀνατομὴν,
<span class="lb" data-page="8.246" data-line="10" id="l8.246.10"></span>ὥσπέρ γε καὶ τἄλλα ὅσα χρὴ γιγνώσκειν ἡμᾶς ἑπόμενα
<span class="lb" data-page="8.246" data-line="11" id="l8.246.11"></span>συμπτώματα ταῖς τῶν κατὰ ῥάχιν σπονδύλων ἐγκυφώσεσίν τε
<span class="lb" data-page="8.246" data-line="12" id="l8.246.12"></span>καὶ λορδώσεσιν καὶ σκολιώσεσιν, ἐν τῷ τρίτῳ τῶν εἰς τὸ
<span class="lb" data-page="8.246" data-line="13" id="l8.246.13"></span>περὶ ἄρθρων ὑπομνήματι γεγραμμένα πάντ’ ἀκριβῶς ἔχετε σὺν
<span class="lb" data-page="8.246" data-line="14" id="l8.246.14"></span>ταῖς οἰκείαις ἀποδείξεσιν, ὧν ἐγὼ τὰ κεφάλαια νῦν ὑμᾶς ὑπομιμνήσκω,
<span class="lb" data-page="8.246" data-line="15" id="l8.246.15"></span>ὧν ἔνια μὲν ἤδη διῆλθον, ὅσα δ’ οὔπω λέλεκται,
<span class="lb" data-page="8.246" data-line="16" id="l8.246.16"></span>νῦν ἐρῶ, πρὸς τὸ μηδ’ ἐνταῦθά τι λείπειν τῷ λόγῳ. χρὴ
<span class="lb" data-page="8.246" data-line="17" id="l8.246.17"></span>γὰρ ὑμᾶς ἐπίστασθαι τοὺς σπονδύλους ἐξίστασθαί ποτε τῆς
<span class="lb" data-page="8.246" data-line="18" id="l8.246.18"></span>οἰκείας θέσεως, ἤτοι γ’ ἐκ πτώσεως, ἢ πληγῆς, ἤ τινος ὄγκου
<span class="pb" data-page="8.247" id="p8.247"></span>
<span class="lb" data-page="8.247" data-line="1" id="l8.247.1"></span>παρὰ φύσιν, ἐπισπωμένου τὰ συμφυῆ τοῖς σπονδύλοις αὐτοῖς
<span class="lb" data-page="8.247" data-line="2" id="l8.247.2"></span>καὶ τῷ νωτιαίῳ νευρώδη σώματα. διττὰ δέ ἐστιν τῷ γένει
<span class="lb" data-page="8.247" data-line="3" id="l8.247.3"></span>ταῦτα, τὰ μὲν ἕτερα τῶν κατὰ φύσιν μορίων, τὰ δὲ ἕτερα
<span class="lb" data-page="8.247" data-line="4" id="l8.247.4"></span>τῶν παρὰ φύσιν ὄγκοι τινὲς, οὓς Ἱπποκράτης ἑνὶ περιλαβὼν
<span class="lb" data-page="8.247" data-line="5" id="l8.247.5"></span>ὀνόματι κέκληκεν ἄπεπτα φύματα. δῆλον οὖν ὅτι ἐπὶ τῆς
<span class="lb" data-page="8.247" data-line="6" id="l8.247.6"></span>προγεγραμμένης καταστάσεως, ἣν ἐν τῷ δευτέρῳ τῶν ἐπιδημιῶν
<span class="lb" data-page="8.247" data-line="7" id="l8.247.7"></span>ἔγραψεν, οἵ τε ἐπικείμενοι τοῖς τοῦ τραχήλου σπονδύλοις
<span class="lb" data-page="8.247" data-line="8" id="l8.247.8"></span>ἔπαθον μύες, ἴσως δὲ καὶ φυματώδης τις ὄγκος ἐγένετό
<span class="lb" data-page="8.247" data-line="9" id="l8.247.9"></span>που, δι’ ὃν καὶ πτύσαι φησὶν αὐτοὺς πέπονα, πεφθέντων
<span class="lb" data-page="8.247" data-line="10" id="l8.247.10"></span>δηλονότι τῶν φυμάτων. διὰ τί τοίνυν αὐτοὺς ὠνόμασεν καὶ
<span class="lb" data-page="8.247" data-line="11" id="l8.247.11"></span>κυναγχικούς; ἢ ὅτι δύσπνοιά τις αὐτοῖς ἦν, ἄνευ τοῦ πεπονθέναι
<span class="lb" data-page="8.247" data-line="12" id="l8.247.12"></span>τι τῶν κατὰ τὸν θώρακα καὶ πνεύμονα; ταύτῃ γὰρ
<span class="lb" data-page="8.247" data-line="13" id="l8.247.13"></span>διήνεγκεν ἡ κυναγχικὴ συνδρομὴ <span class="milestone ed2page" data-n="7.462" data-unit="ed2page" id="ed2page.7.462"></span>τῆς περιπνευμονικῆς καὶ
<span class="lb" data-page="8.247" data-line="14" id="l8.247.14"></span>πλευριτικῆς, καὶ πρὸς τούτῳ γ’ ἔτι τῷ τῆς στενοχωρίας αἰσθάνεσθαι
<span class="lb" data-page="8.247" data-line="15" id="l8.247.15"></span>κατὰ τὸν λάρυγγα. φαίνεται γοῦν κᾀν τῷ προγνωστικῷ
<span class="lb" data-page="8.247" data-line="16" id="l8.247.16"></span>καὶ κυνάγχας ὀνομάζων ἅπαντα τὰ κατὰ τοῦτο τὸ
<span class="lb" data-page="8.247" data-line="17" id="l8.247.17"></span>χωρίον γιγνόμενα πάθη δυσκολίαν τῆς ἀναπνοῆς ἐργαζόμενα·
<span class="lb" data-page="8.247" data-line="18" id="l8.247.18"></span>φησὶν γὰρ οὕτως· αἱ δὲ κυνάγχαι δεινόταται μέν εἰσι καὶ
<span class="pb" data-page="8.248" id="p8.248"></span>
<span class="lb" data-page="8.248" data-line="1" id="l8.248.1"></span>τάχιστα ἀναιροῦσιν, ὅσαι μήτ’ ἐν τῇ φάρυγγι ἔκδηλόν τι
<span class="lb" data-page="8.248" data-line="2" id="l8.248.2"></span>ποιέουσι μήτ’ ἐν τῷ αὐχένι, πλεῖστόν τε πόνον παρέχουσι
<span class="lb" data-page="8.248" data-line="3" id="l8.248.3"></span>καὶ ὀρθοπνοίην· αὗται γὰρ καὶ αὐθημερὸν ἀποπνίγουσιν καὶ
<span class="lb" data-page="8.248" data-line="4" id="l8.248.4"></span>δευτεραῖαι καὶ τριταῖαι καὶ τεταρταῖαι. ὁκόσαι δὲ τὰ μὲν
<span class="lb" data-page="8.248" data-line="5" id="l8.248.5"></span>ἄλλα παραπλησίως πόνον παρέχουσιν, ἐπαίρονται δὲ καὶ ἐρυθήματα
<span class="lb" data-page="8.248" data-line="6" id="l8.248.6"></span>ἐν τῇ φάρυγγι ποιέουσιν, αὗται ὀλέθριαι μὲν κάρτα,
<span class="lb" data-page="8.248" data-line="7" id="l8.248.7"></span>χρονιώτεραι δὲ ὀλίγον τῶν πρόσθεν. οἷσι δὲ συνεξερευθείη ἡ
<span class="lb" data-page="8.248" data-line="8" id="l8.248.8"></span>φάρυγξ καὶ ὁ αὐχὴν, αὗται χρονιώτεραι, καὶ μάλιστα ἐξ αὐτέων
<span class="lb" data-page="8.248" data-line="9" id="l8.248.9"></span>περιγίνονται, ἢν ὅ τε αὐχὴν καὶ τὸ στῆθος ἐρυθήματα
<span class="lb" data-page="8.248" data-line="10" id="l8.248.10"></span>ἔχῃ καὶ μὴ παλινδρομήσῃ τὸ ἐρυσίπελας ἔσω. ἐκ τούτων μὲν
<span class="lb" data-page="8.248" data-line="11" id="l8.248.11"></span>ἄν τις ἐτεκμήρατο μιᾷ προσηγορίᾳ πάντα κατὰ τοῦτο τὸ
<span class="lb" data-page="8.248" data-line="12" id="l8.248.12"></span>χωρίον πάθη τὴν ἀναπνοὴν ὁπωσοῦν βλάπτοντα κυνάγχας
<span class="lb" data-page="8.248" data-line="13" id="l8.248.13"></span>ὀνομάζειν αὐτὸν, οὔπω τῶν ἰατρῶν εἰθισμένων τὸ μέν τι
<span class="lb" data-page="8.248" data-line="14" id="l8.248.14"></span>κυνάγχην ὀνομάζειν διὰ τοῦ κ, τὸ δὲ συνάγχην διὰ τοῦ σ,
<span class="lb" data-page="8.248" data-line="15" id="l8.248.15"></span>πολὺ δὴ μᾶλλον οὐδὲ παρασυνάγχην τι καλούντων, οὐδὲ παρακυνάγχην·
<span class="lb" data-page="8.248" data-line="16" id="l8.248.16"></span>ἡ γὰρ τῶν ὀνομάτων περιεργία μετὰ τῆς τῶν
<span class="lb" data-page="8.248" data-line="17" id="l8.248.17"></span>πραγμάτων ἀμελείας ἤρξατο, καὶ διὰ τοῦτο τέτταρα μὲν ὀνόματα
<span class="lb" data-page="8.248" data-line="18" id="l8.248.18"></span>πεποιήκασι, δηλοῦσθαι δ’ ὑπ’ αὐτῶν εἰπόντες πάθη
<span class="pb" data-page="8.249" id="p8.249"></span>
<span class="lb" data-page="8.249" data-line="1" id="l8.249.1"></span>τέτταρα καὶ γράψαντες, αὐτῶν τὰ γνωρίσματα παραλελοίπασιν.
<span class="lb" data-page="8.249" data-line="2" id="l8.249.2"></span>τοῦτο τοίνυν <span class="milestone ed1page" data-n="3.288" data-unit="ed1page" id="ed1page.3.288"></span>ἐμοὶ προχειρισθὲν ἅμα τῇ κατὰ
<span class="lb" data-page="8.249" data-line="3" id="l8.249.3"></span>τὸ δεύτερον ἐπιδημιῶν ῥήσει, τίνα οὖν ἐστι τὰ τέτταρα
<span class="lb" data-page="8.249" data-line="4" id="l8.249.4"></span>πάθη· τὸ μὲν ἓν καὶ πρῶτον αὐτῶν, ὅτ’ ἂν ἡ φάρυγξ φλεγμαίνῃ,
<span class="lb" data-page="8.249" data-line="5" id="l8.249.5"></span>φάρυγγα δ’ ὀνομάζω τὴν ἔνδον τοῦ στόματος χώραν,
<span class="lb" data-page="8.249" data-line="6" id="l8.249.6"></span>εἰς ἣν ἀνήκει τό τε τοῦ στομάχου καὶ τὸ τοῦ λάρυγγος πέρας·
<span class="lb" data-page="8.249" data-line="7" id="l8.249.7"></span>ἕτερον δὲ δεύτερον, ὅτ’ ἂν μήτ’ ἄλλό τι τῶν κατὰ στόμα
<span class="lb" data-page="8.249" data-line="8" id="l8.249.8"></span>μήθ’ ἡ φάρυγξ, ἀλλὰ μηδὲ τῶν ἔξωθέν τι φαίνηται φλεγμαῖνον,
<span class="lb" data-page="8.249" data-line="9" id="l8.249.9"></span>αἴσθησις δὲ πνίξεως εἴη τῷ κάμνοντι κατὰ τὸν λάρυγγα·
<span class="lb" data-page="8.249" data-line="10" id="l8.249.10"></span>τρίτον δ’ ἐπὶ τούτοις, ὅτ’ ἂν ἡ ἐκτὸς χώρα τῆς φάρυγγος
<span class="lb" data-page="8.249" data-line="11" id="l8.249.11"></span>φλεγμαίνῃ· καὶ τέταρτον, ὅτ’ ἂν ἡ τοῦ λάρυγγος ἐκτὸς ὁμοίως
<span class="lb" data-page="8.249" data-line="12" id="l8.249.12"></span>διατεθῇ τῇ ἐντός. ἀλλ’ ἐπὶ τούτοις γε κατὰ τὸν αὐχένα γίνεταί
<span class="lb" data-page="8.249" data-line="13" id="l8.249.13"></span>τι πάθος, ὃ παραλελοίπασιν, εἰς τὴν πρόσω χώραν μεθισταμένων
<span class="lb" data-page="8.249" data-line="14" id="l8.249.14"></span>τῶν σπονδύλων, ποτὲ μὲν αὐτῶν μόνων τῶν κοινωνούντων
<span class="lb" data-page="8.249" data-line="15" id="l8.249.15"></span>αὐτοῖς μυῶν εἰς ὄγκον τινὰ παρὰ φύσιν ἀρθέντων,
<span class="lb" data-page="8.249" data-line="16" id="l8.249.16"></span>ἤ τινος φύματος συστάντος· ἐνίοτε δὲ καὶ τοῦ στομάχου
<span class="lb" data-page="8.249" data-line="17" id="l8.249.17"></span>συγκακωθέντος αὐτοῖς· ἔστι δ’ ὅτε καὶ τῶν συναπτόντων
<span class="lb" data-page="8.249" data-line="18" id="l8.249.18"></span>αὐτὸν μυῶν τῷ λάρυγγι, καὶ πρὸς τούτοις γ’ ἔτι τῶν ἰδίων
<span class="pb" data-page="8.250" id="p8.250"></span>
<span class="lb" data-page="8.250" data-line="1" id="l8.250.1"></span>αὐτοῦ τοῦ λάρυγγος μυῶν, ὑφ’ ὧν ἀνοίγνυται. ταῦτ’ οὖν
<span class="lb" data-page="8.250" data-line="2" id="l8.250.2"></span>ἅπαντα τὰ πάθη δυσχέρειαν μέν τινα ἐργάζεται κατὰ τὴν ἀναπνοὴν,
<span class="lb" data-page="8.250" data-line="3" id="l8.250.3"></span>οὐ μὴν τὸν τοῦ πνιγῆναι κίνδυνον ἐπιφέρει· δυσκόλως
<span class="lb" data-page="8.250" data-line="4" id="l8.250.4"></span>δὲ καταπίνουσι, καὶ μέντοι καὶ ἀλγοῦσιν, ὁπότε μᾶλλον ἀνακόπτεται
<span class="lb" data-page="8.250" data-line="5" id="l8.250.5"></span>τὸ ποτὸν αὐτοῖς εἰς τὰς ῥῖνας. ἐνίοτε δὲ τῆς φλεγμονῆς
<span class="lb" data-page="8.250" data-line="6" id="l8.250.6"></span>αὐτῆς ἐπιβαινούσης, καὶ τὰ περὶ φάρυγγά τε καὶ γλῶτταν
<span class="lb" data-page="8.250" data-line="7" id="l8.250.7"></span>αὐτοῖς συνεξαίρεται, καθάπερ αὐτὸς ἔγραψεν· ἀλλ’ οὐ
<span class="lb" data-page="8.250" data-line="8" id="l8.250.8"></span>δεῖται νῦν ὁ προκείμενος λόγος τῶν τοιούτων συμπαθειῶν τῆς
<span class="lb" data-page="8.250" data-line="9" id="l8.250.9"></span>διηγήσεως, ἑτέρων γὰρ ἐνεργειῶν ἀπώλεια γίνεται, τῆς γλώττης
<span class="lb" data-page="8.250" data-line="10" id="l8.250.10"></span>παθούσης.
</p>
          </article>

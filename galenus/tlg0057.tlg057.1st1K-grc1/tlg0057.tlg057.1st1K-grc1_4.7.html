<article xmlns="http://www.w3.org/1999/xhtml" id="urn:cts:greekLit:tlg0057.tlg057.1st1K-grc1:4.7">
<span class="pb page1" data-page="8.250" id="p8.250"></span>
<span class="milestone ed1page page1" data-n="3.288" data-unit="ed1page" id="ed1page.3.288"></span>
<span class="milestone ed2page page1" data-n="7.462" data-unit="ed2page" id="ed2page.7.462"></span>
            <p>
<span class="lb" data-page="8.250" data-line="11" id="l8.250.11"></span><span class="milestone ed2page" data-n="7.463" data-unit="ed2page" id="ed2page.7.463"></span>Ἔνθα δ’ ἡ βλάβη μιᾶς ἐνεργείας ἐστὶν,
<span class="lb" data-page="8.250" data-line="12" id="l8.250.12"></span>οἱ πεπονθότες δὲ τόποι πλείους, τῇ ποικιλίᾳ τῶν ἄλλων συμπτωμάτων
<span class="lb" data-page="8.250" data-line="13" id="l8.250.13"></span>διοριζομένοις τούτους ἡμῖν εὑρίσκειν πρόκειται νῦν.
<span class="lb" data-page="8.250" data-line="14" id="l8.250.14"></span>ἄνευ μὲν γὰρ τοῦ παθεῖν τι τῶν ἀναπνευστικῶν ὀργάνων
<span class="lb" data-page="8.250" data-line="15" id="l8.250.15"></span>ὁτιοῦν, εἴτε κατὰ πρωτοπάθειαν, εἴτε κατὰ συμπάθειαν,
<span class="lb" data-page="8.250" data-line="16" id="l8.250.16"></span>ἀδύνατόν ἐστι βλαβῆναι τὴν ἀναπνοήν· ἐπεὶ δ’ αὐτά τε τὰ
<span class="lb" data-page="8.250" data-line="17" id="l8.250.17"></span>ἀναπνευστικὰ πλείω τετύχηκεν ὄντα, πρὸς δ’ αὐτοῖς ἕτερος
<span class="lb" data-page="8.250" data-line="18" id="l8.250.18"></span>ἀριθμὸς οὐκ ὀλίγος ἐστὶ μορίων, οἷς συμπάσχειν πέφυκεν, ﻿
<span class="pb" data-page="8.251" id="p8.251"></span>
<span class="lb" data-page="8.251" data-line="1" id="l8.251.1"></span>εἰκότως οἱ διορισμοὶ πολλοὶ γεγόνασιν, οἷς χρώμενος ἄν τις
<span class="lb" data-page="8.251" data-line="2" id="l8.251.2"></span>εὑρίσκοι τούς τ’ ἰδιοπαθοῦντας ἑκάστοτε καὶ τοὺς συμπάσχοντας
<span class="lb" data-page="8.251" data-line="3" id="l8.251.3"></span>αὐτοῖς τόπους. εὐθὺς οὖν ἐξ αὐτοῦ μόνου τοῦ τῆς
<span class="lb" data-page="8.251" data-line="4" id="l8.251.4"></span>ἀναπνοῆς εἴδους ἔνεστι τεκμήρασθαί τι περί τε τοῦ πάσχοντος
<span class="lb" data-page="8.251" data-line="5" id="l8.251.5"></span>τόπου καὶ τῆς διαθέσεως αὐτοῦ. φαινέσθω γὰρ ὁ
<span class="lb" data-page="8.251" data-line="6" id="l8.251.6"></span>κάμνων ὅλον τὸν θώρακα κινῶν κατὰ τὴν ἀναπνοὴν, ὡς ἔμπροσθεν
<span class="lb" data-page="8.251" data-line="7" id="l8.251.7"></span>μὲν ἄχρι τῶν κλειδῶν ἀνήκειν αὐτοῦ τὴν κίνησιν,
<span class="lb" data-page="8.251" data-line="8" id="l8.251.8"></span>ἑκατέρωθεν δὲ ἄχρι τῶν ἐπωμίδων, ὀπίσω δὲ ἄχρι τῶν ὠμοπλατῶν·
<span class="lb" data-page="8.251" data-line="9" id="l8.251.9"></span>ἐκ ταύτης τῆς ἀναπνοῆς ἔνδειξις γίνεται τριῶν διαθέσεων·
<span class="lb" data-page="8.251" data-line="10" id="l8.251.10"></span>μιᾶς μὲν, θερμασίας φλογώδους κατά τε τὸν πνεύμονα
<span class="lb" data-page="8.251" data-line="11" id="l8.251.11"></span>καὶ τὴν καρδίαν· ἑτέρας δὲ, στενοχωρίας κατά τι τῶν
<span class="lb" data-page="8.251" data-line="12" id="l8.251.12"></span>ἀναπνευστικῶν ὀργάνων· ἐφ’ αἷς τρίτης, ἀῤῥωστίας τῆς κινούσης
<span class="lb" data-page="8.251" data-line="13" id="l8.251.13"></span>δυνάμεως τοὺς μῦς τοῦ θώρακος. ἐπισκέψασθαι τοιγαροῦν
<span class="lb" data-page="8.251" data-line="14" id="l8.251.14"></span>χρὴ τοιαύτην ἀναπνοὴν θεασάμενόν τινα πρῶτον μὲν
<span class="lb" data-page="8.251" data-line="15" id="l8.251.15"></span>τοὺς σφυγμούς· ἐνδείξονται γὰρ οὗτοι τὸ πλῆθος τῆς θερμασίας,
<span class="lb" data-page="8.251" data-line="16" id="l8.251.16"></span>ὡς ἐν τῇ δι’ αὐτῶν προγνώσει γέγραπται· δεύτερον δὲ
<span class="lb" data-page="8.251" data-line="17" id="l8.251.17"></span>τὴν ἐκπνοὴν, εἰ πολλὴ καὶ ἀθρόα καὶ μετὰ ἐκφυσήσεως γίγνεται·
<span class="lb" data-page="8.251" data-line="18" id="l8.251.18"></span>καὶ τρίτον ἐπὶ τούτοις ἅψασθαι τοῦ θώρακος κατὰ
<span class="lb" data-page="8.251" data-line="19" id="l8.251.19"></span>τὸ στέρνον· διακαιόμενον γὰρ εὑρών τις αὐτὸ, οὕτως ἂν ἔχοι
<span class="pb" data-page="8.252" id="p8.252"></span>
<span class="lb" data-page="8.252" data-line="1" id="l8.252.1"></span>πάντα τὰ γνωρίσματα τοῦ πλήθους τῆς θερμασίας, ἐξ ἐπιμέτρου
<span class="lb" data-page="8.252" data-line="2" id="l8.252.2"></span>προσερχομένων αὐτοῖς ἐρεύθους προσώπου τε καὶ
<span class="lb" data-page="8.252" data-line="3" id="l8.252.3"></span>ὀφθαλμῶν, καὶ κεφαλῆς διακαοῦς, καὶ δίψους ἰσχυροῦ, καὶ
<span class="lb" data-page="8.252" data-line="4" id="l8.252.4"></span>γλώσσης ξηρᾶς τε καὶ τραχείας, αὐτοῦ τε τοῦ κάμνοντος καίεσθαι
<span class="lb" data-page="8.252" data-line="5" id="l8.252.5"></span>λέγοντος. εἰ δὲ τῶν τῆς φλογώσεως σημείων μετρίων
<span class="lb" data-page="8.252" data-line="6" id="l8.252.6"></span>ὑπαρχόντων, ὁ θώραξ ἐπὶ πλέον διαστέλλοιτο, στενοχωρία
<span class="lb" data-page="8.252" data-line="7" id="l8.252.7"></span>τίς ἐστιν ἐν τοῖς ἀναπνευστικοῖς ὀργάνοις, ὥστε ἤτοι τῶν
<span class="lb" data-page="8.252" data-line="8" id="l8.252.8"></span>περὶ τὸν λάρυγγά τι πέπονθεν, ἢ πλήθους ὑγρῶν ὁ πνεύμων
<span class="lb" data-page="8.252" data-line="9" id="l8.252.9"></span>ἢ ὁ θώραξ ἐμπέπλησται, ἢ φῦμά τι φύεται κατ’ αὐτοὺς, ἐξ
<span class="lb" data-page="8.252" data-line="10" id="l8.252.10"></span>οὗ γένους ἐστὶ τὸ καλούμενον ἀπόστημα. τὰ μὲν οὖν κατὰ
<span class="lb" data-page="8.252" data-line="11" id="l8.252.11"></span>τὸν λάρυγγα διήλθομεν, ὅσα κατὰ συμπάθειάν τε καὶ πρωτοπάθειαν
<span class="lb" data-page="8.252" data-line="12" id="l8.252.12"></span>πάσχει· τὰ δὲ κατὰ πνεύμονα καὶ θώρακα μικρὸν
<span class="lb" data-page="8.252" data-line="13" id="l8.252.13"></span>ὕστερον ἀκριβέστερον διορισθήσεται, πρόκειται γὰρ ἐν
<span class="lb" data-page="8.252" data-line="14" id="l8.252.14"></span>τῷ παρόντι τὰ τοῦ νωτιαίου διελθεῖν πάθη, τά τ’ ἄλλα καὶ
<span class="lb" data-page="8.252" data-line="15" id="l8.252.15"></span>ὅσα κατὰ τὴν καλουμένην ἀτονίαν πάσχει. γίνεται δὲ ἀτονία
<span class="lb" data-page="8.252" data-line="16" id="l8.252.16"></span>ποτὲ μὲν διὰ τὸν ἐγκέφαλον, ὡς ἂν παρ’ ἐκείνου τὰς δυνάμεις
<span class="lb" data-page="8.252" data-line="17" id="l8.252.17"></span>ἀμφοτέρας ἔχοντος αὐτοῦ, τήν τε αἰσθητικὴν καὶ τὴν
<span class="lb" data-page="8.252" data-line="18" id="l8.252.18"></span>κινητικήν· ἐνίοτε καὶ κατ’ αὐτὸν μόνον τὸν νωτιαῖον πρωτοπαθοῦντα
<span class="lb" data-page="8.252" data-line="19" id="l8.252.19"></span>διά τινα δυσκρασίαν οἰκείαν, ἤτοι καθ’ ὅλον
<span class="pb" data-page="8.253" id="p8.253"></span>
<span class="lb" data-page="8.253" data-line="1" id="l8.253.1"></span>αὐτὸν, ἢ κατὰ διαφέροντα μόρια γεγονυῖαν, ἧς οὐδ’ εἰς ἔννοιαν
<span class="lb" data-page="8.253" data-line="2" id="l8.253.2"></span>οἱ πολλοὶ τῶν ἰατρῶν ἀφικνοῦνται, καίτοι θεώμενοι
<span class="lb" data-page="8.253" data-line="3" id="l8.253.3"></span>πολλάκις ἐν νόσοις ἐκλύτους τινὰς αὐτῶν οὕτως ὄντας, ὡς
<span class="lb" data-page="8.253" data-line="4" id="l8.253.4"></span>μόγις κινεῖν τοὺς τῆς χειρὸς δακτύλους, ὅμως δ’ ἀναπνέοντας
<span class="lb" data-page="8.253" data-line="5" id="l8.253.5"></span>ἅπασι τοῖς τοῦ θώρακος μέρεσιν, μηδ’ οὖν μηδὲ διακαοῦς
<span class="lb" data-page="8.253" data-line="6" id="l8.253.6"></span>θερμασίας ἀναγκαζούσης αὐτοὺς ἐπὶ μεγάλην ἀναπνοὴν ἀφικνεῖσθαι.
<span class="lb" data-page="8.253" data-line="7" id="l8.253.7"></span>συμβαίνει δὲ αὐτοῖς τοῦτο διὰ τοιαύτην αἰτίαν.
<span class="lb" data-page="8.253" data-line="8" id="l8.253.8"></span>τὴν ἀβίαστον ἐκπνοὴν <span class="milestone ed2page" data-n="7.464" data-unit="ed2page" id="ed2page.7.464"></span>αἱ φρένες ἐργάζονται μόναι κατ’
<span class="lb" data-page="8.253" data-line="9" id="l8.253.9"></span>ἐκείνους τοὺς καιροὺς, ἐν οἷς ἡσυχάζει τὸ ζῶον, ἐῤῥωμέναι·
<span class="lb" data-page="8.253" data-line="10" id="l8.253.10"></span>ὁπότ’ ἂν δ’ ἀῤῥωστῶσιν αὗται, μόναι μὲν πληροῦν τὴν
<span class="lb" data-page="8.253" data-line="11" id="l8.253.11"></span>χρείαν τῆς ἀναπνοῆς οὐ δύνανται, βοηθοῦσι δ’ οἱ μεσοπλεύριοι
<span class="lb" data-page="8.253" data-line="12" id="l8.253.12"></span>μύες αὐταῖς τηνικαῦτα, κᾀπειδὰν ἔτι πλέονος εἰσπνοῆς
<span class="lb" data-page="8.253" data-line="13" id="l8.253.13"></span>δέηται τὸ ζῶον, οὕτως ἤδη καὶ οἱ ὑψηλοὶ πάντες, ὧν οἱ
<span class="lb" data-page="8.253" data-line="14" id="l8.253.14"></span>μέγιστοι τὰς ὠμοπλάτας ἑαυτοῖς συγκινοῦσιν ἐναργῶς. ὅτ’
<span class="lb" data-page="8.253" data-line="15" id="l8.253.15"></span>ἂν οὖν ἴδῃς ἄνθρωπον ἅπασι τοῖς τοῦ θώρακος μέρεσιν ἐνεργοῦντα,
<span class="lb" data-page="8.253" data-line="16" id="l8.253.16"></span>μὴ μέντοι πυκνὸν εἰσπνέοντα, προσεπισκέψαι τηνικαῦτα
<span class="lb" data-page="8.253" data-line="17" id="l8.253.17"></span>τήν τε πηλικότητα τῆς διαστολῆς τοῦ θώρακος, καὶ
<span class="lb" data-page="8.253" data-line="18" id="l8.253.18"></span>τὰ τῆς ῥινὸς πτερύγια· ταῦτά τε γὰρ αὐτὸν εὑρήσεις προστέλλοντα,
<span class="lb" data-page="8.253" data-line="19" id="l8.253.19"></span>καὶ μικρὰν τὴν διαστολὴν τοῦ θώρακος ἐργαζόμενον,
<span class="pb" data-page="8.254" id="p8.254"></span>
<span class="lb" data-page="8.254" data-line="1" id="l8.254.1"></span>οὐχ ὥσπερ οἱ διὰ πλῆθος θερμασίας ἐν πυρετοῖς καυσώδεσιν
<span class="lb" data-page="8.254" data-line="2" id="l8.254.2"></span>ἐῤῥωμένοι τὴν δύναμιν, ἐπὶ πλεῖστον γὰρ αὐτοὶ τὸν θώρακα
<span class="lb" data-page="8.254" data-line="3" id="l8.254.3"></span>διαστέλλουσιν ὅλον· ἀλλ’ οὐδ’ ὡς οἱ διὰ στενοχωρίαν τινὰ
<span class="lb" data-page="8.254" data-line="4" id="l8.254.4"></span>τῶν ἀναπνευστικῶν ὀργάνων, ὡς ἐν κυνάγχαις τε καὶ ταῖς ἐκ
<span class="lb" data-page="8.254" data-line="5" id="l8.254.5"></span>πολλοῦ καὶ ἀθρόου κατάῤῥου δυσπνοίαις· ἢ καὶ δι’ ἀμφότερα,
<span class="lb" data-page="8.254" data-line="6" id="l8.254.6"></span>καθάπερ ἐν περιπνευμονίαις, οὗτοι γάρ εἰσιν οἱ μέγιστόν
<span class="lb" data-page="8.254" data-line="7" id="l8.254.7"></span>τε καὶ πυκνότατον ἀναπνέοντες. ὥσπερ δὲ δι’ ἀῤῥωστίαν
<span class="lb" data-page="8.254" data-line="8" id="l8.254.8"></span>δυνάμεως ἅπαντα τὰ μέρη τοῦ θώρακος ἀναγκάζονται
<span class="lb" data-page="8.254" data-line="9" id="l8.254.9"></span>διαστέλλειν, οὕτω καὶ διὰ μερικὴν ἀτονίαν ἑνὸς ἐξ αὐτῶν
<span class="lb" data-page="8.254" data-line="10" id="l8.254.10"></span>μέρους. ὁ γοῦν γυμναστὴς Σεκοῦνδος, ὡς ἂν οἷς ἔπασχεν
<span class="lb" data-page="8.254" data-line="11" id="l8.254.11"></span>παρακολουθεῖν δυνάμενος, αἰσθάνεσθαι σαφῶς ἔφη τῆς
<span class="lb" data-page="8.254" data-line="12" id="l8.254.12"></span>κατὰ τὰς φρένας ἀτονίας, δι’ ἣν ἠναγκάζετο καὶ τοὺς μεσοπλευρίους
<span class="lb" data-page="8.254" data-line="13" id="l8.254.13"></span>μῦς ἀεὶ κινεῖν, καί ποτε καὶ τοὺς ὑψηλούς· καί
<span class="lb" data-page="8.254" data-line="14" id="l8.254.14"></span>ποτε καὶ περιβαλὼν ζώνην τοῖς κατ’ ὑποχόνδρια χωρίοις,
<span class="lb" data-page="8.254" data-line="15" id="l8.254.15"></span>ἠρκεῖτο μόνῃ τῇ διὰ τῶν φρενῶν ἀναπνοῇ, καθ’ ὃν ἡσύχαζε
<span class="lb" data-page="8.254" data-line="16" id="l8.254.16"></span>δηλονότι χρόνον. εἴτε δὲ αὐτοῦ τοῦ κατὰ τὸ διάφραγμα μυὸς,
<span class="lb" data-page="8.254" data-line="17" id="l8.254.17"></span>εἴτε τῶν ἡκόντων εἰς αὐτὸ νεύρων, εἴτ’ ἀμφοτέρων ἦν ἀτονία,
<span class="pb" data-page="8.255" id="p8.255"></span>
<span class="lb" data-page="8.255" data-line="1" id="l8.255.1"></span>δύσκολον ἐφαίνετό μοι διορισθῆναι· τὴν δ’ αὐτὴν ἀναπνοὴν
<span class="lb" data-page="8.255" data-line="2" id="l8.255.2"></span>ἐθεασάμην τινὰ καὶ ἄλλον ἔχοντα, λακτισθέντα μὲν ὑφ’ ἵππου
<span class="lb" data-page="8.255" data-line="3" id="l8.255.3"></span>ποτὲ κατὰ τῶν ὑποχονδρίων ἰσχυρῶς, ὡς ἀποθανεῖν
<span class="lb" data-page="8.255" data-line="4" id="l8.255.4"></span>κινδυνεῦσαι, φλεγμήναντος αὐτῷ τοῦ διαφράγματος· ὡς δ’
<span class="lb" data-page="8.255" data-line="5" id="l8.255.5"></span>ἐκ τοῦ κινδύνου τούτου διεσώθη, παραμεινάσης ἀεὶ τῆς
<span class="lb" data-page="8.255" data-line="6" id="l8.255.6"></span><span class="milestone ed1page" data-n="3.289" data-unit="ed1page" id="ed1page.3.289"></span>ἀτονίας αὐτῷ. ἑτέρῳ δὲ ἐκ περιπνευμονίας ἰσχυρᾶς
<span class="lb" data-page="8.255" data-line="7" id="l8.255.7"></span>ἀνακομιζομένῳ δυσαίσθητος ἐκ τῶν ὀπίσω τε καὶ ἔνδον μερῶν
<span class="lb" data-page="8.255" data-line="8" id="l8.255.8"></span>ὁ βραχίων ἐγένετο, καὶ τοῦ πήχεως ὁμοίως τὰ πλεῖστα
<span class="lb" data-page="8.255" data-line="9" id="l8.255.9"></span>μέχρι δακτύλων ἄκρων, ὀλίγον δέ τι καὶ πρὸς τὴν κίνησιν
<span class="lb" data-page="8.255" data-line="10" id="l8.255.10"></span>ἐβλάβησαν ἔνιοι. τούτῳ τὰ κατὰ τὸ πρῶτον καὶ δεύτερον
<span class="lb" data-page="8.255" data-line="11" id="l8.255.11"></span>μεσοπλεύριον νεῦρα βλαβῆναι συνέβη· φέρεται δ’ αὐτῶν τὸ
<span class="lb" data-page="8.255" data-line="12" id="l8.255.12"></span>μὲν πρῶτον ἀξιόλογον ὑπάρχον τῷ μεγέθει, διὰ βάθους,
<span class="lb" data-page="8.255" data-line="13" id="l8.255.13"></span>ἀναμιγνύμενον τῷ μὲν πρὸ αὐτοῦ, κατασχιζόμενον δὲ εἰς
<span class="lb" data-page="8.255" data-line="14" id="l8.255.14"></span>μοίρας πολλὰς, ἃς ἐν ταῖς ἀνατομαῖς ἐθεασάμεθα, καί τινας
<span class="lb" data-page="8.255" data-line="15" id="l8.255.15"></span>αὐτῶν ἄχρι δακτύλων ἄκρων διὰ τῆς ἔνδον χώρας τοῦ πήχεως
<span class="lb" data-page="8.255" data-line="16" id="l8.255.16"></span>ἀφικνουμένας· τὸ δὲ δεύτερον νεῦρον λεπτὸν ὂν, οὐδενὶ μιγνύμενον
<span class="lb" data-page="8.255" data-line="17" id="l8.255.17"></span>ἑτέρῳ, διὰ τῆς μασχάλης ὑπὸ τῷ δέρματι πρὸς
<span class="lb" data-page="8.255" data-line="18" id="l8.255.18"></span>τὸν βραχίονα φέρεται, κατασχιζόμενον εἰς τὸ δέρμα τῆς ﻿
<span class="pb" data-page="8.256" id="p8.256"></span>
<span class="lb" data-page="8.256" data-line="1" id="l8.256.1"></span>ἔνδον τε καὶ ὀπίσω χώρας αὐτοῦ. ταχέως ὁ ἄνθρωπος οὗτος
<span class="lb" data-page="8.256" data-line="2" id="l8.256.2"></span>ἐθεραπεύθη, φαρμάκου τεθέντος ἐπὶ τῆς ἐκφύσεως τῶν νεύρων
<span class="lb" data-page="8.256" data-line="3" id="l8.256.3"></span>κατὰ τὸ πρῶτόν τε καὶ δεύτερον μεσοπλεύριον· ὥσπερ
<span class="lb" data-page="8.256" data-line="4" id="l8.256.4"></span>ἄλλοι τινὲς ἅμα ἄμφω τὰ σκέλη κατὰ βραχὺ παραλυόμενοι,
<span class="lb" data-page="8.256" data-line="5" id="l8.256.5"></span>διὰ τῶν κατ’ ὀσφῦν ἐπιτεθέντων φαρμάκων ἐκείνῳ τῷ χωρίῳ,
<span class="lb" data-page="8.256" data-line="6" id="l8.256.6"></span>καθ’ ὃ τὰ τῶν σκελῶν ἀποφύεται νεῦρα τοῦ νωτιαίου μυελοῦ,
<span class="lb" data-page="8.256" data-line="7" id="l8.256.7"></span>μηδὲν ἡμῶν ἐπιτεθέντων αὐτοῖς τοῖς παραλελυμένοις σκέλεσι
<span class="lb" data-page="8.256" data-line="8" id="l8.256.8"></span>φάρμακον· οὐδὲ γὰρ αὐτῶν ἴδιον ἦν τὸ πάθος, ἀλλὰ
<span class="lb" data-page="8.256" data-line="9" id="l8.256.9"></span><span class="milestone ed2page" data-n="7.465" data-unit="ed2page" id="ed2page.7.465"></span>τοῦ μυελοῦ. ἑτέρῳ δὲ μεγάλης ἐκπυήσεως γενομένης
<span class="lb" data-page="8.256" data-line="10" id="l8.256.10"></span>ἔν τε τῷ κατὰ τὴν ἑτέραν τῶν πυγῶν χωρίῳ καὶ τοῖς πρώτοις
<span class="lb" data-page="8.256" data-line="11" id="l8.256.11"></span>μέρεσι τοῦ κατ’ αὐτὸν σκέλους ἐγυμνώθη μὲν ἐν τῇ χειρουργίᾳ
<span class="lb" data-page="8.256" data-line="12" id="l8.256.12"></span>τὰ τοῦ σκέλους ἐκείνου νεῦρα, θεραπευθέντος δὲ τοῦ
<span class="lb" data-page="8.256" data-line="13" id="l8.256.13"></span>χωρίου, δυσκίνητον ἦν ὅλον τὸ κῶλον· ἐφ’ οὗ στοχασάμενος
<span class="lb" data-page="8.256" data-line="14" id="l8.256.14"></span>τῆς γενομένης φλεγμονῆς ὑπολελεῖφθαί τι σκιῤῥῶδες ἔν τινι
<span class="lb" data-page="8.256" data-line="15" id="l8.256.15"></span>τῶν νεύρων, ὡς πρὸς τοιαύτην διάθεσιν ἁρμοσάμενος, ἐπὶ
<span class="lb" data-page="8.256" data-line="16" id="l8.256.16"></span>τοῦ πεπονθότος μόνου χωρίου ἐπιτιθεὶς ἐπιτήδεια φάρμακα
<span class="lb" data-page="8.256" data-line="17" id="l8.256.17"></span>τελέως τὸν ἄνθρωπον ἐξιασάμην. ὥσπερ δὲ ἐπὶ τῶν κατὰ
<span class="lb" data-page="8.256" data-line="18" id="l8.256.18"></span>τὸ πρόσωπον εἴρηται μερῶν, οὕτω κᾀπὶ τῶν ἄλλων ἁπάντων,
<span class="lb" data-page="8.256" data-line="19" id="l8.256.19"></span>ὅτ’ ἂν ἀπόλλυται μία τίς ἐνέργεια, τὸν ποιητικὸν αὐτῆς μῦν
<span class="pb" data-page="8.257" id="p8.257"></span>
<span class="lb" data-page="8.257" data-line="1" id="l8.257.1"></span>μόνον, ἢ τὸ νεῦρον αὐτοῦ πεπονθέναι νομιστέον· εἰ δὲ
<span class="lb" data-page="8.257" data-line="2" id="l8.257.2"></span>πλείους ἐνέργειαι βλαβεῖεν, εἰ μὲν καθ’ ἓν χωρίον, ἐγχωρεῖ
<span class="lb" data-page="8.257" data-line="3" id="l8.257.3"></span>καὶ τοὺς μῦς αὐτοὺς πάντας ἔκ τινος αἰτίας βεβλάφθαι κοινῆς,
<span class="lb" data-page="8.257" data-line="4" id="l8.257.4"></span>ἐνδέχεται δὲ καὶ κοινόν τι τῶν μυῶν ἐκείνων νεῦρον εἶναι
<span class="lb" data-page="8.257" data-line="5" id="l8.257.5"></span>τὸ πεπονθός. ἰχθῦς γοῦν τις ἐν ποταμῷ θηρεύων, καὶ
<span class="lb" data-page="8.257" data-line="6" id="l8.257.6"></span>καταψυχθεὶς τὰ περὶ τὴν ἕδραν τε καὶ κύστιν, ὡς χωρὶς
<span class="lb" data-page="8.257" data-line="7" id="l8.257.7"></span>προαιρέσεως ἐκρεῖν αὐτοῦ τό τ’ ἀποπάτημα καὶ τὸ οὖρον,
<span class="lb" data-page="8.257" data-line="8" id="l8.257.8"></span>ἐθεραπεύθη ταχέως ὑπὸ τῶν θερμαινόντων φαρμάκων ἐπιτεθέντων
<span class="lb" data-page="8.257" data-line="9" id="l8.257.9"></span>τοῖς πεπονθόσι μυσίν· ἕτερος δὲ ἄνευ φανερᾶς αἰτίας
<span class="lb" data-page="8.257" data-line="10" id="l8.257.10"></span>τοῖς αὐτοῖς περιπεσὼν συμπτώμασιν ἐν πολλῷ χρόνῳ διὰ
<span class="lb" data-page="8.257" data-line="11" id="l8.257.11"></span>πολλῶν βοηθημάτων μόγις ὑγιάσθη, τῶν καθ’ ἱερὸν ὀστοῦν
<span class="lb" data-page="8.257" data-line="12" id="l8.257.12"></span>αὐτῷ παθόντων νεύρων. ὅπερ οὖν ἔφην εὐθέως ἐν ἀρχῇ,
<span class="lb" data-page="8.257" data-line="13" id="l8.257.13"></span>τοῦτο καὶ νῦν εἰπὼν ἐφ’ ἕτερόν τι μεταβήσομαι· γινώσκων
<span class="lb" data-page="8.257" data-line="14" id="l8.257.14"></span>τις ἐξ ἀνατομῆς ἕκαστον τῶν ἀπὸ τοῦ νωτιαίου νεύρων, εἰς
<span class="lb" data-page="8.257" data-line="15" id="l8.257.15"></span>ὅ τι παραγίνεται μόριον, ἀκριβῶς διαγνώσεται τοὺς πεπονθότας
<span class="lb" data-page="8.257" data-line="16" id="l8.257.16"></span>τόπους. ἔργῳ δ’ ὑμεῖς τὴν βάσανον τούτων ἐπὶ τῶν
<span class="lb" data-page="8.257" data-line="17" id="l8.257.17"></span>ἔργων τῆς τέχνης εἰλήφατε, πολλάκις ἑωρακότες ὠφέλειαν
<span class="lb" data-page="8.257" data-line="18" id="l8.257.18"></span>ἐναργῆ γιγνομένην τοῖς κάμνουσιν ἐκ τῆς τοιαύτης διαγνώσεως.
<span class="pb" data-page="8.258" id="p8.258"></span>
<span class="lb" data-page="8.258" data-line="1" id="l8.258.1"></span>οὐ μόνον γὰρ σκέλη καὶ χεῖρας εἰκῆ καὶ μάτην οἱ πολλοὶ τῶν
<span class="lb" data-page="8.258" data-line="2" id="l8.258.2"></span>ἰατρῶν ἀνατρίβουσι φαρμάκοις θερμαίνουσι δι’ ὅλης ἡμέρας
<span class="lb" data-page="8.258" data-line="3" id="l8.258.3"></span>τε καὶ νυκτὸς, ἀμελήσαντες τοῦ τόπου, καθ’ ὃν ὁ νωτιαῖος
<span class="lb" data-page="8.258" data-line="4" id="l8.258.4"></span>ἤ τι τῶν ἀπ’ αὐτοῦ βλάπτεται νεύρων, ἀλλὰ καὶ τὴν κεφαλὴν
<span class="lb" data-page="8.258" data-line="5" id="l8.258.5"></span>οὐ πρὸ πολλοῦ τινος ἥλκωσαν, ἐπιτιθέντες φάρμακα τῶν
<span class="lb" data-page="8.258" data-line="6" id="l8.258.6"></span>πάνυ θερμαινόντων, ἡγούμενοι δι’ αὐτῶν ἀνακαλέσασθαι τὴν
<span class="lb" data-page="8.258" data-line="7" id="l8.258.7"></span>αἴσθησιν αὐτῆς ἰσχυρῶς βεβλαμμένην· ὅν τινα καὶ αὐτὸν
<span class="lb" data-page="8.258" data-line="8" id="l8.258.8"></span>ἡμεῖς ἰασάμεθα, τὸν πεπονθότα τόπον εὑρόντες ἔκ τε τῶν
<span class="lb" data-page="8.258" data-line="9" id="l8.258.9"></span>ἄλλων συμπτωμάτων καὶ τῶν προκαταρκτικῶν αἰτίων, ἕκαστον
<span class="lb" data-page="8.258" data-line="10" id="l8.258.10"></span>ἀνερωτήσαντες, ὧν ἓν ἦν καὶ τόδε· πάμπολυν ὑετὸν
<span class="lb" data-page="8.258" data-line="11" id="l8.258.11"></span>ἔφη σὺν ἀνέμῳ σφοδροτάτῳ γενόμενον, ὁδοιποροῦντος πότ’
<span class="lb" data-page="8.258" data-line="12" id="l8.258.12"></span>αὐτοῦ, διαβρέξαι τὴν ἐφεστρίδα κατὰ τὸν τράχηλον, ὡς αἰσθέσθαι
<span class="lb" data-page="8.258" data-line="13" id="l8.258.13"></span>σαφῶς ψύξεως ἐν αὐτῷ γενομένης ἰσχυρᾶς. ἐπιστάμενος
<span class="lb" data-page="8.258" data-line="14" id="l8.258.14"></span>οὖν τις ἐκ τῶν πρώτων τοῦ νωτιαίου σπονδύλων ἐπὶ
<span class="lb" data-page="8.258" data-line="15" id="l8.258.15"></span>τὴν κεφαλὴν ἀναφερόμενα νεῦρα τέτταρα, δι’ ὧν τὴν αἴσθησιν
<span class="lb" data-page="8.258" data-line="16" id="l8.258.16"></span>ἔχει τὸ περὶ αὐτὴν δέρμα, ῥᾳδίως ἂν ἔγνω τὸν πεπονθότα
<span class="lb" data-page="8.258" data-line="17" id="l8.258.17"></span>τόπον, οὗ θεραπευθέντος τὸ τῆς κεφαλῆς συνεθεραπεύθη
<span class="lb" data-page="8.258" data-line="18" id="l8.258.18"></span>δέρμα, μηδὲν αὐτὸ κατὰ πρωτοπάθειαν πεπονθός. ἀλλ’ οὔτε
<span class="pb" data-page="8.259" id="p8.259"></span>
<span class="lb" data-page="8.259" data-line="1" id="l8.259.1"></span>ταῦτα τὰ νεῦρα γιγνώσκοντες οὔτε τὰ καθ’ ἕκαστον μέρος
<span class="lb" data-page="8.259" data-line="2" id="l8.259.2"></span>ὅλου τοῦ δέρματος οἱ ἰατροὶ, παρὸν αὐτοῖς ἐλαχίστῳ μορίῳ
<span class="lb" data-page="8.259" data-line="3" id="l8.259.3"></span>τῷ κατὰ τὴν ἀρχὴν τοῦ νεύρου προσφέρειν τὰ βοηθήματα,
<span class="lb" data-page="8.259" data-line="4" id="l8.259.4"></span>τοῖς οὐδὲν πεπονθόσιν ἐνοχλοῦσιν. ἐγὼ δὲ ὑμῖν ἔδειξα πολλάκις
<span class="lb" data-page="8.259" data-line="5" id="l8.259.5"></span>ἔνια μὲν ἐν αὐτῷ τῷ νωτιαίῳ τὴν οἷον ῥῖζαν ἔχοντα,
<span class="lb" data-page="8.259" data-line="6" id="l8.259.6"></span>τινὰ δ’ οἷον ἐκ κλάδων μεγάλων ἀποσχιζόμενα, πεφυκότων
<span class="lb" data-page="8.259" data-line="7" id="l8.259.7"></span>ἐκ τοῦ νωτιαίου, καὶ πάλιν αὐτὰ ταῦτα, σχιζόμενά τε καὶ
<span class="lb" data-page="8.259" data-line="8" id="l8.259.8"></span>διανεμόμενα, τὰ μὲν εἰς πολὺ πάνυ μέρος τοῦ δέρματος,
<span class="lb" data-page="8.259" data-line="9" id="l8.259.9"></span>ἔνια δὲ εἰς ἔλαττον· ὥστε με θαυμάσαι τῶν ἀνατομικῶν
<span class="lb" data-page="8.259" data-line="10" id="l8.259.10"></span><span class="milestone ed2page" data-n="7.466" data-unit="ed2page" id="ed2page.7.466"></span>ἀνδρῶν ἀγνοησάντων αὐτὰ καὶ ζητούντων ἐν ταῖς
<span class="lb" data-page="8.259" data-line="11" id="l8.259.11"></span>παραλύσεσι τὴν αἰτίαν, δι’ ἣν οὐκ ἀεὶ κίνησίς τε καὶ αἴσθησις
<span class="lb" data-page="8.259" data-line="12" id="l8.259.12"></span>ἀπόλλυται τῶν παραλελυμένων μορίων, ἀλλ’ ἐνίοτε μὲν ἡ
<span class="lb" data-page="8.259" data-line="13" id="l8.259.13"></span>κίνησις, ἐνίοτε δὲ ἡ αἴσθησις, ἐνίοτε δὲ ἥ τε κίνησις καὶ ἡ αἴσθησις.
<span class="lb" data-page="8.259" data-line="14" id="l8.259.14"></span>οἴονται γὰρ τῶν εἰς τοὺς μῦς διανεμομένων νεύρων
<span class="lb" data-page="8.259" data-line="15" id="l8.259.15"></span>τὰ λείψανα διεκπίπτειν ἐπὶ τὸ δέρμα, καὶ διὰ τοῦτο ἐπειδὰν
<span class="lb" data-page="8.259" data-line="16" id="l8.259.16"></span>πάθῃ τὸ κατασχιζόμενον εἰς τὸν μῦν νεῦρον, ἐπὶ μὲν ταῖς
<span class="lb" data-page="8.259" data-line="17" id="l8.259.17"></span>μεγάλαις αὐτοῦ διαθέσεσιν ἀμφότερα βλάπτεσθαι, τήν τε
<span class="lb" data-page="8.259" data-line="18" id="l8.259.18"></span>αἴσθησιν ἅμα καὶ τὴν κίνησιν· ἐπὶ δὲ ταῖς ἐλάττοσιν διασώζεσθαι
<span class="lb" data-page="8.259" data-line="19" id="l8.259.19"></span>μὲν ἔτι τὴν αἴσθησιν, ὡς ἂν οὐκ ἰσχυρᾶς δεομένην δυνάμεως,
<span class="pb" data-page="8.260" id="p8.260"></span>
<span class="lb" data-page="8.260" data-line="1" id="l8.260.1"></span>ἀπόλλυσθαι δὲ τὴν κίνησιν, οὐ δυναμένην γίνεσθαι
<span class="lb" data-page="8.260" data-line="2" id="l8.260.2"></span>χωρὶς ῥώμης δυνάμεως. εἷς γάρ τις μῦς ἐνίοτε κινῶν ὅλον
<span class="lb" data-page="8.260" data-line="3" id="l8.260.3"></span>τὸ σκέλος, ἢ καὶ τὴν χεῖρα, καὶ διὰ τοῦτο ῥώμης δεόμενος,
<span class="lb" data-page="8.260" data-line="4" id="l8.260.4"></span>ἐπειδὰν πάθῃ μηκέτ’ ἐνεργεῖν δυνάμενος, ἀκίνητον μὲν ἐργάζεται
<span class="lb" data-page="8.260" data-line="5" id="l8.260.5"></span>τὸ κῶλον, ἡ δὲ αἰσθητικὴ δύναμις, διαγνωστικὴ τῶν
<span class="lb" data-page="8.260" data-line="6" id="l8.260.6"></span>κατὰ τὸ μόριον οὖσα παθῶν, ἀβλαβὴς αὐτῷ διαμένει, μὴ
<span class="lb" data-page="8.260" data-line="7" id="l8.260.7"></span>δεομένη μεγάλης ἰσχύος· τό τε γὰρ πάσχειν οὐδὲν ἧττον,
<span class="lb" data-page="8.260" data-line="8" id="l8.260.8"></span>ἀλλὰ καὶ μᾶλλον ὑπάρχει τοῖς ἀσθενέσιν, ἥ τε διάγνωσις τοῦ
<span class="lb" data-page="8.260" data-line="9" id="l8.260.9"></span>πάθους αὐτάρκως γίνεται καὶ δι’ ἀῤῥώστου δυνάμεως. ἐπὶ
<span class="lb" data-page="8.260" data-line="10" id="l8.260.10"></span>μὲν οὖν τῆς τοιαύτης παραλύσεως ὁ λόγος αὐτῶν πιθανός
<span class="lb" data-page="8.260" data-line="11" id="l8.260.11"></span>ἐστιν· ἐφ’ ἧς δ’ ἡ μὲν αἴσθησις ἀπόλωλεν, ἡ δὲ κίνησις σώζεται,
<span class="lb" data-page="8.260" data-line="12" id="l8.260.12"></span>τινὲς μὲν οὕτω ματαίους εἰρήκασι λόγους, ὡς ἄμεινον
<span class="lb" data-page="8.260" data-line="13" id="l8.260.13"></span>εἶναι σιωπᾷν αὐτούς· ἔνιοι δ’ αἰσθανόμενοι τῆς τοῦ ζητήματος
<span class="lb" data-page="8.260" data-line="14" id="l8.260.14"></span>ἀπορίας, οὐκ ὤκνησαν εἰπεῖν οὐδέποτ’ ὦφθαι τοιοῦτο
<span class="lb" data-page="8.260" data-line="15" id="l8.260.15"></span>παραλύσεως εἶδος, ἐν ᾧ τῆς αἰσθήσεως ἀπολωλυίας ἡ κίνησις
<span class="lb" data-page="8.260" data-line="16" id="l8.260.16"></span>σώζεται. τοῖς γὰρ ἀποστᾶσι μὲν τῶν ἔργων τῆς τέχνης,
<span class="lb" data-page="8.260" data-line="17" id="l8.260.17"></span>ἀναγορεύσασι δὲ ἑαυτοὺς προστάτας αἱρέσεως, οὐδὲν ἀτόλμητόν
<span class="lb" data-page="8.260" data-line="18" id="l8.260.18"></span>ἐστιν, ἀλλ’ ἅπαν ἑτοίμως ψεύδονται, καὶ γράφουσιν ﻿
<span class="pb" data-page="8.261" id="p8.261"></span>
<span class="lb" data-page="8.261" data-line="1" id="l8.261.1"></span>ἔνια μὲν ὡς πολλάκις ἑωρακότες, ὧν οὐδ’ ὄναρ οὐδὲν
<span class="lb" data-page="8.261" data-line="2" id="l8.261.2"></span>εἶδόν ποτε, πολλὰ δ’ οὐδεπώποτ’ ὦφθαί φασι τῶν συνεχῶς
<span class="lb" data-page="8.261" data-line="3" id="l8.261.3"></span>αὐτοῖς ὁρωμένων.
</p>
          </article>

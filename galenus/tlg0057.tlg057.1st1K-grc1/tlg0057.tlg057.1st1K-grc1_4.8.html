<article xmlns="http://www.w3.org/1999/xhtml" id="urn:cts:greekLit:tlg0057.tlg057.1st1K-grc1:4.8">
<span class="pb page1" data-page="8.261" id="p8.261"></span>
<span class="milestone ed1page page1" data-n="3.289" data-unit="ed1page" id="ed1page.3.289"></span>
<span class="milestone ed2page page1" data-n="7.466" data-unit="ed2page" id="ed2page.7.466"></span>
            <p>
<span class="lb" data-page="8.261" data-line="4" id="l8.261.4"></span>Ἤδη μέν πως ὡμολόγηται τοῖς ἰατροῖς, ἐκ
<span class="lb" data-page="8.261" data-line="5" id="l8.261.5"></span>μὲν τοῦ στομάχου καὶ τῆς γαστρὸς ἐμεῖσθαι τὸ αἷμα, μετὰ
<span class="lb" data-page="8.261" data-line="6" id="l8.261.6"></span>δὲ βηχὸς ἐκ τῶν ἀναπνευστικῶν ἀνάγεσθαι μορίων· ἐκ δὲ τῶν
<span class="lb" data-page="8.261" data-line="7" id="l8.261.7"></span>κατὰ φάρυγγα <span class="milestone ed1page" data-n="3.290" data-unit="ed1page" id="ed1page.3.290"></span>καὶ γαργαρεῶνα χρεμπτομένοις, ὥσπερ
<span class="lb" data-page="8.261" data-line="8" id="l8.261.8"></span>ἐκ τοῦ στόματος, ἁπλῶς ἀποπτύεσθαι· τεθεάμεθα δὲ πολλάκις,
<span class="lb" data-page="8.261" data-line="9" id="l8.261.9"></span>ὅτ’ ἂν ἀθροώτερον ἐκ τῆς κεφαλῆς καταφέρηται, καὶ
<span class="lb" data-page="8.261" data-line="10" id="l8.261.10"></span>μάλιστα τοῦ γαργαρεῶνος ἔνδον ὡς πρὸς τὴν φάρυγγα, μετὰ
<span class="lb" data-page="8.261" data-line="11" id="l8.261.11"></span>βηχὸς αὐτὸ ἀναπτυόμενον· ἐμπῖπτον γὰρ αὐτίκα τῷ λάρυγγι
<span class="lb" data-page="8.261" data-line="12" id="l8.261.12"></span>βῆχα κινεῖ. προσέχειν οὖν δεῖ τούτῳ μάλιστα, μήποτε δόξωμεν
<span class="lb" data-page="8.261" data-line="13" id="l8.261.13"></span>ἐκ τῶν ἀναπνευστικῶν ὀργάνων ἀναφέρεσθαι τὸ αἷμα,
<span class="lb" data-page="8.261" data-line="14" id="l8.261.14"></span>καθάπερ ἤδη τινὰς ἔγνων ἰατροὺς ὑπολαβόντας ψευδῶς, ἐξ
<span class="lb" data-page="8.261" data-line="15" id="l8.261.15"></span>ὧν ἐσφάλησαν αὐτοὶ νομίσαντες οὐκ ὀρθῶς ἀποφήνασθαι
<span class="lb" data-page="8.261" data-line="16" id="l8.261.16"></span>πολλοὺς τῶν ἀρίστων ἰατρῶν, χαλεπωτάτην εἷναι τὴν τοιαύτην
<span class="lb" data-page="8.261" data-line="17" id="l8.261.17"></span>αἱμοῤῥαγίαν, ὡς ἂν τοῦ πνεύμονος ἰσχυρῶς πεπονθότος·
<span class="lb" data-page="8.261" data-line="18" id="l8.261.18"></span>οὐδὲ γὰρ μικροῦ τινος ἀγγείου ῥῆξιν εἰκὸς γίνεσθαι κατ’ αὐτόν.
<span class="pb" data-page="8.262" id="p8.262"></span>
<span class="lb" data-page="8.262" data-line="1" id="l8.262.1"></span>ἐγχωρεῖ δὲ καὶ κατὰ διάβρωσιν, ἢ ἀνάβρωσιν, ἢ ὅπως ἄν τις
<span class="lb" data-page="8.262" data-line="2" id="l8.262.2"></span>ὀνομάζειν ἐθέλῃ, γίνεσθαι πολλάκις αἵματος ἀναφορὰς ἀθρόας
<span class="lb" data-page="8.262" data-line="3" id="l8.262.3"></span>μετὰ βηχός. ὅτ’ ἂν γὰρ ἐν τοῖς ἔμπροσθεν χρόνοις ἐκ διαλειμμάτων
<span class="lb" data-page="8.262" data-line="4" id="l8.262.4"></span>ὀλίγον ἑκάστοτε μετὰ βηχὸς ἀνεπτυκώς τις αἷμα φαίνηται,
<span class="lb" data-page="8.262" data-line="5" id="l8.262.5"></span>μετὰ ταῦτα δὲ ὕστερον αὐτῷ μήτε καταπτώσεως ἐξ
<span class="lb" data-page="8.262" data-line="6" id="l8.262.6"></span>ὑφηλοῦ συμπεσούσης μήτ’ ἐν ἀγῶσιν ἢ παλαίστραις σφο
<span class="lb" data-page="8.262" data-line="7" id="l8.262.7"></span><span class="milestone ed2page" data-n="7.467" data-unit="ed2page" id="ed2page.7.467"></span>δρᾶς πτώσεως, ἀλλὰ μηδ’ ἐπιπεσόντος τινὸς τῷ θώρακι
<span class="lb" data-page="8.262" data-line="8" id="l8.262.8"></span>βάρους, ἅμα βηχὶ πολλὴν αἱμοῤῥαγίαν γενέσθαι συμβῇ,
<span class="lb" data-page="8.262" data-line="9" id="l8.262.9"></span>κατάλοιπον ἂν εἴη διὰ τὴν ἀνάβρωσιν ἀξιόλογον γενομένην
<span class="lb" data-page="8.262" data-line="10" id="l8.262.10"></span>ἀναβηχθῆναι πλεῖον αἷμα. πολλοὶ δὲ τῶν οὕτως παθόντων
<span class="lb" data-page="8.262" data-line="11" id="l8.262.11"></span>μόρια ἄττα τοῦ πνεύμονος ἅμα τῷ αἵματι συνανήνεγκαν· καὶ
<span class="lb" data-page="8.262" data-line="12" id="l8.262.12"></span>διὰ τοῦτο προσήκει παρακολουθεῖν ἐπιμελῶς, εἰ ἀφρῶδές τι
<span class="lb" data-page="8.262" data-line="13" id="l8.262.13"></span>συνανεπτύσθη· καὶ γὰρ καὶ τοῦτο βεβαιότατόν ἐστι γνώρισμα
<span class="lb" data-page="8.262" data-line="14" id="l8.262.14"></span>τῆς ἐκ τοῦ πνεύμονος ἀναγωγῆς, ὥσπερ ὅταν ἤτοι βρογχίου
<span class="lb" data-page="8.262" data-line="15" id="l8.262.15"></span>τι μέρος, ἢ ἀρτηρίας χιτῶνος, ἢ φλεβὸς, ἢ καὶ τῆς σαρκὸς
<span class="lb" data-page="8.262" data-line="16" id="l8.262.16"></span>αὐτῆς τοῦ πνεύμονος ἀναφέρηται. τούτων δ’ οὐδὲν ἐπιφαίνεται
<span class="lb" data-page="8.262" data-line="17" id="l8.262.17"></span>τοῖς ἐκ τοῦ θώρακος ἀναβήττουσιν αἷμα, καθάπερ οὐδὲ
<span class="lb" data-page="8.262" data-line="18" id="l8.262.18"></span>ὀδύνη τις τοῖς ἐκ τοῦ πνεύμονος, ὡς ἂν ἐλάχιστα δύο νεῦρα
<span class="pb" data-page="8.263" id="p8.263"></span>
<span class="lb" data-page="8.263" data-line="1" id="l8.263.1"></span>παρὰ τῆς ἕκτης συζυγίας τῶν ἀπ’ ἐγκεφάλου λαμβάνοντος,
<span class="lb" data-page="8.263" data-line="2" id="l8.263.2"></span>τῷ μὲν ἔξωθεν αὐτὸν ὑμένι περιέχοντι διανεμόμενα, τῷ βάθει
<span class="lb" data-page="8.263" data-line="3" id="l8.263.3"></span>δὲ οὐκ ἐπεκτεινόμενα τοῦ σπλάγχνου· τῷ θώρακι δ’, ὡς ἴστε,
<span class="lb" data-page="8.263" data-line="4" id="l8.263.4"></span>πολλὰ μὲν ἐκ τῶν ἔνδον μερῶν ἐστι νεῦρα, πολλὰ δὲ ἔξωθεν,
<span class="lb" data-page="8.263" data-line="5" id="l8.263.5"></span>ἐξ ὧν αἰσθάνεται τάχιστα τῶν ὀδυνηρῶν διαθέσεων. ἀλλὰ
<span class="lb" data-page="8.263" data-line="6" id="l8.263.6"></span>καὶ διότι μυώδης μὲν ὁ θώραξ ἐστὶ καὶ ὀστώδης, ὁ πνεύμων
<span class="lb" data-page="8.263" data-line="7" id="l8.263.7"></span>δ’ ἄθλιπτός τε καὶ χαῦνος, ἐπιτείνεται μὲν ἡ τοῦ θώρακος,
<span class="lb" data-page="8.263" data-line="8" id="l8.263.8"></span>ἀνίεται δ’ ἡ τοῦ πνεύμονος ὀδύνη. ὅτ’ ἂν οὖν ἀλγήσειέ τις
<span class="lb" data-page="8.263" data-line="9" id="l8.263.9"></span>ἓν ὁτιοῦν μέρος ἐκ τοῦ θώρακος, ἀναβήττῃ τε μὴ πολὺ, μηδ’
<span class="lb" data-page="8.263" data-line="10" id="l8.263.10"></span>ἐρυθρὸν, ἀλλ’ ἤδη μελαινόμενόν τε καὶ θρομβούμενον αἷμα,
<span class="lb" data-page="8.263" data-line="11" id="l8.263.11"></span>τούτῳ πρωτοπαθεῖ μὲν ὁ θώραξ, ἀνάγεται δὲ διὰ τοῦ πνεύμονος
<span class="lb" data-page="8.263" data-line="12" id="l8.263.12"></span>οὕτως τὸ αἷμα, καθάπερ καὶ τὸ πῦον ἐν τοῖς ἐμπυϊκοῖς
<span class="lb" data-page="8.263" data-line="13" id="l8.263.13"></span>πάθεσιν, ἐφ’ ὧν μεταξὺ θώρακός τε καὶ πνεύμονος αἰσθητῶς
<span class="lb" data-page="8.263" data-line="14" id="l8.263.14"></span>περιέχεται. οὕτως δὲ καὶ τὸ κεχρωσμένον ὁπωσοῦν πτύελον
<span class="lb" data-page="8.263" data-line="15" id="l8.263.15"></span>ἐν πλευρίτισιν ἐπιφαίνεται, καὶ κατὰ τὸ μετὰ τοῦτο ὑπόμνημα
<span class="lb" data-page="8.263" data-line="16" id="l8.263.16"></span>τὸ πέμπτον εἰρήσεται. νυνὶ δὲ περὶ τῶν ἐπιγιγνομένων ἑλκώσεων
<span class="lb" data-page="8.263" data-line="17" id="l8.263.17"></span>ταῖς τοῦ αἵματος ἀναφοραῖς ἀκόλουθον εἰπεῖν. ἐν μὲν
<span class="lb" data-page="8.263" data-line="18" id="l8.263.18"></span>γὰρ τῷ πνεύμονι καὶ μᾶλλον γίγνεται, καὶ τισὶ μὲν ἀθεράπευτα
<span class="pb" data-page="8.264" id="p8.264"></span>
<span class="lb" data-page="8.264" data-line="1" id="l8.264.1"></span>παντάπασιν ἔδοξεν, ἐνίοις δὲ δυσθεράπευτα· κατὰ δὲ τὸν θώρακα
<span class="lb" data-page="8.264" data-line="2" id="l8.264.2"></span>καὶ κολλᾶται τὰ πλεῖστα τῶν ῥαγέντων ἀγγείων, ἐφ’ οἷς
<span class="lb" data-page="8.264" data-line="3" id="l8.264.3"></span>ἔπτυσεν αἷμα, καὶ εἰ παραμείνειεν μέχρι πλείονος ἡ ἕλκωσις, ἀλλ’
<span class="lb" data-page="8.264" data-line="4" id="l8.264.4"></span>οὔτι γε τελέως ἀνίατος γίνεται· τὰ δὲ ἐν τῷ πνεύμονι χρονίσαντα,
<span class="lb" data-page="8.264" data-line="5" id="l8.264.5"></span>κᾂν θεραπευθῇ ποτε, καταλείπει τι λείψανον ἐν αὐτῷ τυλῶδές
<span class="lb" data-page="8.264" data-line="6" id="l8.264.6"></span>τε καὶ συριγγῶδες, ὃ τοῦ χρόνου προϊόντος ἀναδέρεται
<span class="lb" data-page="8.264" data-line="7" id="l8.264.7"></span>ῥᾳδίως ἐπὶ βραχείαις προφάσεσιν, συναναφέρεται δὲ τοῖς πτυομένοις
<span class="lb" data-page="8.264" data-line="8" id="l8.264.8"></span>ἐντεῦθεν ἐνίοτε καὶ ἡ καλουμένη πρὸς τῶν ἰατρῶν ἐφελκὶς,
<span class="lb" data-page="8.264" data-line="9" id="l8.264.9"></span>καί τις αἵματος βραχὺς σταλαγμός. ἔστι δὲ ταῦτα κοινὰ
<span class="lb" data-page="8.264" data-line="10" id="l8.264.10"></span>καὶ τῶν ἐν ἑτέρῳ τόπῳ γενομένων ἑλκῶν, ἀλλὰ τὰ μὲν ἐκ στομάχου
<span class="lb" data-page="8.264" data-line="11" id="l8.264.11"></span>καὶ γαστρὸς ἐμεῖται, τὰ δ’ ἐκ νεφρῶν καὶ κύστεως οὐρεῖται,
<span class="lb" data-page="8.264" data-line="12" id="l8.264.12"></span>τὰ δ’ ἐκ τῶν ἐντέρων διαχωρεῖται, τοῖς δ’ ἐκ τῶν
<span class="lb" data-page="8.264" data-line="13" id="l8.264.13"></span>ἀναπνευστικῶν ὀργάνων ἀδύνατόν ἐστι χωρὶς βηχὸς ἀναπτυσθῆναι.
<span class="lb" data-page="8.264" data-line="14" id="l8.264.14"></span>ἐὰν δέ τις ἀναχρέμπτηταί τε καὶ ἀπομύττηταί ποθ’
<span class="lb" data-page="8.264" data-line="15" id="l8.264.15"></span>αἷμα πλέοσιν ἐφεξῆς ἡμέραις, μήτε κεφαλῆς ὀδύνης ἢ βάρους,
<span class="lb" data-page="8.264" data-line="16" id="l8.264.16"></span>ἤτοι συμπαρόντος, ἢ προηγησαμένου, μήτε πληγῆς αὐτόθι
<span class="lb" data-page="8.264" data-line="17" id="l8.264.17"></span>γεγενημένης, ἐπισκέψασθαι χρὴ τούτου τόν τε τῆς ῥινὸς πόρον
<span class="lb" data-page="8.264" data-line="18" id="l8.264.18"></span>ἀκριβῶς ὅλον, ἐκεῖνόν τε τοῦ στόματος τὸν τόπον, ἔνθα
<span class="pb" data-page="8.265" id="p8.265"></span>
<span class="lb" data-page="8.265" data-line="1" id="l8.265.1"></span>συντέτρηται πρὸς τὴν ῥῖνα· γίνεται γάρ ποτε τοιοῦτο σύμπτωμα,
<span class="lb" data-page="8.265" data-line="2" id="l8.265.2"></span>βδέλλης ἐν τῷ χωρίῳ τούτῳ προσπεφυκυίας, ἥτις
<span class="lb" data-page="8.265" data-line="3" id="l8.265.3"></span>αὐξάνεται καὶ καθ’ ἑκάστην ἡμέραν, ὥστ’ εἰ καὶ ταῖς πρώταις
<span class="lb" data-page="8.265" data-line="4" id="l8.265.4"></span>ἡμέραις ἐλάνθανε διὰ σμικρότητα, μετὰ τρεῖς γε ἢ τέτταρας
<span class="lb" data-page="8.265" data-line="5" id="l8.265.5"></span>ἑτοίμως ὁρᾶσθαι· κατὰ δὲ τὸν αὐτὸν λόγον ἐκ τῆς γαστρὸς
<span class="lb" data-page="8.265" data-line="6" id="l8.265.6"></span>ἐμεῖταί ποθ’ αἷμα, βδέλλης καταποθείσης. ἔστι γε μὴν τὸ
<span class="lb" data-page="8.265" data-line="7" id="l8.265.7"></span>τοιοῦτον αἷμα λεπτὸν<span class="milestone ed2page" data-n="7.468" data-unit="ed2page" id="ed2page.7.468"></span> καὶ ἰχωρῶδες, ἐάν τ’ ἐκ γαστρὸς,
<span class="lb" data-page="8.265" data-line="8" id="l8.265.8"></span>ἐάν τ’ ἐκ ῥινὸς, ἐάν τ’ ἐκ τοῦ στόματος φαίνηται φερόμενον,
<span class="lb" data-page="8.265" data-line="9" id="l8.265.9"></span>ὥστε τινα θεασάμενον αὐτὸ, καὶ προσέτι τὴν ἕξιν τοῦ ἀνθρώπου
<span class="lb" data-page="8.265" data-line="10" id="l8.265.10"></span>κατασκεψάμενον, ἐρωτήσαντά τε περὶ τῶν προηγησαμένων,
<span class="lb" data-page="8.265" data-line="11" id="l8.265.11"></span>ἐξ ἁπάντων αὐτῶν στοχάσασθαι τῆς τοῦ πράγματος
<span class="lb" data-page="8.265" data-line="12" id="l8.265.12"></span>ἀληθείας. ὑγιαίνοντος γοῦν ποτε ἀμέμπτως ἀνθρώπου, τοιοῦτον
<span class="lb" data-page="8.265" data-line="13" id="l8.265.13"></span>αἷμα θεασάμενος ἐμούμενον, ἠξίωσα διηγήσασθαί μοι
<span class="lb" data-page="8.265" data-line="14" id="l8.265.14"></span>τὴν δίαιταν ἣν διῄτητο ταῖς ἔμπροσθεν ἡμέραις. σὺν τοῖς ἄλλοις
<span class="lb" data-page="8.265" data-line="15" id="l8.265.15"></span>οὖν οἷς διηγεῖτο, καὶ τοῦτο κατέλεξεν, ὡς ἔκ τινος κρήνης
<span class="lb" data-page="8.265" data-line="16" id="l8.265.16"></span>οὐ πάνυ τι καθαρὸν ὕδωρ ἐχούσης ἔπιεν ὕδωρ διψήσας
<span class="lb" data-page="8.265" data-line="17" id="l8.265.17"></span>νύκτωρ, οἰκέτου τινὸς αὐτῷ κομίσαντος. ὡς δ’ ἤκουσα τοῦτο,
<span class="lb" data-page="8.265" data-line="18" id="l8.265.18"></span>προσανηρόμην αὐτὸν, εἰ καὶ βδέλλαι ποτ’ ὤφθησαν ἐν ﻿
<span class="pb" data-page="8.266" id="p8.266"></span>
<span class="lb" data-page="8.266" data-line="1" id="l8.266.1"></span>τῷ κατὰ τὴν κρήνην ὕδατι· καὶ φάντος ἑωρακέναι, δοὺς ἐπιτήδειον
<span class="lb" data-page="8.266" data-line="2" id="l8.266.2"></span>φάρμακον, ἐμεθῆναι τὴν βδέλλαν ἐποίησα. ἑτέρου
<span class="lb" data-page="8.266" data-line="3" id="l8.266.3"></span>δ’ ἀπομυττομένου καὶ πτύοντος αἷμα τοιοῦτο, πυθόμενος
<span class="lb" data-page="8.266" data-line="4" id="l8.266.4"></span>ἐν τῇ διηγήσει διατρῖψαι τὸν ἄνθρωπον ἐν λίμνῃ τινὶ κατ’
<span class="lb" data-page="8.266" data-line="5" id="l8.266.5"></span>ἀγρὸν ὥρᾳ θέρους, μετά τινων ἑτέρων παίζοντα γυμναστικὰς
<span class="lb" data-page="8.266" data-line="6" id="l8.266.6"></span>παιδιὰς, ὁποίας εἰώθασιν οἱ νέοι παίζειν ἐν ὕδατι, καὶ γινώσκων
<span class="lb" data-page="8.266" data-line="7" id="l8.266.7"></span>ἐν ἐκείνῳ τῷ ὕδατι βδέλλας γενομένας, ἐξαγαγὼν εἰς
<span class="lb" data-page="8.266" data-line="8" id="l8.266.8"></span>αὐγὴν τὸν πάσχοντα, καὶ στρέψας τὸν πόρον τῆς ῥινὸς εὐθὺ
<span class="lb" data-page="8.266" data-line="9" id="l8.266.9"></span>τῶν ἡλιακῶν ἀκτίνων, ἐθεασάμην κατ’ ἐκεῖνον τὸν τόπον, ἐν
<span class="lb" data-page="8.266" data-line="10" id="l8.266.10"></span>ᾧ συντέτρηται πρὸς τὴν ἐν τῷ στόματι χώραν ἡ ῥὶς, οὖσαν
<span class="lb" data-page="8.266" data-line="11" id="l8.266.11"></span>βδέλλης οὐρὰν, ἐγκατακεκρυμμένην τῷ πόρῳ. βέλτιον οὖν
<span class="lb" data-page="8.266" data-line="12" id="l8.266.12"></span>ἔδοξέ μοι καὶ ταῦθ’ ὑμῖν ἱστορῆσαι.
</p>
          </article>

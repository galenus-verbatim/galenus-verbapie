<article xmlns="http://www.w3.org/1999/xhtml" id="urn:cts:greekLit:tlg0057.tlg057.1st1K-grc1:5.1">
<span class="pb page1" data-page="8.298" id="p8.298"></span>
<span class="milestone ed1page page1" data-n="3.295" data-unit="ed1page" id="ed1page.3.295"></span>
<span class="milestone ed2page page1" data-n="7.478" data-unit="ed2page" id="ed2page.7.478"></span>
            <p>
<span class="lb" data-page="8.298" data-line="3" id="l8.298.3"></span>Ὥσπερ οὖν περὶ τῶν ἄλλων τοῦ ζώου μορίων,
<span class="lb" data-page="8.298" data-line="4" id="l8.298.4"></span>οὕτως καὶ ἐπὶ τῆς καρδίας διορίσασθαι χρὴ, τίνα μὲν
<span class="lb" data-page="8.298" data-line="5" id="l8.298.5"></span><span class="milestone ed2page" data-n="7.479" data-unit="ed2page" id="ed2page.7.479"></span>ἰδιοπαθούσης, ἢ πρωτοπαθούσης, ἢ ὅπως ἄν τις ὀνομάζειν
<span class="lb" data-page="8.298" data-line="6" id="l8.298.6"></span>ἐθέλῃ, γίνεται συμπτώματα, τίνα δ’ ἑτέροις μέρεσι
<span class="lb" data-page="8.298" data-line="7" id="l8.298.7"></span>συμπασχούσης. ἔστι δ’ ὁ λόγος ἐπὶ τοῖς προαποδεδειγμένοις
<span class="lb" data-page="8.298" data-line="8" id="l8.298.8"></span>ἐν ἑτέραις πραγματείαις, ἐν αἷς ἐδείχθη, τῆς μὲν ἐμφύτου θερμασίας
<span class="lb" data-page="8.298" data-line="9" id="l8.298.9"></span>οἷον πηγή τις ὑπάρχειν ἡ καρδία, καὶ πάντως χρῆναι
<span class="lb" data-page="8.298" data-line="10" id="l8.298.10"></span>παθεῖν αὐτὴν, εἰ μέλλοι τεθνήξεσθαι τὸ ζῶον. ἀρχῶν οὖν
<span class="lb" data-page="8.298" data-line="11" id="l8.298.11"></span>οὐσῶν τριῶν, αἷς διοικεῖται τὸ ζῶον <span class="milestone ed1page" data-n="3.296" data-unit="ed1page" id="ed1page.3.296"></span>(πρὸς γὰρ τῇ τῆς
<span class="lb" data-page="8.298" data-line="12" id="l8.298.12"></span>καρδίας ἀρχῇ ὁ μὲν ἐγκέφαλος αἰσθήσεώς τε καὶ κινήσεως
<span class="lb" data-page="8.298" data-line="13" id="l8.298.13"></span>ἐδείχθη χορηγὸς εἶναι πᾶσι τοῖς τοῦ ζώου μέρεσι, τὸ δ’ ἧπαρ
<span class="lb" data-page="8.298" data-line="14" id="l8.298.14"></span>ἀρχὴ τῆς θρεπτικῆς εἶναι δυνάμεως), ὁ μὲν θάνατος ἀεὶ ταῖς
<span class="lb" data-page="8.298" data-line="15" id="l8.298.15"></span>ἀμέτροις τῆς καρδίας ἕπεται δυσκρασίαις, ἅπαντα γὰρ αὐτῇ
<span class="lb" data-page="8.298" data-line="16" id="l8.298.16"></span>συγκακοῦται τὰ μόρια· δεδειγμένου δ’ ἡμῖν, ἐνεργεῖν αὐτὰ
<span class="pb" data-page="8.299" id="p8.299"></span>
<span class="lb" data-page="8.299" data-line="1" id="l8.299.1"></span>διὰ τὴν οἰκείαν καρδίας εὐκρασίαν, ἀναγκαῖόν ἐστιν ἀπολομένης
<span class="lb" data-page="8.299" data-line="2" id="l8.299.2"></span>ταύτης συναπόλλυσθαι τὰς ἐνεργείας αὐτῶν, καὶ κατὰ
<span class="lb" data-page="8.299" data-line="3" id="l8.299.3"></span>τοῦτο καὶ τὰς ἐγκεφάλου τε καὶ ἥπατος, οὔ μὴν ταῖς ἐκείνων
<span class="lb" data-page="8.299" data-line="4" id="l8.299.4"></span>γε τὴν τῆς καρδίας. εἰ γὰρ μήτε τὰς αἰσθητικάς τε καὶ προαιρετικὰς
<span class="lb" data-page="8.299" data-line="5" id="l8.299.5"></span>ἐνεργείας ἔτι διασώζοι τὸ ζῶον, ἀλλὰ μηδὲ τρέφοιτο,
<span class="lb" data-page="8.299" data-line="6" id="l8.299.6"></span>καθάπερ οὐδὲ τὰ φωλεύοντα, δυνατὸν ἄν τις εἶναι νομίσειεν
<span class="lb" data-page="8.299" data-line="7" id="l8.299.7"></span>ζῇν αὐτὸ, μέχρι περ ἂν ἡ καρδία μηδὲν ᾖ πεπονθυῖα· καὶ
<span class="lb" data-page="8.299" data-line="8" id="l8.299.8"></span>μέντοι καὶ φαίνεται πολλάκις ἡμερῶν ἐφεξῆς πολλῶν οὔτε
<span class="lb" data-page="8.299" data-line="9" id="l8.299.9"></span>φρονῶν τις οὔτ’ αἰσθανόμενος οὔτε κινούμενος, ὅμως ἔτι
<span class="lb" data-page="8.299" data-line="10" id="l8.299.10"></span>ζῶν, ὥσπέρ γε καὶ δι’ ἀῤῥωστίαν τῆς ἐν ἥπατι δυνάμεως
<span class="lb" data-page="8.299" data-line="11" id="l8.299.11"></span>ἀτροφῶν ἐξαρκεῖν εἰς μακρόν· εἰ δὲ τῆς ἀναπνοῆς στερήσειέ
<span class="lb" data-page="8.299" data-line="12" id="l8.299.12"></span>τις τὴν καρδίαν, αὐτίκα διαφθείρεται. ὅσοις οὖν ὁ θώραξ
<span class="lb" data-page="8.299" data-line="13" id="l8.299.13"></span>οὐδὲν ὅλως ἐδόκει συντελεῖν εἰς τὴν τῆς ἀναπνοῆς ἐνέργειαν,
<span class="lb" data-page="8.299" data-line="14" id="l8.299.14"></span>ἀποροῦσι τὴν αἰτίαν εὑρεῖν, δι’ ἣν ἐν ταῖς ἰσχυραῖς ἀποπληξίαις
<span class="lb" data-page="8.299" data-line="15" id="l8.299.15"></span>ἀποθνήσκουσιν εὐθέως οἱ κάμνοντες, ἐπὶ μόνῃ τῇ βλάβη
<span class="lb" data-page="8.299" data-line="16" id="l8.299.16"></span>τῆς ἄνωθεν ἀρχῆς· ὑμεῖς δ’ οὐκ ἀπορήσετε, πεπεισμένοι βεβαίως,
<span class="lb" data-page="8.299" data-line="17" id="l8.299.17"></span>ὑπὸ μυῶν διαστέλλεσθαι τὸν θώρακα, τὴν ἀρχὴν τῆς
<span class="lb" data-page="8.299" data-line="18" id="l8.299.18"></span>κινήσεως ἐχόντων ἐκ τῶν εἰς αὐτοὺς φερομένων νεύρων ἀπὸ
<span class="pb" data-page="8.300" id="p8.300"></span>
<span class="lb" data-page="8.300" data-line="1" id="l8.300.1"></span>τοῦ κατὰ τὸν αὐχένα νωτιαίου, στερουμένων τηνικαῦτα τῆς
<span class="lb" data-page="8.300" data-line="2" id="l8.300.2"></span>ἐπιῤῥεούσης ἐξ ἐγκεφάλου δυνάμεως αὐτοῖς κινητικῆς τῶν
<span class="lb" data-page="8.300" data-line="3" id="l8.300.3"></span>μυῶν· ὡς εἴγε μὴ συνήπτοντο διὰ τῆς ἀναπνοῆς αἱ δύο ἀρχαὶ,
<span class="lb" data-page="8.300" data-line="4" id="l8.300.4"></span>δυνατὸν ἂν ἦν ἐστερημένους ἡμᾶς ἐνίοτε τῆς ἄνωθεν ἀρχῆς
<span class="lb" data-page="8.300" data-line="5" id="l8.300.5"></span>ἔτι ζῇν. ἴσως οὖν τις ἐξ ὧν ἡμεῖς εὐπορήκαμεν αἰτίαν,
<span class="lb" data-page="8.300" data-line="6" id="l8.300.6"></span>δι’ ἣν ἡ καρδία βλάπτεται παθόντος τοῦ ἐγκεφάλου κατὰ τὰς
<span class="lb" data-page="8.300" data-line="7" id="l8.300.7"></span>μεγάλας ἀποπληξίας, ἐκ τούτων αὐτῶν εὐπορήσει καθ’ ἕτερον
<span class="lb" data-page="8.300" data-line="8" id="l8.300.8"></span>τρόπον εὑρεῖν τὴν αἰτίαν, δι’ ἣν ἐν ταῖς μικροτέραις ἀποπληξίαις,
<span class="lb" data-page="8.300" data-line="9" id="l8.300.9"></span>καταλήψεσί τε καὶ κάροις, ἐπιληψίαις τε καὶ ληθάργοις,
<span class="lb" data-page="8.300" data-line="10" id="l8.300.10"></span>οὐκ ἀπόλλυται τὸ πάσχον οὕτως ζῶον· εὑρήσει δὲ
<span class="lb" data-page="8.300" data-line="11" id="l8.300.11"></span>καὶ τοῦτο θεασάμενος, ὅπως ἀναπνέουσιν ἐν τοῖς εἰρημένοις
<span class="lb" data-page="8.300" data-line="12" id="l8.300.12"></span>πάθεσιν οἱ πάσχοντες· ὄψεται γὰρ ὅτι βιαίως τε καὶ μόγις,
<span class="lb" data-page="8.300" data-line="13" id="l8.300.13"></span>ὡς ὑπὸ δεσμοῦ τινος εἰργομένου διαστέλλεσθαι τοῦ θώρακος.
<span class="lb" data-page="8.300" data-line="14" id="l8.300.14"></span>λέλεκται δ’ ἱκανῶς περὶ τούτου κατὰ τὰ περὶ μυῶν κινήσεως
<span class="lb" data-page="8.300" data-line="15" id="l8.300.15"></span>ὑπομνήματα· κοινὸν γὰρ ἐστι τὸ ζήτημα τῷ γιγνομένῳ κατὰ
<span class="lb" data-page="8.300" data-line="16" id="l8.300.16"></span>τοὺς ὕπνους, ἐν οἶς ἁπασῶν τῶν κατὰ τοὺς μῦς ἐνεργειῶν
<span class="lb" data-page="8.300" data-line="17" id="l8.300.17"></span>ἐκλελυμένων, ἡ τῶν τὸν θώρακα κινούντων μόνη σώζεται·
<span class="lb" data-page="8.300" data-line="18" id="l8.300.18"></span>νυνὶ δ’ ἀρκεῖ μέχρι τοσούτου προῆχθαι τὸν λόγον,
<span class="pb" data-page="8.301" id="p8.301"></span>
<span class="lb" data-page="8.301" data-line="1" id="l8.301.1"></span>ὅσον αὐτοῦ χρήσιμον ἦν εἰς τὰ παρόντα. ᾧ γὰρ λόγῳ κατὰ
<span class="lb" data-page="8.301" data-line="2" id="l8.301.2"></span>τοὺς ὕπνους ἀναπνέουσιν οἱ ἄνθρωποι, καίτοι τῶν ἄλλων
<span class="lb" data-page="8.301" data-line="3" id="l8.301.3"></span>ἁπάντων μυῶν ἡσυχαζόντων, τούτῳ καὶ κατὰ τὰς ἀποπληξίας,
<span class="lb" data-page="8.301" data-line="4" id="l8.301.4"></span>ὅσαι μὴ μέγισται, καὶ κατ’ ἄλλα πάθη τὰ ταύτῃ παρακείμενα·
<span class="lb" data-page="8.301" data-line="5" id="l8.301.5"></span>μεγάλης δ’ οὕτως γεγενημένης τῆς ἀποπληξίας, ἢ
<span class="lb" data-page="8.301" data-line="6" id="l8.301.6"></span>καὶ τινος ἑτέρου πάθους, ὡς τελέως ἀπολέσθαι τὴν ἐνέργειαν
<span class="lb" data-page="8.301" data-line="7" id="l8.301.7"></span>τῶν κατὰ τὸν θώρακα μυῶν, ἀναγκαῖόν ἐστι συνδιαφθαρῆναι
<span class="lb" data-page="8.301" data-line="8" id="l8.301.8"></span>τὴν ἀναπνοὴν, ἐφ’ ᾗ καὶ τὴν τῆς καρδίας εὐκρασίαν, <span class="milestone ed2page" data-n="7.480" data-unit="ed2page" id="ed2page.7.480"></span>ᾗ
<span class="lb" data-page="8.301" data-line="9" id="l8.301.9"></span>καὶ πάλιν ἐξ ἀνάγκης ἕπεται τὸ ζῶον ὅλον ἀπόλλυσθαι. κατὰ
<span class="lb" data-page="8.301" data-line="10" id="l8.301.10"></span>τοῦτον μὲν οὖν τὸν λόγον ἐν ταῖς τῆς ἄνωθεν ἀρχῆς βλάβαις
<span class="lb" data-page="8.301" data-line="11" id="l8.301.11"></span>μεγάλαις ἀπόλλυται τὸ ζῶον· καθ’ ἕτερον δὲ τρόπον ἐφ’
<span class="lb" data-page="8.301" data-line="12" id="l8.301.12"></span>ἥπατι πάσχοντι, διὰ γὰρ ἀτροφίαν νεκροῦται τηνικαῦτα, διὸ
<span class="lb" data-page="8.301" data-line="13" id="l8.301.13"></span>καὶ χρόνῳ πλείονι διαρκεῖ τὰ ζῶα κατὰ τὰ τοιαῦτα παθήματα.
<span class="lb" data-page="8.301" data-line="14" id="l8.301.14"></span>καὶ μὴν καὶ καθ’ ἕτερόν τινα τρόπον, ἐπί τε στομαχικαῖς
<span class="lb" data-page="8.301" data-line="15" id="l8.301.15"></span>συγκοπαῖς, ἀλγήμασίν τε σφοδροῖς, καὶ φόβοις ἰσχυροῖς,
<span class="lb" data-page="8.301" data-line="16" id="l8.301.16"></span>ἡδοναῖς τε μεγίσταις, ἀποθνήσκουσί τινες· ὅσοις γὰρ
<span class="lb" data-page="8.301" data-line="17" id="l8.301.17"></span>ἀσθενής ἐστιν ὁ ζωτικὸς τόνος, ἰσχυρά τε πάθη ψυχικὰ πάσχουσιν
<span class="lb" data-page="8.301" data-line="18" id="l8.301.18"></span>ἐξ ἀπαιδευσίας, εὐδιάλυτος τούτοις ἐστὶν ἡ τῆς ψυχῆς ﻿
<span class="pb" data-page="8.302" id="p8.302"></span>
<span class="lb" data-page="8.302" data-line="1" id="l8.302.1"></span>οὐσία· τῶν τοιούτων ἔνιοι καὶ διὰ λύπην ἀπέθανον, οὐ μὴν
<span class="lb" data-page="8.302" data-line="2" id="l8.302.2"></span>εὐθέως ὥσπερ ἐν τοῖς προειρημένοις· ἀνὴρ δ’ οὐδεὶς μεγαλόψυχος
<span class="lb" data-page="8.302" data-line="3" id="l8.302.3"></span>οὔτ’ ἐπὶ λύπαις οὔτ’ ἐπὶ τοῖς ἄλλοις ὅσα λύπης
<span class="lb" data-page="8.302" data-line="4" id="l8.302.4"></span>ἰσχυρότερα θανάτῳ περιέπεσον· ὅ τε γὰρ τόνος τῆς ψυχῆς
<span class="lb" data-page="8.302" data-line="5" id="l8.302.5"></span>αὐτοῖς ἰσχυρός ἐστι τά τε παθήματα σμικρά.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg057.1st1K-grc1:5.2">
<span class="pb page1" data-page="8.302" id="p8.302"></span>
<span class="milestone ed1page page1" data-n="3.296" data-unit="ed1page" id="ed1page.3.296"></span>
<span class="milestone ed2page page1" data-n="7.480" data-unit="ed2page" id="ed2page.7.480"></span>
            <p>
<span class="lb" data-page="8.302" data-line="6" id="l8.302.6"></span>Ἴδιον δὲ πάθος ἐν καρδίᾳ γίνεται κατὰ
<span class="lb" data-page="8.302" data-line="7" id="l8.302.7"></span>μὲν ἁπλῆν δυσκρασίαν πολλάκις, εἴτ’ ἀνώμαλος εἴθ’ ὁμαλὴς
<span class="lb" data-page="8.302" data-line="8" id="l8.302.8"></span>εἴη, κατὰ τε φλεγμονὴν ἢ ἐρυσίπελας ἀρχόμενον γίγνεσθαι·
<span class="lb" data-page="8.302" data-line="9" id="l8.302.9"></span>διαφθείρεται γὰρ παραυτίκα πρὶν αὐξηθῆναι τὰ πάθη τάδε
<span class="lb" data-page="8.302" data-line="10" id="l8.302.10"></span>τὸ ζῶον. ἕπονται δὲ πάλιν ταῖς τοιαύταις διαθέσεσιν αἱ
<span class="lb" data-page="8.302" data-line="11" id="l8.302.11"></span>καρδιακαὶ συγκοπαὶ, καθάπερ αἱ στομαχικαὶ ταῖς κατὰ τὸ
<span class="lb" data-page="8.302" data-line="12" id="l8.302.12"></span>τῆς κοιλίας στόμα, καλοῦσι δ’ ἔνιοι καὶ τοῦτο στόμαχον·
<span class="lb" data-page="8.302" data-line="13" id="l8.302.13"></span>ἀλλὰ καὶ αὗται γίγνονται δηλονότι συμπασχούσης τῆς καρδίας.
<span class="lb" data-page="8.302" data-line="14" id="l8.302.14"></span>αἱ διαθέσεις δ’ ἀμφοτέρων τῶν μορίων, τοῦ τε στόματος
<span class="lb" data-page="8.302" data-line="15" id="l8.302.15"></span>τῆς κοιλίας καὶ τῆς καρδίας, ἤτοι διὰ δυσκρασίαν μόνην
<span class="lb" data-page="8.302" data-line="16" id="l8.302.16"></span>ἰσχυρὰν, ἢ δι’ ὑγρότητα φαρμακώδη, καί ποτε καὶ δι’ ἐρυσίπελας
<span class="lb" data-page="8.302" data-line="17" id="l8.302.17"></span>εἰώθασι γίγνεσθαι, καὶ διὰ φλεγμονὴν, ἤ τινα παρὰ
<span class="lb" data-page="8.302" data-line="18" id="l8.302.18"></span>φύσιν ὄγκον ἕτερον τοιοῦτον. αἱ μὲν οὖν μικραὶ τῆς καρδίας
<span class="pb" data-page="8.303" id="p8.303"></span>
<span class="lb" data-page="8.303" data-line="1" id="l8.303.1"></span>δυσκρασίαι τοὺς σφυγμοὺς ἀλλοιοῦσιν κατὰ τὴν αὐτῶν ἑκάστη
<span class="lb" data-page="8.303" data-line="2" id="l8.303.2"></span>φύσιν· εἴρηνται δ’ αὐτῶν αἱ διαγνώσεις ἐν τῇ περὶ σφυγμῶν
<span class="lb" data-page="8.303" data-line="3" id="l8.303.3"></span>πραγματείᾳ· ταῖς μεγάλαις δὲ, κατὰ μὲν τὰς ἰδίας τῶν
<span class="lb" data-page="8.303" data-line="4" id="l8.303.4"></span>ὁμοιομερῶν δυσκρασίας οὐκ ὀξὺς ὁ θάνατος ἕπεται, κατὰ δὲ
<span class="lb" data-page="8.303" data-line="5" id="l8.303.5"></span>τὰς ὀργανικὰς ἐξαιφνίδιος, ἀλλ’ ἐπὶ προηγουμένοις σημείοις,
<span class="lb" data-page="8.303" data-line="6" id="l8.303.6"></span>ὧν ἓν μέν ἐστι καὶ τὸ πρὸς Ἱπποκράτους εἰρημένον, οἷον
<span class="lb" data-page="8.303" data-line="7" id="l8.303.7"></span>οἱ ἐκλυόμενοι πολλάκις καὶ ἰσχυρῶς ἄνευ φανερῆς προφάσεως,
<span class="lb" data-page="8.303" data-line="8" id="l8.303.8"></span>ἐξαπίνης τελευτῶσιν· ἕτερον δὲ παλμὸς τῆς καρδίας, ἤτοι
<span class="lb" data-page="8.303" data-line="9" id="l8.303.9"></span>μόνος γιγνόμενος, ἢ μετά τινος ἐμφάσεως ἐν ὑγρῷ κινουμένης
<span class="lb" data-page="8.303" data-line="10" id="l8.303.10"></span>αὐτῆς· καὶ θαυμαστὸν οὐδὲν ἀθροίζεσθαί ποτε πλῆθος ὑγροῦ
<span class="lb" data-page="8.303" data-line="11" id="l8.303.11"></span>τοσοῦτον ἐν τῷ περιέχοντι χιτῶνι τὴν καρδίαν, ὡς ἐμποδίζειν
<span class="lb" data-page="8.303" data-line="12" id="l8.303.12"></span>αὐτῇ διαστελλομένῃ· καὶ γὰρ ἐπὶ τῶν ἀνατεμνομένων ζώων
<span class="lb" data-page="8.303" data-line="13" id="l8.303.13"></span>ἐθεασάμεθα πολλάκις ὑγρὸν οὔρῳ παραπλήσιον ἐν τῷ περικαρδίῳ
<span class="lb" data-page="8.303" data-line="14" id="l8.303.14"></span>δαψιλές. εἷς δέ ποτέ τις πίθηκος ἰσχνότερος ἑαυτοῦ
<span class="lb" data-page="8.303" data-line="15" id="l8.303.15"></span>γιγνόμενος οὐκ ἔφθασεν ἀνατμηθῆναι δι’ ἀσχολίας ἡμῶν
<span class="lb" data-page="8.303" data-line="16" id="l8.303.16"></span>ἀναγκαίας· ἀποθανόντος δ’ αὐτοῦ τὰ μὲν ἄλλα πάντα
<span class="lb" data-page="8.303" data-line="17" id="l8.303.17"></span>μόρια τοῦ σώματος ἦν ἀπαθῆ, ἐπέκειτο δὲ τῷ περικαρδίῳ
<span class="lb" data-page="8.303" data-line="18" id="l8.303.18"></span>χιτῶνι παρὰ φύσιν ὄγκος, ὑγρὸν ἐν ἑαυτῷ περιέχων
<span class="pb" data-page="8.304" id="p8.304"></span>
<span class="lb" data-page="8.304" data-line="1" id="l8.304.1"></span>ὅμοιον τῷ κατὰ τὰς ὑδατίδας· ἐπ’ ἀλεκτρυόνος δέ ποτε χωρὶς
<span class="lb" data-page="8.304" data-line="2" id="l8.304.2"></span>ὑγροῦ τοιοῦτος σκιῤῥώδης ὄγκος ἐπέκειτο τῷ περικαρδίῳ,
<span class="lb" data-page="8.304" data-line="3" id="l8.304.3"></span>παραπλήσιος ὑμέσι παχέσι πολλοῖς κατ’ ἀλλήλων ἐπιβεβλημένοις.
<span class="lb" data-page="8.304" data-line="4" id="l8.304.4"></span>εἰκὸς οὖν ἐστι καὶ τοῖς ἀνθρώποις <span class="milestone ed2page" data-n="7.481" data-unit="ed2page" id="ed2page.7.481"></span>γίγνεσθαί
<span class="lb" data-page="8.304" data-line="5" id="l8.304.5"></span>τινα τοιαῦτα. φλεγμηνάσης δὲ φανερῶς καρδίας ἐπὶ μονομάχων,
<span class="lb" data-page="8.304" data-line="6" id="l8.304.6"></span>ἐθεασάμεθα θάνατον ὁμοιότατον ἀκολουθήσαντα
<span class="lb" data-page="8.304" data-line="7" id="l8.304.7"></span>τοῖς συγκοπτομένοις καρδιακῶς. ἐὰν μὲν οὖν ἄχρι κοιλίας
<span class="lb" data-page="8.304" data-line="8" id="l8.304.8"></span>τινὸς τῶν ἐν αὐτῇ τὸ τρῶσαν ἀφίκηται, παραχρῆμα
<span class="lb" data-page="8.304" data-line="9" id="l8.304.9"></span>τελευτῶσιν αἱμοῤῥαγικῶς, καὶ μᾶλλον, ὅταν ἡ ἀριστερὰ κοιλία
<span class="lb" data-page="8.304" data-line="10" id="l8.304.10"></span>τύχῃ τρωθεῖσα· μὴ διασχόντος δὲ τοῦ τρώσαντος εἰς κοιλίαν,
<span class="lb" data-page="8.304" data-line="11" id="l8.304.11"></span>ἀλλ’ ἐν τῷ σώματι τῆς καρδίας στηριχθέντος, οὐ μόνον
<span class="lb" data-page="8.304" data-line="12" id="l8.304.12"></span>αὐτὴν ἐκείνην τὴν ἡμέραν, ἐν ᾗ τρωθέντες ἔτυχον, ἔνιοι διέζησαν,
<span class="lb" data-page="8.304" data-line="13" id="l8.304.13"></span>ἀλλὰ καὶ τὴν ἐπιοῦσαν νύκτα, φλεγμονῆς δηλονότι
<span class="lb" data-page="8.304" data-line="14" id="l8.304.14"></span>λόγῳ τοῦ θανάτου γενομένου· φρονοῦσί γε μὴν ἅπαντες
<span class="lb" data-page="8.304" data-line="15" id="l8.304.15"></span>οὗτοι, μέχρι περ ἂν ζῶσιν, μαρτυροῦντος καὶ τούτου τοῦ
<span class="lb" data-page="8.304" data-line="16" id="l8.304.16"></span>φαινομένου τῷ παλαιῷ δόγματι περὶ τοῦ τὸ λογιζόμενον
<span class="lb" data-page="8.304" data-line="17" id="l8.304.17"></span>τῆς ψυχῆς οὐκ εἶναι κατὰ τὴν καρδίαν. ὁ δὲ παλμὸς τοῦ
<span class="lb" data-page="8.304" data-line="18" id="l8.304.18"></span>σπλάγχνου τούτου πολλοῖς ὑγιαίνουσιν ἀμέμπτως νεανίσκοις
<span class="pb" data-page="8.305" id="p8.305"></span>
<span class="lb" data-page="8.305" data-line="1" id="l8.305.1"></span>τι καὶ παρακμάζουσιν ὤφθη γενόμενος ἐξαίφνης,<span class="milestone ed1page" data-n="3.297" data-unit="ed1page" id="ed1page.3.297"></span> ἄνευ
<span class="lb" data-page="8.305" data-line="2" id="l8.305.2"></span>φανεροῦ συμπτώματος ἑτέρου, καὶ πάντες οὗτοι φλεβοτομηθέντες
<span class="lb" data-page="8.305" data-line="3" id="l8.305.3"></span>ὤνηντο, καὶ τελέως αὐτῶν ἔνιοι τοῦ συμπτώματος
<span class="lb" data-page="8.305" data-line="4" id="l8.305.4"></span>ἀπηλλάγησαν, ἐπὶ τῇ φλεβοτομίᾳ λεπτυνούσῃ διαίτῃ μετὰ
<span class="lb" data-page="8.305" data-line="5" id="l8.305.5"></span>φαρμάκων ὁμοίων θεραπευθέντες· ἔνιοι δὲ αὐτῶν αὖθίς ποτε
<span class="lb" data-page="8.305" data-line="6" id="l8.305.6"></span>τοῦ συμπτώματος ἐπιφανέντος ὁμοίως ἐθεραπεύθησαν. οἶδα
<span class="lb" data-page="8.305" data-line="7" id="l8.305.7"></span>δέ τινα καὶ κατ’ ἐνιαυτὸν ἦρος ὥρᾳ πάσχοντα τὸ τοῦ παλμοῦ
<span class="lb" data-page="8.305" data-line="8" id="l8.305.8"></span>σύμπτωμα· καὶ ἐπειδὴ τρισὶν ἔτεσιν ἐπειράθη τῆς φλεβοτομίας
<span class="lb" data-page="8.305" data-line="9" id="l8.305.9"></span>ὠφελούσης, ἔφθασεν ἐπὶ τοῦ τετάρτου φλεβοτομηθεὶς
<span class="lb" data-page="8.305" data-line="10" id="l8.305.10"></span>ἁλῶναι τῷ συμπτώματι, καὶ οὕτως ἔπραττε κατὰ τὸ ἑξῆς
<span class="lb" data-page="8.305" data-line="11" id="l8.305.11"></span>ἐτῶν πλειόνων, μετὰ τοῦ καὶ τἄλλα ποιεῖν ἐπὶ τῇ φλεβοτομίᾳ
<span class="lb" data-page="8.305" data-line="12" id="l8.305.12"></span>προσηκόντως· ἀλλ’ ὅμως καὶ οὗτος ἀπέθανε πρὶν γηρᾶσαι,
<span class="lb" data-page="8.305" data-line="13" id="l8.305.13"></span>καθάπερ καὶ οἱ ἄλλοι πάντες, ἔνιοι μὲν ἐν πυρετοῖς ὀξέσιν
<span class="lb" data-page="8.305" data-line="14" id="l8.305.14"></span>ἀθρόως συγκοπέντες, ἔνιοι δὲ καὶ κατὰ τὸν τῆς ὑγείας χρόνον,
<span class="lb" data-page="8.305" data-line="15" id="l8.305.15"></span>εἷς δέ πού τις ἢ δύο καθ’ ἕτερον τρόπον ἀπέθανον
<span class="lb" data-page="8.305" data-line="16" id="l8.305.16"></span>χωρὶς συγκοπῆς. οἱ πλείους δὲ τῶν οὕτω παθόντων. ἡλικίαν
<span class="lb" data-page="8.305" data-line="17" id="l8.305.17"></span>εἶχον ἐτῶν ἐλαττόνων μὲν ἢ πεντήκοντα, πλεόνων
<span class="pb" data-page="8.306" id="p8.306"></span>
<span class="lb" data-page="8.306" data-line="1" id="l8.306.1"></span>δὲ ἢ τεσσαράκοντα. τὸ μέντοι περικάρδιον σκέπασμα τῶν
<span class="lb" data-page="8.306" data-line="2" id="l8.306.2"></span>ἀκύρων ἐστὶ μορίων, ὅπως ἂν πάθῃ, πλὴν εἰ φλεγμήναντος
<span class="lb" data-page="8.306" data-line="3" id="l8.306.3"></span>αὐτοῦ διαδοθείη κατὰ συμπάθειαν ἡ διάθεσις ἐπὶ τὴν καρδίαν·
<span class="lb" data-page="8.306" data-line="4" id="l8.306.4"></span>ἀλλ’ ὅταν γε πάσχῃ μόνον, ὁμοίως τοῖς ἄλλοις ἅπασι
<span class="lb" data-page="8.306" data-line="5" id="l8.306.5"></span>μορίοις, ὅσα φρουρᾶς ἕνεκα καὶ σκέπης ἑτέρων κυριωτέρων
<span class="lb" data-page="8.306" data-line="6" id="l8.306.6"></span>ἐγένετο, κίνδυνον οὐδένα φέρει. δύσπνοιαν δ’ οὐδεμίαν ἐργάζετ’
<span class="lb" data-page="8.306" data-line="7" id="l8.306.7"></span>ἄλλην καρδία παρὰ τὰς εἰρημένας ἐν τῷ πρὸ τούτου
<span class="lb" data-page="8.306" data-line="8" id="l8.306.8"></span>γράμματι κατὰ τὸν περὶ τῆς δυσπνοίας λόγον· ἐπὶ μὲν τὸ
<span class="lb" data-page="8.306" data-line="9" id="l8.306.9"></span>μέγα καὶ πυκνὸν ὑπερθερμανθεῖσα, μετὰ τοῦ καὶ θᾶττον
<span class="lb" data-page="8.306" data-line="10" id="l8.306.10"></span>γίνεσθαι τὴν ἀναπνοὴν ἐκφυσᾶσθαί τε θερμὸν πνεῦμα· τὴν
<span class="lb" data-page="8.306" data-line="11" id="l8.306.11"></span>δὲ ἐναντίαν αὐτῇ διὰ ψύξιν, ἐφ’ ᾗ μικρὸν καὶ ἀραιὸν γίνεται
<span class="lb" data-page="8.306" data-line="12" id="l8.306.12"></span>τὸ πνεῦμα.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg057.1st1K-grc1:5.3">
<span class="pb page1" data-page="8.306" id="p8.306"></span>
<span class="milestone ed1page page1" data-n="3.297" data-unit="ed1page" id="ed1page.3.297"></span>
<span class="milestone ed2page page1" data-n="7.481" data-unit="ed2page" id="ed2page.7.481"></span>
            <p>
<span class="lb" data-page="8.306" data-line="13" id="l8.306.13"></span>Καὶ κατὰ τοῦτο τὸ μόριον, ὥσπερ καὶ
<span class="lb" data-page="8.306" data-line="14" id="l8.306.14"></span>κατὰ τἄλλα πάντα, τινὰ μὲν ἰδιοπαθοῦντος αὐτοῦ γίνεται,
<span class="lb" data-page="8.306" data-line="15" id="l8.306.15"></span>τινὰ δὲ ἑτέροις συμπάσχοντος· ἅπαντα γοῦν ἐξ ἀνάγκης
<span class="lb" data-page="8.306" data-line="16" id="l8.306.16"></span>εἰς τὴν τῆς ἀναπνοῆς βλάβην τελευτᾷ, τοῦτο γὰρ
<span class="lb" data-page="8.306" data-line="17" id="l8.306.17"></span>ἴδιον ὄργανον ἐδείχθη τῆς ἀναπνοῆς. ὅσα μὲν οὖν ἐν
<span class="lb" data-page="8.306" data-line="18" id="l8.306.18"></span>αὐτῷ γίνεται πάθη τῶν ὀδυνηρῶν, μικρὰν καὶ πυκνὴν<span class="milestone ed2page" data-n="7.482" data-unit="ed2page" id="ed2page.7.482"></span> ﻿
<span class="pb" data-page="8.307" id="p8.307"></span>
<span class="lb" data-page="8.307" data-line="1" id="l8.307.1"></span>ἐργάζεται τὴν ἀναπνοὴν, ὡς ἐν τοῖς περὶ δυσπνοίας
<span class="lb" data-page="8.307" data-line="2" id="l8.307.2"></span>ὑπομνήμασιν ἐδείχθη, καθάπερ γε καὶ τῶν γειτνιώντων τε
<span class="lb" data-page="8.307" data-line="3" id="l8.307.3"></span>καὶ συγκινουμένων. λέλεκται δ’ ἔμπροσθεν ἐν τοῖς τοῦ νωτιαίου
<span class="lb" data-page="8.307" data-line="4" id="l8.307.4"></span>πάθεσιν, ὅπως ἀναπνοὴ βλάπτεται, μηδὲν αὐτοῦ πεπονθότος
<span class="lb" data-page="8.307" data-line="5" id="l8.307.5"></span>ἴδιον πάθημα τοῦ θώρακος, ἀλλ’ ἤτοι τινος τῶν
<span class="lb" data-page="8.307" data-line="6" id="l8.307.6"></span>ἀπὸ τοῦ νωτιαίου νεύρων, ἢ αὐτοῦ τοῦ νωτιαίου. τῶν δ’
<span class="lb" data-page="8.307" data-line="7" id="l8.307.7"></span>ἰδίων τοῦ θώρακος παθῶν ἔνια μὲν ἐν τοῖς μυσὶν αὐτοῦ,
<span class="lb" data-page="8.307" data-line="8" id="l8.307.8"></span>τινὰ δὲ κατὰ τὸν ὑπεζωκότα τὰς πλευρὰς ὑμένα συνίσταται·
<span class="lb" data-page="8.307" data-line="9" id="l8.307.9"></span>περὶ δὲ τῶν κατὰ τὸ δέρμα καὶ τὰ τῶν πλευρῶν ὀστᾶ νῦν
<span class="lb" data-page="8.307" data-line="10" id="l8.307.10"></span>οὐ πρόκειται λέγειν, αἰσθητὸν ἐχόντων τὸν πεπονθότα τόπον.
<span class="lb" data-page="8.307" data-line="11" id="l8.307.11"></span>διττῶν οὖν ὄντων τῶν κατ’ αὐτὸν μυῶν, τῶν μὲν ἀναπληρούντων
<span class="lb" data-page="8.307" data-line="12" id="l8.307.12"></span>τὰ μεσοπλεύρια καλούμενα, τῶν δ’ ἔξωθεν αὐτοῖς
<span class="lb" data-page="8.307" data-line="13" id="l8.307.13"></span>ἐπιβεβλημένων, αἱ μὲν τῶν ἔξωθεν ὀδυνηραὶ διαθέσεις, ἑλκωθέντων,
<span class="lb" data-page="8.307" data-line="14" id="l8.307.14"></span>ἢ θλασθέντων, ἢ ἀπόστημα σχόντων, ἢ ἐρυσίπελας,
<span class="lb" data-page="8.307" data-line="15" id="l8.307.15"></span>ἢ φλεγμονὴν, οὐκ ἀσαφῶς διαγιγνώσκονται τοῖς ἰατροῖς
<span class="lb" data-page="8.307" data-line="16" id="l8.307.16"></span>ἐπιβάλλουσι τὰς χεῖρας· αἱ δὲ τῶν μεσοπλευρίων μυῶν
<span class="lb" data-page="8.307" data-line="17" id="l8.307.17"></span>φλεγμοναὶ, καὶ μάλιστα τῶν ἐν βάθει, διφυεῖς γάρ εἰσιν, ὡς
<span class="lb" data-page="8.307" data-line="18" id="l8.307.18"></span>ἴστε, τὴν μὲν ἁφὴν ἡμῶν λανθάνουσιν, ὀδυνῶσι δὲ τῶν ἐπιπολῆς
<span class="pb" data-page="8.308" id="p8.308"></span>
<span class="lb" data-page="8.308" data-line="1" id="l8.308.1"></span>μειζόνως, καί τι καὶ τοῦ τὴν φλεγμονὴν ἐργασαμένου
<span class="lb" data-page="8.308" data-line="2" id="l8.308.2"></span>ῥεύματος εἴσω διαπέμπουσιν διὰ τοῦ τὰς πλευρὰς ὑπεζωκότος
<span class="lb" data-page="8.308" data-line="3" id="l8.308.3"></span>ὑμένος, ὃς ἐξ ἀνάγκης αὐτοῖς συμφλεγμαίνει, καθάπερ
<span class="lb" data-page="8.308" data-line="4" id="l8.308.4"></span>ἐκείνῳ πάλιν, ὅταν αὐτὸς πρωτοπαθῇ κατά τινα καιρὸν ἕτερον,
<span class="lb" data-page="8.308" data-line="5" id="l8.308.5"></span>ἡ ἐντὸς μοῖρα τῶν μεσοπλευρίων συμπάσχει. ἀλλ’ ἥ γ’
<span class="lb" data-page="8.308" data-line="6" id="l8.308.6"></span>ἀκριβὴς πλευρῖτις ἐν τῇ πρωτοπαθείᾳ τοῦ ὑπεζωκότος γίνεται,
<span class="lb" data-page="8.308" data-line="7" id="l8.308.7"></span>διὸ καὶ μέχρι κλειδὸς ἢ ὑποχονδρίων ὁ πόνος ἐξικνεῖται· τῶν
<span class="lb" data-page="8.308" data-line="8" id="l8.308.8"></span>μὲν ἄνω μερῶν αὐτοῦ πασχόντων, εἰς κλεῖν· τῶν κάτω δὲ,
<span class="lb" data-page="8.308" data-line="9" id="l8.308.9"></span>εἰς τὰ ὑποχόνδρια. πυρετὸς δὲ πάντως ἕπεται ταῖς τοιαύταις
<span class="lb" data-page="8.308" data-line="10" id="l8.308.10"></span>φλεγμοναῖς σφοδρὸς, ὡς ἂν ἐγγὺς τῇ καρδίᾳ κειμένου πάσχοντος
<span class="lb" data-page="8.308" data-line="11" id="l8.308.11"></span>τόπου, καὶ συμφυοῦς ὑπάρχοντος αὐτῆς τῷ χιτῶνι, καθάπερ
<span class="lb" data-page="8.308" data-line="12" id="l8.308.12"></span>γε καὶ ταῖς φρεσίν. ὁ σφυγμὸς δέ σοι μάλιστα ἐνδείξεται,
<span class="lb" data-page="8.308" data-line="13" id="l8.308.13"></span>πότερον ὁ ὑπεζωκὼς ὑμὴν μᾶλλον ἢ οἱ ψαύοντες αὐτοῦ
<span class="lb" data-page="8.308" data-line="14" id="l8.308.14"></span>πεπόνθασι μύες· ἧττον μὲν γὰρ οἱ μύες, ὁ δ’ ὑπεζωκὼς μᾶλλον
<span class="lb" data-page="8.308" data-line="15" id="l8.308.15"></span>ἐντείνει τε καὶ σκληρὰν ἀποφαίνει τὴν ἀρτηρίαν, ὡς ἐπί
<span class="lb" data-page="8.308" data-line="16" id="l8.308.16"></span>γε τῶν περὶ πνεύμονα παθῶν οὐδ’ ὅλως ἡ τοιαύτη φαίνεται
<span class="lb" data-page="8.308" data-line="17" id="l8.308.17"></span>σκληρότης. ὁ δ’ ἀποχεόμενος εἰς τὰ κενὰ τοῦ θώρακος ἰχὼρ,
<span class="pb" data-page="8.309" id="p8.309"></span>
<span class="lb" data-page="8.309" data-line="1" id="l8.309.1"></span>μεταλαμβανόμενος εἰς τὰς τραχείας τοῦ πνεύμονος ἀρτηρίας,
<span class="lb" data-page="8.309" data-line="2" id="l8.309.2"></span>ἀναπτύεται μετὰ βηχὸς, ἐνδεικνύμενος ὁποῖός τίς ἐστιν ὁ τὴν
<span class="lb" data-page="8.309" data-line="3" id="l8.309.3"></span>φλεγμονὴν ἐργαζόμενος χυμὸς, ἆρά γε πικρόχολος ἢ μελαγχολικὸς
<span class="lb" data-page="8.309" data-line="4" id="l8.309.4"></span>ἢ φλεγματικὸς ἢ αἱματικός. ὠχρὰ μὲν γὰρ καὶ ξανθὰ
<span class="lb" data-page="8.309" data-line="5" id="l8.309.5"></span>πτύουσιν ἐπὶ τῷ πικροχόλῳ, μέλανα δὲ ἐπὶ τῷ μελαγχολικῷ,
<span class="lb" data-page="8.309" data-line="6" id="l8.309.6"></span>τὰ δ’ ἀφρωδέστερα καὶ λευκανθοῦντα πτύσματα τοῦ φλεγματικοῦ
<span class="lb" data-page="8.309" data-line="7" id="l8.309.7"></span>πλεονεκτοῦντος γίγνεται χυμοῦ, καθάπερ γε καὶ τὰ
<span class="lb" data-page="8.309" data-line="8" id="l8.309.8"></span>ἐρυθρὰ τοῦ αἱματώδους. ὅτι μὲν οὖν ἐκ τῶν κενῶν τοῦ θώρακος
<span class="lb" data-page="8.309" data-line="9" id="l8.309.9"></span>ἀναπτύεταί τι μετὰ βηχὸς, ἐναργῶς ἔστι γνῶναι κατὰ
<span class="lb" data-page="8.309" data-line="10" id="l8.309.10"></span>τὰς διαθέσεις, ἐν αἷς ἔξωθεν ἔσω τὸ ἕλκος διήκει, ἤτοι συντρήσεως
<span class="lb" data-page="8.309" data-line="11" id="l8.309.11"></span>μὴ κολληθείσης, ἢ κατὰ ἀπόστημα μέγα κατ’ ἄμφω
<span class="lb" data-page="8.309" data-line="12" id="l8.309.12"></span>τὰ μέρη ῥαγὲν, ἢ τμηθὲν μὲν ὡς ἔξω μόνον ἀνίσχον, εὑρεθέντος
<span class="lb" data-page="8.309" data-line="13" id="l8.309.13"></span>δ’ ἐπὶ τῇ τομῇ διαβεβρωμένου τοῦ ὑπεζωκότος, ἢ καὶ
<span class="lb" data-page="8.309" data-line="14" id="l8.309.14"></span>διὰ σφάκελον ἐκκοπείσης πλευρᾶς, ἤτοι μὴ δυνηθέντων ἀπαθῆ
<span class="lb" data-page="8.309" data-line="15" id="l8.309.15"></span>φυλάξαι τὸν ὑπεζωκότα τῶν ἰατρῶν, ἢ διαβεβρωμένον ἢ
<span class="lb" data-page="8.309" data-line="16" id="l8.309.16"></span>διασεσηπότα πως εὑρόντων· ἐν ἀπάσαις γὰρ ταῖς τοιαύταις
<span class="lb" data-page="8.309" data-line="17" id="l8.309.17"></span>διαθέσεσιν, ὅταν ἐγχέωμεν εἰς τὰ κενὰ τοῦ θώρακος μελίκρατον,
<span class="lb" data-page="8.309" data-line="18" id="l8.309.18"></span>εὐθέως ἀναπτύεται μετὰ βηχὸς, αὐτῷ τῷ κάμνοντι διὰ
<span class="pb" data-page="8.310" id="p8.310"></span>
<span class="lb" data-page="8.310" data-line="1" id="l8.310.1"></span>διὰ τῆς γεύσεως, ὅτι μελίκρατόν ἐστι, γνωριζόμενον.
<span class="lb" data-page="8.310" data-line="2" id="l8.310.2"></span><span class="milestone ed2page" data-n="7.483" data-unit="ed2page" id="ed2page.7.483"></span>ὅπως δὲ γίγνεται τοῦτο, καὶ δι’ ὧντινων ὁδῶν εἰς
<span class="lb" data-page="8.310" data-line="3" id="l8.310.3"></span>τὴν τραχεῖαν ἀρτηρίαν ἀφικνεῖται, πάρεστι σκοπεῖσθαι τῷ
<span class="lb" data-page="8.310" data-line="4" id="l8.310.4"></span>βουληθέντι, φυλαττομένῳ παθεῖν ὅπερ ἔπαθον ἔνιοι τῶν
<span class="lb" data-page="8.310" data-line="5" id="l8.310.5"></span>ἀπορηθέντων ἐν τῇ τῆς αἰτίας εὑρέσει, τάχα μὲν ἑαυτοὺς πείσαντες
<span class="lb" data-page="8.310" data-line="6" id="l8.310.6"></span>ἀδύνατον εἶναι τὴν ἐκ τῶν κενῶν τοῦ θώρακος εἰς τὸν
<span class="lb" data-page="8.310" data-line="7" id="l8.310.7"></span>πνεύμονα μετάληψιν, ἴσως δὲ καὶ προσποιησάμενοι διὰ τὸ
<span class="lb" data-page="8.310" data-line="8" id="l8.310.8"></span>μὴ βούλεσθαι δοκεῖν ἀπορεῖσθαι. χρὴ δ’ ὅτι μὲν ἡ μετάληψις
<span class="lb" data-page="8.310" data-line="9" id="l8.310.9"></span>γίνεται, πεπεῖσθαι· φαίνεται γὰρ ἐναργῶς ἐπὶ τῶν
<span class="lb" data-page="8.310" data-line="10" id="l8.310.10"></span>συντρήσεων· ὅπως δὲ γίνεται, ζητεῖν, ἀγαπῶντας μὲν εἰ
<span class="lb" data-page="8.310" data-line="11" id="l8.310.11"></span>εὕροιμεν, ἄχρι δ’ ἂν οὐδέπω πεπεικότες ἑαυτοὺς ὦμεν εὑρηκέναι,
<span class="lb" data-page="8.310" data-line="12" id="l8.310.12"></span>τὴν ἄγνοιαν ὁμολογοῦντας μᾶλλον ἢ καταψευδομένους
<span class="lb" data-page="8.310" data-line="13" id="l8.310.13"></span>τοῦ γιγνομένου. φαίνεται δὲ κᾀπὶ τῶν ἐναίμως κολλωμένων
<span class="lb" data-page="8.310" data-line="14" id="l8.310.14"></span>συντρήσεων ἀναπτυόμενά τινα γνωρίσματα τοῦ ῥυέντος αἵματος
<span class="lb" data-page="8.310" data-line="15" id="l8.310.15"></span>ἐν ταῖς τρώσεσιν εἰς τὴν μεταξὺ θώρακός τε καὶ πνεύμονος
<span class="lb" data-page="8.310" data-line="16" id="l8.310.16"></span>χώραν· ἐναργὴς δ’ ἐστὶ κᾀπὶ τῶν ἐμπύων ἥ τ’ ἐν τῇ
<span class="lb" data-page="8.310" data-line="17" id="l8.310.17"></span>χώρᾳ ταύτῃ τοῦ πύου σύστασις ἥ τ’ ἐξ αὐτοῦ πτύσις ἅμα
<span class="pb" data-page="8.311" id="p8.311"></span>
<span class="lb" data-page="8.311" data-line="1" id="l8.311.1"></span>βηχί. κατὰ δὲ τὸν αὐτὸν τρόπον εὔλογον γίγνεσθαι καὶ τὰς
<span class="lb" data-page="8.311" data-line="2" id="l8.311.2"></span>ἐκ τοῦ θώρακος αἵματός τε καὶ πύου πτύσεις, ἐφ’ ὧν Ἐρασίστρατος
<span class="lb" data-page="8.311" data-line="3" id="l8.311.3"></span>ζητῶν τὰς ὁδοὺς, ἀπίθανα γράφει κατὰ τὸ περὶ
<span class="lb" data-page="8.311" data-line="4" id="l8.311.4"></span>τῆς ἀναγωγῆς τοῦ αἵματος βιβλίον ἐν τῇδε τῇ ῥήσει· ἡ δὲ
<span class="lb" data-page="8.311" data-line="5" id="l8.311.5"></span>ὁδὸς ἐπὶ τὴν ἀναγωγὴν τοῖς ἀπὸ τούτων τῶν τόπων ἀναφερομένοις
<span class="lb" data-page="8.311" data-line="6" id="l8.311.6"></span>τοιαύτη τις γίνεται. ἀπὸ τῆς παρὰ τὴν ῥάχιν κειμένης
<span class="lb" data-page="8.311" data-line="7" id="l8.311.7"></span>ἀρτηρίας ἀποφύσεις εἰσὶν ἀγγείων παρ’ ἑκάστην πλευρὰν,
<span class="lb" data-page="8.311" data-line="8" id="l8.311.8"></span>ὁμοίως ἔκ τε τῶν δεξιῶν καὶ τῶν ἀριστερῶν· αὗται δ’
<span class="lb" data-page="8.311" data-line="9" id="l8.311.9"></span>εἰς τοὺς πλησίον τόπους ἐπὶ πλεῖον σχιζόμεναι εἰς ἄδηλα τῇ
<span class="lb" data-page="8.311" data-line="10" id="l8.311.10"></span><span class="milestone ed1page" data-n="3.298" data-unit="ed1page" id="ed1page.3.298"></span>αἰσθήσει ἀποτελευτῶσιν. ὅταν οὖν γίγνηταί τις εἰς
<span class="lb" data-page="8.311" data-line="11" id="l8.311.11"></span>ταύτας τὰς ἀρτηρίας παρέμπτωσις αἵματος, κατὰ τὴν κοίλην
<span class="lb" data-page="8.311" data-line="12" id="l8.311.12"></span>ἀρτηρίαν ἐνίοτε λαμβάνει τὴν ἀναφορὰν ἐπὶ τοὺς περὶ τὸν
<span class="lb" data-page="8.311" data-line="13" id="l8.311.13"></span>πνεύμονα τόπους, καὶ κατὰ τὰς προσφύσεις, αἷς ὁ πνεύμων
<span class="lb" data-page="8.311" data-line="14" id="l8.311.14"></span>προσπέφυκεν τῇ ἀρτηρίᾳ κατὰ τὴν ῥάχιν· γίγνεται γάρ τις
<span class="lb" data-page="8.311" data-line="15" id="l8.311.15"></span>καὶ ταύτῃ τῶν παρεμπεπτωκότων ἐπάνοδος εἰς τὸν πνεύμονα·
<span class="lb" data-page="8.311" data-line="16" id="l8.311.16"></span>ἐκ δὲ τοῦ πνεύμονος, ὅπως εἰς τὴν ἀναγωγὴν ἐπανέρχεται,
<span class="lb" data-page="8.311" data-line="17" id="l8.311.17"></span>πρότερον εἴρηται. ἐν ταύτῃ τῇ ῥήσει σαφῶς ὁ
<span class="lb" data-page="8.311" data-line="18" id="l8.311.18"></span>Ἐρασίστρατος ἐδήλωσεν, τὰς ἀπὸ τῆς μεγάλης ἀρτηρίας
<span class="lb" data-page="8.311" data-line="19" id="l8.311.19"></span>ἀποπεφυκυίας εἰς ἕκαστον τῶν τοῦ θώρακος μεσοπλευρίων, ﻿
<span class="pb" data-page="8.312" id="p8.312"></span>
<span class="lb" data-page="8.312" data-line="1" id="l8.312.1"></span>ὑποδεξαμένας αἷμα διὰ τῶν καθηκόντων στομάτων εἰς τὸ
<span class="lb" data-page="8.312" data-line="2" id="l8.312.2"></span>φλεγμαῖνον μέρος, ἐπὶ τὴν μεγάλην ἀρτηρίαν ἀναφέρειν αὐτὸ,
<span class="lb" data-page="8.312" data-line="3" id="l8.312.3"></span>τὴν ἀπὸ καρδίας μὲν ἐκπεφυκυῖαν, ἐπιτεταμένην δὲ τῇ ῥάχει·
<span class="lb" data-page="8.312" data-line="4" id="l8.312.4"></span>πάλιν δ’ ἀπ’ αὐτῆς εἰς τοὺς περὶ τὸν πνεύμονα τόπους φησὶ
<span class="lb" data-page="8.312" data-line="5" id="l8.312.5"></span>γίγνεσθαι τὴν ἀναφορὰν, οὐκέτι προσθεὶς ὅπως γίγνεται καὶ
<span class="lb" data-page="8.312" data-line="6" id="l8.312.6"></span>διὰ τίνων ὁδῶν, ἀλλ’ ἐφεξῆς γράψας, καὶ κατὰ τὰς προσφύσεις,
<span class="lb" data-page="8.312" data-line="7" id="l8.312.7"></span>αἷς ὁ πνεύμων προσπέφυκεν τῇ ἀρτηρίᾳ κατὰ τὴν ῥάχιν·
<span class="lb" data-page="8.312" data-line="8" id="l8.312.8"></span>γίγνεται γάρ τίς, φησι, καὶ ταύτῃ τῶν παρεμπεπτωκότων
<span class="lb" data-page="8.312" data-line="9" id="l8.312.9"></span>ἐπάνοδος εἰς τὸν πνεύμονα· ὅπως δὲ γίγνεται καὶ κατὰ τίνας
<span class="lb" data-page="8.312" data-line="10" id="l8.312.10"></span>συμφύσεις, οὐκέτι οὐδ’ ἐνταῦθα προσέθηκεν. μένει τοίνυν
<span class="lb" data-page="8.312" data-line="11" id="l8.312.11"></span>ἔτι τὸ ζητούμενον, οὐδὲν εἰπόντος εἰς αὐτὸ σαφὲς τοῦ Ἐρασιστράτου,
<span class="lb" data-page="8.312" data-line="12" id="l8.312.12"></span>καίτοι σαφῶς ἑρμηνεύειν προῃρημένου κατά τε
<span class="lb" data-page="8.312" data-line="13" id="l8.312.13"></span>τἄλλα πάντα συγγράμματα καὶ κατὰ τοῦτ’ αὐτὸ, τὸ περὶ
<span class="lb" data-page="8.312" data-line="14" id="l8.312.14"></span>τῆς τοῦ αἵματος ἀναγωγῆς. διὸ καὶ μᾶλλον ἄν τις ἡγήσαιτο,
<span class="lb" data-page="8.312" data-line="15" id="l8.312.15"></span>μοχθηρὸν εἶναι τὸν λόγον, ὑποπτευθέντα καὶ αὐτῷ τῷ Ἐρασιστράτῳ
<span class="lb" data-page="8.312" data-line="16" id="l8.312.16"></span>τοιοῦτον ὑπάρχειν· ἑκών γ’ οὖν φαίνεται λέξεσιν
<span class="lb" data-page="8.312" data-line="17" id="l8.312.17"></span>ἀσαφέσιν κεχρῆσθαι, χάριν τοῦ δόξαι τι λέγειν, καίτοι λέγων
<span class="pb" data-page="8.313" id="p8.313"></span>
<span class="lb" data-page="8.313" data-line="1" id="l8.313.1"></span>μηδέν· ἐν αὐτῷ γὰρ τῷ τόπῳ τῷ ζητουμένῳ κατέλιπε τὴν
<span class="lb" data-page="8.313" data-line="2" id="l8.313.2"></span>διήγησιν, ὅπως μὲν εἰς τὴν μεγάλην ἀρτηρίαν ἐκ τῶν πλευρῶν
<span class="lb" data-page="8.313" data-line="3" id="l8.313.3"></span>ἀφικνεῖται τὸ αἷμα, σαφῶς εἰπὼν, ὅπως δὲ πάλιν ἀπὸ ταύτης
<span class="lb" data-page="8.313" data-line="4" id="l8.313.4"></span>εἰς τοὺς περὶ τὸν πνεύμονα τόπους, ὡς αὐτὸς εἶπεν,
<span class="lb" data-page="8.313" data-line="5" id="l8.313.5"></span>οὐκέτι προσθείς. ἀλλὰ καὶ κατ’ αὐτὸ τοῦτο τὸ φάναι, τοὺς
<span class="lb" data-page="8.313" data-line="6" id="l8.313.6"></span>περὶ τὸν πνεύμονα τόπους, ἐνὸν εἰπεῖν τὸν πνεύμονα,
<span class="lb" data-page="8.313" data-line="7" id="l8.313.7"></span><span class="milestone ed2page" data-n="7.484" data-unit="ed2page" id="ed2page.7.484"></span>δῆλός ἐστιν ἑκὼν ἐπιταράττων τὸν λόγον. καὶ τοῦτο μὲν
<span class="lb" data-page="8.313" data-line="8" id="l8.313.8"></span>ἐφεξῆς ἐδήλωσεν εἰπών· ἐκ δὲ τοῦ πνεύμονος ὅπως εἰς τὴν
<span class="lb" data-page="8.313" data-line="9" id="l8.313.9"></span>ἀναγωγὴν ἐπανέρχεται, πρότερον εἴρηται· ὡς γὰρ εἰς τὸν
<span class="lb" data-page="8.313" data-line="10" id="l8.313.10"></span>πνεύμονα φερομένου παρὰ τῆς μεγάλης ἀρτηρίας αἵματος,
<span class="lb" data-page="8.313" data-line="11" id="l8.313.11"></span>οὕτω φαίνεται περὶ τῆς ἐντεῦθεν ἀναγωγῆς ἀναμιμνήσκων
<span class="lb" data-page="8.313" data-line="12" id="l8.313.12"></span>ἡμᾶς ὅπως γίνεται. ὅτι μὲν οὖν πρότερον εἴρηται περὶ τῆς
<span class="lb" data-page="8.313" data-line="13" id="l8.313.13"></span>ἐκ τοῦ πνεύμονος ἀναπτύσεως, ἐπιστάμεθα, καὶ μέντοι καὶ
<span class="lb" data-page="8.313" data-line="14" id="l8.313.14"></span>ὅτι σαφῶς εἴρηται, μαρτυροῦμεν· εὐξαίμεθα δ’ ἂν ὁμοίως
<span class="lb" data-page="8.313" data-line="15" id="l8.313.15"></span>εἰρῆσθαι καὶ περὶ τῆς εἰς τὸν πνεύμονα μεταλήψεως ἐκ τῆς
<span class="lb" data-page="8.313" data-line="16" id="l8.313.16"></span>μεγάλης ἀρτηρίας· ὥσπερ κᾀπειδὰν εἴπῃ, καὶ κατὰ τὰς προσφύσεις,
<span class="lb" data-page="8.313" data-line="17" id="l8.313.17"></span>αἷς ὁ πνεύμων προσπέφυκε τῇ ἀρτηρίᾳ κατὰ τὴν ῥάχιν,
<span class="lb" data-page="8.313" data-line="18" id="l8.313.18"></span>γίνεσθαι τὴν ἐπὶ τὸν πνεύμονα φορὰν τοῦ αἵματος.
<span class="pb" data-page="8.314" id="p8.314"></span>
<span class="lb" data-page="8.314" data-line="1" id="l8.314.1"></span>οὐδὲ γὰρ ἐνταῦθα τίνας λέγει προσφύσεις ἐδήλωσεν. καὶ
<span class="lb" data-page="8.314" data-line="2" id="l8.314.2"></span>γὰρ ἐὰν δι’ ὑμένων ἤ τινων ἰνωδῶν σωμάτων γίγνονται,
<span class="lb" data-page="8.314" data-line="3" id="l8.314.3"></span>πλέον οὐδὲν ὡς πρὸς τὴν τοῦ περιεχομένου κατὰ τὴν μεγάλην
<span class="lb" data-page="8.314" data-line="4" id="l8.314.4"></span>ἀρτηρίαν αἵματος εἰς τὸν πνεύμονα φοράν· ἐκφύεσθαι γάρ
<span class="lb" data-page="8.314" data-line="5" id="l8.314.5"></span>τινα δεῖ τῆς ἀρτηρίας ἀγγεῖα, δι’ ὧν εἰς τὸν πνεύμονα παραγενήσεται
<span class="lb" data-page="8.314" data-line="6" id="l8.314.6"></span>τὸ αἷμα, καθάπερ οἱ Ἐρασιστράτειοι λέγουσι διὰ
<span class="lb" data-page="8.314" data-line="7" id="l8.314.7"></span>τῆς ἀρτηρίας γίγνεσθαι τοῦτο τῆς ὑποβεβλημένης τῷ πνεύμονι·
<span class="lb" data-page="8.314" data-line="8" id="l8.314.8"></span>φαίνεται γὰρ αὐτῆς ἀμυδρὰ πέρατα πρὸς τὴν τραχεῖαν
<span class="lb" data-page="8.314" data-line="9" id="l8.314.9"></span>ἀρτηρίαν περαίνοντα, τὴν δ’ ἔκφυσιν ἀπὸ τῆς μεγάλης ἀρτηρίας
<span class="lb" data-page="8.314" data-line="10" id="l8.314.10"></span>αὐτὴ λαμβάνει πρὶν ἐπιβῆναι τῇ ῥάχει. καί τινα λόγον
<span class="lb" data-page="8.314" data-line="11" id="l8.314.11"></span>διττὸν ἀπ’ αὐτῆς τῆς ἀρτηρίας οἱ Ἐρασιστράτειοι πορίζονται,
<span class="lb" data-page="8.314" data-line="12" id="l8.314.12"></span>βοηθοῦντες αὐτῷ, νῦν μὲν εἰς τὴν ἀπὸ τοῦ θώρακος ἀναγωγὴν
<span class="lb" data-page="8.314" data-line="13" id="l8.314.13"></span>τοῦ αἵματος, ἑτέρωθι δ’ εἰς γένεσιν φλεγμονῆς ἐν τῷ
<span class="lb" data-page="8.314" data-line="14" id="l8.314.14"></span>πνεύμονι· καὶ γὰρ καὶ περὶ ταύτης αὐτοῖς οἱ ἑτερόδοξοι
<span class="lb" data-page="8.314" data-line="15" id="l8.314.15"></span>προὔβαλον, ὡς ἀδυνάτου γίγνεσθαι κατὰ τὰς Ἐρασιστράτου
<span class="lb" data-page="8.314" data-line="16" id="l8.314.16"></span>ὑποθέσεις. αὐτὸς γὰρ ἐν τῷ διδάσκειν ὅπως γίνεται φλεγμονὴ,
<span class="lb" data-page="8.314" data-line="17" id="l8.314.17"></span>τὸ παρεμπῖπτον εἰς τὰς ἀρτηρίας αἷμα βούλεται τῷ
<span class="lb" data-page="8.314" data-line="18" id="l8.314.18"></span>παρὰ τῆς καρδίας φερομένῳ πνεύματι συντυγχάνον ἀναστέλλεσθαί
<span class="pb" data-page="8.315" id="p8.315"></span>
<span class="lb" data-page="8.315" data-line="1" id="l8.315.1"></span>τε καὶ συνελαύνεσθαι πρὸς τὰ πέρατα τῶν ἀρτηριῶν,
<span class="lb" data-page="8.315" data-line="2" id="l8.315.2"></span>πλὴν εἴποτέ τινες ἀρτηρίαι τρωθεῖσαι, κενωθέντος ἐξ αὐτῶν
<span class="lb" data-page="8.315" data-line="3" id="l8.315.3"></span>κατὰ τὸ τραῦμα τοῦ πνεύματος, ἐκ τῆς πρὸς τὸ κενούμενον
<span class="lb" data-page="8.315" data-line="4" id="l8.315.4"></span>ἀκολουθίας διαδέξονται τὸ αἷμα. κατὰ τοῦτον οὖν τὸν λόγον
<span class="lb" data-page="8.315" data-line="5" id="l8.315.5"></span>οὐκ ἂν γενέσθαι φασὶ φλεγμονὴν ἐν ταῖς τοῦ πνεύμονος
<span class="lb" data-page="8.315" data-line="6" id="l8.315.6"></span>ἀρτηρίαις· εἰ γὰρ καὶ παρεμπέσοι ποτ’ αὐταῖς αἷμα, μηδεμίαν
<span class="lb" data-page="8.315" data-line="7" id="l8.315.7"></span>ἀπάντησιν αὐτῷ πρὸς τὸ πνεῦμα γίγνεσθαι. κατὰ γάρτοι
<span class="lb" data-page="8.315" data-line="8" id="l8.315.8"></span>μόνας τὰς τοῦ πνεύμονος ἀρτηρίας οὐ βούλεται παρὰ τῆς
<span class="lb" data-page="8.315" data-line="9" id="l8.315.9"></span>καρδίας φέρεσθαι τὸ πνεῦμα, καθάπερ εἰς τὰς ἄλλας ἁπάσας,
<span class="lb" data-page="8.315" data-line="10" id="l8.315.10"></span>ἀλλ’ ἔμπαλιν αὐτὰς χορηγεῖν τῇ καρδίᾳ τοῦ πνεύματος, ὃ διὰ
<span class="lb" data-page="8.315" data-line="11" id="l8.315.11"></span>τῆς εἰσπνοῆς τῶν τραχειῶν ἀρτηριῶν αἱ λεῖαι μεταλαμβάνουσιν.
<span class="lb" data-page="8.315" data-line="12" id="l8.315.12"></span>τὴν οὖν ἀρτηρίαν ταύτην τὴν ἀπὸ τῆς κατὰ τὴν ῥάχιν
<span class="lb" data-page="8.315" data-line="13" id="l8.315.13"></span>ἀρτηρίας μεγάλης εἰς τὸν πνεύμονα φερομένην φασὶ τήν τε
<span class="lb" data-page="8.315" data-line="14" id="l8.315.14"></span>φλεγμονὴν ὑπομένειν κατὰ τὰ πέρατα καὶ τὴν ἐκ τοῦ θώρακος
<span class="lb" data-page="8.315" data-line="15" id="l8.315.15"></span>ἀναγωγὴν ἐργάζεσθαι τοῦ αἵματος. ἀλλὰ τὸν μὲν περὶ
<span class="lb" data-page="8.315" data-line="16" id="l8.315.16"></span>τῆς φλεγμονῆς λόγον οὐ νῦν πρόκειται σκοπεῖν· ἡ δὲ μετάληψις
<span class="lb" data-page="8.315" data-line="17" id="l8.315.17"></span>τοῦ αἵματος, ἣν ἐκ τῆς μεγάλης ἀρτηρίας εἰς τὸν πνεύμονα
<span class="lb" data-page="8.315" data-line="18" id="l8.315.18"></span>γίγνεσθαί φασιν, οὐκ ὀρθῶς φαίνεται λεγομένη. πρῶτον
<span class="lb" data-page="8.315" data-line="19" id="l8.315.19"></span>μὲν γὰρ εἰς μεγάλην ἀρτηρίαν ἐκ τῶν μεσοπλευρίων ἀδύνατον
<span class="pb" data-page="8.316" id="p8.316"></span>
<span class="lb" data-page="8.316" data-line="1" id="l8.316.1"></span>ἐνεχθῆναι τὸ αἷμα, παλινδρομήσει γὰρ αὐτίκα συνελαυνόμενον
<span class="lb" data-page="8.316" data-line="2" id="l8.316.2"></span>ὑπὸ τοῦ πνεύματος, ὃ παρὰ τῆς καρδίας διὰ τῆς μεγάλης ἀρτηρίας
<span class="lb" data-page="8.316" data-line="3" id="l8.316.3"></span>εἰς ταύτας ἐπιπέμπεται· ἔπειτα δ’ εἰ καὶ συγχωρηθείη
<span class="lb" data-page="8.316" data-line="4" id="l8.316.4"></span>τοῦτο γίγνεσθαι, καὶ θείημεν εἰς τὴν μεγάλην ἀρτηρίαν αὐτὸ
<span class="lb" data-page="8.316" data-line="5" id="l8.316.5"></span>φέρεσθαι, μείζονος ἀτόπου καταλαμβάνοντος τὸν λόγον, ἐξ
<span class="lb" data-page="8.316" data-line="6" id="l8.316.6"></span>αὐτῶν τῶν Ἐρασιστρατείων ὑποθέσεων. βούλεται γὰρ εἰς
<span class="lb" data-page="8.316" data-line="7" id="l8.316.7"></span>τὴν ἀρτηρίαν ταύτην ἐνθλιβόμενον ὑπὸ τῆς καρδίας τὸ πνεῦμα,
<span class="lb" data-page="8.316" data-line="8" id="l8.316.8"></span>διασῶζον τῆς βολῆς τὴν ῥύμην, εἰς ὅλον φέρεσθαι τὸ
<span class="lb" data-page="8.316" data-line="9" id="l8.316.9"></span>σῶμα διὰ τῶν ἀπ’ ἐκείνης πεφυκυιῶν ἀρτηριῶν· <span class="milestone ed2page" data-n="7.485" data-unit="ed2page" id="ed2page.7.485"></span>ὡς
<span class="lb" data-page="8.316" data-line="10" id="l8.316.10"></span>κατὰ μίαν ἔνθλιψιν τῆς ἀρτηρίας ἐξικνεῖσθαι μέχρι τῶν κατὰ
<span class="lb" data-page="8.316" data-line="11" id="l8.316.11"></span>τοὺς πόδας ἄκρων τὴν φορὰν τοῦ πνεύματος, ὑπὲρ τοὺς σφοδροτάτους
<span class="lb" data-page="8.316" data-line="12" id="l8.316.12"></span>ἀνέμους τὸ τῆς φορᾶς τάχος εἶναι βουλόμενος.
<span class="lb" data-page="8.316" data-line="13" id="l8.316.13"></span>οὔκουν ἐγχωρεῖ τὴν τοσαύτην σφοδρότητα μὴ οὐκ εὐθέως
<span class="lb" data-page="8.316" data-line="14" id="l8.316.14"></span>ὠθεῖν τὸ κατὰ τὴν μεγάλην ἀρτηρίαν αἷμα πανταχόσε τοῦ
<span class="lb" data-page="8.316" data-line="15" id="l8.316.15"></span>σώματος· οἱ δ’ εἰς μίαν ἀρτηρίαν αὐτὸ συνελαύνουσι τῷ
<span class="lb" data-page="8.316" data-line="16" id="l8.316.16"></span>λόγῳ, τὴν εἰς τὸν πνεύμονα φερομένην, ὥσπερ νοῦν ἔχον
<span class="lb" data-page="8.316" data-line="17" id="l8.316.17"></span>ἐπιστάμενόν τε, δι’ ἧς ὁδοῦ κενωθήσεται ῥᾷστα. μάχεται δ’
<span class="lb" data-page="8.316" data-line="18" id="l8.316.18"></span>αὖ πάλιν αὐτὸ τοῦτο τῷ νῦν ἐνεστῶτι λόγῳ, κενοῦσθαι τάχιστα
<span class="lb" data-page="8.316" data-line="19" id="l8.316.19"></span>συγχωροῦντι τὸ αἷμα διὰ τῆς τραχείας ἀρτηρίας. εἰ γὰρ ﻿
<span class="pb" data-page="8.317" id="p8.317"></span>
<span class="lb" data-page="8.317" data-line="1" id="l8.317.1"></span>οὕτως ἐστὶν εὐρέα τὰ πέρατα τῶν ἀρτηριῶν τούτων, ὡς τὸ
<span class="lb" data-page="8.317" data-line="2" id="l8.317.2"></span>παρεμπεσὸν εἰς αὐτὰ αἷμα ταχίστην ἴσχειν τὴν κένωσιν, οὐκ
<span class="lb" data-page="8.317" data-line="3" id="l8.317.3"></span>ἐνδέχεται σφηνωθὲν αὐτὸ φλεγμονὴν ἐργάσασθαι· τὸ γὰρ
<span class="lb" data-page="8.317" data-line="4" id="l8.317.4"></span>σφηνοῦσθαι τῷ διεκπίπτειν ἐναντίον ἐστί. θαυμάσαι δὲ
<span class="lb" data-page="8.317" data-line="5" id="l8.317.5"></span>ἔστιν ἔτι μᾶλλον, ὅπως ἐφεξῆς γράφων αὐτὸς Ἐρασίστρατος
<span class="lb" data-page="8.317" data-line="6" id="l8.317.6"></span>ἐπιμελέστατα περὶ τῆς τοῦ πύου κενώσεως, ἥν τ’ ἐν τοῖς πλευριτικοῖς
<span class="lb" data-page="8.317" data-line="7" id="l8.317.7"></span>πάθεσιν, ἥν τ’ ἐν τοῖς ἐμπυήμασιν ἴσχει, τὴν μάχην
<span class="lb" data-page="8.317" data-line="8" id="l8.317.8"></span>οὐ σύνοιδεν, ἣν ἡμῖν καὶ ἅπασι τοῖς ἄλλοις ἀνθρώποις οἱ
<span class="lb" data-page="8.317" data-line="9" id="l8.317.9"></span>δύο λόγοι πρὸς ἀλλήλους ἔχειν φαίνονται. γνωσθήσονται δ’
<span class="lb" data-page="8.317" data-line="10" id="l8.317.10"></span>ἐναργῶς, παραγραφείσης αὐτοῦ τῆς ῥήσεως, ἐχούσης κατὰ
<span class="lb" data-page="8.317" data-line="11" id="l8.317.11"></span>λέξιν οὕτως· ἐν δὲ τοῖς <span class="milestone ed1page" data-n="3.299" data-unit="ed1page" id="ed1page.3.299"></span>αὐτοῖς τούτοις πάθεσι πύου
<span class="lb" data-page="8.317" data-line="12" id="l8.317.12"></span>ἀνακάθαρσις ἐνίοτε πολλοῦ γίνεται· ἡ δ’ αἰτία τούτου παρὰ
<span class="lb" data-page="8.317" data-line="13" id="l8.317.13"></span>τὴν φύσιν τῶν ἀγγείων γίνεται· ἐπιλογισμὸς δ’ αὐτῶν ὅδε.
<span class="lb" data-page="8.317" data-line="14" id="l8.317.14"></span>ἐκ τῆς καρδίας ἀπόφυσις φλεβὸς εὐμεγέθης κεῖται παρὰ τὴν
<span class="lb" data-page="8.317" data-line="15" id="l8.317.15"></span>ῥάχιν, ἀποτελευτῶσα καθ’ ὃν τόπον αἱ φρένες ἐκ τῶν σπονδύλων
<span class="lb" data-page="8.317" data-line="16" id="l8.317.16"></span>ἐκπεφύκασιν· ἀπὸ δὲ ταύτης αἱ παρὰ τὰς πλευρὰς
<span class="lb" data-page="8.317" data-line="17" id="l8.317.17"></span>τείνουσαι καὶ ταῖς ἀρτηρίαις παρακείμεναι φλέβες τὴν ἀπόφυσιν
<span class="lb" data-page="8.317" data-line="18" id="l8.317.18"></span>ἔχουσιν. ὅταν οὖν ἕλκωσις ἐν τοῖς τόποις τούτοις
<span class="pb" data-page="8.318" id="p8.318"></span>
<span class="lb" data-page="8.318" data-line="1" id="l8.318.1"></span>ἢ ἀπόστημα γένηται, πλείονος πύου συναγωγὴν ποιούμενον,
<span class="lb" data-page="8.318" data-line="2" id="l8.318.2"></span>εἰς μὲν τὸ μεταξὺ τοῦ πνεύμονος καὶ τῶν πλευρῶν οὐ ῥᾳδίως
<span class="lb" data-page="8.318" data-line="3" id="l8.318.3"></span>τὴν ἔκχυσιν λαμβάνει, διὰ τὸ τὸν ὑμένα ὑπεζωκότα τὰς πλευρὰς
<span class="lb" data-page="8.318" data-line="4" id="l8.318.4"></span>νευρώδη τε καὶ ἰσχυρὸν καὶ δυσδιαίρετον εἶναι· συῤῥήγνυται
<span class="lb" data-page="8.318" data-line="5" id="l8.318.5"></span>δ’ εἰς τὰ ἐντὸς ἀγγεῖα τοῦ ὑμένος κείμενα. λεπτοτέρας
<span class="lb" data-page="8.318" data-line="6" id="l8.318.6"></span>δὲ καὶ ἀσθενεστέρας οὔσης τῆς φλεβὸς ἢ τῆς ἀρτηρίας,
<span class="lb" data-page="8.318" data-line="7" id="l8.318.7"></span>πρότερα ταῦτα τὰ ἀγγεῖα τῶν περὶ τὰς ἀρτηρίας διαιρεῖται·
<span class="lb" data-page="8.318" data-line="8" id="l8.318.8"></span>κατὰ δὲ τὰς διαιρέσεις ἡ ἀνάχυσις τοῦ πύου εἰς τὰς φλέβας
<span class="lb" data-page="8.318" data-line="9" id="l8.318.9"></span>γίνεται. ἐπὶ μὲν οὖν τοὺς κάτω τόπους οὐ γίνεται τοῦ
<span class="lb" data-page="8.318" data-line="10" id="l8.318.10"></span>πύου διέξοδος, διὰ τὸ μὴ διϊκνεῖσθαι τὴν φύσιν τῶν φλεβῶν,
<span class="lb" data-page="8.318" data-line="11" id="l8.318.11"></span>ἀλλὰ τὴν ἀποτελεύτησιν ἔχειν, καθάπερ εἴρηται, κατὰ τὴν
<span class="lb" data-page="8.318" data-line="12" id="l8.318.12"></span>ἔκφυσιν τοῦ διαφράγματος· πληρουμένων δὲ ἀεὶ τῶν συνεχῶν
<span class="lb" data-page="8.318" data-line="13" id="l8.318.13"></span>τόπων, τὴν ἐπάνοδον λαμβάνειν ἀναγκαῖον εἰς τοὺς ἐπάνω
<span class="lb" data-page="8.318" data-line="14" id="l8.318.14"></span>τόπους. ἐπινοεῖν οὖν δεῖ τὴν γινομένην κατὰ τὴν ἀναπνοὴν
<span class="lb" data-page="8.318" data-line="15" id="l8.318.15"></span>τοῦ πνεύμονος ἐνέργειαν, καὶ τὴν ὁλκήν τε καὶ δίωσιν
<span class="lb" data-page="8.318" data-line="16" id="l8.318.16"></span>τοῦ πνεύματός τε καὶ τῶν ὑγρῶν, καὶ ὅτι κατὰ τοῦτον
<span class="lb" data-page="8.318" data-line="17" id="l8.318.17"></span>τὸν τρόπον ἡ τοῦ πύου ἐπάνοδος ἀπὸ τῶν πλευρῶν εἰς τὸν
<span class="lb" data-page="8.318" data-line="18" id="l8.318.18"></span>πνεύμονα γίνεται· ἡ δ’ ἐκ τοῦ πνεύμονος ἀναγωγὴ ὃν τρόπον
<span class="lb" data-page="8.318" data-line="19" id="l8.318.19"></span>γίνεται, πρότερον εἴρηται. ἐν ταύτῃ τῇ ῥήσει τὸ μὲν
<span class="pb" data-page="8.319" id="p8.319"></span>
<span class="lb" data-page="8.319" data-line="1" id="l8.319.1"></span>μὴ δύνασθαι κατωτέρω τοῦ διαφράγματος ἀφικέσθαι τὸ μεταληφθὲν
<span class="lb" data-page="8.319" data-line="2" id="l8.319.2"></span>εἰς τὰς φλέβας πῦον, ἀληθῶς εἴρηται τῷ Ἐρασιστράτῳ,
<span class="lb" data-page="8.319" data-line="3" id="l8.319.3"></span>τῆς γε τὰς κάτω τοῦ θώρακος ὀκτὼ πλευρὰς, οὐ
<span class="lb" data-page="8.319" data-line="4" id="l8.319.4"></span>γὰρ δὴ πάσας γε, τρεφούσης φλεβὸς, ἄχρι τοῦ διαφράγματος
<span class="lb" data-page="8.319" data-line="5" id="l8.319.5"></span>ἐρχομένης· οὐ γὰρ χρὴ μικρολογεῖσθαι νῦν, εἰ διεκπίπτει τι
<span class="lb" data-page="8.319" data-line="6" id="l8.319.6"></span>μέρος αὐτῆς μικρόν· ὅπως δὲ ἀναπτύεται τὸ πῦον τοῦτο, τὴν
<span class="lb" data-page="8.319" data-line="7" id="l8.319.7"></span>ἀρχὴν οὐδ’ ἐπεχείρησεν εἰπεῖν, ὥσπερ οὐδὲ τῶν ἀπ’ αὐτοῦ
<span class="lb" data-page="8.319" data-line="8" id="l8.319.8"></span>τις. οὐ γὰρ δὴ ὥσπερ ἀρτηρίαν τινά φασιν ἀπὸ τῆς μεγάλης
<span class="lb" data-page="8.319" data-line="9" id="l8.319.9"></span>ἀποσχιζομένην ἐπὶ τὸν πνεύμονα φέρεσθαι, κατὰ τὸν
<span class="lb" data-page="8.319" data-line="10" id="l8.319.10"></span>αὐτὸν ἔχουσι λόγον ἀποφαίνεσθαί τι περὶ τῆς φλεβός· ἡ μὲν
<span class="lb" data-page="8.319" data-line="11" id="l8.319.11"></span>γὰρ ἀρτηρία φαίνεται, κᾂν εἰ μὴ κατασχιζομένη σαφῶς εἰς τὸ
<span class="lb" data-page="8.319" data-line="12" id="l8.319.12"></span>σπλάγχνον, ἀλλ’ ὑποβεβλημένη γ’ αὐτῷ, καὶ μέχρι τῆς τραχείας
<span class="lb" data-page="8.319" data-line="13" id="l8.319.13"></span>ἀρτηρίας ἀποφύσεις πέμπουσα· φλέβα δ’ οὐδεμίαν
<span class="lb" data-page="8.319" data-line="14" id="l8.319.14"></span><span class="milestone ed2page" data-n="7.486" data-unit="ed2page" id="ed2page.7.486"></span>οὔθ’ ἡμεῖς εἴδομεν οὔτ’ ἄλλος τις τῶν ἀνατομικῶν
<span class="lb" data-page="8.319" data-line="15" id="l8.319.15"></span>ἔγραψεν οὔτ’ αὐτὸς ὁ Ἐρασίστρατος ἐτόλμησεν εἰπεῖν, ἐπὶ
<span class="lb" data-page="8.319" data-line="16" id="l8.319.16"></span>τὸν πνεύμονα φέρεσθαι ἀπὸ τῆς ἐπὶ τῇ ῥάχει μεγάλης φλεβός·
<span class="lb" data-page="8.319" data-line="17" id="l8.319.17"></span>ὡμολόγηται γὰρ ὑπὸ πάντων ἐκ τῆς δεξιᾶς κοιλίας τῆς καρδίας
<span class="lb" data-page="8.319" data-line="18" id="l8.319.18"></span>ὁ πνεύμων αἷμα λαμβάνειν δι’ ἑνὸς ἀγγείου μόνου. δεήσει τοίνυν
<span class="pb" data-page="8.320" id="p8.320"></span>
<span class="lb" data-page="8.320" data-line="1" id="l8.320.1"></span>γε τὸ παραγιγνόμενον ἐκ τῶν πλευρῶν πῦον εἰς τὴν κατὰ
<span class="lb" data-page="8.320" data-line="2" id="l8.320.2"></span>ῥάχιν φλέβα πρότερον μὲν ἐπὶ τὴν καρδίαν ἀφικέσθαι, δεύτερον
<span class="lb" data-page="8.320" data-line="3" id="l8.320.3"></span>δὲ εἰς τὴν φλέβα τὴν ἀπ’ αὐτῆς εἰς τὸν πνεύμονα φερομένην,
<span class="lb" data-page="8.320" data-line="4" id="l8.320.4"></span>εἶτα τὸ τρίτον ἐκ ταύτης εἰς τὰς ἐν ἐκείνῳ τραχείας
<span class="lb" data-page="8.320" data-line="5" id="l8.320.5"></span>ἀρτηρίας μεταληφθῆναι, καὶ μετὰ ταῦτα βηχὸς δεηθῆναι δηλονότι
<span class="lb" data-page="8.320" data-line="6" id="l8.320.6"></span>τῆς εἰς τὸ στόμα δυνησομένης ἀνάξειν αὐτό. κατὰ
<span class="lb" data-page="8.320" data-line="7" id="l8.320.7"></span>τίνα μὲν τρόπον ἡ τοῦ μιχθέντος πύου τῷ αἵματι διάκρισις
<span class="lb" data-page="8.320" data-line="8" id="l8.320.8"></span>ἀπ’ αὐτοῦ γίνεται, παρέλιπεν εἰπεῖν, ὥσπέρ τι μικρὸν ὂν
<span class="lb" data-page="8.320" data-line="9" id="l8.320.9"></span>τοῦτο καὶ τὸ τυχὸν ὑπερβὰς, ἀλλ’ οὐκ αὐτὸ μάλιστα τὸ
<span class="lb" data-page="8.320" data-line="10" id="l8.320.10"></span>συνέχον ὅλον αὐτοῦ τὸν λόγον. οὐδὲ γὰρ τοῦτ’ ἔστιν εἰπεῖν,
<span class="lb" data-page="8.320" data-line="11" id="l8.320.11"></span>ὡς τὸ περιεχόμενον αἷμα κατὰ τὴν ἐν τῇ ῥάχει φλέβα πρὸς
<span class="lb" data-page="8.320" data-line="12" id="l8.320.12"></span>τὴν καρδίαν ἀναφέρεσθαι πέφυκεν· αὐτὸ γάρ τοι τοὐναντίον
<span class="lb" data-page="8.320" data-line="13" id="l8.320.13"></span>ἐστὶν εἰπεῖν, τὸ ἀπὸ τοῦ κατὰ τὴν καρδίαν ὠτὸς τοῦ δεξιοῦ
<span class="lb" data-page="8.320" data-line="14" id="l8.320.14"></span>τὴν φλέβα ταύτην ἀρχομένην ἅμα ἑαυτῆς κομίζειν αἷμα, τὰ
<span class="lb" data-page="8.320" data-line="15" id="l8.320.15"></span>κατὰ τὰς ὀκτὼ πλευρὰς μόρια πάντα τοῦ θώρακος θρέψον·
<span class="lb" data-page="8.320" data-line="16" id="l8.320.16"></span>οὐ γὰρ δὴ τά γε κατὰ τὰς ὑψηλὰς αὐτοῦ τέτταρας, αἱ γὰρ
<span class="lb" data-page="8.320" data-line="17" id="l8.320.17"></span>ἐκεῖνα τρέφουσαι φλέβες ἀπὸ τῆς εἰς τὰς σφαγὰς ἀναφερομένης
<span class="lb" data-page="8.320" data-line="18" id="l8.320.18"></span>πεφύκασιν ἐν τῷ μεταξὺ τόπῳ καρδίας τε καὶ κλειδῶν·
<span class="lb" data-page="8.320" data-line="19" id="l8.320.19"></span>ὥστε καὶ τοῦτ’ ἄτοπον ἱκανῶς ἕπεται τοῖς Ἐρασιστράτου λόγοις·
<span class="pb" data-page="8.321" id="p8.321"></span>
<span class="lb" data-page="8.321" data-line="1" id="l8.321.1"></span>τὸ γὰρ ἀπὸ τῶν ὑψηλῶν τοῦ θώρακος τεττάρων πλευρῶν
<span class="lb" data-page="8.321" data-line="2" id="l8.321.2"></span>πῦον ἀναφερόμενον εἰς τὴν κοίλην φλέβα μάλιστα μὲν ἐπὶ
<span class="lb" data-page="8.321" data-line="3" id="l8.321.3"></span>τὰς κατὰ τὸν τράχηλον ὠμοπλάτας τε καὶ κεφαλὴν καὶ χεῖρας
<span class="lb" data-page="8.321" data-line="4" id="l8.321.4"></span>ἀφικνουμένας φλέβας, ἤδη δὲ καὶ τὰς καθ’ ὅλον τὸ ζῶον,
<span class="lb" data-page="8.321" data-line="5" id="l8.321.5"></span>ἐνεχθήσεται. ταῦτά τε οὖν ἄτοπα τοῖς ὑπ’ Ἐρασιστράτου
<span class="lb" data-page="8.321" data-line="6" id="l8.321.6"></span>γεγραμμένοις ἕπεται καὶ πρὸς τούτοις ἔτι τὸ παραλελειμμένον
<span class="lb" data-page="8.321" data-line="7" id="l8.321.7"></span>ὑπ’ αὐτοῦ κατὰ τὸν λογισμὸν τῆς αἰτίας· εἰπὼν γὰρ, εἰς
<span class="lb" data-page="8.321" data-line="8" id="l8.321.8"></span>τὸ μεταξὺ πνεύμονός τε καὶ τῶν πλευρῶν οὐ ῥᾳδίως ἔκχυσιν
<span class="lb" data-page="8.321" data-line="9" id="l8.321.9"></span>λαμβάνειν τὸ πῦον, διὰ τὸ τὸν ὑπεζωκότα τὰς πλευρὰς ὑμένα
<span class="lb" data-page="8.321" data-line="10" id="l8.321.10"></span>νευρώδη τε καὶ ἰσχυρὸν καὶ δυσδιαίρετον εἶναι, τὸ μὲν ἐκχεῖσθαί
<span class="lb" data-page="8.321" data-line="11" id="l8.321.11"></span>ποτε πῦον εἰς τὴν χώραν ταύτην οὐκ ἠρνήσατο,
<span class="lb" data-page="8.321" data-line="12" id="l8.321.12"></span>προσέθηκε δὲ τῷ λόγῳ τὸ μὴ ῥᾳδίως. ἐχρῆν οὖν καὶ τούτου
<span class="lb" data-page="8.321" data-line="13" id="l8.321.13"></span>τοῦ μὴ ῥαδίως μὲν, ὅμως δ’ οὖν γινομένου ποτὲ, τὸν λογισμὸν
<span class="lb" data-page="8.321" data-line="14" id="l8.321.14"></span>ἀποδοῦναι, διδάξαντα τὰς ὁδοὺς αἷς χρώμενον τὸ
<span class="lb" data-page="8.321" data-line="15" id="l8.321.15"></span>πῦον ἐπὶ τῶν ἐμπυϊκῶν ἀναπτύεται. καθάπερ γὰρ ἀπολλυμένους
<span class="lb" data-page="8.321" data-line="16" id="l8.321.16"></span>εἴδομεν οὐκ ὀλίγους τῶν οὕτως ἐχόντων, οὕτω καὶ
<span class="lb" data-page="8.321" data-line="17" id="l8.321.17"></span>σωθέντας ἑτέρους πολλοὺς, ἐφ’ ὧν εἴ τις ἤθροιζε τὸ καθ’
<span class="lb" data-page="8.321" data-line="18" id="l8.321.18"></span>ἑκάστην ἡμέραν ἀναβηττόμενον πῦον, ἐνίοτε μὲν ἓξ ἢ ὀκτὼ
<span class="lb" data-page="8.321" data-line="19" id="l8.321.19"></span>κοτυλῶν, ἐνίοτε δὲ καὶ δέκα, ἐνίοτε δὲ καὶ πλειόνων ἂν εὑρέθη ﻿
<span class="pb" data-page="8.322" id="p8.322"></span>
<span class="lb" data-page="8.322" data-line="1" id="l8.322.1"></span>τὸ σύμπαν κεφάλαιον. ἀλλ’ ὅπερ ἀεὶ λέγειν εἴωθα, καὶ νῦν
<span class="lb" data-page="8.322" data-line="2" id="l8.322.2"></span>ἐρῶ· πολλοὶ τῶν ἰατρῶν ἐναργῶς ὁρωμένων πραγμάτων ἀδυνατοῦντες
<span class="lb" data-page="8.322" data-line="3" id="l8.322.3"></span>εἰπεῖν τὰς αἰτίας΄, οὐδ’ εἶναί φασιν αὐτὰ, καίτοι,
<span class="lb" data-page="8.322" data-line="4" id="l8.322.4"></span>ὡς ἔφην, ἁπάντων τῶν συντετρημένων τὸν θώρακα τὸ διὰ
<span class="lb" data-page="8.322" data-line="5" id="l8.322.5"></span>τοῦ τραύματος ἐνιέμενον μελίκρατον εὐθέως ἀναβηττόντων·
<span class="lb" data-page="8.322" data-line="6" id="l8.322.6"></span>ἀλλὰ καὶ διὰ τῆς ἐναίμου τε καὶ κολλητικῆς ὀνομαζομένης
<span class="lb" data-page="8.322" data-line="7" id="l8.322.7"></span>ἀγωγῆς, οὐκ ὀλίγων συντρήσεων θεραπευομένων, ἀναπτύουσιν
<span class="lb" data-page="8.322" data-line="8" id="l8.322.8"></span>ἔνιοι πυῶδες ἐν ταῖς πρώταις ἡμέραις, ὅτ’ ἂν μὴ καλῶς
<span class="lb" data-page="8.322" data-line="9" id="l8.322.9"></span>μηδ’ ἀκριβῶς ἅπαν ἐκχυθῇ τὸ αἷμα διὰ τοῦ τραύματος, ἐν
<span class="lb" data-page="8.322" data-line="10" id="l8.322.10"></span>τῷ κατασείεσθαι τὸν οὕτω τετρωμένον ἄνθρωπον. ἀλλ’ ὁ
<span class="lb" data-page="8.322" data-line="11" id="l8.322.11"></span>τὰς πλευρὰς ὑπεζωκὼς ὑμὴν ἰσχυρὸς καὶ νευρώδης ἐστὶν καὶ
<span class="lb" data-page="8.322" data-line="12" id="l8.322.12"></span>δυσδιαίρετος· εἰ βούλει δὲ, πρόσθες τῷ λόγῳ καὶ τὸν ἀμφιεννύντα
<span class="lb" data-page="8.322" data-line="13" id="l8.322.13"></span>τὸν πνεύμονα, τὴν αὐτὴν ἔχοντα φύσιν αὐτῷ· καὶ
<span class="lb" data-page="8.322" data-line="14" id="l8.322.14"></span>διὰ τοῦτο τὴν εἰς τὰ κενὰ τοῦ θώρακος ἔκχυσιν τῶν ὑγρῶν
<span class="lb" data-page="8.322" data-line="15" id="l8.322.15"></span>ὁ μὲν οὐ μεθίησιν, ὁ δ’ οὐ μεταλαμβάνει. λέγε τοίνυν
<span class="lb" data-page="8.322" data-line="16" id="l8.322.16"></span><span class="milestone ed2page" data-n="7.487" data-unit="ed2page" id="ed2page.7.487"></span>καὶ τὸ δέρμα πολὺ τῶν ὑμένων τούτων ἰσχυρότερόν τε
<span class="lb" data-page="8.322" data-line="17" id="l8.322.17"></span>καὶ παχύτερον ὑπάρχον, ἐν ταῖς τῶν καταγμάτων πωρώσεσι
<span class="lb" data-page="8.322" data-line="18" id="l8.322.18"></span>μή ποτ’ ἐπιτρέπειν ἔξω φέρεσθαι δι’ ἑαυτοῦ τὸν αἱματώδη
<span class="pb" data-page="8.323" id="p8.323"></span>
<span class="lb" data-page="8.323" data-line="1" id="l8.323.1"></span>χυμὸν, ὃν ὁρῶμεν οὕτω πολὺν ἐπί τινων ἐκχεόμενον, ὡς
<span class="lb" data-page="8.323" data-line="2" id="l8.323.2"></span>διαβρέχειν ὅλους τοὺς ἐπιδέσμους· εἰ δὲ τοῦτο φαίνεται γιγνόμενον,
<span class="lb" data-page="8.323" data-line="3" id="l8.323.3"></span>οὐδὲν ἔτι θαυμαστὸν οὐδὲ διὰ λεπτῶν ὑμένων γίνεσθαι
<span class="lb" data-page="8.323" data-line="4" id="l8.323.4"></span>ταὐτὸν τοῦτο. κάλλιον δ’ ἦν οὐ τοῦτ ’ ἠπορηκέναι
<span class="lb" data-page="8.323" data-line="5" id="l8.323.5"></span>τὸν Ἐρασίστρατον, ἀλλ’ ἐκείνου μᾶλλον ηὐπορηκέναι τοῦ μεταλαμβάνεσθαι
<span class="lb" data-page="8.323" data-line="6" id="l8.323.6"></span>τὸ μεταξὺ θώρακός τε καὶ πνεύμονος ὑγρὸν
<span class="lb" data-page="8.323" data-line="7" id="l8.323.7"></span>εἰς τὰς τραχείας ἀρτηρίας τοῦ πνεύμονος, οὔτε δ’ εἰς τὰς
<span class="lb" data-page="8.323" data-line="8" id="l8.323.8"></span>λείας οὔτ’ εἰς τὰς φλέβας ἀφικνεῖσθαι· κατὰ γὰρ αὐτὸν τὸν
<span class="lb" data-page="8.323" data-line="9" id="l8.323.9"></span>Ἐρασίστρατον ἀλλήλοις συμπαρεκτείνεται ταῦτα τὰ τρία,
<span class="lb" data-page="8.323" data-line="10" id="l8.323.10"></span>καὶ συγκατασχιζόμενα ἀποτελευτᾷ τοῖς ἐσχάτοις ἑαυτῶν στόμασιν
<span class="lb" data-page="8.323" data-line="11" id="l8.323.11"></span>εἰς τὸν <span class="milestone ed1page" data-n="3.300" data-unit="ed1page" id="ed1page.3.300"></span>περικείμενον ὑμένα τῷ πνεύμονι. τί δή
<span class="lb" data-page="8.323" data-line="12" id="l8.323.12"></span>ποτ’ οὖν ἀλλήλοις παρακειμένων τῶν τριῶν στομάτων, εἰς ἓν
<span class="lb" data-page="8.323" data-line="13" id="l8.323.13"></span>αὐτῶν μόνον ἡ μετάληψις γίνεται, τοῦτ’ ἐχρῆν ἐζητηκέναι τὸν
<span class="lb" data-page="8.323" data-line="14" id="l8.323.14"></span>Ἐρασίστρατον· ἄμεινον γάρ ἐστιν, ὅπως γίγνεται τὰ γινόμενα
<span class="lb" data-page="8.323" data-line="15" id="l8.323.15"></span>ζητεῖν, ἢ κατασκευάζειν ὅτι μὴ γίγνεται. καίτοι οὐκ ἄπορος
<span class="lb" data-page="8.323" data-line="16" id="l8.323.16"></span>οὐδ’ ἀνεύρετος ἐμοὶ φαίνεται τῶν ἐκ τοῦ θώρακος ἡ μετάληψις
<span class="lb" data-page="8.323" data-line="17" id="l8.323.17"></span>εἰς τὸν πνεύμονα, δυναμένη γε κατὰ τὰ τῆς τραχείας
<span class="lb" data-page="8.323" data-line="18" id="l8.323.18"></span>ἀρτηρίας πέρατα γίγνεσθαι· ταῦτα γὰρ οὐ τὴν αὐτὴν ἔχει
<span class="pb" data-page="8.324" id="p8.324"></span>
<span class="lb" data-page="8.324" data-line="1" id="l8.324.1"></span>στενότητα τοῖς τῶν λείων τε καὶ φλεβῶν, ὅτι τε τὸ πλεῖστον
<span class="lb" data-page="8.324" data-line="2" id="l8.324.2"></span>τῆς οὐσίας τῶν τραχειῶν ἀρτηριῶν χόνδρος ἐστὶν, οὐ δυνάμενος
<span class="lb" data-page="8.324" data-line="3" id="l8.324.3"></span>εἰς ἐσχάτην ἀφικνεῖσθαι σύμπτωσιν, ὅτι τε πολὺ μεῖζόν
<span class="lb" data-page="8.324" data-line="4" id="l8.324.4"></span>ἐστι τῶν ἑτέρων δυοῖν ἀγγείων τὸ τῆς τραχείας ἀρτηρίας.
<span class="lb" data-page="8.324" data-line="5" id="l8.324.5"></span>σχιζομένων οὖν αὐτῶν κατὰ τὸν πνεύμονα σχίσεις ἰσαρίθμους,
<span class="lb" data-page="8.324" data-line="6" id="l8.324.6"></span>εὔλογόν ἐστιν ἀνάλογον ἀεὶ τοὺς οἷον κλάδους τῆς τραχείας
<span class="lb" data-page="8.324" data-line="7" id="l8.324.7"></span>ἀρτηρίας ὑπερέχειν τῶν κατὰ τὰ λοιπὰ δύο γένη μορίων·
<span class="lb" data-page="8.324" data-line="8" id="l8.324.8"></span>ἀλλὰ καὶ φαίνεται σαφῶς τοῦτο, καὶ κατὰ τὴν ἀνατομὴν τοῦ
<span class="lb" data-page="8.324" data-line="9" id="l8.324.9"></span>σπλάγχνου τὴν αὐτὴν ἀναλογίαν τῆς κατὰ τὸ μέγεθος ὑπεροχῆς
<span class="lb" data-page="8.324" data-line="10" id="l8.324.10"></span>φυλαττόντων ἀεὶ τῶν παρακειμένων ἀλλήλοις ἀγγείων, ἣν
<span class="lb" data-page="8.324" data-line="11" id="l8.324.11"></span>ἐξ ἀρχῆς εἶχε τὰ μέγιστα. ταῦτ’ ἐχρῆν εἰπόντα τὸν Ἐρασίστρατον
<span class="lb" data-page="8.324" data-line="12" id="l8.324.12"></span>ἐφεξῆς προσθεῖναι τὸν καιρὸν ἐν ᾧ μεταλαμβάνεται
<span class="lb" data-page="8.324" data-line="13" id="l8.324.13"></span>τὸ πῦον ἐκ τῶν κενῶν τοῦ θώρακος εἰς τὸν πνεύμονα,
<span class="lb" data-page="8.324" data-line="14" id="l8.324.14"></span>πότερον ὁ τῆς εἰσπνοῆς, ἢ ὁ τῆς ἐκπνοῆς, ἢ ὁ τῆς ἡσυχίας
<span class="lb" data-page="8.324" data-line="15" id="l8.324.15"></span>ἐστί· εἶτα διδάξαντα μήτε τὸν τῆς εἰσπνοῆς ὄντα μήτε τὸν
<span class="lb" data-page="8.324" data-line="16" id="l8.324.16"></span>τῆς ἡσυχίας, ἑξῆς εἰπεῖν ὅτι κατὰ τὴν ἐκπνοὴν ἡ μετάληψις
<span class="lb" data-page="8.324" data-line="17" id="l8.324.17"></span>γίνεται. ῥᾷστον γὰρ ἦν καὶ τοῦτο δεῖξαι, προαποδεδειγμένην
<span class="lb" data-page="8.324" data-line="18" id="l8.324.18"></span>ἔχοντα τὴν τῆς ἀναπνοῆς ἐνέργειαν ὑπὸ τοῦ θώρακος γιγνομένην,
<span class="pb" data-page="8.325" id="p8.325"></span>
<span class="lb" data-page="8.325" data-line="1" id="l8.325.1"></span>οὐδεμίαν ἔχοντος ἰδίαν κίνησιν τοῦ πνεύμονος, ἀλλ’
<span class="lb" data-page="8.325" data-line="2" id="l8.325.2"></span>ὁπότε μὲν ὁ θώραξ διαστέλλοιτο, τῇ πρὸς τὸ κενούμενον ἀκολουθίᾳ
<span class="lb" data-page="8.325" data-line="3" id="l8.325.3"></span>συνδιαστελλομένου, κατὰ δὲ τὰς συστολὰς αὐτοῦ
<span class="lb" data-page="8.325" data-line="4" id="l8.325.4"></span>συνιζάνοντος εἰς αὐτὸν ὁμοίως τοῖς σπόγγοις οὓς ταῖς χερσὶν
<span class="lb" data-page="8.325" data-line="5" id="l8.325.5"></span>περιλαμβάνοντες θλίβομεν. οὕτως γοῦν φαίνεται προσπίπτων
<span class="lb" data-page="8.325" data-line="6" id="l8.325.6"></span>λοβὸς αὐτοῦ διὰ τοῦ τραύματος ἐν ταῖς μεγάλαις συντρήσεσιν.
<span class="lb" data-page="8.325" data-line="7" id="l8.325.7"></span>ἀλλὰ πρό γε τοῦ τρωθῆναι συστελλόμενος ὁ θώραξ σφοδρῶς
<span class="lb" data-page="8.325" data-line="8" id="l8.325.8"></span>ἐνθλίβει τὸ μεταξὺ περιεχόμενον αὐτοῦ τε καὶ τοῦ πνεύμονος
<span class="lb" data-page="8.325" data-line="9" id="l8.325.9"></span>ὑγρὸν εἰς τὰς τραχείας ἀρτηρίας αὐτοῦ. μὴ παρέργως
<span class="lb" data-page="8.325" data-line="10" id="l8.325.10"></span>δ’ ἀκούσῃς τοῦ, σφοδρῶς, προσκειμένου κατὰ τὸν λόγον·
<span class="lb" data-page="8.325" data-line="11" id="l8.325.11"></span>ἐὰν γὰρ μὴ πάνυ σφοδρῶς θλίψῃ τὸν πνεύμονα πανταχόθεν
<span class="lb" data-page="8.325" data-line="12" id="l8.325.12"></span>ὁ θώραξ, οὐ μεταληφθήσεται τὸ ὑγρὸν εἰς τὰ τῶν τραχειῶν
<span class="lb" data-page="8.325" data-line="13" id="l8.325.13"></span>ἀρτηριῶν στόματα, καὶ τούτου χάριν ὑπὸ τῆς φύσεως ἐδόθη
<span class="lb" data-page="8.325" data-line="14" id="l8.325.14"></span>τοῖς ζώοις εἰς τὴν τῆς θλίψεως ῥώμην ἡ καλουμένη βὴξ, σύμπτωμα
<span class="lb" data-page="8.325" data-line="15" id="l8.325.15"></span>φυσικὸν ὅμοιον πταρμῷ καὶ λυγγὶ καὶ ναυτίᾳ, περὶ ὧν
<span class="lb" data-page="8.325" data-line="16" id="l8.325.16"></span>αὐτάρκως ἐν τοῖς περὶ τῶν συμπτωμάτων αἰτίας εἴρηται· πρὸς
<span class="lb" data-page="8.325" data-line="17" id="l8.325.17"></span>δὲ <span class="milestone ed2page" data-n="7.488" data-unit="ed2page" id="ed2page.7.488"></span>τὴν γένεσιν τοῦ φυσικοῦ τούτου συμπτώματος ἰσχύος
<span class="lb" data-page="8.325" data-line="18" id="l8.325.18"></span>χρῄζοντες οἱ κάμνοντες ἀποθνήσκουσιν εἰκότως οὐκ ὀλιγάκις
<span class="pb" data-page="8.326" id="p8.326"></span>
<span class="lb" data-page="8.326" data-line="1" id="l8.326.1"></span>ἐν τοῖς ἰμπυϊκοῖς πάθεσιν, ὡς ἂν προκεκμηκυίας αὐτῶν τῆς
<span class="lb" data-page="8.326" data-line="2" id="l8.326.2"></span>δυνάμεως· ἡ γὰρ εὐτονωτάτη τε καὶ ταχίστη συστολὴ τοῦ
<span class="lb" data-page="8.326" data-line="3" id="l8.326.3"></span>θώρακος ἐργάζεται βῆχα· οὐ δύναται δ’ εὐτόνως οὔτε ταχέως
<span class="lb" data-page="8.326" data-line="4" id="l8.326.4"></span>ἐνεργεῖν ἡ ἀσθενὴς δύναμις. περὶ μὲν οὖν τῆς ἐκ τῶν
<span class="lb" data-page="8.326" data-line="5" id="l8.326.5"></span>κενῶν τοῦ θώρακος ἀναπτύσεως ἀρκεῖ καὶ ταῦτα· πάλιν δ’
<span class="lb" data-page="8.326" data-line="6" id="l8.326.6"></span>ἐπὶ τὸν ἐξ ἀρχῆς προκείμενον λόγον ἐπανέλθωμεν. αἱ κατὰ
<span class="lb" data-page="8.326" data-line="7" id="l8.326.7"></span>τὸν ὑπεζωκότα τὰς πλευρὰς ὑμένα καὶ τοὺς τούτῳ συνεχεῖς
<span class="lb" data-page="8.326" data-line="8" id="l8.326.8"></span>μῦς φλεγμοναὶ νόσον ἐργάζονται τὴν καλουμένην πλευρῖτιν,
<span class="lb" data-page="8.326" data-line="9" id="l8.326.9"></span>ἥ τις ἀχώριστα μὲν ἔχει συμπτώματα, πυρετὸν ὀξὺν, ὀδύνην
<span class="lb" data-page="8.326" data-line="10" id="l8.326.10"></span>ὡς διατεινομένων τῶν τόπων ἢ νυττομένων, πνεῦμα πυκνὸν
<span class="lb" data-page="8.326" data-line="11" id="l8.326.11"></span>καὶ μικρὸν, σφυγμὸν μικρὸν σκληρὰν τὴν ἀρτηρίαν ἐμφαίνοντα
<span class="lb" data-page="8.326" data-line="12" id="l8.326.12"></span>σύν τινι τάσει, βῆχα κατὰ τὸ πλεῖστον μὲν ἅμα τοῖς
<span class="lb" data-page="8.326" data-line="13" id="l8.326.13"></span>κεχρωσμένοις πτύσμασιν, ὀλιγάκις δὲ καὶ χωρὶς τούτων, ἃς
<span class="lb" data-page="8.326" data-line="14" id="l8.326.14"></span>ἀπτύστους καὶ ἀπέπτους ὀνομάζουσι πλευρίτιδας, ἤτοι διὰ
<span class="lb" data-page="8.326" data-line="15" id="l8.326.15"></span>ταχέων ἀναιρούσας, ἢ χρόνῳ πλείονι λυομένας· ἀλλὰ καὶ τὴν
<span class="lb" data-page="8.326" data-line="16" id="l8.326.16"></span>ὀδύνην ὡς τὸ πολὺ μέχρι κλειδὸς ἢ ὑποχονδρίου διήκουσαν
<span class="lb" data-page="8.326" data-line="17" id="l8.326.17"></span>ἔχουσιν. ἕτεραι δ’ εἰσὶν ὀδύναι πλευρῶν ἅμα πυρετοῖς, ἐφ’
<span class="lb" data-page="8.326" data-line="18" id="l8.326.18"></span>ὧν ἐξ ἀνάγκης μὲν γίνεται πυκνὸν καὶ μικρὸν τὸ πνεῦμα, ﻿
<span class="pb" data-page="8.327" id="p8.327"></span>
<span class="lb" data-page="8.327" data-line="1" id="l8.327.1"></span>πτύεται δ’ οὐδὲν, ὡς ἐοικέναι κατὰ τοῦτο ταῖς ἀπτύστοις
<span class="lb" data-page="8.327" data-line="2" id="l8.327.2"></span>πλευρίτισιν· ἀλλὰ καὶ διορίζονται ῥᾳδίως αὐτῶν τῷ τε μηδ’
<span class="lb" data-page="8.327" data-line="3" id="l8.327.3"></span>ὅλως βήττειν, ὡς ἐπὶ τῶν ἀπτύστων ξηρᾶς τῆς βηχὸς γινομένης,
<span class="lb" data-page="8.327" data-line="4" id="l8.327.4"></span>καὶ τῷ μήτε τάσιν ἴσχειν τὸν σφυγμὸν μήθ’ ὅλως
<span class="lb" data-page="8.327" data-line="5" id="l8.327.5"></span>σκληρότητα, καὶ πρὸς τούτοις ἔτι τὸν πυρετὸν οὐχ ὁμοίως
<span class="lb" data-page="8.327" data-line="6" id="l8.327.6"></span>ὀξὺν εἶναι· καὶ ἡ δύσπνοια δ’ αὐτοῖς ἧττον ἐνοχλεῖ, τινὲς δὲ
<span class="lb" data-page="8.327" data-line="7" id="l8.327.7"></span>καὶ θλιβόντων ἡμῶν τὸν φλεγμαίνοντα τόπον ἔξωθεν ἀλγοῦσι.
<span class="lb" data-page="8.327" data-line="8" id="l8.327.8"></span>ἐπὶ τούτων ἡ μὲν ἀνακάθαρσις οὐ γίνεται διὰ τῶν
<span class="lb" data-page="8.327" data-line="9" id="l8.327.9"></span>πτυσμάτων, ὅτι μηδὲ τὴν ἀρχὴν εἰς τὰ κενὰ τοῦ θώρακος
<span class="lb" data-page="8.327" data-line="10" id="l8.327.10"></span>ἀφικνεῖταί τι τοῦ τὴν φλεγμονὴν ἐργασαμένου· πεπτομένης
<span class="lb" data-page="8.327" data-line="11" id="l8.327.11"></span>δ’ αὐτῆς, ἐὰν μὴ φθάσῃ διαφορηθῆναι τὸ γενόμενον πῦον,
<span class="lb" data-page="8.327" data-line="12" id="l8.327.12"></span>ἀποκορυφοῦται πρὸς τὸ δέρμα καὶ τέμνεται.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg057.1st1K-grc1:5.4">
<span class="pb page1" data-page="8.327" id="p8.327"></span>
<span class="milestone ed1page page1" data-n="3.300" data-unit="ed1page" id="ed1page.3.300"></span>
<span class="milestone ed2page page1" data-n="7.488" data-unit="ed2page" id="ed2page.7.488"></span>
            <p>
<span class="lb" data-page="8.327" data-line="13" id="l8.327.13"></span>Τὸν δὲ κάτω τοῦ θώρακος ὅρον οἱ μὲν
<span class="lb" data-page="8.327" data-line="14" id="l8.327.14"></span>παλαιοὶ πάντες ὠνόμαζον φρένας, εἴθ’ ἁπλῶς ἐπελθὸν αὐτοῖς,
<span class="lb" data-page="8.327" data-line="15" id="l8.327.15"></span>εἴθ’, ὥς τινες οἴονται, διότι φλεγμαίνοντος αὐτοῦ βλάπτονται
<span class="lb" data-page="8.327" data-line="16" id="l8.327.16"></span>τὴν φρόνησιν οἱ κάμνοντες· ἀπὸ Πλάτωνος δ’ ἤρξατο
<span class="lb" data-page="8.327" data-line="17" id="l8.327.17"></span>καλεῖσθαι διάφραγμα, προσαγορεύσαντος μὲν αὐτοῦ φρένας
<span class="lb" data-page="8.327" data-line="18" id="l8.327.18"></span>ὁμοίως τοῖς ἄλλοις παλαιοῖς, ἡγουμένου δὲ τὴν τοῦ
<span class="pb" data-page="8.328" id="p8.328"></span>
<span class="lb" data-page="8.328" data-line="1" id="l8.328.1"></span>διαφράγματος ἐν τοῖς ζώοις χρείαν ἔχειν, ἐπειδὴ τὸ θυμοειδὲς
<span class="lb" data-page="8.328" data-line="2" id="l8.328.2"></span>τῆς ψυχῆς ἐν καρδίᾳ περιεχόμενον ἀπὸ τοῦ καθ’ ἧπαρ ἐπιθυμητικοῦ
<span class="lb" data-page="8.328" data-line="3" id="l8.328.3"></span>διαφράττοι. τοὐντεῦθεν δὲ ἔθος ἔσχον οἱ ἰατροὶ
<span class="lb" data-page="8.328" data-line="4" id="l8.328.4"></span>προσαγορεύειν αὐτὸ διάφραγμα, τῆς ἀρχαίας ἀμελήσαντες
<span class="lb" data-page="8.328" data-line="5" id="l8.328.5"></span>προσηγορίας, ὅπερ ἐποίησαν ἀμέλει κᾀπὶ τοῦ νωτιαίου· καὶ
<span class="lb" data-page="8.328" data-line="6" id="l8.328.6"></span>γὰρ καὶ τούτῳ τῆς οἰκείας οὐσίας ὄνομα μυελός ἐστιν, ὥσπερ
<span class="lb" data-page="8.328" data-line="7" id="l8.328.7"></span>τοῦ νῦν προκειμένου κατὰ τὸν λόγον ὀργάνου φρένες· ἐκείνῳ
<span class="lb" data-page="8.328" data-line="8" id="l8.328.8"></span>τε οὖν προσετέθη διορισμοῦ χάριν ὁ νωτιαῖος, ὥσπερ καὶ
<span class="lb" data-page="8.328" data-line="9" id="l8.328.9"></span>διαυχένιος, καὶ ῥαχίτης, καὶ ψωΐτης, εἶτα μετὰ ταῦτα σχεδὸν
<span class="lb" data-page="8.328" data-line="10" id="l8.328.10"></span>ἅπαντες εἴθισαν ὀνομάζειν ἁπλῶς νωτιαῖον· ἐνταῦθά τε
<span class="lb" data-page="8.328" data-line="11" id="l8.328.11"></span>πάλιν ἐάσαντες τὸ τῶν φρενῶν ὄνομα, διάφραγμα καλοῦσιν.
<span class="lb" data-page="8.328" data-line="12" id="l8.328.12"></span>Ἀριστοτέλης δὲ <span class="milestone ed2page" data-n="7.489" data-unit="ed2page" id="ed2page.7.489"></span>ὠνόμαζεν ὑπόζωμα τὸ μόριον τοῦτο
<span class="lb" data-page="8.328" data-line="13" id="l8.328.13"></span>τοῦ ζώου, μὴ γινώσκων μηδ’ αὐτὸς ἐνέργειαν εἶναι μεγάλην
<span class="lb" data-page="8.328" data-line="14" id="l8.328.14"></span>αὐτοῦ, χρησιμωτάτην τοῖς ζώοις· ἔστι γὰρ ἀναπνοῆς ὄργανον·
<span class="lb" data-page="8.328" data-line="15" id="l8.328.15"></span>εἰκότως οὖν ἐμποδίζει ταύτην παθὸν, ὡς κᾀν τῷ περὶ
<span class="lb" data-page="8.328" data-line="16" id="l8.328.16"></span>δυσπνοίας λόγῳ πρόσθεν εἴρηται, τοῖς κατὰ συμπάθειαν ἐπὶ
<span class="lb" data-page="8.328" data-line="17" id="l8.328.17"></span>τῷ νωτιαίῳ καὶ τοῖς ἀπ’ αὐτοῦ νεύροις γινομένοις ἐν αὐτῷ
<span class="lb" data-page="8.328" data-line="18" id="l8.328.18"></span>παθήμασι συναποδοθέντων καὶ τῶν ἰδίων αὐτοῦ. νυνὶ δὲ
<span class="pb" data-page="8.329" id="p8.329"></span>
<span class="lb" data-page="8.329" data-line="1" id="l8.329.1"></span>καὶ τῶν ἄλλων αὐτοῦ παθημάτων, ὅσα κατὰ συμπάθειαν
<span class="lb" data-page="8.329" data-line="2" id="l8.329.2"></span>τῆς ἄνωθεν ἀρχῆς ἐπιφέρει, μνημονεύσωμεν. πρὶν μὲν οὖν
<span class="lb" data-page="8.329" data-line="3" id="l8.329.3"></span>παραφρονεῖν, πυκνὸν καὶ μικρὸν ἐργάζεται τὸ πνεῦμα· παραφρονούντων
<span class="lb" data-page="8.329" data-line="4" id="l8.329.4"></span>δ’ ἤδη, ποικίλως ἀνώμαλον, ὡς ἐν τοῖς περὶ
<span class="lb" data-page="8.329" data-line="5" id="l8.329.5"></span>δυσπνοίας ἐδείχθη. παραφροσύναι μὲν οὖν γίγνονται κᾀπὶ
<span class="lb" data-page="8.329" data-line="6" id="l8.329.6"></span>τῷ τῆς γαστρὸς στόματι κακοπραγοῦντι καὶ διακαέσι πυρετοῖς
<span class="lb" data-page="8.329" data-line="7" id="l8.329.7"></span>καὶ πλευρίτισιν καὶ περιπνευμονίαις· ἀλλ’ αἱ διὰ τὰς
<span class="lb" data-page="8.329" data-line="8" id="l8.329.8"></span>φρένας ἐγγὺς τῶν φρενιτικῶν εἰσιν· ἐπὶ μὲν γὰρ τοῖς ἄλλοις
<span class="lb" data-page="8.329" data-line="9" id="l8.329.9"></span>μορίοις πάσχουσι καὶ τοῖς διακαέσι πυρετοῖς ἐν ταῖς παρακμαῖς
<span class="lb" data-page="8.329" data-line="10" id="l8.329.10"></span>αὐτῶν ἡ παραφροσύνη καθίσταται· ταῖς φρενίτισι δ’
<span class="lb" data-page="8.329" data-line="11" id="l8.329.11"></span>ἴδιον ἐξαίρετον ὑπάρχει τὸ μηδ’ ἐν ταῖς παρακμαῖς τῶν πυρετῶν
<span class="lb" data-page="8.329" data-line="12" id="l8.329.12"></span>παύεσθαι τὴν παραφροσύνην· οὐ γὰρ ἐπὶ συμπαθείᾳ
<span class="lb" data-page="8.329" data-line="13" id="l8.329.13"></span>κατ’ ἐκείνην τὴν νόσον ὁ ἐγκέφαλος πάσχει, ἀλλὰ κατ’ ἰδιοπάθειάν
<span class="lb" data-page="8.329" data-line="14" id="l8.329.14"></span>τε καὶ πρωτοπάθειαν κάμνει, καὶ διὰ τοῦτο κατὰ βραχύ
<span class="lb" data-page="8.329" data-line="15" id="l8.329.15"></span>τε συνίσταται τοῦτο τὸ πάθος καὶ οὐκ ἐξαίφνης παρακόπτουσιν
<span class="lb" data-page="8.329" data-line="16" id="l8.329.16"></span>ἢ ἀθρόως, ὡς ἐπὶ τοῖς ἄλλοις μορίοις,<span class="milestone ed1page" data-n="3.301" data-unit="ed1page" id="ed1page.3.301"></span> ὅσα
<span class="lb" data-page="8.329" data-line="17" id="l8.329.17"></span>προεῖπον ἀρτίως· οὐκ ὀλίγα τε συμπτώματα προηγεῖται τῆς
<span class="lb" data-page="8.329" data-line="18" id="l8.329.18"></span>κατασκευῆς αὐτοῦ, καὶ καλεῖταί γε πάντα ταῦτα φρενιτικὰ
<span class="lb" data-page="8.329" data-line="19" id="l8.329.19"></span>σημεῖα, καὶ γεγράφασιν αὐτὰ πάντες οἱ πρὸ ἐμοῦ.
<span class="pb" data-page="8.330" id="p8.330"></span>
<span class="lb" data-page="8.330" data-line="1" id="l8.330.1"></span>τοῦτο μὲν γὰρ ἀγρυπνίας ἢ καί τινας ὕπνους θορυβώδεις ἐπὶ
<span class="lb" data-page="8.330" data-line="2" id="l8.330.2"></span>φαντάσμασιν ἐναργέσιν, ὡς καὶ κράξαι ποτὲ καὶ ἀναπηδῆσαι,
<span class="lb" data-page="8.330" data-line="3" id="l8.330.3"></span>προηγουμένους ἔστιν ἰδεῖν, τοῦτο δ’ ἀλόγους ἐπιλησμοσύνας,
<span class="lb" data-page="8.330" data-line="4" id="l8.330.4"></span>ὡς αἰτήσαντας ἀμίδα τοὺς κάμνοντας οὐκέτ’ οὐρεῖν,
<span class="lb" data-page="8.330" data-line="5" id="l8.330.5"></span>ἢ οὐρήσαντας ἐπιλαθέσθαι προδοῦναι τὸ σκεῦος, ἢ θορυβωδέστερον
<span class="lb" data-page="8.330" data-line="6" id="l8.330.6"></span>ἢ ὅλως θρασύτερον ἀποκρίνασθαι, καὶ μάλισθ’ ὅταν
<span class="lb" data-page="8.330" data-line="7" id="l8.330.7"></span>ἔμπροσθεν ᾖ κόσμιος. ἀλλὰ καὶ βραχυπόται πάντες εἰσὶν
<span class="lb" data-page="8.330" data-line="8" id="l8.330.8"></span>οὗτοι, καὶ μέγα καὶ ἀραιὸν ἀναπνέουσι, καὶ τοὺς σφυγμοὺς
<span class="lb" data-page="8.330" data-line="9" id="l8.330.9"></span>μικροτέρους τε καὶ νευρωδεστέρους ἔχουσι, καί ποτε καὶ τὰ
<span class="lb" data-page="8.330" data-line="10" id="l8.330.10"></span>κατ’ ἰνίον ὀδυνῶνται. πλησίον δὲ ἤδη τοῦ φρενιτίζειν ὄντες
<span class="lb" data-page="8.330" data-line="11" id="l8.330.11"></span>αὐχμηροὺς ἱκανῶς ἴσχουσι τοὺς ὀφθαλμοὺς, ἤ τι κατὰ τὸν
<span class="lb" data-page="8.330" data-line="12" id="l8.330.12"></span>ἕτερον αὐτῶν δάκρυον ἐκχεόμενον δριμὺ, καὶ μετὰ ταῦτα καὶ
<span class="lb" data-page="8.330" data-line="13" id="l8.330.13"></span>λήμας καὶ φλέβας τὰς ἐν αὐτοῖς μεστὰς αἵματος, ἐκ ῥινῶν
<span class="lb" data-page="8.330" data-line="14" id="l8.330.14"></span>τε στάξεις αἵματος, ἡνίκ’ ἤδη μηδὲ τὰς ἀποκρίσεις ἔμφρονας
<span class="lb" data-page="8.330" data-line="15" id="l8.330.15"></span>ἀκριβῶς ποιοῦνται, κροκυδίζουσί τε καὶ καρφολογοῦσι, καὶ
<span class="lb" data-page="8.330" data-line="16" id="l8.330.16"></span>πυρετὸν ἴσχουσιν αὐχμωδέστερον οὐ μεγάλας ἐφ’ ἑκάτερα μεταβολὰς
<span class="lb" data-page="8.330" data-line="17" id="l8.330.17"></span>ποιούμενον, ὥσπερ ἄλλοι τινὲς, ἀκμὰς μὲν σφοδροτάτας
<span class="pb" data-page="8.331" id="p8.331"></span>
<span class="lb" data-page="8.331" data-line="1" id="l8.331.1"></span>ἴσχοντες, ἐπιεικεῖς δὲ τὰς παρακμάς. τί δεῖ λέγειν περὶ
<span class="lb" data-page="8.331" data-line="2" id="l8.331.2"></span>γλώττης ἱκανῶς τραχείας, ἢ τοῦ παρακούειν ἐνίοτε, καί ποτε
<span class="lb" data-page="8.331" data-line="3" id="l8.331.3"></span>καὶ κατακεῖσθαι σκυθρωποὺς ἀποκρινομένους μόγις, ἢ μέρους
<span class="lb" data-page="8.331" data-line="4" id="l8.331.4"></span>τινὸς ὀδυνηρὰν ἔχοντος διάθεσιν οὐδ’ ὅλως αἰσθάνεσθαι,
<span class="lb" data-page="8.331" data-line="5" id="l8.331.5"></span>κᾂν σφοδρότερόν τις αὐτοῦ θίγῃ; κατὰ βραχὺ γὰρ οὕτως ἐπ’
<span class="lb" data-page="8.331" data-line="6" id="l8.331.6"></span>ἐγκεφάλῳ πάσχοντι φρενιτίζουσιν, ἐπ’ ἄλλῳ δ’ οὐδενὶ μορίῳ
<span class="lb" data-page="8.331" data-line="7" id="l8.331.7"></span>τὸ διηνεκές ἐστι τῆς παραφροσύνης, ὅτι μὴ διαφράγματι
<span class="lb" data-page="8.331" data-line="8" id="l8.331.8"></span>μόνῳ· πλησίον γάρ πως ἥκει τοῦ διηνεκοῦς, ὡς δι’ αὐτὸ
<span class="lb" data-page="8.331" data-line="9" id="l8.331.9"></span>τοῦτο δοξασθῆναι τοῖς παλαιοῖς, ἐπὶ τῷ μορίῳ τούτῳ φλεγμαίνοντι
<span class="lb" data-page="8.331" data-line="10" id="l8.331.10"></span>γίγνεσθαι φρενιτικοὺς, ὀνομάσαι τε φρένας αὐτὸ διὰ
<span class="lb" data-page="8.331" data-line="11" id="l8.331.11"></span>τὴν αὐτὴν ὑπόνοιαν, ὡς καὶ τῷ φρονοῦντι μορίῳ συμβαλλόμενόν
<span class="lb" data-page="8.331" data-line="12" id="l8.331.12"></span>τι. διορίζεται δ’ ἡ ἀπὸ τούτου παραφροσύνη τῆς φρενιτικῆς
<span class="lb" data-page="8.331" data-line="13" id="l8.331.13"></span>τοῖς τε κατὰ τοὺς ὀφθαλμοὺς <span class="milestone ed2page" data-n="7.490" data-unit="ed2page" id="ed2page.7.490"></span>συμπτώμασι
<span class="lb" data-page="8.331" data-line="14" id="l8.331.14"></span>καὶ ταῖς ἐκ τῶν ῥινῶν αἵματος στάξεσιν, καὶ τῷ τῆς ἀναπνοῆς
<span class="lb" data-page="8.331" data-line="15" id="l8.331.15"></span>εἴδει· μέγα μὲν γὰρ καὶ διὰ πολλοῦ χρόνου τὸ πνεῦμα
<span class="lb" data-page="8.331" data-line="16" id="l8.331.16"></span>τοῖς ἐπ’ ἐγκεφάλῳ φρενιτικοῖς ἐφεξῆς ἐστιν ἀεί· τοῖς δ’ ἐπὶ
<span class="lb" data-page="8.331" data-line="17" id="l8.331.17"></span>ταῖς φρεσὶν ἀνώμαλον, ὡς καὶ μικρόν ποτε γενέσθαι, καὶ
<span class="lb" data-page="8.331" data-line="18" id="l8.331.18"></span>πυκνὸν, αὖθίς τέ ποτε μέγα καὶ στεναγματῶδες. ἀρχομένης ﻿
<span class="pb" data-page="8.332" id="p8.332"></span>
<span class="lb" data-page="8.332" data-line="1" id="l8.332.1"></span>μέντοι τῆς κατὰ τὸ διάφραγμα φλεγμονῆς, πρὶν παραφρονῆσαι,
<span class="lb" data-page="8.332" data-line="2" id="l8.332.2"></span>μικρὸν καὶ πυκνὸν ἀναπνέουσιν, ἔμπαλιν τοῖς ἐπ’ ἐγκεφάλῳ,
<span class="lb" data-page="8.332" data-line="3" id="l8.332.3"></span>προηγεῖται γὰρ ἐκείνοις μέγα καὶ ἀραιὸν πνεῦμα· καὶ
<span class="lb" data-page="8.332" data-line="4" id="l8.332.4"></span>συνελόντι φάναι, τῶν εἰρημένων ἀρτίως προηγεῖσθαι φρενίτιδος
<span class="lb" data-page="8.332" data-line="5" id="l8.332.5"></span>ἤτοι γ’ οὐδὲν ἢ μικρὰ συμβαίνει τοῖς ἀρχομένοις φλεγμαίνειν
<span class="lb" data-page="8.332" data-line="6" id="l8.332.6"></span>τὸ διάφραγμα· καθάπερ γε πάλιν ἀνασπᾶσθαι μὲν
<span class="lb" data-page="8.332" data-line="7" id="l8.332.7"></span>ὑποχόνδριον ἴδιον αὐτῶν τῶν φρενῶν πασχουσῶν εὐθὺς ἐξ
<span class="lb" data-page="8.332" data-line="8" id="l8.332.8"></span>ἀρχῆς, ἐπ’ ἐγκεφάλου δὲ ἕν τι τῶν ὕστερον ἐπιγενομένων,
<span class="lb" data-page="8.332" data-line="9" id="l8.332.9"></span>ἤδη κατασκευαζομένου τοῦ πάθους καὶ οὐκ ἀρχομένου·
<span class="lb" data-page="8.332" data-line="10" id="l8.332.10"></span>καὶ ἡ θερμασία δὲ πλείων ἐστὶ κατά τε τὴν κεφαλὴν καὶ
<span class="lb" data-page="8.332" data-line="11" id="l8.332.11"></span>τὸ πρόσωπον ἐπὶ τῶν ἐν αὐτῇ τῇ κεφαλῇ τὴν κατασκευὴν
<span class="lb" data-page="8.332" data-line="12" id="l8.332.12"></span>ἐχόντων τῆς παραφροσύνης. τὰ δ’ ἄλλα τοῦ διαφράγματος
<span class="lb" data-page="8.332" data-line="13" id="l8.332.13"></span>πάθη, τά τε κατὰ πρωτοπάθειαν αὐτοῦ γιγνόμενα
<span class="lb" data-page="8.332" data-line="14" id="l8.332.14"></span>καὶ τὰ κατὰ συμπάθειαν, τὰ μὲν οὐκ ἔστι τῆς προκειμένης
<span class="lb" data-page="8.332" data-line="15" id="l8.332.15"></span>πραγματείας, ὅσα προδήλως πάσχει κατά τε τἄλλα συμπτώματα
<span class="lb" data-page="8.332" data-line="16" id="l8.332.16"></span>καὶ τὰς ἐν αὐτῷ γιγνομένας ἀποστάσεις, τὰ
<span class="lb" data-page="8.332" data-line="17" id="l8.332.17"></span>δὲ ἐν τῷ πρόσθεν εἴρηται λόγῳ.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg057.1st1K-grc1:5.5">
<span class="pb page1" data-page="8.332" id="p8.332"></span>
<span class="milestone ed1page page1" data-n="3.301" data-unit="ed1page" id="ed1page.3.301"></span>
<span class="milestone ed2page page1" data-n="7.490" data-unit="ed2page" id="ed2page.7.490"></span>
            <p>
<span class="lb" data-page="8.332" data-line="18" id="l8.332.18"></span>Τὸ μεταξὺ τῆς τε φάρυγγος καὶ τοῦ στόματος
<span class="lb" data-page="8.332" data-line="19" id="l8.332.19"></span>τῆς κοιλίας, ὅπερ οἰσοφάγον ὠνόμαζον οἱ παλαιοὶ,
<span class="pb" data-page="8.333" id="p8.333"></span>
<span class="lb" data-page="8.333" data-line="1" id="l8.333.1"></span>στόμαχον εἰώθασιν οἱ μετ’ Ἀριστοτέλη προσαγορεύειν, αὐτοῦ
<span class="lb" data-page="8.333" data-line="2" id="l8.333.2"></span>τοῦ Ἀριστοτέλους οὐκ ἀεὶ τῷ παλαιῷ καλοῦντος ὀνόματι τὸ
<span class="lb" data-page="8.333" data-line="3" id="l8.333.3"></span>μόριον τοῦτο τοῦ ζώου. χρεία δ’ αὐτοῦ διττή· μία μὲν ὡς
<span class="lb" data-page="8.333" data-line="4" id="l8.333.4"></span>ὁδοῦ τῶν καταπινομένων καὶ τῶν ἐμουμένων, ἑτέρα δὲ, καθ’
<span class="lb" data-page="8.333" data-line="5" id="l8.333.5"></span>ἣν ἐνεργεῖ τι πρὸς ἀμφοτέρας τὰς ὁδοὺς, τῶν τ’ ἐκ τοῦ στόματος
<span class="lb" data-page="8.333" data-line="6" id="l8.333.6"></span>εἰς τὴν γαστέρα καταφερομένων καὶ τῶν ἐξ ἐκείνης
<span class="lb" data-page="8.333" data-line="7" id="l8.333.7"></span>ἀναφερομένων εἰς τὸ στόμα· δύο γὰρ ἔχων ἑαυτοῦ μόρια,
<span class="lb" data-page="8.333" data-line="8" id="l8.333.8"></span>τοὺς ὀνομαζομένους ὑπὸ τῶν ἀνατομικῶν χιτῶνας, ἕλκει μὲν
<span class="lb" data-page="8.333" data-line="9" id="l8.333.9"></span>θατέρῳ τά τε ποτὰ καὶ τὴν τροφὴν εἰς τὴν κοιλίαν, ἐκπέμπει
<span class="lb" data-page="8.333" data-line="10" id="l8.333.10"></span>δὲ θατέρῳ κατὰ τοὺς ἐμέτους. εἰκότως οὖν ἐστι δύο
<span class="lb" data-page="8.333" data-line="11" id="l8.333.11"></span>γένη τῶν παθῶν αὐτοῦ, τὸ μὲν ἕτερον ὡς ὁδοῦ τῶν καταπινομένων,
<span class="lb" data-page="8.333" data-line="12" id="l8.333.12"></span>τὸ δ’ ἕτερον ὡς ὀργάνου τῶν ἐμουμένων τε καὶ
<span class="lb" data-page="8.333" data-line="13" id="l8.333.13"></span>καταπινομένων. ὅτι δ’ αὐτῶν τούτων τῶν δύο χρειῶν ἡ
<span class="lb" data-page="8.333" data-line="14" id="l8.333.14"></span>ἑτέρα μὲν ἀναγκαία διαπαντός ἐστιν, ἡ δὲ ἑτέρα κατά τινας
<span class="lb" data-page="8.333" data-line="15" id="l8.333.15"></span>καιροὺς, εὔδηλον παντί. τὸ μὲν οὖν ὡς ὁδοῦ σιτίων γένος
<span class="lb" data-page="8.333" data-line="16" id="l8.333.16"></span>ἐν αὐτῷ τῶν συμπτωμάτων ἐστὶ, ὅταν ὑπό τινος τῶν παρὰ
<span class="lb" data-page="8.333" data-line="17" id="l8.333.17"></span>φύσιν ὄγκων στενοχωρία τοῦ κατ’ αὐτὸν γένηται πόρου· τὸ
<span class="lb" data-page="8.333" data-line="18" id="l8.333.18"></span>δ’ ἕτερον, ὅτ’ ἂν αὐτὸς ἀδυνατῇ τὰς ἰδίας ἐνεργείας ἐπιτελεῖν.
<span class="pb" data-page="8.334" id="p8.334"></span>
<span class="lb" data-page="8.334" data-line="1" id="l8.334.1"></span>εἴρηται μὲν οὖν καὶ πρόσθεν, ἡνίκα περὶ κυνάγχης ὁ λόγος
<span class="lb" data-page="8.334" data-line="2" id="l8.334.2"></span>ἐγένετο τῆς ἑπομένης τῇ μεταστάσει τῶν ἐν τῷ τραχήλῳ σπονδύλων,
<span class="lb" data-page="8.334" data-line="3" id="l8.334.3"></span>ὡς ἐπίκτητος αὐτῷ στενοχωρία συμπίπτει ὑπ’ αὐτῶν
<span class="lb" data-page="8.334" data-line="4" id="l8.334.4"></span>θλιβομένῳ· καὶ νῦν δ’ ἀναμνησθῶμεν καὶ αὐτὸ τοῦτο, συναναμεμνήσθωσαν
<span class="lb" data-page="8.334" data-line="5" id="l8.334.5"></span>δὲ καὶ οἱ τῶν ὑποβεβλημένων αὐτῷ μυῶν
<span class="lb" data-page="8.334" data-line="6" id="l8.334.6"></span>ὄγκοι, καθ’ ὁντιναοῦν τρόπον γιγνόμενοι, δεδήλωνται γὰρ
<span class="lb" data-page="8.334" data-line="7" id="l8.334.7"></span>ἅπαντες ἐν τῷ περὶ τῶν παρὰ φύσιν ὄγκων. ἐφ’ ἁπάντων δὲ
<span class="lb" data-page="8.334" data-line="8" id="l8.334.8"></span>τούτων κοινὸν ἡ ἐν τῷ καταπίνειν στενοχωρία, τοσαύτη γιγνομένη
<span class="lb" data-page="8.334" data-line="9" id="l8.334.9"></span>πολλάκις, ὡς ἀναπέμπεσθαι τὸ ποτὸν εἰς τὰς ῥῖνας.
<span class="lb" data-page="8.334" data-line="10" id="l8.334.10"></span>ὅταν μέντοι φλεγμήνας αὐτὸς οἴκοθεν σχῇ τὴν στενοχωρίαν,
<span class="lb" data-page="8.334" data-line="11" id="l8.334.11"></span>οὐκ ἐκ τῶν γειτνιώντων ἐπίκτητον, <span class="milestone ed2page" data-n="7.491" data-unit="ed2page" id="ed2page.7.491"></span>ὀδύνη σφοδρὰ γίγνεται
<span class="lb" data-page="8.334" data-line="12" id="l8.334.12"></span>καταπινόντων, ἅμα τῇ δυσχερείᾳ τῆς διεξόδου, καὶ
<span class="lb" data-page="8.334" data-line="13" id="l8.334.13"></span>μάλιστα ὅταν ὁ κάμνων ὕπτιος κατακείμενος ἐπιχειρῇ καταπίνειν·
<span class="lb" data-page="8.334" data-line="14" id="l8.334.14"></span>διὸ καὶ μετασχηματίζεσθαι προθυμοῦνται καὶ ἀνακαθίζειν,
<span class="lb" data-page="8.334" data-line="15" id="l8.334.15"></span>αὐτῷ τῷ συμβαίνοντι διδασκόμενοι, ῥᾷον ἐν τούτῳ
<span class="lb" data-page="8.334" data-line="16" id="l8.334.16"></span>τῷ σχήματι καταπίνοντες, ὡς ἂν οὐ μικρὰ συντελούσης τῆς
<span class="lb" data-page="8.334" data-line="17" id="l8.334.17"></span>εἰς τὸ κάταντες φορᾶς τῶν σιτίων, καὶ δυναμένης γε πολλάκις
<span class="lb" data-page="8.334" data-line="18" id="l8.334.18"></span>καὶ μόνης γίγνεσθαι, μετὰ τὴν ἐκ τοῦ στόματος ἔκθλιψιν
<span class="pb" data-page="8.335" id="p8.335"></span>
<span class="lb" data-page="8.335" data-line="1" id="l8.335.1"></span>εἰς τὴν ἀρχὴν τοῦ στομάχου· κατὰ δὲ τὴν ὑπτίαν κατάκλισιν
<span class="lb" data-page="8.335" data-line="2" id="l8.335.2"></span>οὐδεμία βοήθεια πρὸς τῆς κατάντους γίνεται φορᾶς, ἀλλ’ ὑπὸ
<span class="lb" data-page="8.335" data-line="3" id="l8.335.3"></span>μόνης τῆς κατὰ τὸν στόμαχον ἐνεργείας ἐπιτελεῖται τὸ τῆς καταπόσεως
<span class="lb" data-page="8.335" data-line="4" id="l8.335.4"></span>ἔργον· ἅπαντα δ’ ἴστε τὰ φλεγμαίνοντα μόρια
<span class="lb" data-page="8.335" data-line="5" id="l8.335.5"></span>κατὰ μὲν τὰς ἐνεργείας ὀδυνώμενα, παρηγορούμενα δ’ ἐν ταῖς
<span class="lb" data-page="8.335" data-line="6" id="l8.335.6"></span>ἡσυχίαις. αἰσθητικοῦ δ’ ὄντος τοῦ στομάχου, συγχρῆσθαι
<span class="lb" data-page="8.335" data-line="7" id="l8.335.7"></span>πάρεστι καὶ τούτῳ τῷ πλεονεκτήματι τοῦ μορίου πρὸς τὴν
<span class="lb" data-page="8.335" data-line="8" id="l8.335.8"></span>διάγνωσιν τῶν ἐν αὐτῷ παθῶν, ἐκ τῆς τοῦ κάμνοντος ἀνακρίσεως,
<span class="lb" data-page="8.335" data-line="9" id="l8.335.9"></span>ὅταν γε μὴ παντάπασιν ἠλίθιος ὑπάρχων ἀδυνατῇ
<span class="lb" data-page="8.335" data-line="10" id="l8.335.10"></span>σαφῶς ἑρμηνεύειν ἃ πάσχει· ὡς ἐάν γε δυνατὸς ἑρμηνεύειν
<span class="lb" data-page="8.335" data-line="11" id="l8.335.11"></span>ᾖ, μέγιστον πλεονέκτημα πρὸς τὴν διάγνωσιν αὐτοῦ
<span class="lb" data-page="8.335" data-line="12" id="l8.335.12"></span>τῶν παθῶν ἐστιν ἡ γιγνομένη κατὰ τὸν στόμαχον αἴσθησις.
<span class="lb" data-page="8.335" data-line="13" id="l8.335.13"></span>ἐνίοτε μὲν γὰρ ἀτονίας αἰσθάνεσθαί φασιν, ἐν πολλῷ
<span class="lb" data-page="8.335" data-line="14" id="l8.335.14"></span>χρόνῳ μόγις διεξερχομένων τοῦ στομάχου τῶν δι’ αὐτοῦ
<span class="lb" data-page="8.335" data-line="15" id="l8.335.15"></span>φερομένων· ἐνίοτε δὲ κατὰ μὲν τὴν πρώτην ὁρμὴν
<span class="lb" data-page="8.335" data-line="16" id="l8.335.16"></span>ἑτοίμως κατιόντων, ἰσχομένων δ’ αὖθις, ὡς ἐσφηνῶσθαι
<span class="lb" data-page="8.335" data-line="17" id="l8.335.17"></span>δοκεῖν, εἶτα τὸ ὑπόλοιπον τῆς φορᾶς ἀλύπως τε καὶ
<span class="lb" data-page="8.335" data-line="18" id="l8.335.18"></span>ῥᾷστα διεξερχομένων. ὁ μὲν οὖν πρότερος τρόπος ἀτονίαν
<span class="pb" data-page="8.336" id="p8.336"></span>
<span class="lb" data-page="8.336" data-line="1" id="l8.336.1"></span>ἐνδείκνυται τῆς ἐνεργείας,<span class="milestone ed1page" data-n="3.302" data-unit="ed1page" id="ed1page.3.302"></span> ὁ δὲ δεύτερος στενοχωρίαν
<span class="lb" data-page="8.336" data-line="2" id="l8.336.2"></span>καθ’ ἕν τι μόριον· ἑκατέρου δ’ αὐτῶν τὰς διαφορὰς ἐκ τῶν
<span class="lb" data-page="8.336" data-line="3" id="l8.336.3"></span>ἄλλων συμπτωμάτων ἔνεστι γνωρίζειν. ἐπὶ μὲν γὰρ τῆς
<span class="lb" data-page="8.336" data-line="4" id="l8.336.4"></span>ἀτονίας, ὅταν κατὰ δυσκρασίαν μόνην γίγνηται χωρὶς ὄγκου
<span class="lb" data-page="8.336" data-line="5" id="l8.336.5"></span>παρὰ φύσιν, ἡ κατὰ τὴν διέξοδον ὧν καταπίνουσι βραδύτης
<span class="lb" data-page="8.336" data-line="6" id="l8.336.6"></span>ὁμαλὴ καὶ χωρὶς ὀδύνης, ἐπιτεινομένη μὲν ἐν ταῖς
<span class="lb" data-page="8.336" data-line="7" id="l8.336.7"></span>ὑπτίαις κατακλίσεσιν, πραϋνομένη δ’ ἐν τοῖς ὀρθίοις τοῦ
<span class="lb" data-page="8.336" data-line="8" id="l8.336.8"></span>τραχήλου σχήμασιν, ἄνευ τῆς κατὰ τὴν στενοχωρίαν αἰσθήσεως,
<span class="lb" data-page="8.336" data-line="9" id="l8.336.9"></span>εἴωθε συμβαίνειν· ἡ δὲ σὺν ὄγκῳ τινὶ στενοχωρίαν τε
<span class="lb" data-page="8.336" data-line="10" id="l8.336.10"></span>φέρει καθ’ ἕν τι μόριον ὑπὲρ τἄλλα, καθ’ ὃ καὶ χρόνιος ἡ
<span class="lb" data-page="8.336" data-line="11" id="l8.336.11"></span>διέξοδος γίνεται· κᾀπειδὰν ἤτοι φλεγμονώδης, ἢ ἐρυσιπελατώδης
<span class="lb" data-page="8.336" data-line="12" id="l8.336.12"></span>ὄγκος ᾗ, καὶ σὺν ὀδύνῃ καὶ δίψει καὶ θερμασίας πολλῆς
<span class="lb" data-page="8.336" data-line="13" id="l8.336.13"></span>αἰσθήσει, μετὰ πυρετῶν οὐ πάνυ τι θερμῶν οὐδὲ κατὰ
<span class="lb" data-page="8.336" data-line="14" id="l8.336.14"></span>τὴν ἀναλογίαν τοῦ δίψους· ἐὰν δέ τις τῶν μὴ πάνυ θερμῶν
<span class="lb" data-page="8.336" data-line="15" id="l8.336.15"></span>ὄγκων ᾖ, χωρίς γε πυρετοῦ καὶ θερμασίας καὶ δίψης, τὸ
<span class="lb" data-page="8.336" data-line="16" id="l8.336.16"></span>τῆς καταπόσεως ἀνώμαλον γίνεται, καθ’ ἕν τι μέρος ἰσχομένων
<span class="lb" data-page="8.336" data-line="17" id="l8.336.17"></span>τῶν σιτίων, καὶ μᾶλλον ὅταν ἁδρομερέστερά τε
<span class="lb" data-page="8.336" data-line="18" id="l8.336.18"></span>καὶ σκληρότερα καταπίνηται, καὶ σὺν ὀδύνῃ τινὶ βραχείᾳ.
<span class="lb" data-page="8.336" data-line="19" id="l8.336.19"></span>τοιούτων συμπτωμάτων ἐν χρόνῳ πολλῷ γιγνομένων, καί ﻿
<span class="pb" data-page="8.337" id="p8.337"></span>
<span class="lb" data-page="8.337" data-line="1" id="l8.337.1"></span>ποτε καὶ πυρετῶν ἐφημέρων συμπιπτόντων, καὶ φρίκης ἔστιν
<span class="lb" data-page="8.337" data-line="2" id="l8.337.2"></span>ὅτε, στοχαζομένοις ἡμῖν ἀπόστημα δύσπεπτον ἐν τῷ στομάχῳ
<span class="lb" data-page="8.337" data-line="3" id="l8.337.3"></span>γίγνεσθαι, συνέβη τοῦ χρόνου προϊόντος αἴσθησιν αὐτῷ τῷ
<span class="lb" data-page="8.337" data-line="4" id="l8.337.4"></span>κάμνοντι γενέσθαι ῥήξεως, ἐφ’ ᾖ πῦον ἤμεσεν ἔν τε τῷ παραχρῆμα
<span class="lb" data-page="8.337" data-line="5" id="l8.337.5"></span>καὶ κατὰ τὴν ὑστεραίαν καὶ τρίτην ἡμέραν, εἶτ’
<span class="lb" data-page="8.337" data-line="6" id="l8.337.6"></span>ἠκολούθησεν αὐτῷ τἄλλα πάντα ἐφεξῆς ἡλκωμένου στομάχου
<span class="lb" data-page="8.337" data-line="7" id="l8.337.7"></span>σημεῖα. καὶ γὰρ ἐπὶ τοῖς δριμέσι καὶ ὀξέσι καὶ ἁλυκοῖς καὶ
<span class="lb" data-page="8.337" data-line="8" id="l8.337.8"></span>στρυφνοῖς καταπινομένοις ᾐσθάνετο δήξεως ἢ στύψεως, ἤλγει
<span class="lb" data-page="8.337" data-line="9" id="l8.337.9"></span>τε κατ’ ἐκεῖνο τὸ μέρος, εἰ καὶ μηδὲν κατέπινεν, ἀλλὰ μετρίως·
<span class="lb" data-page="8.337" data-line="10" id="l8.337.10"></span>ἰσχυροτέραν γὰρ τὰ δάκνοντα καὶ στύφοντα τὴν τῆς ὀδύνης
<span class="lb" data-page="8.337" data-line="11" id="l8.337.11"></span>αἴσθησιν εἰργάζετο. οὗτος μὲν οὖν ἐν πολλῷ χρόνῳ μόγις
<span class="lb" data-page="8.337" data-line="12" id="l8.337.12"></span><span class="milestone ed2page" data-n="7.492" data-unit="ed2page" id="ed2page.7.492"></span>ἐσώθη, συμβαλλούσης αὐτῷ καὶ τῆς ἡλικίας· ὅσοι δὲ
<span class="lb" data-page="8.337" data-line="13" id="l8.337.13"></span>πρεσβύτεροι αὐτοῦ, διεφθάρησαν. ἥ γε μὴν ὀδύνη πᾶσι
<span class="lb" data-page="8.337" data-line="14" id="l8.337.14"></span>τοῖς ἐν στομάχῳ τι πάθος ἀλγεινὸν ἔχουσι κατὰ τὸ μετάφρενον
<span class="lb" data-page="8.337" data-line="15" id="l8.337.15"></span>διασημαίνει· καὶ ἡ αἰτία πρόδηλος ἑωρακόσιν ὑμῖν
<span class="lb" data-page="8.337" data-line="16" id="l8.337.16"></span>ἐπιτεταμένον τῆ ῥάχει τὸν στόμαχον. ὅτι δὲ κατὰ τοὺς αὐτοὺς
<span class="lb" data-page="8.337" data-line="17" id="l8.337.17"></span>τρόπους κᾀκ τῶν κατὰ τὸν στόμαχον ἀγγείων ἐμοῦσιν αἷμα,
<span class="lb" data-page="8.337" data-line="18" id="l8.337.18"></span>καθ’ ὃν κᾀκ τῶν ἄλλων ἁπάντων, εὔδηλόν ἐστιν. ἀλλ’ αἱ μὲν
<span class="pb" data-page="8.338" id="p8.338"></span>
<span class="lb" data-page="8.338" data-line="1" id="l8.338.1"></span>κατὰ ῥῆξιν αἵματος ἀναφοραὶ σὺν ἀλγήμασι γίγνονται διασημαίνουσαι
<span class="lb" data-page="8.338" data-line="2" id="l8.338.2"></span>τὸν τόπον ἐν ᾧ γέγονεν ἡ ῥῆξις· ὁμοίως δ’
<span class="lb" data-page="8.338" data-line="3" id="l8.338.3"></span>αὐταῖς καὶ αἱ κατὰ διάβρωσιν, ἢ ἀνάβρωσιν, ἢ ὅπως ἄν τις
<span class="lb" data-page="8.338" data-line="4" id="l8.338.4"></span>ὀνομάζειν ἐθέλῃ· αἱ δὲ κατ’ ἀναστόμωσιν ἀνώδυνοι τελέως
<span class="lb" data-page="8.338" data-line="5" id="l8.338.5"></span>εἰσὶν, αὐτῷ τε οὖν τούτῳ διορίζονται τῶν ἑτέρων καὶ τῷ
<span class="lb" data-page="8.338" data-line="6" id="l8.338.6"></span>μήτ’ ἐπὶ πληγῇ σφοδρᾷ μήτ’ ἐπὶ καταπτώσεσι γεγονέναι, καθάπερ
<span class="lb" data-page="8.338" data-line="7" id="l8.338.7"></span>αἱ ῥήξεις εἰώθασι γίγνεσθαι. συμβαίνουσι δὲ καὶ χωρὶς
<span class="lb" data-page="8.338" data-line="8" id="l8.338.8"></span>προφάσεως τῆς ἔξωθεν ἐνίοτε ῥήξεις ἀγγείων ὑπὸ πλήθους
<span class="lb" data-page="8.338" data-line="9" id="l8.338.9"></span>αἵματος· αἱ δὲ κατὰ διάβρωσιν ἑλκώσεως προηγησαμένης
<span class="lb" data-page="8.338" data-line="10" id="l8.338.10"></span>γίγνονται· τὴν δ’ ἕλκωσιν αἵ τε ῥήξεις τῶν ἀγγείων
<span class="lb" data-page="8.338" data-line="11" id="l8.338.11"></span>ποιοῦσιν καὶ αἱ τῶν κακοηθῶν χυμῶν ἐπιῤῥοαί· καθάπερ
<span class="lb" data-page="8.338" data-line="12" id="l8.338.12"></span>ὁρῶνται κᾀπὶ τοῦ δέρματος συμβαίνουσαι πολλάκις.
</p>
          </article>

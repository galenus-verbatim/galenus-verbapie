<article xmlns="http://www.w3.org/1999/xhtml" id="urn:cts:greekLit:tlg0057.tlg057.1st1K-grc1:5.6">
<span class="pb page1" data-page="8.338" id="p8.338"></span>
<span class="milestone ed1page page1" data-n="3.302" data-unit="ed1page" id="ed1page.3.302"></span>
<span class="milestone ed2page page1" data-n="7.492" data-unit="ed2page" id="ed2page.7.492"></span>
            <p>
<span class="lb" data-page="8.338" data-line="13" id="l8.338.13"></span>Τὸ στόμα τῆς κοιλίας οἱ παλαιοὶ καρδίαν
<span class="lb" data-page="8.338" data-line="14" id="l8.338.14"></span>ὠνόμαζον, ἀφ’ ὧν ἐπιφέρει συμπτωμάτων, ὥς φασιν, οὕτω
<span class="lb" data-page="8.338" data-line="15" id="l8.338.15"></span>προσαγορεύσαντες· οὐ γὰρ μόνον ὡς καρδιακαῖς συγκοπαῖς,
<span class="lb" data-page="8.338" data-line="16" id="l8.338.16"></span>οὕτω καὶ στομαχικαῖς ἁλίσκονταί τινες, ἀλλὰ καὶ σπασμοῖς
<span class="lb" data-page="8.338" data-line="17" id="l8.338.17"></span>καὶ κάροις ἐπιληψίαις τε καὶ μελαγχολίαις, ἤδη δὲ καὶ τοῖς
<span class="lb" data-page="8.338" data-line="18" id="l8.338.18"></span>τῶν ὑποχεομένων συμπτώμασιν, ὡς ἐν τῷ περὶ τῶν ὀφθαλμῶν
<span class="pb" data-page="8.339" id="p8.339"></span>
<span class="lb" data-page="8.339" data-line="1" id="l8.339.1"></span>λόγῳ πρόσθεν εἴρηται. καὶ ταῦτα πάντα συμπασχόντων
<span class="lb" data-page="8.339" data-line="2" id="l8.339.2"></span>αὐτῷ γίγνεται μορίων ἑτέρων· ἐπεί τοι κατὰ τὸν ἴδιον
<span class="lb" data-page="8.339" data-line="3" id="l8.339.3"></span>λόγον ἀνορεξίας τε καὶ διαφθορὰς τῶν ἐπιπολαζόντων ἐργάζεται
<span class="lb" data-page="8.339" data-line="4" id="l8.339.4"></span>σιτίων, ὡς τά γ’ ἐν τῷ πυθμένι τῆς κοιλίας στηρίζεσθαι
<span class="lb" data-page="8.339" data-line="5" id="l8.339.5"></span>πεφυκότα, καὶ μάλιστα ὅτ’ ἂν ᾖ δυσδιάφθαρτα, τοιούτων
<span class="lb" data-page="8.339" data-line="6" id="l8.339.6"></span>οὐδὲν πάσχει. προσέχειν οὖν ἀκριβῶς χρὴ τοῖς κατὰ συμπάθειαν
<span class="lb" data-page="8.339" data-line="7" id="l8.339.7"></span>ἐπ’ αὐτῷ γινομένοις παθήμασι, καὶ χωρίζειν αὐτὰ τῶν
<span class="lb" data-page="8.339" data-line="8" id="l8.339.8"></span>κατὰ πρωτοπάθειαν ἐκείνοις τοῖς μορίοις γιγνομένων, ὧν ταῖς
<span class="lb" data-page="8.339" data-line="9" id="l8.339.9"></span>ἐνεργείαις λυμαίνεται τὸ τῆς γαστρὸς στόμα πάσχον, ὅπερ ὡς
<span class="lb" data-page="8.339" data-line="10" id="l8.339.10"></span>οἱ παλαιοὶ πάντες ὠνόμαζον καρδίαν, οὕτως οἱ νῦν ὀνομάζουσι
<span class="lb" data-page="8.339" data-line="11" id="l8.339.11"></span>στόμαχον. ὁ διορισμὸς δὲ ἐκ τῶν προηγησαμένων μάλιστα
<span class="lb" data-page="8.339" data-line="12" id="l8.339.12"></span>γίγνεται κατάδηλος ἀνδρὶ τετριμμένῳ περὶ τὰς διαγνώσεις.
<span class="lb" data-page="8.339" data-line="13" id="l8.339.13"></span>ἰδιότητες γάρ τινες ἄῤῥητοι προσέρχονται τοῖς ῥητοῖς
<span class="lb" data-page="8.339" data-line="14" id="l8.339.14"></span>συμπτώμασιν, αἱ βεβαιοῦσαι τὰς διαγνώσεις τῶν πεπονθότων
<span class="lb" data-page="8.339" data-line="15" id="l8.339.15"></span>μορίων· ἐκείνας μὲν οὖν ἕκαστος ἑαυτῷ προσεξευρήσει, τὰ δ’
<span class="lb" data-page="8.339" data-line="16" id="l8.339.16"></span>οἷον θεμέλια τῆς ὅλης διαγνώσεως, ἐξ ὧν οἱ φιλόπονοι καὶ
<span class="lb" data-page="8.339" data-line="17" id="l8.339.17"></span>τὰς ἀδυνάτους ῥηθῆναι τῶν συμπτωμάτων ἰδιότητας αὑτοὺς
<span class="pb" data-page="8.340" id="p8.340"></span>
<span class="lb" data-page="8.340" data-line="1" id="l8.340.1"></span>διδάξουσιν, ἐγὼ διηγήσομαι. νεανίσκος τις ἡλίσκετο τῷ τῆς
<span class="lb" data-page="8.340" data-line="2" id="l8.340.2"></span>ἐπιληψίας πάθει γραμματικὸς, ἡνίκα μάλιστα σφοδρότερον
<span class="lb" data-page="8.340" data-line="3" id="l8.340.3"></span>ἐδίδασκεν, ἢ ἐφρόντισεν, ἢ ἐπιπλέον ἠσίτησεν, ἢ ἐθυμώθη.
<span class="lb" data-page="8.340" data-line="4" id="l8.340.4"></span>τούτῳ τὸ στόμα τῆς κοιλίας ὑπενόησα πάσχειν, εὐαίσθητον
<span class="lb" data-page="8.340" data-line="5" id="l8.340.5"></span>ὑπάρχον, ἐφ’ ᾧ κατὰ συμπάθειαν τὸν ἐγκέφαλον ὅλον τὸ
<span class="lb" data-page="8.340" data-line="6" id="l8.340.6"></span>σῶμα κραδαίνειν σπασμωδῶς. ἐκέλευσα τοιγαροῦν εὐπεψίας
<span class="lb" data-page="8.340" data-line="7" id="l8.340.7"></span>μόνης αὐτὸν ἀκριβοῦς προνοεῖσθαι, τρίτης δ’ ὥρας ἢ τετάρτης
<span class="lb" data-page="8.340" data-line="8" id="l8.340.8"></span>ἄρτον ἐπιμελῶς ἐσκευασμένον προσφέρεσθαι, <span class="milestone ed2page" data-n="7.493" data-unit="ed2page" id="ed2page.7.493"></span>μόνον
<span class="lb" data-page="8.340" data-line="9" id="l8.340.9"></span>μὲν, εἰ ἄδιψος εἴη, δίψης δ’ αἰσθανόμενον, ἐξ οἴνου κεκραμένου
<span class="lb" data-page="8.340" data-line="10" id="l8.340.10"></span>τῶν ἠρέμα στυφόντων καὶ λευκῶν· οὗτοι γὰρ καὶ τονοῦσι
<span class="lb" data-page="8.340" data-line="11" id="l8.340.11"></span>τὴν γαστέρα καὶ τὴν κεφαλὴν οὐ πλήττουσιν, ὥσπερ
<span class="lb" data-page="8.340" data-line="12" id="l8.340.12"></span>οἱ σφοδροί. ὡς δὲ τοῦτ’ αὐτῷ πράττοντι συνέβαινε μηδὲν
<span class="lb" data-page="8.340" data-line="13" id="l8.340.13"></span>πάσχειν, ἀκριβῆ τε γνῶσιν εἶχον ὧν ἐστοχαζόμην ἔμπροσθεν,
<span class="lb" data-page="8.340" data-line="14" id="l8.340.14"></span>ἐδίδουν τ’ αὐτῷ τοῦ διὰ τῆς ἀλόης πικροῦ φαρμάκου δίς που
<span class="lb" data-page="8.340" data-line="15" id="l8.340.15"></span>καὶ τρὶς ἑκάστου ἔτους, ἐπειδὴ καθαίρει τε τῶν περιττωμάτων
<span class="lb" data-page="8.340" data-line="16" id="l8.340.16"></span>ὅλην τὴν γαστέρα καὶ ῥώννυσι πρὸς τὰς οἰκείας ἐνεργείας,
<span class="lb" data-page="8.340" data-line="17" id="l8.340.17"></span>ἔτεσιν οὗτος ὁ ἀνὴρ οἷς ἐπεβίω πλέοσι τῶν εἴκοσι, ὑγιαίνων
<span class="pb" data-page="8.341" id="p8.341"></span>
<span class="lb" data-page="8.341" data-line="1" id="l8.341.1"></span>ἀμέμπτως διετέλεσεν· εἰ δέ που σπανίως ὑπὸ περιστάσεως
<span class="lb" data-page="8.341" data-line="2" id="l8.341.2"></span>πραγμάτων ἄσιτος ἠναγκάσθη διατεθῆναι, συνέβαινεν ἁλίσκεσθαι
<span class="lb" data-page="8.341" data-line="3" id="l8.341.3"></span>βραχυτάτοις αὐτὸν σπασμοῖς. ἐθεασάμην δὲ καὶ
<span class="lb" data-page="8.341" data-line="4" id="l8.341.4"></span>ἄλλους ἀπὸ τοῦ στόματος κοιλίας ἐπιληπτικῶς σπωμένους,
<span class="lb" data-page="8.341" data-line="5" id="l8.341.5"></span>ὁπότε σφοδρῶς ἠπέπτησαν, ἢ οἴνου πλέονος ἀκρατεστέρου
<span class="lb" data-page="8.341" data-line="6" id="l8.341.6"></span>πίνοιεν, ἢ ἀφροδισίοις ἀκαιρότερον χρήσοιντο· τινὰς δ’ ὲν
<span class="lb" data-page="8.341" data-line="7" id="l8.341.7"></span>πυρετοῖς ἐθεασάμην σπασθέντας ἐξαίφνης οὐδενὶ προηγησαμένῳ
<span class="lb" data-page="8.341" data-line="8" id="l8.341.8"></span>σημείῳ τῶν προδηλούντων σπασμὸν, οἷς ἐπιγενομένου
<span class="lb" data-page="8.341" data-line="9" id="l8.341.9"></span>χολώδους ἐμέτου παραχρῆμα συνέβη πάντων ἀπαλλαγῆναι
<span class="lb" data-page="8.341" data-line="10" id="l8.341.10"></span>τῶν ὀχληρῶν. ἔνιοι δὲ τῶν οὕτω παθόντων ἤμεσαν φαιὰ,
<span class="lb" data-page="8.341" data-line="11" id="l8.341.11"></span>καί τινες ὅμοια πράσου χυλῷ, τινὲς δ’ ὑπὸ πλήθους ἐδεσμάτων
<span class="lb" data-page="8.341" data-line="12" id="l8.341.12"></span>μοχθηρῶν βαρυνόμενοι καρώδεις ἐγίνοντο, μέχρι τοῦ
<span class="lb" data-page="8.341" data-line="13" id="l8.341.13"></span>τὰ θλίβοντα τὸ στόμα τῆς κοιλίας ἐξεμέσαι πάντα. τούτων
<span class="lb" data-page="8.341" data-line="14" id="l8.341.14"></span>οὐδὲν ἤλπισεν ἄν τις ἐπὶ στόματι κοιλίας γενέσθαι, καθάπερ
<span class="lb" data-page="8.341" data-line="15" id="l8.341.15"></span>οὐδὲ τὰς συγκοπὰς, εἰ μὴ πολλάκις ἑωρᾶτο γιγνόμενα· νεύρων
<span class="lb" data-page="8.341" data-line="16" id="l8.341.16"></span>γὰρ ἔχει πλῆθος ἐξ ἐγκεφάλου καθηκόντων, οὐ μὴν ὥστε
<span class="lb" data-page="8.341" data-line="17" id="l8.341.17"></span>προσδοκῆσαι δι’ αὐτῶν εἰς τοσοῦτον συμπαθείας ἀφικέσθαι ﻿
<span class="pb" data-page="8.342" id="p8.342"></span>
<span class="lb" data-page="8.342" data-line="1" id="l8.342.1"></span>τὴν ἀρχὴν, ὡς σπασμοὺς ἐπιφέρειν· ἔτι δὲ μᾶλλον οὐδὲ τὴν
<span class="lb" data-page="8.342" data-line="2" id="l8.342.2"></span>καρδίαν εἰς τηλικαύτην ἔρχεσθαι συμπάθειαν πάσχοντι τῷ
<span class="lb" data-page="8.342" data-line="3" id="l8.342.3"></span>στόματι τῆς κοιλίας, ὡς ὀξεῖαν ἀκολουθῆσαι συγκοπήν. ἐγένοντο
<span class="lb" data-page="8.342" data-line="4" id="l8.342.4"></span>δὲ πολλοῖς οὐ μόνως ὀνείρατα καὶ ὕπνοι θορυβώδεις,
<span class="lb" data-page="8.342" data-line="5" id="l8.342.5"></span>ἀλλὰ καὶ παράνοιαι, διὰ χυμὸν μοχθηρὸν ἐν τῷ στόματι τῆς
<span class="lb" data-page="8.342" data-line="6" id="l8.342.6"></span><span class="milestone ed1page" data-n="3.303" data-unit="ed1page" id="ed1page.3.303"></span>κοιλίας ἀθροισθέντα. περὶ δὲ τοῦ φυσώδους τε καὶ
<span class="lb" data-page="8.342" data-line="7" id="l8.342.7"></span>ὑποχονδριακοῦ καλουμένου νοσήματος οὐδείς ἐστιν ὃς οὐκ
<span class="lb" data-page="8.342" data-line="8" id="l8.342.8"></span>εἴρηκεν, ὅπως δυσθύμους καὶ δυσέλπιδας καὶ σκυθρωποὺς
<span class="lb" data-page="8.342" data-line="9" id="l8.342.9"></span>ἀπεργάζεται, καὶ τὸ σύμπαν φάναι μηδὲν ἀπολειπομένους
<span class="lb" data-page="8.342" data-line="10" id="l8.342.10"></span>τῶν μελαγχολικῶν. φαίνονται δὲ καὶ οὗτοι μετὰ τὰς ἀπεψίας
<span class="lb" data-page="8.342" data-line="11" id="l8.342.11"></span>σφοδρότερον ἁλισκόμενοι τοῖς εἰρημένοις συμπτώμασιν· οἱ
<span class="lb" data-page="8.342" data-line="12" id="l8.342.12"></span>πλείους δ’ αὐτῶν καὶ σπληνώδεις εἰσὶν, ὡς λογίσασθαί τινα,
<span class="lb" data-page="8.342" data-line="13" id="l8.342.13"></span>κᾀκ τούτου τοῦ σπλάγχνου συῤῥεῖν εἰς τὴν γαστέρα μοχθηρὸν
<span class="lb" data-page="8.342" data-line="14" id="l8.342.14"></span>ἰχῶρα. ὅσα μὲν οὖν κατὰ τὸν ἐγκέφαλον ἢ τοὺς ὀφθαλμοὺς
<span class="lb" data-page="8.342" data-line="15" id="l8.342.15"></span>γίγνεται συμπτώματα, μοχθηρῶν ἀναθυμιάσεσιν ἕπεται
<span class="lb" data-page="8.342" data-line="16" id="l8.342.16"></span>χυμῶν· αἱ στομαχικαὶ δὲ συγκοπαὶ διὰ τὴν ἰδιότητα τῶν
<span class="lb" data-page="8.342" data-line="17" id="l8.342.17"></span>κατ’ αὐτὸν ἀλγημάτων ἔκλυσιν ἐπιφέρουσιν, ἴσως δὲ καὶ τῆς
<span class="lb" data-page="8.342" data-line="18" id="l8.342.18"></span>δυσκρασίας αὐτοῦ διϊκνουμένης εἰς τὴν καρδίαν, ὡς κᾀκείνης
<span class="pb" data-page="8.343" id="p8.343"></span>
<span class="lb" data-page="8.343" data-line="1" id="l8.343.1"></span>ἐν δυσκρασίᾳ μεγάλῃ γινομένης ἀθρόαν κατάπτωσιν ἀκολουθῆσαι
<span class="lb" data-page="8.343" data-line="2" id="l8.343.2"></span>τῆς δυνάμεως. εὔδηλον δ’ ὅτι καὶ ταῖς γυναιξὶν αἱ
<span class="lb" data-page="8.343" data-line="3" id="l8.343.3"></span>καλούμεναι κίτται γίγνονται τοῦ μορίου τούτου πάσχοντος·
<span class="lb" data-page="8.343" data-line="4" id="l8.343.4"></span>ὅσα γὰρ ὀρεγομέναις κυνωδῶς ἢ μηδ’ ὅλως ὀρεγομέναις ἢ
<span class="lb" data-page="8.343" data-line="5" id="l8.343.5"></span>μοχθηρῶν ἐδεσμάτων ὀρεγομέναις γίγνεται, ταῦτα πάντα
<span class="lb" data-page="8.343" data-line="6" id="l8.343.6"></span>τοῦ τῆς ὀρέξεως ὀργάνου παθήματά ἐστι, ὃ ἐδείχθη τὸ στόμα
<span class="lb" data-page="8.343" data-line="7" id="l8.343.7"></span>τῆς γαστρός. ὡσαύτως δὲ καὶ αἱ καλούμεναι ναυτίαι τούτου
<span class="lb" data-page="8.343" data-line="8" id="l8.343.8"></span>τοῦ μέρους εἰσὶ παθήματα, καθάπερ γε καὶ καρδιαλγίαι
<span class="lb" data-page="8.343" data-line="9" id="l8.343.9"></span>καὶ λύγγες. <span class="milestone ed2page" data-n="7.494" data-unit="ed2page" id="ed2page.7.494"></span>τὰς δ’ αἰτίας ἁπάντων τῶν τοιούτων παθημάτων
<span class="lb" data-page="8.343" data-line="10" id="l8.343.10"></span>ἐν τοῖς τῶν συμπτωμάτων αἰτίοις εἴπομεν, ὥστ’
<span class="lb" data-page="8.343" data-line="11" id="l8.343.11"></span>οὐδὲν ἔτι δεῖ διατρίβειν ἐν τῷδε. καὶ γὰρ ὅσαι κατὰ δυσκρασίαν
<span class="lb" data-page="8.343" data-line="12" id="l8.343.12"></span>αὐτῷ γίγνονται διαφοραὶ νοσημάτων, ὡς ὁμοιομερεῖ σώματι
<span class="lb" data-page="8.343" data-line="13" id="l8.343.13"></span>συμβαίνουσαι, διήλθομεν ἐν ἐκείνοις· ὅσα δ’ αὐτῷ συμπίπτειν
<span class="lb" data-page="8.343" data-line="14" id="l8.343.14"></span>εἴωθεν ὀργανικὰ νοσήματα, σαφῆ τὴν διάγνωσιν ἔχει,
<span class="lb" data-page="8.343" data-line="15" id="l8.343.15"></span>καὶ λαθεῖν ὑμᾶς οὐκ ἂν οὐδὲν αὐτῶν δύναται μεμνημένους
<span class="lb" data-page="8.343" data-line="16" id="l8.343.16"></span>τῶν κοινῶν ἐπ’ αὐτοῖς σημείων, ἔμπροσθέν τε λελεγμένων ἐν
<span class="lb" data-page="8.343" data-line="17" id="l8.343.17"></span>τοῖσδε τοῖς ὑπομνήμασιν ἐν ἑτέροις τέ τισιν εἰρησομένων.
<span class="lb" data-page="8.343" data-line="18" id="l8.343.18"></span>οὔτε γὰρ ἀποστήματα γιγνόμενα κατὰ τὸν τόπον τοῦτον
<span class="lb" data-page="8.343" data-line="19" id="l8.343.19"></span>οὔτε φλεγμονώδεις ἢ ἐρυσιπελατώδεις ὄγκοι λάθοιεν ἂν ἡμᾶς,
<span class="pb" data-page="8.344" id="p8.344"></span>
<span class="lb" data-page="8.344" data-line="1" id="l8.344.1"></span>ὥστ’ οὐδ’ ἕλκη· διάγνωσις μὲν γὰρ αὐτῶν κοινὴ τοῖς ἐπὶ
<span class="lb" data-page="8.344" data-line="2" id="l8.344.2"></span>τοῦ στομάχου προειρημένοις, ἐναργεστέρα δὲ τοσοῦτον, ὅσον
<span class="lb" data-page="8.344" data-line="3" id="l8.344.3"></span>αἰσθητηκώτερόν ἐστι τὸ μόριον τοῦτο καὶ πρόχειρον καὶ
<span class="lb" data-page="8.344" data-line="4" id="l8.344.4"></span>σαφῆ τὴν διάγνωσιν ἔχον. ὡσαύτως δὲ καὶ περὶ τῆς τοῦ
<span class="lb" data-page="8.344" data-line="5" id="l8.344.5"></span>αἵματος ἐξ αὐτοῦ πτύσεως ἡ μὲν τῶν σημείων ἰδέα κοινὴ
<span class="lb" data-page="8.344" data-line="6" id="l8.344.6"></span>τοῖς ἐπὶ στομάχου προειρημένοις, ἡ διάγνωσις δ’ ἐναργεστέρα.
<span class="lb" data-page="8.344" data-line="7" id="l8.344.7"></span>εἰκὸς μὲν δήπου καὶ τὸ κύτος ὅλον τῆς κοιλίας ἐν ὁμοίᾳ διαθέσει
<span class="lb" data-page="8.344" data-line="8" id="l8.344.8"></span>ταῖς ἐπὶ τοῦ στόματος αὐτῆς εἰρημέναις γίγνεσθαι, καὶ
<span class="lb" data-page="8.344" data-line="9" id="l8.344.9"></span>τὰ συμπτώματα φέρειν ὅμοια, τῷ δ’ εἶναι πολὺ βιαιότερα
<span class="lb" data-page="8.344" data-line="10" id="l8.344.10"></span>τὰ κατὰ στόμα, παρορᾶσθαί τε καὶ καταφρονεῖσθαι πρὸς
<span class="lb" data-page="8.344" data-line="11" id="l8.344.11"></span>τῶν ἰατρῶν, ὡς οὐδ’ ὅλως γιγνόμενα, τὰ κατὰ τὸ κάτω μέρος
<span class="lb" data-page="8.344" data-line="12" id="l8.344.12"></span>τῆς γαστρός. ἀλλὰ τό γε τῆς πέψεως ἔργον ἐν τοῖς μετὰ
<span class="lb" data-page="8.344" data-line="13" id="l8.344.13"></span>τὸ στόμα μέρεσι γίγνεσθαι πάντες ὡμολογήκασιν, ὥστε καὶ
<span class="lb" data-page="8.344" data-line="14" id="l8.344.14"></span>τῶν ἀπεψιῶν αἴτιον γίγνεται τοῦτο μὴ καλῶς διακείμενον, ὅτ’
<span class="lb" data-page="8.344" data-line="15" id="l8.344.15"></span>ἄν δηλονότι μὴ διὰ τῶν ἐδεσμάτων ἀταξίαν ἢ τὸ πλῆθος ἢ
<span class="lb" data-page="8.344" data-line="16" id="l8.344.16"></span>τὴν ποιότητα συμβῇ τὸν ἄνθρωπον ἀπεπτῆσαι. ὅσα δ’
<span class="lb" data-page="8.344" data-line="17" id="l8.344.17"></span>ἄλλα νοσήματα κοινὰ πάντων ἐστὶ τῶν μορίων, ὀργανικά τε
<span class="lb" data-page="8.344" data-line="18" id="l8.344.18"></span>καὶ κατὰ μόνην δυσκρασίαν, εὔδηλον ἔχοντα τὸν πεπονθότα
<span class="pb" data-page="8.345" id="p8.345"></span>
<span class="lb" data-page="8.345" data-line="1" id="l8.345.1"></span>τόπον, οὐκ ἔστιν ἴδια τῆς ἐνεστώσης πραγματείας· ἐν αὐτῇ
<span class="lb" data-page="8.345" data-line="2" id="l8.345.2"></span>γὰρ ὅσα διαφεύγει μόρια τὴν αἰσθητικὴν γνῶσιν, ὑπέκειτο
<span class="lb" data-page="8.345" data-line="3" id="l8.345.3"></span>σκοπεῖσθαι. περὶ δὲ τῶν ἐμούντων ἐξ αὐτῆς αἷμα διαπεφώνηταί
<span class="lb" data-page="8.345" data-line="4" id="l8.345.4"></span>πως, οἰομένων τινῶν ἀδύνατον εἶναι δι’ αὐτῆς γενέσθαι
<span class="lb" data-page="8.345" data-line="5" id="l8.345.5"></span>κένωσιν αἵματος ἐξ ἥπατος ἢ σπληνὸς ὁρμηθέντος,
<span class="lb" data-page="8.345" data-line="6" id="l8.345.6"></span>ὥσπερ οὐδὲ πύου συῤῥαγέντος ἐξ αὐτῶν· ἐμοὶ δ’ ἐπὶ τῶν
<span class="lb" data-page="8.345" data-line="7" id="l8.345.7"></span>ἔργων ἐξετάσαντι τὴν ἑκατέρων δόξαν ἐφαίνετο γίγνεσθαί
<span class="lb" data-page="8.345" data-line="8" id="l8.345.8"></span>ποτε δι’ αὐτῆς κένωσις ἐκ τῶν εἰρημένων σπλάγχνων· ἀλλ’ εἰς
<span class="lb" data-page="8.345" data-line="9" id="l8.345.9"></span>τὸν περὶ ἐκείνων λόγον ἡ τῶν τοιούτων ἀναβεβλήσθω διδασκαλία,
<span class="lb" data-page="8.345" data-line="10" id="l8.345.10"></span>καὶ γὰρ ἐφεξῆς τοῖς εἰρημένοις ἔγνωκα περὶ τῶν
<span class="lb" data-page="8.345" data-line="11" id="l8.345.11"></span>καθ’ ἧπάρ τε καὶ σπλῆνα διελθεῖν παθῶν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg057.1st1K-grc1:5.8">
<span class="pb page1" data-page="8.354" id="p8.354"></span>
<span class="milestone ed1page page1" data-n="3.305" data-unit="ed1page" id="ed1page.3.305"></span>
<span class="milestone ed2page page1" data-n="7.497" data-unit="ed2page" id="ed2page.7.497"></span>
            <p>
<span class="lb" data-page="8.354" data-line="15" id="l8.354.15"></span>Πότερον δὲ διαπαντὸς ἐν τοῖς ἰκτέροις ὁ πεπονθὼς
<span class="lb" data-page="8.354" data-line="16" id="l8.354.16"></span>τόπος ἧπάρ ἐστιν, ἢ καί τις ἄλλη διάθεσις <span class="milestone ed2page" data-n="7.498" data-unit="ed2page" id="ed2page.7.498"></span>ἐργάζεται
<span class="lb" data-page="8.354" data-line="17" id="l8.354.17"></span>τὸ πάθος τοῦτο, μεταβάντες ἤδη σκοπῶμεν. ὁρᾶται
<span class="pb" data-page="8.355" id="p8.355"></span>
<span class="lb" data-page="8.355" data-line="1" id="l8.355.1"></span>γάρ ποτε, μηδὲν ὅλως πεπονθότος τοῦ σπλάγχνου τούτου,
<span class="lb" data-page="8.355" data-line="2" id="l8.355.2"></span>χολῆς ὠχρᾶς ἀνάχυσις εἰς τὸ δέρμα γιγνομένη κριτικῶς, ὥσπερ
<span class="lb" data-page="8.355" data-line="3" id="l8.355.3"></span>ἄλλα τινὰ τῶν ἀποσκημμάτων· ὁρᾶται δὲ καὶ χωρὶς κρίσεως
<span class="lb" data-page="8.355" data-line="4" id="l8.355.4"></span>ἐκχολούμενον ἐνίοτε τὸ αἷμα κατά τινα διαφθορὰν ἀλλόκοτον,
<span class="lb" data-page="8.355" data-line="5" id="l8.355.5"></span>ὁποία καὶ θηρίων δακνόντων γίγνεται. δηχθεὶς γοῦν
<span class="lb" data-page="8.355" data-line="6" id="l8.355.6"></span>τις τῶν αὐτοκρατορικῶν οἰκετῶν, οἷς ἔργον ἐστὶν ἐχίδνας θηρεύειν,
<span class="lb" data-page="8.355" data-line="7" id="l8.355.7"></span>ἄχρι μέν τινος χρόνου τῶν συνηθῶν ἑαυτῷ φαρμάκων
<span class="lb" data-page="8.355" data-line="8" id="l8.355.8"></span>ἔπινέν τι, μεταβαλλούσης δ’ αὐτῷ τῆς χροιᾶς ὅλης, ὡς γενέσθαι
<span class="lb" data-page="8.355" data-line="9" id="l8.355.9"></span>πρασοειδῆ, προσελθὼν ἡμῖν ἕκαστά τε διηγήσατο, καὶ
<span class="lb" data-page="8.355" data-line="10" id="l8.355.10"></span>πίνων τῆς θηριακῆς ἀντιδότου τάχιστα τὴν κατὰ φύσιν ἀνεκτήσατο
<span class="lb" data-page="8.355" data-line="11" id="l8.355.11"></span>χροιάν. ἐζητημένου δὲ τοῖς ἰατροῖς, εἰ φαρμακείας
<span class="lb" data-page="8.355" data-line="12" id="l8.355.12"></span>ἐστὶν ἴδια σημεῖα, διὰ τὸ πολλάκις ἑωρᾶσθαι χωρὶς τῶν θανασίμων
<span class="lb" data-page="8.355" data-line="13" id="l8.355.13"></span>φαρμάκων εἰς διαφθορὰν χυμῶν ἀφικνούμενον τὸ
<span class="lb" data-page="8.355" data-line="14" id="l8.355.14"></span>σῶμα παραπλησίαν τῇ διὰ τῶν φαρμάκων γιγνομένῃ, θαυμαστὸν
<span class="lb" data-page="8.355" data-line="15" id="l8.355.15"></span>οὐδέν ἐστι καὶ τοιαύτην ποτὲ συμβῆναι τροπὴν τῶν χυμῶν,
<span class="lb" data-page="8.355" data-line="16" id="l8.355.16"></span>ὡς ἰκτεριωθῆναι τὸ πᾶν σῶμα. δυνατὸν δὲ καὶ διὰ
<span class="lb" data-page="8.355" data-line="17" id="l8.355.17"></span>τὴν αὐτοῦ τοῦ ἥπατος ἀλλοίωσιν τῆς κατὰ φύσιν κράσεως,
<span class="lb" data-page="8.355" data-line="18" id="l8.355.18"></span>ἡ τοιαύτη γενέσθαι κακοχυμία, χωρὶς ἐμφράξεως ἢ φλεγμονῆς
<span class="pb" data-page="8.356" id="p8.356"></span>
<span class="lb" data-page="8.356" data-line="1" id="l8.356.1"></span>ἢ σκιῤῥου· καὶ γὰρ οὖν καὶ φαίνεταί γε σαφῶς, ἐνίοτε μὲν
<span class="lb" data-page="8.356" data-line="2" id="l8.356.2"></span>ὅμοιον ὠχρολεύκοις πόαις ὅλον τὸ σῶμα γιγνόμενον, ἐνίοτε
<span class="lb" data-page="8.356" data-line="3" id="l8.356.3"></span>δὲ μολίβδῳ παραπλήσιον ἔχον τὴν χρόαν, ἢ καὶ φαιοτέραν
<span class="lb" data-page="8.356" data-line="4" id="l8.356.4"></span>τῆσδε, καί τινας ἄλλας ἀῤῥήτους ἰδιότητας χρωμάτων, ἐπὶ
<span class="lb" data-page="8.356" data-line="5" id="l8.356.5"></span>κακοπραγίαις ἥπατος, ἄνευ τῶν παρὰ φύσιν ὄγκων· ὥσπέρ
<span class="lb" data-page="8.356" data-line="6" id="l8.356.6"></span>γε καὶ διὰ σπλῆνα τοιαῦται γίγνονται, πολλῷ μελάντεραι τῶν
<span class="lb" data-page="8.356" data-line="7" id="l8.356.7"></span>ἐφ’ ἥπατι, χαλεπαὶ μὲν ἑρμηνευθῆναι, γνωρισθῆναι δὲ ῥᾷσται
<span class="lb" data-page="8.356" data-line="8" id="l8.356.8"></span>τοῖς πολλάκις ἑωρακόσιν. Στησιανὸν γοῦν, ὁπότ’ ἐπὶ
<span class="lb" data-page="8.356" data-line="9" id="l8.356.9"></span>τῶν διαγνώσεων ἦν, οὐκ οἶδ’ ὅπως ἐδόκουν οἱ πλείους τῶν
<span class="lb" data-page="8.356" data-line="10" id="l8.356.10"></span>ἐπισκεπτομένων ἰατρῶν ἀπόστασιν ἔχειν ἐν ἥπατι· κᾀπειδὴ
<span class="lb" data-page="8.356" data-line="11" id="l8.356.11"></span>πλείονι χρόνῳ μηδὲν ἐπεδίδου πρὸς τὸ βέλτιον, ἐκάλεσεν κᾀμέ.
<span class="lb" data-page="8.356" data-line="12" id="l8.356.12"></span>θεασάμενος οὖν αὐτὸν ἅμα τῷ πρῶτον εἰσελθεῖν εἰς τὸν οἶκον,
<span class="lb" data-page="8.356" data-line="13" id="l8.356.13"></span>ἔνθα κατέκειτο, τοῦτο μὲν, ἔφην, ἤδη γίνωσκε, μηδὲν ἐν
<span class="lb" data-page="8.356" data-line="14" id="l8.356.14"></span>τῷ σπλάγχνῳ σοι κακὸν εἶναι, τὰ δ’ ἄλλα γυμνώσας τὸ ὑποχόνδριον
<span class="lb" data-page="8.356" data-line="15" id="l8.356.15"></span>εἴσομαι. καὶ ἦν τούτῳ τῶν ἐν τῷ βάθει μυῶν ἀπόστημα,
<span class="lb" data-page="8.356" data-line="16" id="l8.356.16"></span>καὶ συνείλεκτο πῦον ἤδη μεταξὺ τῶν τ’ ἐγκαρσίων καὶ ﻿
<span class="pb" data-page="8.357" id="p8.357"></span>
<span class="lb" data-page="8.357" data-line="1" id="l8.357.1"></span>τῶν κάτωθεν ἄνω φερομένων λοξῶν, οὓς μέσους ἴστε κειμένους
<span class="lb" data-page="8.357" data-line="2" id="l8.357.2"></span>τῶν τε τοῦ περιτοναίου ψαυόντων ἐγκαρσίων καὶ τῶν
<span class="lb" data-page="8.357" data-line="3" id="l8.357.3"></span>ἐπιπολῆς ἐπὶ τῷ δέρματι λοξῶν ἄνωθεν κάτω φερομένων.
<span class="lb" data-page="8.357" data-line="4" id="l8.357.4"></span>οὕτω δὲ καὶ ἄλλους πολλοὺς ἴστε με σημειωσάμενον, ὡς ἐκ
<span class="lb" data-page="8.357" data-line="5" id="l8.357.5"></span>τῆς χροιᾶς ἀποφήνασθαι, ποτὲ μὲν ἧπαρ εἶναι τὸ πάσχον αὐτοῖς,
<span class="lb" data-page="8.357" data-line="6" id="l8.357.6"></span>ποτὲ δὲ σπλῆνα, μήτε τῶν προγεγονότων ἀκηκοότα τι
<span class="lb" data-page="8.357" data-line="7" id="l8.357.7"></span>μήτε διὰ τῆς ἁφῆς γνωρίσαντα τὸ πάθημα τῶν σπλάγχνων·
<span class="lb" data-page="8.357" data-line="8" id="l8.357.8"></span>διὸ καὶ πολλάκις ἀκούετέ μου καταρωμένου τοῖς πρώτοις τολμήσασιν
<span class="lb" data-page="8.357" data-line="9" id="l8.357.9"></span>ἑαυτοὺς προστάτας μὲν ἰατρικῆς θεωρίας ἀποφῆναι,
<span class="lb" data-page="8.357" data-line="10" id="l8.357.10"></span>θεραπεύειν δὲ τοὺς νοσοῦντας οὐ βουληθέντας. οἱ πλεῖστοι
<span class="lb" data-page="8.357" data-line="11" id="l8.357.11"></span>δὲ τούτων ἐμπειρικοί τε καὶ μεθοδικοὶ γεγόνασιν, οἷς ἄν τις
<span class="lb" data-page="8.357" data-line="12" id="l8.357.12"></span>λέγῃ δυνατὸν εἶναι, διὰ μόνης τῆς χρόας ἐνίοτε διαγνῶναι τὸν
<span class="lb" data-page="8.357" data-line="13" id="l8.357.13"></span>πεπονθότα τόπον, ἀνοίξαντες τὸ στόμα, τὴν ἀναίσχυντον
<span class="lb" data-page="8.357" data-line="14" id="l8.357.14"></span>αὐτῶν γλῶτταν, ὥσπέρ τινα κύνα λυττῶντα, τοῖς διαλεγομένοις
<span class="lb" data-page="8.357" data-line="15" id="l8.357.15"></span>ἀφιᾶσιν. ἀλλ’ οὐ πρὸς ἐκείνους ὁ νῦν ἐνεστηκὼς λόγος,
<span class="lb" data-page="8.357" data-line="16" id="l8.357.16"></span>ὡς ἤδη καιρὸς ἐφ’ ἕτερον ἰέναι γένος συμπτωμάτων,
<span class="lb" data-page="8.357" data-line="17" id="l8.357.17"></span>ἐνδεικνύμενον ἥπατος ἀτονίαν αὐτὴν καθ’ ἑαυτὴν μόνην ἄνευ
<span class="lb" data-page="8.357" data-line="18" id="l8.357.18"></span>φλεγμονῆς, ὥσπέρ γε καὶ μικρὸν ἔμπροσθεν ὁ περὶ τῆς
<span class="lb" data-page="8.357" data-line="19" id="l8.357.19"></span>φλεγμονῆς αὐτοῦ λόγος ἐλέχθη μόνος, ἄνευ τῆς κατὰ τὴν
<span class="pb" data-page="8.358" id="p8.358"></span>
<span class="lb" data-page="8.358" data-line="1" id="l8.358.1"></span><span class="milestone ed2page" data-n="7.499" data-unit="ed2page" id="ed2page.7.499"></span>οἰκείαν δύναμιν ἀῤῥωστίας. ἐπεὶ τοίνυν ἔργον ἥπατος
<span class="lb" data-page="8.358" data-line="2" id="l8.358.2"></span>ἴσμεν αἵματος γένεσιν, ἥτις ἂν αἰτία τοῦτο ποιεῖν πέφυκεν,
<span class="lb" data-page="8.358" data-line="3" id="l8.358.3"></span>δύναμιν ἥπατος αὐτὴν ἐροῦμεν ὑπάρχειν ἰδίαν· πρόσκειται δὲ
<span class="lb" data-page="8.358" data-line="4" id="l8.358.4"></span>τῷ λόγῳ τὸ ἰδίαν, διὰ τὰς κοινὰς ἁπάντων τῶν ἐν ἡμῖν μορίων,
<span class="lb" data-page="8.358" data-line="5" id="l8.358.5"></span>ἃς ἐν τῇ περὶ τῶν φυσικῶν δυνάμεων πραγματείᾳ διῆλθον,
<span class="lb" data-page="8.358" data-line="6" id="l8.358.6"></span>ἑλκτικήν τε λέγω καὶ καθεκτικὴν καὶ ἀποκριτικήν·
<span class="lb" data-page="8.358" data-line="7" id="l8.358.7"></span>ἡ γὰρ τετάρτη ἡ κατὰ τὸ γένος ἀλλοιωτικὴ κατ’ εἶδός ἐστιν
<span class="lb" data-page="8.358" data-line="8" id="l8.358.8"></span>ἡ αἱματοποιητική. πασῶν δὲ τῶν δυνάμεων τὰς οὐσίας ἐν
<span class="lb" data-page="8.358" data-line="9" id="l8.358.9"></span>ταῖς τῶν μορίων οἰκείαις κράσεσιν ἐμάθετε ὑπάρχειν· συμβήσεται
<span class="lb" data-page="8.358" data-line="10" id="l8.358.10"></span>τοιγαροῦν καὶ κατὰ τὸ ἧπαρ, ὅταν εἴς τινα τῶν ὀκτὼ
<span class="lb" data-page="8.358" data-line="11" id="l8.358.11"></span>δυσκρασιῶν ἀφίκηται, βλάπτεσθαι τὰς δυνάμεις αὐτοῦ βλάβας
<span class="lb" data-page="8.358" data-line="12" id="l8.358.12"></span>οἰκείας τῇ δυσκρασίᾳ, περὶ ὧν εἴρηται μὲν ὁ κοινὸς λόγος
<span class="lb" data-page="8.358" data-line="13" id="l8.358.13"></span>ἐν τῷ τρίτῳ τῶν ἐν τοῖς συμπτώμασιν αἰτίων, ὁ δ’ ἴδιος
<span class="lb" data-page="8.358" data-line="14" id="l8.358.14"></span>ἑκάστου μορίου κατ’ εἶδος, ἀνάλογον τῷ κοινῷ. κατὰ γοῦν
<span class="lb" data-page="8.358" data-line="15" id="l8.358.15"></span>τὸ ἧπαρ αἱ μὲν θερμαὶ δυσκρασίαι κατοπτῶσιν καὶ συγκαίουσιν
<span class="lb" data-page="8.358" data-line="16" id="l8.358.16"></span>τούς τε προϋπάρχοντας ἐν αὐτῷ χυμοὺς καὶ τοὺς διὰ
<span class="lb" data-page="8.358" data-line="17" id="l8.358.17"></span>τῶν ἐν μεσεντερίῳ φλεβῶν ἀναφερομένους· αἱ δὲ ψυχραὶ
<span class="lb" data-page="8.358" data-line="18" id="l8.358.18"></span>παχὺν μὲν καὶ δύσρουν καὶ δυσκίνητον ἐργάζονται τὸν ἤδη
<span class="pb" data-page="8.359" id="p8.359"></span>
<span class="lb" data-page="8.359" data-line="1" id="l8.359.1"></span>περιεχόμενον ἐν αὐτῷ, φλεγματικὸν δὲ καὶ ὠμὸν καὶ ἡμίπεπτον
<span class="lb" data-page="8.359" data-line="2" id="l8.359.2"></span>τὸ ἀναφερόμενον· οὕτως δὲ καὶ τῶν ἄλλων δυοῖν
<span class="lb" data-page="8.359" data-line="3" id="l8.359.3"></span>ἡ μὲν ξηρὰ δυσκρασία ξηροτέρους καὶ παχυτέρους ἐργάζεται
<span class="lb" data-page="8.359" data-line="4" id="l8.359.4"></span>τοὺς χυμοὺς, ἡ δ’ ὑγρὰ λεπτομερεστέρους καὶ ὑδαρεστέρους.
<span class="lb" data-page="8.359" data-line="5" id="l8.359.5"></span>ὅτ’ ἂν οὖν ποτ’ ἴδητε διαχωρήματα, οἷον νεοσφαγῶν κρεῶν
<span class="lb" data-page="8.359" data-line="6" id="l8.359.6"></span>πλύμασιν ἐοικότα, βεβαιότατον γνώρισμα τοῦθ’ ὑμῖν ἔστω
<span class="lb" data-page="8.359" data-line="7" id="l8.359.7"></span>πάθους ἡπατικοῦ. καλεῖται δ’ ἐξαιρέτως ἡπατικὰ τὰ διὰ τὴν
<span class="lb" data-page="8.359" data-line="8" id="l8.359.8"></span>ἀῤῥωστίαν αὐτοῦ τῆς δυνάμεως· τῆς γάρτοι τοῦ ἥπατος οὐσίας
<span class="lb" data-page="8.359" data-line="9" id="l8.359.9"></span>ἐστὶ ταῦτ’ ἴδια παθήματα· μεμαθήκατε δ’ ὡς ἑκάστου
<span class="lb" data-page="8.359" data-line="10" id="l8.359.10"></span>τῶν πρώτων σωμάτων ἡ οὐσία κατὰ τὴν κρᾶσίν ἐστι τῶν
<span class="lb" data-page="8.359" data-line="11" id="l8.359.11"></span>τεττάρων ποιοτήτων. ὁμοίως δὲ ἂν οἷον αἵματος τρύγα
<span class="lb" data-page="8.359" data-line="12" id="l8.359.12"></span>θεάσησθε δι’ ἕδρας ἐκκριθεῖσαν, ἡπατικὸν ἴστε καὶ τοῦτ’ εἶναι
<span class="lb" data-page="8.359" data-line="13" id="l8.359.13"></span>γνώρισμα. τὸ μὲν οὖν λεπτὸν καὶ ἰχωροειδὲς ἀῤῥωστοῦντος
<span class="lb" data-page="8.359" data-line="14" id="l8.359.14"></span>ἐξαιματοῦν ἐστι τοῦ σπλάγχνου γνώρισμα· τὸ δ’ οἷον
<span class="lb" data-page="8.359" data-line="15" id="l8.359.15"></span>τρὺξ ὑπεροπτῶντος τὸ αἷμα. καὶ μὲν καὶ τοῦτο πολλάκις
<span class="lb" data-page="8.359" data-line="16" id="l8.359.16"></span>ἑωρακότες μέμνησθε, κατ’ ἀρχὰς μὲν ἰχῶρας αἱματώδεις ἐκκρινομένους,
<span class="lb" data-page="8.359" data-line="17" id="l8.359.17"></span>ἐπὶ προήκοντι δὲ τῷ χρόνῳ τὸ παχὺ καὶ μελαγχολικὸν
<span class="lb" data-page="8.359" data-line="18" id="l8.359.18"></span>αἷμα, τὰ τελευταῖα δὲ καὶ μέλαιναν ἀκριβῶς χολήν·
<span class="pb" data-page="8.360" id="p8.360"></span>
<span class="lb" data-page="8.360" data-line="1" id="l8.360.1"></span>ἄρχεται μὲν γὰρ ἐνίοτε καὶ χωρὶς πυρετοῦ τὸ κατὰ τὴν ψυχρὰν
<span class="lb" data-page="8.360" data-line="2" id="l8.360.2"></span>δυσκρασίαν πάθος, ἡνίκα λεπτὸς ἰχὼρ αἵματος ἐκκρίνεται·
<span class="lb" data-page="8.360" data-line="3" id="l8.360.3"></span>προϊόντος δὲ τοῦ χρόνου καὶ διαφθειρομένου τοῦ κατὰ τὸ
<span class="lb" data-page="8.360" data-line="4" id="l8.360.4"></span>σπλάγχνον αἵματος, ἐπιγίγνονται πυρετοί. καὶ λίαν γε καταφρονοῦσιν
<span class="lb" data-page="8.360" data-line="5" id="l8.360.5"></span>αὐτῶν οἱ ἄπειροι, καί ποτε καὶ τελέως ἀπύρετος
<span class="lb" data-page="8.360" data-line="6" id="l8.360.6"></span>αὐτοῖς ἔδοξεν ὁ κάμνων εἶναι, καὶ γεγονέναι τοῦτο λογίζονται
<span class="lb" data-page="8.360" data-line="7" id="l8.360.7"></span>διὰ τὰς ἀσιτίας, ἃς διὰ τὴν ἀνορεξίαν μᾶλλον ἢ τὴν τῶν
<span class="lb" data-page="8.360" data-line="8" id="l8.360.8"></span>ἰατρῶν πρόσταξιν οἱ πάσχοντες οὕτω ποιοῦνται. κατὰ γαστέρα
<span class="lb" data-page="8.360" data-line="9" id="l8.360.9"></span>τε οὖν οὐδενὸς ἐκκριθέντος ἐν τῷ μεταξὺ καὶ τοῦ πυρετοῦ
<span class="lb" data-page="8.360" data-line="10" id="l8.360.10"></span>δόξαντος οὐδ’ ὅλως εἶναι, λούουσίν τε καὶ συγχωροῦσιν
<span class="lb" data-page="8.360" data-line="11" id="l8.360.11"></span>ἀμελέστερον διαιτηθῆναι. οὕτως αὖ πάλιν ἥ τε γαστὴρ
<span class="lb" data-page="8.360" data-line="12" id="l8.360.12"></span>ἐκκρίνει διεφθαρμένα τὰ σιτία, καί τι καὶ τῶν ἡπατικῶν ἠκολούθει
<span class="lb" data-page="8.360" data-line="13" id="l8.360.13"></span>διαχωρημάτων. ἐνίοις δὲ τῶν κατὰ ψυχρὰν δυσκρασίαν
<span class="lb" data-page="8.360" data-line="14" id="l8.360.14"></span>ἀρξαμένων νοσεῖν οὐ μόνον οὐδὲν ἐκλύεται τὰ τῶν
<span class="lb" data-page="8.360" data-line="15" id="l8.360.15"></span><span class="milestone ed1page" data-n="3.306" data-unit="ed1page" id="ed1page.3.306"></span>ὀρέξεων, ἀλλὰ καὶ πεινῇν ἐνίοτέ φασι νῦν μᾶλλον ἤ
<span class="lb" data-page="8.360" data-line="16" id="l8.360.16"></span>πρόσθεν. οὐ μὴν ταῖς γε θερμαῖς δυσκρασίαις ἕπεταί ποτ’
<span class="lb" data-page="8.360" data-line="17" id="l8.360.17"></span>ὄρεξις σιτίων, ἀλλ’ ἀνορεξία τε δεινὴ καὶ δίψος καρτερὸν
<span class="lb" data-page="8.360" data-line="18" id="l8.360.18"></span><span class="milestone ed2page" data-n="7.500" data-unit="ed2page" id="ed2page.7.500"></span>καὶ πυρετὸς οὐκ ἀγεννὴς καὶ μοχθηρῶν χυμῶν ἔμετος.
<span class="pb" data-page="8.361" id="p8.361"></span>
<span class="lb" data-page="8.361" data-line="1" id="l8.361.1"></span>ταῦτα μὲν οὖν ἴδια συμπτώματα τῶν ἡπατικῶν ἐστιν· ὀνομάζεσθαι
<span class="lb" data-page="8.361" data-line="2" id="l8.361.2"></span>δ’ οὕτως ἔφην ἐκείνους, οἷς ἄῤῥωστος ἡ τοῦ σπλάγχνου
<span class="lb" data-page="8.361" data-line="3" id="l8.361.3"></span>δύναμίς ἐστιν, ἐφ’ ὧν οἱ πλείους τῶν ἰατρῶν ἐξαπατώμενοι
<span class="lb" data-page="8.361" data-line="4" id="l8.361.4"></span>δυσεντερίαν εἶναι νομίζουσι τὸ πάθος· ἕτερα δ’ ἐστὶν,
<span class="lb" data-page="8.361" data-line="5" id="l8.361.5"></span>ὡς εἴρηται, τὰ τῆς φλεγμονῆς συμπτώματα. καί ποτε συνελθόντων
<span class="lb" data-page="8.361" data-line="6" id="l8.361.6"></span>ἀμφοτέρων τῶν παθῶν, ἑκάτερα φαίνεται, καὶ χρὴ
<span class="lb" data-page="8.361" data-line="7" id="l8.361.7"></span>πρόχειρον αὐτῶν ἔχειν τὴν μνήμην· οὕτως γὰρ οὐ μόνον ἐπαινεῖσθαι
<span class="lb" data-page="8.361" data-line="8" id="l8.361.8"></span>πρὸς τῶν χρωμένων ἡμῖν, ἀλλὰ καὶ θαυμάζεσθαι γενήσεται,
<span class="lb" data-page="8.361" data-line="9" id="l8.361.9"></span>προσεπιθεωροῦσι καὶ τὰ κοινὰ πρὸς ἕτερα πάθη,
<span class="lb" data-page="8.361" data-line="10" id="l8.361.10"></span>καθάπερ τὸ διήκειν εἰς νόθας πλευρὰς τὸ ἄλγημα, καὶ
<span class="lb" data-page="8.361" data-line="11" id="l8.361.11"></span>συγκατεσπάσθαι δοκεῖν τὴν κλεῖν, ἀναπνεῖν τε μικρὸν καὶ
<span class="lb" data-page="8.361" data-line="12" id="l8.361.12"></span>πυκνόν. ἐγὼ γοῦν, ὁπότε πρῶτον εἰς Ῥώμην ἀνῆλθον, ὑπὸ
<span class="lb" data-page="8.361" data-line="13" id="l8.361.13"></span>Γλαύκωνος τοῦ φιλοσόφου μεγάλως ἐθαυμάσθην ἐπὶ τοιᾷδέ
<span class="lb" data-page="8.361" data-line="14" id="l8.361.14"></span>τινι διαγνώσει. συντυχὼν γάρ μοι καθ’ ὁδὸν ἔφασκεν ἐν
<span class="lb" data-page="8.361" data-line="15" id="l8.361.15"></span>καιρῷ φανῆναι· καὶ οὕτως ἐμβαλὼν τῇ χειρὶ τὴν χεῖρα, πλησίον,
<span class="lb" data-page="8.361" data-line="16" id="l8.361.16"></span>ἔφη, τοῦ κάμνοντός ἐσμεν, ὃν ἥκω τε θεασάμενος ἄρτι
<span class="lb" data-page="8.361" data-line="17" id="l8.361.17"></span>καὶ παρακαλῶ μετ’ ἐμοῦ παραγενέσθαι σὲ πρὸς αὐτόν· ἔστι
<span class="lb" data-page="8.361" data-line="18" id="l8.361.18"></span>δὲ ὁ ἀπὸ τῆς Σικελίας ἰατρὸς, ὃν πρὸ ἡμερῶν ὀλίγων ἐθεάσω ﻿
<span class="pb" data-page="8.362" id="p8.362"></span>
<span class="lb" data-page="8.362" data-line="1" id="l8.362.1"></span>περιπατοῦντα σὺν ἐμοί· τί δὲ καὶ τὸ λυποῦν, ἔφην, αὐτόν
<span class="lb" data-page="8.362" data-line="2" id="l8.362.2"></span>ἐστιν; ὁ δὲ καὶ μάλα παρατεταγμένος ὡμολόγησεν ἐκ φανερωτάτου,
<span class="lb" data-page="8.362" data-line="3" id="l8.362.3"></span>καὶ γὰρ ἦν οἷος μηδὲ κρυψίνους εἶναι, μηδὲ πανοῦργος·
<span class="lb" data-page="8.362" data-line="4" id="l8.362.4"></span>ἐπεί μοί, φησιν, ἀπήγγειλαν χθὲς οἱ περὶ Γοργίαν
<span class="lb" data-page="8.362" data-line="5" id="l8.362.5"></span>καὶ Ἀπελὰν διαγνώσεις τε καὶ προγνώσεις πεποιῆσθαί σε
<span class="lb" data-page="8.362" data-line="6" id="l8.362.6"></span>μαντικῆς μᾶλλον ἢ ἰατρικῆς ἐχομένας, ἐπιθυμῶ πεῖραν αὐτὸς
<span class="lb" data-page="8.362" data-line="7" id="l8.362.7"></span>σχεῖν, οὐ σοῦ τοσοῦτον, ὅσον τοῦ κατ’ ἰατρικὴν τέχνην, εἰ
<span class="lb" data-page="8.362" data-line="8" id="l8.362.8"></span>καὶ τοιαῦτα διαγινώσκειν τε καὶ προγινώσκειν δύναται. ταῦτά
<span class="lb" data-page="8.362" data-line="9" id="l8.362.9"></span>τε οὖν ἔλεγεν καὶ ἦμεν ἐπὶ τῇ θύρᾳ τοῦ κάμνοντος, ὡς
<span class="lb" data-page="8.362" data-line="10" id="l8.362.10"></span>μηδ’ ἀμείψασθαί με τῷ λόγῳ δυνηθῆναι τὴν πρόκλησιν αὐτοῦ,
<span class="lb" data-page="8.362" data-line="11" id="l8.362.11"></span>μηδ’ εἰπεῖν ἅπερ ἴστε λέγοντά με πολλάκις, ὡς ἐνίοτε μὲν
<span class="lb" data-page="8.362" data-line="12" id="l8.362.12"></span>ἡμῖν εὐτυχῶς φαίνεταί τινα τῶν βεβαίων σημείων, ἐνίοτε δ’
<span class="lb" data-page="8.362" data-line="13" id="l8.362.13"></span>ἀμφίβολα πάντ’ ἐστὶ, καὶ διὰ τοῦτο δευτέραν καὶ τρίτην ἐπίσκεψιν
<span class="lb" data-page="8.362" data-line="14" id="l8.362.14"></span>ἀναμένομεν. ἀλλά τοι μετὰ τὴν πρώτην εἴσοδον
<span class="lb" data-page="8.362" data-line="15" id="l8.362.15"></span>ἀπήντησέ τις ἡμῖν λεκάνην ἐκ τοῦ κοιτῶνος ἐκκομίζων εἰς τὸν
<span class="lb" data-page="8.362" data-line="16" id="l8.362.16"></span>κοπρῶνα, ἔχουσαν οἷον κρεῶν νεοσφαγῶν πλύμα, λεπτὸν
<span class="lb" data-page="8.362" data-line="17" id="l8.362.17"></span>αἵματος ἰχῶρα, βεβαιότατον σημεῖον ἥπατος πάσχοντος. ὡς
<span class="lb" data-page="8.362" data-line="18" id="l8.362.18"></span>οὖν μηδ’ ὅλως ἑωρακὼς αὐτὸ εἰσῆλθον ἅμα τῷ Γλαύκωνι
<span class="pb" data-page="8.363" id="p8.363"></span>
<span class="lb" data-page="8.363" data-line="1" id="l8.363.1"></span>πρὸς τὸν ἰατρὸν, ἐπέβαλόν τε τὴν χεῖρα τῷ καρπῷ, βουλόμενος
<span class="lb" data-page="8.363" data-line="2" id="l8.363.2"></span>γνῶναι, πότερον καὶ φλεγμονή τις εἴη κατὰ τὸ σπλάγχνον,
<span class="lb" data-page="8.363" data-line="3" id="l8.363.3"></span>ἢ μόνον ἀτονία. ἰατρὸς δ’ ὢν, ὡς ἔφην, ὁ κατακείμενος,
<span class="lb" data-page="8.363" data-line="4" id="l8.363.4"></span>ἀρτίως ἔφη κατακεκλίσθαι μετὰ τὸ διαχωρῆσαι, ὥστε
<span class="lb" data-page="8.363" data-line="5" id="l8.363.5"></span>προσλογίζου τι τῇ πυκνότητι τῶν σφυγμῶν καὶ διὰ τὴν ἐξανάστασιν
<span class="lb" data-page="8.363" data-line="6" id="l8.363.6"></span>προσγεγονέναι. ὁ μὲν οὖν ταῦτ’ ἔλεγεν, ἐγὼ δ’
<span class="lb" data-page="8.363" data-line="7" id="l8.363.7"></span>εὗρον φλεγμονῆς ἔμφασιν· εἶτα καὶ θεασάμενος ἐπικείμενον
<span class="lb" data-page="8.363" data-line="8" id="l8.363.8"></span>τῇ θυρίδι χυτρίδιον μικρὸν, ὕσσωπον ἔχον ἐν μελικράτῳ παρεσκευασμένον,
<span class="lb" data-page="8.363" data-line="9" id="l8.363.9"></span>ἐλογισάμην οἴεσθαι τὸν ἰατρὸν ἑαυτὸν εἶναι
<span class="lb" data-page="8.363" data-line="10" id="l8.363.10"></span>πλευριτικὸν, ἀλγήματος αὐτῷ κατὰ τὰς νόθας πλευρὰς ὑπάρχοντος,
<span class="lb" data-page="8.363" data-line="11" id="l8.363.11"></span>ὃ κᾀν ταῖς κατὰ τὸ ἧπαρ φλεγμοναῖς ἐπιγίγνεταί
<span class="lb" data-page="8.363" data-line="12" id="l8.363.12"></span>ποτε· τούτου τοίνυν αἰσθανόμενον αὐτὸν, ἀναπνέοντά τε
<span class="lb" data-page="8.363" data-line="13" id="l8.363.13"></span>πυκνὸν καὶ μικρὸν, ἐρεθιζόμενόν τε βηχίοις μικροῖς, ἐνενόησα
<span class="lb" data-page="8.363" data-line="14" id="l8.363.14"></span>νομίζειν ἑαυτὸν εἶναι πλευριτικὸν, καὶ διὰ τοῦτο παρεσκευακέναι
<span class="lb" data-page="8.363" data-line="15" id="l8.363.15"></span>τὸ ὕσσωπον ἐν τῷ μελικράτῳ. παρέχουσαν οὖν μοι
<span class="lb" data-page="8.363" data-line="16" id="l8.363.16"></span>καὶ τὴν τύχην ὁδὸν, ὡς εὐδοκιμῆσαι παρὰ τῷ Γλαύκωνι,
<span class="lb" data-page="8.363" data-line="17" id="l8.363.17"></span>συνιδὼν, ἐπήνεγκα τὴν ἑαυτοῦ χεῖρα κατὰ τῶν τοῦ κάμνοντος
<span class="lb" data-page="8.363" data-line="18" id="l8.363.18"></span>ἐν τῷ δεξιῷ μέρει νόθων πλευρῶν, <span class="milestone ed2page" data-n="7.501" data-unit="ed2page" id="ed2page.7.501"></span>καὶ δεικνὺς ἅμα
<span class="lb" data-page="8.363" data-line="19" id="l8.363.19"></span>τὸν τόπον, ἔφην ἀλγεῖν αὐτὸν ἐνταῦθα· τοῦ δ’ ὁμολογήσαντος,
<span class="pb" data-page="8.364" id="p8.364"></span>
<span class="lb" data-page="8.364" data-line="1" id="l8.364.1"></span>ὁ Γλαύκων ἐκ τοῦ σφυγμοῦ μόνου τὴν διάγνωσιν
<span class="lb" data-page="8.364" data-line="2" id="l8.364.2"></span>τοῦ πεπονθότος τόπου νομίσας γεγονέναι, καταφανὴς ἦν μοι
<span class="lb" data-page="8.364" data-line="3" id="l8.364.3"></span>θαυμάζων. ὅπως οὖν αὐτὸν μᾶλλον ἐκπλήξαιμι, προσετίθην
<span class="lb" data-page="8.364" data-line="4" id="l8.364.4"></span>καὶ ταῦτα· καθάπερ, ἔφην, ὡμολόγηκας ἐνταυθοῖ ἀλγεῖν,
<span class="lb" data-page="8.364" data-line="5" id="l8.364.5"></span>προσομολόγησον ὅτι καὶ τοῦ βῆξαι γίγνεταί σοι προθυμία,
<span class="lb" data-page="8.364" data-line="6" id="l8.364.6"></span>καὶ βήττεις ἐκ διαστημάτων μειζόνων βηχία σμικρὰ ξηρὰ, μηδενὸς
<span class="lb" data-page="8.364" data-line="7" id="l8.364.7"></span>ἀναπτυομένου. ταῦτα λέγοντος ἐμοῦ, κατὰ τύχην
<span class="lb" data-page="8.364" data-line="8" id="l8.364.8"></span>ἔβηξε τοιοῦτον εἶδος βηχὸς, ὁποῖον ἔλεγον· ὥστε τὸν Γλαύκωνα
<span class="lb" data-page="8.364" data-line="9" id="l8.364.9"></span>μεγάλως θαυμάσαντα μὴ κατέχειν ἑαυτὸν, ἀλλ’ ἐπαινεῖν
<span class="lb" data-page="8.364" data-line="10" id="l8.364.10"></span>κεκραγότα μεγάλῃ τῇ φωνῇ. μὴ τοίνυν, ἔφην ἐγὼ,
<span class="lb" data-page="8.364" data-line="11" id="l8.364.11"></span>ταῦτα μόνα δόκει τὴν τέχνην ἱκανὴν εἶναι μαντεύεσθαι περὶ
<span class="lb" data-page="8.364" data-line="12" id="l8.364.12"></span>τοὺς κάμνοντας, ἀλλὰ καὶ πρὸς αὐτοῖς ἔτι ταυτὶ τὰ νῦν ἐμοὶ
<span class="lb" data-page="8.364" data-line="13" id="l8.364.13"></span>λεχθησόμενα· μαρτυρήσει δ’ αὐτοῖς ὁ κάμνων αὐτός. ἐντεῦθεν
<span class="lb" data-page="8.364" data-line="14" id="l8.364.14"></span>δὲ πάλιν ἀρξάμενος ἔφην πρὸς αὐτόν· ὅτ’ ἂν ἀναπνεύσῃς
<span class="lb" data-page="8.364" data-line="15" id="l8.364.15"></span>μεῖζον, αἰσθάνῃ μὲν δήπου καὶ τῆς κατὰ τὸ χωρίον ὀδύνης,
<span class="lb" data-page="8.364" data-line="16" id="l8.364.16"></span>ὃ ἔδειξά σοι, σφοδροτέρας γιγνομένης, αἰσθάνῃ δὲ καὶ
<span class="lb" data-page="8.364" data-line="17" id="l8.364.17"></span>βάρους ἐγκειμένου κατὰ τὸ δεξιὸν ὑποχόνδριον. ἐπὶ τούτοις
<span class="lb" data-page="8.364" data-line="18" id="l8.364.18"></span>οὐδ’ αὐτὸς ὁ νοσῶν ἔτι ἡσύχαζεν, ἀλλὰ θαυμάζων ἐκεκράγει
<span class="pb" data-page="8.365" id="p8.365"></span>
<span class="lb" data-page="8.365" data-line="1" id="l8.365.1"></span>μετὰ τοῦ Γλαύκωνος. αἰσθανόμενος οὖν ἐγὼ τῆς κατὰ τὸν
<span class="lb" data-page="8.365" data-line="2" id="l8.365.2"></span>καιρὸν ἐκεῖνον εὐτυχίας, ἐτόλμων μὲν εἰπεῖν τι καὶ περὶ τῆς
<span class="lb" data-page="8.365" data-line="3" id="l8.365.3"></span>κλειδὸς, ὡς κατασπωμένης· εἰδὼς δὲ ταῖς μεγάλαις αὐτοῦ
<span class="lb" data-page="8.365" data-line="4" id="l8.365.4"></span>φλεγμοναῖς ἑπόμενον, ὥσπερ οὖν καὶ τοῖς σκίῤῥοις, οὐκ ἐθάῤῥουν
<span class="lb" data-page="8.365" data-line="5" id="l8.365.5"></span>εἰπεῖν, εὐλαβούμενος ἀποθραῦσαί τι τῶν ἔμπροσθεν
<span class="lb" data-page="8.365" data-line="6" id="l8.365.6"></span>ἐπαίνων. ἐπῆλθεν οὖν μοι μετ’ ἀσφαλείας ἀποφήνασθαι, καὶ
<span class="lb" data-page="8.365" data-line="7" id="l8.365.7"></span>προσβλέψας τῷ κάμνοντι, τῆς κλειδὸς, ἔφην, ὑποκατασπωμένης
<span class="lb" data-page="8.365" data-line="8" id="l8.365.8"></span>αἰσθήσῃ διὰ ταχέος, εἰ μὴ τυγχάνει σοι γεγονὸς ἤδη
<span class="lb" data-page="8.365" data-line="9" id="l8.365.9"></span>που τοῦτο. συνομολογήσαντος δ’ αὐτοῦ, θεασάμενος ἐγὼ
<span class="lb" data-page="8.365" data-line="10" id="l8.365.10"></span>τὸν κάμνοντα θαυμαστῶς ἐκπεπληγότα, μίαν, εἶπον, ἔτι
<span class="lb" data-page="8.365" data-line="11" id="l8.365.11"></span>προσθήσω τοῖς εἰρημένοις μαντείαν· ἐρῶ γὰρ καὶ τὴν τοῦ
<span class="lb" data-page="8.365" data-line="12" id="l8.365.12"></span>κάμνοντος ὑπόληψιν, ἣν ἔχει περὶ ὧν πάσχει παθημάτων.
<span class="lb" data-page="8.365" data-line="13" id="l8.365.13"></span>ὁ μὲν οὖν Γλαύκων οὐκ ἀπελπίζειν οὐδὲ ταύτης ἔφη τῆς μαντείας,
<span class="lb" data-page="8.365" data-line="14" id="l8.365.14"></span>αὐτὸς δ’ ὁ νοσῶν ἐπὶ τῷ παραδόξῳ τῆς ὑποσχέσεως
<span class="lb" data-page="8.365" data-line="15" id="l8.365.15"></span>ἐκπεπληγὼς ἐνέβλεπέν μοι δριμὺ, προσέχων τὸν νοῦν τῷ
<span class="lb" data-page="8.365" data-line="16" id="l8.365.16"></span>ῥηθησομένῳ. καὶ δὴ καὶ φάντος μου, πλευρῖτιν αὐτὸν οἴεσθαι
<span class="lb" data-page="8.365" data-line="17" id="l8.365.17"></span>τὴν ἐνοχλοῦσαν εἶναι νόσον, ὁ μὲν ἐμαρτύρησεν θαυμάζων,
<span class="lb" data-page="8.365" data-line="18" id="l8.365.18"></span>οὐκ αὐτὸς μόνος, ἀλλὰ καὶ ὁ παρεστὼς αὐτῷ, καὶ ὁ
<span class="pb" data-page="8.366" id="p8.366"></span>
<span class="lb" data-page="8.366" data-line="1" id="l8.366.1"></span>κατηντληκὼς ὡς πλευριτικὸν ἐλαίῳ πρὸ βραχέος. ὁ δὲ Γλαύκων
<span class="lb" data-page="8.366" data-line="2" id="l8.366.2"></span>ἐξ ἐκείνου περί τε ἡμῶν καὶ ὅλης τῆς ἰατρικῆς ἔσχεν ἀξιόλογον
<span class="lb" data-page="8.366" data-line="3" id="l8.366.3"></span>ὑπόληψιν, ἔμπροσθεν οὐδὲν μέγα τὴν τέχνην ἔχειν
<span class="lb" data-page="8.366" data-line="4" id="l8.366.4"></span>οἰόμενος, ἐκ τοῦ μηδέποτε συντετυχηκέναι παρεσκευασμένοις
<span class="lb" data-page="8.366" data-line="5" id="l8.366.5"></span>κατ’ αὐτὴν ἀξιολόγοις ἀνδράσιν. εἴρηταί μοι ταῦτα πρὸς
<span class="lb" data-page="8.366" data-line="6" id="l8.366.6"></span>ὑμᾶς, ὅπως εἰδότες τά τ’ ἴδια πάθους ἑκάστου συμπτώματα
<span class="lb" data-page="8.366" data-line="7" id="l8.366.7"></span>καὶ τὰ κοινὰ πρὸς ἕτερα πάθη, καὶ σὺν αὐτοῖς ἔτι τὰ μὲν
<span class="lb" data-page="8.366" data-line="8" id="l8.366.8"></span>ἑκατέρου γένους ἀχώριστα, τὰ δ’ ὡς ἐπὶ τὸ πολὺ, τὰ δ’
<span class="lb" data-page="8.366" data-line="9" id="l8.366.9"></span>ἀμφιδόξως ἢ σπανίως γιγνόμενα, παρεχούσης τε τῆς τύχης
<span class="lb" data-page="8.366" data-line="10" id="l8.366.10"></span>ὑμῖν ἀφορμὴν τοιαύτην, οἵαν ἔφην ἐμαυτῷ γεγενῆσθαί ποτε,
<span class="lb" data-page="8.366" data-line="11" id="l8.366.11"></span>δεξιῶς αὐτῇ χρῆσθαι δύνησθε. πολλάκις γὰρ ἡ μὲν τύχη μεγάλας
<span class="lb" data-page="8.366" data-line="12" id="l8.366.12"></span>εὐδοκιμήσεως ἀφορμὰς ὑποβάλλει, χρῆσθαι δ’ αὐταῖς
<span class="lb" data-page="8.366" data-line="13" id="l8.366.13"></span>οἱ πολλοὶ δι’ ἀμαθίαν οὐκ ἴσασιν· ἀλλ’ ὁ τεχνίτης ὅτ’ ἂν ἕν
<span class="lb" data-page="8.366" data-line="14" id="l8.366.14"></span>τι θεάσηται σύμπτωμα τῶν ἐνδεικνυμένων τό τε πάθος ἅμα
<span class="lb" data-page="8.366" data-line="15" id="l8.366.15"></span>καὶ τὸν πεπονθότα τόπον, ἑτέρων εὐπορεῖν εἰς πρόῤῥησιν
<span class="lb" data-page="8.366" data-line="16" id="l8.366.16"></span>οὐκ ὀλίγων ἱκανὸς ἔσται, τῶν μὲν ἐξ ἀνάγκης ἑπομένων, τῶν
<span class="lb" data-page="8.366" data-line="17" id="l8.366.17"></span>δὲ ὡς τὸ πολὺ, τῷ πεπονθότι τόπῳ καὶ <span class="milestone ed1page" data-n="3.307" data-unit="ed1page" id="ed1page.3.307"></span>τῷ κατ’
<span class="lb" data-page="8.366" data-line="18" id="l8.366.18"></span><span class="milestone ed2page" data-n="7.502" data-unit="ed2page" id="ed2page.7.502"></span>αὐτὸν πάθει. μεμνῆσθαι δ’ ὑμᾶς μάλιστα χρὴ τῶν ﻿
<span class="pb" data-page="8.367" id="p8.367"></span>
<span class="lb" data-page="8.367" data-line="1" id="l8.367.1"></span>γενικῶν θεωρημάτων, ἃ δὴ καὶ καθόλου προσαγορεύεται,
<span class="lb" data-page="8.367" data-line="2" id="l8.367.2"></span>κοινὰ πολλῶν ὄντα τῶν κατὰ μέρος, ἵν’ ἐπὶ πάσης ὕλης τῶν
<span class="lb" data-page="8.367" data-line="3" id="l8.367.3"></span>κατὰ μέρος πραγμάτων γυμνάζησθε διαγινώσκειν αὐτὰ ταχέως.
<span class="lb" data-page="8.367" data-line="4" id="l8.367.4"></span>ἔστι δὲ ὁ κοινὸς λόγος, ὃν ἐρεῖν μέλλω, περὶ τῶν
<span class="lb" data-page="8.367" data-line="5" id="l8.367.5"></span>φυσικῶν δυνάμεων, ἃς ἐν ἑκάστῳ μορίῳ προμεμαθήκατε τέτταρας
<span class="lb" data-page="8.367" data-line="6" id="l8.367.6"></span>εἶναι κατὰ γένος· ὧν πρώτην μὲν τὴν ἑλκτικὴν ὀνομάζω,
<span class="lb" data-page="8.367" data-line="7" id="l8.367.7"></span>τῶν οἰκείων τῷ μορίῳ χυμῶν εἰς θρέψιν ὀρεκτικήν τε
<span class="lb" data-page="8.367" data-line="8" id="l8.367.8"></span>ἅμα καὶ ἐπισπαστικὴν οὖσαν· ἐφεξῆς δ’ αὐτῇ δευτέραν, τῶν
<span class="lb" data-page="8.367" data-line="9" id="l8.367.9"></span>ἑλχθέντων ἀλλοιωτικὴν, καθ’ ἣν ὁ ἑλχθεὶς χυμὸς ὁμοιοῦται
<span class="lb" data-page="8.367" data-line="10" id="l8.367.10"></span>τῷ τρεφομένῳ· καὶ ταύτης ὑπηρέτιδες ἕτεραι δύο, καθεκτικὴ
<span class="lb" data-page="8.367" data-line="11" id="l8.367.11"></span>μὲν, ἡνίκα πέττει τὸν ἑλχθέντα χυμὸν, εἰς τὴν ἑαυτοῦ φύσιν
<span class="lb" data-page="8.367" data-line="12" id="l8.367.12"></span>ἀλλοιοῦν, τὸ μόριον· ἀποκριτικὴ δ’, ἡνίκα μετὰ τὴν πέψιν
<span class="lb" data-page="8.367" data-line="13" id="l8.367.13"></span>ἐκκρίνει τὸ ἄχρηστον, ὃ καλεῖται περίττωμα. ταύτας τὰς
<span class="lb" data-page="8.367" data-line="14" id="l8.367.14"></span>δυνάμεις ἐφ’ ἑκάστου μορίου πάσχοντος ἀεὶ σκοπεῖσθαι παραινῶ,
<span class="lb" data-page="8.367" data-line="15" id="l8.367.15"></span>πῶς ἔχουσιν εὐρωστίας τε καὶ ἀῤῥωστίας· οἷον ἐπὶ
<span class="lb" data-page="8.367" data-line="16" id="l8.367.16"></span>τοῦ ἥπατος, ἐπειδὴ περὶ τούτου πρόκειται λέγειν, ἡ μὲν
<span class="lb" data-page="8.367" data-line="17" id="l8.367.17"></span>ἑλκτικὴ δύναμις πάσχουσά πως, τὴν τροφὴν ἐν τῇ γαστρὶ καταλείψει
<span class="lb" data-page="8.367" data-line="18" id="l8.367.18"></span>κεχυλωμένην, ὥστ’ ἐκκρίνεσθαι διὰ τῆς ἕδρας αὐτὴν,
<span class="lb" data-page="8.367" data-line="19" id="l8.367.19"></span>ἀκριβῶς μὲν πεπεμμένην, ὑγρὰν δὲ καὶ ἀνεξίκμαστον.
<span class="pb" data-page="8.368" id="p8.368"></span>
<span class="lb" data-page="8.368" data-line="1" id="l8.368.1"></span>ἔσται δ’ ὑμῖν τοῦτο σημεῖον αὐτῆς πεπονθυίας· ὅσα γὰρ ὑπό
<span class="lb" data-page="8.368" data-line="2" id="l8.368.2"></span>τινων ὡς αἰτίων γίγνεται, ταῦτ’ ἐστὶν αὐτῶν σημεῖα. τοῦτο
<span class="lb" data-page="8.368" data-line="3" id="l8.368.3"></span>τὸ πάθος ἔνιοι μεσαραίου φασὶν εἶναι, καὶ καλοῦσι τοὺς οὕτω
<span class="lb" data-page="8.368" data-line="4" id="l8.368.4"></span>νοσοῦντας μεσαραϊκοὺς, ἐπειδὴ διὰ τῶν ἐν τῷ μεσαραίῳ τε
<span class="lb" data-page="8.368" data-line="5" id="l8.368.5"></span>καὶ μεσεντερίῳ καλουμένῳ φλεβῶν τῆς ἀναδόσεως γινομένης
<span class="lb" data-page="8.368" data-line="6" id="l8.368.6"></span>ὁρῶσιν ἀποτυγχανομένην αὐτὴν, ὁμοίᾳ περιπίπτοντες ἀγνοίᾳ
<span class="lb" data-page="8.368" data-line="7" id="l8.368.7"></span>τοῖς τὰς χεῖρας ἡγουμένοις πεπονθέναι τῶν συγκοπτομένων
<span class="lb" data-page="8.368" data-line="8" id="l8.368.8"></span>ἤτοι στομαχικῶς ἢ καρδιακῶς, ἐπειδὴ δι’ αὐτῶν ἐνεργεῖν ὡς
<span class="lb" data-page="8.368" data-line="9" id="l8.368.9"></span>ἔμπροσθεν ἀδυνατοῦσιν. αἱ γάρτοι κατὰ τὸ μεσάραιον φλέβες
<span class="lb" data-page="8.368" data-line="10" id="l8.368.10"></span>οἷόν περ χεῖρές εἰσι τῷ ἥπατι, τὴν ἐκ τῆς κοιλίας τροφὴν
<span class="lb" data-page="8.368" data-line="11" id="l8.368.11"></span>ἀναφέρουσαι πρὸς αὐτό. παραπλήσιον δέ τι τούτοις ποιοῦσι
<span class="lb" data-page="8.368" data-line="12" id="l8.368.12"></span>καὶ οἱ τῶν παραλελυμένων τὰ σκέλη διά τι πάθος τοῦ κατ’
<span class="lb" data-page="8.368" data-line="13" id="l8.368.13"></span>ὀσφῦν νωτιαίου, τοῖς μὲν σκέλεσι προσφέροντες τὰ φάρμακα,
<span class="lb" data-page="8.368" data-line="14" id="l8.368.14"></span>τοῦ νωτιαίου δ’ ἀμελοῦντες. εἰ μὲν οὖν φλεγμαίνοι τὸ μεσεντέριον,
<span class="lb" data-page="8.368" data-line="15" id="l8.368.15"></span>ἤ τι τοιοῦτον πάθος ἕτερον εἴη κατ’ αὐτὸ, προσηκόντως
<span class="lb" data-page="8.368" data-line="16" id="l8.368.16"></span>ἄν τις ὑπολάβοι τὸ πάθος τοῦτο ἴδιον ὑπάρχειν αὐτοῦ·
<span class="lb" data-page="8.368" data-line="17" id="l8.368.17"></span>εἰ δ’ ἀῤῥωστοῦν τὸ ἧπαρ ἀδυνατοίη διὰ τῶν ἐν αὐτῷ
<span class="lb" data-page="8.368" data-line="18" id="l8.368.18"></span>φλεβῶν ἕλκειν τὴν τροφὴν, οὐ μεσάραιον αὐτοῖς ἐστι τὸ τῆς
<span class="pb" data-page="8.369" id="p8.369"></span>
<span class="lb" data-page="8.369" data-line="1" id="l8.369.1"></span>θεραπείας δεόμενον, ἀλλ’ ἧπαρ, ὥσπερ οὐδ’ αἱ χεῖρες, ἢ τὰ
<span class="lb" data-page="8.369" data-line="2" id="l8.369.2"></span>σκέλη τοῖς διά τι πάθος τοῦ νωτιαίου παραλελυμένοις. ἀλλ’
<span class="lb" data-page="8.369" data-line="3" id="l8.369.3"></span>ἥ γε διάγνωσις ὑμῖν ἔσται τῶν ἤδη φλεγμονῶδες ἢ ἐρυσιπελατῶδες
<span class="lb" data-page="8.369" data-line="4" id="l8.369.4"></span>ἐχόντων πάθος ἐν μεσεντερίῳ τὰ κάτω διαχωρούμενα
<span class="lb" data-page="8.369" data-line="5" id="l8.369.5"></span>κατασκεπτομένοις ἐπιμελῶς. οὐ γὰρ μόνον οἷα τοῖς ἀτονοῦντος
<span class="lb" data-page="8.369" data-line="6" id="l8.369.6"></span>ἥπατος ἕλκειν ἐφ’ ἑαυτὸ τὴν τροφὴν εἴρηται διαχωρεῖσθαι,
<span class="lb" data-page="8.369" data-line="7" id="l8.369.7"></span>τοιαῦτα καὶ τούτοις ἀκριβῶς ἐκκρίνεται, ἀλλὰ φανεῖταί γε ὑμῖν
<span class="lb" data-page="8.369" data-line="8" id="l8.369.8"></span>ἐπιμεμίχθαί τις ὡς ἐκ φλεγμονῆς ἰχώρ· ἁπάντων γὰρ τῶν
<span class="lb" data-page="8.369" data-line="9" id="l8.369.9"></span>φλεγμαινόντων μορίων, οἷς μηδὲν στέγασμα περίκειται πυκνὸν
<span class="lb" data-page="8.369" data-line="10" id="l8.369.10"></span>καὶ παχὺ, λεπτοὶ μὲν κατ’ ἀρχὰς ἰχῶρες ἀποῤῥέουσι, πεττομένων
<span class="lb" data-page="8.369" data-line="11" id="l8.369.11"></span>δὲ τῶν φλεγμονῶν, παχύτεροι καὶ πυωδέστεροι. ὅτ’
<span class="lb" data-page="8.369" data-line="12" id="l8.369.12"></span>ἂν οὖν τι τοιοῦτον τοῖς ἐγκεχυλωμένοις διαχωρήμασιν ἐμφέρηται,
<span class="lb" data-page="8.369" data-line="13" id="l8.369.13"></span>μηδεμιᾶς ἐν ἥπατι φλεγμονῆς οὔσης, ἡγεῖσθαι χρὴ τὸ μεσάραιον
<span class="lb" data-page="8.369" data-line="14" id="l8.369.14"></span>αὐτοῖς πεπονθέναι. ὥσπερ δὲ τοῦ μὴ δυναμένου δι’
<span class="lb" data-page="8.369" data-line="15" id="l8.369.15"></span>ἀτονίαν ἐπισπᾶσθαι τὸν ἐκ τῆς κοιλίας χυλὸν ἡ ἑλκτικὴ
<span class="lb" data-page="8.369" data-line="16" id="l8.369.16"></span>πέπονθε δύναμις, οὕτως τοῦ κατέχειν μὴ δυναμένου τῆς
<span class="lb" data-page="8.369" data-line="17" id="l8.369.17"></span>περισταλτικῆς καὶ καθεκτικῆς δυνάμεώς ἐστιν ἀτονία· καὶ
<span class="lb" data-page="8.369" data-line="18" id="l8.369.18"></span>διὰ ταύτην <span class="milestone ed2page" data-n="7.503" data-unit="ed2page" id="ed2page.7.503"></span>ἔκκρισις ἐν ἀρχῇ μὲν αἵματος ἰχωροειδοῦς
<span class="pb" data-page="8.370" id="p8.370"></span>
<span class="lb" data-page="8.370" data-line="1" id="l8.370.1"></span>γίγνεται, μετὰ ταῦτα δ’ ἤδη καὶ παχυτέρου καὶ οἷον τρυγώδους.
<span class="lb" data-page="8.370" data-line="2" id="l8.370.2"></span>οὕτως ἕτεραί τινες ἐκκρίσεις οὐ δι’ ἀῤῥωστίαν, ἀλλὰ
<span class="lb" data-page="8.370" data-line="3" id="l8.370.3"></span>διὰ ῥώμην τῆς ἐκκριτικῆς δυνάμεως γίγνονται, πολλάκις μὲν
<span class="lb" data-page="8.370" data-line="4" id="l8.370.4"></span>ὑγιαινόντων κατὰ τὰ πάντα, πλήθους λόγῳ, πολλάκις δὲ καὶ
<span class="lb" data-page="8.370" data-line="5" id="l8.370.5"></span>τοῦ πεπονθότος δι’ ἥπατος ἐκκαθαιρομένου, τῆς φύσεως ἀναῤῥωννυμένης·
<span class="lb" data-page="8.370" data-line="6" id="l8.370.6"></span>πεφθέντων γὰρ ἐν αὐτῷ τῶν μοχθηρῶν χυμῶν,
<span class="lb" data-page="8.370" data-line="7" id="l8.370.7"></span>ἕπεται διάκρισις, ὡς τοὺς μὲν χρηστοὺς κατέχεσθαι, τοὺς δὲ
<span class="lb" data-page="8.370" data-line="8" id="l8.370.8"></span>φαύλους ἐκκρίνεσθαι. καί τινες ὀνομάζουσι καὶ τὰς τοιαύτας
<span class="lb" data-page="8.370" data-line="9" id="l8.370.9"></span>ἐκκρίσεις αἱματηρὰς δυσεντερίας, γιγνομένας ἐνίοις καὶ
<span class="lb" data-page="8.370" data-line="10" id="l8.370.10"></span>τῶν ἀποκοπέντων τι κῶλον, ἢ μετὰ τὸν ἐν γυμνασίοις πολλοῖς
<span class="lb" data-page="8.370" data-line="11" id="l8.370.11"></span>βίον εἰς ἀργὸν μεταστάντων. ὤφθη δέ ποτε καὶ γυναιξὶν
<span class="lb" data-page="8.370" data-line="12" id="l8.370.12"></span>ἐκ καταμηνίων ἐπισχέσεως ἡ τοιαύτη κένωσις αἵματος
<span class="lb" data-page="8.370" data-line="13" id="l8.370.13"></span>δι’ ἕδρας γιγνομένη, καθάπερ δὴ καὶ δι’ ἐμέτων ἐνίαις ἐπὶ ταῖς
<span class="lb" data-page="8.370" data-line="14" id="l8.370.14"></span>τοιαύταις. ἀλλὰ καὶ τούτοις μὲν εἰλικρινὲς αἷμα τοῖς τῶν
<span class="lb" data-page="8.370" data-line="15" id="l8.370.15"></span>σφαττομένων ἱερείων ὅμοιον γίγνεται κατά τε τὴν κάτω γαστέρα
<span class="lb" data-page="8.370" data-line="16" id="l8.370.16"></span>καί ποτε καὶ διὰ τῆς ἄνω, μοχθηρὸν δὲ καὶ ἰλυῶδες
<span class="lb" data-page="8.370" data-line="17" id="l8.370.17"></span>ἢ σηπεδονῶδες ἐπὶ ταῖς ἐρυσιπελατώδεσί τε καὶ φλεγμονώδεσι
<span class="lb" data-page="8.370" data-line="18" id="l8.370.18"></span>διαθέσεσι πεττομέναις. σπανίως δέ ποτε καὶ τοῖς ἡπατικοῖς
<span class="pb" data-page="8.371" id="p8.371"></span>
<span class="lb" data-page="8.371" data-line="1" id="l8.371.1"></span>πάθεσιν, ὅταν ὑπὸ τῶν βοηθημάτων τονωθῇ τὸ ἧπαρ, ἐκκρίσεις
<span class="lb" data-page="8.371" data-line="2" id="l8.371.2"></span>ἐπιγίγνονται μοχθηρόταται κατά τε τὸ χρῶμα καὶ τὴν
<span class="lb" data-page="8.371" data-line="3" id="l8.371.3"></span>ὀσμὴν, ἐκκαθαιρομένου τοῦ σπλάγχνου. κατὰ δὲ τὸν αὐτὸν
<span class="lb" data-page="8.371" data-line="4" id="l8.371.4"></span>τρόπον οὐρεῖται τούτοις οὖρα μοχθηρότατα, δυνάμενα σφᾶλαι
<span class="lb" data-page="8.371" data-line="5" id="l8.371.5"></span>τοὺς ἀπείρους ἰατροὺς, ὡς ὀλεθρίως ἔχοντος τοῦ κάμνοντος.
<span class="lb" data-page="8.371" data-line="6" id="l8.371.6"></span>οἱ γὰρ ἄνευ λογισμοῦ διὰ πείρας μόνης ἄλογον τριβὴν
<span class="lb" data-page="8.371" data-line="7" id="l8.371.7"></span>κτώμενοι τῶν σπανίως γιγνομένων ἀπείρως ἔχουσιν, ὡς ἂν
<span class="lb" data-page="8.371" data-line="8" id="l8.371.8"></span>τῶν πλειστάκις καὶ ὡσαύτως ἑωραμένων μνημονευτικοί τινες
<span class="lb" data-page="8.371" data-line="9" id="l8.371.9"></span>ὄντες. ὅτι δὲ ἐπὶ προήκοντι τῷ χρόνῳ τοῦ νοσήματος ἅμα
<span class="lb" data-page="8.371" data-line="10" id="l8.371.10"></span>τοῖς τῆς πέψεως σημείοις αἱ τοιαῦται γίγνονται κενώσεις, οὐχ
<span class="lb" data-page="8.371" data-line="11" id="l8.371.11"></span>ἅπαξ, ἀλλὰ πολλάκις ἐν ταῖς ἐξηγήσεσι τῶν Ἱπποκράτους
<span class="lb" data-page="8.371" data-line="12" id="l8.371.12"></span>συγγραμμάτων ἐμάθετε. καθάπερ οὖν τῆς καθεκτικῆς δυνάμεως
<span class="lb" data-page="8.371" data-line="13" id="l8.371.13"></span>ἀτονούσης ποτὲ καὶ μὴ δυναμένης κατέχειν τὸ βαρῦνον
<span class="lb" data-page="8.371" data-line="14" id="l8.371.14"></span>αὐτὴν ἡ ἀποκριτικὴ δύναμις τὸ λυποῦν ἐκκενοῖ, κατὰ τὸν
<span class="lb" data-page="8.371" data-line="15" id="l8.371.15"></span>αὐτὸν τρόπον ἀῤῥωστούσης τῆς ἀποκριτικῆς κατέχεταί τινα
<span class="lb" data-page="8.371" data-line="16" id="l8.371.16"></span>μὴ πάνυ βαρυνομένης τῆς καθεκτικῆς. ἄλλοτε γὰρ ἄλλη δύναμις
<span class="lb" data-page="8.371" data-line="17" id="l8.371.17"></span>ἐν ἑκάστῳ τῶν ὀργάνων ἰσχυροτέρα τε καὶ ἀσθενεστέρα ﻿
<span class="pb" data-page="8.372" id="p8.372"></span>
<span class="lb" data-page="8.372" data-line="1" id="l8.372.1"></span>γίγνεται κατὰ τὴν ἐπὶ τὰς ἐνεργείας ἀναφορὰν, εἰς ἔννοιαν
<span class="lb" data-page="8.372" data-line="2" id="l8.372.2"></span>ἡμῶν ἀφικνουμένων ἑκάστης δυνάμεως· ἐπεί τοι κατά γε τὸ
<span class="lb" data-page="8.372" data-line="3" id="l8.372.3"></span>ἀληθὲς, ὅλον ἀεὶ τὸ μόριον ἐνεργεῖ κατὰ τὴν ἰδιότητα τῆς
<span class="lb" data-page="8.372" data-line="4" id="l8.372.4"></span>ὑπαρχούσης ἑκάστοτε κράσεως αὐτῷ. ἀλλ’ ἐνίοτε μὲν ὑπομένει
<span class="lb" data-page="8.372" data-line="5" id="l8.372.5"></span>βαρυνόμενον, ἐν χρόνῳ τε πλείονι τοῦ λυποῦντος ἐκράτησεν,
<span class="lb" data-page="8.372" data-line="6" id="l8.372.6"></span>κατεργασάμενόν τε καὶ ἀλλοιῶσαν καὶ πέψαν αὐτό· καθ’ ἕτερον
<span class="lb" data-page="8.372" data-line="7" id="l8.372.7"></span>δ’ αὖ χρόνον ἤτοι τὴν ποιότητα τοῦ λυποῦντος ἢ τὸ πλῆθος
<span class="lb" data-page="8.372" data-line="8" id="l8.372.8"></span>οὐ φέρον ἐξορμᾷ πρὸς τὴν ἔκκρισιν αὐτοῦ· καθάπερ γε
<span class="lb" data-page="8.372" data-line="9" id="l8.372.9"></span>πάλιν ἐνίοτε μεγάλως ἀνιώμενον, ἀποῤῥῖψαί τε τὸ λυποῦν
<span class="lb" data-page="8.372" data-line="10" id="l8.372.10"></span>ἐφιέμενον, ὑπ’ ἀσθενείας ἀδυνατεῖ, καταπεπτωκὸς εἰς ἐσχάτην
<span class="lb" data-page="8.372" data-line="11" id="l8.372.11"></span>ἀτονίαν. ἃ σύμπαντα καθ’ ἕκαστον ὄργανον φυσικὸν
<span class="lb" data-page="8.372" data-line="12" id="l8.372.12"></span>ἐννοοῦντας ὑμᾶς γυμνάζειν χρὴ τὸν λογισμὸν εἰς τὴν διάγνωσιν
<span class="lb" data-page="8.372" data-line="13" id="l8.372.13"></span>αὐτῶν· εὑρήσετε γὰρ οὕτω σκοποῦντες ἐνίων μορίων
<span class="lb" data-page="8.372" data-line="14" id="l8.372.14"></span>οὐδ’ ὅλως ἐζητημένα τὰ πάθη ὑπὸ τῶν παλαιῶν, καθάπερ
<span class="lb" data-page="8.372" data-line="15" id="l8.372.15"></span>οὐδὲ τῆς χοληδόχου κύστεως. εἰ γὰρ, ὡς ἐδείξαμεν, ἕλκει
<span class="lb" data-page="8.372" data-line="16" id="l8.372.16"></span>τὸ χολῶδες ὑγρὸν εἰς ἑαυτὴν, ὥσπερ οἱ νεφροὶ μὲν τὸν οἷον
<span class="lb" data-page="8.372" data-line="17" id="l8.372.17"></span>ὀῤῥὸν τοῦ αἵματος, ὁ δὲ σπλὴν τὸ παραπλήσιον, ὅπερ ἐν μὲν
<span class="lb" data-page="8.372" data-line="18" id="l8.372.18"></span>τοῖς οἴνοις τρὺξ, κατὰ δὲ τοὔλαιον ἀμόργη, γενήσεταί ποτε
<span class="pb" data-page="8.373" id="p8.373"></span>
<span class="lb" data-page="8.373" data-line="1" id="l8.373.1"></span>καὶ δι’ ἀτονίαν τῆς κύστεως <span class="milestone ed2page" data-n="7.504" data-unit="ed2page" id="ed2page.7.504"></span>ταύτης ἀκάθαρτον αἷμα,
<span class="lb" data-page="8.373" data-line="2" id="l8.373.2"></span>καί τις οὗτος ἕτερος τρόπος ἰκτέρου γενέσεως ἐπὶ τοῖς εἰρημένοις
<span class="lb" data-page="8.373" data-line="3" id="l8.373.3"></span>ἔμπροσθεν ὑπάρχει τρισίν. ἐγχωρεῖ δέ ποτε καὶ <span class="milestone ed1page" data-n="3.308" data-unit="ed1page" id="ed1page.3.308"></span>πληρωθεῖσαν
<span class="lb" data-page="8.373" data-line="4" id="l8.373.4"></span>αὐτὴν, ὥσπερ ἡ οὐροδόχος κύστις οὔρων, μὴ δύνασθαι
<span class="lb" data-page="8.373" data-line="5" id="l8.373.5"></span>κενωθῆναι δι’ ἔμφραξιν ἢ ἀτονίαν τῆς ἐκκριτικῆς δυνάμεως·
<span class="lb" data-page="8.373" data-line="6" id="l8.373.6"></span>ὥσπέρ γε καὶ δι’ ἔμφραξιν ἢ ἀτονίαν τῶν εἰς ἧπαρ
<span class="lb" data-page="8.373" data-line="7" id="l8.373.7"></span>ἀπ’ αὐτῆς ἀνεστομωμένων ἀγγείων οὐχ ἕλξει ποτὲ τὸ χολῶδες
<span class="lb" data-page="8.373" data-line="8" id="l8.373.8"></span>ὑγρόν. ἐπισκοπεῖσθαι τοιγαροῦν ἀναγκαιότατόν ἐστιν ἐν
<span class="lb" data-page="8.373" data-line="9" id="l8.373.9"></span>τοῖς ἰκτερικοῖς παθήμασι τὴν τῶν διαχωρουμένων ἰδέαν, ἔστι
<span class="lb" data-page="8.373" data-line="10" id="l8.373.10"></span>γάρ τις ἡμῖν κᾀκ τοῦδε πρὸς τὴν διάγνωσιν ὠφέλεια. ἐγὼ
<span class="lb" data-page="8.373" data-line="11" id="l8.373.11"></span>γοῦν ἐννοήσας τοῦτο, τῶν ἰκτεριώντων εὗρον ἐνίοις ἱκανῶς
<span class="lb" data-page="8.373" data-line="12" id="l8.373.12"></span>κεχρωσμένα τῇ ξανθῇ χολῇ τὰ διαχωρήματα, καθάπερ ἐνίοις
<span class="lb" data-page="8.373" data-line="13" id="l8.373.13"></span>τὰ οὖρα, καὶ κατὰ τὸ δέρμα, τινῶν μὲν ἐκκρινόμενον ἐν τοῖς
<span class="lb" data-page="8.373" data-line="14" id="l8.373.14"></span>λουτροῖς τὸ πλεῖστον, τινῶν δ’ ἐπεχόμενον τὸ πλεῖστον τῆς
<span class="lb" data-page="8.373" data-line="15" id="l8.373.15"></span>ξανθῆς χολῆς, ὀλίγιστον δὲ ἐκκρινόμενον. ἀκριβῶς δὲ αὐτὸ
<span class="lb" data-page="8.373" data-line="16" id="l8.373.16"></span>κατανοῆσαι πειρώμενοι, χωρὶς τοῦ προαλείψασθαι τὸν ἄνθρωπον,
<span class="lb" data-page="8.373" data-line="17" id="l8.373.17"></span>ἀποστλεγγίζεσθαι τὸν ἱδρῶτα κελεύετε· θεάσεσθε
<span class="lb" data-page="8.373" data-line="18" id="l8.373.18"></span>γὰρ οὐ τὸν αὐτὸν ἐπὶ πάντων κατὰ τὸ κοῖλον τῆς στλεγγίδος
<span class="pb" data-page="8.374" id="p8.374"></span>
<span class="lb" data-page="8.374" data-line="1" id="l8.374.1"></span>ἀθροιζόμενον, ἀλλ’ ἐπὶ τινῶν μὲν ὑδατωδέστερον, ἐπὶ τινῶν
<span class="lb" data-page="8.374" data-line="2" id="l8.374.2"></span>δὲ χολωδέστερον· ὥστε μετὰ τῶν προγεγονότων ὑμῖν ἡ διάγνωσις
<span class="lb" data-page="8.374" data-line="3" id="l8.374.3"></span>ἔσται σαφεστέρα τοῦ πεπονθότος τόπου προσλαβοῦσι
<span class="lb" data-page="8.374" data-line="4" id="l8.374.4"></span>καὶ τοῦτο τὸ γνώρισμα. πυρέξας γοῦν τις ὀξὺν καὶ χολώδη
<span class="lb" data-page="8.374" data-line="5" id="l8.374.5"></span>πυρετὸν ἑβδομαῖος ἀπηλλάγη τοῦ νοσήματος, χολῆς ξανθῆς
<span class="lb" data-page="8.374" data-line="6" id="l8.374.6"></span>παμπόλλης εἰς τὸ δέρμα κατασκηψάσης, ἐπὶ δὲ τῶν ἑξῆς ἡμερῶν
<span class="lb" data-page="8.374" data-line="7" id="l8.374.7"></span>ὁ ἴκτερος αὐτῷ παρέμενεν. ἐπεσκεψάμεθα τά τε διαχωρήματα
<span class="lb" data-page="8.374" data-line="8" id="l8.374.8"></span>καὶ τὰ οὖρα· φαινομένων δ’ ἀμφοτέρων κατὰ τὴν
<span class="lb" data-page="8.374" data-line="9" id="l8.374.9"></span>φύσιν ἔχειν, καὶ διὰ τοῦτ’ ἀπαθὲς εἶναι τὸ σπλάγχνον ἐνδεικνυμένων,
<span class="lb" data-page="8.374" data-line="10" id="l8.374.10"></span>εἰς ἔννοιαν ἦλθέ μοι δυνατὸν εἶναι, παχυτέραν τὴν
<span class="lb" data-page="8.374" data-line="11" id="l8.374.11"></span>κατασκήψασαν εἰς τὸ δέρμα χολὴν ὑπάρχειν. ἐκ τούτου τοῦ
<span class="lb" data-page="8.374" data-line="12" id="l8.374.12"></span>λογισμοῦ προτραπεὶς, καὶ καταμαθὼν ὁποῖός τις ὁ ἱδρώς ἐστι,
<span class="lb" data-page="8.374" data-line="13" id="l8.374.13"></span>φανέντος ὑδατώδους, ἔγνων δυσδιαφόρητον εἶναι τὴν χολὴν,
<span class="lb" data-page="8.374" data-line="14" id="l8.374.14"></span>ἐκέλευσά τε τῷ κάμνοντι χρῆσθαι θερμοῖς ὕδασιν αὐτοφυέσι
<span class="lb" data-page="8.374" data-line="15" id="l8.374.15"></span>διαφορητικοῖς, ἅμα τῷ καὶ τὴν δίαιταν ὑγροτέραν ποιεῖσθαι
<span class="lb" data-page="8.374" data-line="16" id="l8.374.16"></span>καὶ μετρίως λεπτύνειν πάχος χυμῶν δυναμένην. οὗτος μὲν
<span class="lb" data-page="8.374" data-line="17" id="l8.374.17"></span>οὕτως ἀπηλλάγη τοῦ πάθους, ἑνὶ βοηθήματι τῆς τε διαγνώσεως
<span class="lb" data-page="8.374" data-line="18" id="l8.374.18"></span>αὐτοῦ βεβαιωθείσης καὶ τῆς ἰάσεως συντελεσθείσης.
<span class="lb" data-page="8.374" data-line="19" id="l8.374.19"></span>ἑτέρῳ δὲ πλῆθος ἐν τῇ στλεγγίδι χολῆς εὑρὼν, ὑπενόησα
<span class="pb" data-page="8.375" id="p8.375"></span>
<span class="lb" data-page="8.375" data-line="1" id="l8.375.1"></span>γεννᾶσθαι πολλὴν ἐν ὅλῳ τῷ σώματι, καὶ τῇ θεραπείᾳ πρὸς
<span class="lb" data-page="8.375" data-line="2" id="l8.375.2"></span>τοῦθ’ ἁρμοττούσῃ χρησάμενος ἰασάμην. ὅσοις δ’ ἀπυρέτοις,
<span class="lb" data-page="8.375" data-line="3" id="l8.375.3"></span>ἅμα τῷ βάρους τινὸς αἴσθησιν εἶναι κατὰ τὸ δεξιὸν ὑποχόνδριον,
<span class="lb" data-page="8.375" data-line="4" id="l8.375.4"></span>ἴκτερος ἐγένετο, τούτοις ἅπασι προεκφράττων, ὡς ἴστε,
<span class="lb" data-page="8.375" data-line="5" id="l8.375.5"></span>τὰς ἐμφράξεις λεπτύνουσιν ἐδέσμασί τε καὶ πόμασι καὶ φαρμάκοις,
<span class="lb" data-page="8.375" data-line="6" id="l8.375.6"></span>εἶτα πιεῖν διδοὺς χολαγωγὸν φάρμακον, ἰασάμην
<span class="lb" data-page="8.375" data-line="7" id="l8.375.7"></span>ἡμέρᾳ μιᾷ τοὺς πλείστους αὐτῶν· ἐφ’ ὧν δ’ οὐδὲν ἤνυε τὸ
<span class="lb" data-page="8.375" data-line="8" id="l8.375.8"></span>καθαρτικὸν, αὖθις ἰσχυρότερον ἐκφρακτικὸν ποτίσας, ἐκ δευτέρου
<span class="lb" data-page="8.375" data-line="9" id="l8.375.9"></span>πάλιν ἐκάθηρα βιαιότερον, ὡς ἐπὶ τῷ τέλει τῆς καθάρσεως
<span class="lb" data-page="8.375" data-line="10" id="l8.375.10"></span>ἅμα δήξει σφοδροτάτῃ τὴν χολὴν ἐκκριθῆναι κυανίζουσαν
<span class="lb" data-page="8.375" data-line="11" id="l8.375.11"></span>μᾶλλον ἢ ξανθήν. ἐπὶ τούτων οὖν ἡγοῦμαι τὴν χοληδόχον
<span class="lb" data-page="8.375" data-line="12" id="l8.375.12"></span>κύστιν ὅμοιόν τι πάθημα παθεῖν τῷ τῇ τὸ οὖρον ἀθροιζούσῃ
<span class="lb" data-page="8.375" data-line="13" id="l8.375.13"></span>γιγνομένῳ ἐνίοτε· καὶ γὰρ καὶ κατ’ αὐτὴν ἀθροίζεταί
<span class="lb" data-page="8.375" data-line="14" id="l8.375.14"></span>ποτε τοσοῦτον, ὡς ὑπερδιαταθεῖσαν αὐτὴν ἀδυνατεῖν
<span class="lb" data-page="8.375" data-line="15" id="l8.375.15"></span>ἐκκρῖναι τὸ περιεχόμενον. ἀλλ’ ἐπὶ μὲν τῆς οὐροδόχου κύστεως,
<span class="lb" data-page="8.375" data-line="16" id="l8.375.16"></span>οὐ χεῖρον γὰρ αὐτὴν οὕτως ὀνομάσαι, διττῶς γίγνεται
<span class="lb" data-page="8.375" data-line="17" id="l8.375.17"></span>τοῦτο· ποτὲ μὲν δι’ ἀῤῥωστίαν τῆς ἀποκριτικῆς δυνάμεως,
<span class="pb" data-page="8.376" id="p8.376"></span>
<span class="lb" data-page="8.376" data-line="1" id="l8.376.1"></span>ἐνίοτε δ’ ἤτοι διὰ βαθὺν ὕπνον, ἤ τινα ἀσχολίαν ἐπισχεθέντος
<span class="lb" data-page="8.376" data-line="2" id="l8.376.2"></span><span class="milestone ed2page" data-n="7.505" data-unit="ed2page" id="ed2page.7.505"></span>ἐπὶ πλέον τοῦ οὔρου, κᾀκ τούτου τῆς κύστεως
<span class="lb" data-page="8.376" data-line="3" id="l8.376.3"></span>ὑπερδιαταθείσης, καὶ ταύτην αὐτὴν αἰτίαν ἐχούσης τὴν δύναμιν
<span class="lb" data-page="8.376" data-line="4" id="l8.376.4"></span>αὐτῆς ἀῤῥωστῆσαι· κατὰ δὲ τὴν χοληδόχον κύστιν, ὡς
<span class="lb" data-page="8.376" data-line="5" id="l8.376.5"></span>ἂν οὐδὲν εἰς τὴν ἀπόκρισιν βοηθουμένην ὑπὸ δυνάμεως ψυχικῆς,
<span class="lb" data-page="8.376" data-line="6" id="l8.376.6"></span>ἀρχὴ μία τῆς ἀτονίας ἐστὶν, ὥσπερ κᾀπὶ τῶν ἄλλων
<span class="lb" data-page="8.376" data-line="7" id="l8.376.7"></span>ὀργάνων φυσικῶν, ἐκ δυσκρασίας τοῦ μορίου γιγνομένη.
</p>
          </article>

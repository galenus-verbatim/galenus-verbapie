<article xmlns="http://www.w3.org/1999/xhtml" id="urn:cts:greekLit:tlg0057.tlg057.1st1K-grc1:6.1">
<span class="pb page1" data-page="8.377" id="p8.377"></span>
<span class="milestone ed1page page1" data-n="3.308" data-unit="ed1page" id="ed1page.3.308"></span>
<span class="milestone ed2page page1" data-n="7.505" data-unit="ed2page" id="ed2page.7.505"></span>
            <h2>ΓΑΛΗΝΟΥ ΠΕΡΙ ΤΩΝ ΠΕΠΟΝΘΟΤΩΝ
<br></br>ΤΟΠΩΝ ΒΙΒΛΙΟΝ Ζ.
</h2>
            <p>
<span class="lb" data-page="8.377" data-line="1" id="l8.377.1"></span>Ἐκ τῶν προειρημένων ἐπὶ τοῦ ἥπατος
<span class="lb" data-page="8.377" data-line="2" id="l8.377.2"></span>οὐδὲν ἔτι χαλεπὸν εὑρίσκειν ὑμᾶς, ἐκ τίνων σημείων ὁ σπλὴν
<span class="lb" data-page="8.377" data-line="3" id="l8.377.3"></span>πεπονθὼς διαγιγνώσκεται, πρὸς τῷ καὶ τὰς φλεγμονὰς αὐτοῦ
<span class="lb" data-page="8.377" data-line="4" id="l8.377.4"></span>διὰ σκληρότητα ῥᾳδίως ὑποπίπτειν ἁπτομένοις. ἔχων δὲ τὰ
<span class="lb" data-page="8.377" data-line="5" id="l8.377.5"></span>πλεῖστ’ αὐτῶν κοινὰ πρὸς ἧπαρ, ἐν τῷ μᾶλλόν τε καὶ ἧττον
<span class="lb" data-page="8.377" data-line="6" id="l8.377.6"></span>ἔχειν αὐτὰ διαλλάττει. τὰ μὲν γὰρ τῆς χρόας ὅλου τοῦ σώματος
<span class="lb" data-page="8.377" data-line="7" id="l8.377.7"></span>ἐπὶ τὸ μελάντερον ῥέπει κατὰ τὸ τῆς ἀτονίας αὐτοῦ
<span class="lb" data-page="8.377" data-line="8" id="l8.377.8"></span>πάθος. ἐπεὶ δὴ τὴν ἐνέργειαν ἔχει φύσει, τὸ μελαγχολικὸν
<span class="pb" data-page="8.378" id="p8.378"></span>
<span class="lb" data-page="8.378" data-line="1" id="l8.378.1"></span>ἐκ τοῦ ἥπατος ἕλκειν αἷμα εἰς ἑαυτὸν, τούτῳ γὰρ ἐδείχθη
<span class="lb" data-page="8.378" data-line="2" id="l8.378.2"></span>τρεφόμενος, τῆς οὖν ἑλκτικῆς αὐτοῦ δυνάμεως ἀτόνου γενομένης,
<span class="lb" data-page="8.378" data-line="3" id="l8.378.3"></span>ἀκάθαρτον εἰς ὅλον τὸ σῶμα φέρεται τὸ ἐξ ἥπατος
<span class="lb" data-page="8.378" data-line="4" id="l8.378.4"></span>αἷμα, καὶ κατὰ τοῦτο μελάντερον αὐτοῖς γίνεται τὸ χρῶμα.
<span class="lb" data-page="8.378" data-line="5" id="l8.378.5"></span>καὶ μέντοι καὶ ἀποκρίνει πολλάκις ἐξ ἑαυτοῦ περιττώματα,
<span class="lb" data-page="8.378" data-line="6" id="l8.378.6"></span>καθάπερ τὸ ἧπαρ, ὥστε καὶ δι’ ἐμέτων ἅμα ναυτίαις ἐκκριθῆναί
<span class="lb" data-page="8.378" data-line="7" id="l8.378.7"></span>ποθ’ αἷμα μελαγχολικὸν, ὑπελθεῖν τε κάτω τοιοῦτον
<span class="lb" data-page="8.378" data-line="8" id="l8.378.8"></span>ἄλλο· καὶ χωρὶς δὲ τῆς τοιαύτης κενώσεως, ἀθυμίας τε καὶ
<span class="lb" data-page="8.378" data-line="9" id="l8.378.9"></span>δυσθυμίας μελαγχολικὰς ἐργάζεται, καὶ σιτίων ἐνίοτε μὲν
<span class="lb" data-page="8.378" data-line="10" id="l8.378.10"></span>ὀρέξεις σφοδροτάτας, καὶ μάλισθ’ ὅταν ἀκριβῶς ὀξῶδες ᾖ τὸ
<span class="lb" data-page="8.378" data-line="11" id="l8.378.11"></span>φερόμενον εἰς τὴν γαστέρα περίττωμα, πολλάκις δ’ ἀνατροπήν
<span class="lb" data-page="8.378" data-line="12" id="l8.378.12"></span>τε καὶ ὑπτιασμὸν, <span class="milestone ed2page" data-n="7.506" data-unit="ed2page" id="ed2page.7.506"></span>ὅταν ἑτέραν τινὰ ἔχῃ διαφθοράν.
<span class="lb" data-page="8.378" data-line="13" id="l8.378.13"></span>σκιῤῥούμενος δ’ ὅπως ὑδέρους ἐπιφέρει, συμπαθοῦντος
<span class="lb" data-page="8.378" data-line="14" id="l8.378.14"></span>αὐτῷ τοῦ ἥπατος, καὶ ἔμπροσθεν εἴρηται. καὶ μέντοι καὶ
<span class="lb" data-page="8.378" data-line="15" id="l8.378.15"></span>παθόντων ποτ’ ἀμφοτέρων τῶν σπλάγχνων, ἰκτέρους γιγνομένους
<span class="lb" data-page="8.378" data-line="16" id="l8.378.16"></span>ἐθεασάμεθα πρὸς τὸ μελάντερον τῶν συνηθῶν ῥέποντας,
<span class="lb" data-page="8.378" data-line="17" id="l8.378.17"></span>ὡς νομίζειν τὴν ξανθὴν χολὴν ἀσβόλῃ μεμίχθαι· καί
<span class="lb" data-page="8.378" data-line="18" id="l8.378.18"></span>τινες τῶν ἰατρῶν, ἀπαθὲς εἶναι τοῖς τοιούτοις τὸ ἧπαρ ὑπολαμβάνοντες,
<span class="pb" data-page="8.379" id="p8.379"></span>
<span class="lb" data-page="8.379" data-line="1" id="l8.379.1"></span>ἀποροῦσιν ὅπως ἐπὶ σπληνὶ γίγνονταί τινες
<span class="lb" data-page="8.379" data-line="2" id="l8.379.2"></span>ἴκτεροι, καθάπερ καὶ ὅσοι χωρὶς ἥπατος ἡγοῦνται παρεγχύσεσιν
<span class="lb" data-page="8.379" data-line="3" id="l8.379.3"></span>ὑδερικαῖς περιπίπτειν τοὺς κάμνοντας ἐπὶ μόνῳ τῷ
<span class="lb" data-page="8.379" data-line="4" id="l8.379.4"></span>σπληνὶ σκιῤῥωθέντι. τὴν δ’ αὐτὴν ἀπορίαν ἔχουσι καὶ περὶ
<span class="lb" data-page="8.379" data-line="5" id="l8.379.5"></span>τῶν ἐπ’ ὀξέσι νοσήμασιν ὑδέρων, ἀφ’ ὧν ἐπὶ δυσκρασίᾳ τῇ
<span class="lb" data-page="8.379" data-line="6" id="l8.379.6"></span>κατὰ θερμότητα, πολλάκις δὲ καὶ ξηρότητα, τὸ ἧπαρ οὕτως
<span class="lb" data-page="8.379" data-line="7" id="l8.379.7"></span>ἔπαθεν ἰσχυρῶς, ὡς μηκέθ’ αἱματοῦν τὴν τροφήν· οὐδὲ γὰρ
<span class="lb" data-page="8.379" data-line="8" id="l8.379.8"></span>ἐπὶ τούτων ἡγοῦνται πεπονθέναι τὸ σπλάγχνον, ἐθισθέντες
<span class="lb" data-page="8.379" data-line="9" id="l8.379.9"></span>ὑπὸ τῶν περὶ τὸν Ἐρασίστρατον ἀπαθὲς εἶναι νομίζειν ἕκαστον
<span class="lb" data-page="8.379" data-line="10" id="l8.379.10"></span>τῶν μορίων, ὅτ’ ἂν μήτ’ ὄγκος τις εἴη κατ’ αὐτὸ μήθ’
<span class="lb" data-page="8.379" data-line="11" id="l8.379.11"></span>ἕλκος. ἀλλ’ ἐκείνοις μὲν συγχωρητέον ἔσται οὕτως ὑπολαμβάνειν,
<span class="lb" data-page="8.379" data-line="12" id="l8.379.12"></span>οὐδὲν ἡγουμένοις νόσημα γίγνεσθαι κατὰ δυσκρασίαν·
<span class="lb" data-page="8.379" data-line="13" id="l8.379.13"></span>ὅσοι δὲ τῶν ἰατρῶν ἑπόμενοι τοῖς ἐναργῶς φαινομένοις, ἐπὶ
<span class="lb" data-page="8.379" data-line="14" id="l8.379.14"></span>τῷ ψυχθῆναί τι μόριον ὑπολαμβάνουσι γίγνεσθαί τινα συμπτώματα,
<span class="lb" data-page="8.379" data-line="15" id="l8.379.15"></span>οὐ θαυμάσαι τούτων ἐστὶ τοὺς <span class="milestone ed1page" data-n="3.309" data-unit="ed1page" id="ed1page.3.309"></span>ὑδέρους οὐδ’
<span class="lb" data-page="8.379" data-line="16" id="l8.379.16"></span>ἐφ’ ἐνὶ τόπῳ πεπονθότι συνίστασθαι νομιζόντων; εἰ γὰρ ὅτι
<span class="lb" data-page="8.379" data-line="17" id="l8.379.17"></span>μηδεὶς ὄγκος ἐστὶ παρὰ φύσιν ἐν ἥπατι, διὰ τοῦτ’ ἀπαθὲς
<span class="lb" data-page="8.379" data-line="18" id="l8.379.18"></span>ὑπάρχειν ἡγοῦνται τὸ σπλάγχνον, οὐδ’ ἄλλο οὐδὲν ἔσται
<span class="pb" data-page="8.380" id="p8.380"></span>
<span class="lb" data-page="8.380" data-line="1" id="l8.380.1"></span>πεπονθὸς ἐπὶ τῶν ἀθρόον ἀκαίρως ψυχρὸν ὕδωρ μοχθηρὸν
<span class="lb" data-page="8.380" data-line="2" id="l8.380.2"></span>πιόντων, εἶθ’ ὑδέρῳ καταληφθέντων ἐπ’ αὐτῷ. βλάπτει μὲν
<span class="lb" data-page="8.380" data-line="3" id="l8.380.3"></span>οὖν τὸ οὕτως ποθὲν ψυχρὸν ἄλλοτ’ ἄλλο μόριον τῶν ἔνδον,
<span class="lb" data-page="8.380" data-line="4" id="l8.380.4"></span>ἢ μᾶλλον τῶν ἄλλων, ἢ πρῶτον, ὡς ἂν καὶ τύχῃ τι κατ’ ἐκεῖνον
<span class="lb" data-page="8.380" data-line="5" id="l8.380.5"></span>τὸν χρόνον ἀσθενέστερον ὑπάρχον· ἀπ’ αὐτοῦ δ’ εἰς
<span class="lb" data-page="8.380" data-line="6" id="l8.380.6"></span>τὸ ἧπαρ ἀνάγκη διαδοθῆναι τὴν ψύξιν, εἰ μέλλοι τις ὑδερικὴ
<span class="lb" data-page="8.380" data-line="7" id="l8.380.7"></span>διάθεσις ἀκολουθῆσαι. οὕτως οὖν καὶ διὰ τὸν σπλῆνα γίγνεταί
<span class="lb" data-page="8.380" data-line="8" id="l8.380.8"></span>ποθ’ ὕδερος, ἢ μετ’ ὄγκου ψυχθέντα, καθάπερ ἐν τοῖς
<span class="lb" data-page="8.380" data-line="9" id="l8.380.9"></span>σκίῤῥοις, ἢ καὶ χωρὶς ὄγκου, καθάπερ ἐν ταῖς ἀθρόαις τε καὶ
<span class="lb" data-page="8.380" data-line="10" id="l8.380.10"></span>ἀκαίροις μοχθηροῦ ψυχροῦ πόσεσιν. ὅτι δὲ καὶ μελαγχολικαὶ
<span class="lb" data-page="8.380" data-line="11" id="l8.380.11"></span>γίγνονται δυσθυμίαι, διαπέμποντος αὐτοῦ τοιοῦτον περίττωμα
<span class="lb" data-page="8.380" data-line="12" id="l8.380.12"></span>τῷ στόματι τῆς γαστρὸς, ἐν τῷ κατ’ ἐκεῖνο λόγῳ πρόσθεν
<span class="lb" data-page="8.380" data-line="13" id="l8.380.13"></span>εἴρηται· ὥστ’ οὐδὲν ἔτι δεῖ πλείω λέγειν ὑπὲρ αὐτοῦ,
<span class="lb" data-page="8.380" data-line="14" id="l8.380.14"></span>τῶν μὲν ὀργανικῶν ἐν αὐτῷ παθῶν οὐ δεομένων λογικῆς
<span class="lb" data-page="8.380" data-line="15" id="l8.380.15"></span>διαγνώσεως, τῶν δὲ κατὰ τὴν δυσκρασίαν ἔκ τε τῶν νῦν
<span class="lb" data-page="8.380" data-line="16" id="l8.380.16"></span>εἰρημένων καὶ τῶν ἔμπροσθεν ἐν τῇ περὶ τῶν κατὰ τὸ
<span class="lb" data-page="8.380" data-line="17" id="l8.380.17"></span>ἧπαρ παθῶν διδασκαλίᾳ· τινὰ μὲν γὰρ αὐτῶν ὀνομαστὶ
<span class="pb" data-page="8.381" id="p8.381"></span>
<span class="lb" data-page="8.381" data-line="1" id="l8.381.1"></span>λέλεκται, τινὰ δ’ ὁμοίως συνιστάμενα ἐκείνοις καὶ τὴν διάγνωσιν
<span class="lb" data-page="8.381" data-line="2" id="l8.381.2"></span>ὁμοίαν αὐτοῖς ἕξει.
</p>
          </article>

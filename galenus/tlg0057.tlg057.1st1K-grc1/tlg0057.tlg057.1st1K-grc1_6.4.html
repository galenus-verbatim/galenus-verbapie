<article xmlns="http://www.w3.org/1999/xhtml" id="urn:cts:greekLit:tlg0057.tlg057.1st1K-grc1:6.4">
<span class="pb page1" data-page="8.402" id="p8.402"></span>
<span class="milestone ed1page page1" data-n="3.312" data-unit="ed1page" id="ed1page.3.312"></span>
<span class="milestone ed2page page1" data-n="7.513" data-unit="ed2page" id="ed2page.7.513"></span>
            <p>
<span class="lb" data-page="8.402" data-line="1" id="l8.402.1"></span>Συμπτώματα κατὰ τὴν κύστιν γίγνεται
<span class="lb" data-page="8.402" data-line="2" id="l8.402.2"></span>κοινὰ μὲν τοῖς ἄλλοις οἵ τε παρὰ φύσιν αὐτῆς ὄγκοι πάντες,
<span class="lb" data-page="8.402" data-line="3" id="l8.402.3"></span>ὀδύναι τε καὶ τὰ ταύτας ἐργαζόμενα πάθη· τὰ δ’ ἴδια μόνης
<span class="lb" data-page="8.402" data-line="4" id="l8.402.4"></span>αὐτῆς, ἰσχουρίαι τε καὶ στραγγουρίαι, καὶ κατ’ ἄλλον τρόπον
<span class="lb" data-page="8.402" data-line="5" id="l8.402.5"></span>αἱ ἄμετροι τῶν οὔρων ἐκκρίσεις. ἀλλ’ αὗται μὲν, ὡς ἐν
<span class="lb" data-page="8.402" data-line="6" id="l8.402.6"></span>τῷ περὶ τῶν νεφρῶν λόγῳ προείρηται, διόδῳ χρῶνται τῇ κύστει,
<span class="lb" data-page="8.402" data-line="7" id="l8.402.7"></span>μηδὲν αὐτῆς πεπονθυίας· τῆς στραγγουρίας δ’ ἡ μὲν
<span class="lb" data-page="8.402" data-line="8" id="l8.402.8"></span>ἐπὶ δριμέσιν οὔροις γιγνομένη<span class="milestone ed2page" data-n="7.514" data-unit="ed2page" id="ed2page.7.514"></span> σύμπτωμα μὲν ἐστι κύστεως,
<span class="lb" data-page="8.402" data-line="9" id="l8.402.9"></span>πάθος δ’ οὐκ ἔστιν ἡ δὲ δι’ ἕλκωσιν ἢ ἀτονίαν ἐπὶ
<span class="lb" data-page="8.402" data-line="10" id="l8.402.10"></span>πάθει κύστεως γίγνεται, καθάπερ ἡ διὰ τὴν δριμύτητα, ποτὲ
<span class="lb" data-page="8.402" data-line="11" id="l8.402.11"></span>μὲν ἐπὶ νεφρῶν πάθει, ποτὲ δ’ ἐπ’ ἄλλῳ τινὶ τῶν εἰς οὖρα
<span class="lb" data-page="8.402" data-line="12" id="l8.402.12"></span>τὴν ἑαυτῶν κακοχυμίαν, ἢ τὸ πῦον, ὅτ’ ἂν ἀποστήματι κάμνῃ,
<span class="lb" data-page="8.402" data-line="13" id="l8.402.13"></span>διαπέμψαι δυναμένων. γίγνεται δέ ποτε καὶ διὰ τοὺς
<span class="lb" data-page="8.402" data-line="14" id="l8.402.14"></span>ἐν ταῖς φλεψὶ χυμοὺς, ἐκκαθαιρομένους διὰ νεφρῶν τε καὶ
<span class="lb" data-page="8.402" data-line="15" id="l8.402.15"></span>κύστεως. ἀῤῥωστοῦσα δὲ κύστις ἐπὶ δυσκρασίᾳ βλάπτεται τὴν
<span class="lb" data-page="8.402" data-line="16" id="l8.402.16"></span>οἰκείαν ἐνέργειαν, ἥ τίς ἐστιν ἐκκριτικὴ τῶν οὔρων, ἐφ’ ἣν ὁρμᾷ
<span class="lb" data-page="8.402" data-line="17" id="l8.402.17"></span>τὸ ζῶον, ὅτ’ ἂν ἤτοι βαρύνηται τῷ πλήθει τῆς περιεχομένης
<span class="lb" data-page="8.402" data-line="18" id="l8.402.18"></span>οὐσίας ἡ κύστις, ἢ δακνούσης ἀνιαθῇ. ταῦτα δ’ ἀμφότερα
<span class="pb" data-page="8.403" id="p8.403"></span>
<span class="lb" data-page="8.403" data-line="1" id="l8.403.1"></span>τοὺς ἀσθενεῖς μᾶλλον ὀδυνᾷ τῶν ἰσχυρῶν· ἡ δ’ ἀσθένεια γίγνεται
<span class="lb" data-page="8.403" data-line="2" id="l8.403.2"></span>καὶ δι’ ὀργανικὰ μὲν ἐνίοτε πάθη, καὶ διὰ δυσκρασίας
<span class="lb" data-page="8.403" data-line="3" id="l8.403.3"></span>τάς τ’ ἄλλας καὶ τὰς συνεχέστατα πολλοῖς συμβαινούσας,
<span class="lb" data-page="8.403" data-line="4" id="l8.403.4"></span>ὁπότ’ ἂν ψυγῶσιν· ἐναργῶς γὰρ φαίνεται βαρυνομένη τηνικαῦτα,
<span class="lb" data-page="8.403" data-line="5" id="l8.403.5"></span>κᾂν ὀλίγον ἐν αὐτῇ περιέχηται τὸ ὑγρόν. ὡς οὐρήσεως
<span class="lb" data-page="8.403" data-line="6" id="l8.403.6"></span>δὲ ὀργάνῳ τῇ κύστει καὶ τὸ τῆς ἰσχουρίας ἕπεται σύμπτωμα,
<span class="lb" data-page="8.403" data-line="7" id="l8.403.7"></span>ποτὲ μὲν, ὡς εἴρηται, μὴ δυναμένης περιστέλλεσθαι
<span class="lb" data-page="8.403" data-line="8" id="l8.403.8"></span>σφοδρῶς τοῖς ἐν αὐτῇ περιεχομένοις, ὡς ἐκθλίβειν αὐτὰ, ποτὲ
<span class="lb" data-page="8.403" data-line="9" id="l8.403.9"></span>δὲ τοῦ κάτω πόρου φραχθέντος ὑπὸ παχέων ὑγρῶν, ἢ λίθου
<span class="lb" data-page="8.403" data-line="10" id="l8.403.10"></span>σφηνωθέντος· ἔστι δ’ ὅτε καὶ διὰ φλεγμονὴν, ἤ τινα τοιοῦτον
<span class="lb" data-page="8.403" data-line="11" id="l8.403.11"></span>ἕτερον ὄγκον, εἰς στενοχωρίαν ἀγαγόντα τὸν πόρον, ἢ
<span class="lb" data-page="8.403" data-line="12" id="l8.403.12"></span>καὶ τελέως ἐμφράξαντα. οὐ μὴν ἐπί γε τοῖς ἀπὸ τοῦ νωτιαίου
<span class="lb" data-page="8.403" data-line="13" id="l8.403.13"></span>μυελοῦ νεύροις παθοῦσιν, ἢ αὐτῷ τῷ νωτιαίῳ, γίγνεταί τις
<span class="lb" data-page="8.403" data-line="14" id="l8.403.14"></span>ἀτονία τῆς κύστεως, δι’ ἣν οὔρων ἐπίσχεσις ἀκολουθεῖ, καθάπερ
<span class="lb" data-page="8.403" data-line="15" id="l8.403.15"></span>ἔνιοι νομίζουσιν, οἰόμενοι προαιρετικὸν ἔργον εἶναι τὸ
<span class="lb" data-page="8.403" data-line="16" id="l8.403.16"></span>τῆς κύστεως, ἐπειδὴ κατέχομέν τε τὸ οὖρον ἄχρι περ ἂν βουληθῶμεν,
<span class="lb" data-page="8.403" data-line="17" id="l8.403.17"></span>ἐκκρίνομέν τε προελόμενοι· βέλτιον γὰρ ἦν αὐτοὺς
<span class="lb" data-page="8.403" data-line="18" id="l8.403.18"></span>ἐγνωκέναι, μὴ τὸ τῆς κύστεως, ἀλλὰ τὸ τῆς οὐρήσεως ἔργον
<span class="pb" data-page="8.404" id="p8.404"></span>
<span class="lb" data-page="8.404" data-line="1" id="l8.404.1"></span>εἶναι προαιρετικὸν, ὥσπέρ γε καὶ τὸ τῆς ἀποπατήσεως, οὐ
<span class="lb" data-page="8.404" data-line="2" id="l8.404.2"></span>τὸ τῶν ἐντέρων. ἡ μὲν γὰρ κύστις ἐνέργειαν ἔχει μίαν, τὴν
<span class="lb" data-page="8.404" data-line="3" id="l8.404.3"></span>περισταλτικήν· ὁ δὲ τὸν οὐρητικὸν πόρον ἐν κύκλῳ περιέχων
<span class="lb" data-page="8.404" data-line="4" id="l8.404.4"></span>μῦς, ἐν ἀρχῇ τοῦ τραχήλου τῆς κύστεως τεταγμένος, ὄργανόν
<span class="lb" data-page="8.404" data-line="5" id="l8.404.5"></span>ἐστι προαιρετικὸν, ἔργον ἔχον σφίγγειν ἐν κύκλῳ τὸν αὐχένα
<span class="lb" data-page="8.404" data-line="6" id="l8.404.6"></span>τῆς κύστεως οὕτως ἀκριβῶς, ὡς μηδὲν εἰς τὸν πόρον αὐτοῦ
<span class="lb" data-page="8.404" data-line="7" id="l8.404.7"></span>τῶν ἐκ τῆς κύστεως ὑγρῶν ἐξιέναι· τὴν δ’ αὐτὴν ἐνέργειάν τε
<span class="lb" data-page="8.404" data-line="8" id="l8.404.8"></span>καὶ χρείαν ἔχει καὶ ὁ ἐπὶ τῷ πέρατι τοῦ ἀπευθυσμένου μῦς·
<span class="lb" data-page="8.404" data-line="9" id="l8.404.9"></span>καὶ διὰ τοῦτο, παραλυθέντων αὐτῶν, οὔτ’ οὖρον ἴσχεται
<span class="lb" data-page="8.404" data-line="10" id="l8.404.10"></span>κατὰ τὴν κύστιν οὔτε κόπρος ἐντὸς τῆς ἕδρας, ἀλλ’ ἐκρεῖ
<span class="lb" data-page="8.404" data-line="11" id="l8.404.11"></span>κατ’ ὀλίγον ἀμφότερα χωρὶς τῆς ἡμετέρας προαιρέσεως. ὥσπερ
<span class="lb" data-page="8.404" data-line="12" id="l8.404.12"></span>δὲ ἐπὶ τῶν ἄλλων μυῶν ὅπερ ἡ παράλυσις ἀκουσίως, τοῦθ’
<span class="lb" data-page="8.404" data-line="13" id="l8.404.13"></span>ἡ προαίρεσις ἡμῶν ἑκουσίως ἐργάζεται, κατὰ τὸν αὐτὸν λόγον
<span class="lb" data-page="8.404" data-line="14" id="l8.404.14"></span>ἐπὶ τούτων ἐνεργοῦντες παυόμεθα, βουληθέντες ἐκκρῖναι κόπρον
<span class="lb" data-page="8.404" data-line="15" id="l8.404.15"></span>ἢ οὖρον. ὥσπερ δ’ ἔνιοι προαιρετικὸν ἔργον ὅλον ᾠήθησαν
<span class="lb" data-page="8.404" data-line="16" id="l8.404.16"></span>εἶναι τὸ περὶ τὴν τῶν οὔρων τε καὶ τῆς τροφῆς περιττωμάτων
<span class="lb" data-page="8.404" data-line="17" id="l8.404.17"></span>ἀπόκρισιν, οὐκ ὀρθῶς γιγνώσκοντες, οὕτως ἔνιοι πάλιν ἐξ ὑπεναντίου
<span class="lb" data-page="8.404" data-line="18" id="l8.404.18"></span>τοῖσδε σύμπαν αὐτὸ φυσικὸν ἔργον εἶναι νομίζοντες
<span class="pb" data-page="8.405" id="p8.405"></span>
<span class="lb" data-page="8.405" data-line="1" id="l8.405.1"></span>οὐκ ἀληθεύουσιν. ὅλον μὲν γὰρ φυσικόν ἐστιν ἔργον ἡ ἐκ
<span class="lb" data-page="8.405" data-line="2" id="l8.405.2"></span>τῆς γαστρὸς εἰς τὴν νῆστιν ἔκθλιψις τῆς τροφῆς, ὅλον δ’ αὖ
<span class="lb" data-page="8.405" data-line="3" id="l8.405.3"></span>προαιρετικὸν ἔκτασις καὶ κάμψις ἑκατέρων τε τῶν κώλων
<span class="lb" data-page="8.405" data-line="4" id="l8.405.4"></span>ἑκάστου τε τῶν δακτύλων· γίγνεται γὰρ ἡ μὲν ἐκ τῆς κοιλίας
<span class="lb" data-page="8.405" data-line="5" id="l8.405.5"></span>εἰς τὴν νῆστιν φορὰ, καθάπερ γε καὶ ἡ δι’ ἐκείνης εἰς τὸ
<span class="lb" data-page="8.405" data-line="6" id="l8.405.6"></span>λεπτὸν ἔντερον, ὑπὸ φυσικῆς δυνάμεως μόνης· ἡ δ’ ἀποπάτησίς
<span class="lb" data-page="8.405" data-line="7" id="l8.405.7"></span>τε καὶ οὔρησις ἀμφοτέρων τῶν ὀργάνων ἅμα ταῖς οἰκείαις
<span class="lb" data-page="8.405" data-line="8" id="l8.405.8"></span>δυνάμεσιν ἐνεργούντων ἐπιτελεῖται· κατὰ μὲν τὸ ἀπευθυσμένον
<span class="lb" data-page="8.405" data-line="9" id="l8.405.9"></span>καὶ τὴν <span class="milestone ed2page" data-n="7.515" data-unit="ed2page" id="ed2page.7.515"></span>κύστιν ὑπὸ τῶν φυσικῶν, κατὰ δὲ
<span class="lb" data-page="8.405" data-line="10" id="l8.405.10"></span>τοὺς μῦς ὑπὸ τῶν ψυχικῶν τε καὶ προαιρετικῶν ὀνομαζομένων.
<span class="lb" data-page="8.405" data-line="11" id="l8.405.11"></span>οἱ μὲν γὰρ σφίγγοντες<span class="milestone ed1page" data-n="3.313" data-unit="ed1page" id="ed1page.3.313"></span> τὰς ἐκροὰς μύες οὐκέτ’
<span class="lb" data-page="8.405" data-line="12" id="l8.405.12"></span>ἐνεργοῦσιν, οἱ δὲ καθ’ ὑπογάστριον ἐνεργοῦσιν, καὶ μάλιστ’
<span class="lb" data-page="8.405" data-line="13" id="l8.405.13"></span>αὐτῶν οἱ μέσοι· συνεπιλαμβάνουσι δ’ ἔστιν ὅτε τοῖς μυσὶ
<span class="lb" data-page="8.405" data-line="14" id="l8.405.14"></span>τούτοις ἔνιοι τῶν δυσκόλως ἀποπατούντων, καὶ τὴν διὰ τῶν
<span class="lb" data-page="8.405" data-line="15" id="l8.405.15"></span>χειρῶν θλίψιν, καθάπερ γε κᾀπὶ τῆς δυσχεροῦς οὐρήσεως καὶ
<span class="lb" data-page="8.405" data-line="16" id="l8.405.16"></span>τελέας ἐπισχέσεως εἰώθασι ποιεῖν. ὅταν μὲν οὖν τὰ νεῦρα
<span class="lb" data-page="8.405" data-line="17" id="l8.405.17"></span>πάθῃ, δι’ ὧν ἡ ψυχικὴ δύναμις ἐπὶ τοὺς εἰρημένους ἀφικνεῖται
<span class="lb" data-page="8.405" data-line="18" id="l8.405.18"></span>μῦς, ἢ καὶ τὸν νωτιαῖον αὐτὸν βλαβῆναι συμβῇ, παραλυθέντων
<span class="lb" data-page="8.405" data-line="19" id="l8.405.19"></span>τῆς ἐνεργείας τῶν μυῶν, ἀκούσιος ἔκκρισις οὔρου
<span class="pb" data-page="8.406" id="p8.406"></span>
<span class="lb" data-page="8.406" data-line="1" id="l8.406.1"></span>τε καὶ κόπρου γίγνεται· ὅταν δ’ αὐτὸ τῆς κύστεως τὸ σῶμα
<span class="lb" data-page="8.406" data-line="2" id="l8.406.2"></span>τοιοῦτο πάθῃ πάθος, ὡς ἀδυνατεῖν ἐκθλίβειν τὸ περιεχόμενον
<span class="lb" data-page="8.406" data-line="3" id="l8.406.3"></span>ἐν αὐτῇ, κατέχεται τούτοις τὸ οὖρον, καὶ καλεῖται τὸ
<span class="lb" data-page="8.406" data-line="4" id="l8.406.4"></span>σύμπτωμα αὐτῆς ἰσχουρία. συμβαίνει δὲ καὶ διὰ δυσαισθησίαν
<span class="lb" data-page="8.406" data-line="5" id="l8.406.5"></span>αὐτῆς γίγνεσθαί ποτ’ ἐπίσχεσιν οὔρων, ἄνευ τοῦ πεπονθέναι
<span class="lb" data-page="8.406" data-line="6" id="l8.406.6"></span>τὴν ἐκκριτικὴν δύναμιν, ἐὰν τὰ μὲν τῆς κύστεως ἴδια
<span class="lb" data-page="8.406" data-line="7" id="l8.406.7"></span>νεῦρα πάθῃ, τὰ δὲ τοῦ σφίγγοντος αὐτῆς τὸν αὐχένα μυὸς
<span class="lb" data-page="8.406" data-line="8" id="l8.406.8"></span>ἐνεργῇ, διασώζοντα τὴν ἑαυτῶν δύναμιν· ὡς ἐάν γε παραλυθῇ,
<span class="lb" data-page="8.406" data-line="9" id="l8.406.9"></span>σημεῖον ἴδιον τῆς παραλύσεως τούτου τοῦ μυός ἐστιν
<span class="lb" data-page="8.406" data-line="10" id="l8.406.10"></span>ἡ τῶν οὔρων ἀκούσιος ἔκκρισις· ὅταν δὲ τοῦτο γένηται τὸ
<span class="lb" data-page="8.406" data-line="11" id="l8.406.11"></span>πάθος, ὅ τε πόρος αὐτῆς φραχθῇ, χαλεπόν ἐστι διαγνῶναι
<span class="lb" data-page="8.406" data-line="12" id="l8.406.12"></span>τὰς διαθέσεις ἀμφοτέρας. οὐ μόνον δὲ εἰς τὴν τούτων, ἀλλὰ
<span class="lb" data-page="8.406" data-line="13" id="l8.406.13"></span>καὶ τὴν τῶν ἄλλων ἁπάντων τῶν κατὰ τὴν κύστιν ἀκριβῆ διάγνωσιν
<span class="lb" data-page="8.406" data-line="14" id="l8.406.14"></span>ἀναγκαιότατόν ἐστι προεπίστασθαι τὰ προκατάρχοντα
<span class="lb" data-page="8.406" data-line="15" id="l8.406.15"></span>τῶν ἔξωθεν αἰτίων, ἃ καλοῦσιν ἰδίως οἱ ἰατροὶ προκαταρκτικά·
<span class="lb" data-page="8.406" data-line="16" id="l8.406.16"></span>πολὺ δὲ μᾶλλον αὐτῶν τὰ προηγούμενα τὰ
<span class="lb" data-page="8.406" data-line="17" id="l8.406.17"></span>κατ’ αὐτὸ τὸ σῶμα τοῦ ζώου παθήματα. λορδωθείσης γοῦν
<span class="lb" data-page="8.406" data-line="18" id="l8.406.18"></span>ποτε τῆς ῥάχεως ἐπὶ τῇ καταπτώσει, συνέβη τῶν οὔρων ἐπίσχεσις, ﻿
<span class="pb" data-page="8.407" id="p8.407"></span>
<span class="lb" data-page="8.407" data-line="1" id="l8.407.1"></span>εἰωθυίας οὕτω γίγνεσθαι, καθάπερ εἴρηται καὶ ὑφ’
<span class="lb" data-page="8.407" data-line="2" id="l8.407.2"></span>Ἱπποκράτους· ἐπεσχέθη δ’ οὐκ εὐθέως, ἀλλὰ περὶ τὴν τρίτην
<span class="lb" data-page="8.407" data-line="3" id="l8.407.3"></span>ἡμέραν, ὑπὸ τῆς τῶν ἔσω μεταστάντων σπονδύλων θλίψεως,
<span class="lb" data-page="8.407" data-line="4" id="l8.407.4"></span>φλεγμηνάσης τῆς κύστεως· ἤλγει γοῦν κατὰ τὸ χωρίον αὐτῆς,
<span class="lb" data-page="8.407" data-line="5" id="l8.407.5"></span>καὶ χωρὶς μὲν ψαύειν, ἀλλὰ πολὺ μᾶλλον ἐπερειδόντων τὰς
<span class="lb" data-page="8.407" data-line="6" id="l8.407.6"></span>χεῖρας· ἐθεραπεύσαμεν δ’ αὐτὸν ὡς πρὸς φλεγμονὴν ἱστάμενοι.
<span class="lb" data-page="8.407" data-line="7" id="l8.407.7"></span>μεταστάντων δ’ ὀπίσω τῶν σπονδύλων ἐφ’ ἑτέρου,
<span class="lb" data-page="8.407" data-line="8" id="l8.407.8"></span>τὸ οὖρον ἀκουσίως ἐξεκρίνετο χωρὶς ὀδύνης τῆς κύστεως· ἐφ’
<span class="lb" data-page="8.407" data-line="9" id="l8.407.9"></span>οὗ τὸ νεῦρον τοῦ κλείοντος τὴν κύστιν μυὸς ἐτεκμηράμεθα
<span class="lb" data-page="8.407" data-line="10" id="l8.407.10"></span>πεπονθέναι, καὶ διὰ τοῦτο τὴν θεραπείαν τῷ νωτιαίῳ προσήγομεν.
<span class="lb" data-page="8.407" data-line="11" id="l8.407.11"></span>ἐπ’ ἄλλου δ’ ὁμοίως πεπονθότος ἐπίσχεσις οὔρων
<span class="lb" data-page="8.407" data-line="12" id="l8.407.12"></span>ἐγένετο, δυσαισθησίας μὲν ἐπὶ τῇ τῶν νεύρων πείσει καταλαβούσης
<span class="lb" data-page="8.407" data-line="13" id="l8.407.13"></span>τὴν κύστιν, ἐν δὲ τοῖς ὕπνοις οὐκ αἰσθανομένου τοῦ
<span class="lb" data-page="8.407" data-line="14" id="l8.407.14"></span>ἀνθρώπου πεπληρωμένης τῆς κύστεως, εἶθ’ ὑπερδιαταθείσης
<span class="lb" data-page="8.407" data-line="15" id="l8.407.15"></span>αὐτῆς, μηκέτ’ ἀποκρίνοντος. συμβαίνει γάρ ποτε καὶ τοῦτο
<span class="lb" data-page="8.407" data-line="16" id="l8.407.16"></span>τῆς ἰσχουρίας αἴτιον γενέσθαι, καθάπερ γε καὶ ἄλλοις ὑγιαίνουσιν
<span class="lb" data-page="8.407" data-line="17" id="l8.407.17"></span>ἤτοι διὰ περίστασίν τινα πραγμάτων, ἢ ἐν ἐκκλησίαις,
<span class="lb" data-page="8.407" data-line="18" id="l8.407.18"></span>ἢ βουλαῖς, ἢ ἐν δικαστηρίοις, ἢ καὶ δειπνοῦσι παρά τινι, κατασχοῦσιν
<span class="lb" data-page="8.407" data-line="19" id="l8.407.19"></span>ἐπὶ πλέον τὸ οὖρον, ὑπερδιαταθείσης τῆς κύστεως,
<span class="pb" data-page="8.408" id="p8.408"></span>
<span class="lb" data-page="8.408" data-line="1" id="l8.408.1"></span>ἰσχουρίαν ἀκολουθῆσαι, παθούσης τῆς περισταλτικῆς αὐτῆς
<span class="lb" data-page="8.408" data-line="2" id="l8.408.2"></span>δυνάμεως ὑπὸ τῆς ἀμέτρου τάσεως. ἑτέρου δὲ ἐπὶ καταπτώσει
<span class="lb" data-page="8.408" data-line="3" id="l8.408.3"></span>τῆς ῥάχεως ἀπαθοῦς διαμενούσης ἐν μὲν τῷ παραχρῆμα
<span class="lb" data-page="8.408" data-line="4" id="l8.408.4"></span>συνέβη συχνὴν οὔρησιν αἵματος γενέσθαι, μετὰ δὲ ταῦτα τελείαν
<span class="lb" data-page="8.408" data-line="5" id="l8.408.5"></span>ἰσχουρίαν· ἐφ’ οὗ τεθρομβῶσθαί τι τοῦ αἵματος ἐτεκμηράμεθα,
<span class="lb" data-page="8.408" data-line="6" id="l8.408.6"></span>καὶ διὰ τοῦτο καθετῆρι χρησαμένων ἡμῶν, ὀλίγον
<span class="lb" data-page="8.408" data-line="7" id="l8.408.7"></span>μὲν οὔρησεν, ἐξαιρεθέντος δὲ τοῦ καθετῆρος, ἐφάνη κατὰ τὸ
<span class="lb" data-page="8.408" data-line="8" id="l8.408.8"></span>στόμιον αὐτοῦ γνώρισμα τῆς θρομβώσεως. ἐπ’ ἄλλων δὲ
<span class="lb" data-page="8.408" data-line="9" id="l8.408.9"></span>χρονίων ἀλγημάτων, ἅμα σημείοις ἀποστημάτων γενομένων,
<span class="lb" data-page="8.408" data-line="10" id="l8.408.10"></span>ἐπὶ τῷ λῆξαι ταῦτα συνεξουρήθη τι πυῶδες λεπτὸν, ἐπηκολούθησεν
<span class="lb" data-page="8.408" data-line="11" id="l8.408.11"></span>δ’ ἐπίσχεσις οὔρων, ὡς τεκμήρασθαι παχὺ πῦον ἐμφράξαι
<span class="lb" data-page="8.408" data-line="12" id="l8.408.12"></span>τὸν πόρον.<span class="milestone ed2page" data-n="7.516" data-unit="ed2page" id="ed2page.7.516"></span> ἐπὶ δὲ τῶν παιδίων λιθιώντων κατὰ
<span class="lb" data-page="8.408" data-line="13" id="l8.408.13"></span>κύστιν ἐθεασάμεθα πολλάκις ἰσχουρίαν γενομένην, ἐφ’ ᾗ
<span class="lb" data-page="8.408" data-line="14" id="l8.408.14"></span>σχηματίσαντες ἀνάῤῥοπον τὸ σῶμα μετὰ κατασείσεως, ἀποκυλισθῆναι
<span class="lb" data-page="8.408" data-line="15" id="l8.408.15"></span>τὸν λίθον τοῦ πόρου ἐποιήσαμεν. ἑωρακότας δὲ
<span class="lb" data-page="8.408" data-line="16" id="l8.408.16"></span>καὶ τοῦθ’ ὑμᾶς, ὃ μέλλω λέγειν, ἀξιῶ μεμνῆσθαι διαπαντός·
<span class="lb" data-page="8.408" data-line="17" id="l8.408.17"></span>ἐπὶ ταῖς καλουμέναις θρομβώσεσιν, οὐ μόνον ταῖς κατὰ κύστιν,
<span class="lb" data-page="8.408" data-line="18" id="l8.408.18"></span>ἀλλὰ καὶ τούτων ἔτι μᾶλλον εἰ κατ’ ἔντερά τε καὶ
<span class="pb" data-page="8.409" id="p8.409"></span>
<span class="lb" data-page="8.409" data-line="1" id="l8.409.1"></span>γαστέρα καὶ θώρακα γένοιντο, συμβαίνει λειποψυχεῖν τε καὶ
<span class="lb" data-page="8.409" data-line="2" id="l8.409.2"></span>ὠχριᾷν, καὶ μικροὺς καὶ ἀμυδροὺς καὶ πυκνοὺς ἴσχειν τοὺς
<span class="lb" data-page="8.409" data-line="3" id="l8.409.3"></span>σφυγμοὺς, ἀλύειν τε καὶ διαλύεσθαι. ταὐτὸ δὲ τοῦτο κᾀπὶ
<span class="lb" data-page="8.409" data-line="4" id="l8.409.4"></span>τοῖς κατὰ τοὺς μῦς μεγάλοις τραύμασιν ἐπιγίγνεται πολλάκις·
<span class="lb" data-page="8.409" data-line="5" id="l8.409.5"></span>ὡς θαυμάσαι τὴν αἰτίαν τινὰ τοῦ συμβαίνοντος, εἰ τὸ πάντων
<span class="lb" data-page="8.409" data-line="6" id="l8.409.6"></span>οἰκειότατον ἡμῖν αἷμα τηλικούτων κακῶν ἐστι γεννητικὸν
<span class="lb" data-page="8.409" data-line="7" id="l8.409.7"></span>ἐκχυθὲν τῶν οἰκείων ἀγγείων· ἀκολουθοῦσι γὰρ αὐτῷ
<span class="lb" data-page="8.409" data-line="8" id="l8.409.8"></span>καὶ σηπεδόνες τῶν μορίων καὶ νεκρώσεις. εἶδον δὲ καὶ κατὰ
<span class="lb" data-page="8.409" data-line="9" id="l8.409.9"></span>κύστιν ἐνθρομβωθεῖσαν ἀκολουθήσαντα τὰ αὐτὰ συμπτώματα·
<span class="lb" data-page="8.409" data-line="10" id="l8.409.10"></span>προηγεῖτο γὰρ αἵματος οὔρησις αὐτῷ δαψιλοῦς, καὶ
<span class="lb" data-page="8.409" data-line="11" id="l8.409.11"></span>ἐκ τούτου συνετεκμηράμην τὴν θρόμβωσιν, ἔδωκά τε φάρμακον
<span class="lb" data-page="8.409" data-line="12" id="l8.409.12"></span>πιεῖν λίθου θρυπτικὸν δι’ ὀξυμέλιτος, αὐτό τε τὸ ποτὸν
<span class="lb" data-page="8.409" data-line="13" id="l8.409.13"></span>ὀξύμελι προσεφέρομεν· ἀλλὰ καὶ ταῦτά μου ποιοῦντος, οἱ
<span class="lb" data-page="8.409" data-line="14" id="l8.409.14"></span>μὲν ἄλλοι διεφθάρησαν, εἷς δέ τις ἐσώθη, διαλυθέντων αὐτῷ
<span class="lb" data-page="8.409" data-line="15" id="l8.409.15"></span>τῶν θρόμβων, εἶτα κατ’ ὀλίγον οὐρηθέντων. ὅτι δ’ οὐκ
<span class="lb" data-page="8.409" data-line="16" id="l8.409.16"></span>ἔστιν αὐτάρκη τὰ κατὰ τὸν ἐνεστῶτα χρόνον συμπτώματα
<span class="lb" data-page="8.409" data-line="17" id="l8.409.17"></span>διδάξαι τὸν πεπονθότα τόπον, ἀλλὰ καὶ πολλάκις ἐκ τῶν
<span class="lb" data-page="8.409" data-line="18" id="l8.409.18"></span>προγεγονότων ὁ διορισμὸς γίγνεται, τῶν προεωραμένων
<span class="lb" data-page="8.409" data-line="19" id="l8.409.19"></span>ὑμῖν ἀναμιμνησκόμενοι γνώσεσθε· πῦον γοῦν οὐρησάντων
<span class="pb" data-page="8.410" id="p8.410"></span>
<span class="lb" data-page="8.410" data-line="1" id="l8.410.1"></span>πολλῶν πολλάκις, ἡ τῶν προγεγονότων συμπτωμάτων μνήμη
<span class="lb" data-page="8.410" data-line="2" id="l8.410.2"></span>τὸν πεπονθότα τόπον ἐνεδείξατο, τήν τ’ ἐν αὐτῷ διάθεσιν
<span class="lb" data-page="8.410" data-line="3" id="l8.410.3"></span>ἐδήλωσεν. ὁ μὲν γάρ τις ἠλγήκει πρότερον τὰ κατὰ τὸ χωρίον
<span class="lb" data-page="8.410" data-line="4" id="l8.410.4"></span>τῶν νεφρῶν πολλάκις, ἄτακτοί τε φρῖκαι ποτὲ καὶ ῥίγη
<span class="lb" data-page="8.410" data-line="5" id="l8.410.5"></span>τὰ σμικρὰ σὺν πυρετοῖς ἐγεγόνει· τῷ δὲ κατὰ τὴν τῆς κύστεως
<span class="lb" data-page="8.410" data-line="6" id="l8.410.6"></span>θέσιν, ἅμα ταῖς τε φρίκαις καὶ τοῖς πυρετοῖς ἀλγήματα προεγεγόνει·
<span class="lb" data-page="8.410" data-line="7" id="l8.410.7"></span>τισὶ δὲ κατὰ διάφραγμα καὶ θώρακα, καθάπερ ἑτέροις
<span class="lb" data-page="8.410" data-line="8" id="l8.410.8"></span>κατὰ τὸ δεξιὸν ὑποχόνδριον· ἐφ’ ὧν ἁπάντων ἐτεκμηράμεθα,
<span class="lb" data-page="8.410" data-line="9" id="l8.410.9"></span>κατὰ τὸν ἀλγήσαντα τόπον ἀποστήματος προγενομένου,
<span class="lb" data-page="8.410" data-line="10" id="l8.410.10"></span>διὰ νεφρῶν ἐκκαθαρθῆναι τὸ πῦον. συνενδείκνυται δὲ τοῖς
<span class="lb" data-page="8.410" data-line="11" id="l8.410.11"></span>εἰρημένοις καὶ τὸ ποσὸν τοῦ πύου καὶ τὸ μεμίχθαι τοῖς οὔροις
<span class="lb" data-page="8.410" data-line="12" id="l8.410.12"></span>αὐτὸ πᾶν, ὥσπερ ἀνατεταραγμένον, ἢ μήπω τοῦτο γεγονέναι,
<span class="lb" data-page="8.410" data-line="13" id="l8.410.13"></span>καθάπερ ἐπὶ τῶν ἐντέρων εἴρηται πρόσθεν. ὡς
<span class="lb" data-page="8.410" data-line="14" id="l8.410.14"></span>γὰρ ἐν ἐκείνοις, ἐὰν μὲν ἐκ τῶν ὑψηλοτέρων ἐντέρων ᾖ τὰ
<span class="lb" data-page="8.410" data-line="15" id="l8.410.15"></span>φερόμενα, μέμικται τοῖς τῆς τροφῆς περιττώμασιν ὁμοίως
<span class="lb" data-page="8.410" data-line="16" id="l8.410.16"></span>τοῖς ἀναπεφυραμένοις, ἐὰν δ’ ἐκ τῶν κατωτέρω, καθ’ ἕν τι
<span class="lb" data-page="8.410" data-line="17" id="l8.410.17"></span>μέρος αὐτῶν συνεκκρίνεται, κατὰ τὸν αὐτὸν τρόπον ἤτοι τεθόλωται
<span class="lb" data-page="8.410" data-line="18" id="l8.410.18"></span>τὸ οὖρον ἅπαν ὑπὸ τῶν συνεκκρινομένων αὐτῷ
<span class="pb" data-page="8.411" id="p8.411"></span>
<span class="lb" data-page="8.411" data-line="1" id="l8.411.1"></span>πυωδῶν, ἢ κατά τινα μόρια διεσπασμένον ἀνωμάλως ἐμφέρεται,
<span class="lb" data-page="8.411" data-line="2" id="l8.411.2"></span>πολλάκις δὲ καὶ μόνον αὐτὸ τὸ πῦον ἐκκρίνεται χωρὶς
<span class="lb" data-page="8.411" data-line="3" id="l8.411.3"></span>οὔρου. τοῦτο μὲν οὖν ἐναργῶς ἐνδείκνυται κατὰ τὴν κύστιν
<span class="lb" data-page="8.411" data-line="4" id="l8.411.4"></span>αὐτὴν γεγονέναι τὴν ἐκπύησιν· τὸ δ’ ἀναμεμιγμένον ἀκριβῶς,
<span class="lb" data-page="8.411" data-line="5" id="l8.411.5"></span>ἄνωθέν ποθεν ἥκειν· τὸ δὲ μέσην τούτων κατάστασιν ἔχον,
<span class="lb" data-page="8.411" data-line="6" id="l8.411.6"></span>ἀπὸ τῶν νεφρῶν. ὁμοίως δὲ κᾂν μετὰ τὸ συῤῥαγῆναι τὸ
<span class="lb" data-page="8.411" data-line="7" id="l8.411.7"></span>ἀπόστημα φαίνηταί τι γνώρισμα τῆς ἑλκώσεως ἅμα τῇ τοῦ
<span class="lb" data-page="8.411" data-line="8" id="l8.411.8"></span>πεπονθότος τόπου διαγνώσει, καὶ τοῦτο ποτὲ μὲν ἀναμεμιγμένον
<span class="lb" data-page="8.411" data-line="9" id="l8.411.9"></span>ἀκριβῶς φαίνεται, ποτὲ δὲ μετρίως, ἢ μηδεμίαν
<span class="lb" data-page="8.411" data-line="10" id="l8.411.10"></span>ἐσχηκὸς μίξιν, ἢ ἐποχούμενόν πως, ἢ μόνον διεξερχόμενον·
<span class="lb" data-page="8.411" data-line="11" id="l8.411.11"></span>τοῦ μὲν ἕλκους γνώρισμά ἐστιν ἴδιον ἡ ἐφελκὶς ὀνομαζομένη,
<span class="lb" data-page="8.411" data-line="12" id="l8.411.12"></span>τοῦ πεπονθότος δὲ μέρους ἡ κατὰ τὴν οὐσίαν ἰδιότης· πεταλώδη
<span class="lb" data-page="8.411" data-line="13" id="l8.411.13"></span>μὲν γάρ ἐστι τὰ τῆς κύστεως ἀποῤῥυπτόμενα μόρια,
<span class="lb" data-page="8.411" data-line="14" id="l8.411.14"></span>σαρκοειδῆ δὲ <span class="milestone ed2page" data-n="7.517" data-unit="ed2page" id="ed2page.7.517"></span>τὰ τῶν νεφρῶν. οὕτως δὲ κἂν τῶν
<span class="lb" data-page="8.411" data-line="15" id="l8.411.15"></span>ἀνωτέρω τι πεπόνθῃ, τὰ συνεκκρινόμενα<span class="milestone ed1page" data-n="3.314" data-unit="ed1page" id="ed1page.3.314"></span> τοῖς οὔροις
<span class="lb" data-page="8.411" data-line="16" id="l8.411.16"></span>ἐπισκέπτεσθαι χρὴ, παραβάλλοντας αὐτὰ τῇ τῶν ὑπονοουμένων
<span class="lb" data-page="8.411" data-line="17" id="l8.411.17"></span>οὐσίᾳ. δι’ οὔρων μὲν οὖν ἐκκαθαίρεται τά τε κυρτὰ
<span class="lb" data-page="8.411" data-line="18" id="l8.411.18"></span>μέρη τοῦ ἥπατος ὅσα τε ἀνωτέρω τοῦδε τέτακται μόρια ﻿
<span class="pb" data-page="8.412" id="p8.412"></span>
<span class="lb" data-page="8.412" data-line="1" id="l8.412.1"></span>σύμπαντα· δι’ ἕδρας δὲ τά τε σιμὰ τοῦ ἥπατος ἔντερά τε
<span class="lb" data-page="8.412" data-line="2" id="l8.412.2"></span>καὶ γαστὴρ καὶ σπλήν. ἔξωθεν δὲ τούτων ἐστὶν ὅσα σπανίως
<span class="lb" data-page="8.412" data-line="3" id="l8.412.3"></span>γίγνεται, οἷον διὰ γαστρὸς ἐκκαθαρθέντων τῶν κατὰ
<span class="lb" data-page="8.412" data-line="4" id="l8.412.4"></span>θώρακα καὶ πνεύμονα, καὶ δι’ οὔρων ἐνίοτε τῶν κάτω τοῦ
<span class="lb" data-page="8.412" data-line="5" id="l8.412.5"></span>διαφράγματος, ὧν ἀγνοοῦντες ἔνιοι τὰς αἰτίας, εἶτ’ οὐχ ἑωρακότες
<span class="lb" data-page="8.412" data-line="6" id="l8.412.6"></span>ἐπ’ ἀῤῥώστων αὐτὰ γιγνόμενα, τοῖς ἑωρακόσιν ἀπιστοῦσιν·
<span class="lb" data-page="8.412" data-line="7" id="l8.412.7"></span>(ὅτι ἀποστήματός ποτε ἐν πνεύμονι γενομένου, δυνατὸν τὸ
<span class="lb" data-page="8.412" data-line="8" id="l8.412.8"></span>πῦον διὰ νεφρῶν ἐκκαθαρθῆναι) ἀλλ’ ἡμεῖς γε καὶ πνεύμονος
<span class="lb" data-page="8.412" data-line="9" id="l8.412.9"></span>ἀπόστημα δι’ οὔρων ἐκκαθαρθὲν ἐθεασάμεθα, καὶ θώρακος,
<span class="lb" data-page="8.412" data-line="10" id="l8.412.10"></span>διά τε τῶν ἐντέρων καὶ τῆς ἕδρας. ἡ μὲν οὖν ἐκ τοῦ πνεύμονος
<span class="lb" data-page="8.412" data-line="11" id="l8.412.11"></span>εἰς τοὺς νεφροὺς φορὰ τὴν ἀρχὴν οὐδ’ ἀπορίαν ἔχει
<span class="lb" data-page="8.412" data-line="12" id="l8.412.12"></span>κατά γε τὴν ἀλήθειαν. ὥσπερ γὰρ ἀπὸ τῆς κοίλης φλεβὸς
<span class="lb" data-page="8.412" data-line="13" id="l8.412.13"></span>ἀποφύσεις εἰς τοὺς νεφροὺς ἐμβάλλουσιν, οὕτω καὶ τῆς μεγάλης
<span class="lb" data-page="8.412" data-line="14" id="l8.412.14"></span>ἀρτηρίας. ἐπεὶ δὲ Ἐρασίστρατος ἡγεῖται πνεύματος μόνου
<span class="lb" data-page="8.412" data-line="15" id="l8.412.15"></span>τὰς ἀρτηρίας ὑπάρχειν ἀγγεῖα, τοῖς πεπιστευκόσιν αὐτῷ
<span class="lb" data-page="8.412" data-line="16" id="l8.412.16"></span>τὸ ζήτημα, οὐχ ἡμῖν γίγνεται, τῆς λείας ἀρτηρίας τοῦ
<span class="lb" data-page="8.412" data-line="17" id="l8.412.17"></span>πνεύμονος, ὅσον εἰς ἑαυτὴν δέχηται πῦον ἐκ τοῦ ῥαγέντος
<span class="lb" data-page="8.412" data-line="18" id="l8.412.18"></span>ἀποστήματος, εἰς ἀριστερὰν κοιλίαν τῆς καρδίας κομίσαι δυναμένης,
<span class="pb" data-page="8.413" id="p8.413"></span>
<span class="lb" data-page="8.413" data-line="1" id="l8.413.1"></span>εἶτ’ ἐντεῦθεν εἰς τὴν μεγάλην ἀρτηρίαν ἐμπεσόντος
<span class="lb" data-page="8.413" data-line="2" id="l8.413.2"></span>αὐτοῦ, διὰ τῶν νεφρῶν εἰς τὴν κύστιν ἐνεχθῆναι τὸ συνδοθέν·
<span class="lb" data-page="8.413" data-line="3" id="l8.413.3"></span>οὐ μὴν εἴωθεν οὕτω συμβαίνειν ὡς τὸ πολὺ, φθανούσης
<span class="lb" data-page="8.413" data-line="4" id="l8.413.4"></span>τῆς μεταλήψεως εἰς τὰς τραχείας ἀρτηρίας γίγνεσθαι.
<span class="lb" data-page="8.413" data-line="5" id="l8.413.5"></span>τοῦ μὲν οὖν σπανίως μὲν, ἀλλ’ ἕπεσθαί ποτε δι’ οὔρων κάθαρσιν,
<span class="lb" data-page="8.413" data-line="6" id="l8.413.6"></span>ἐν πνεύμονι πύου γεννηθέντος, ἡ αἰτία λέλεκται·
<span class="lb" data-page="8.413" data-line="7" id="l8.413.7"></span>τοῦ δὲ καὶ διὰ γαστρὸς ἕτερόν τι τῶν ἐξ ἀνατομῆς φαινομένων
<span class="lb" data-page="8.413" data-line="8" id="l8.413.8"></span>σπάνιον αἴτιον. ἡ γάρ τοι κοίλη φλὲψ εὑρίσκεταί ποτε
<span class="lb" data-page="8.413" data-line="9" id="l8.413.9"></span>διά τινος ἀγγείου μέσου συναπτομένη τῇ στελεχιαίᾳ καλουμένῃ·
<span class="lb" data-page="8.413" data-line="10" id="l8.413.10"></span>διὸ καὶ θαυμαστὸν οὐδὲν, οὐδ’ ἀδύνατον, οὔτ’ ἐκ τῶν
<span class="lb" data-page="8.413" data-line="11" id="l8.413.11"></span>ἄνω τοῦ διαφράγματος μερῶν εἰς τὴν γαστέρα ῥυῆναι τὸ
<span class="lb" data-page="8.413" data-line="12" id="l8.413.12"></span>πῦον οὔτ’ ἐκ τῶν κάτω διὰ τῶν νεφρῶν εἰς τὴν κύστιν
<span class="lb" data-page="8.413" data-line="13" id="l8.413.13"></span>ἀφικέσθαι· ταῖς γὰρ σπανίαις κατασκευαῖς τῶν σωμάτων εἰκός
<span class="lb" data-page="8.413" data-line="14" id="l8.413.14"></span>ἐστιν ἕπεσθαι σπάνια συμπτώματα.
</p>
          </article>

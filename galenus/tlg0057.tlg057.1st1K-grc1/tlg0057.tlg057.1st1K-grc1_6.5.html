<article xmlns="http://www.w3.org/1999/xhtml" id="urn:cts:greekLit:tlg0057.tlg057.1st1K-grc1:6.5">
<span class="pb page1" data-page="8.413" id="p8.413"></span>
<span class="milestone ed1page page1" data-n="3.314" data-unit="ed1page" id="ed1page.3.314"></span>
<span class="milestone ed2page page1" data-n="7.517" data-unit="ed2page" id="ed2page.7.517"></span>
            <p>
<span class="lb" data-page="8.413" data-line="15" id="l8.413.15"></span>Οὐδ’ ἐνταῦθα χρὴ διαφέρεσθαι, πότερον
<span class="lb" data-page="8.413" data-line="16" id="l8.413.16"></span>ὑστέραν ἢ μήτραν κλητέον ἐστὶ τὸ πρὸς τὴν κύησιν ὑπὸ τῆς
<span class="lb" data-page="8.413" data-line="17" id="l8.413.17"></span>φύσεως δοθὲν ταῖς γυναιξὶ μόριον, ὥσπερ οὐδ’ εἰ κατὰ
<span class="lb" data-page="8.413" data-line="18" id="l8.413.18"></span>τὸν πληθυντικὸν ὀνομαζόμενον ἀριθμὸν ὑστέρας ἢ μήτρας,
<span class="lb" data-page="8.413" data-line="19" id="l8.413.19"></span>ἢ κατὰ τὸν ἑνικὸν ἐθέλοι τις ὀνομάζειν ὑστέραν καὶ μήτραν.
<span class="pb" data-page="8.414" id="p8.414"></span>
<span class="lb" data-page="8.414" data-line="1" id="l8.414.1"></span>ἄμεινον γὰρ εἰς τὰ χρήσιμα τὸν χρόνον ἀναλίσκειν, ἐξ ὧν εἰς
<span class="lb" data-page="8.414" data-line="2" id="l8.414.2"></span>διάγνωσιν ἢ πρόγνωσιν, ἢ θεραπείαν, ὄφελός τι καρπωσόμεθα.
<span class="lb" data-page="8.414" data-line="3" id="l8.414.3"></span>καθάπερ ἀμέλει κᾀπὶ τῆς καλουμένης ὑπὸ μέν τινων
<span class="lb" data-page="8.414" data-line="4" id="l8.414.4"></span>ὑστερικῆς πνίξεως, ὑπ’ ἐνίων δ’ ἀπνοίας ὑστερικῆς· ὡς ἓν
<span class="lb" data-page="8.414" data-line="5" id="l8.414.5"></span>γάρ τι τὸ πάθος ἑκατέρᾳ τῇ προσηγορίᾳ δηλούντων ἐστὶν
<span class="lb" data-page="8.414" data-line="6" id="l8.414.6"></span>ἀκοῦσαι τῶν ἰατρῶν. ἐγὼ δὲ θεασάμενος πολλὰς γυναῖκας
<span class="lb" data-page="8.414" data-line="7" id="l8.414.7"></span>ὑστερικὰς, ὡς αὐταί τε σφᾶς αὑτὰς ὀνομάζουσιν αἵ τ’ ἰατρίναι
<span class="lb" data-page="8.414" data-line="8" id="l8.414.8"></span>πρότεραι, παρ’ ὧν εἰκός ἐστι κᾀκείνας ἀκηκοέναι τοὔνομα,
<span class="lb" data-page="8.414" data-line="9" id="l8.414.9"></span>τινὰς μὲν ἀναισθήτους τε ἅμα καὶ ἀκινήτους κειμένας, ἀμυδρότατόν
<span class="lb" data-page="8.414" data-line="10" id="l8.414.10"></span>τε καὶ μικρότατον ἐχούσας σφυγμὸν, ἢ καὶ παντελῶς
<span class="lb" data-page="8.414" data-line="11" id="l8.414.11"></span>ἀσφύκτους φαινομένας, <span class="milestone ed2page" data-n="7.518" data-unit="ed2page" id="ed2page.7.518"></span>ἐνίας δ’ αἰσθανομένας τε
<span class="lb" data-page="8.414" data-line="12" id="l8.414.12"></span>καὶ κινουμένας καὶ μηδὲν βεβλαμμένας τοῦ λογισμοῦ, λιποδρανούσας
<span class="lb" data-page="8.414" data-line="13" id="l8.414.13"></span>τε καὶ μόγις ἀναπνεούσας, ἑτέρας δὲ συνελκομένας
<span class="lb" data-page="8.414" data-line="14" id="l8.414.14"></span>τὰ κῶλα, διαφορὰς ὑπολαμβάνω τῶν ὑστερικῶν παθημάτων
<span class="lb" data-page="8.414" data-line="15" id="l8.414.15"></span>εἶναι πλείους, ἤτοι κατὰ τὸ μέγεθος τῆς ποιούσης αἰτίας, ἢ
<span class="lb" data-page="8.414" data-line="16" id="l8.414.16"></span>κατ’ εἴδη τινὰ διαφερούσας ἀλλήλων. ἡ μὲν οὖν πρώτη
<span class="lb" data-page="8.414" data-line="17" id="l8.414.17"></span>λελεγμένη διαφορὰ κατὰ τὸ τοῦ Ποντικοῦ Ἡρακλείδου γεγραμμένον
<span class="lb" data-page="8.414" data-line="18" id="l8.414.18"></span>βιβλίον ἀπορίαν ἔχει πολλὴν ὅπως γίγνεται.
<span class="pb" data-page="8.415" id="p8.415"></span>
<span class="lb" data-page="8.415" data-line="1" id="l8.415.1"></span>λέγεται γὰρ ἄπνους τε καὶ ἄσφυκτος ἐκείνη ἡ ἄνθρωπος γεγονέναι,
<span class="lb" data-page="8.415" data-line="2" id="l8.415.2"></span>τῶν νεκρῶν ἑνὶ μόνῳ διαλλάττουσα, τῷ βραχεῖαν
<span class="lb" data-page="8.415" data-line="3" id="l8.415.3"></span>ἔχειν θερμότητα κατὰ τὰ μέσα μέρη τοῦ σώματος· ἐπιγέγραπται
<span class="lb" data-page="8.415" data-line="4" id="l8.415.4"></span>γοῦν τὸ βιβλίον ἄπνους Ἡρακλείδου· καὶ ζήτησιν
<span class="lb" data-page="8.415" data-line="5" id="l8.415.5"></span>ἔφη γεγονέναι τοῖς παροῦσιν ἰατροῖς, εἰ μήπω τέθνηκεν.
<span class="lb" data-page="8.415" data-line="6" id="l8.415.6"></span>Ἡρακλείδου δ’ αὖθις ὕστερον γεγονότες ἔνιοι, βουλόμενοι
<span class="lb" data-page="8.415" data-line="7" id="l8.415.7"></span>διασώζεσθαί τι τῆς ἀναπνοῆς, εἰ καὶ μὴ φαίνοιτο, κτηδόνας
<span class="lb" data-page="8.415" data-line="8" id="l8.415.8"></span>ἐρίου διεξαμμένου καταρτᾷν φασι χρῆναι πρὸ τῆς ῥινὸς, εἰς
<span class="lb" data-page="8.415" data-line="9" id="l8.415.9"></span>διάγνωσιν ἀκριβῆ τοῦ φέρεσθαί τι πνεῦμα διὰ τῆς ἀναπνοῆς
<span class="lb" data-page="8.415" data-line="10" id="l8.415.10"></span>εἴσω τε καὶ αὖθις ἔξω· τινὲς δὲ κατὰ τὸ στόμα τῆς γαστρὸς
<span class="lb" data-page="8.415" data-line="11" id="l8.415.11"></span>ἐπιτιθέναι κελεύουσιν λεκάνιον ὕδατος μεστὸν, ἀκίνητον γὰρ
<span class="lb" data-page="8.415" data-line="12" id="l8.415.12"></span>ἀκριβῶς φυλαχθήσεσθαι τὸ ὑγρὸν, εἰ μηδὲν ὅλως σώζοιτο
<span class="lb" data-page="8.415" data-line="13" id="l8.415.13"></span>τῆς ἀναπνοῆς. εἰ μὲν οὖν ἀπέθνησκον αἱ οὕτως ἔχουσαι
<span class="lb" data-page="8.415" data-line="14" id="l8.415.14"></span>πᾶσαι γυναῖκες, ἁπλοῦν ἂν εἴη τὸ ζήτημα· σωζομένων δὲ
<span class="lb" data-page="8.415" data-line="15" id="l8.415.15"></span>ἐνίων, διπλοῦν γίγνεται, τήν τε διάθεσιν ἡμῶν ζητούντων,
<span class="lb" data-page="8.415" data-line="16" id="l8.415.16"></span>ὑφ’ ἧς ἀπόλλυται τὸ τῆς ἀναπνοῆς ἔργον, ἔτι τε μᾶλλον ὅπως
<span class="lb" data-page="8.415" data-line="17" id="l8.415.17"></span>ἔτι χῶσιν αἱ μηδ’ ὅλως ἀναπνέουσαι· πεπίστευται γὰρ ἀχώριστον
<span class="lb" data-page="8.415" data-line="18" id="l8.415.18"></span>εἶναι τοῦ ἀναπνεῖν τὸ ζῇν, τοῦ τε ζῇν τὸ ἀναπνεῖν,
<span class="pb" data-page="8.416" id="p8.416"></span>
<span class="lb" data-page="8.416" data-line="1" id="l8.416.1"></span>ὥστε καὶ τὸν ζῶντα πάντως ἀναπνεῖν καὶ τὸν ἀναπνέοντα
<span class="lb" data-page="8.416" data-line="2" id="l8.416.2"></span>πάντως ζῇν. ἢ τοῦτο χαλεπώτερον; οὐκ ἔστι δ’ ὄντως χαλεπώτερον,
<span class="lb" data-page="8.416" data-line="3" id="l8.416.3"></span>ἀλλὰ θατέρου φωραθῆναι ῥᾷον, εἴ γε καὶ τὰ φωλεύοντα
<span class="lb" data-page="8.416" data-line="4" id="l8.416.4"></span>ζῶα νεκροῖς ὅμοια κατὰ τοὺς φωλεοὺς εἰργμένα, τῆς
<span class="lb" data-page="8.416" data-line="5" id="l8.416.5"></span>ἀναπνοῆς οὐδὲν ἀποσώζοντα φαίνεται· τούτου γὰρ ἐγνωσμένου
<span class="lb" data-page="8.416" data-line="6" id="l8.416.6"></span>καὶ σαφῶς ἐκείνων ὁρωμένων τῶν ζώων ψυχρῶν, ἀποδεδειγμένου
<span class="lb" data-page="8.416" data-line="7" id="l8.416.7"></span>δὲ καὶ τοῦ τὴν μεγίστην χρείαν τῆς ἀναπνοῆς εἶναι
<span class="lb" data-page="8.416" data-line="8" id="l8.416.8"></span>σωτηρίαν τῆς ἐμφύτου θερμασίας, δι’ ἐμψύξεώς τε καὶ ῥιπίσεως
<span class="lb" data-page="8.416" data-line="9" id="l8.416.9"></span>γιγνομένην, οὐδὲν ἔτι δύσκολόν ἐστιν ἐπιλογίσασθαι, τὴν
<span class="lb" data-page="8.416" data-line="10" id="l8.416.10"></span>ὑπολειπομένην αὐτοῖς ὀλίγην θερμασίαν φυλάττεσθαι διὰ
<span class="lb" data-page="8.416" data-line="11" id="l8.416.11"></span>τοῦ τῶν ἀρτηριῶν τε καὶ τῆς καρδίας ἔργου, καλουμένου δ’
<span class="lb" data-page="8.416" data-line="12" id="l8.416.12"></span>ὑπό τινων ἰατρῶν διαπνοῆς, ὥσπερ τοῦ διὰ θώρακός τε καὶ
<span class="lb" data-page="8.416" data-line="13" id="l8.416.13"></span>πνεύμονος ἀναπνοῆς. ἐγχωρεῖ τοίνυν ἐπὶ τῆς ὑστερικῆς
<span class="lb" data-page="8.416" data-line="14" id="l8.416.14"></span>ἀπνοίας, ἐπειδὴ κατέψυκται τὸ πᾶν σῶμα, φαίνεται γὰρ
<span class="lb" data-page="8.416" data-line="15" id="l8.416.15"></span>ἐναργῶς τοῦτο, τὴν μὲν διὰ τοῦ στόματος ἀναπνοὴν μηδόλως
<span class="lb" data-page="8.416" data-line="16" id="l8.416.16"></span>γίγνεσθαι, τὴν δὲ διὰ τῶν ἀρτηριῶν γίγνεσθαι· δυνατὸν
<span class="lb" data-page="8.416" data-line="17" id="l8.416.17"></span>δε καὶ γιγνομένην αὐτὴν ἐλαχίστην λανθάνειν τὴν αἴσθησιν.
<span class="lb" data-page="8.416" data-line="18" id="l8.416.18"></span>ἐφεξῆς γοῦν ἡμᾶς διαδέξεται ζήτημα πρὸς τὸ μηδὲν ἔτι τῶν ﻿
<span class="pb" data-page="8.417" id="p8.417"></span>
<span class="lb" data-page="8.417" data-line="1" id="l8.417.1"></span>κατὰ τοῦτο τὸ πάθος ἀπορεῖν, ὑπὸ τίνος αἰτίας ψύχεται τὸ
<span class="lb" data-page="8.417" data-line="2" id="l8.417.2"></span>σῶμα. τάχα δ’ ἂν εὑρεθείη καὶ τοῦτο τὰς προηγουμένας αἰτίας
<span class="lb" data-page="8.417" data-line="3" id="l8.417.3"></span>ἐπισκεψαμένων ἡμῶν οὔσας τοιαύτας. ὡμολόγηται τοῦτο
<span class="lb" data-page="8.417" data-line="4" id="l8.417.4"></span>τὸ πάθος γίγνεσθαι ταῖς χηρευούσαις ἐπὶ πολὺ, καὶ μάλισθ’
<span class="lb" data-page="8.417" data-line="5" id="l8.417.5"></span>ὅταν ἐν τῷ πρόσθεν χρόνῳ καθαιρόμεναί τε καλῶς καὶ κυϊσκόμεναι,
<span class="lb" data-page="8.417" data-line="6" id="l8.417.6"></span>καὶ ταῖς πρὸς τοὺς ἄνδρας συνουσίαις χρώμεναι,
<span class="lb" data-page="8.417" data-line="7" id="l8.417.7"></span>στερηθῶσιν ἁπάντων αὐτῶν. τί ἂν οὖν τις ἐκ τούτων ἔχοι
<span class="lb" data-page="8.417" data-line="8" id="l8.417.8"></span>συλλογίσασθαι πιθανώτερον τοῦ διὰ τὴν ἐπίσχεσιν τῶν καταμηνίων
<span class="lb" data-page="8.417" data-line="9" id="l8.417.9"></span>ἢ τοῦ σπέρματος ἐπιγίγνεσθαι ταῖς γυναιξὶ ταύτας
<span class="lb" data-page="8.417" data-line="10" id="l8.417.10"></span>τὰς ὑστερικὰς ὀνομαζομένας διαθέσεις, εἴτ’ ἄπνοιαί τινες,
<span class="lb" data-page="8.417" data-line="11" id="l8.417.11"></span>εἴτε πνίγες, εἴτε καὶ συνολκαί τινες τύχοιεν οὖσαι; καὶ μᾶλλον
<span class="lb" data-page="8.417" data-line="12" id="l8.417.12"></span>ἴσως διὰ τὴν τοῦ σπέρματος ἐπίσχεσιν, ἐπειδὴ τοῦτο
<span class="lb" data-page="8.417" data-line="13" id="l8.417.13"></span>μεγάλην τε δύναμιν ἔχει <span class="milestone ed2page" data-n="7.519" data-unit="ed2page" id="ed2page.7.519"></span>καὶ ταῖς γυναιξὶν ὑγρότερόν
<span class="lb" data-page="8.417" data-line="14" id="l8.417.14"></span>τε καὶ ψυχρότερόν ἐστιν, ἀποκρίνεσθαί τε δεῖται ταῖς φύσει
<span class="lb" data-page="8.417" data-line="15" id="l8.417.15"></span>πολυσπέρμοις, ὥσπερ καὶ τοῖς ἄῤῥεσι. καὶ γὰρ καὶ τούτων
<span class="lb" data-page="8.417" data-line="16" id="l8.417.16"></span>ἔγνωμεν οὐκ ὀλίγην διαφορὰν, ἐνίων μὲν εὐθέως ἀπὸ
<span class="lb" data-page="8.417" data-line="17" id="l8.417.17"></span>νεότητος ἐπὶ ταῖς συνουσίαις ἀσθενῶν γιγνομένων, τινῶν
<span class="lb" data-page="8.417" data-line="18" id="l8.417.18"></span>δ’, εἰ μὴ συνεχῶς χρῷντο, βαρυνομένων τε τὴν κεφαλὴν,
<span class="pb" data-page="8.418" id="p8.418"></span>
<span class="lb" data-page="8.418" data-line="1" id="l8.418.1"></span>ἀσωδῶν τε καὶ <span class="milestone ed1page" data-n="3.315" data-unit="ed1page" id="ed1page.3.315"></span>πυρετωδῶν γιγνομένων, καὶ χεῖρον ὀρεγομένων
<span class="lb" data-page="8.418" data-line="2" id="l8.418.2"></span>καὶ ἧττον πεττόντων· ὧν τὸ σῶμα δένδροις ὁ
<span class="lb" data-page="8.418" data-line="3" id="l8.418.3"></span>Πλάτων εἴκαζε πολυκαρποτέροις τοῦ συμμέτρου. τοιαύτης
<span class="lb" data-page="8.418" data-line="4" id="l8.418.4"></span>γοῦν ἐνίους ὄντας φύσεως, εἶτ’ ἐγκρατεῖς ἀφροδισίων χρήσεως
<span class="lb" data-page="8.418" data-line="5" id="l8.418.5"></span>ὑπ’ αἰσχύνης γενομένους, ναρκώδεις τε καὶ δυσκινήτους ἔγνωμεν
<span class="lb" data-page="8.418" data-line="6" id="l8.418.6"></span>ἀποτελεσθέντας· ἐνίους δὲ καὶ σκυθρωποὺς ἀλόγως καὶ
<span class="lb" data-page="8.418" data-line="7" id="l8.418.7"></span>δυσέλπιδας, ὁμοίως τοῖς μελαγχολικοῖς, ὀρεχθῆναί τε καὶ
<span class="lb" data-page="8.418" data-line="8" id="l8.418.8"></span>πέψαι χείρους. οἶδα δέ τινα διὰ πένθος τῆς γυναικὸς ἀποσχόμενον
<span class="lb" data-page="8.418" data-line="9" id="l8.418.9"></span>ἀφροδισίων, οἷς ἔμπροσθεν ἐχρῆτο συνεχῶς, ἀνόρεκτόν
<span class="lb" data-page="8.418" data-line="10" id="l8.418.10"></span>τε ἅμα καὶ εἰ προσενέγκοιτο βραχύ τι, μηδὲ τοῦτο
<span class="lb" data-page="8.418" data-line="11" id="l8.418.11"></span>πέττειν δυνάμενον· εἰ δὲ καὶ βραχὺ πλείω ποτὲ λάβοι βιασάμενος
<span class="lb" data-page="8.418" data-line="12" id="l8.418.12"></span>ἑαυτὸν, εὐθέως ἐμοῦντα δηλονότι, καὶ δυσθυμούμενον
<span class="lb" data-page="8.418" data-line="13" id="l8.418.13"></span>οὐκ ἐπὶ τούτοις μόνον, ἀλλὰ καὶ χωρὶς αἰτίας φανερᾶς ὁμοίως
<span class="lb" data-page="8.418" data-line="14" id="l8.418.14"></span>τοῖς μελαγχολικοῖς· ᾧ πάντ’ ἐπαύσατο τάχιστα τὸ ἐξ ἀρχῆς
<span class="lb" data-page="8.418" data-line="15" id="l8.418.15"></span>ἔθος ἀναλαβόντι. τὰ τοιαῦτα γοῦν ἀναλογιζομένῳ μοι κατ’
<span class="lb" data-page="8.418" data-line="16" id="l8.418.16"></span>ἐμαυτὸν ἐφαίνετο μείζονα δύναμιν ἔχειν εἰς βλάβην σώματος
<span class="lb" data-page="8.418" data-line="17" id="l8.418.17"></span>ἡ τοῦ σπέρματος ἐπίσχεσις τῆς τῶν καταμηνίων, ἐπ’ ἐκείνων
<span class="lb" data-page="8.418" data-line="18" id="l8.418.18"></span>τῶν σωμάτων, ἐφ’ ὧν αὐτό τε φύσει κακοχυμότερόν ἐστι
<span class="pb" data-page="8.419" id="p8.419"></span>
<span class="lb" data-page="8.419" data-line="1" id="l8.419.1"></span>καὶ πλέον, ὅ τε βίος ἀργότερος, ἥ τε τῶν ἀφροδισίων χρῆσις
<span class="lb" data-page="8.419" data-line="2" id="l8.419.2"></span>ἔμπροσθεν μὲν ἱκανῶς πολλὴ, μετὰ ταῦτα δ’ ἀθρόα τις
<span class="lb" data-page="8.419" data-line="3" id="l8.419.3"></span>ἀποχὴ τῶν πρόσθεν. ἐνενόησα δὲ τούτοις ἔτι τὴν φυσικὴν
<span class="lb" data-page="8.419" data-line="4" id="l8.419.4"></span>ἐπιθυμίαν τῆς ἀποκρίσεως αὐτοῦ αἰτίαν εἶναι· βιάζεται γὰρ
<span class="lb" data-page="8.419" data-line="5" id="l8.419.5"></span>ἅπαντας ἀνθρώπους, ὅτ’ ἂν ᾖ τοιοῦτό τε καὶ πολὺ, πρὸς
<span class="lb" data-page="8.419" data-line="6" id="l8.419.6"></span>τὴν ἔκκρισιν αὐτοῦ. Διογένης οὖν ὁ κυνικὸς ὡμολόγηται μὲν
<span class="lb" data-page="8.419" data-line="7" id="l8.419.7"></span>ἁπάντων ἀνθρώπων καρτερικώτατος γεγονέναι, πρὸς ἅπαν
<span class="lb" data-page="8.419" data-line="8" id="l8.419.8"></span>ἔργον ἐγκρατείας τε καὶ καρτερίας δεόμενον· ἀλλ’ ὅμως καὶ
<span class="lb" data-page="8.419" data-line="9" id="l8.419.9"></span>οὗτος ἀφροδισίοις ἐχρῆτο, τὴν ὄχλησιν τὴν ἐκ τοῦ κατεχομένου
<span class="lb" data-page="8.419" data-line="10" id="l8.419.10"></span>σπέρματος ἀποθέσθαι βουλόμενος, οὐχ ὡς ἐπ’ ἀγαθόν
<span class="lb" data-page="8.419" data-line="11" id="l8.419.11"></span>τι τὴν ἐζευγμένην αὐτοῦ τῇ κενώσει παραγιγνόμενος ἡδονήν.
<span class="lb" data-page="8.419" data-line="12" id="l8.419.12"></span>ἑταίρᾳ γοῦν ποτε συνθέμενος, ὥς φασιν, ὡς πρὸς αὐτὸν
<span class="lb" data-page="8.419" data-line="13" id="l8.419.13"></span>ἀφίκηται, βραδυνούσης αὐτῆς, ἀπετρίψατο τὸ σπέρμα προσαπτόμενος
<span class="lb" data-page="8.419" data-line="14" id="l8.419.14"></span>τῇ χειρὶ τοῦ αἰδοίου, καὶ μετὰ ταῦτα παραγενομένην
<span class="lb" data-page="8.419" data-line="15" id="l8.419.15"></span>ἀπέπεμψεν, εἰπὼν τὴν χεῖρα φθάσαι τὸν ὑμέναιον ᾆσαι.
<span class="lb" data-page="8.419" data-line="16" id="l8.419.16"></span>καὶ δῆλον ἐναργῶς ἐστιν, οὐ διὰ τὴν ἡδονὴν ἔρχεσθαι τοὺς
<span class="lb" data-page="8.419" data-line="17" id="l8.419.17"></span>σώφρονας ἐπὶ συνουσίαν, ἀλλὰ τὴν ὄχλησιν ἰάσασθαι βουλομένους,
<span class="lb" data-page="8.419" data-line="18" id="l8.419.18"></span>ὡς εἰ καὶ χωρὶς ἡδονῆς ἐγίγνετο. κατὰ τοῦτο δ’ ἡγοῦμαι
<span class="pb" data-page="8.420" id="p8.420"></span>
<span class="lb" data-page="8.420" data-line="1" id="l8.420.1"></span>καὶ τἄλλα ζῶα πρὸς ἀφροδισίων ὁμιλίαν ὁρμᾷν, οὐ δόγμα
<span class="lb" data-page="8.420" data-line="2" id="l8.420.2"></span>πεποιημένα τὴν ἡδονὴν ἀγαθὸν ὑπάρχειν, ἀλλ’ ἐπὶ τὴν ἀπόκρισιν,
<span class="lb" data-page="8.420" data-line="3" id="l8.420.3"></span>ὡς ἀνιῶντος ἐν τῷ κατέχεσθαι τοῦ σπέρματος, ἀφικνούμενα,
<span class="lb" data-page="8.420" data-line="4" id="l8.420.4"></span>καθάπερ, οἶμαι, καὶ τὸ ἀποπατεῖν καὶ τὸ οὐρεῖν
<span class="lb" data-page="8.420" data-line="5" id="l8.420.5"></span>αὐτοῖς ὑπάρχει φύσει. ἐν ταύταις μού ποτε ταῖς ἐννοίαις ὄντος
<span class="lb" data-page="8.420" data-line="6" id="l8.420.6"></span>ἐφάνη τοιόνδε συμβὰν ἐκ πολλοῦ χρόνου χηρευούσῃ
<span class="lb" data-page="8.420" data-line="7" id="l8.420.7"></span>γυναικί. κατεχόντων γὰρ αὐτὴν καὶ ἄλλων μέν τινων ὀχληρῶν
<span class="lb" data-page="8.420" data-line="8" id="l8.420.8"></span>καὶ νευρικῶν διατάσεων, εἰπούσης δὲ τῆς μαίας ἀνεσπάσθαι
<span class="lb" data-page="8.420" data-line="9" id="l8.420.9"></span>τὴν μήτραν, ἔδοξε χρήσασθαι βοηθήμασιν οἷς εἰώθασιν
<span class="lb" data-page="8.420" data-line="10" id="l8.420.10"></span>εἰς τὰ τοιαῦτα χρῆσθαι· χρωμένης δ’ αὐτῆς, ὑπό τε
<span class="lb" data-page="8.420" data-line="11" id="l8.420.11"></span>τῆς αὐτῶν θερμασίας καὶ τῆς κατὰ τὴν θεραπείαν ψαύσεως
<span class="lb" data-page="8.420" data-line="12" id="l8.420.12"></span>τῶν γυναικείων τόπων, ἐγένοντο συνολκαὶ μετὰ πόνου τε
<span class="lb" data-page="8.420" data-line="13" id="l8.420.13"></span>ἅμα καὶ ἡδονῆς ὅμοιαι ταῖς κατὰ τὰς συνουσίας, ἐφ’ αἷς ἐκκριθέντος
<span class="lb" data-page="8.420" data-line="14" id="l8.420.14"></span>παχέος τε καὶ πολλοῦ σπέρματος, ἀπηλλάγη τῶν
<span class="lb" data-page="8.420" data-line="15" id="l8.420.15"></span>κατεχόντων αὐτὴν ὀχληρῶν ἡ γυνή. διὰ ταῦτα μὲν οὖν
<span class="lb" data-page="8.420" data-line="16" id="l8.420.16"></span>ἐφάνη μοι μείζονα δύναμιν <span class="milestone ed2page" data-n="7.520" data-unit="ed2page" id="ed2page.7.520"></span>ἔχειν εἰς βλάβην τοῦ σώματος
<span class="lb" data-page="8.420" data-line="17" id="l8.420.17"></span>ὅλου τὸ κακοχυμότερον σπέρμα τῶν καταμηνίων·
<span class="lb" data-page="8.420" data-line="18" id="l8.420.18"></span>ὥστε κᾂν ἐκεῖνά ποτε γίγνηται ταῖς χηρευούσαις, ἀλλὰ τήν
<span class="lb" data-page="8.420" data-line="19" id="l8.420.19"></span>γε τοῦ σπέρματος ἐποχὴν ἀνιαράν τε ἅμα καὶ βλαβερὰν
<span class="pb" data-page="8.421" id="p8.421"></span>
<span class="lb" data-page="8.421" data-line="1" id="l8.421.1"></span>ὑπάρχειν αὐταῖς. ὅσοι δ’ οἴονται μεγάλων συμπτωμάτων ἐν
<span class="lb" data-page="8.421" data-line="2" id="l8.421.2"></span>ὅλῳ τῷ σώματι γιγνομένων, ἀπίθανον εἶναι, χυμὸν ὀλίγον
<span class="lb" data-page="8.421" data-line="3" id="l8.421.3"></span>ἐν ἑνὶ μορίῳ περιεχόμενον αἰτιᾶσθαι, δοκοῦσί μοι λίαν ἀμνήμονες
<span class="lb" data-page="8.421" data-line="4" id="l8.421.4"></span>εἶναι τῶν ὁσημέραι γινομένων. ἐπὶ γοῦν τοῖς τῶν
<span class="lb" data-page="8.421" data-line="5" id="l8.421.5"></span>φαλαγγίων δήγμασιν ὅλον ὁρᾶται πάσχον τὸ σῶμα, μικροῦ
<span class="lb" data-page="8.421" data-line="6" id="l8.421.6"></span>τινος ἰοῦ κατὰ βραχυτάτην ὀπὴν ἐνιεμένου. τὸ δὲ τῶν σκορπίων
<span class="lb" data-page="8.421" data-line="7" id="l8.421.7"></span>ἐστὶ θαυμασιώτερον, ὅτι καὶ τὰ συμπτώματα διὰ συντόμων
<span class="lb" data-page="8.421" data-line="8" id="l8.421.8"></span>ἐπιφέρουσι σφοδρότατα, καὶ τὸ καταβαλλόμενον ἐγχριμψάντων
<span class="lb" data-page="8.421" data-line="9" id="l8.421.9"></span>αὐτῶν ἤτοι παντάπασιν ὀλίγιστον ἢ ὅλως οὐδέν
<span class="lb" data-page="8.421" data-line="10" id="l8.421.10"></span>ἐστιν, ἀτρήτου γε τοῦ κέντρου φαινομένου. καὶ μὴν ἀναγκαῖον,
<span class="lb" data-page="8.421" data-line="11" id="l8.421.11"></span>οὐχ ἁπλῶς ὅτι νένυκταί τις ὥσπερ ὑπὸ βελόνης, εὐθέως
<span class="lb" data-page="8.421" data-line="12" id="l8.421.12"></span>ὅλον τὸ σῶμα χαλάζαις βάλλεσθαι δοκεῖν, ἅμα λειποθυμίαις,
<span class="lb" data-page="8.421" data-line="13" id="l8.421.13"></span>ἀλλ’ ἤτοι γε πνεύματός τινος, ἢ λεπτῆς ὑγρότητος
<span class="lb" data-page="8.421" data-line="14" id="l8.421.14"></span>ἐνιεμένης, εὔλογον γίγνεσθαι ταῦτα. τινὲς δ’ ἡγοῦνται καὶ
<span class="lb" data-page="8.421" data-line="15" id="l8.421.15"></span>τῷ ψαῦσαι μόνον ἐνίας τῶν οὐσιῶν ἀλλοιοῦν δύνασθαι τὰ
<span class="lb" data-page="8.421" data-line="16" id="l8.421.16"></span>πλησιάζοντα, μόνῃ τῇ κατὰ τὴν ποιότητα δυνάμει· ταύτην
<span class="lb" data-page="8.421" data-line="17" id="l8.421.17"></span>γὰρ φύσιν κᾀπὶ τῶν θαλαττίων ναρκῶν ὁρᾶσθαι, δύναμιν
<span class="lb" data-page="8.421" data-line="18" id="l8.421.18"></span>ἰσχυρὰν οὕτως ἔχουσαν, ὡς καὶ διὰ τοῦ τῶν ἁλιέων τριόδοντος ﻿
<span class="pb" data-page="8.422" id="p8.422"></span>
<span class="lb" data-page="8.422" data-line="1" id="l8.422.1"></span>ἀναδιδομένης τῆς ἀλλοιώσεως εἰς τὴν χεῖρα, ναρκώδη παραχρῆμα
<span class="lb" data-page="8.422" data-line="2" id="l8.422.2"></span>πᾶσαν αὐτὴν γίγνεσθαι. ταῦτά τε οὖν ἱκανὰ τεκμήρια
<span class="lb" data-page="8.422" data-line="3" id="l8.422.3"></span>τοῦ σμικρὰν οὐσίαν ἀλλοιώσεις μεγίστας ἐργάζεσθαι μόνῳ τῷ
<span class="lb" data-page="8.422" data-line="4" id="l8.422.4"></span>ψαῦσαι, καὶ τὸ κατὰ τὴν Ἡρακλείαν λίθον, ἣν καὶ μαγνῆτιν
<span class="lb" data-page="8.422" data-line="5" id="l8.422.5"></span>ὀνομάζουσιν, οὐχ ἥκιστα. τοῦ μὲν γὰρ ψαύσαντος αὐτῆς
<span class="lb" data-page="8.422" data-line="6" id="l8.422.6"></span>σιδηρίου κρεμαννυμένου χωρὶς δεσμοῦ, δεύτερον ἄλλο τοῦ
<span class="lb" data-page="8.422" data-line="7" id="l8.422.7"></span>ψαύσαντος ψαῦον ὁμοίως τῷ πρώτῳ πάλιν ἐξ αὐτοῦ κρεμάννυται,
<span class="lb" data-page="8.422" data-line="8" id="l8.422.8"></span>κᾄπειτ’ ἄλλο τρίτον ἐκ τοῦ δευτέρου. φαινομένου
<span class="lb" data-page="8.422" data-line="9" id="l8.422.9"></span>δὴ σαφῶς, ἰσχυροτάτην ἔχειν τὴν δύναμιν ἐνίας τῶν οὐσιῶν,
<span class="lb" data-page="8.422" data-line="10" id="l8.422.10"></span>ὑπόλοιπον ἂν εἴη ζητεῖν, εἰ διαφθορά τις ἐν τοῖς ζώοις δύναται
<span class="lb" data-page="8.422" data-line="11" id="l8.422.11"></span>γενέσθαι τηλικαύτη τὸ μέγεθος, ὡς ἰῷ θηρίου παραπλησίαν
<span class="lb" data-page="8.422" data-line="12" id="l8.422.12"></span>ἔχειν ποιότητά τε καὶ δύναμιν. ἢ καὶ τοῦτο κέκριται
<span class="lb" data-page="8.422" data-line="13" id="l8.422.13"></span>πρὸς αὐτῶν τῶν ἰατρῶν, οἵ γε τῶν προβλημάτων ἕν τι
<span class="lb" data-page="8.422" data-line="14" id="l8.422.14"></span>πεποίηνται, πότερον ἴδια φαρμακείας ἐστὶ σημεῖα, ἢ οὐκ
<span class="lb" data-page="8.422" data-line="15" id="l8.422.15"></span>ἔστιν; καὶ οἵ γε κάλλιστα δοκοῦντες εἰρηκέναι περὶ αὐτοῦ τὰ
<span class="lb" data-page="8.422" data-line="16" id="l8.422.16"></span>μὲν αὐτὰ γίγνεσθαι πάθη συγχωροῦσι κατά τε τὰς τῶν
<span class="lb" data-page="8.422" data-line="17" id="l8.422.17"></span>θανασίμων φαρμάκων δόσεις καὶ τὰς ἐκ τοῦ σώματος
<span class="lb" data-page="8.422" data-line="18" id="l8.422.18"></span>ἡμῶν ὁρμωμένας διαφθοράς· οὐ μὴν ἀδιακρίτους γε τοὺς
<span class="lb" data-page="8.422" data-line="19" id="l8.422.19"></span>εἰληφότας φάρμακα ἀπὸ τῶν μὴ λαβόντων ὑπάρχειν·
<span class="pb" data-page="8.423" id="p8.423"></span>
<span class="lb" data-page="8.423" data-line="1" id="l8.423.1"></span>ὅταν γὰρ εὐχύμῳ τινὶ φύσει, δεδιῃτημένῳ τε κατὰ πάντα
<span class="lb" data-page="8.423" data-line="2" id="l8.423.2"></span>τρόπον ὑγιεινῶς ἐξαιφνίδιος γένηται θάνατος, οἷος ἐπί τινι
<span class="lb" data-page="8.423" data-line="3" id="l8.423.3"></span>τῶν δηλητηρίων φαρμακὼν, εἶτα πελιδνὸν, ἢ μέλαν, ἢ ποικίλον,
<span class="lb" data-page="8.423" data-line="4" id="l8.423.4"></span>ἢ διαῤῥέον, ἢ σηπεδόνος ἀνιαρᾶς ἀπόζει τὸ σῶμα, φάρμακον
<span class="lb" data-page="8.423" data-line="5" id="l8.423.5"></span>εἰληφέναι τοῦτόν φασιν. εἴπερ οὖν συγχωρεῖται τοιαῦτα
<span class="lb" data-page="8.423" data-line="6" id="l8.423.6"></span>πάθη καταλαμβάνειν ἡμᾶς ἐξ ἡμῶν αὐτῶν ἔχοντα τὴν ὁρμὴν
<span class="lb" data-page="8.423" data-line="7" id="l8.423.7"></span>τῆς γενέσεως, οἷα γίνεται δηλητηρίου φαρμάκου ληφθέντος,
<span class="lb" data-page="8.423" data-line="8" id="l8.423.8"></span>οὐδὲν θαυμαστὸν εἰ σπέρμα κακόχυμον, ἢ καταμήνιον ὁμοίως
<span class="lb" data-page="8.423" data-line="9" id="l8.423.9"></span>ἔχον, ἐπισχεθέντα καὶ διασαπέντα, συμπτώματα φέρει χαλεπὰ
<span class="lb" data-page="8.423" data-line="10" id="l8.423.10"></span>τοῖς παθεῖν ἐπιτηδείως ἔχουσι σώμασιν. μαθεῖν γὰρ
<span class="lb" data-page="8.423" data-line="11" id="l8.423.11"></span>ἔστι κᾀπὶ τῶν κυνῶν, ὅσην ἔχει δύναμιν ἡ πρὸς τὸ παθεῖν
<span class="lb" data-page="8.423" data-line="12" id="l8.423.12"></span>ὁτιοῦν ἐπιτηδειότης· οὐδενὸς γοῦν τῶν ἄλλων ζώων ἁλισκομένου
<span class="lb" data-page="8.423" data-line="13" id="l8.423.13"></span>λύττῃ, μόνον ἁλίσκεται τοῦτο, καὶ τοσαύτη γε κατὰ
<span class="lb" data-page="8.423" data-line="14" id="l8.423.14"></span>αὐτὸ γίγνεται διαφθορὰ τῶν χυμῶν, ὥστε τὸ σίαλον αὐτοῦ
<span class="lb" data-page="8.423" data-line="15" id="l8.423.15"></span>μόνον ἀνθρωπίνῳ σώματι προσπεσὸν ἐργάζεται λύτταν.
<span class="lb" data-page="8.423" data-line="16" id="l8.423.16"></span>ὡς οὖν ἀπὸ σμικρᾶς ἀρχῆς τῆς κατὰ τὸ σίαλον ποιότητος
<span class="lb" data-page="8.423" data-line="17" id="l8.423.17"></span>αὐξανομένη τις ἐν τῷ σώματι διάθεσις, <span class="milestone ed2page" data-n="7.521" data-unit="ed2page" id="ed2page.7.521"></span>ἡνίκα εἰς ἀξιόλογον
<span class="lb" data-page="8.423" data-line="18" id="l8.423.18"></span>ἀφίκηται μέγεθος, ἔγνωσται μῆνας μετὰ ἓξ, ἐνίοτε τῷ
<span class="pb" data-page="8.424" id="p8.424"></span>
<span class="lb" data-page="8.424" data-line="1" id="l8.424.1"></span>πρόσθεν χρόνῳ μηδὲν ἔχουσα γνώρισμα, κατὰ τὸν αὐτὸν τρόπον
<span class="lb" data-page="8.424" data-line="2" id="l8.424.2"></span>ἀπὸ χυμοῦ τινος ἐν τῷ τοῦ ζώου σώματι γενηθέντος
<span class="lb" data-page="8.424" data-line="3" id="l8.424.3"></span>μοχθηροῦ κατὰ βραχὺ συμπάσχει τῷ χρόνῳ τῶν κυρίων τι
<span class="lb" data-page="8.424" data-line="4" id="l8.424.4"></span>μορίων, <span class="milestone ed1page" data-n="3.316" data-unit="ed1page" id="ed1page.3.316"></span>ἀφ’ ὧν τὸ σύμπαν σῶμα ταχέως ἀλλοιοῦται.
<span class="lb" data-page="8.424" data-line="5" id="l8.424.5"></span>ὅτι δὲ τῶν ὑστερικῶν λεγομένων συμπτωμάτων εἰκότως ἐκ
<span class="lb" data-page="8.424" data-line="6" id="l8.424.6"></span>παλαιοῦ πεπίστευται κατὰ τὰς μήτρας ἡ οἷον ῥίζωσις εἶναι,
<span class="lb" data-page="8.424" data-line="7" id="l8.424.7"></span>τεκμήριον οὐ σμικρόν ἐστι τὸ μόναις ταῖς χηρευούσαις τε καὶ
<span class="lb" data-page="8.424" data-line="8" id="l8.424.8"></span>ταῖς τὰς ἐμμήνους καθάρσεις ἐπεχομέναις τὰ τοιαῦτα γίγνεσθαι
<span class="lb" data-page="8.424" data-line="9" id="l8.424.9"></span>παθήματα. ὅτι δὲ τούτων αὐτῶν μείζονα δύναμιν εἰς τὴν
<span class="lb" data-page="8.424" data-line="10" id="l8.424.10"></span>τῶν ὑστερικῶν συμπτωμάτων γένεσιν ἔχει τὸ σπέρμα κατεχόμενον,
<span class="lb" data-page="8.424" data-line="11" id="l8.424.11"></span>ἐλάττονα δὲ τὸ καταμήνιον, ἐκ τῶν ἄνευ χηρείας ἐπεχομένων
<span class="lb" data-page="8.424" data-line="12" id="l8.424.12"></span>τὴν κάθαρσιν ἔνεστι μαθεῖν, ἄλλα μέν τινα πασχουσῶν,
<span class="lb" data-page="8.424" data-line="13" id="l8.424.13"></span>ἃ μικρὸν ὕστερον εἰρήσεται, μήτε δ’ ἀπνοίαις ἐχομένων
<span class="lb" data-page="8.424" data-line="14" id="l8.424.14"></span>μήτε σφοδραῖς λειποψυχίαις μήτε τοῖς ἄλλοις ἃ λέλεκται
<span class="lb" data-page="8.424" data-line="15" id="l8.424.15"></span>μικρὸν ἔμπροσθεν, ἔτι δὲ κᾀκ τοῦ τινὰς τῶν χηρευουσῶν
<span class="lb" data-page="8.424" data-line="16" id="l8.424.16"></span>ἀμέμπτως καθαιρομένας, ἢ μὴ πολλῷ ἧττον τοῦ πρόσθεν,
<span class="lb" data-page="8.424" data-line="17" id="l8.424.17"></span>ὁμοίως ἁλίσκεσθαι συμπτώμασιν. ὁμολογεῖ δὲ τούτοις καὶ
<span class="pb" data-page="8.425" id="p8.425"></span>
<span class="lb" data-page="8.425" data-line="1" id="l8.425.1"></span>τὰ κατὰ τὴν μήτραν φαινόμενα σημεῖα ταῖς ἁπτομέναις ἀκριβῶς
<span class="lb" data-page="8.425" data-line="2" id="l8.425.2"></span>ἰατρίναις· ἐνίοτε μὲν γὰρ ὡς ἀνεσπασμένης ὅλης αὐτῆς,
<span class="lb" data-page="8.425" data-line="3" id="l8.425.3"></span>ἐνίοτε δ’ ὡς παρεσπασμένης ὁ τράχηλος τοῖς ψαύουσιν ἐγκεκλιμένος
<span class="lb" data-page="8.425" data-line="4" id="l8.425.4"></span>φαίνεται. διὸ καί τινες οἷον ζῶόν τι παιδοποιΐας
<span class="lb" data-page="8.425" data-line="5" id="l8.425.5"></span>ἐπιθυμητικὸν εἶναι τὴν μήτραν ὑποθέμενοι, στερισκόμενον
<span class="lb" data-page="8.425" data-line="6" id="l8.425.6"></span>ὧν ὀρέγεται, παντὶ τῷ σώματι λυμαίνεσθαί φασι. γράφει
<span class="lb" data-page="8.425" data-line="7" id="l8.425.7"></span>γοῦν ὁ Πλάτων οὕτως· αἱ δὲ ἐν ταῖς γυναιξὶν μῆτραί τε καὶ
<span class="lb" data-page="8.425" data-line="8" id="l8.425.8"></span>ὑστέραι λεγόμεναι δι’ αὐτὰ ταῦτα, ζῶον ἐπιθυμητικὸν ἐὸν
<span class="lb" data-page="8.425" data-line="9" id="l8.425.9"></span>τῆς παιδοποιΐας, ὅτ’ ἂν ἄκαρπον παρὰ τὴν ὥραν χρόνον πολὺν
<span class="lb" data-page="8.425" data-line="10" id="l8.425.10"></span>γίνηται, χαλεπῶς ἀγανακτοῦν φέρει, καὶ πλανώμενον
<span class="lb" data-page="8.425" data-line="11" id="l8.425.11"></span>πάντῃ κατὰ τὸ σῶμα, τὰς τοῦ πνεύματος διεξόδους ἀποφράττον,
<span class="lb" data-page="8.425" data-line="12" id="l8.425.12"></span>ἀναπνεῖν οὐκ ἐῶν, εἰς ἀπορίας τὰς ἐσχάτας ἐμβάλλει
<span class="lb" data-page="8.425" data-line="13" id="l8.425.13"></span>καὶ νόσους παντοδαπὰς ἄλλας παρέχει. ταῦτα τοῦ
<span class="lb" data-page="8.425" data-line="14" id="l8.425.14"></span>Πλάτωνος εἰπόντος, ἔνιοι προσέθεσαν, ὡς ἐπειδὰν αἱ μῆτραι
<span class="lb" data-page="8.425" data-line="15" id="l8.425.15"></span>πλανώμεναι κατὰ τὸ σῶμα τῷ διαφράγματι προσπέσωσιν,
<span class="lb" data-page="8.425" data-line="16" id="l8.425.16"></span>ἐμποδίζουσι τὴν ἀναπνοήν· ἔνιοι δὲ πλανᾶσθαι μὲν αὐτὴν
<span class="lb" data-page="8.425" data-line="17" id="l8.425.17"></span>ὥσπερ ζῶον οὔ φασιν, ἐπισχεθέντων δὲ τῶν καταμηνίων
<span class="lb" data-page="8.425" data-line="18" id="l8.425.18"></span>ξηραινομένην ἀνατρέχειν εἰς τὰ σπλάγχνα, ποθοῦσαν ὑγρανθῆναι,
<span class="pb" data-page="8.426" id="p8.426"></span>
<span class="lb" data-page="8.426" data-line="1" id="l8.426.1"></span>κᾀπειδάν ποτε κατὰ τὴν ἄνοδον ὁμιλήσῃ τῷ διαφράγματι,
<span class="lb" data-page="8.426" data-line="2" id="l8.426.2"></span>στερίσκεσθαι τῆς ἀναπνοῆς τὸ ζῶον. ὅσοι μὲν
<span class="lb" data-page="8.426" data-line="3" id="l8.426.3"></span>οὖν ἀγνοοῦσί τε τὰ κατὰ τὰς ἀνατομὰς φαινόμενα, περί τε
<span class="lb" data-page="8.426" data-line="4" id="l8.426.4"></span>τῶν φυσικῶν καὶ προαιρετικῶν ἐνεργειῶν οὐδὲν ἐπεσκέψαντο,
<span class="lb" data-page="8.426" data-line="5" id="l8.426.5"></span>καίτοι μηδὲν ἀποδεικτικὸν ἀκούοντες ὧν εἶπον, ἐνδέχεσθαι νομίζουσιν
<span class="lb" data-page="8.426" data-line="6" id="l8.426.6"></span>εἶναί τι τῶν εἰρημένων ἀληθές· ὅσοι δὲ ἐν ἀμφοτέροις
<span class="lb" data-page="8.426" data-line="7" id="l8.426.7"></span>ἐγυμνάσαντο, καθορῶσι καὶ χωρὶς ἐμοῦ τὸ σαθρὸν τοῦ
<span class="lb" data-page="8.426" data-line="8" id="l8.426.8"></span>λόγου· εἰ γὰρ καὶ ἀνεσπάσθαι τι φαίνοιτο μέρος τῆς μήτρας,
<span class="lb" data-page="8.426" data-line="9" id="l8.426.9"></span>βραχὺ τοῦτ’ ἐστὶ καὶ οὐχ ἱκανὸν ἐνδείξασθαι τὸ κύτος ὅλον
<span class="lb" data-page="8.426" data-line="10" id="l8.426.10"></span>αὐτῆς οὐδ’ ἄχρι τῆς γαστρὸς ἀνεσπάσθαι, μήτιγε καὶ ταύτην
<span class="lb" data-page="8.426" data-line="11" id="l8.426.11"></span>ὑπερβᾶσαν ἅψασθαι τῶν φρενῶν που· εἰ δέ περ καὶ ἥπτετο,
<span class="lb" data-page="8.426" data-line="12" id="l8.426.12"></span>τί ἂν εἴη τοῦτο πρὸς ἄπνοιαν, ἢ λειποψυχίαν, ἢ τὰς
<span class="lb" data-page="8.426" data-line="13" id="l8.426.13"></span>τῶν κώλων συντάσεις, ἢ κάρον παντελῆ; τοῖς γοῦν ὑπερεμπλησθεῖσιν
<span class="lb" data-page="8.426" data-line="14" id="l8.426.14"></span>ὁ τῆς γαστρὸς ὄγκος ἐναργῶς φαίνεται θλίβων
<span class="lb" data-page="8.426" data-line="15" id="l8.426.15"></span>τὸ διάφραγμα· καὶ διὰ τοῦτο <span class="milestone ed2page" data-n="7.522" data-unit="ed2page" id="ed2page.7.522"></span>μὲν ἡ ἀναπνοὴ πυκνοῦται,
<span class="lb" data-page="8.426" data-line="16" id="l8.426.16"></span>σύμπτωμα δ’ οὐδὲν ἄλλο καταλαμβάνει τὸ ζῶον. ἀλλὰ
<span class="lb" data-page="8.426" data-line="17" id="l8.426.17"></span>καὶ κατὰ τὰς κυήσεις ἐπεκτεινόμεναι τοῖς κυομένοις αἱ μῆτραι ﻿
<span class="pb" data-page="8.427" id="p8.427"></span>
<span class="lb" data-page="8.427" data-line="1" id="l8.427.1"></span>πυκνοτέραν ἐργάζονται τὴν ἀναπνοὴν, οὐδὲν δ’ οὐδ’ αὗται
<span class="lb" data-page="8.427" data-line="2" id="l8.427.2"></span>βλάπτουσιν ἄλλο. τὸ δὲ καὶ ξηραινομένας αὐτὰς ἀνατρέχειν
<span class="lb" data-page="8.427" data-line="3" id="l8.427.3"></span>ἐπὶ τὰ σπλάγχνα ποθούσας ὑγρανθῆναι, παντάπασιν ἄτοπον·
<span class="lb" data-page="8.427" data-line="4" id="l8.427.4"></span>εἰ μὲν γὰρ ἁπλῶς ὑγρότητος αἱ μῆτραι δέονταί ποτε,
<span class="lb" data-page="8.427" data-line="5" id="l8.427.5"></span>τὴν κύστιν ὁμιλοῦσαν ἔχουσι καὶ τὸ κάτω μέρος ἅπαν τοῦ
<span class="lb" data-page="8.427" data-line="6" id="l8.427.6"></span>παχέος ἐντέρου· εἰ δ’ οὐχ ἁπλῶς ὑγρότητος, ἀλλ’ αἱματικῆς
<span class="lb" data-page="8.427" data-line="7" id="l8.427.7"></span>ὑγρότητος, ἐπὶ τὸ ἧπαρ ἐχρῆν αὐτὰς, οὐκ ἐπὶ τὰς φρένας
<span class="lb" data-page="8.427" data-line="8" id="l8.427.8"></span>φέρεσθαι. τί δὲ καὶ δέονται προσπίπτειν ἔξωθεν ἄλλοις μορίοις,
<span class="lb" data-page="8.427" data-line="9" id="l8.427.9"></span>ἔχουσαι περικείμενον ἑαυταῖς στέγασμα πυκνὸν, ὑμενῶδες
<span class="lb" data-page="8.427" data-line="10" id="l8.427.10"></span>ἀμφίεσμα; τὰ γὰρ ἕλκοντα πάντα τὰς ἐξ ἐντέρων
<span class="lb" data-page="8.427" data-line="11" id="l8.427.11"></span>ὑγρότητας εἰς ἑαυτὰ διὰ στομάτων παμπόλλων τοῦτο πράττει·
<span class="lb" data-page="8.427" data-line="12" id="l8.427.12"></span>πάμπολλα δ’ εἰς τὰς μήτρας καθήκει στόματα φλεβῶν,
<span class="lb" data-page="8.427" data-line="13" id="l8.427.13"></span>δι’ ὧν ἕλκειν ἐκ τῆς κοίλης φλεβὸς αἷμα δυνατὸν ἦν αὐταῖς,
<span class="lb" data-page="8.427" data-line="14" id="l8.427.14"></span>ἐκ τοῦ ἥπατος ἐχούσης ἐπιῤῥέον αὐτῇ τὸ αἷμα. τίνα δ’ ἂν
<span class="lb" data-page="8.427" data-line="15" id="l8.427.15"></span>ὀχετὸν ἕτερον εὕροι τις αἵματος ἐξ ἥπατος εἰς μήτρας φερόμενον
<span class="lb" data-page="8.427" data-line="16" id="l8.427.16"></span>ἀξιολογώτερον τοῦδε; διὰ τίνος δ’ ὅλως ἄλλου δυνατὸν
<span class="lb" data-page="8.427" data-line="17" id="l8.427.17"></span>αὐταῖς ἐξ ἥπατος ἑλκύσαι τι; κᾂν εἰ μὴ μέγιστος δ’ ἦν ὁ τῆς
<span class="lb" data-page="8.427" data-line="18" id="l8.427.18"></span>κοίλης φλεβὸς ὀχετὸς, ἀλλά τοι γ’ ἄλλος οὐκ ἔστιν· αὕτη γὰρ
<span class="pb" data-page="8.428" id="p8.428"></span>
<span class="lb" data-page="8.428" data-line="1" id="l8.428.1"></span>μία μόνη φλὲψ τοῖς κάτω τοῦ διαφράγματος ἅπασιν ἐξ ἥπας
<span class="lb" data-page="8.428" data-line="2" id="l8.428.2"></span>ὀχετεύει τὸ αἷμα. παντελῶς οὖν ἄτοπος ὁ λόγος αὐτῶν ἐστι,
<span class="lb" data-page="8.428" data-line="3" id="l8.428.3"></span>πρὸς τῷ καὶ ζῶον ἐργάζεσθαι τῷ λόγῳ τὴν μήτραν. ἀλλ’ εἰ
<span class="lb" data-page="8.428" data-line="4" id="l8.428.4"></span>καὶ τοῦτο συγχωρηθείη, λυπηθήσεται μὲν ἀποστερουμένη τῶν
<span class="lb" data-page="8.428" data-line="5" id="l8.428.5"></span>ἰδίων ὀρεκτῶν, ἴσως δὲ καὶ ἀτροφήσει, καθάπερ ἔνιοί φασι
<span class="lb" data-page="8.428" data-line="6" id="l8.428.6"></span>τοὺς ἐρῶντας φοίνικας πάσχειν, οὐ μὴν οὔτ’ ἐπὶ τὰς φρένας
<span class="lb" data-page="8.428" data-line="7" id="l8.428.7"></span>οὔτ’ ἐπ’ ἄλλο τι χωρίον ἀφίξεται· πρὸς γὰρ αὖ τοῖς ἄλλοις
<span class="lb" data-page="8.428" data-line="8" id="l8.428.8"></span>καὶ ξηρότατόν ἐστι τῇ κράσει τὸ διάφραγμα, δεῖται δὲ ἡ μήτρα
<span class="lb" data-page="8.428" data-line="9" id="l8.428.9"></span>κατὰ τοὺς ξηραίνεσθαι φάσκοντας αὐτὴν ὑγρῶν μορίων
<span class="lb" data-page="8.428" data-line="10" id="l8.428.10"></span>κοινωνίας. ἴσως οὖν τις ἡμᾶς ἐρωτήσεται τὴν αἰτίαν, δι’
<span class="lb" data-page="8.428" data-line="11" id="l8.428.11"></span>ἣν ἀνεσπασμένη τε καὶ παρεσπασμένη πολλάκις ἡ μήτρα φαίνεται·
<span class="lb" data-page="8.428" data-line="12" id="l8.428.12"></span>τοῦτο γὰρ αἱ μαιεύτριαι λέγουσιν, ὥσπέρ γε καὶ ὅτι
<span class="lb" data-page="8.428" data-line="13" id="l8.428.13"></span>πολλάκις ἐπὶ τῆς οἰκείας ἕδρας μενούσης αὐτῆς, οὐδὲν ἧττον
<span class="lb" data-page="8.428" data-line="14" id="l8.428.14"></span>ἐπιλαμβάνει τὰς γυναῖκας ὑστερικὰ συμπτώματα. πειράσομαι
<span class="lb" data-page="8.428" data-line="15" id="l8.428.15"></span>δὴ τούτοις εἰπεῖν τὴν αἰτίαν, ἑπόμενος τοῖς ὑφ’ Ἱπποκράτους
<span class="lb" data-page="8.428" data-line="16" id="l8.428.16"></span>εἰρημένοις. τὰς γάρ τοι τῶν ὑστερῶν ἐντάσεις
<span class="lb" data-page="8.428" data-line="17" id="l8.428.17"></span>αἰτίας γίγνεσθαί φημι τοῦ καὶ τὸν αὐχένα ταῖς ἁπτομέναις
<span class="lb" data-page="8.428" data-line="18" id="l8.428.18"></span>μαίαις ἀνεσπάσθαί τε καὶ παρεσπάσθαι φαίνεσθαι·
<span class="pb" data-page="8.429" id="p8.429"></span>
<span class="lb" data-page="8.429" data-line="1" id="l8.429.1"></span>συνεσπάσθαι γὰρ ἀναγκαῖόν ἐστι ταῖς μήτραις τὸν αὐχένα.
<span class="lb" data-page="8.429" data-line="2" id="l8.429.2"></span>τίς οὖν αἰτία τοῦ τὰς μήτρας ἀνεσπάσθαι τε καὶ παρεσπάσθαι;
<span class="lb" data-page="8.429" data-line="3" id="l8.429.3"></span>τοῦτο γὰρ ἔτι λείπει τῷ λόγῳ· τῶν πρὸς αὐτὰς καθηκόντων
<span class="lb" data-page="8.429" data-line="4" id="l8.429.4"></span>ἀγγείων ἡ πλήρωσις ἅμα τοῖς ἀρτήμασιν αὐτῶν·
<span class="lb" data-page="8.429" data-line="5" id="l8.429.5"></span>ἀπεδείχθη γὰρ ἡμῖν, ἡνίκα τὸν ἀφορισμὸν ἐξηγούμεθα, καθ’
<span class="lb" data-page="8.429" data-line="6" id="l8.429.6"></span>ὅν φησι τὸν σπασμὸν ὑπὸ κενώσεώς τε καὶ πληρώσεως γίγνεσθαι,
<span class="lb" data-page="8.429" data-line="7" id="l8.429.7"></span>εἰς μὲν τὸ πλάτος τε καὶ τὸ βάθος ἐκτείνειν τὰ τῶν
<span class="lb" data-page="8.429" data-line="8" id="l8.429.8"></span>πληρουμένων σώματα, βραχύτερον δ’ ἐργάζεσθαι τὸ μῆκος·
<span class="lb" data-page="8.429" data-line="9" id="l8.429.9"></span>ὅσον οὖν βραχύτερον γίγνεται, τοσοῦτον ἐπὶ τὴν ἀρχὴν ἀνασπᾶται.
<span class="lb" data-page="8.429" data-line="10" id="l8.429.10"></span>καὶ γὰρ οὖν καὶ τοὺς μῦς ὁ Ἐρασίστρατος ἐκ τοῦ
<span class="lb" data-page="8.429" data-line="11" id="l8.429.11"></span>πληροῦσθαι πνεύματος εἰς εὖρος ἐπιδιδόντας ἀφαιρεῖν φησι
<span class="lb" data-page="8.429" data-line="12" id="l8.429.12"></span>τοῦ μήκους, καὶ διὰ τοῦτ’ ἀνεσπάσθαι. πόθεν οὖν ἡ πλήρωσις
<span class="lb" data-page="8.429" data-line="13" id="l8.429.13"></span>γίγνεται τῶν τε φλεβῶν καὶ τῶν ἀρτημάτων; ἐκ τῆς
<span class="lb" data-page="8.429" data-line="14" id="l8.429.14"></span>ἐπισχέσεως δηλονότι τῶν καταμηνίων. ἀφικνεῖται γὰρ ἄχρι
<span class="lb" data-page="8.429" data-line="15" id="l8.429.15"></span>τῆς μήτρας, εἴσω δ’ οὐκ εἰσέρχεται τὸ αἷμα, ποτὲ μὲν αὐτὸ
<span class="lb" data-page="8.429" data-line="16" id="l8.429.16"></span>παχύτερον ἢ κατὰ τὸ στόμα <span class="milestone ed2page" data-n="7.523" data-unit="ed2page" id="ed2page.7.523"></span>τῶν ἀγγείων γεγονὸς,
<span class="lb" data-page="8.429" data-line="17" id="l8.429.17"></span>ἔστι δὲ ὅτε μυσάντων ἐκείνων· ὥστε ἐν ταῖς φλεψὶ πληθῦνον
<span class="lb" data-page="8.429" data-line="18" id="l8.429.18"></span>ἐκείνας τε διατείνειν, διαβρέχειν τε τὰ πλησίον αὐτῶν ἀρτήματα·
<span class="pb" data-page="8.430" id="p8.430"></span>
<span class="lb" data-page="8.430" data-line="1" id="l8.430.1"></span>τῇ δὲ τούτων τάσει κατὰ τὸ συνεχὲς αἱ μῆτραι συνανασπῶνται.
<span class="lb" data-page="8.430" data-line="2" id="l8.430.2"></span>ἐὰν μὲν οὖν ἰσοῤῥόπως ἕλκωνται πανταχόθεν,
<span class="lb" data-page="8.430" data-line="3" id="l8.430.3"></span>ἀπαρέγκλιτος αὐτῶν ἡ μετάστασις γίγνεται· ἐὰν δὲ ἑτεροῤῥόπως,
<span class="lb" data-page="8.430" data-line="4" id="l8.430.4"></span>πρὸς τὸ μᾶλλον ἕλκον ἐκτείνονται. οὔκουν οὐχ ὡς
<span class="lb" data-page="8.430" data-line="5" id="l8.430.5"></span>ζῶον πλανώμενον ἄλλοτ’ εἰς ἄλλον ἀφικνεῖται τόπον ἡ μήτρα
<span class="lb" data-page="8.430" data-line="6" id="l8.430.6"></span>ταῖς γυναιξὶν, ἀλλ’ ὑπὸ συντάσεως ἀνελκομένη. καὶ λέγων
<span class="lb" data-page="8.430" data-line="7" id="l8.430.7"></span>ἄν τις αὐτὸ μὲν τὸ σῶμα τῶν ὑστερῶν ἀπαθὲς εἶναι τηνικαῦτα,
<span class="lb" data-page="8.430" data-line="8" id="l8.430.8"></span>τὴν διαστροφὴν δὲ πάσχειν αὐτὰς ἑλκομένας
<span class="lb" data-page="8.430" data-line="9" id="l8.430.9"></span><span class="milestone ed1page" data-n="3.317" data-unit="ed1page" id="ed1page.3.317"></span>ἄλλοτ’ ἀλλαχόσε, προσηκόντως ἐρεῖ. συμβαίνει γὰρ καὶ κατ’
<span class="lb" data-page="8.430" data-line="10" id="l8.430.10"></span>ἄλλα μόρια τοῦ σώματος ἡ τοιαύτη φαντασία τῶν παθῶν,
<span class="lb" data-page="8.430" data-line="11" id="l8.430.11"></span>ὡς πολλάκις ἐξαπατᾶσθαι τοὺς ἰατροὺς, οἰομένους πεπονθέναι
<span class="lb" data-page="8.430" data-line="12" id="l8.430.12"></span>τὸ διεστραμμένον, ἢ καμφθῆναι μὴ δυνάμενον ἢ ἐκταθῆναι.
<span class="lb" data-page="8.430" data-line="13" id="l8.430.13"></span>καὶ τοῦτο διδάσκων ὁ Ἱπποκράτης ἐν τῷ περὶ ἄρθρων
<span class="lb" data-page="8.430" data-line="14" id="l8.430.14"></span>βιβλίῳ καὶ τῆς κατὰ τὰς μήτρας λεγομένης πλάνης
<span class="lb" data-page="8.430" data-line="15" id="l8.430.15"></span>ἐμνημόνευσεν ὧδέ πως γράψας· οἷς δ’ ἂν εἰς τοὐπίσω κεφαλὴ
<span class="lb" data-page="8.430" data-line="16" id="l8.430.16"></span>μηροῦ ἐκπέσῃ, ὀλίγοισι δ’ ἐκπίπτει, οὗτοι ἐκταννύειν
<span class="lb" data-page="8.430" data-line="17" id="l8.430.17"></span>οὐ δύνανται τὸ σκέλος, οὔτε κατὰ τὸ ἄρθρον τὸ ἐκπεσὸν
<span class="lb" data-page="8.430" data-line="18" id="l8.430.18"></span>οὔτε τι κάρτα κατὰ τὴν ἰγνύην· ἀλλ’ ἥκιστα τῶν ἐκ παλαιῶν
<span class="pb" data-page="8.431" id="p8.431"></span>
<span class="lb" data-page="8.431" data-line="1" id="l8.431.1"></span>οὗτοι ἐκταννύουσι καὶ τὸ κατὰ βουβῶνα καὶ τὸ κατὰ τὴν
<span class="lb" data-page="8.431" data-line="2" id="l8.431.2"></span>ἰγνύην ἄρθρον. ἐν τούτῳ τῷ λόγῳ, καίτοι μηδέν τι πεπονθὸς
<span class="lb" data-page="8.431" data-line="3" id="l8.431.3"></span>τὸ κατὰ τὴν ἰγνύην ἄρθρον, ἐκ τῆς πρὸς τὸ κατὰ
<span class="lb" data-page="8.431" data-line="4" id="l8.431.4"></span>τὸν βουβῶνα κοινωνίας ἀδυνατεῖν ἐκτείνεσθαί φησιν. εἶθ’
<span class="lb" data-page="8.431" data-line="5" id="l8.431.5"></span>ἑξῆς ἐπιφέρων ἐρεῖ· προσξυνιέναι μὴν καὶ τόδε χρὴ, εὔχρηστον
<span class="lb" data-page="8.431" data-line="6" id="l8.431.6"></span>γὰρ καὶ πολλοῦ λόγου ἄξιον καὶ τοὺς πλείστους λήθει,
<span class="lb" data-page="8.431" data-line="7" id="l8.431.7"></span>ὅτι οὐδ’ ὑγιαίνοντες δύνανται κατὰ τὴν ἰγνύην ἐκταννύειν τὸ
<span class="lb" data-page="8.431" data-line="8" id="l8.431.8"></span>ἄρθρον, ἢν μὴ συνεκταννύσωσι καὶ τὸ κατὰ τὸν βουβῶνα
<span class="lb" data-page="8.431" data-line="9" id="l8.431.9"></span>ἄρθρον, πλὴν εἰ μὴ πάνυ ἄνω αἴρωσιν τὸν πόδα· οὕτως δ’
<span class="lb" data-page="8.431" data-line="10" id="l8.431.10"></span>ἂν δύναιντο. οὐ τοίνυν οὐδὲ συγκάμπτειν δύνανται τὸ κατὰ
<span class="lb" data-page="8.431" data-line="11" id="l8.431.11"></span>τὴν ἰγνὺν ἄρθρον ὁμοίως, ἀλλὰ πολὺ χαλεπώτερον, εἰ μὴ
<span class="lb" data-page="8.431" data-line="12" id="l8.431.12"></span>συγκάμψωσιν καὶ τὸ κατὰ τὸν βουβῶνα ἄρθρον. ταῦτα
<span class="lb" data-page="8.431" data-line="13" id="l8.431.13"></span>προειπὼν ἐφεξῆς φησιν· πολλὰ δὲ καὶ ἄλλα κατὰ τὸ σῶμα
<span class="lb" data-page="8.431" data-line="14" id="l8.431.14"></span>τοιαύτας ἀδελφίξιας ἔχει, καὶ κατὰ τὰς τῶν νεύρων ξυντάσιας,
<span class="lb" data-page="8.431" data-line="15" id="l8.431.15"></span>καὶ κατὰ μυῶν σχήματα, καὶ πλεῖστά τε καὶ πλείστου
<span class="lb" data-page="8.431" data-line="16" id="l8.431.16"></span>ἄξια γιγνώσκεσθαι, ἢ ὥς τις οἴεται, καὶ κατὰ τὴν τοῦ ἐντέρου
<span class="lb" data-page="8.431" data-line="17" id="l8.431.17"></span>φύσιν καὶ τὴν τῆς ξυμπάσης κοιλίης καὶ τὰς τῶν ὑστερῶν
<span class="lb" data-page="8.431" data-line="18" id="l8.431.18"></span>πλάνας τε καὶ ξυντάσιας. ἐν ταύταις ταῖς λέξεσι προὔθετο ﻿
<span class="pb" data-page="8.432" id="p8.432"></span>
<span class="lb" data-page="8.432" data-line="1" id="l8.432.1"></span>μὲν εἰπεῖν ὁ Ἱπποκράτης περὶ τοῦ κατὰ τὴν ἰγνύαν ἄρθρου,
<span class="lb" data-page="8.432" data-line="2" id="l8.432.2"></span>μὴ δυναμένου κινεῖσθαι κατὰ φύσιν, οὐ τῷ πεπονθέναι
<span class="lb" data-page="8.432" data-line="3" id="l8.432.3"></span>τι πάθος ἴδιον, ἀλλὰ τῇ κοινωνίᾳ τῇ πρὸς τὸ κατ’.
<span class="lb" data-page="8.432" data-line="4" id="l8.432.4"></span>ἰσχίον· ἐμνημόνευσε δὲ καὶ τῶν κατὰ τὴν μήτραν συντάσεων,
<span class="lb" data-page="8.432" data-line="5" id="l8.432.5"></span>ὅταν αὕτη μὲν ὅσον ἐφ’ ἑαυτῇ μὴ μεθίστηται, τεινομένη δ’
<span class="lb" data-page="8.432" data-line="6" id="l8.432.6"></span>ὑπό τινων ἑτέρων ἕπηται τοῖς ἐπισπωμένοις. αἱ μὲν οὗν
<span class="lb" data-page="8.432" data-line="7" id="l8.432.7"></span>διαστροφαὶ τῆς μήτρας κατὰ τὸν εἰρημένον τρόπον ἀκολουθοῦσι
<span class="lb" data-page="8.432" data-line="8" id="l8.432.8"></span>ταῖς τᾶν ἐμμήνων ἐπισχέσεσιν, οὐκ αὐταὶ τῶν περὶ τὸ
<span class="lb" data-page="8.432" data-line="9" id="l8.432.9"></span>σῶμα τοῦ ζώου συμπτωμάτων αἰτίαι γιγνόμεναι, κοινὴν δὲ
<span class="lb" data-page="8.432" data-line="10" id="l8.432.10"></span>αἰτίαν αὐτῶν κτώμεναι τὸ πλῆθος τῆς ἐπεσχημένης ἐμμήνου
<span class="lb" data-page="8.432" data-line="11" id="l8.432.11"></span>καθάρσεως· αἱ δ’ ἄνευ τῶν διαστροφῶν ἢ καὶ τῆς ἐπισχέσεως
<span class="lb" data-page="8.432" data-line="12" id="l8.432.12"></span>τῶν καταμηνίων ταῖς χηρευούσαις γιγνόμεναι βλάβαι διὰ
<span class="lb" data-page="8.432" data-line="13" id="l8.432.13"></span>τὴν ἐπίσχεσιν τοῦ σπέρματος συμβαίνουσι. παρὰ δὲ τὴν ποσότητά
<span class="lb" data-page="8.432" data-line="14" id="l8.432.14"></span>τε καὶ ποιότητα τοῦ τε καταμηνίου καὶ τοῦ σπέρματος
<span class="lb" data-page="8.432" data-line="15" id="l8.432.15"></span>ἄλλοτ’ ἄλλο συμπτώματος εἶδος αὐταῖς γίγνεται. ψύχειν
<span class="lb" data-page="8.432" data-line="16" id="l8.432.16"></span>μὲν γὰρ ὅλον τὸ σῶμα δυναμένου τοῦ λυποῦντος αἰτίου, καταψύχονται
<span class="lb" data-page="8.432" data-line="17" id="l8.432.17"></span>σφοδρῶς, ὡς μήτ’ ἀναπνεῖν αἰσθητῶς μήτε
<span class="lb" data-page="8.432" data-line="18" id="l8.432.18"></span>σφύζειν· παχέος δ’ ὄντος ἢ δριμέος, οἱ σπασμοὶ γίγνονται·
<span class="pb" data-page="8.433" id="p8.433"></span>
<span class="lb" data-page="8.433" data-line="1" id="l8.433.1"></span>δυσθυμίαι δὲ, ὅταν ᾖ μελαγχολικώτερον· ὥσπέρ γε πάλιν
<span class="lb" data-page="8.433" data-line="2" id="l8.433.2"></span>λειποψυχίαι τε τῇ σφοδρότητι τῶν τάσεων ἕπονται καὶ ταῖς
<span class="lb" data-page="8.433" data-line="3" id="l8.433.3"></span>καταψύξεσι καὶ ταῖς τοῦ <span class="milestone ed2page" data-n="7.524" data-unit="ed2page" id="ed2page.7.524"></span>στομάχου κακώσεσιν. εὔδηλον
<span class="lb" data-page="8.433" data-line="4" id="l8.433.4"></span>δ’ ὅτι τὸ στόμα τῆς γαστρὸς ἐν τοῖς τοιούτοις λόγοις
<span class="lb" data-page="8.433" data-line="5" id="l8.433.5"></span>εἰώθαμεν ὀνομάζειν στόμαχον, ὥσπερ κᾀν ταῖς στομαχικαῖς
<span class="lb" data-page="8.433" data-line="6" id="l8.433.6"></span>συγκοπαῖς ἅπασι τοῖς ἰατροῖς ἔθος ἐστὶν οὕτω χρῆσθαι τῇ
<span class="lb" data-page="8.433" data-line="7" id="l8.433.7"></span>προσηγορίᾳ. ὅσα δὲ ταῖς ἐμμήνοις καθάρσεσιν ἐπεχομέναις
<span class="lb" data-page="8.433" data-line="8" id="l8.433.8"></span>ἀκολουθεῖ συμπτώματα, καὶ γὰρ καὶ περὶ τούτων ὑπεσχόμην
<span class="lb" data-page="8.433" data-line="9" id="l8.433.9"></span>εἰπεῖν τι, νῦν ἤδη δίειμι, τὴν ἀρχὴν ἀφ’ ὧν Ἱπποκράτης ἐν
<span class="lb" data-page="8.433" data-line="10" id="l8.433.10"></span>ἀφορισμοῖς ἔγραψεν ποιησάμενος, ὧν ἓν καὶ τόδε ἐστίν· ἢν
<span class="lb" data-page="8.433" data-line="11" id="l8.433.11"></span>γυνὴ μὴ κύουσα μηδὲ τετοκυῖα γάλα ἔχῃ, τὰ καταμήνια αὐτῆς
<span class="lb" data-page="8.433" data-line="12" id="l8.433.12"></span>ἐκλέλοιπεν. ἄνευ δὲ τοῦ γάλα κατὰ τοὺς τιτθοὺς φαίνεσθαι,
<span class="lb" data-page="8.433" data-line="13" id="l8.433.13"></span>τῶν καταμηνίων ἐπεσχημένων καὶ τάδε σημεῖα· βάρους μὲν
<span class="lb" data-page="8.433" data-line="14" id="l8.433.14"></span>αἴσθησις ἐν ὅλῳ τῷ σώματι, καὶ ἄση, καὶ ἀνορεξία, καὶ
<span class="lb" data-page="8.433" data-line="15" id="l8.433.15"></span>ἀνωμαλία φρικώδης· ἐὰν δὲ χωρὶς φρίκης ἀνωμαλία τις ᾖ,
<span class="lb" data-page="8.433" data-line="16" id="l8.433.16"></span>καὶ ἄση, καί τινων ἀλλοκότων ἐπιθυμία, σκέψασθαι κέλευσον
<span class="lb" data-page="8.433" data-line="17" id="l8.433.17"></span>τὴν μαῖαν ἁψαμένην τοῦ τῆς μήτρας αὐχένος· εἰ γὰρ
<span class="lb" data-page="8.433" data-line="18" id="l8.433.18"></span>ἄνευ σκληρότητος μεμυκὼς ᾖ, κυήσεως ταῦτ’ ἐστὶ σημεῖα.
<span class="pb" data-page="8.434" id="p8.434"></span>
<span class="lb" data-page="8.434" data-line="1" id="l8.434.1"></span>τινὲς δὲ αὐτῶν καὶ τὴν τροφὴν ἐμοῦσιν, ἐσθίουσί τε γῆν, ἢ
<span class="lb" data-page="8.434" data-line="2" id="l8.434.2"></span>ἄνθρακας ἐσβεσμένους, ἤ τινα τοιαῦτα. τὸ μέντοι μετὰ
<span class="lb" data-page="8.434" data-line="3" id="l8.434.3"></span>σκληρότητος μεμυκὸς στόμα τοῦ τῆς μήτρας αὐχένος πάθος
<span class="lb" data-page="8.434" data-line="4" id="l8.434.4"></span>εἶναί τι κατὰ τὴν μήτραν σημαίνει, καὶ χρὴ σκοπεῖσθαι τὴν
<span class="lb" data-page="8.434" data-line="5" id="l8.434.5"></span>μαιεύτριαν, ἐς ὅ τι μέρος παρέσπασταί τε καὶ ἀνέσπασται,
<span class="lb" data-page="8.434" data-line="6" id="l8.434.6"></span>κατ’ ἐκεῖνο γάρ ἐστιν ὁ πεπονθὼς τόπος τῆς ὑστέρας· ἐνίαις
<span class="lb" data-page="8.434" data-line="7" id="l8.434.7"></span>δὲ καὶ διασημαίνει τι κατ’ ἐκεῖνο τὸ μέρος ἄλγημα μετὰ βάρους,
<span class="lb" data-page="8.434" data-line="8" id="l8.434.8"></span>ἔρχεται δὲ καὶ εἰς ἰσχίον τὸ ἄλγημα, καὶ τὸ κατ’ εὐθὺ
<span class="lb" data-page="8.434" data-line="9" id="l8.434.9"></span>σκέλος αὐτὸ χωλεύει κατὰ τὴν ὁδοιπορίαν. κᾂν πολλῷ χρόνῳ
<span class="lb" data-page="8.434" data-line="10" id="l8.434.10"></span>τὰ καταμήνια κρυφθῇ, καὶ μηδεμίαν κένωσιν ὁ ἰατρὸς τῇ
<span class="lb" data-page="8.434" data-line="11" id="l8.434.11"></span>γυναικὶ προσαγάγῃ, φαίνεταί τις ἐνίοτε κατὰ τὸν κενεῶνα
<span class="lb" data-page="8.434" data-line="12" id="l8.434.12"></span>παρὰ φύσιν ὄγκος, ἐνδεικνύμενος διὰ βάθους εἶναί τι φλεγμαῖνον·
<span class="lb" data-page="8.434" data-line="13" id="l8.434.13"></span>ἐνίαις δὲ καὶ φυματώδης ὄγκος ἐγείρεται κατὰ τὸ πέρας
<span class="lb" data-page="8.434" data-line="14" id="l8.434.14"></span>τοῦ κενεῶνος, οἷοι καὶ τοῖς ἀνδράσι γίγνονται κατὰ τὸ
<span class="lb" data-page="8.434" data-line="15" id="l8.434.15"></span>χωρίον τοῦτο, καί τινι διεπύησε καὶ τομῆς ἐδεήθη. κατὰ
<span class="lb" data-page="8.434" data-line="16" id="l8.434.16"></span>τοῦτο γοῦν τὸ μέρος καὶ κῶλον οἴδαμεν ἐκπυήσαντά τε
<span class="lb" data-page="8.434" data-line="17" id="l8.434.17"></span>καὶ τμηθέντα, ἐνίοτε μὲν ἀγνοούντων ὃ τέμνουσι τῶν
<span class="lb" data-page="8.434" data-line="18" id="l8.434.18"></span>ἀπειροτέρων ἰατρῶν, ἔστι δ’ ὅτε καὶ γιγνωσκόντων·
<span class="pb" data-page="8.435" id="p8.435"></span>
<span class="lb" data-page="8.435" data-line="1" id="l8.435.1"></span>καὶ πάντ’ ἰάθη τὰ οὕτως ἐκπυήσαντα κῶλα ῥᾳδίως, αἱ δὲ
<span class="lb" data-page="8.435" data-line="2" id="l8.435.2"></span>κατὰ τὴν μήτραν τομαὶ δυσχερέστερον εἰς σύμφυσιν ἔρχονται.
<span class="lb" data-page="8.435" data-line="3" id="l8.435.3"></span>τοιαῦτα μὲν οὖν ἕπεται συμπτώματα ταῖς τῶν καταμηνίων
<span class="lb" data-page="8.435" data-line="4" id="l8.435.4"></span>ἐπισχέσεσι, καὶ χωρὶς τούτων ἀλγήματα κατ’ ὀσφῦν καὶ τράχηλον
<span class="lb" data-page="8.435" data-line="5" id="l8.435.5"></span>καὶ βρέγμα καὶ τὰς τῶν ὀφθαλμῶν βάσεις, πυρετοί
<span class="lb" data-page="8.435" data-line="6" id="l8.435.6"></span>τε καυσώδεις καὶ οὖρα μελαινόμενα μετ’ ἐρυθροῦ τινος ἰχῶρος,
<span class="lb" data-page="8.435" data-line="7" id="l8.435.7"></span>ὥσπερ εἰ κρεῶν νεοσφαγῶν πλύμασι μίξαις ἀσβόλην·
<span class="lb" data-page="8.435" data-line="8" id="l8.435.8"></span>ἔνιαι δὲ καὶ δυσουροῦσι καὶ ἰσχουροῦσι. ὅτ’ ἂν οὖν τι
<span class="lb" data-page="8.435" data-line="9" id="l8.435.9"></span>τοιοῦτον ἴδῃς ἐπὶ γυναικῶν, ὑπόπτευε κατὰ τὰς μήτρας εἶναι
<span class="lb" data-page="8.435" data-line="10" id="l8.435.10"></span>τὴν οἷον ῥίζαν αὐτῶν. ἐὰν δὲ καὶ κατ’ ἄλλον τινὰ τόπον
<span class="lb" data-page="8.435" data-line="11" id="l8.435.11"></span>τοῦ σώματος ἔκκρισις αἵματος ἢ φλεγμονή τις ᾖ, ἢ ἐρυσίπελας
<span class="lb" data-page="8.435" data-line="12" id="l8.435.12"></span>γένηται, πυνθάνεσθαι χρὴ περὶ τῆς ἐμμήνου καθάρσεως·
<span class="lb" data-page="8.435" data-line="13" id="l8.435.13"></span>οὐδὲν γὰρ τούτων γίγνεται ταῖς ἀμέμπτως καθαιρομέναις.
<span class="lb" data-page="8.435" data-line="14" id="l8.435.14"></span>ταῖς μὲν οὖν ἐπισχέσεσι τῆς ἐμμήνου καθάρσεως τοιαῦτα
<span class="lb" data-page="8.435" data-line="15" id="l8.435.15"></span>τοὐπίπαν ἐπιγίγνεται συμπτώματα· ταῖς δ’ ἀμέτροις κενώσεσιν
<span class="lb" data-page="8.435" data-line="16" id="l8.435.16"></span>ἄχροιαι καὶ ποδῶν οἰδήματα καὶ ὅλον ὕποιδον τὸ
<span class="lb" data-page="8.435" data-line="17" id="l8.435.17"></span>σῶμα, καὶ μοχθηρῶς πέττειν τὰ σιτία καὶ φαύλως ὀρέγεσθαι,
<span class="lb" data-page="8.435" data-line="18" id="l8.435.18"></span>καὶ πάνθ’ ὅσα δι’ αἵματος ἄμετρον κένωσιν εἴωθεν
<span class="pb" data-page="8.436" id="p8.436"></span>
<span class="lb" data-page="8.436" data-line="1" id="l8.436.1"></span>ἕπεσθαι συμπτώματα, κᾂν ἐξ αἱμοῤῥοΐδος, ἤ τινος ἄλλης
<span class="lb" data-page="8.436" data-line="2" id="l8.436.2"></span>αἱμοῤῥαγίας ἡ κένωσις γένηται. καὶ χωρὶς δὲ τοῦ πεπονθέναι
<span class="lb" data-page="8.436" data-line="3" id="l8.436.3"></span>τὰς μήτρας ὁ καλούμενος ῥοῦς γυναικεῖος ἔστιν ὅτε συμβαίνει
<span class="lb" data-page="8.436" data-line="4" id="l8.436.4"></span>ταῖς γυναιξὶν,<span class="milestone ed2page" data-n="7.525" data-unit="ed2page" id="ed2page.7.525"></span> ὅλου τοῦ σώματος ἐκκαθαιρομένου
<span class="lb" data-page="8.436" data-line="5" id="l8.436.5"></span>τε καὶ κενουμένου δι’ αὐτῆς, ὥσπερ ἐνίοτε καὶ διὰ νεφρῶν
<span class="lb" data-page="8.436" data-line="6" id="l8.436.6"></span>ἐκκενοῦται· καὶ γίγνεται τοῦτο μάλιστα ταῖς ἁπαλοσάρκοις
<span class="lb" data-page="8.436" data-line="7" id="l8.436.7"></span>τε καὶ φλεγματώδεσι, ἃς καὶ χωρὶς τοῦ ψαῦσαι τῆς μήτρας
<span class="lb" data-page="8.436" data-line="8" id="l8.436.8"></span>ἰασάμεθα διὰ τῶν τοῦ παντὸς σώματος βοηθημάτων. ἔστι
<span class="lb" data-page="8.436" data-line="9" id="l8.436.9"></span>δὲ τὸ κενούμενον ἐνίοτε μὲν ἐρυθρὸς ἰχὼρ, ἔστιν ὅτε δ’ ὑδατώδης
<span class="lb" data-page="8.436" data-line="10" id="l8.436.10"></span>ἢ ὕπωχρος· εἰ δ’ αἷμα καθαρὸν ὡς ἐν φλεβοτομίᾳ φαίνοιτο,
<span class="lb" data-page="8.436" data-line="11" id="l8.436.11"></span>προσέχειν ἀκριβῶς, μή τις ἀνάβρωσις γέγονεν ἐν τῇ
<span class="lb" data-page="8.436" data-line="12" id="l8.436.12"></span>μήτρᾳ· συμβαίνει<span class="milestone ed1page" data-n="3.318" data-unit="ed1page" id="ed1page.3.318"></span> δ’ ὡς τὸ πολὺ κατὰ τὸν αὐχένα μᾶλλον
<span class="lb" data-page="8.436" data-line="13" id="l8.436.13"></span>ἢ ἀλλαχόθι τὰς ἀναβρώσεις αὐταῖς γίγνεσθαι. διαγιγνώσκονται
<span class="lb" data-page="8.436" data-line="14" id="l8.436.14"></span>δὲ τοῖς φερομένοις ἰχῶρσιν αἱ βυθιώτεραι, κατὰ
<span class="lb" data-page="8.436" data-line="15" id="l8.436.15"></span>δὲ τὸ στόμιον τοῦ αὐχένος οὐ τούτοις μόνον, ἀλλὰ καὶ διὰ
<span class="lb" data-page="8.436" data-line="16" id="l8.436.16"></span>τῆς ἁφῆς. ἐκκρίνεται δ’ αἷμα καὶ τῶν κυουσῶν ἐνίαις, ἀναστομουμένων
<span class="lb" data-page="8.436" data-line="17" id="l8.436.17"></span>τῶν κατὰ τὸν αὐχένα φλεβῶν. εἰ δὲ κυούσης
<span class="lb" data-page="8.436" data-line="18" id="l8.436.18"></span>γυναικὸς ἐξαίφνης ἰσχνοὶ γενηθεῖεν οἱ τιτθοὶ, προσδόκα
<span class="pb" data-page="8.437" id="p8.437"></span>
<span class="lb" data-page="8.437" data-line="1" id="l8.437.1"></span>ταύτην ἐκτρώσειν· δίδυμα δὲ κυούσης ὁ ἕτερος τιτθὸς ἰσχνὸς
<span class="lb" data-page="8.437" data-line="2" id="l8.437.2"></span>γενόμενος ἐκτρωθήσεσθαι σημαίνει τὸ ἕτερον τῶν ἐμβρύων·
<span class="lb" data-page="8.437" data-line="3" id="l8.437.3"></span>καὶ τοὐπίπαν τὸ μὲν ἄῤῥεν ὁ δεξιὸς, τὸ δὲ θῆλυ ὁ ἕτερος,
<span class="lb" data-page="8.437" data-line="4" id="l8.437.4"></span>ἐπειδὴ τὰ μὲν ἄῤῥενα τοὐπίπαν ἐν τοῖς δεξιοῖς μέρεσι τῶν
<span class="lb" data-page="8.437" data-line="5" id="l8.437.5"></span>μητρῶν κυΐσκεται, τὰ δὲ θήλεα ἐν τοῖς ἀριστεροῖς, καὶ σπάνιόν
<span class="lb" data-page="8.437" data-line="6" id="l8.437.6"></span>ἐστι τὸ ἐναντίον, ὡς κᾀπὶ τῶν ἄλλων φαίνεται ζώων,
<span class="lb" data-page="8.437" data-line="7" id="l8.437.7"></span>οἷς ἡ φύσις ἐστὶ διδυμοτόκος· αἶγές τε γὰρ πολλαὶ καὶ πρόβατα
<span class="lb" data-page="8.437" data-line="8" id="l8.437.8"></span>τοιαῦτα καὶ τῶν ἄλλων τετραπόδων ζώων οὐκ ὀλίγα.
<span class="lb" data-page="8.437" data-line="9" id="l8.437.9"></span>εἰ δὲ κυΐσκοιτο μὲν ἑτοίμως ἡ γυνὴ, δίμηνον δὲ καὶ τρίμηνον
<span class="lb" data-page="8.437" data-line="10" id="l8.437.10"></span>ἢ τετράμηνον ἐκβάλλῃ τὸ κύημα, περὶ τὰς κοτυληδόνας αὐτῇ
<span class="lb" data-page="8.437" data-line="11" id="l8.437.11"></span>τῶν μητρῶν ὑγρότης φλεγματώδης ἀθροίζεται, δι’ ἣν ἡ τῶν
<span class="lb" data-page="8.437" data-line="12" id="l8.437.12"></span>γενομένων ἐν τῷ χωρίῳ φλεβῶν τε καὶ ἀρτηριῶν σύμφυσις
<span class="lb" data-page="8.437" data-line="13" id="l8.437.13"></span>τοῖς στόμασι τῶν καθηκόντων εἰς τὴν μήτραν ἀγγείων ἄτονός
<span class="lb" data-page="8.437" data-line="14" id="l8.437.14"></span>ἐστιν, ὡς μὴ φέρειν τὸ τοῦ κυουμένου βάρος, ἀλλ’ ἀποῤῥῄγνυσθαι
<span class="lb" data-page="8.437" data-line="15" id="l8.437.15"></span>ῥᾳδίως.
</p>
          </article>

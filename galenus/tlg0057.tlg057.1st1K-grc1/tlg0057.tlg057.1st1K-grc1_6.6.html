<article xmlns="http://www.w3.org/1999/xhtml" id="urn:cts:greekLit:tlg0057.tlg057.1st1K-grc1:6.6">
<span class="pb page1" data-page="8.437" id="p8.437"></span>
<span class="milestone ed1page page1" data-n="3.318" data-unit="ed1page" id="ed1page.3.318"></span>
<span class="milestone ed2page page1" data-n="7.525" data-unit="ed2page" id="ed2page.7.525"></span>
            <p>
<span class="lb" data-page="8.437" data-line="16" id="l8.437.16"></span>Ὥσπερ ὀλίγα τῶν διὰ ἕδρας ἐκκρινομένων
<span class="lb" data-page="8.437" data-line="17" id="l8.437.17"></span>σημεῖα τῶν πλησίων αὐτῆς ἐστι τόπων πεπονθότων, τὰ
<span class="lb" data-page="8.437" data-line="18" id="l8.437.18"></span>πλεῖστα δ’ αὐτῶν τῶν ἐντέρων καὶ τῆς γαστρὸς καὶ τοῦ
<span class="pb" data-page="8.438" id="p8.438"></span>
<span class="lb" data-page="8.438" data-line="1" id="l8.438.1"></span>σπληνὸς καὶ τοῦ ἥπατος, οὐκ ὀλιγάκις δὲ καὶ τῶν ἐν ὅλῳ
<span class="lb" data-page="8.438" data-line="2" id="l8.438.2"></span>τῷ σώματί ἐστι χυμῶν γνωρίσματα, κατὰ τὸν αὐτὸν τρόπον
<span class="lb" data-page="8.438" data-line="3" id="l8.438.3"></span>ὀλίγα τῶν κατὰ τὸ αἰδοῖον ἐκκρινομένων ἴδιον αὐτοῦ πάθος
<span class="lb" data-page="8.438" data-line="4" id="l8.438.4"></span>ἐνδείκνυται, τὰ πολλὰ δὲ κύστεως καὶ νεφρῶν, ἥπατός τε καὶ
<span class="lb" data-page="8.438" data-line="5" id="l8.438.5"></span>σπληνὸς, καὶ πνεύμονος καὶ θώρακος, καὶ τῆς ἐν ὅλῳ τῷ
<span class="lb" data-page="8.438" data-line="6" id="l8.438.6"></span>σώματι διαθέσεως τῶν χυμῶν ἐστι σημεῖα· διορίζεται δὲ τοῖς
<span class="lb" data-page="8.438" data-line="7" id="l8.438.7"></span>ἄλλοις, ἃ συνεδρεύειν εἴπομεν ἑκάστῳ μορίῳ πάσχοντι. τό γε
<span class="lb" data-page="8.438" data-line="8" id="l8.438.8"></span>μὴν αἰδοῖον αὐτὸ πεπονθέναι γνωρίσεις ἐκ τῶνδε. τῆς μὲν ἑλκώσεως
<span class="lb" data-page="8.438" data-line="9" id="l8.438.9"></span>αὐτοῦ γνώρισμα σαφὲς ἡ ὀδύνη κατ’ αὐτὸ γενομένη,
<span class="lb" data-page="8.438" data-line="10" id="l8.438.10"></span>μετὰ τοῦ κατὰ τὰς οὐρήσεις ἐκκρίνεσθαί τι τῶν συνεδρευόντων
<span class="lb" data-page="8.438" data-line="11" id="l8.438.11"></span>τῷ ἕλκει. καὶ διακρίνεταί γε ταῦτα τῶν ἐκ κύστεως φερομένων
<span class="lb" data-page="8.438" data-line="12" id="l8.438.12"></span>τῷ φθάνειν αὐτὰ κατὰ τὴν πρώτην ἔξοδον ἐπιφαίνεσθαι, τὰ
<span class="lb" data-page="8.438" data-line="13" id="l8.438.13"></span>δ’ ἐκ τῆς κύστεως ἀναμεμίχθαι τοῖς οὔροις· ἀλλὰ καὶ δάκνεται
<span class="lb" data-page="8.438" data-line="14" id="l8.438.14"></span>κατὰ τὰς οὐρήσεις συνεχῶς τὰ ἐν τοῖς αἰδοίοις ἕλκη, καὶ
<span class="lb" data-page="8.438" data-line="15" id="l8.438.15"></span>μᾶλλον ὅτ’ ἂν ἀπολυθείσης ἐφελκίδος, ἢ ῥύπου, καθαρὰ γένηται·
<span class="lb" data-page="8.438" data-line="16" id="l8.438.16"></span>πολὺ δὲ μᾶλλον αἵ τε φλεγμοναὶ καὶ τὰ τοιαῦτα χωρὶς
<span class="lb" data-page="8.438" data-line="17" id="l8.438.17"></span>σημείου διαγιγνώσκεται. περὶ δὲ γονοῤῥοίας τε καὶ πριαπισμοῦ
<span class="lb" data-page="8.438" data-line="18" id="l8.438.18"></span>διελθεῖν ἐπὶ πλέον ἄμεινον. ἡ μὲν οὖν γονόῤῥοια
<span class="pb" data-page="8.439" id="p8.439"></span>
<span class="lb" data-page="8.439" data-line="1" id="l8.439.1"></span>σπέρματος ἀπόκρισίς <span class="milestone ed2page" data-n="7.526" data-unit="ed2page" id="ed2page.7.526"></span>ἐστιν ἀκούσιος, ἔξεστι δὲ καὶ
<span class="lb" data-page="8.439" data-line="2" id="l8.439.2"></span>ἀπροαίρετον ὀνομάζειν, ὥσπερ καὶ σαφέστερον, ἀπόκρισιν
<span class="lb" data-page="8.439" data-line="3" id="l8.439.3"></span>σπέρματος συνεχῶς γιγνομένην, χωρὶς τῆς κατὰ τὸ αἰδοῖον
<span class="lb" data-page="8.439" data-line="4" id="l8.439.4"></span>ἐντάσεως. ὁ δὲ πριαπισμὸς αὔξησις εἰς μῆκός τε καὶ κύκλον
<span class="lb" data-page="8.439" data-line="5" id="l8.439.5"></span>ἐστὶν ὅλου τοῦ αἰδοίου, χωρὶς ἀφροδισίου προθυμίας,
<span class="lb" data-page="8.439" data-line="6" id="l8.439.6"></span>ἤ τινος θερμασίας ἐπικτήτου, καθάπερ ἐνίοις γίγνεται καὶ
<span class="lb" data-page="8.439" data-line="7" id="l8.439.7"></span>κοιμωμένοις ὑπτίως· οὕτω γὰρ αὐτὸν ὑπετυπώσαντό τινες·
<span class="lb" data-page="8.439" data-line="8" id="l8.439.8"></span>ἔνεστι καὶ συντομώτερον, αὔξησιν μόνιμον τοῦ αἰδοίου, ἢ
<span class="lb" data-page="8.439" data-line="9" id="l8.439.9"></span>ἐξοίδησιν μόνιμον. ὠνόμασται δὲ παρωνύμως ἀπὸ τοῦ Πριάπου
<span class="lb" data-page="8.439" data-line="10" id="l8.439.10"></span>δηλονότι· καὶ γὰρ ἐκεῖνον ὡς φύσει τοιοῦτον ἔχοντα τὸ
<span class="lb" data-page="8.439" data-line="11" id="l8.439.11"></span>αἰδοῖον οἱ ἄνθρωποι πλάττουσί τε καὶ γράφουσι. τὸ δὲ τῆς
<span class="lb" data-page="8.439" data-line="12" id="l8.439.12"></span>γονοῤῥοίας ὄνομα προφανῶς ἐστι σύνθετον ἔκ τε τῆς γονῆς.
<span class="lb" data-page="8.439" data-line="13" id="l8.439.13"></span>καὶ τοῦ ῥεῖν· ὀνομάζεται γὰρ τὸ σπέρμα καὶ γονὴ καὶ γόνος.
<span class="lb" data-page="8.439" data-line="14" id="l8.439.14"></span>ὥσπερ δὲ καὶ τἄλλα πάντα τὰ ἐκ τοῦ σώματος ἡμῶν ἐκκενούμενα
<span class="lb" data-page="8.439" data-line="15" id="l8.439.15"></span>κατὰ διττὸν τρόπον τοῦτο πάσχει, ποτὲ μὲν ἐκ τῶν
<span class="lb" data-page="8.439" data-line="16" id="l8.439.16"></span>περιεχόντων αὐτὰ σωμάτων ἐκκρινόμενα, ποτὲ δὲ αὐτομάτως
<span class="lb" data-page="8.439" data-line="17" id="l8.439.17"></span>ἐκρέοντα δι’ ἀῤῥωστίαν τῶν αὐτῶν σωμάτων οὐ κατεχόμενα,
<span class="lb" data-page="8.439" data-line="18" id="l8.439.18"></span>οὕτως καὶ τὸ σπέρμα. τῆς μὲν γὰρ φύσεως ἔργον ἐστὶν ἐπὶ
<span class="pb" data-page="8.440" id="p8.440"></span>
<span class="lb" data-page="8.440" data-line="1" id="l8.440.1"></span>τῶν τοιούτων ἁπάντων ὥσπερ τὸ ἐκκρίνειν ἐπὶ τοῖς προσήκουσι
<span class="lb" data-page="8.440" data-line="2" id="l8.440.2"></span>καιροῖς, οὕτω καὶ τὸ κατέχειν. ἀλλὰ τὸ μὲν ἐκκρίνειν
<span class="lb" data-page="8.440" data-line="3" id="l8.440.3"></span>γίγνεται, τοῦ μὲν πόρου τῆς ἐκροῆς ἀνοιγνυμένου, τοῦ δ’ ἄλλου
<span class="lb" data-page="8.440" data-line="4" id="l8.440.4"></span>κύτους περιστελλομένου τε καὶ ὠθοῦντος ἐπὶ τὸν ἀνεῳγότα
<span class="lb" data-page="8.440" data-line="5" id="l8.440.5"></span>πόρον ἅπαν τὸ περιεχόμενον ἐν τῇ κοιλότητι, τὸ δ’ ἴσχεσθαι,
<span class="lb" data-page="8.440" data-line="6" id="l8.440.6"></span>διαμένοντος μὲν ἐν τῷ κεκλεῖσθαι τοῦ πόρου, μηδεμιᾶς δὲ εἰς
<span class="lb" data-page="8.440" data-line="7" id="l8.440.7"></span>τὸ περιεχόμενον ἐκ τοῦ περιέχοντος ὤσεως γιγνομένης, ἀλλὰ
<span class="lb" data-page="8.440" data-line="8" id="l8.440.8"></span>τοὐναντίον ἅπαν, περιστολῆς τε καὶ κρατήσεως. οὕτως μὲν
<span class="lb" data-page="8.440" data-line="9" id="l8.440.9"></span>ἐπὶ τῶν κατὰ φύσιν ἐχόντων αἵ τε ἐκκρίσεις καὶ αἱ κατοχαὶ
<span class="lb" data-page="8.440" data-line="10" id="l8.440.10"></span>γίγνονται τῶν περιεχομένων ὑγρῶν ἐν τοῖς κοίλοις ὀργάνοις·
<span class="lb" data-page="8.440" data-line="11" id="l8.440.11"></span>ἐπὶ δὲ τῶν παρὰ φύσιν αἱ μὲν ἐποχαὶ δι’ ἀῤῥωστίαν τῆς
<span class="lb" data-page="8.440" data-line="12" id="l8.440.12"></span>ἐκκριτικῆς δυνάμεως, αἱ δὲ ἐκκρίσεις διὰ τὴν τῆς καθεκτικῆς
<span class="lb" data-page="8.440" data-line="13" id="l8.440.13"></span>ἀσθένειαν, ἤ τινα διάθεσιν ὁμοίως τῇ κατὰ φύσιν ἐκκριτικῇ
<span class="lb" data-page="8.440" data-line="14" id="l8.440.14"></span>κινοῦσαν τὰ μόρια, καθάπερ ἐπ’ αὐτῶν τῶν σπερματικῶν
<span class="lb" data-page="8.440" data-line="15" id="l8.440.15"></span>ἐν ἐπιληψίαις τε συμβαίνει καὶ τοῖς ἄλλοις σπασμοῖς, ὁπόταν
<span class="lb" data-page="8.440" data-line="16" id="l8.440.16"></span>βιαίως γενηθῶσιν. ὁρῶμεν δὲ καὶ καθ’ ἕτερα μόρια τοὺς
<span class="lb" data-page="8.440" data-line="17" id="l8.440.17"></span>σπασμοὺς, οἷον χεῖρας ἢ πόδας ἢ δακτύλους, ἐνίοτε μὲν
<span class="lb" data-page="8.440" data-line="18" id="l8.440.18"></span>ἅμα τῷ παντὶ σώματι σπωμένῳ γιγνομένους, ἐνίοτε δὲ μόνων
<span class="pb" data-page="8.441" id="p8.441"></span>
<span class="lb" data-page="8.441" data-line="1" id="l8.441.1"></span>πασχόντων· οὐδὲν οὖν ἐστιν ἄλογον, ἐν τοῖς σπερματικοῖς
<span class="lb" data-page="8.441" data-line="2" id="l8.441.2"></span>ἀγγείοις ποτὲ μόνοις γίγνεσθαι τοιαύτην διάθεσιν, ὥσπέρ γε
<span class="lb" data-page="8.441" data-line="3" id="l8.441.3"></span>καὶ τὴν τῆς γονοῤῥοίας, ἀνάλογον οὔρων ἐκκρίσεσιν ἀκουσίοις,
<span class="lb" data-page="8.441" data-line="4" id="l8.441.4"></span>ὅταν ἡ κατέχουσα δύναμις αὐτὴ παραλυθεῖσα τύχῃ.
<span class="lb" data-page="8.441" data-line="5" id="l8.441.5"></span>γονόῤῥοια μὲν οὖν, τῶν σπερματικῶν ὀργάνων ἐστὶ πάθος,
<span class="lb" data-page="8.441" data-line="6" id="l8.441.6"></span>οὐ τῶν αἰδοίων, οἷς ὁδῷ χρῆται πρὸς ἔκρουν ἡ γονή· ὁ πριαπισμὸς
<span class="lb" data-page="8.441" data-line="7" id="l8.441.7"></span>δὲ σαφῶς τοῦ αἰδοίου φαίνεται σύμπτωμα, δυνατὸν
<span class="lb" data-page="8.441" data-line="8" id="l8.441.8"></span>δ’ ἐστὶ καὶ μηδὲν αὐτοῦ πεπονθότος ἴδιον ἐξαίρετον πάθημα,
<span class="lb" data-page="8.441" data-line="9" id="l8.441.9"></span>τῶν ἀρτηριῶν εἶναι μόνον, τοιαύτην ἰσχουσῶν διάθεσιν ἐνίοτε
<span class="lb" data-page="8.441" data-line="10" id="l8.441.10"></span>παρὰ φύσιν, ὁποία αὐταῖς συμβαίνει, ὅτε ἡ κατὰ φύσιν ἔντασις
<span class="lb" data-page="8.441" data-line="11" id="l8.441.11"></span>ἐγίγνετο τοῦ παντὸς αἰδοίου. ὅτι μὲν γὰρ ὑπὸ πνεύματος
<span class="lb" data-page="8.441" data-line="12" id="l8.441.12"></span>ἐξοιδίσκεται, πρόδηλόν ἐστι τεκμαιρομένοις τῷ τάχει
<span class="lb" data-page="8.441" data-line="13" id="l8.441.13"></span>τῆς ὀγκώσεώς τε καὶ συστολῆς· ὑγρὸν γὰρ οὐδὲν οὕτω ταχεῖαν
<span class="lb" data-page="8.441" data-line="14" id="l8.441.14"></span>ἐφ’ ἑκάτερα τὴν μεταβολὴν οἷόν τέ ἐστι ποιεῖσθαι.
<span class="lb" data-page="8.441" data-line="15" id="l8.441.15"></span>τούτου δ’ οὕτως ἔχοντος, καὶ φαινομένων ἐν ταῖς ἀνατομαῖς
<span class="lb" data-page="8.441" data-line="16" id="l8.441.16"></span>ἀρτηριῶν μεγάλων εἰς μικρὸν μόριον τὸ αἰδοῖον ἐμβαλουσῶν,
<span class="lb" data-page="8.441" data-line="17" id="l8.441.17"></span>φαινομένης δὲ καὶ τῆς οὐσίας τοῦ αἰδοίου τοιαύτης, ὁποίαν ﻿
<span class="pb" data-page="8.442" id="p8.442"></span>
<span class="lb" data-page="8.442" data-line="1" id="l8.442.1"></span>οὐδὲν ἄλλο μόριον ἔχει, σῶμα γάρ ἐστι νευρῶδες τὴν ἰδέαν,
<span class="lb" data-page="8.442" data-line="2" id="l8.442.2"></span>συριγγῶδες ὅλον, χωρὶς τῆς καλουμένης βαλάνου, τί ἂν ἄλλο
<span class="lb" data-page="8.442" data-line="3" id="l8.442.3"></span><span class="milestone ed2page" data-n="7.527" data-unit="ed2page" id="ed2page.7.527"></span>τις ἐννοῆσαι δύναιτο παρὰ τὸ πληρούμενον ἀτμώδους
<span class="lb" data-page="8.442" data-line="4" id="l8.442.4"></span>πνεύματος ἐκ τῶν ἀρτηριῶν ἐπιῤῥέοντος τὸν ἐν ταῖς ἐντάσεσιν
<span class="lb" data-page="8.442" data-line="5" id="l8.442.5"></span>ὄγκον ἴσχειν, καὶ διὰ τοῦτο τὴν βάλανον ἶσον ἀεὶ τὸ
<span class="lb" data-page="8.442" data-line="6" id="l8.442.6"></span>μέγεθος ἔχειν, ὅτι τὸ συριγγῶδες αὐτῇ νεῦρον οὐκ ἐνυπάρχει;
<span class="lb" data-page="8.442" data-line="7" id="l8.442.7"></span>τίς οὖν αἰτία τοῦ κατὰ τὰς ἀφροδισίας ὁρμὰς ἐντείνεσθαι τὸ
<span class="lb" data-page="8.442" data-line="8" id="l8.442.8"></span>αἰδοῖον; ἢ τίς καὶ κοιμωμένοις, ὅταν ὕπτιοι κατακείμενοι
<span class="lb" data-page="8.442" data-line="9" id="l8.442.9"></span>θερμανθῶσι τὴν ὀσφῦν; εὑρεθείσης γὰρ αὐτῆς, ἐλπίς ἐστι
<span class="lb" data-page="8.442" data-line="10" id="l8.442.10"></span>καὶ τὴν τοῦ πριαπισμοῦ διάθεσιν εὑρήσειν ἡμᾶς. ὅτι μὲν
<span class="lb" data-page="8.442" data-line="11" id="l8.442.11"></span>γὰρ ἤτοι ἐκ τῶν ἀρτηριῶν, ἢ ἐκ τοῦ συριγγώδους νεύρου,
<span class="lb" data-page="8.442" data-line="12" id="l8.442.12"></span>τὴν ἀρχηγὸν αἰτίαν, ἢ καὶ συναμφοτέρου μεταβολήν τινα
<span class="lb" data-page="8.442" data-line="13" id="l8.442.13"></span>σχόντος ἐκ τῆς ἔμπροσθεν καταστάσεως, ἀναγκαῖόν ἐστι γίγνεσθαι
<span class="lb" data-page="8.442" data-line="14" id="l8.442.14"></span>τὴν πλήρωσιν, ἄντικρυς δῆλον· ἐξ ὁποτέρου δ’
<span class="lb" data-page="8.442" data-line="15" id="l8.442.15"></span>αὐτῶν μᾶλλον, ἢ εἰ καὶ <span class="milestone ed1page" data-n="3.319" data-unit="ed1page" id="ed1page.3.319"></span>ἐξ ἀμφοτέρων, ἐφεξῆς σκοπῶμεν,
<span class="lb" data-page="8.442" data-line="16" id="l8.442.16"></span>ἀρχὴν τῷ λόγῳ τήνδε θέμενοι. τὰ μόρια τοῦ σώματος
<span class="lb" data-page="8.442" data-line="17" id="l8.442.17"></span>ἡ διαπλάσασά τε καὶ τελειώσασα φύσις εἰργάσατο
<span class="lb" data-page="8.442" data-line="18" id="l8.442.18"></span>χωρὶς διδασκαλίας ἐπὶ τὴν οἰκείαν ἐνέργειαν ἔρχεσθαι· καὶ
<span class="lb" data-page="8.442" data-line="19" id="l8.442.19"></span>βάσανόν γε τούτου μεγίστην ἐποιησάμην ποτὲ θρέψας ἔριφον,
<span class="pb" data-page="8.443" id="p8.443"></span>
<span class="lb" data-page="8.443" data-line="1" id="l8.443.1"></span>ἄνευ τοῦ θεάσασθαί ποτε τὴν κυήσασαν. αἶγας γὰρ ἐγκύμονας
<span class="lb" data-page="8.443" data-line="2" id="l8.443.2"></span>ἀνατεμὼν ἕνεκα τῶν ἐζητημένων θεωρημάτων τοῖς ἀνατομικοῖς
<span class="lb" data-page="8.443" data-line="3" id="l8.443.3"></span>ἀνδράσι περὶ τῆς κατὰ τὸ κυούμενον οἰκονομίας, εὑρών
<span class="lb" data-page="8.443" data-line="4" id="l8.443.4"></span>ποτε γενναῖον τὸ ἔμβρυον, ἀπέλυσα μὲν τῆς μήτρας,
<span class="lb" data-page="8.443" data-line="5" id="l8.443.5"></span>ὥσπερ εἰώθαμεν· ἁρπάσας δὲ πρὶν θεάσασθαι τὴν κυήσασαν,
<span class="lb" data-page="8.443" data-line="6" id="l8.443.6"></span>εἰς οἶκον μέν τινα κομίσας κατέθηκα, πολλὰ μὲν ἔχοντα λεκάνια,
<span class="lb" data-page="8.443" data-line="7" id="l8.443.7"></span>τὸ μὲν οἴνου, τὸ δὲ ἐλαίου, τὸ δὲ μέλιτος, τὸ δὲ γάλακτος,
<span class="lb" data-page="8.443" data-line="8" id="l8.443.8"></span>ἢ ἄλλου τινὸς ὑγροῦ πλῆρες, οὐκ ὀλίγα δ’ ἄλλα τῶν
<span class="lb" data-page="8.443" data-line="9" id="l8.443.9"></span>δημητρίων καρπῶν, ὥσπέρ γε καὶ τῶν ἀκροδρύων· ἐθεασάμεθα
<span class="lb" data-page="8.443" data-line="10" id="l8.443.10"></span>δὲ τὸ ἔμβρυον ἐκεῖνο πρῶτον μὲν βαδίζον τοῖς ποσὶν,
<span class="lb" data-page="8.443" data-line="11" id="l8.443.11"></span>ὥσπερ ἀκηκοὸς ἕνεκα βαδίσεως ἔχειν τὰ σκέλη· δεύτερον δ’
<span class="lb" data-page="8.443" data-line="12" id="l8.443.12"></span>ἀποσειόμενον τὴν ἐκ τῆς μήτρας ὑγρότητα· καὶ τρίτον ἐπὶ
<span class="lb" data-page="8.443" data-line="13" id="l8.443.13"></span>τούτῳ κνησάμενον ἑνὶ τῶν ποδῶν τὴν πλευράν· εἶτ’ ὀσμώμενον
<span class="lb" data-page="8.443" data-line="14" id="l8.443.14"></span>εἴδομεν αὐτὸ τῶν κειμένων κατὰ τὸν οἶκον ἑκάστου·
<span class="lb" data-page="8.443" data-line="15" id="l8.443.15"></span>ὡς δὲ πάντων ὠσμᾶτο, τοῦ γάλακτος ἀπεῤῥόφησεν, ἐν ᾧ καὶ
<span class="lb" data-page="8.443" data-line="16" id="l8.443.16"></span>ἀνεκεκράγαμεν ἅπαντες, ἐναργῶς ὁρῶντες ὅπερ Ἱπποκράτης
<span class="lb" data-page="8.443" data-line="17" id="l8.443.17"></span>ἔφη· φύσιες ζώων ἀδίδακτοι. καὶ τοίνυν καὶ ἀνεθρέψαμεν
<span class="lb" data-page="8.443" data-line="18" id="l8.443.18"></span>ἐκεῖνο τὸ ἐρίφιον, εἴδομέν τε προσφερόμενον ὕστερον οὐ τὸ
<span class="pb" data-page="8.444" id="p8.444"></span>
<span class="lb" data-page="8.444" data-line="1" id="l8.444.1"></span>γάλα μόνον, ἀλλὰ καὶ ἄλλα τινὰ τῶν κειμένων. ὄντος δὲ
<span class="lb" data-page="8.444" data-line="2" id="l8.444.2"></span>τοῦ καιροῦ, καθ’ ὃν ἐξῃρέθη τῆς μητρὸς ὁ ἔριφος, ἐγγὺς τῆς
<span class="lb" data-page="8.444" data-line="3" id="l8.444.3"></span>ἠρινῆς ἰσημερίας, μετὰ δύο που μῆνας εἰσεκομισάμην αὐτῷ
<span class="lb" data-page="8.444" data-line="4" id="l8.444.4"></span>μαλακοὺς ἀκρέμονας θάμνων τε καὶ φυτῶν, ὧν πάλιν καὶ αὐτῶν
<span class="lb" data-page="8.444" data-line="5" id="l8.444.5"></span>ὀσμησάμενος ἁπάντων ἐνίων μὲν εὐθέως ἀπέστη, τινῶν
<span class="lb" data-page="8.444" data-line="6" id="l8.444.6"></span>δὲ ἠξίωσε γεύσασθαι, καὶ γευσάμενος ἐπὶ τὴν ἐδωδὴν ἐτράπετο
<span class="lb" data-page="8.444" data-line="7" id="l8.444.7"></span>τῶν καὶ ταῖς μεγάλαις αἰξὶ συνηθῶν ἐδεσμάτων. ἀλλὰ
<span class="lb" data-page="8.444" data-line="8" id="l8.444.8"></span>τοῦτο μὲν ἴσως μικρὸν, ἐκεῖνο δὲ μέγα· τὰ γὰρ φύλλα καὶ
<span class="lb" data-page="8.444" data-line="9" id="l8.444.9"></span>τοὺς μαλακοὺς ἀκρέμονας ἀποφαγὼν κατέπιεν, εἶτ’ ὀλίγον
<span class="lb" data-page="8.444" data-line="10" id="l8.444.10"></span>ὕστερον ἐπὶ τὸ μηρυκάζειν ἧκεν, ὃ πάλιν οἱ θεασάμενοι πάντες
<span class="lb" data-page="8.444" data-line="11" id="l8.444.11"></span>ἀνεβόησαν, ἐκπλαγέντες ἐπὶ ταῖς φυσικαῖς τῶν ζώων δυνάμεσι·
<span class="lb" data-page="8.444" data-line="12" id="l8.444.12"></span>μέγα μὲν γὰρ ἦν καὶ τὸ πεινῆσαν διά τε τοῦ στόματος
<span class="lb" data-page="8.444" data-line="13" id="l8.444.13"></span>καὶ τῶν ὀδόντων προσφέρεσθαι τὴν ἐδωδὴν, ἀλλ’ ὅτι τὸ
<span class="lb" data-page="8.444" data-line="14" id="l8.444.14"></span>καταποθὲν εἰς τὴν γαστέρα, πρῶτον μὲν ἀναφέρειν εἰς τὸ
<span class="lb" data-page="8.444" data-line="15" id="l8.444.15"></span>στόμα προσῆκεν, ἔπειτα λεαίνειν ἐν αὐτῷ μασσώμενον ἐν
<span class="lb" data-page="8.444" data-line="16" id="l8.444.16"></span>χρόνῳ πολλῷ, καὶ μετὰ ταῦτα καταπίνειν μηκέτι εἰς τὴν
<span class="lb" data-page="8.444" data-line="17" id="l8.444.17"></span>αὐτὴν κοιλίαν, ἀλλ’ εἰς ἑτέραν, ἱκανῶς ἡμῖν ἐφαίνετο
<span class="lb" data-page="8.444" data-line="18" id="l8.444.18"></span>θαυμάσιον εἶναι. παρορῶσι δ’ οἱ πολλοὶ τὰ τοιαῦτα
<span class="lb" data-page="8.444" data-line="19" id="l8.444.19"></span>τῆς φύσεως ἔργα, μόνα τὰ ξένα θεάματα θαυμάζοντες.
<span class="pb" data-page="8.445" id="p8.445"></span>
<span class="lb" data-page="8.445" data-line="1" id="l8.445.1"></span>ἐπεί τοι πῶς οὐ θαυμαστὸν τὸ τοὺς μὲν ἀνατομικωτάτους
<span class="lb" data-page="8.445" data-line="2" id="l8.445.2"></span>τῶν ἰατρῶν ζητεῖν, ὑπὸ τίνος μὲν μυὸς ἐκτείνεται τόδε τὸ
<span class="lb" data-page="8.445" data-line="3" id="l8.445.3"></span>ἄρθρον, οἷον φέρε τὸ κατ’ ἰσχίον, ὑπὸ τίνος δὲ κάμπτεται,
<span class="lb" data-page="8.445" data-line="4" id="l8.445.4"></span>τίνες δ’ εἰσὶν οἱ ἐφ’ ἑκάτερα πρὸς τὸ πλάγιον<span class="milestone ed2page" data-n="7.528" data-unit="ed2page" id="ed2page.7.528"></span> ἀπάγοντες
<span class="lb" data-page="8.445" data-line="5" id="l8.445.5"></span>αὐτὸ, καὶ τίνες οἱ περιστρέφοντες ἑκατέρωσε· τὸ δ’ ἐρίφιον
<span class="lb" data-page="8.445" data-line="6" id="l8.445.6"></span>ἣν ἂν ἐθελήσῃ κίνησιν ἑκάστης διαρθρώσεως εὐθέως ἐργάζεσθαι,
<span class="lb" data-page="8.445" data-line="7" id="l8.445.7"></span>καθάπερ γε καὶ τοὺς ἀνθρώπους αὐτοὺς, καίτοι γ’
<span class="lb" data-page="8.445" data-line="8" id="l8.445.8"></span>ἀγνοοῦντας ὑπὸ τίνος μυὸς ἑκάστη γίνεται κίνησις; ἐπὶ γοῦν
<span class="lb" data-page="8.445" data-line="9" id="l8.445.9"></span>τῆς κατὰ τὴν γλῶτταν κινήσεως, ἵν’ ὡς ἐν παραδείγματι ταύτης
<span class="lb" data-page="8.445" data-line="10" id="l8.445.10"></span>μνημονεύσω, πῶς οὐκ ἄν τις θαυμάσειεν τοὺς μὲν ἀνατομικοὺς
<span class="lb" data-page="8.445" data-line="11" id="l8.445.11"></span>διαφωνοῦντας ἀλλήλοις εὑρὼν οὐ μόνον περὶ τὸν
<span class="lb" data-page="8.445" data-line="12" id="l8.445.12"></span>ἀριθμὸν τῶν μυῶν, ἀλλὰ καὶ περὶ τὰς ἐνεργείας αὐτῶν, τὴν
<span class="lb" data-page="8.445" data-line="13" id="l8.445.13"></span>δὲ φύσιν εὑρὼν τὰ παιδία δεδιδαχυῖαν, ὅπως μὲν μιμήσηται
<span class="lb" data-page="8.445" data-line="14" id="l8.445.14"></span>τήνδε τὴν φωνὴν, ἤ τινα τῶν ἄλλων, ὅπως δὲ τὴν γλῶτταν
<span class="lb" data-page="8.445" data-line="15" id="l8.445.15"></span>κινήσηται, καὶ διὰ τίνων μυῶν ἐργάσηται τὴν αὐτὴν φωνήν;
<span class="lb" data-page="8.445" data-line="16" id="l8.445.16"></span>οὕτω δὲ καὶ περὶ πάσης τῆς ἄλλων φωνῆς τε καὶ ἀναπνοῆς,
<span class="lb" data-page="8.445" data-line="17" id="l8.445.17"></span>καὶ συνελόντι φάναι τῶν προαιρετικῶν ἐνεργειῶν θαυμάσειεν
<span class="lb" data-page="8.445" data-line="18" id="l8.445.18"></span>ἄν τις τὸ τῶν ὀργάνων αὐτοδίδακτον. οὐ μικρᾶς οὖν οὐδὲ
<span class="pb" data-page="8.446" id="p8.446"></span>
<span class="lb" data-page="8.446" data-line="1" id="l8.446.1"></span>περὶ τούτων τῶν ἐνεργειῶν διαφωνίας γεγονυίας τοῖς ἀνατομικοῖς
<span class="lb" data-page="8.446" data-line="2" id="l8.446.2"></span>ἀνδράσιν, ὅπως τε γίγνονται καὶ δι’ ὧν τινων ὀργάνων,
<span class="lb" data-page="8.446" data-line="3" id="l8.446.3"></span>ὅμως ἀναπνεῖ καὶ φωνεῖ πάντα τὰ ζῶα μετὰ τὴν
<span class="lb" data-page="8.446" data-line="4" id="l8.446.4"></span>πρώτην γένεσιν εὐθέως. οὐδὲν οὖν θαυμαστόν ἐστι καὶ τὰ
<span class="lb" data-page="8.446" data-line="5" id="l8.446.5"></span>γεννητικὰ μόρια τὰς ἐνεργείας ὧν χάριν ὑπὸ τῆς φύσεως
<span class="lb" data-page="8.446" data-line="6" id="l8.446.6"></span>ἐγίγνετο γιγνώσκειν εὐθέως ἐξ ἀρχῆς, ἐπεὶ κατὰ τί συλλαβοῦσα
<span class="lb" data-page="8.446" data-line="7" id="l8.446.7"></span>μὲν ἡ μήτρα τὸ σπέρμα μέμυκεν ἀκριβῶς ἄχρι τοῦ τελειωθῆναι
<span class="lb" data-page="8.446" data-line="8" id="l8.446.8"></span>τὸ ἔμβρυον, ἀνοίγνυσι δὲ ἐπὶ πλεῖστον, αὐτοῦ
<span class="lb" data-page="8.446" data-line="9" id="l8.446.9"></span>τελειωθέντος, ἀνοίξασά τε δι’ αὐτὸ τοῦτο τὸ ἔμβρυον ἐκκρίνει;
<span class="lb" data-page="8.446" data-line="10" id="l8.446.10"></span>καταφρονεῖται δὲ καὶ ταῦτα τῷ συνεχεῖ τῆς θέας, καὶ
<span class="lb" data-page="8.446" data-line="11" id="l8.446.11"></span>παρορᾶται τοῖς πολλοῖς, ὡς τὸ μηδὲν εἰθικόσι θαυμάζειν, οὐ
<span class="lb" data-page="8.446" data-line="12" id="l8.446.12"></span>τὰ θαυμαστὰ κατ’ ἀλήθειαν, ἀλλὰ τὰ σπανίως αὐτοῖς ὁρώμενα.
<span class="lb" data-page="8.446" data-line="13" id="l8.446.13"></span>τί γὰρ ἂν εἴη τῇ φύσει θαυμασιώτερον τοῦ μησὶν
<span class="lb" data-page="8.446" data-line="14" id="l8.446.14"></span>μὲν ὅλοις ἐννέα μεμυκέναι τὸ τῆς μήτρας στόμιον οὕτως ἀκριβῶς,
<span class="lb" data-page="8.446" data-line="15" id="l8.446.15"></span>ὡς μηδὲ πυρῆνα μήλης παραδέχεσθαι, τελειωθέντος δὲ
<span class="lb" data-page="8.446" data-line="16" id="l8.446.16"></span>τοῦ κυϊσκομένου διάστασιν ἴσχειν τηλικαύτην, ὡς ὅλον τὸ
<span class="lb" data-page="8.446" data-line="17" id="l8.446.17"></span>ζῶον ἐξέρχεσθαι δι’ αὐτοῦ; οὔκουν ἀπιστεῖ τις αὐτοδίδακτον
<span class="lb" data-page="8.446" data-line="18" id="l8.446.18"></span>εἶναι καὶ τὴν τῶν αἰδοίων δύναμιν, ὥστε τὸ συριγγῶδες ἐκεῖνο ﻿
<span class="pb" data-page="8.447" id="p8.447"></span>
<span class="lb" data-page="8.447" data-line="1" id="l8.447.1"></span>σῶμα, τὸ νευρῶδες τὴν ἰδέαν, ὅτ’ ἂν ἐπὶ συνουσίαν ὁρμήσῃ
<span class="lb" data-page="8.447" data-line="2" id="l8.447.2"></span>τὸ ζῶον, εὐθέως διΐστασθαι, φυσικὴν ἔχον τὴν διαστέλλουσαν
<span class="lb" data-page="8.447" data-line="3" id="l8.447.3"></span>αὐτὸ δύναμιν, ὥσπερ ἡ καρδία τε καὶ ἀρτηρία, πλὴν ὅτι
<span class="lb" data-page="8.447" data-line="4" id="l8.447.4"></span>διὰ παντὸς ἐκεῖνα μὲν κινεῖται, διότι καὶ τῆς ἐνεργείας αὐτῶν
<span class="lb" data-page="8.447" data-line="5" id="l8.447.5"></span>ἀεὶ χρῄζομεν, οὐ διὰ παντὸς δὲ τὸ συριγγῶδες νεῦρον κινεῖται,
<span class="lb" data-page="8.447" data-line="6" id="l8.447.6"></span>ἀλλ’ ὅταν ἡ χρεία καλῇ· διαστελλομένου δὲ αὐτοῦ, τὸ ἐκ τῶν
<span class="lb" data-page="8.447" data-line="7" id="l8.447.7"></span>ἀρτηριῶν ἕπεται πνεῦμα, καθάπερ ὁ πνεύμων τῷ θώρακι, τῇ
<span class="lb" data-page="8.447" data-line="8" id="l8.447.8"></span>πρὸς τὸ κενούμενον ἀκολουθίᾳ. δύναιτο δ’ ἄν τις ἴσως καὶ
<span class="lb" data-page="8.447" data-line="9" id="l8.447.9"></span>ταῖς ἀρτηρίαις ἀνατιθέναι τὴν δύναμιν τοῦ πληροῦντος πνεύματος
<span class="lb" data-page="8.447" data-line="10" id="l8.447.10"></span>τὸ συριγγῶδες νεῦρον, ὅτ’ ἂν ὁρμήσῃ τὸ ζῶον ἐπὶ συνουσίαν·
<span class="lb" data-page="8.447" data-line="11" id="l8.447.11"></span>ἄμεινον δὲ πολὺ τοῦ νεύρου φάναι τὴν ἐνέργειαν εἶναι
<span class="lb" data-page="8.447" data-line="12" id="l8.447.12"></span>ταύτην, οὐ τῶν ἀρτηριῶν, εἴ γε τὰς ἐνεργείας ἐκ τῆς τῶν
<span class="lb" data-page="8.447" data-line="13" id="l8.447.13"></span>μορίων οἰκείας οὐσίας, οὐκ ἐκ τῆς θέσεως εὔλογόν ἐστι γίγνεσθαι,
<span class="lb" data-page="8.447" data-line="14" id="l8.447.14"></span>καὶ τήν τε καρδίαν, εἰ καὶ κατ’ ἄλλο τι μέρος ἔκειτο,
<span class="lb" data-page="8.447" data-line="15" id="l8.447.15"></span>τὴν αὐτὴν ἐνέργειαν ἔχειν, ἧπάρ τε καὶ σπλῆνα, καὶ τὰ ἄλλα
<span class="lb" data-page="8.447" data-line="16" id="l8.447.16"></span>πάντα. καὶ τὰς ἀρτηρίας οὖν ἐν ἅπαντι μορίῳ τοῦ σώματος
<span class="lb" data-page="8.447" data-line="17" id="l8.447.17"></span>εὔλογόν ἐστι τὴν αὐτὴν ἐνέργειαν ἔχειν, ὥσπερ καὶ φαίνονται·
<span class="lb" data-page="8.447" data-line="18" id="l8.447.18"></span>καθ’ ἕνα γέ τοι καιρὸν αἱ καθ’ ὅλον τὸ ζῶον ἀρτηρίαι
<span class="lb" data-page="8.447" data-line="19" id="l8.447.19"></span>διαστέλλονται παραπλησίως ἀλλήλαις· ὥστ’ οὐκ εἰκός ἐστι,
<span class="pb" data-page="8.448" id="p8.448"></span>
<span class="lb" data-page="8.448" data-line="1" id="l8.448.1"></span>τὰς εἰς τὸ αἰδοῖον ἐμφυομένας ἀρτηρίας ἄλλην τινὰ δύναμιν
<span class="lb" data-page="8.448" data-line="2" id="l8.448.2"></span>ἐπικτᾶσθαι παρὰ τὴν ἐν ὅλῳ τῷ σώματι προϋπάρχουσαν αὐταῖς,
<span class="lb" data-page="8.448" data-line="3" id="l8.448.3"></span>ἀλλ’ εὐρύτερα ἔχειν τὰ στόματα τῶν ἄλλων ἀρτηριῶν
<span class="lb" data-page="8.448" data-line="4" id="l8.448.4"></span>εὔλογον, εἰς τάχος τῆς πρὸς τὸ κενούμενον ἀκολουθίας παρεσκευασμένας,
<span class="lb" data-page="8.448" data-line="5" id="l8.448.5"></span>ἀεὶ γὰρ ἡ φύσις φαίνεται τὸ χρήσιμον ἑκάστῃ
<span class="lb" data-page="8.448" data-line="6" id="l8.448.6"></span>τῶν ἐνεργειῶν πανταχόθεν ἐκπληροῦσα, <span class="milestone ed2page" data-n="7.529" data-unit="ed2page" id="ed2page.7.529"></span>δύναμιν δὲ
<span class="lb" data-page="8.448" data-line="7" id="l8.448.7"></span>ἐνεργείας ἐξαίρετον οὐδεμίαν ἴσχειν ἑτέραν, ὅταν εἰς τὸ αἰδοῖον
<span class="lb" data-page="8.448" data-line="8" id="l8.448.8"></span>ἀφίκωνται· θερμανθείσης μέντοι τῆς ὀσφύος, εὔλογόν
<span class="lb" data-page="8.448" data-line="9" id="l8.448.9"></span>ἐστι θερμοτέρας τε γίγνεσθαι τὰς ἀρτηρίας ἀναστομοῦσθαί
<span class="lb" data-page="8.448" data-line="10" id="l8.448.10"></span>τε μᾶλλον, ὥστε καὶ κατὰ τοῦτο προχεῖν πνεύματος οὐκ ὀλίγην
<span class="lb" data-page="8.448" data-line="11" id="l8.448.11"></span>οὐσίαν εἰς τὸ συριγγῶδες νεῦρον, ὑφ’ οὗ κατ’ ὀλίγον πληρούμενον
<span class="lb" data-page="8.448" data-line="12" id="l8.448.12"></span>ἐντείνεται τὸ αἰδοῖον, ὡς ἂν ὅλης τῆς οὐσίας αὐτοῦ
<span class="lb" data-page="8.448" data-line="13" id="l8.448.13"></span>κατὰ τὸ συριγγῶδες ὑπαρχούσης νεῦρον. τούτων ἡμῖν ἐγνωσμένων,
<span class="lb" data-page="8.448" data-line="14" id="l8.448.14"></span>ἐπὶ τὴν τοῦ πριαπισμοῦ διάθεσιν ἔλθωμεν. ὅτι μὲν
<span class="lb" data-page="8.448" data-line="15" id="l8.448.15"></span>γὰρ ἤτοι κατὰ τὰ στόματα τῶν ἀρτηριῶν εὐρυνόμενα γίγνεται
<span class="lb" data-page="8.448" data-line="16" id="l8.448.16"></span>τὸ πάθος, ἢ κατὰ τὸ συριγγῶδες νεῦρον ἀτμῶδες πνεῦμα γεννῆσαν,
<span class="lb" data-page="8.448" data-line="17" id="l8.448.17"></span>ἐκ τῶν προεγνωσμένων φαίνεται· πότερον δ’ αὐτῶν
<span class="lb" data-page="8.448" data-line="18" id="l8.448.18"></span>μᾶλλον ἄν τις <span class="milestone ed1page" data-n="3.320" data-unit="ed1page" id="ed1page.3.320"></span>αἰτιάσαιτο, ζητητέον. ἐμοὶ δὴ δοκεῖ κατ’
<span class="lb" data-page="8.448" data-line="19" id="l8.448.19"></span>ἀμφότερα μὲν γίγνεσθαι, πλεονάκις δὲ τοῖς τῶν ἀρτηριῶν
<span class="pb" data-page="8.449" id="p8.449"></span>
<span class="lb" data-page="8.449" data-line="1" id="l8.449.1"></span>στόμασιν εὐρυνομένοις ἕπεσθαι· ῥᾷον γὰρ εὐρυνθῆναι ταῦτα
<span class="lb" data-page="8.449" data-line="2" id="l8.449.2"></span>τοῦ πνεῦμα φυσῶδες ἐν τῷ συριγγώδει νεύρῳ γεννηθῆναι·
<span class="lb" data-page="8.449" data-line="3" id="l8.449.3"></span>καί μοι δοκῶ τὴν μὲν κατὰ τὸ νεῦρον διάθεσιν ἅπαξ ἑωρακέναι,
<span class="lb" data-page="8.449" data-line="4" id="l8.449.4"></span>τὴν δὲ τῶν ἀρτηριῶν πολλάκις· ἐτεκμηράμην δὲ τοῦτο
<span class="lb" data-page="8.449" data-line="5" id="l8.449.5"></span>τοῖς τε προηγησαμένοις συμπτώμασι καὶ τῷ τρόπῳ τῆς θεραπείας.
<span class="lb" data-page="8.449" data-line="6" id="l8.449.6"></span>ᾧ μὲν γὰρ οἱ παλμοὶ τοῦ αἰδοίου συνεχεῖς προηγοῦντο,
<span class="lb" data-page="8.449" data-line="7" id="l8.449.7"></span>πνεῦμα φυσῶδες ἦν αἴτιον, καὶ πρὸς τοῦτο τὴν θεραπείαν
<span class="lb" data-page="8.449" data-line="8" id="l8.449.8"></span>ἅπασαν ἁρμοσάμενος ἰασάμην τὸν ἄνθρωπον· οἷς δὲ
<span class="lb" data-page="8.449" data-line="9" id="l8.449.9"></span>τὰ στόματα τῶν ἀρτηριῶν ηὐρύνθη, τοιοῦτον μὲν οὐδὲν
<span class="lb" data-page="8.449" data-line="10" id="l8.449.10"></span>προηγεῖτο σύμπτωμα, συμβεβήκει δὲ τῷ μέν τινι πολλῷ χρόνῳ
<span class="lb" data-page="8.449" data-line="11" id="l8.449.11"></span>παρὰ τὸ ἔθος ἀφροδισίων ἀπέχεσθαι, τῷ δὲ κακοχύμων ἐδεσμάτων
<span class="lb" data-page="8.449" data-line="12" id="l8.449.12"></span>καὶ δριμέων ἐδωδῇ κεχρῆσθαι, τῷ δέ τινι ζώνῃ καθ’
<span class="lb" data-page="8.449" data-line="13" id="l8.449.13"></span>ὁδοιπορίαν δυοῖν μηνῶν, ἀήθει ζώνης ὄντι. τὴν οὖν ἀναστόμωσιν
<span class="lb" data-page="8.449" data-line="14" id="l8.449.14"></span>τῶν ἀρτηριῶν ἐτεκμηράμεθα τοῖς μὲν διὰ τὴν ἐκ τῆς
<span class="lb" data-page="8.449" data-line="15" id="l8.449.15"></span>κακοχυμίας δριμύτητα γεγονέναι, τοῖς δὲ διὰ πνεύματος φυσώδους
<span class="lb" data-page="8.449" data-line="16" id="l8.449.16"></span>γένεσιν ἀτάκτως τε καὶ βιαίως κινουμένου. καὶ γάρ
<span class="lb" data-page="8.449" data-line="17" id="l8.449.17"></span>τοι καὶ τὰ φάρμακα τὰ τῶν αἰδοίων ἐντατικὰ, τά τε πινόμενα
<span class="lb" data-page="8.449" data-line="18" id="l8.449.18"></span>καὶ τὰ κατὰ τοῦ περιναίου καὶ τῆς ὀσφύος ἐπιβαλλόμενα
<span class="pb" data-page="8.450" id="p8.450"></span>
<span class="lb" data-page="8.450" data-line="1" id="l8.450.1"></span>θερμὰ καὶ πνευματώδη πάντ’ ἐστί· ὥσπερ αὖ τὰ ἐναντία
<span class="lb" data-page="8.450" data-line="2" id="l8.450.2"></span>πάντα ἄφυσα καὶ ψύχοντα μᾶλλον ἢ θερμαίνοντα.
<span class="lb" data-page="8.450" data-line="3" id="l8.450.3"></span>προσέχειν δὲ χρὴ τῷ λόγῳ μὴ παρατρέχοντα· φάρμακα γὰρ
<span class="lb" data-page="8.450" data-line="4" id="l8.450.4"></span>εἶπον, οὐκ ἐδέσματα, διότι τῶν ἐδεσμάτων ἔνια μὲν γεννητικὰ
<span class="lb" data-page="8.450" data-line="5" id="l8.450.5"></span>πολλοῦ σπέρματος ὄντα, κατὰ τοῦτο καὶ τὰς εἰς τὴν
<span class="lb" data-page="8.450" data-line="6" id="l8.450.6"></span>λαγνείαν ὁρμὰς παροξύνει. ταῦτα μὲν οὖν μαρτυρεῖ τῷ λόγῳ,
<span class="lb" data-page="8.450" data-line="7" id="l8.450.7"></span>καθ’ ὃν ἀρτίως ἐλέγετο καὶ τοὺς τῶν ἀφροδισίων ἀποσχομένους
<span class="lb" data-page="8.450" data-line="8" id="l8.450.8"></span>ἐνίοτε τοῖς πριαπισμοῖς ἁλίσκεσθαι· συμβαίνει γὰρ τοῦτο
<span class="lb" data-page="8.450" data-line="9" id="l8.450.9"></span>τοῖς πολυσπέρμοις τε ἅμα καὶ παρὰ τὸ ἔθος ἀποσχομένοις,
<span class="lb" data-page="8.450" data-line="10" id="l8.450.10"></span>ὅτ’ ἄν μὴ διαπονῶσι πλήθει γυμνασίων τὴν περιουσίαν τοῦ
<span class="lb" data-page="8.450" data-line="11" id="l8.450.11"></span>αἵματος, καὶ μάλιστα ἐξ αὐτῶν ὅσοι τῆς μὲν τῶν ἀφροδισίων
<span class="lb" data-page="8.450" data-line="12" id="l8.450.12"></span>ἐννοίας οὐκ ἀπηλλάγησαν, ὥσπερ οἱ σωφρονικοί τε φύσει καὶ
<span class="lb" data-page="8.450" data-line="13" id="l8.450.13"></span>χρόνῳ πλέονι τὴν τοιαύτην ἐγκράτειαν ἀσκήσαντες, εἰς φαντασίαν
<span class="lb" data-page="8.450" data-line="14" id="l8.450.14"></span>δ’ αὐτῶν ἀφικνούμενοι, διά τε θεαμάτων ἐξορμᾷν αὐτοὺς
<span class="lb" data-page="8.450" data-line="15" id="l8.450.15"></span>δυναμένων καὶ δι’ ἀναμνήσεως αὐτῶν· ἐναντιωτάτη γὰρ
<span class="lb" data-page="8.450" data-line="16" id="l8.450.16"></span>ἡ τούτων τῶν ἀνθρώπων διάθεσις ἐν τοῖς αἰδοίοις γίγνεται τῇ
<span class="lb" data-page="8.450" data-line="17" id="l8.450.17"></span>τῶν οὐδ’ ὅλως εἰς ἔννοιαν ἀφροδισίων ἐρχομένων. καί τινι
<span class="pb" data-page="8.451" id="p8.451"></span>
<span class="lb" data-page="8.451" data-line="1" id="l8.451.1"></span>φίλῳ προελομένῳ παρὰ τὸ πρόσθεν ἔθος ἀποσχέσθαι τελέως
<span class="lb" data-page="8.451" data-line="2" id="l8.451.2"></span>ἀφροδισίων εἰς ὄγκον ἐπεδίδω τὸ αἰδοῖον ἐμφυσώμενον, ὡς
<span class="lb" data-page="8.451" data-line="3" id="l8.451.3"></span>ἀναγκασθῆναι ἀνακοινώσασθαί μοι περὶ τοῦ συμπτώματος.
<span class="lb" data-page="8.451" data-line="4" id="l8.451.4"></span>ἔφη γὰρ θαυμάζειν, ὅπως τῶδε μὲν τῷ ἀθλητῇ <span class="milestone ed2page" data-n="7.530" data-unit="ed2page" id="ed2page.7.530"></span>ῥυσσὸν
<span class="lb" data-page="8.451" data-line="5" id="l8.451.5"></span>καὶ προσεσταλμένον ἐστὶ τὸ αἰδοῖον ἐκ τῆς εὐταξίας, ἑαυτῷ
<span class="lb" data-page="8.451" data-line="6" id="l8.451.6"></span>δ’ ἀφ’ οὗ τοῦτ’ ἐνεστήσατο, τοὐναντίον συμβαίνει. τότε μὲν
<span class="lb" data-page="8.451" data-line="7" id="l8.451.7"></span>οὖν αὐτῷ συνεβούλευσα τὸ ἠθροισμένον ἐκκρῖναι σπέρμα, τοῦ
<span class="lb" data-page="8.451" data-line="8" id="l8.451.8"></span>λοιποῦ δὲ καὶ θεαμάτων καὶ διηγήσεως καὶ μνήμης ἐπεγείρειν
<span class="lb" data-page="8.451" data-line="9" id="l8.451.9"></span>δυναμένης εἰς ἀφροδίσια παντάπασιν εἴργειν ἑαυτόν.
<span class="lb" data-page="8.451" data-line="10" id="l8.451.10"></span>ὅσοι δ’ εὐθὺς ἐξ ἀρχῆς ἢ ἀθλοῦντες ἢ φωνασκοῦντες ἄπειροι
<span class="lb" data-page="8.451" data-line="11" id="l8.451.11"></span>τῶν ἀφροδισίων διετέλεσαν, εἴρξαντες παντάπασιν ἑαυτοὺς
<span class="lb" data-page="8.451" data-line="12" id="l8.451.12"></span>ἁπάσης ἐννοίας τε καὶ φαντασίας τοιαύτης, ἰσχνὰ καὶ ῥυσσὰ
<span class="lb" data-page="8.451" data-line="13" id="l8.451.13"></span>τοῖς τῶν γερόντων ὁμοίως αὐτοῖς γίνεται τὰ αἰδοῖα. πρὸς
<span class="lb" data-page="8.451" data-line="14" id="l8.451.14"></span>γὰρ τοῖς ἄλλοις κᾀκεῖνο συμβαίνει τοῖς ἐν νέοτητι κατὰ τὸν
<span class="lb" data-page="8.451" data-line="15" id="l8.451.15"></span>πρῶτον χρόνον ἀφροδισίοις πολλοῖς χρησαμένοις, εὐρυνομένων
<span class="lb" data-page="8.451" data-line="16" id="l8.451.16"></span>τῶν ἐν τούτοις τοῖς τόποις ἀγγείων, εὔρουν τε γίγνεσθαι
<span class="lb" data-page="8.451" data-line="17" id="l8.451.17"></span>πρὸς αὐτὸ τὸ αἷμα καὶ τὴν ὀρεκτικὴν δύναμιν τῶν ἀφροδισίων
<span class="lb" data-page="8.451" data-line="18" id="l8.451.18"></span>αὐξάνεσθαι, κατὰ τὸν κοινὸν λόγον ἁπασῶν τῶν δυνάμεων,
<span class="pb" data-page="8.452" id="p8.452"></span>
<span class="lb" data-page="8.452" data-line="1" id="l8.452.1"></span>ὃν καὶ Πλάτων ἔγραψε, τὴν μὲν ἡσυχίαν ἐκλύειν λέγων,
<span class="lb" data-page="8.452" data-line="2" id="l8.452.2"></span>τὴν δ’ ἐν τοῖς οἰκείοις ἔργοις διατριβὴν αὐξάνειν τὴν ῥώμην.
<span class="lb" data-page="8.452" data-line="3" id="l8.452.3"></span>οὕτως μὲν οὖν καὶ οἱ τιτθοὶ ταῖς μὲν μηδέποτε κυησάσαις
<span class="lb" data-page="8.452" data-line="4" id="l8.452.4"></span>προσεσταλμένοι διαμένουσι, ταῖς δὲ μετὰ τὸ κυῆσαι θηλαζούσαις
<span class="lb" data-page="8.452" data-line="5" id="l8.452.5"></span>παιδία μέγιστοι γίγνονται, καὶ διαμένουσί γε γάλα παρέχοντες,
<span class="lb" data-page="8.452" data-line="6" id="l8.452.6"></span>ἄχρις ἂν θηλάζωσιν, παυομέναις δὲ τοῦ θηλάζειν
<span class="lb" data-page="8.452" data-line="7" id="l8.452.7"></span>τὰ παιδία καὶ ἡ τοῦ γάλακτος ἐν τοῖς τιτθοῖς γένεσις οὐ
<span class="lb" data-page="8.452" data-line="8" id="l8.452.8"></span>μετὰ πολὺ παύεται. ταῦτ’ οὖν ἡμῖν ἅπαντα προδιεσκεμμένοις
<span class="lb" data-page="8.452" data-line="9" id="l8.452.9"></span>καὶ πρὸς τὴν θεραπείαν ἀφορμὰς παρέξει, διοριζομένοις
<span class="lb" data-page="8.452" data-line="10" id="l8.452.10"></span>τὰς αἰτίας, ὑφ’ ὧν ἑκάστῳ τῶν πασχόντων τὸ πάθος ἐγένετο·
<span class="lb" data-page="8.452" data-line="11" id="l8.452.11"></span>νῦν δ’ οὔπω καιρὸς αὐτῶν, ἀλλ’ ἤδη τέλος ἐχούσης τῆς
<span class="lb" data-page="8.452" data-line="12" id="l8.452.12"></span>προκειμένης πραγματείας, καταπαύσω τὸν λόγον ἐνταῦθα.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg058.1st1K-grc1:10">
<span class="pb page1" data-page="8.467" id="p8.467"></span>
<span class="milestone ed1page page1" data-n="3.3" data-unit="ed1page" id="ed1page.3.3"></span>
<span class="milestone ed2page page1" data-n="8.6" data-unit="ed2page" id="ed2page.8.6"></span>
          <p>
<span class="lb" data-page="8.467" data-line="17" id="l8.467.17"></span>Ἑξῆς δὲ καιρὸς ἂν εἴη λέγειν τὰς ἄλλας τροπὰς
<span class="lb" data-page="8.467" data-line="18" id="l8.467.18"></span>τὰς ἐπὶ τοῖς οὐ φύσει γινομένας αἰτίοις. γυμνάσιν κατ’ ﻿
<span class="pb" data-page="8.468" id="p8.468"></span>
<span class="lb" data-page="8.468" data-line="1" id="l8.468.1"></span>ἀρχὰς μὲν, καὶ μέχρι τοῦ μετρίου, σφοδροτέρους τε καὶ μεγάλους
<span class="lb" data-page="8.468" data-line="2" id="l8.468.2"></span>καὶ ταχεῖς καὶ πυκνοὺς τοὺς σφυγμοὺς ἀπεργάζονται.
<span class="lb" data-page="8.468" data-line="3" id="l8.468.3"></span>πολλὰ δὲ καὶ ὑπὲρ τὴν δύναμιν τοῦ πονοῦντος, μικροὺς καὶ
<span class="lb" data-page="8.468" data-line="4" id="l8.468.4"></span>ἀμυδροὺς καὶ ταχεῖς καὶ πυκνοτάτους ἐσχάτως. ὑπερβαλλόντως
<span class="lb" data-page="8.468" data-line="5" id="l8.468.5"></span>δ’ ἄμετρα, ὥστε μόλις ἔτι κινεῖσθαι δύνασθαι, καὶ διὰ
<span class="lb" data-page="8.468" data-line="6" id="l8.468.6"></span>μακρῶν ἀναπαύσεων, ἢ μηδόλως· ἀλλ’ ἱκανῶς ἐκλύεσθαι,
<span class="lb" data-page="8.468" data-line="7" id="l8.468.7"></span>πάνυ μικροὺς καὶ ἀμυδροὺς καὶ βραδεῖς καὶ ἀραιοὺς ἐργάζεται
<span class="lb" data-page="8.468" data-line="8" id="l8.468.8"></span>τοὺς σφυγμούς. εἰ δὲ εἰς διάλυσιν τῆς δυνάμεως καταστρέφοι,
<span class="lb" data-page="8.468" data-line="9" id="l8.468.9"></span>τοὺς ἐκείνης ἰδίους. εἰρήσεται δὲ μικρὸν ὕστερον,
<span class="lb" data-page="8.468" data-line="10" id="l8.468.10"></span>ὁποίους διαλυομένη δύναμις ἐργάζεται σφυγμούς.
</p>
          <p>
<span class="lb" data-page="8.468" data-line="11" id="l8.468.11"></span>Λουτρὰ δὲ θερμὰ μὲν μεγάλους καὶ ταχεῖς καὶ πυκνοὺς
<span class="lb" data-page="8.468" data-line="12" id="l8.468.12"></span>καὶ σφοδροὺς, ἔστ’ ἂν εἴη σύμμετρα. τὰ δὲ ἄμετρα, μικροὺς
<span class="lb" data-page="8.468" data-line="13" id="l8.468.13"></span>καὶ ἀμυδροὺς, ὠκεῖς δ’ ἔτι, καὶ πυκνούς. εἰ δ’ ἐν
<span class="lb" data-page="8.468" data-line="14" id="l8.468.14"></span>τούτῳ μὴ παύσαιντο, μικροὺς καὶ βραδεῖς καὶ ἀραιοὺς καὶ
<span class="lb" data-page="8.468" data-line="15" id="l8.468.15"></span>ἀμυδρούς.
</p>
          <p>
<span class="lb" data-page="8.468" data-line="16" id="l8.468.16"></span>Λουτρὰ δὲ ψυχρὰ παραχρῆμα μὲν μικροὺς καὶ βραδεῖς
<span class="lb" data-page="8.468" data-line="17" id="l8.468.17"></span>καὶ ἀραιοὺς καὶ ἀραιοτέρους. εἰς ὕστερον δὲ οἷον ἄν τι καὶ
<span class="lb" data-page="8.468" data-line="18" id="l8.468.18"></span>τύχῃ ἐργασάμενα. πάντως γὰρ ἢ νάρκωσιν, ἢ ῥῶσιν.
<span class="pb" data-page="8.469" id="p8.469"></span>
<span class="lb" data-page="8.469" data-line="1" id="l8.469.1"></span>ναρκώσαντα μὲν οὖν καὶ καταψύξαντα μικροὺς καὶ ἀμυδροὺς
<span class="lb" data-page="8.469" data-line="2" id="l8.469.2"></span>καὶ βραδεῖς καὶ ἀραιοὺς, ἐκθερμήναντα δὲ καὶ ῥώσαντα
<span class="lb" data-page="8.469" data-line="3" id="l8.469.3"></span>μεγάλους μὲν καὶ σφοδροὺς, τάχει δὲ καὶ πυκνότητι
<span class="lb" data-page="8.469" data-line="4" id="l8.469.4"></span>συμμέτρους.
</p>
          <p>
<span class="lb" data-page="8.469" data-line="5" id="l8.469.5"></span>Σιτία πολλὰ μὲν, ὥστε βαρῦναι τὴν δύναμιν, ἀνωμάλους
<span class="lb" data-page="8.469" data-line="6" id="l8.469.6"></span>τε καὶ ἀτάκτους τοὺς σφυγμοὺς ἐργάζεται. Ἀρχιγένης
<span class="lb" data-page="8.469" data-line="7" id="l8.469.7"></span>δέ φησιν, ὠκυτέρους πλέον καὶ πυκνοτέρους. τὰ δὲ σύμμετρα
<span class="lb" data-page="8.469" data-line="8" id="l8.469.8"></span>μεγάλους καὶ σφοδροὺς καὶ ταχεῖς καὶ πυκνούς. τὰ δὲ
<span class="lb" data-page="8.469" data-line="9" id="l8.469.9"></span>ἐλάττονα, ὥστε μὴ τρέφειν αὐτάρκως, οὐχ ὁμοίως τοῖς συμμέτροις,
<span class="lb" data-page="8.469" data-line="10" id="l8.469.10"></span>ἀλλ’ ἐλάττονα τὴν τροπὴν ἐργάζεται, καὶ μέχρι
<span class="lb" data-page="8.469" data-line="11" id="l8.469.11"></span>χρόνου βραχέος.
</p>
          <p>
<span class="lb" data-page="8.469" data-line="12" id="l8.469.12"></span><span class="milestone ed2page" data-n="8.7" data-unit="ed2page" id="ed2page.8.7"></span>Οἶνος τὰ μὲν ἄλλα παραπλησίως σιτίοις τρέπει
<span class="lb" data-page="8.469" data-line="13" id="l8.469.13"></span>τοὺς σφυγμοὺς, διαφέρει δὲ τῷ παραχρῆμα τὴν τροπὴν ἐργάζεσθαι
<span class="lb" data-page="8.469" data-line="14" id="l8.469.14"></span>καὶ τῷ προτέραν παύεσθαι τὴν ἀπὸ οἴνου τῆς
<span class="lb" data-page="8.469" data-line="15" id="l8.469.15"></span>ἀπὸ τῶν σιτίων, καὶ τῷ τὸ τάχος πλέον αὔξειν, καὶ τὸ μέγεθος,
<span class="lb" data-page="8.469" data-line="16" id="l8.469.16"></span>ἤπερ τὴν σφοδρότητα καὶ τὴν πυκνότητα. σχεδὸν
<span class="lb" data-page="8.469" data-line="17" id="l8.469.17"></span>γὰρ ὅσῳ σφοδροτέραν τε καὶ διαρκεστέραν τὴν ἰσχὺν τοῦ σώματος
<span class="lb" data-page="8.469" data-line="18" id="l8.469.18"></span>ἡ σύμμετρος τροφὴ παρέχει, τοσούτῳ τὸ μέγεθος ὁ
<span class="lb" data-page="8.469" data-line="19" id="l8.469.19"></span>οἶνος ἐξαίρει.
</p>
          <span class="pb" data-page="8.470" id="p8.470"></span>
          <p>
<span class="lb" data-page="8.470" data-line="1" id="l8.470.1"></span>Ὕδωρ ἁπάντων τῶν προσφερομένων βραχυτάτην τροπὴν
<span class="lb" data-page="8.470" data-line="2" id="l8.470.2"></span>ἐργάζεται, πλὴν ἀνάλογον σιτίοις, καὶ τοῦτο τρέπει.
</p>
          <p>
<span class="lb" data-page="8.470" data-line="3" id="l8.470.3"></span>Τὰ δὲ ἄλλα πάντα, καθ’ ὅσον ἂν ἢ τρέφειν, ἢ θερμαίνειν,
<span class="lb" data-page="8.470" data-line="4" id="l8.470.4"></span>ἢ ψύχειν δύνηται, κατὰ τοσοῦτον καὶ τὴν τῶν ἀρτηριῶν
<span class="lb" data-page="8.470" data-line="5" id="l8.470.5"></span>κίνησιν μεταβάλλει. οὕτω μὲν ἐπὶ τοῖς οὐ φύσει καλουμένοις
<span class="lb" data-page="8.470" data-line="6" id="l8.470.6"></span>αἰτίοις οἱ σφυγμοὶ τρέπονται.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg058.1st1K-grc1:2">
<span class="pb page1" data-page="8.455" id="p8.455"></span>
<span class="milestone ed1page page1" data-n="2.2" data-unit="ed1page" id="ed1page.3.2"></span>
<span class="milestone ed2page page1" data-n="7.300000000000001" data-unit="ed2page" id="ed2page.8.3"></span>
          <p>
<span class="lb" data-page="8.455" data-line="1" id="l8.455.1"></span>Ἁπτομένῳ δέ σοι φανεῖται διαστελλομένη
<span class="lb" data-page="8.455" data-line="2" id="l8.455.2"></span>κατὰ πᾶσαν διάστασιν ἡ ἀρτηρία. τρεῖς δ’ εἰσὶ διαστάσεις
<span class="lb" data-page="8.455" data-line="3" id="l8.455.3"></span>παντὸς τοῦ σώματος, εἰς μῆκος, βάθος καὶ πλάτος. ἀλλ’
<span class="lb" data-page="8.455" data-line="4" id="l8.455.4"></span>ἐν τῷ κατὰ φύσιν ἔχειν τὸ ζῶον συμμέτρως πάνυ διαστελλομένην
<span class="lb" data-page="8.455" data-line="5" id="l8.455.5"></span>εὑρήσεις τὴν ἀρτηρίαν· ἐν δὲ τῷ παρὰ φύσιν ἔχειν
<span class="lb" data-page="8.455" data-line="6" id="l8.455.6"></span>ἔστιν ὅπη τὸ μὲν ἐλλείπει, τὸ δ’ ὑπερβάλλει, καθ’ ἡντιναοῦν
<span class="lb" data-page="8.455" data-line="7" id="l8.455.7"></span>διάστασιν. ἐν τούτῳ χρὴ μεμνημένον σε, οἷος ἦν ὁ κατὰ
<span class="lb" data-page="8.455" data-line="8" id="l8.455.8"></span>φύσιν σφυγμὸς, καὶ εἰ μὲν τῷ πλάτει μείζων ὁ παρὰ φύσιν
<span class="lb" data-page="8.455" data-line="9" id="l8.455.9"></span>εὑρίσκοιτο, πλατὴν καλεῖν, εἰ δὲ τῷ μήκει, μακρὸν, εἰ δὲ
<span class="lb" data-page="8.455" data-line="10" id="l8.455.10"></span>τῶ βάθει, ὑψηλὸν, καὶ τοὺς ἐναντίους αὐτοῖς τοὺς ἐλάττους
<span class="lb" data-page="8.455" data-line="11" id="l8.455.11"></span>τοῦ κατὰ φύσιν ὀνομάζειν ἀνάλογον, στενὸν καὶ βραχὺν
<span class="lb" data-page="8.455" data-line="12" id="l8.455.12"></span>καὶ ταπεινόν. τῶν δὲ ἐν πάσαις ταῖς διαστάσεσιν ὁμοίως
<span class="lb" data-page="8.455" data-line="13" id="l8.455.13"></span>εἰς τὸ παρὰ φύσιν τρεπομένων ὁ μὲν πάντη μειωθεὶς μικρὸς,
<span class="lb" data-page="8.455" data-line="14" id="l8.455.14"></span>ὁ δὲ πάντη αὐξηθεὶς μέγας ὀνομάζεται. αὗται μὲν αἱ κατὰ
<span class="lb" data-page="8.455" data-line="15" id="l8.455.15"></span>τὸ ποσὸν τῆς διαστολῆς ἐν σφυγμῷ διαφοραί.
</p>
        </article>

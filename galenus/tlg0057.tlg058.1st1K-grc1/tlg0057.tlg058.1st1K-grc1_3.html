<article xmlns="http://www.w3.org/1999/xhtml" id="urn:cts:greekLit:tlg0057.tlg058.1st1K-grc1:3">
<span class="pb page1" data-page="8.455" id="p8.455"></span>
<span class="milestone ed1page page1" data-n="2.2" data-unit="ed1page" id="ed1page.3.2"></span>
<span class="milestone ed2page page1" data-n="7.300000000000001" data-unit="ed2page" id="ed2page.8.3"></span>
          <p>
<span class="lb" data-page="8.455" data-line="16" id="l8.455.16"></span>Τῶν δὲ τῆς κινήσεως ἰδίων ἥ τε ταχύτης
<span class="lb" data-page="8.455" data-line="17" id="l8.455.17"></span>ἐστὶ καὶ ἡ βραδύτης, ἡ μὲν ἠπειγμένη τις οὖσα κίνησις, ἡ δὲ
<span class="pb" data-page="8.456" id="p8.456"></span>
<span class="lb" data-page="8.456" data-line="1" id="l8.456.1"></span>ἐκλελυμένη. κριτέον δὲ καὶ ταύτας τῷ κατὰ φύσιν παραβάλλοντας.
<span class="lb" data-page="8.456" data-line="2" id="l8.456.2"></span>ἐν δὲ τῷ ποιῷ τῆς προσβολῆς ἥ τε σφοδρότης
<span class="lb" data-page="8.456" data-line="3" id="l8.456.3"></span>καὶ ἀμυδρότης συνίστανται, βιαίως μὲν ὠθουμένης τῆς ἁφῆς
<span class="lb" data-page="8.456" data-line="4" id="l8.456.4"></span>ἡ σφοδρότης, ἀῤῥώστως δὲ ἡ ἀμυδρότης. μαλακότης δὲ καὶ
<span class="lb" data-page="8.456" data-line="5" id="l8.456.5"></span>σκληρότης αὐτοῦ τοῦ χιτῶνος τῆς ἀρτηρίας ποιότητές εἰσιν·
<span class="lb" data-page="8.456" data-line="6" id="l8.456.6"></span>ἡ μὲν μαλακότης, ὅταν οἷον σαρκωδεστέρα καὶ κατὰ τὴν
<span class="lb" data-page="8.456" data-line="7" id="l8.456.7"></span>προσβολὴν ἡ ἀρτηρία φαίνηται· ἡ δὲ σκληρότης, ὅταν οἷον
<span class="lb" data-page="8.456" data-line="8" id="l8.456.8"></span>ξηροτέρα τε καὶ βυρσωδεστέρα. συνδιαγινώσκεται μὲν οὖν
<span class="lb" data-page="8.456" data-line="9" id="l8.456.9"></span>εὐθὺς τῇ κινήσει τῆς ἀρτηρίας καὶ ἡ τοιαύτη τῶν σφυγμῶν
<span class="lb" data-page="8.456" data-line="10" id="l8.456.10"></span>διαφορά. οὐκ ἔστι δὲ αὐτῆς ἰδία, καθάπερ αἱ προειρημέναι
<span class="lb" data-page="8.456" data-line="11" id="l8.456.11"></span>τρεῖς. ἐκείνων γὰρ ἡ μὲν τοῦ τάχους καὶ τῆς βραδύτητος
<span class="lb" data-page="8.456" data-line="12" id="l8.456.12"></span>κατὰ τὸ ποιὸν ἦν τῆς κινήσεως, ἡ δὲ τῆς σφοδρότητος καὶ
<span class="lb" data-page="8.456" data-line="13" id="l8.456.13"></span>τῆς ἀμυδρότητος κατὰ τὸ τῆς πληγῆς ποιὸν, ἡ δὲ τοῦ μεγέθους
<span class="lb" data-page="8.456" data-line="14" id="l8.456.14"></span>καὶ τῆς μικρότητος κατὰ τὸ ποσὸν τῆς διαστολῆς. ἡ
<span class="lb" data-page="8.456" data-line="15" id="l8.456.15"></span>διαστολὴ δὲ οὐκ ἄνευ κινήσεως. τὸ δὲ μαλακὸν σῶμα καὶ
<span class="lb" data-page="8.456" data-line="16" id="l8.456.16"></span>σκληρὸν οὐ προσδεῖται κινήσεως εἰς τὸ τοιοῦτον εἶναι. τέσσαρας
<span class="lb" data-page="8.456" data-line="17" id="l8.456.17"></span>οὖν ταύτας τὰς διαφορὰς τῶν σφυγμῶν κατὰ τὴν πληγὴν εὑρήσεις.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg058.1st1K-grc1:6">
<span class="pb page1" data-page="8.458" id="p8.458"></span>
<span class="milestone ed1page page1" data-n="2.2" data-unit="ed1page" id="ed1page.3.2"></span>
<span class="milestone ed2page page1" data-n="8.3" data-unit="ed2page" id="ed2page.8.3"></span>
          <p>
<span class="lb" data-page="8.458" data-line="5" id="l8.458.5"></span>Ἔστι δὲ ὅτε καὶ διά τινος τάξεως ἀριθμοῦ
<span class="lb" data-page="8.458" data-line="6" id="l8.458.6"></span>πληγῶν ὡρισμένου τοῖς ἴσοις σφυγμοῖς εἷς ἄνισος παρεμπίπτει·
<span class="lb" data-page="8.458" data-line="7" id="l8.458.7"></span>καὶ τοῦτο γίνεται πολυειδῶς. καὶ γὰρ τρισὶν ἴσοις
<span class="lb" data-page="8.458" data-line="8" id="l8.458.8"></span>ὁ τέταρτος ἄνισος ἕπεται, καὶ τοῦτο ἐφεξῆς ἀεὶ, ἢ τέτρασιν
<span class="lb" data-page="8.458" data-line="9" id="l8.458.9"></span>ὁ πέμπτος. <span class="milestone ed1page" data-n="3.2" data-unit="ed1page" id="ed1page.3.2"></span>καὶ κατὰ πᾶν ἄλλο πλῆθος ὡσαύτως. καὶ
<span class="lb" data-page="8.458" data-line="10" id="l8.458.10"></span>γὰρ πέντε πολλάκις ἴσοις ὁ ἕκτος ἄνισος ἕπεται, καὶ πάλιν
<span class="lb" data-page="8.458" data-line="11" id="l8.458.11"></span>ἓξ ἴσοις ὁ ἕβδομος οὐκ ἴσος. ἡ μὲν οὖν ἰσότης ἐν τοῖς τοιούτοις
<span class="lb" data-page="8.458" data-line="12" id="l8.458.12"></span>οὐκέτι σώζεται· καὶ διὰ τοῦτο ἀνώμαλος ὁ σφυγμὸς γίνεται,
<span class="lb" data-page="8.458" data-line="13" id="l8.458.13"></span>τάξις μέντοι τις σώζεται, καὶ διὰ τοῦτο τεταγμένος
<span class="lb" data-page="8.458" data-line="14" id="l8.458.14"></span>ἐστί. δι’ ἴσου γὰρ ἀεὶ πλήθους τοῖς ἴσοις σφυγμοῖς εἷς ἄνισος
<span class="lb" data-page="8.458" data-line="15" id="l8.458.15"></span>παρεμπίπτων τὴν ἰσότητα διαφθείρει· ἥ γ’ οὖν κατὰ
<span class="lb" data-page="8.458" data-line="16" id="l8.458.16"></span>τὰς περιόδους ἀναλογία φυλάττει τινὰ τάξιν. ἂν δ’ ὅλως
<span class="lb" data-page="8.458" data-line="17" id="l8.458.17"></span>μηδεμία σώζηται περίοδος, ἄτακτος ὁ τοιοῦτος καλεῖται.
</p>
        </article>

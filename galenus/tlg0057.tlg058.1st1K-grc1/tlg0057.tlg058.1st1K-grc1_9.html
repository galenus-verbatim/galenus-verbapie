<article xmlns="http://www.w3.org/1999/xhtml" id="urn:cts:greekLit:tlg0057.tlg058.1st1K-grc1:9">
<span class="pb page1" data-page="8.462" id="p8.462"></span>
<span class="milestone ed1page page1" data-n="3.2" data-unit="ed1page" id="ed1page.3.2"></span>
<span class="milestone ed2page page1" data-n="8.4" data-unit="ed2page" id="ed2page.8.4"></span>
          <p>
<span class="lb" data-page="8.462" data-line="6" id="l8.462.6"></span>Ἐπεὶ δὲ πολυειδῶς οἱ σφυγμοὶ τρέπεσθαι
<span class="lb" data-page="8.462" data-line="7" id="l8.462.7"></span>πεφύκασιν, οὐδὲν γὰρ εὕροις, ὡς ἔπος εἰπεῖν, αἴτιον, ὃ μὴ
<span class="lb" data-page="8.462" data-line="8" id="l8.462.8"></span>καὶ τούτους τρέπει, δοκεῖ μοι τριττὴν αὐτῶν τῆς τροπῆς τὴν
<span class="lb" data-page="8.462" data-line="9" id="l8.462.9"></span>ἀνωτάτω διαφορὰν ποιησάμενον οὕτως ὑπὲρ ἑκάστης ἰδίᾳ
<span class="lb" data-page="8.462" data-line="10" id="l8.462.10"></span>κατὰ μέρος εἰπεῖν. πρώτη μὲν οὖν ἡ κατὰ φύσιν αὐτῶν ἐστι
<span class="lb" data-page="8.462" data-line="11" id="l8.462.11"></span>τροπή. δευτέρα δὲ ἡ οὐ κατὰ φύσιν μὲν, οὐ μὴν ἤδη παρὰ
<span class="lb" data-page="8.462" data-line="12" id="l8.462.12"></span>φύσιν. τρίτη δὲ ἡ παρὰ φύσιν. ἐπιγίνονται δ’ αὗται πᾶσαι
<span class="lb" data-page="8.462" data-line="13" id="l8.462.13"></span>ταῖς φυσικαῖς διαφοραῖς· ἄλλῳ γὰρ ἄλλως αἱ ἀρτηρίαι
<span class="lb" data-page="8.462" data-line="14" id="l8.462.14"></span>φύσει κινοῦνται· καὶ χρὴ πρώτας ταύτας ἐπίστασθαι τὸν μέλλοντα
<span class="lb" data-page="8.462" data-line="15" id="l8.462.15"></span>γνωρίζειν ὑπὸ τίνος αἰτίου καὶ μέχρι πόσου τετράφθαι
<span class="lb" data-page="8.462" data-line="16" id="l8.462.16"></span>συμβέβηκε τὸν σφυγμόν· ἀλλὰ τὸ μὲν ἴδιον ἑκάστου ἀκριβῶς
<span class="lb" data-page="8.462" data-line="17" id="l8.462.17"></span>ἄν τις πειραθεὶς μάθοι. καὶ δεῖ πολλάκις ἧφθαι τῆς ἀρτηρίας,
<span class="lb" data-page="8.462" data-line="18" id="l8.462.18"></span>μάλιστα μὲν ὑγιαίνοντος ἀμέμπτως καὶ ἐν ἡσυχίᾳ ﻿
<span class="pb" data-page="8.463" id="p8.463"></span>
<span class="lb" data-page="8.463" data-line="1" id="l8.463.1"></span>πάσης σφοδρᾶς κινήσεως, ἤδη δὲ καὶ ἐν ταῖς ἄλλαις διαθέσεσιν.
<span class="lb" data-page="8.463" data-line="2" id="l8.463.2"></span>ἐπειδὴ δὲ πάντων οὐκ ἐνδέχεται δι’ ἐμπειρίας ἐληλυθέναι,
<span class="lb" data-page="8.463" data-line="3" id="l8.463.3"></span>πολλοὶ γὰρ ἤδη πολλάκις ἐδεήθησαν ἰατρῶν <span class="milestone ed2page" data-n="8.5" data-unit="ed2page" id="ed2page.8.5"></span>οἷς
<span class="lb" data-page="8.463" data-line="4" id="l8.463.4"></span>ὑγιαίνοντες οὐκ ἐνέτυχον, ἄριστον δὴ κᾀνταῦθα πλεῖον ἰδιώτου
<span class="lb" data-page="8.463" data-line="5" id="l8.463.5"></span>τὸν τεχνίτην ἔχειν. ἔχοι δ’ ἂν πλέον, ἐπιστήμην πορισάμενος
<span class="lb" data-page="8.463" data-line="6" id="l8.463.6"></span>τῶν τοῖς πολλοῖς ὁμοίως ὑπαρχόντων. ἔστι δέ τις,
<span class="lb" data-page="8.463" data-line="7" id="l8.463.7"></span>ὡς τύπῳ φάναι, κοινὴ φύσις ἀνδρῶν, καὶ ἄλλη γυναικῶν,
<span class="lb" data-page="8.463" data-line="8" id="l8.463.8"></span>καὶ ὅσοι θερμότερόν εἰσι κεκραμένοι καὶ ὅσοι ψυχρότερον.
<span class="lb" data-page="8.463" data-line="9" id="l8.463.9"></span>καὶ τούτων ἑκατέρων κοινὴ φύσις, καὶ τῶν ἰσχνῶν πάντων
<span class="lb" data-page="8.463" data-line="10" id="l8.463.10"></span>κοινὴ καὶ τῶν παχέων ὡσαύτως κοινή. καὶ σπάνιον ἐν ἑκάστῃ
<span class="lb" data-page="8.463" data-line="11" id="l8.463.11"></span>τῶν προειρημένων κοινοτήτων τὸ μὴ τοῖς πολλοῖς ἐοικός.
<span class="lb" data-page="8.463" data-line="12" id="l8.463.12"></span>ὥστε καὶ τὸ ἁμαρτάνειν τοῦ ἀληθοῦς ἐστι σπάνιον τῷ
<span class="lb" data-page="8.463" data-line="13" id="l8.463.13"></span>τὸ κοινὸν ἀκριβῶς ἐπισταμένῳ.
</p>
          <p>
<span class="lb" data-page="8.463" data-line="14" id="l8.463.14"></span>Ἄνδρες μὲν γυναικῶν ὡς ἐπίπαν μείζονα πολλῷ καὶ
<span class="lb" data-page="8.463" data-line="15" id="l8.463.15"></span>σφοδρότερον ὡσαύτως πολλῷ καὶ βραδύτερον ὀλίγῳ καὶ
<span class="lb" data-page="8.463" data-line="16" id="l8.463.16"></span>ἀραιότερον ἱκανῶς ἔχουσι τὸν σφυγμόν.
</p>
          <p>
<span class="lb" data-page="8.463" data-line="17" id="l8.463.17"></span>Οἱ δὲ φύσει θερμότεροι μείζονα μὲν καὶ ὠκύτερον καὶ
<span class="lb" data-page="8.463" data-line="18" id="l8.463.18"></span>πυκνότερον πολλῷ, σφοδρότερον δὲ οὐ πολλῷ.
</p>
          <span class="pb" data-page="8.464" id="p8.464"></span>
          <p>
<span class="lb" data-page="8.464" data-line="1" id="l8.464.1"></span>Οἱ δ’ ἰσχνότεροι φύσει μείζονα μὲν, καὶ ἀραιότερον
<span class="lb" data-page="8.464" data-line="2" id="l8.464.2"></span>πολλῷ, σφοδρότερον δὲ οὐ πολλῷ. φύσει μὲν οὖν οὕτως
<span class="lb" data-page="8.464" data-line="3" id="l8.464.3"></span>διαφέρουσι.
</p>
          <p>
<span class="lb" data-page="8.464" data-line="4" id="l8.464.4"></span>Τρέπονται δὲ κατὰ μὲν τὰς ἡλικίας ὡδί πως. ὁ μὲν
<span class="lb" data-page="8.464" data-line="5" id="l8.464.5"></span>τοῦ νεογενοῦς παιδίου σφυγμὸς πυκνότερος· ὁ δὲ τοῦ γέροντος
<span class="lb" data-page="8.464" data-line="6" id="l8.464.6"></span>ἀραιότερος· οἱ δ’ ἐν τῷ μεταξὺ πάντες ἀνάλογον,
<span class="lb" data-page="8.464" data-line="7" id="l8.464.7"></span><span class="milestone ed1page" data-n="3.3" data-unit="ed1page" id="ed1page.3.3"></span>ἐφ’ ὅσον ἂν ἢ παιδίου ἢ γέροντος ἐγγύτεροι τυγχάνωσιν
<span class="lb" data-page="8.464" data-line="8" id="l8.464.8"></span>ὄντες. ὡσαύτως ταχύτατος μὲν ὁ τοῦ παιδίου, βραδύτερος
<span class="lb" data-page="8.464" data-line="9" id="l8.464.9"></span>δὲ ὁ τοῦ γέροντος· οἱ δὲ τῶν ἄλλων ἡλικιῶν μεταξύ.
<span class="lb" data-page="8.464" data-line="10" id="l8.464.10"></span>πολλῷ δὲ μείζων ἡ κατὰ τὴν ἀραιότητα διαφορὰ γέροντος
<span class="lb" data-page="8.464" data-line="11" id="l8.464.11"></span>πρὸς παιδίον τῆς κατὰ τὸ τάχος. ἐν δὲ τῇ κατὰ μέγεθος
<span class="lb" data-page="8.464" data-line="12" id="l8.464.12"></span>καὶ σφοδρότητα διαφορᾷ μέγιστος μὲν ἐν ἡλικίαις ὁ τῶν
<span class="lb" data-page="8.464" data-line="13" id="l8.464.13"></span>ἀκμαζόντων, μικρότατος δὲ ὁ τῶν γερόντων, μέσος δὲ αὐτῶν
<span class="lb" data-page="8.464" data-line="14" id="l8.464.14"></span>βραχὺ μείζων ὁ τῶν παιδίων. καὶ σφοδρότατος μὲν ὁ
<span class="lb" data-page="8.464" data-line="15" id="l8.464.15"></span>τῶν ἀκμαζόντων, ἀμυδρότατος δὲ ὁ τῶν γερόντων, μέσος
<span class="lb" data-page="8.464" data-line="16" id="l8.464.16"></span>δὲ αὐτῶν ὁ τῶν παιδίων. οὕτως μὲν ἐν ταῖς ἡλικίαις οἱ
<span class="lb" data-page="8.464" data-line="17" id="l8.464.17"></span>σφυγμοί.
</p>
          <p>
<span class="lb" data-page="8.464" data-line="18" id="l8.464.18"></span>Κατὰ δὲ τὰς ὥρας τοῦ μὲν ἦρος τὰ μέσα μεγίστους
<span class="lb" data-page="8.464" data-line="19" id="l8.464.19"></span>καὶ σφοδροτάτους, ὡς ἐν ὥραις, τάχει δὲ καὶ πυκνότητι
<span class="pb" data-page="8.465" id="p8.465"></span>
<span class="lb" data-page="8.465" data-line="1" id="l8.465.1"></span>συμμέτρους. ὡσαύτως δὲ καὶ τοῦ φθινοπώρου τὰ μέσα.
<span class="lb" data-page="8.465" data-line="2" id="l8.465.2"></span>προϊὸν δὲ τὸ ἔαρ ἀφαιρεῖται τοῦ μεγέθους καὶ τῆς σφοδρότητος,
<span class="lb" data-page="8.465" data-line="3" id="l8.465.3"></span>προστίθησι δὲ τῷ τάχει καὶ τῇ πυκνότητι. καὶ τέλος
<span class="lb" data-page="8.465" data-line="4" id="l8.465.4"></span>ἡνίκα ἂν ἐπιλάβῃ τὸ θέρος, ἀμυδροὶ καὶ μικροὶ καὶ ταχεῖς
<span class="lb" data-page="8.465" data-line="5" id="l8.465.5"></span>καὶ πυκνοὶ γίνονται. τὸ δὲ φθινόπωρον προϊὸν ἁπάντων
<span class="lb" data-page="8.465" data-line="6" id="l8.465.6"></span>ἀφαιρεῖ, μεγέθους, σφοδρότητος, τάχους, πυκνότητος, ὥστε
<span class="lb" data-page="8.465" data-line="7" id="l8.465.7"></span>καὶ τοῦ χειμῶνος ἐπελθόντος, εἰς μικρότητα καὶ ἀμυδρότητα
<span class="lb" data-page="8.465" data-line="8" id="l8.465.8"></span>καὶ βραδύτητα καὶ ἀραιότητα τετράφθαι. ἔοικε δὲ τὰ μὲν
<span class="lb" data-page="8.465" data-line="9" id="l8.465.9"></span>πρῶτα τοῦ ἦρος τοῖς ὑστάτοις τοῦ φθινοπώρου, τὰ δὲ
<span class="lb" data-page="8.465" data-line="10" id="l8.465.10"></span>ὕστατα τοῖς πρώτοις, καὶ τὰ μὲν πρῶτα τοῦ θέρους τοῖς
<span class="lb" data-page="8.465" data-line="11" id="l8.465.11"></span>ὑστάτοις τοῦ θέρους, καὶ τὰ πρῶτα τοῦ χειμῶνος τοῖς
<span class="lb" data-page="8.465" data-line="12" id="l8.465.12"></span>ὑστάτοις τοῦ χειμῶνος. ὥστε ὅσα θέρους μέσου καὶ μέσου
<span class="lb" data-page="8.465" data-line="13" id="l8.465.13"></span>χειμῶνος ἶσον ἐφ’ ἑκάτερα ἀφέστηκεν, ὁμοίως τρέπει.
<span class="lb" data-page="8.465" data-line="14" id="l8.465.14"></span>μέσον δὲ θέρους πῂ μὲν ὡσαύτως ἐστὶ, πῂ δὲ ἐναντίως
<span class="lb" data-page="8.465" data-line="15" id="l8.465.15"></span>ἔχει μέσῳ χειμῶνι, μικροὶ μὲν γὰρ καὶ ἀμυδροὶ καθ’ ἑκάτερον.
<span class="lb" data-page="8.465" data-line="16" id="l8.465.16"></span>ὠκεῖς δὲ καὶ πυκνοὶ θέρους καὶ βραδεῖς καὶ ἀραιοὶ
<span class="lb" data-page="8.465" data-line="17" id="l8.465.17"></span>χειμῶνος, οὐ μὴν οὕτω μικροὶ θέρους, ὡς χειμῶνος, ἀλλ’
<span class="lb" data-page="8.465" data-line="18" id="l8.465.18"></span>ἧττον θέρους, οὐδ’ οὕτως ἀμυδροὶ χειμῶνος, ὡς θέρους,
<span class="pb" data-page="8.466" id="p8.466"></span>
<span class="lb" data-page="8.466" data-line="1" id="l8.466.1"></span>ἀλλ’ ἧττον χειμῶνος. αὗται μὲν οὖν αἱ κατὰ τὰς ὥρας τῶν
<span class="lb" data-page="8.466" data-line="2" id="l8.466.2"></span>σφυγμῶν τροπαί.
</p>
          <p>
<span class="lb" data-page="8.466" data-line="3" id="l8.466.3"></span>Περὶ δὲ τὰς χώρας ὡσαύτως ταῖς ὥραις. ἐν μὲν ταῖς
<span class="lb" data-page="8.466" data-line="4" id="l8.466.4"></span>ἄγαν θερμαῖς οἷοι μέσου θέρους. ἐν δὲ ταῖς ἄγαν ψυχραῖς
<span class="lb" data-page="8.466" data-line="5" id="l8.466.5"></span>οἷοι μέσου χειμῶνος. ἐν δὲ ταῖς εὐκράτοις οἷοι μέσου τοῦ
<span class="lb" data-page="8.466" data-line="6" id="l8.466.6"></span>ἦρος. ἀνάλογον δὲ κᾀν ταῖς μεταξύ. καὶ τῶν ἄλλων δὲ καταστάσεων
<span class="lb" data-page="8.466" data-line="7" id="l8.466.7"></span>τοῦ περιέχοντος ἡμᾶς ἀέρος αἱ μὲν θερμαὶ ταῖς
<span class="lb" data-page="8.466" data-line="8" id="l8.466.8"></span>θερμαῖς ὥραις, αἱ δὲ ψυχραὶ ταῖς ψυχραῖς, αἱ δὲ μέσαι ταῖς
<span class="lb" data-page="8.466" data-line="9" id="l8.466.9"></span>μέσαις τοῦ ἦρος ἐοίκασιν.
</p>
          <p>
<span class="lb" data-page="8.466" data-line="10" id="l8.466.10"></span>Ἐν δὲ τῷ κύειν οἱ σφυγμοὶ μείζονες καὶ πυκνότεροι καὶ
<span class="lb" data-page="8.466" data-line="11" id="l8.466.11"></span><span class="milestone ed2page" data-n="8.6" data-unit="ed2page" id="ed2page.8.6"></span>ὠκύτεροι γίνονται· τὰ δὲ ἄλλα κατὰ φύσιν φυλάττουσιν.
</p>
          <p>
<span class="lb" data-page="8.466" data-line="12" id="l8.466.12"></span>Εἶεν δ’ ἂν, εἴπερ τι καὶ ἄλλο, καὶ ὕπνοι κατὰ φύσιν.
<span class="lb" data-page="8.466" data-line="13" id="l8.466.13"></span>τρέπουσι δὲ καὶ οὗτοι τοὺς σφυγμοὺς, ἀρχόμενοι μὲν μικροτέρους
<span class="lb" data-page="8.466" data-line="14" id="l8.466.14"></span>καὶ βραδυτέρους καὶ ἀραιοτέρους καὶ ἀμυδροτέρους
<span class="lb" data-page="8.466" data-line="15" id="l8.466.15"></span>ἀπεργαζόμενοι, προϊόντες δὲ βραδύτητα μὲν ἐπιτείνουσι καὶ
<span class="lb" data-page="8.466" data-line="16" id="l8.466.16"></span>ἀραιότητα, καὶ μάλιστα κατὰ τροφήν. μείζους δὲ γίνονται
<span class="lb" data-page="8.466" data-line="17" id="l8.466.17"></span>καὶ σφοδρότεροι. χρονίσαντες δὲ πάλιν τρέπονται εἰς ἀμυδρότητα
<span class="lb" data-page="8.466" data-line="18" id="l8.466.18"></span>καὶ μικρότητα· φυλάττουσι δὲ βραδύτητα καὶ ἀραιότητα.
</p>
          <span class="pb" data-page="8.467" id="p8.467"></span>
          <p>
<span class="lb" data-page="8.467" data-line="1" id="l8.467.1"></span>Τῶν δ’ ἐξ ὕπνου μεταπεπτωκώτων εἰς ἐγρήγορσιν ἐν
<span class="lb" data-page="8.467" data-line="2" id="l8.467.2"></span>μὲν τῷ παραχρῆμα μεγάλοι καὶ σφοδροὶ καὶ ταχεῖς καὶ πυκνοὶ
<span class="lb" data-page="8.467" data-line="3" id="l8.467.3"></span>καί τινα κλόνον ἔχοντες. μετ’ ὀλίγον δὲ εἰς συμμετρίαν
<span class="lb" data-page="8.467" data-line="4" id="l8.467.4"></span>ἔρχονται.
</p>
          <p>
<span class="lb" data-page="8.467" data-line="5" id="l8.467.5"></span>Αἱ δ’ ἐπίκτητοι σχέσεις τοῦ σώματος ὁμοίως ταῖς φυσικαῖς
<span class="lb" data-page="8.467" data-line="6" id="l8.467.6"></span>τρέπουσι τοὺς σφυγμούς. ὁ μὲν γὰρ ἰσχνὸς φύσει,
<span class="lb" data-page="8.467" data-line="7" id="l8.467.7"></span>γενόμενος εὔσαρκος, ἀναλόγου τῷ τοιούτῳ φύσει τὸν σφυγμὸν
<span class="lb" data-page="8.467" data-line="8" id="l8.467.8"></span>ἔχει. ὁ δὲ εὔσαρκος, ἰσχνὸς γενόμενος, τοῖς ἰσχνοῖς φύσει
<span class="lb" data-page="8.467" data-line="9" id="l8.467.9"></span>παραπλήσιον ἔχει τὸν σφυγμόν. δῆλον δὲ ὅτι χωρὶς τοῦ
<span class="lb" data-page="8.467" data-line="10" id="l8.467.10"></span>τὴν δύναμιν ὑπαλλάττεσθαι, τὴν κατ’ ἰσχνότητα καὶ εὐσαρκίαν
<span class="lb" data-page="8.467" data-line="11" id="l8.467.11"></span>διαφορὰν ἐξετάζειν χρή· καὶ ἐπὶ τῶν ἄλλων ὡσαύτως,
<span class="lb" data-page="8.467" data-line="12" id="l8.467.12"></span>ὥστε καθ’ ἓν μόνον, ὑπὲρ οὗ τὸν λόγον ἑκάστοτε ποιούμεθα,
<span class="lb" data-page="8.467" data-line="13" id="l8.467.13"></span>τὴν τροπὴν γεγονέναι. ἅπερ δ’ ἐπὶ τῶν εὐσάρκων εἴρηται,
<span class="lb" data-page="8.467" data-line="14" id="l8.467.14"></span>ταῦτα καὶ ἐπὶ τῶν παχέων εἰρῆσθαι δοκεῖν χρὴ, ἐπιτεταμένα μᾶλλον.
</p>
          <p>
<span class="lb" data-page="8.467" data-line="15" id="l8.467.15"></span>Καὶ αἱ κράσεις δὲ τοῦ σώματος αἱ ἐπίκτητοι ταῖς φυσικαῖς
<span class="lb" data-page="8.467" data-line="16" id="l8.467.16"></span>κράσεσιν ἀνάλογον τρέπουσι τοὺς σφυγμούς.
</p>
        </article>

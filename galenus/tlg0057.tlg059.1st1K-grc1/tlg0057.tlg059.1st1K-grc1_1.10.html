<article xmlns="http://www.w3.org/1999/xhtml" id="urn:cts:greekLit:tlg0057.tlg059.1st1K-grc1:1.10">
<span class="pb page1" data-page="8.523" id="p8.523"></span>
<span class="milestone ed1page page1" data-n="3.12" data-unit="ed1page" id="ed1page.3.12"></span>
<span class="milestone ed2page page1" data-n="8.23" data-unit="ed2page" id="ed2page.8.23"></span>
            <p>
<span class="lb" data-page="8.523" data-line="1" id="l8.523.1"></span><span class="milestone ed2page" data-n="8.24" data-unit="ed2page" id="ed2page.8.24"></span>Αἱ μέντοι συστηματικαὶ τῶν ἀνωμαλιῶν,
<span class="lb" data-page="8.523" data-line="2" id="l8.523.2"></span>ἐν ἀθροίσματι δ’ αὗται πλειόνων, ὡς ἔφαμεν, σφυγμῶν
<span class="lb" data-page="8.523" data-line="3" id="l8.523.3"></span>συνίστανται, πρώτην μὲν ἔχουσι διαφορὰν, καθ’ ἣν ὁτὲ
<span class="lb" data-page="8.523" data-line="4" id="l8.523.4"></span>μὲν ὁμαλῶς, ὁτὲ δὲ ἀνωμάλως γίγνονται, καὶ οὐ χρὴ θαυμάζειν
<span class="lb" data-page="8.523" data-line="5" id="l8.523.5"></span>εἰ ὁμαλήν τινα καλοῦμεν ἀνωμαλίαν. ἔχει γὰρ οὕτως
<span class="lb" data-page="8.523" data-line="6" id="l8.523.6"></span>οὐκ ἐν σφυγμοῖς μόνον, ἀλλὰ κᾀν τοῖς ἄλλοις σχεδὸν ἅπασιν,
<span class="lb" data-page="8.523" data-line="7" id="l8.523.7"></span>ὅσα τρέποντα τὴν ἐξ ἀρχῆς φύσιν, εἴτε κατὰ μέγεθος εἴτε
<span class="lb" data-page="8.523" data-line="8" id="l8.523.8"></span>κατὰ ποιότητα, ἢ ὁμαλὰς ποιεῖ τὰς αὐξήσεις, ἢ ἀνωμάλους.
<span class="lb" data-page="8.523" data-line="9" id="l8.523.9"></span>καθόσον μὲν γὰρ τρέπει διαφθείροντα τὴν ἰσότητα, λέγοιτ’
<span class="lb" data-page="8.523" data-line="10" id="l8.523.10"></span>ἂν ἀνώμαλα, καθόσον δὲ τὸ ἴσον ἀεὶ τῆς τροπῆς ἐπιλαμβάνει,
<span class="lb" data-page="8.523" data-line="11" id="l8.523.11"></span>λέγοιτ’ ἂν ὁμαλῶς τρέπεσθαι. τὰ δὲ μήτε ἐν τῷ πρόσθεν
<span class="lb" data-page="8.523" data-line="12" id="l8.523.12"></span>μένοντα μήτε τὸ ἴσον ἀεὶ τῆς τροπῆς ἐπιλαμβάνοντα
<span class="lb" data-page="8.523" data-line="13" id="l8.523.13"></span>τελέως ἀνώμαλα λέγεται. τοιοῦτον δή τι καὶ κατὰ τούσδε
<span class="lb" data-page="8.523" data-line="14" id="l8.523.14"></span>τοὺς σφυγμοὺς συμβέβηκεν, ἤτοι κατὰ βραχὺ καὶ ὁμαλῶς
<span class="lb" data-page="8.523" data-line="15" id="l8.523.15"></span>ἐκλυομένης αὐτῶν τῆς ἰσότητος, ἢ ἀθρόως καὶ κατὰ μεγάλα.
<span class="lb" data-page="8.523" data-line="16" id="l8.523.16"></span>γένοιτο δ’ ἂν ἐφ’ ἑνὸς γένους, ὡς ἐπὶ παραδείγματος, ὁ λόγος
<span class="lb" data-page="8.523" data-line="17" id="l8.523.17"></span>σαφής. ἔστω τοίνυν ὁ μὲν δεύτερος σφυγμὸς τοῦ πρώτου
<span class="lb" data-page="8.523" data-line="18" id="l8.523.18"></span>βραχὺ μικρότερος, ὁ δὲ τρίτος τοῦ δευτέρου τοσούτῳ
<span class="lb" data-page="8.523" data-line="19" id="l8.523.19"></span>πάλιν, ἀλλὰ καὶ ὁ τέταρτος τοῦ τρίτου τῷ ἴσῳ, καὶ τοῦτ’.
<span class="pb" data-page="8.524" id="p8.524"></span>
<span class="lb" data-page="8.524" data-line="1" id="l8.524.1"></span>ἄχρι πλείονος ἐφεξῆς γενέσθω, τοὺς τοιούτους σφυγμοὺς
<span class="lb" data-page="8.524" data-line="2" id="l8.524.2"></span>μειουρίζοντάς τε καὶ μειούρους καλοῦσιν, ἀπὸ τῶν εἰς ὀξὺ τελευτώντων
<span class="lb" data-page="8.524" data-line="3" id="l8.524.3"></span>σχημάτων τοὔνομα μεταφέροντες. ὅσοι μὲν διὰ
<span class="lb" data-page="8.524" data-line="4" id="l8.524.4"></span>παντὸς αὐτῶν μειοῦνται καὶ οὐδέποτε παύονται τοῦδε
<span class="lb" data-page="8.524" data-line="5" id="l8.524.5"></span>τοῦ παθήματος, εἰς ἀκινησίαν παντελῆ τελευτῶσιν, καὶ καλοῦμεν
<span class="lb" data-page="8.524" data-line="6" id="l8.524.6"></span>αὐτοὺς ἐκλείποντας μυούρους· ὅσοι δὲ παύονται,
<span class="lb" data-page="8.524" data-line="7" id="l8.524.7"></span>διττὴν ἔχουσι τὴν διαφοράν. τινὲς μὲν γὰρ αὐτῶν ἐν ᾗ περ
<span class="lb" data-page="8.524" data-line="8" id="l8.524.8"></span>πρῶτον ἐπαύσαντο μειούμενοι σμικρότητι, ταύτην διὰ παντὸς
<span class="lb" data-page="8.524" data-line="9" id="l8.524.9"></span>φυλάττουσιν, τινὲς δ’ αὐξάνονται πάλιν, οὓς μυούρους παλινδρομοῦντας
<span class="lb" data-page="8.524" data-line="10" id="l8.524.10"></span>καλοῦσι. τούτων δ’ αὐτῶν οἱ μὲν εἰς ἴσον
<span class="lb" data-page="8.524" data-line="11" id="l8.524.11"></span>τῷ καταρχὰς ἐπανέρχονται μέγεθος, οἱ δ’ εἰς ἔλαττον· καὶ
<span class="lb" data-page="8.524" data-line="12" id="l8.524.12"></span>τινὲς μὲν ἐν αἷς ἔμπροσθεν<span class="milestone ed1page" data-n="3.13" data-unit="ed1page" id="ed1page.3.13"></span> ἐμειώθησαν ὑπεροχαῖς, ἐν
<span class="lb" data-page="8.524" data-line="13" id="l8.524.13"></span>ταύταις αὖθις αὐξάνονται· τινὲς δ’ ἐλάττοσιν ἢ μείζοσι προσθέσεσι
<span class="lb" data-page="8.524" data-line="14" id="l8.524.14"></span>χρῶνται. τοιαῦται μέν τινες αἱ ὁμαλαὶ τῶν ἀνωμαλιῶν
<span class="lb" data-page="8.524" data-line="15" id="l8.524.15"></span>εἰσι διαφοραί.
</p>
          </article>

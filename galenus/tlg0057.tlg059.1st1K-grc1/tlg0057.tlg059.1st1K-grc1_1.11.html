<article xmlns="http://www.w3.org/1999/xhtml" id="urn:cts:greekLit:tlg0057.tlg059.1st1K-grc1:1.11">
<span class="pb page1" data-page="8.524" id="p8.524"></span>
<span class="milestone ed1page page1" data-n="3.13" data-unit="ed1page" id="ed1page.3.13"></span>
<span class="milestone ed2page page1" data-n="8.24" data-unit="ed2page" id="ed2page.8.24"></span>
            <p>
<span class="lb" data-page="8.524" data-line="16" id="l8.524.16"></span>Τῶν δ’ ἀνωμάλων ἀνωμαλιῶν τινὲς μὲν
<span class="lb" data-page="8.524" data-line="17" id="l8.524.17"></span>οὐδεμίαν ὅλως φυλάττουσιν ἰσότητα, τινὲς δὲ μέχρι μὲν τριῶν,
<span class="lb" data-page="8.524" data-line="18" id="l8.524.18"></span>ἢ τεττάρων, ἢ πέντε σφυγμῶν φυλάττουσι, διαφθείρουσι δ’ ὕστερον.
<span class="lb" data-page="8.524" data-line="19" id="l8.524.19"></span>ἐν ἑκατέραις δ’ αὐτῶν ἤτοι τάξις, ἢ ἀταξία συνίσταται·
<span class="pb" data-page="8.525" id="p8.525"></span>
<span class="lb" data-page="8.525" data-line="1" id="l8.525.1"></span>τάξις μὲν, εἰ περιόδους τινὰς ἴσας φυλάττοιεν· ἀταξία δὲ, εἰ
<span class="lb" data-page="8.525" data-line="2" id="l8.525.2"></span>καὶ ταύτας διαφθείροιεν. ἐκλείπουσι δὲ κᾀπὶ τούτων πολλάκις
<span class="lb" data-page="8.525" data-line="3" id="l8.525.3"></span>αἱ κινήσεις, ὥσπερ κᾀπὶ τῶν ὁμαλῶς κινουμένων, ἀλλ’
<span class="lb" data-page="8.525" data-line="4" id="l8.525.4"></span>ἐκείνους μὲν μυούρους ἐκλείποντας ὀνομάζομεν, τούτους δὲ
<span class="lb" data-page="8.525" data-line="5" id="l8.525.5"></span>ἀνωμάλους ἐκλείποντας. ἐν μὲν δὴ τῇ κατὰ τὸ μέγεθος καὶ
<span class="lb" data-page="8.525" data-line="6" id="l8.525.6"></span>σμικρότητα ἀνωμαλίᾳ πάνυ σύνηθες τοῖς ἰατροῖς ὄνομα τὸ
<span class="lb" data-page="8.525" data-line="7" id="l8.525.7"></span>μύουρον. ἐν δὲ τῇ κατὰ σφοδρότητα καὶ ἀμυδρότητα καὶ
<span class="lb" data-page="8.525" data-line="8" id="l8.525.8"></span>τοῖς ἄλλοις γένεσιν οὐκ ἔθ’ ὁμοίως ἐν ἔθει. ἡ μέντοι τῶν
<span class="lb" data-page="8.525" data-line="9" id="l8.525.9"></span>πραγμάτων ἀναλογία καθ’ ἕκαστον γένος ἡ αὐτή. ἤτοι γὰρ
<span class="lb" data-page="8.525" data-line="10" id="l8.525.10"></span>ὁμαλῶς διαφθείρουσι τὴν ἰσότητα, ἢ ἀνωμάλως. καὶ τὰς
<span class="lb" data-page="8.525" data-line="11" id="l8.525.11"></span>ἄλλας τὰς ἐν μέρει διαφορὰς, τὰς αὐτὰς ἴσχουσιν ἀνωνύμους
<span class="lb" data-page="8.525" data-line="12" id="l8.525.12"></span>τὰς πλείστας αὐτῶν. πλὴν γὰρ τοῦ παρεμπίπτοντός τε καὶ
<span class="lb" data-page="8.525" data-line="13" id="l8.525.13"></span>διαλείποντος οὐδενὸς τῶν ἄλλων ἐστὶν <span class="milestone ed2page" data-n="8.25" data-unit="ed2page" id="ed2page.8.25"></span>ἴδιον ὄνομα.
<span class="lb" data-page="8.525" data-line="14" id="l8.525.14"></span>τούτων δὲ ὁ μὲν παρεμπίπτων ἐκ τῆς κατὰ πυκνότητα μόνης
<span class="lb" data-page="8.525" data-line="15" id="l8.525.15"></span>ἐστὶν ἀνωμαλίας, ὁ δὲ διαλείπων ἔν τε τῇ κατὰ ἀραιότητα
<span class="lb" data-page="8.525" data-line="16" id="l8.525.16"></span>καὶ μικρότητα συνίσταται, καθ’ ἕτερον ἐν ἑκατέρᾳ τρόπον,
<span class="lb" data-page="8.525" data-line="17" id="l8.525.17"></span>ἐν μὲν τῇ κατὰ τὴν ἀραιότητα τῷ τὴν ἡσυχίαν ἐπὶ μήκιστον
<span class="lb" data-page="8.525" data-line="18" id="l8.525.18"></span>ἐκτετάσθαι, ἐν δὲ τῇ κατὰ σμικρότητα τῷ τὴν διαστολὴν
<span class="pb" data-page="8.526" id="p8.526"></span>
<span class="lb" data-page="8.526" data-line="1" id="l8.526.1"></span>ἐπ’ ἐλάχιστον διεστάλθαι. μᾶλλον δέ πως ἐπὶ μὲν ταῖς σμικρότησι
<span class="lb" data-page="8.526" data-line="2" id="l8.526.2"></span>τῶν σφυγμῶν οἱ ἐκλείποντες, ἐπὶ δὲ ταῖς ἀραιότησιν
<span class="lb" data-page="8.526" data-line="3" id="l8.526.3"></span>οἱ διαλείποντες γίνονται. παράκεινται δὲ τοῖς διαλείπουσι
<span class="lb" data-page="8.526" data-line="4" id="l8.526.4"></span>σφυγμοῖς οἱ καλούμενοι παλινδρομοῦντες ἐκλείποντες,
<span class="lb" data-page="8.526" data-line="5" id="l8.526.5"></span>ὅταν δύο, ἢ καὶ τριῶν, ἢ καὶ πλειόνων ἔτι σφυγμῶν χρόνον
<span class="lb" data-page="8.526" data-line="6" id="l8.526.6"></span>ἀκίνητος εἶναι δόξασα παντάπασιν ἡ ἀρτηρία πάλιν ὑπάρξηται
<span class="lb" data-page="8.526" data-line="7" id="l8.526.7"></span>κινεῖσθαι. ταυτὶ μὲν καὶ τὰ τῆς συστηματικῆς ἀνωμαλίας
<span class="lb" data-page="8.526" data-line="8" id="l8.526.8"></span>εἴδη.
</p>
          </article>

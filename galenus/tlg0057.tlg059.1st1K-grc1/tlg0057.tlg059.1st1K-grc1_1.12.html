<article xmlns="http://www.w3.org/1999/xhtml" id="urn:cts:greekLit:tlg0057.tlg059.1st1K-grc1:1.12">
<span class="pb page1" data-page="8.526" id="p8.526"></span>
<span class="milestone ed1page page1" data-n="3.13" data-unit="ed1page" id="ed1page.3.13"></span>
<span class="milestone ed2page page1" data-n="8.25" data-unit="ed2page" id="ed2page.8.25"></span>
            <p>
<span class="lb" data-page="8.526" data-line="9" id="l8.526.9"></span>Ὑπόλοιπον δ’ ἂν εἴη τῆς καθ’ ἕνα σφυγμὸν
<span class="lb" data-page="8.526" data-line="10" id="l8.526.10"></span>ἀνωμαλίας εἰπεῖν τὰς διαφοράς. ἔστι δὲ κᾀνταῦθα παραπλήσιος
<span class="lb" data-page="8.526" data-line="11" id="l8.526.11"></span>ὁ λόγος ἐφ’ ἑκάστου τε τῶν γενῶν καὶ πάντων
<span class="lb" data-page="8.526" data-line="12" id="l8.526.12"></span>ὁμοῦ. τὸν μὲν γὰρ ἁπλῶς ὁμαλὸν καλέσομεν, τὸν δὲ
<span class="lb" data-page="8.526" data-line="13" id="l8.526.13"></span>ἁπλῶς ἀνώμαλον, τὸν δὲ καθ’ ἓν ὁτιοῦν γένος, ἐν ᾧ διαφθείρεσθαι
<span class="lb" data-page="8.526" data-line="14" id="l8.526.14"></span>συμβαίνει τὴν ἰσότητα. λέγωμεν οὖν ἐπὶ τοῦ
<span class="lb" data-page="8.526" data-line="15" id="l8.526.15"></span>κατὰ τὴν κίνησιν γένους πρώτως τὰς διαφοράς. εἰ γὰρ ἐπὶ
<span class="lb" data-page="8.526" data-line="16" id="l8.526.16"></span>τούτῳ γυμνασαίμεθα, ῥᾳδίως ἤδη καὶ περὶ τῶν λοιπῶν συνείσομεν.
<span class="lb" data-page="8.526" data-line="17" id="l8.526.17"></span>τῆς οὖν κατὰ τὴν κίνησιν ἀνωμαλίας δύο μὲν χρὴ
<span class="lb" data-page="8.526" data-line="18" id="l8.526.18"></span>τὰς πρώτας διαφορὰς τίθεσθαι, τὴν μὲν ἐν ἑνὶ μορίῳ τῆς
<span class="lb" data-page="8.526" data-line="19" id="l8.526.19"></span>ἀρτηρίας τὴν γένεσιν ἴσχουσαν, ἐν πλείοσι δὲ τὴν ἑτέραν.
<span class="lb" data-page="8.526" data-line="20" id="l8.526.20"></span>ἑκατέρα δ’ αὐτῶν αὖθις εἰς πλείους τέμνεσθαι πέφυκεν, ἃς
<span class="pb" data-page="8.527" id="p8.527"></span>
<span class="lb" data-page="8.527" data-line="1" id="l8.527.1"></span>δίκαιον ἂν εἴη πάσας εἰπεῖν ἀρξαμένους ἀπὸ τῆς καθ’ ἓν
<span class="lb" data-page="8.527" data-line="2" id="l8.527.2"></span>μόριον συνισταμένης, οὐ κατὰ τὸν αὐτὸν δηλονότι χρόνον.
<span class="lb" data-page="8.527" data-line="3" id="l8.527.3"></span>ἀμήχανον γὰρ ἓν καὶ ταὐτὸ μόριον ἐν ἑνὶ καὶ ταὐτῷ χρόνῳ
<span class="lb" data-page="8.527" data-line="4" id="l8.527.4"></span>μὴ ὡσαύτως φαίνεσθαι κινούμενον, ἀλλ’ ἐν διαφέρουσι καιροῖς
<span class="lb" data-page="8.527" data-line="5" id="l8.527.5"></span>ἡ τοῦ ἑνὸς μορίου κίνησις οὐχ ἡ αὐτὴ φαίνεται πολλάκις,
<span class="lb" data-page="8.527" data-line="6" id="l8.527.6"></span>ὅταν ἀρχομένη μὲν βραδυτέρα, τελευτῶσα δὲ ὠκυτέρα,
<span class="lb" data-page="8.527" data-line="7" id="l8.527.7"></span>καὶ ἀνάπαλιν ἀρχομένη μὲν ὠκυτέρα, τελευτῶσα δὲ βραδυτέρα,
<span class="lb" data-page="8.527" data-line="8" id="l8.527.8"></span>πάνυ πολλῆς τοιαύτης ἀνωμαλίας καὶ πολλάκις ἐν τοῖς
<span class="lb" data-page="8.527" data-line="9" id="l8.527.9"></span>σφυγμοῖς εὑρισκομένης καὶ πολλὰ δηλοῦν πεφυκυίας, ὡς
<span class="lb" data-page="8.527" data-line="10" id="l8.527.10"></span>ἑτέρωθι λέγεται. δείξομεν δὲ νῦν αὐτῆς ἁπάσας τὰς κατὰ
<span class="lb" data-page="8.527" data-line="11" id="l8.527.11"></span>μέρος διαφοράς. εἰσὶ δὲ τρεῖς μὲν αἱ πρῶται, ποτὲ μὲν
<span class="lb" data-page="8.527" data-line="12" id="l8.527.12"></span>ἡσυχίας διακοπτούσης τὴν κίνησιν τοῦ μορίου, ποτὲ συνεχοῦς
<span class="lb" data-page="8.527" data-line="13" id="l8.527.13"></span>μὲν φαινομένης αὐτῆς, οὐ μὴν ἰσοταχοῦς, ποτὲ δὲ ἐπανερχομένης.
<span class="lb" data-page="8.527" data-line="14" id="l8.527.14"></span>ἐν ἑκάστῃ δ’ αὐτῶν κατὰ μέρος ἕτεραι.
</p>
          </article>

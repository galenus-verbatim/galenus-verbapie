<article xmlns="http://www.w3.org/1999/xhtml" id="urn:cts:greekLit:tlg0057.tlg059.1st1K-grc1:1.16">
<span class="pb page1" data-page="8.537" id="p8.537"></span>
<span class="milestone ed1page page1" data-n="3.15" data-unit="ed1page" id="ed1page.3.15"></span>
<span class="milestone ed2page page1" data-n="8.28" data-unit="ed2page" id="ed2page.8.28"></span>
            <p>
<span class="lb" data-page="8.537" data-line="3" id="l8.537.3"></span>Ἀρκεῖν μοι δοκεῖ καὶ περὶ τούτων τὰ τοσαῦτα.
<span class="lb" data-page="8.537" data-line="4" id="l8.537.4"></span>ἐπὶ γὰρ τὴν ἔτι λοιπὴν καὶ τρίτην διαφορὰν τῶν
<span class="lb" data-page="8.537" data-line="5" id="l8.537.5"></span>καθ’ ἓν μόριον ἀνωμάλων σφυγμῶν ἐπάνιμεν αὖθις, οὓς
<span class="lb" data-page="8.537" data-line="6" id="l8.537.6"></span>Ἀρχιγένης μὲν ὡς ἕνα γράφει καὶ καλεῖ δίκροτον. εἰσὶ δὲ
<span class="lb" data-page="8.537" data-line="7" id="l8.537.7"></span>πλείους. ὅσοι δέ τινες καὶ οἷοι, μετ’ ὀλίγον ἐροῦμεν, ἂν
<span class="lb" data-page="8.537" data-line="8" id="l8.537.8"></span>πρότερον ἐπισκεψώμεθα, πότερον τῶν κατὰ μίαν διαστολὴν
<span class="lb" data-page="8.537" data-line="9" id="l8.537.9"></span>τῆς ἀρτηρίας συνισταμένων ἐστὶν, ἢ δύο εἰσὶν ἐφεξῆς ἀλλήλων
<span class="lb" data-page="8.537" data-line="10" id="l8.537.10"></span>ἄνισοι σφυγμοί. τοῦτο δ’ οὐχ οἷόν τε κρῖναι καλῶς, εἰ
<span class="lb" data-page="8.537" data-line="11" id="l8.537.11"></span>μὴ πρότερον ἀκριβῶς μάθωμεν, οἷός ἐστιν ὁ σφυγμὸς οὗτος,
<span class="lb" data-page="8.537" data-line="12" id="l8.537.12"></span>ὁ πρὸς Ἀρχιγένους δίκροτος κεκλημένος. <span class="milestone ed2page" data-n="8.29" data-unit="ed2page" id="ed2page.8.29"></span>ὅτι μὲν γὰρ
<span class="lb" data-page="8.537" data-line="13" id="l8.537.13"></span>τῶν δὶς παιόντων τὴν ἁφὴν, ἄντικρυς. δῆλον. ἀλλὰ τοῦτο
<span class="lb" data-page="8.537" data-line="14" id="l8.537.14"></span>μὲν καὶ τοῖς διαλείπουσι κατὰ μίαν πληγὴν ὑπάρχει, καὶ εἴ
<span class="lb" data-page="8.537" data-line="15" id="l8.537.15"></span>τις μόνῳ τῷ πλήττεσθαι προέχων, δύο σφυγμοὺς τὸν δὶς
<span class="lb" data-page="8.537" data-line="16" id="l8.537.16"></span>παίοντα νομίζει, φανερῶς ἁμαρτάνει. τοὺς γὰρ ἐν μιᾷ διαστολῇ
<span class="lb" data-page="8.537" data-line="17" id="l8.537.17"></span>διαλείποντας οὐκ ἂν φαίη δύο σφυγμοὺς εἶναι, καί
<span class="lb" data-page="8.537" data-line="18" id="l8.537.18"></span>τοι δὶς πλήττουσιν. ἐναργῶς γὰρ ἐπ’ αὐτῶν ἡ κίνησις ἀπολλῦσα ﻿
<span class="pb" data-page="8.538" id="p8.538"></span>
<span class="lb" data-page="8.538" data-line="1" id="l8.538.1"></span>τὸ συνεχὲς ἀκινησίᾳ μέσῃ διακόπτεται. τὸ δὲ γένος
<span class="lb" data-page="8.538" data-line="2" id="l8.538.2"></span>τὸ τῶν δικρότων οὐχ οὕτως, ἀλλ’ ἐπειδὰν πληρώσῃ τὴν
<span class="lb" data-page="8.538" data-line="3" id="l8.538.3"></span>διαστολὴν ἅπασαν, εὐθὺς ἀποχωρεῖ πρὸς βραχὺ, καὶ αὖθις
<span class="lb" data-page="8.538" data-line="4" id="l8.538.4"></span>παίει τὸ δεύτερον, ὥστε τῶν μὲν διαλειπόντων ἡσυχίαν μέσην
<span class="lb" data-page="8.538" data-line="5" id="l8.538.5"></span>εἶναι τῶν πληγῶν, τοῦ δὲ δικρότου συστολὴν ἢ σύνοδον,
<span class="lb" data-page="8.538" data-line="6" id="l8.538.6"></span>ἢ ὑπονόστησιν, ἢ ὡς ἄν τις ἐθέλῃ καλεῖν. διὰ τοῦτό τινες
<span class="lb" data-page="8.538" data-line="7" id="l8.538.7"></span>δύο σφυγμοὺς εἶναί φασι, οὐχ ἕνα, τὸν δίκροτον. ἐροῦσι
<span class="lb" data-page="8.538" data-line="8" id="l8.538.8"></span>δὲ αὐτὸ μάλιστα οἱ μὴ παρακολουθοῦντες τῇ συστολῇ τῆς
<span class="lb" data-page="8.538" data-line="9" id="l8.538.9"></span>ἀρτηρίας, ἀλλ’ ἐκ πληγῆς καὶ διαλείμματος τὸν σφυγμὸν
<span class="lb" data-page="8.538" data-line="10" id="l8.538.10"></span>συνεστάναι φάσκοντες. οὗτοι γὰρ μετὰ τὴν προτέραν προσβολὴν
<span class="lb" data-page="8.538" data-line="11" id="l8.538.11"></span>τῆς ἀρτηρίας ἀκινησίαν βραχεῖαν ἐροῦσι γίγνεσθαι,
<span class="lb" data-page="8.538" data-line="12" id="l8.538.12"></span>καὶ μετ’ αὐτὴν ἑτέραν προσβολὴν, καὶ φήσουσιν ἀνώμαλον
<span class="lb" data-page="8.538" data-line="13" id="l8.538.13"></span>εἶναι τὸν τοιοῦτον σφυγμὸν κατὰ πυκνότητα. τούτους γὰρ
<span class="lb" data-page="8.538" data-line="14" id="l8.538.14"></span>ἀνωμάλους κατὰ πυκνότητα νομίζουσιν, ὑφ’ ὧν ἄνισον τὸ
<span class="lb" data-page="8.538" data-line="15" id="l8.538.15"></span>μεταξὺ τῶν πληγῶν διάλειμμα, καθάπερ καὶ μετ’ ὀλίγον ἐροῦμεν,
<span class="lb" data-page="8.538" data-line="16" id="l8.538.16"></span>ἀλλὰ νῦν γε, ὅτι καὶ κατὰ τούτους διοίσουσιν οἱ δίκροτοι
<span class="lb" data-page="8.538" data-line="17" id="l8.538.17"></span>σφυγμοὶ τῶν ἐν μιᾷ διαστολῇ διαλειπόντων, πειραθῶμεν
<span class="lb" data-page="8.538" data-line="18" id="l8.538.18"></span>πρότερον ἀποδεῖξαι, συγχωρήσαντες αὐτοῖς τὴν ὑπόθεσιν,
<span class="lb" data-page="8.538" data-line="19" id="l8.538.19"></span>καθ’ ἣν οὔ φασιν αἰσθητὴν εἶναι τὴν συστολήν. εἰ
<span class="pb" data-page="8.539" id="p8.539"></span>
<span class="lb" data-page="8.539" data-line="1" id="l8.539.1"></span>γὰρ καὶ τοῦτο δοθείη, τὸ γοῦν οὐκ ἀπὸ τῶν ἴσων διαστημάτων
<span class="lb" data-page="8.539" data-line="2" id="l8.539.2"></span>ἀνιοῦσαν φαίνεσθαι τὴν ἀρτηρίαν οὐκ ἄν τις ἀρνήσαιτο.
<span class="lb" data-page="8.539" data-line="3" id="l8.539.3"></span>τοῦτο δ’ ἐπὶ τῶν διαλειπόντων ἐναργῶς φαίνεται. κάτωθεν
<span class="lb" data-page="8.539" data-line="4" id="l8.539.4"></span>γάρ ποθεν ἀρξαμένη τῆς κινήσεως ἡ ἀρτηρία, κᾄπειτα παυσαμένη,
<span class="lb" data-page="8.539" data-line="5" id="l8.539.5"></span>τὴν ἀρχὴν αὖθις τῆς δευτέρας κινήσεως, ἵνα περ
<span class="lb" data-page="8.539" data-line="6" id="l8.539.6"></span>ἐτελεύτησεν ἡ προτέρα, ποιεῖται, τῶν δικρότων οὐχ οὕτως
<span class="lb" data-page="8.539" data-line="7" id="l8.539.7"></span>πληττόντων, ἀλλὰ φανερῶς ἐκ βάθους πλέονος καὶ κατὰ
<span class="lb" data-page="8.539" data-line="8" id="l8.539.8"></span>μείζονος διαστάσεως ἡ προτέρα κίνησις ἐνηνέχθαι φαίνεται,
<span class="lb" data-page="8.539" data-line="9" id="l8.539.9"></span>αὐτόθεν δήπουθεν ἐγγύθεν ἡ δευτέρα. τούτους μὲν οὖν τοσοῦτον
<span class="lb" data-page="8.539" data-line="10" id="l8.539.10"></span>ὁμολογοῦντας ἕξομεν, ὡς οὐ ταὐτόν ἐστι διαλείπειν
<span class="lb" data-page="8.539" data-line="11" id="l8.539.11"></span>ἐν μιᾷ διαστολῇ σφυγμὸν, ἢ δὶς παίειν, ὡς ὁ δίκροτος. οὐ
<span class="lb" data-page="8.539" data-line="12" id="l8.539.12"></span>μὴν ἀναγκάσαι γε αὐτοὺς ἄκοντας οἷόν τε, κατὰ μίαν πληγὴν
<span class="lb" data-page="8.539" data-line="13" id="l8.539.13"></span>ἀνωμάλους ὀνομάζειν τοὺς δικρότους. ἐροῦσι γὰρ ἀπομαχόμενοι
<span class="lb" data-page="8.539" data-line="14" id="l8.539.14"></span>δύο πληγῶν φανερῶς αἰσθάνεσθαι, μήτε τὸ μέγεθος
<span class="lb" data-page="8.539" data-line="15" id="l8.539.15"></span>ἴσον μήτε τὸν χρόνον, ἀλλὰ μηδὲ τὸν τόνον. καὶ δι’
<span class="lb" data-page="8.539" data-line="16" id="l8.539.16"></span>ὀλίγου φήσουσι χρόνου τὴν δευτέραν ἐπὶ τῇ προτέρᾳ γίγνεσθαι.
<span class="lb" data-page="8.539" data-line="17" id="l8.539.17"></span>καὶ ἀνώμαλον μὲν συγχωρήσουσιν εἶναι τὸν τοιοῦτον
<span class="lb" data-page="8.539" data-line="18" id="l8.539.18"></span>σφυγμὸν, οὐ μὴν τὸν κατὰ μίαν πληγήν· ἀλλὰ τὰς
<span class="lb" data-page="8.539" data-line="19" id="l8.539.19"></span>ἐν πυκνότητι καὶ σμικρότητι καὶ τόνῳ τῆς ἀνωμαλίας
<span class="pb" data-page="8.540" id="p8.540"></span>
<span class="lb" data-page="8.540" data-line="1" id="l8.540.1"></span>διαφορὰς αὐτῷ προσάψουσιν. τοῖς δὲ καὶ τῆς συστολῆς
<span class="lb" data-page="8.540" data-line="2" id="l8.540.2"></span>αἰσθανομένοις φανερῶς ὁ δίκροτος ἐκπίπτει τῆς συστηματικῆς
<span class="lb" data-page="8.540" data-line="3" id="l8.540.3"></span>καλουμένης ἀνωμαλίας. ἔοικε γὰρ τὸ ἐπ’ αὐτοῦ γιγνόμενον
<span class="lb" data-page="8.540" data-line="4" id="l8.540.4"></span>ταῖς τῆς σφυρᾶς διπλαῖς πρὸς τὸν ἄκμονα πληγαῖς, τῆς
<span class="lb" data-page="8.540" data-line="5" id="l8.540.5"></span>μὲν προτέρας ἐκ πολλοῦ μὲν διαστήματος καταφερομένης καὶ
<span class="lb" data-page="8.540" data-line="6" id="l8.540.6"></span>σφοδρῶς παιούσης, τῆς δευτέρας δὲ οἷον ἀναπαλλομένης τῆς
<span class="lb" data-page="8.540" data-line="7" id="l8.540.7"></span>σφυρᾶς ἀπὸ τοῦ ἄκμονος οὐκ ἐπὶ πολὺ, καὶ αὖθις αὐτῷ
<span class="lb" data-page="8.540" data-line="8" id="l8.540.8"></span>προσπιπτούσης ἀῤῥωστότερόν τε ἢ πρόσθεν καὶ ἐξ ὀλίγης
<span class="lb" data-page="8.540" data-line="9" id="l8.540.9"></span>διαστάσεως. τοιοῦτον γάρ τοι καὶ οἱ δίκροτοι τυγχάνουσιν
<span class="lb" data-page="8.540" data-line="10" id="l8.540.10"></span>ἔχοντες τὸ εἶδος, οἷον ὠθουμένης τῆς ἀρτηρίας εἰς τοὐπίσω
<span class="lb" data-page="8.540" data-line="11" id="l8.540.11"></span>κατὰ τὴν προσβολὴν, εἶτ’ αὖθις ἐπανερχομένης. ὃ δ’ ἂν μάλιστα
<span class="lb" data-page="8.540" data-line="12" id="l8.540.12"></span>σαφέστατα τὴν τῶν δικρότων σφυγμῶν φύσιν ἐνδείξαιτο
<span class="lb" data-page="8.540" data-line="13" id="l8.540.13"></span>καὶ χωρίσειε τῆς συστηματικῆς ἀνωμαλίας, τὸ τῆς ἀποχωρήσεώς
<span class="lb" data-page="8.540" data-line="14" id="l8.540.14"></span>ἐστιν εἶδος. οὐδὲ γὰρ συστέλλεται τότε ἡ ἀρτηρία, ἀλλά
<span class="lb" data-page="8.540" data-line="15" id="l8.540.15"></span>πως οἷον κλονουμένη καταφέρεται, καὶ τὴν καταφορὰν αὐτῆς
<span class="lb" data-page="8.540" data-line="16" id="l8.540.16"></span>ἀπὸ τοῦ πέρατος τῆς πρώτης διαστολῆς, οὐδεμία σαφὴς ἡσυχία
<span class="lb" data-page="8.540" data-line="17" id="l8.540.17"></span>διαιρεῖ, καθάπερ ἐπὶ τῆς συστολῆς φαίνεται, ἀλλ’ εὐθὺς ἅμα
<span class="lb" data-page="8.540" data-line="18" id="l8.540.18"></span>τῷ παύσασθαι τῆς ἄνω φορᾶς ἡ ὑποχώρησις γίνεται, πρὸς
<span class="lb" data-page="8.540" data-line="19" id="l8.540.19"></span>ὀλίγον κλονουμένης αὐτῆς, εἶτ’ αὖθις ἐμπιπτούσης· οἷόν τι
<span class="pb" data-page="8.541" id="p8.541"></span>
<span class="lb" data-page="8.541" data-line="1" id="l8.541.1"></span><span class="milestone ed2page" data-n="8.30" data-unit="ed2page" id="ed2page.8.30"></span>καὶ τοῖς πρὸς βίαν ἑλχθεῖσι κλάδοις, εἶτ’ ἀφεθεῖσι γίγνεται.
<span class="lb" data-page="8.541" data-line="2" id="l8.541.2"></span>καὶ γὰρ ἐκεῖνοι φέρονται μὲν ἐπὶ τὸν ἐξ ἀρχῆς τόπον,
<span class="lb" data-page="8.541" data-line="3" id="l8.541.3"></span>οὐ μὴν εὐθὺς ἐν αὐτῷ μένουσιν, ἀλλ’ αὖθις ἀναχωροῦσιν ἐπὶ
<span class="lb" data-page="8.541" data-line="4" id="l8.541.4"></span>ταὐτὸ, ὅθεν ἠνέχθησαν, καὶ οὐδὲ ἴσην γε διάστασιν ἐπιλαμβάνουσι
<span class="lb" data-page="8.541" data-line="5" id="l8.541.5"></span>τῇ πρόσθεν, ἀλλ’ ἐλάττονα μικρῷ· καὶ πάλιν ἀπὸ
<span class="lb" data-page="8.541" data-line="6" id="l8.541.6"></span>τούτου τοῦ πέρατος ἐπὶ τὸν οἰκεῖον ἀναφέρονται τόπον, καὶ
<span class="lb" data-page="8.541" data-line="7" id="l8.541.7"></span>δεύτερόν γε ὑποχωροῦσιν αὖθις· καὶ ἐπανέρχονται πάλιν, καὶ
<span class="lb" data-page="8.541" data-line="8" id="l8.541.8"></span>τρίτον τε καὶ τέταρτον καὶ πολλάκις, ἔστ’ ἂν κατὰ βραχὺ
<span class="lb" data-page="8.541" data-line="9" id="l8.541.9"></span>μειοῦντες τὴν ἐπάνοδον, εἰς ἡσυχίαν παντελῆ τελευτήσωσι.
<span class="lb" data-page="8.541" data-line="10" id="l8.541.10"></span>τοιοῦτόν τι καὶ τῆς ἀρτηρίας κινήσει συμβέβηκεν ἐν τοῖς
<span class="lb" data-page="8.541" data-line="11" id="l8.541.11"></span><span class="milestone ed1page" data-n="3.16" data-unit="ed1page" id="ed1page.3.16"></span>δικρότοις σφυγμοῖς. ὥστ’ ἔγωγε οὐ μόνον ἅπαξ ἐπανιοῦσαν,
<span class="lb" data-page="8.541" data-line="12" id="l8.541.12"></span>ἀλλὰ καὶ δεύτερον εἶδόν ποτε. καὶ τὸ σύμπαν φάναι,
<span class="lb" data-page="8.541" data-line="13" id="l8.541.13"></span>κλονώδη πάντως δεῖ τὴν κίνησιν εἶναι τοῦ δικρότου
<span class="lb" data-page="8.541" data-line="14" id="l8.541.14"></span>σφυγμοῦ, ὥστε καὶ κατ’ αὐτὴν τὴν προτέραν πληγὴν οἷον
<span class="lb" data-page="8.541" data-line="15" id="l8.541.15"></span>ἐπαιρομένην καὶ τὸν τόπον ὅλον ἀλλάττουσαν τὴν ἀρτηρίαν
<span class="lb" data-page="8.541" data-line="16" id="l8.541.16"></span>ἄνω φέρεσθαι μᾶλλον ἢ διαστελλομένην· τοιοῦτοι γὰρ οἱ
<span class="lb" data-page="8.541" data-line="17" id="l8.541.17"></span>κλονώδεις. καὶ ὅταν γε σφοδρῶς αὐτοῖς τοῦτο τὸ πάθημα
<span class="lb" data-page="8.541" data-line="18" id="l8.541.18"></span>συμπίπτῃ, καὶ τὰ μόρια τῆς ἀρτηρίας διαφερόντως κινῶνται,
<span class="lb" data-page="8.541" data-line="19" id="l8.541.19"></span>τοῦ μὲν εἰ τύχοι πρώτου, τοῦ δὲ δευτέρου, τοῦ δὲ τρίτου καὶ
<span class="lb" data-page="8.541" data-line="20" id="l8.541.20"></span>πολλάκις τετάρτου καὶ πέμπτου μέρους αὐτῆς ἀναφερομένου
<span class="pb" data-page="8.542" id="p8.542"></span>
<span class="lb" data-page="8.542" data-line="1" id="l8.542.1"></span>τε καὶ αὖθις καταφερομένου. ὥστε ἔστιν ὅτε καθ’ ἕνα καὶ
<span class="lb" data-page="8.542" data-line="2" id="l8.542.2"></span>τὸν αὐτὸν χρόνον τὰ μὲν ἀναφέρεσθαί σοι δόξει μόρια, τὰ
<span class="lb" data-page="8.542" data-line="3" id="l8.542.3"></span>δὲ καταφέρεσθαι. τοιαύτης οὖν οὔσης τῆς τῶν δικρότων
<span class="lb" data-page="8.542" data-line="4" id="l8.542.4"></span>σφυγμῶν ἰδέας, αἱ διαφοραὶ γενήσονται κατὰ πάντα τὰ προγεγραμμένα
<span class="lb" data-page="8.542" data-line="5" id="l8.542.5"></span>γένη, πληρότητος, σκληρότητος, μεγέθους, σφοδρότητος,
<span class="lb" data-page="8.542" data-line="6" id="l8.542.6"></span>τάχους, καὶ τῶν ἐναντίων, ἐν αὐτῇ τε τῇ πρώτῃ
<span class="lb" data-page="8.542" data-line="7" id="l8.542.7"></span>κινήσει καὶ τῇ κατὰ τὴν ὑποχώρησιν ἐπανόδῳ. δύναται
<span class="lb" data-page="8.542" data-line="8" id="l8.542.8"></span>γὰρ μεγάλη καὶ οὐ μεγάλη, καὶ σφοδρὰ καὶ οὐ σφοδρὰ, καὶ
<span class="lb" data-page="8.542" data-line="9" id="l8.542.9"></span>ταχεῖα καὶ οὐ ταχεῖα, καὶ τῶν ἄλλων ἕκαστον εἰδῶν γίνεσθαι,
<span class="lb" data-page="8.542" data-line="10" id="l8.542.10"></span>καὶ ἤτοι ὁμαλὴ, ἢ ἀνώμαλος, ὥστε τὰς τοιαύτας ἐπαλλάξεις
<span class="lb" data-page="8.542" data-line="11" id="l8.542.11"></span>πολλὰ ποιεῖν εἴδη τῶν δικρότων σφυγμῶν. αὗται μὲν αἱ
<span class="lb" data-page="8.542" data-line="12" id="l8.542.12"></span>κατὰ διαστολὴν τῶν δικρότων σφυγμῶν τῆς ἐν ἑνὶ μορίῳ
<span class="lb" data-page="8.542" data-line="13" id="l8.542.13"></span>συνισταμένης ἀνωμαλίας διαφοραί.
</p>
          </article>

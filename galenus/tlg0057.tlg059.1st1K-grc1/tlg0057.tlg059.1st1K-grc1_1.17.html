<article xmlns="http://www.w3.org/1999/xhtml" id="urn:cts:greekLit:tlg0057.tlg059.1st1K-grc1:1.17">
<span class="pb page1" data-page="8.542" id="p8.542"></span>
<span class="milestone ed1page page1" data-n="3.16" data-unit="ed1page" id="ed1page.3.16"></span>
<span class="milestone ed2page page1" data-n="8.30" data-unit="ed2page" id="ed2page.8.30"></span>
            <p>
<span class="lb" data-page="8.542" data-line="14" id="l8.542.14"></span>Μεταβάντες δ’ ἐπὶ τὴν ἐν διαφέρουσι μορίοις,
<span class="lb" data-page="8.542" data-line="15" id="l8.542.15"></span>εἴπωμεν ἤδη καὶ τὰς ἐκείνης ἁπάσας διαφορὰς, πρώτας
<span class="lb" data-page="8.542" data-line="16" id="l8.542.16"></span>μὲν δύο, καθ’ ἃς ἢ συνεχής ἐστιν ἡ κίνησις, ἢ διαλείπουσα
<span class="lb" data-page="8.542" data-line="17" id="l8.542.17"></span>κατά τι, τὰς δ’ ἄλλας τὰς κατὰ μέρος ἐκ τῆς τούτων τομῆς
<span class="lb" data-page="8.542" data-line="18" id="l8.542.18"></span>συνισταμένας. ἡ μὲν γὰρ συνεχὴς ἤτοι ὁμαλής ἐστιν, ἢ ﻿
<span class="pb" data-page="8.543" id="p8.543"></span>
<span class="lb" data-page="8.543" data-line="1" id="l8.543.1"></span>ἀνώμαλος. ἐμάθομεν γὰρ ὅπως ὁμαλὴς καὶ ἀνώμαλος
<span class="lb" data-page="8.543" data-line="2" id="l8.543.2"></span>ἀνωμαλία γίγνεται. τῆς μὲν οὖν ὁμαλοῦς, ἢ ἐκλύεσθαι
<span class="lb" data-page="8.543" data-line="3" id="l8.543.3"></span>τὸ τάχος, ἢ ἐπιτείνεσθαι ἀναγκαῖον ἑξαχῇ, καθάπερ μικρῷ
<span class="lb" data-page="8.543" data-line="4" id="l8.543.4"></span>πρόσθεν ἐλέχθη, τῆς δ’ ἀνωμάλου πλείους εἰσὶν αἱ διαφοραὶ
<span class="lb" data-page="8.543" data-line="5" id="l8.543.5"></span>παρὰ τὸ μακρὸν, ἢ βραχὺν, ἢ σύμμετρον κατὰ τὸ μῆκος
<span class="lb" data-page="8.543" data-line="6" id="l8.543.6"></span>εἶναι τὸν σφυγμόν. τοῖς μὲν γὰρ δύο δακτύλοις ὑποπιπτούσης
<span class="lb" data-page="8.543" data-line="7" id="l8.543.7"></span>τῆς κινήσεως ἕξ ἔσονται διαφοραὶ, τοῖς δὲ τρισὶ τέσσαρες
<span class="lb" data-page="8.543" data-line="8" id="l8.543.8"></span>καὶ εἴκοσι, τοῖς δὲ τέσσαρσιν ὀκτὼ καὶ ἑβδομήκοντα.
<span class="lb" data-page="8.543" data-line="9" id="l8.543.9"></span>ὅπως μὲν οὖν εἰ τοῖς δύο δακτύλοις ἡ κίνησις ὑποπίπτοι, τὰς
<span class="lb" data-page="8.543" data-line="10" id="l8.543.10"></span>διαφορὰς ἓξ ἀναγκαῖον γενέσθαι, καὶ εἰ τοῖς τρισὶ, τέσσαρας
<span class="lb" data-page="8.543" data-line="11" id="l8.543.11"></span>καὶ εἴκοσι, τὰ προγεγραμμένα δύο διαγράμματα διδάσκει.
<span class="lb" data-page="8.543" data-line="12" id="l8.543.12"></span>πῶς δὲ καὶ εἰ τοῖς τέσσαρσιν, ὀκτὼ καὶ ἑβδομήκοντα, μάθοις
<span class="lb" data-page="8.543" data-line="13" id="l8.543.13"></span>ἂν, εἰ πρότερον γνοίης ὅτι τεττάρων πραγμάτων ὡντινωνοῦν
<span class="lb" data-page="8.543" data-line="14" id="l8.543.14"></span>τρεῖς ἑκάστου διαφορὰς ἔχοντος ἀνάγκη τὰς πάσας συζυγίας
<span class="lb" data-page="8.543" data-line="15" id="l8.543.15"></span>γενέσθαι μίαν καὶ ὀγδοήκοντα. τοῦτο δ’ οὐ χαλεπὸν εὑρεῖν
<span class="lb" data-page="8.543" data-line="16" id="l8.543.16"></span>ἐκ τοῦ γιγνώσκειν, ὅτι τῶν τρεῖς ἐχόντων διαφορὰς ἑπτὰ καὶ
<span class="lb" data-page="8.543" data-line="17" id="l8.543.17"></span>εἴκοσι συζυγίαι γίνονται. προσελθόντος γὰρ τοῦ τετάρτου
<span class="lb" data-page="8.543" data-line="18" id="l8.543.18"></span>τρεῖς ἔχοντος διαφορὰς, εὔλογόν ἐστι μίαν καὶ ὀγδοήκοντα
<span class="pb" data-page="8.544" id="p8.544"></span>
<span class="lb" data-page="8.544" data-line="1" id="l8.544.1"></span>γενέσθαι τὰς πάσας, ὧν εἰ ἀφέλοιμεν τρεῖς τὰς ὁμαλοὺς ποιούσας
<span class="lb" data-page="8.544" data-line="2" id="l8.544.2"></span>τοὺς σφυγμοὺς, <span class="milestone ed2page" data-n="8.31" data-unit="ed2page" id="ed2page.8.31"></span>οἱ λοιποὶ δηλονότι ὀκτὼ καὶ
<span class="lb" data-page="8.544" data-line="3" id="l8.544.3"></span>ἑβδομήκοντα γενήσονται. κατὰ ταὐτὰ δὲ τοῖς προγεγραμμένοις
<span class="lb" data-page="8.544" data-line="4" id="l8.544.4"></span>δύο διαγράμμασι δῆλον, ὡς καὶ τούτων τῶν εἴκοσι μὲν
<span class="lb" data-page="8.544" data-line="5" id="l8.544.5"></span>καὶ τεττάρων τινὲς τοῖς ἓξ τοῖς πρώτοις οἱ αὐτοὶ γενήσονται,
<span class="lb" data-page="8.544" data-line="6" id="l8.544.6"></span>τῶν δὲ ὀκτὼ καὶ ἑβδομήκοντα τοῖς τέσσαρσι καὶ εἴκοσιν,
<span class="lb" data-page="8.544" data-line="7" id="l8.544.7"></span>ὅτι τε καθάπερ ἐπ’ ἐκείνων, οὕτω καὶ ἐπὶ τούτων αἱρέσεις
<span class="lb" data-page="8.544" data-line="8" id="l8.544.8"></span>δύο γενήσονται, τῶν μὲν οἰομένων κοινωνεῖν ἀλλήλοις τὰ
<span class="lb" data-page="8.544" data-line="9" id="l8.544.9"></span>διαγράμματα, τῶν δὲ μή.
</p>
          </article>

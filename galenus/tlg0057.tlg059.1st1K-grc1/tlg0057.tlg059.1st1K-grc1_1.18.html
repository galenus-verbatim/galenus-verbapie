<article xmlns="http://www.w3.org/1999/xhtml" id="urn:cts:greekLit:tlg0057.tlg059.1st1K-grc1:1.18">
<span class="pb page1" data-page="8.544" id="p8.544"></span>
<span class="milestone ed1page page1" data-n="3.16" data-unit="ed1page" id="ed1page.3.16"></span>
<span class="milestone ed2page page1" data-n="8.31" data-unit="ed2page" id="ed2page.8.31"></span>
            <p>
<span class="lb" data-page="8.544" data-line="10" id="l8.544.10"></span>Λοιπὸν δ’ ἂν εἴη τὰς διαλειπούσης τῆς
<span class="lb" data-page="8.544" data-line="11" id="l8.544.11"></span>κινήσεως γιγνομένης διαφορὰς ἐξαριθμῆσαι. γενήσονται δὲ
<span class="lb" data-page="8.544" data-line="12" id="l8.544.12"></span>τέτταρες μὲν αἱ πρῶται, κατὰ μέρος δ’ ἑκάστης αὐτῶν
<span class="lb" data-page="8.544" data-line="13" id="l8.544.13"></span>πλείους, αἱ μὲν τέσσαρες ᾧδέ πως. ἢ γὰρ ὁ πρῶτος καὶ
<span class="lb" data-page="8.544" data-line="14" id="l8.544.14"></span>τρίτος δάκτυλος αἰσθάνονται τῆς κινήσεως, οὐ μὴν ὁ δεύτερος
<span class="lb" data-page="8.544" data-line="15" id="l8.544.15"></span>καὶ ὁ τέταρτος, ἢ ὁ πρῶτος καὶ τρίτος καὶ τέταρτος,
<span class="lb" data-page="8.544" data-line="16" id="l8.544.16"></span>οὐ μὴν ὁ δεύτερος, ἢ ὁ πρῶτος καὶ δεύτερος καὶ τέταρτος,
<span class="lb" data-page="8.544" data-line="17" id="l8.544.17"></span>οὐ μὴν ὁ τρίτος, ἢ ὁ πρῶτος καὶ τέταρτος, οὐ μὴν οὔθ’
<span class="lb" data-page="8.544" data-line="18" id="l8.544.18"></span>ὁ δεύτερος οὔθ’ ὁ τρίτος. ὅταν μὲν οὖν ὁ πρῶτος καὶ
<span class="lb" data-page="8.544" data-line="19" id="l8.544.19"></span>τρίτος αἰσθάνωνται μόνον, ἐννέα γίνονται διαφοραὶ σφυγμῶν
<span class="lb" data-page="8.544" data-line="20" id="l8.544.20"></span>καθ’ ἕκαστον γένος, ὅταν δ’ ὁ πρῶτος καὶ ὁ τρίτος
<span class="pb" data-page="8.545" id="p8.545"></span>
<span class="lb" data-page="8.545" data-line="1" id="l8.545.1"></span>καὶ τέταρτος, ἑπτὰ καὶ εἴκοσιν. ἴσαι δὲ τὸν ἀριθμὸν ταῖσδε
<span class="lb" data-page="8.545" data-line="2" id="l8.545.2"></span>καὶ ὅταν ὁ πρῶτος καὶ δεύτερος καὶ ὁ τέταρτος. ὅταν δ’ ὁ
<span class="lb" data-page="8.545" data-line="3" id="l8.545.3"></span>πρῶτος καὶ ὁ τέταρτος, ἐννέα. σαφὴς δὲ ὁ καθ’ ἑκάστην
<span class="lb" data-page="8.545" data-line="4" id="l8.545.4"></span>ἀριθμὸς ἐκ τῶν προγεγραμμένων μεθόδων. αὕτη καὶ ἡ τῆς
<span class="lb" data-page="8.545" data-line="5" id="l8.545.5"></span>κατὰ τὰ διαφέροντα μόρια γινομένης ἀνωμαλίας τομή. γίνονται
<span class="lb" data-page="8.545" data-line="6" id="l8.545.6"></span>δὲ καὶ μίξεις ἀμφοτέρων τῶν πρώτων διαφορῶν πρὸς ἀλλήλας
<span class="lb" data-page="8.545" data-line="7" id="l8.545.7"></span>πολυειδῶς, ὥστε μὴ μόνον ἐν διαφέρουσι μορίοις εἶναι
<span class="lb" data-page="8.545" data-line="8" id="l8.545.8"></span>τὴν ἀνωμαλίαν, ἀλλὰ καὶ καθ’ ἕν ὁτιοῦν. εἰ δή τις τῶν ἐκ
<span class="lb" data-page="8.545" data-line="9" id="l8.545.9"></span>θατέρου γένους διαφορῶν τὰς ἐνδεχομένας μιγνύναι βούλοιτο
<span class="lb" data-page="8.545" data-line="10" id="l8.545.10"></span>ταῖς ἐκ θατέρου, καὶ τοῦτο ποιῶν μὴ κάμνοι πρὶν ἁπάσας
<span class="lb" data-page="8.545" data-line="11" id="l8.545.11"></span>συμπλέξαι, γυμνάσαιτ’ ἂν οὐκ ἀχρήστως. ἡγοῦμαι δὲ οὐδ’
<span class="lb" data-page="8.545" data-line="12" id="l8.545.12"></span>ἂν χαλεπῶς δρᾶσαί τινα αὐτὸ, εἰ μὴ ἀργῶς τὰ μέχρι τοῦδε
<span class="lb" data-page="8.545" data-line="13" id="l8.545.13"></span>ὑφ’ ἡμῶν γεγραμμένα παρέδραμεν. οὕτως μὲν ἄν τις ἁπάσας
<span class="lb" data-page="8.545" data-line="14" id="l8.545.14"></span>μάθοι τὰς κατὰ τὴν κίνησιν ἐν μιᾷ διαστολῇ γινομένας
<span class="lb" data-page="8.545" data-line="15" id="l8.545.15"></span>ἀνωμαλίας.
</p>
          </article>

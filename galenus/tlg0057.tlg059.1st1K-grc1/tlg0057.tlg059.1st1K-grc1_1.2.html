<article xmlns="http://www.w3.org/1999/xhtml" id="urn:cts:greekLit:tlg0057.tlg059.1st1K-grc1:1.2">
<span class="pb page1" data-page="8.497" id="p8.497"></span>
<span class="milestone ed1page page1" data-n="3.8" data-unit="ed1page" id="ed1page.3.8"></span>
<span class="milestone ed2page page1" data-n="8.15" data-unit="ed2page" id="ed2page.8.15"></span>
            <p>
<span class="lb" data-page="8.497" data-line="13" id="l8.497.13"></span>Πρῶτος μὲν οὖν ἁπάντων ὧν ἴσμεν Ἱπποκράτης
<span class="lb" data-page="8.497" data-line="14" id="l8.497.14"></span>τό τε ὄνομα τοῦ σφυγμοῦ γράφει καὶ τὴν ἐν αὐτῷ
<span class="lb" data-page="8.497" data-line="15" id="l8.497.15"></span>τέχνην οὐκ ἀγνοεῖν ἔοικεν, οὐ μὴν οὔτ’ ἐπὶ πλέον ἐξειργάσατο
<span class="lb" data-page="8.497" data-line="16" id="l8.497.16"></span>τοῦτο τὸ μέρος τῆς τέχνης οὔτ’ ἐπὶ πάσης ἀρτηριῶν
<span class="lb" data-page="8.497" data-line="17" id="l8.497.17"></span>κινήσεως τοὔνομα φέρει. παραπλήσιον δέ τι φαίνεται ποιεῖν
<span class="lb" data-page="8.497" data-line="18" id="l8.497.18"></span>αὐτῷ καὶ ὁ Ἐρασίστρατος. ἀλλ’ ἐνταῦθα μὲν τοῖς ἰδίοις ﻿
<span class="pb" data-page="8.498" id="p8.498"></span>
<span class="lb" data-page="8.498" data-line="1" id="l8.498.1"></span>περὶ τῶν ἀνδρῶν λόγοις εἰρήσεται, καθ’ ὅτου τε μάλιστα
<span class="lb" data-page="8.498" data-line="2" id="l8.498.2"></span>τοὔνομα τίθενται καὶ ὅπῃ διαφέρουσι πρὸς ἀλλήλους, ἢ
<span class="lb" data-page="8.498" data-line="3" id="l8.498.3"></span>ὁμολογοῦσιν. ὁ δὲ τὸ περὶ παλμῶν ἐπιγεγραμμένον Αἰγιμίου
<span class="lb" data-page="8.498" data-line="4" id="l8.498.4"></span>βιβλίον συνθεὶς, εἴτ’ αὐτὸς ἦν ὁ Ἠλεῖος Αἰγίμιος εἴτ’ ἄλλος
<span class="lb" data-page="8.498" data-line="5" id="l8.498.5"></span>τις, ἰδίως κέχρηται <span class="milestone ed2page" data-n="8.16" data-unit="ed2page" id="ed2page.8.16"></span>τῷ ὀνόματι, καὶ πολὺ παρὰ τὸ
<span class="lb" data-page="8.498" data-line="6" id="l8.498.6"></span>τῶν ἄλλων οὐκ ἰατρῶν μόνον, ἀλλὰ καὶ ἰδιωτῶν ἔθος ἅπασαν
<span class="lb" data-page="8.498" data-line="7" id="l8.498.7"></span>ἀρτηριῶν κίνησιν παλμὸν ὀνομάζει. ἡ δὲ Πραξαγόρου
<span class="lb" data-page="8.498" data-line="8" id="l8.498.8"></span>τε καὶ Ἡροφίλου χρῆσις ἔτι καὶ εἰς τάδε κρατεῖ. σφυγμὸν
<span class="lb" data-page="8.498" data-line="9" id="l8.498.9"></span>γὰρ οὗτοι πᾶσαν ἀρτηριῶν κίνησιν τὴν αἰσθητὴν καλοῦσιν.
<span class="lb" data-page="8.498" data-line="10" id="l8.498.10"></span>οὕτως δὲ καὶ οἱ μετ’ αὐτοὺς ἅπαντες, εἰ καὶ τοῖς ὁρισμοῖς
<span class="lb" data-page="8.498" data-line="11" id="l8.498.11"></span>διαφέρονται. δειχθήσεται δὲ τοῦτο ἑτέρωθι. ὥστε καὶ ἡμεῖς
<span class="lb" data-page="8.498" data-line="12" id="l8.498.12"></span>ἑπόμενοι τῇ κρατούσῃ συνηθείᾳ σκοπῶμεν ἤδη, πόσαι μὲν
<span class="lb" data-page="8.498" data-line="13" id="l8.498.13"></span>αἱ πᾶσαι τῶν σφυγμῶν διαφοραὶ, τί δ’ ἑκάστης αὐτῶν τοὔνομα.
<span class="lb" data-page="8.498" data-line="14" id="l8.498.14"></span>καίτοι καὶ κατ’ αὐτὴν τὴν εἰρημένην ῥῆσιν φιλονεικοῦσιν,
<span class="lb" data-page="8.498" data-line="15" id="l8.498.15"></span>οἱ μὲν ᾧδέ πως ἀξιοῦντες προβάλλειν, πόσα γένη
<span class="lb" data-page="8.498" data-line="16" id="l8.498.16"></span>τῶν σφυγμῶν, οἱ δὲ οὐ γένη φασὶ χρῆναι καλεῖν, ἀλλ’ εἴδη,
<span class="lb" data-page="8.498" data-line="17" id="l8.498.17"></span>ποιότητας δ’ ἄλλοι, καὶ διαφορὰς ἄλλοι. καὶ ὅ τι ἂν ἑκάστῳ
<span class="lb" data-page="8.498" data-line="18" id="l8.498.18"></span>δόξῃ, τοῦτ’ ὄνομα θέμενος, ἐρίζει μακρὰ καὶ ἀπέραντα
<span class="pb" data-page="8.499" id="p8.499"></span>
<span class="lb" data-page="8.499" data-line="1" id="l8.499.1"></span>περὶ τῆς ὀρθότητος αὐτοῦ. καὶ ὡς περὶ γενῶν, οὕτω καὶ
<span class="lb" data-page="8.499" data-line="2" id="l8.499.2"></span>εἰδῶν καὶ διαφορῶν καὶ ποιοτήτων οὐκ ἀναγκαίαν ἐπεισάγουσι
<span class="lb" data-page="8.499" data-line="3" id="l8.499.3"></span>ζήτησιν, ἐπιλαθόμενοι τῆς χρείας τοῦ τοιούτου προβλήματος.
<span class="lb" data-page="8.499" data-line="4" id="l8.499.4"></span>ἧκον μὲν γὰρ ἐπ’ αὐτὸ πάντες, ὡς οἶμαι, τοὺς σφυγμοὺς
<span class="lb" data-page="8.499" data-line="5" id="l8.499.5"></span>ἐρευνῆσαι βουλόμενοι, τί δηλοῦν πεφύκασι. τυχεῖν δὲ
<span class="lb" data-page="8.499" data-line="6" id="l8.499.6"></span>οὗ προὔθεντο καὶ χωρὶς τῆς περὶ γενῶν καὶ εἰδῶν ζητήσεως
<span class="lb" data-page="8.499" data-line="7" id="l8.499.7"></span>δυνάμενοι, πάντα μᾶλλον ἢ τοῦτο δρῶσιν. ἀλλ’ ἡμεῖς
<span class="lb" data-page="8.499" data-line="8" id="l8.499.8"></span>κᾀνταῦθα τὴν φλυαρίαν αὐτῶν φυγόντες, καὶ προβάλλειν
<span class="lb" data-page="8.499" data-line="9" id="l8.499.9"></span>ὅπως ἂν ἐθέλωσιν ἐπιτρέψαντες, ἐχώμεθα τοῦ χρησίμου, τοσοῦτον
<span class="lb" data-page="8.499" data-line="10" id="l8.499.10"></span>ἔτι προειπόντες, ὡς τοῖς βουλομένοις περὶ τῶν κατὰ
<span class="lb" data-page="8.499" data-line="11" id="l8.499.11"></span>τοὺς σφυγμοὺς ὅρων, ἢ καὶ περὶ τῶν ὀνομάτων αὐτῶν τῆς
<span class="lb" data-page="8.499" data-line="12" id="l8.499.12"></span>ὀρθότητος ἐκμαθεῖν, ἐν τοῖς μετὰ τοῦτο τὸ πρῶτον βιβλίον
<span class="lb" data-page="8.499" data-line="13" id="l8.499.13"></span>ἅπαντα γέγραπται. τουτὶ γὰρ αὐτὸ μόνον ἔχει τὸ χρήσιμον,
<span class="lb" data-page="8.499" data-line="14" id="l8.499.14"></span>οὐδενὸς τῶν σοφιστικῶν ζητημάτων ἐφαπτόμενον, ὥστ’ εἰ
<span class="lb" data-page="8.499" data-line="15" id="l8.499.15"></span>καὶ τελέως τις ἐθέλοι παραλιπεῖν ἐκεῖνα, δύναιτ’ ἄν. εἰς γὰρ
<span class="lb" data-page="8.499" data-line="16" id="l8.499.16"></span>τὰς ἄλλας πραγματείας, τήν τε περὶ διαγνώσεως τῶν σφυγμῶν
<span class="lb" data-page="8.499" data-line="17" id="l8.499.17"></span>καὶ τὴν περὶ τῶν αἰτίων, καὶ ἔτι τὴν περὶ τῆς δι’ αὐτῶν
<span class="lb" data-page="8.499" data-line="18" id="l8.499.18"></span>προγνώσεως, τοῦτο μόνον ἀναγκαῖόν ἐστι τὸ βιβλίον.
<span class="lb" data-page="8.499" data-line="19" id="l8.499.19"></span>ἐκεῖνα δὲ πρός τε τὰς τῶν σοφιστῶν ἐνοχλήσεις γέγραπται
<span class="pb" data-page="8.500" id="p8.500"></span>
<span class="lb" data-page="8.500" data-line="1" id="l8.500.1"></span>καὶ πρὸς τὸ παρακολουθεῖν τοῖς τῶν ἄλλων συγγράμμασιν,
<span class="lb" data-page="8.500" data-line="2" id="l8.500.2"></span>εἰδότας καθ’ ὅτου σημαινομένου φέρουσιν ἕκαστον τῶν ὀνομάτων.
<span class="lb" data-page="8.500" data-line="3" id="l8.500.3"></span>λέγωμεν οὖν ἤδη πόσα μὲν τὰ πρῶτα γένη τῶν
<span class="lb" data-page="8.500" data-line="4" id="l8.500.4"></span>σφυγμῶν, ἐφεξῆς δὲ τὰς διαφορὰς αὐτῶν, ἀρχὴν τῷ λόγῳ
<span class="lb" data-page="8.500" data-line="5" id="l8.500.5"></span>τήνδε ποιησάμενοι.
</p>
          </article>

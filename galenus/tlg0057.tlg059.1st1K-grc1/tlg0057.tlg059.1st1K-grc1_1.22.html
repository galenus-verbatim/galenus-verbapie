<article xmlns="http://www.w3.org/1999/xhtml" id="urn:cts:greekLit:tlg0057.tlg059.1st1K-grc1:1.22">
<span class="pb page1" data-page="8.548" id="p8.548"></span>
<span class="milestone ed1page page1" data-n="3.17" data-unit="ed1page" id="ed1page.3.17"></span>
<span class="milestone ed2page page1" data-n="8.32" data-unit="ed2page" id="ed2page.8.32"></span>
            <p>
<span class="lb" data-page="8.548" data-line="4" id="l8.548.4"></span>Τὸ δὲ κατὰ τὴν ἐγκεχυμένην οὐσίαν τῇ
<span class="lb" data-page="8.548" data-line="5" id="l8.548.5"></span>κοιλότητι τῆς ἀρτηρίας γιγνόμενον γένος σφυγμῶν, ἐν ᾧ καὶ
<span class="lb" data-page="8.548" data-line="6" id="l8.548.6"></span>ὁ πλήρης καὶ ὁ κενὸς συνίσταται, τὰς αὐτὰς ἐπιδέχεται ζητήσεις
<span class="lb" data-page="8.548" data-line="7" id="l8.548.7"></span>τῷ προειρημένῳ, τῷ κατὰ τὸ ποσὸν τῆς διαστολῆς.
<span class="lb" data-page="8.548" data-line="8" id="l8.548.8"></span>δόξει γὰρ κᾀνταῦθα περὶ μὲν τὰ διαφέροντα μόρια δύνασθαι
<span class="lb" data-page="8.548" data-line="9" id="l8.548.9"></span>συστῆναι καθ’ ἕνα σφυγμὸν ἀνωμαλίαν, περὶ δὲ τὸ αὐτὸ μὴ
<span class="lb" data-page="8.548" data-line="10" id="l8.548.10"></span>δύνασθαι. μακροῦ δὲ ὅλον τὸ γένος τοῦτο τῶν σφυγμῶν
<span class="lb" data-page="8.548" data-line="11" id="l8.548.11"></span>δεῖται λόγου, καὶ οὐ τοῦ παρόντος καιροῦ. ῥηθήσεται γὰρ
<span class="lb" data-page="8.548" data-line="12" id="l8.548.12"></span>ἐν τοῖς περὶ τῆς τῶν σφυγμῶν διαγνώσεως. ἔτι δὲ πλείονος
<span class="lb" data-page="8.548" data-line="13" id="l8.548.13"></span>δεῖται λόγου τὸ κατὰ τὸ τρίτον σημαινόμενον τῆς πληρότητος,
<span class="lb" data-page="8.548" data-line="14" id="l8.548.14"></span>ὑπό τε ἄλλων τινῶν καὶ τῶν περὶ τὸν Ἀρχιγένην λεγόμενον.
<span class="lb" data-page="8.548" data-line="15" id="l8.548.15"></span>ὥστε καὶ αὐτὸ εἰς αὖθις ἀναβεβλήσθω. τοσοῦτον
<span class="lb" data-page="8.548" data-line="16" id="l8.548.16"></span>δ’ ἔτι τοῖς εἰρημένοις προσθέντες ἐπὶ τὰ ἑξῆς ἴωμεν.
</p>
          </article>

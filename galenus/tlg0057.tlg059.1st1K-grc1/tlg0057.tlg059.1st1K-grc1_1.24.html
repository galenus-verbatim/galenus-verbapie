<article xmlns="http://www.w3.org/1999/xhtml" id="urn:cts:greekLit:tlg0057.tlg059.1st1K-grc1:1.24">
<span class="pb page1" data-page="8.549" id="p8.549"></span>
<span class="milestone ed1page page1" data-n="3.17" data-unit="ed1page" id="ed1page.3.17"></span>
<span class="milestone ed2page page1" data-n="8.32" data-unit="ed2page" id="ed2page.8.32"></span>
            <p>
<span class="lb" data-page="8.549" data-line="9" id="l8.549.9"></span><span class="milestone ed2page" data-n="8.33" data-unit="ed2page" id="ed2page.8.33"></span>Ἄλλο γένος ἀνωμαλίας τῆς καθ’ ἕνα
<span class="lb" data-page="8.549" data-line="10" id="l8.549.10"></span>σφυγμὸν, οὐδενὶ τῶν εἰρημένων ὑποπῖπτον σφυγμῶν, τὸ
<span class="lb" data-page="8.549" data-line="11" id="l8.549.11"></span>παρὰ τὴν θέσιν τῆς ἀρτηρίας. φαίνεται γὰρ ἔσθ’ ὅτε τὸ μέν
<span class="lb" data-page="8.549" data-line="12" id="l8.549.12"></span>τι μέρος αὐτῆς εἰς τὰ δεξιὰ παρῆσθαι, τὸ δὲ εἰς τὰ ἀριστερὰ,
<span class="lb" data-page="8.549" data-line="13" id="l8.549.13"></span>καὶ τὸ μὲν ὑψηλότερον εἶναι, τὸ δὲ ταπεινότερον, ἤτοι κατὰ
<span class="lb" data-page="8.549" data-line="14" id="l8.549.14"></span>δύο τόπους, ἢ πλείονας, τοῦ τοιούτου πάθους συνισταμένου.
<span class="lb" data-page="8.549" data-line="15" id="l8.549.15"></span>παράκειται δὲ τοῦτο κατὰ τὴν φαντασίαν τῇ κατὰ
<span class="lb" data-page="8.549" data-line="16" id="l8.549.16"></span>τὸ ποσὸν τῆς διαστολῆς ἀνωμαλίᾳ, καὶ ὡς χρὴ διορίζειν αὐτὸ,
<span class="lb" data-page="8.549" data-line="17" id="l8.549.17"></span>ἐν τοῖς περὶ τῆς τῶν σφυγμῶν διαγνώσεως λέγεται.
</p>
          </article>

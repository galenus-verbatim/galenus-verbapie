<article xmlns="http://www.w3.org/1999/xhtml" id="urn:cts:greekLit:tlg0057.tlg059.1st1K-grc1:1.26">
<span class="pb page1" data-page="8.553" id="p8.553"></span>
<span class="milestone ed1page page1" data-n="3.17" data-unit="ed1page" id="ed1page.3.17"></span>
<span class="milestone ed2page page1" data-n="8.34" data-unit="ed2page" id="ed2page.8.34"></span>
            <p>
<span class="lb" data-page="8.553" data-line="1" id="l8.553.1"></span>Ὥσπερ δὲ τὸν κυματώδη σφυγμὸν ὁ σκωληκίζων
<span class="lb" data-page="8.553" data-line="2" id="l8.553.2"></span>διαδέχεται μικρότερον γενόμενον, οὕτω τὸν σκωληκίζοντα
<span class="lb" data-page="8.553" data-line="3" id="l8.553.3"></span>ὁ μυρμηκίζων, ὅταν ἀπολλυμένων τῶν κινήσεων τῶν
<span class="lb" data-page="8.553" data-line="4" id="l8.553.4"></span>πολλῶν εἰς μίαν, καὶ ταύτην παντελῶς μικρὰν τελευτήσῃ,
<span class="lb" data-page="8.553" data-line="5" id="l8.553.5"></span>καὶ διὰ τοῦτο οὐδ’ ἀνώμαλος παντελῶς φαίνεται, καίτοι πιθανόν
<span class="lb" data-page="8.553" data-line="6" id="l8.553.6"></span>ἐστιν ἐκ τοῦ γένους αὐτῶν εἶναι τῶν ἀνωμάλων, ἀλλὰ
<span class="lb" data-page="8.553" data-line="7" id="l8.553.7"></span>διὰ τὴν μικρότητα λανθάνει ἡ ἀνωμαλία. κέκληται δ’ οὗτος
<span class="lb" data-page="8.553" data-line="8" id="l8.553.8"></span>ὁ μυρμηκίζων ἀπὸ τῆς πρὸς τὸ ζῶον τὸν μύρμηκα ὁμοιότητος,
<span class="lb" data-page="8.553" data-line="9" id="l8.553.9"></span>ὡς μέν τινές φασι κατὰ σμικρότητα, ὡς ἕτεροι δὲ διὰ
<span class="lb" data-page="8.553" data-line="10" id="l8.553.10"></span>τὸν τρόπον τῆς κινήσεως, ἵν’ ὁμοίως τῷ σκωληκίζοντι καὶ
<span class="lb" data-page="8.553" data-line="11" id="l8.553.11"></span>δορκαδίζοντι, καὶ οὗτος ᾖ κεκλημένος. ἐκεῖνοί τε γὰρ ὁμοιότητι
<span class="lb" data-page="8.553" data-line="12" id="l8.553.12"></span>κινήσεως τῆς πρὸς τὰ ζῶα ὧν τὴν ἐπωνυμίαν ἔχουσιν
<span class="lb" data-page="8.553" data-line="13" id="l8.553.13"></span>ἐκλήθησαν, οὗτός τε αὐτὸς ὁ μυρμηκίζων οὕτως. τινὲς δὲ
<span class="lb" data-page="8.553" data-line="14" id="l8.553.14"></span>καὶ δι’ ἄμφω φασὶν αὐτὸν οὕτως ὀνομάζεσθαι, διά τε τὴν
<span class="lb" data-page="8.553" data-line="15" id="l8.553.15"></span>μικρότητα<span class="milestone ed1page" data-n="3.18" data-unit="ed1page" id="ed1page.3.18"></span> καὶ τῆς κινήσεως τὸ εἶδος. ἡμῖν δὲ περὶ μὲν
<span class="lb" data-page="8.553" data-line="16" id="l8.553.16"></span>τούτων οὐ φιλοτιμητέον, οἷος δ’ ἐστὶν ὁ μυρμηκίζων, λεκτέον.
<span class="lb" data-page="8.553" data-line="17" id="l8.553.17"></span>ἔστι δὲ μικρὸς ἄγαν, οὗ μικρότερος ἄλλος οὐκ ἔστιν,
<span class="lb" data-page="8.553" data-line="18" id="l8.553.18"></span>ὡσαύτως δὲ καὶ ἀμυδρότατος πάντως καὶ πυκνότατος, οὐ μὴν
<span class="lb" data-page="8.553" data-line="19" id="l8.553.19"></span>ταχύς γε, ὥς τισι δοκεῖ. δειχθήσεται δὲ τοῦτο ἐν τοῖς περὶ
<span class="pb" data-page="8.554" id="p8.554"></span>
<span class="lb" data-page="8.554" data-line="1" id="l8.554.1"></span>σφυγμῶν διαγνώσεως. ἀλλὰ νῦν γε τὸ λεῖπον ἔτι προσθέντες
<span class="lb" data-page="8.554" data-line="2" id="l8.554.2"></span>τῆς περὶ τῶν κατὰ μίαν διαστολὴν ἀνωμάλων σφυγμῶν
<span class="lb" data-page="8.554" data-line="3" id="l8.554.3"></span>διαφορᾶς, ἐπὶ τοὺς ἄλλους μεταβῶμεν.
</p>
          </article>

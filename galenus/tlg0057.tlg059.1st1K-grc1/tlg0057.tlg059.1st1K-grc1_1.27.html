<article xmlns="http://www.w3.org/1999/xhtml" id="urn:cts:greekLit:tlg0057.tlg059.1st1K-grc1:1.27">
<span class="pb page1" data-page="8.554" id="p8.554"></span>
<span class="milestone ed1page page1" data-n="3.18" data-unit="ed1page" id="ed1page.3.18"></span>
<span class="milestone ed2page page1" data-n="8.34" data-unit="ed2page" id="ed2page.8.34"></span>
            <p>
<span class="lb" data-page="8.554" data-line="4" id="l8.554.4"></span>Εἰσὶ δὲ οἵ τε κλονώδεις ἔτι καὶ οἱ σπασμώδεις,
<span class="lb" data-page="8.554" data-line="5" id="l8.554.5"></span>ἐοικότες μὲν ἀλλήλοις τῷ μὴ φυλάττειν ἕνα τόπον
<span class="lb" data-page="8.554" data-line="6" id="l8.554.6"></span>τὴν ἀρτηρίαν, ἀλλ’ ἄνω τε καὶ κάτω φέρεσθαι, τῆς
<span class="lb" data-page="8.554" data-line="7" id="l8.554.7"></span>κατὰ φύσιν θέσεως ἐξισταμένης, διαφέροντες δὲ καὶ κατὰ
<span class="lb" data-page="8.554" data-line="8" id="l8.554.8"></span>τοῦτο μὲν αὐτὸ, βραχὺ γὰρ τοῦ τοιούτου παθήματος οἱ
<span class="lb" data-page="8.554" data-line="9" id="l8.554.9"></span>σπασμώδεις μετέχουσι, μέγα δὲ καὶ σαφὲς ἱκανῶς τοῖς κλονώδεσιν
<span class="lb" data-page="8.554" data-line="10" id="l8.554.10"></span>ὑπάρχει, καὶ καθ’ ὅσον δὲ οἱ μὲν σπασμώδεις ἑκατέρωθεν
<span class="lb" data-page="8.554" data-line="11" id="l8.554.11"></span>ἐκ τῶν περάτων ἀνθέλκεσθαι καὶ τείνεσθαι καὶ σπᾶσθαι
<span class="lb" data-page="8.554" data-line="12" id="l8.554.12"></span>φαίνονται, τοῖς κλονώδεσι δὲ οὐδὲν τοιοῦτον ὑπάρχει.
<span class="lb" data-page="8.554" data-line="13" id="l8.554.13"></span>καὶ προσέτι μεγάλη μὲν πολλάκις ἡ διαστολὴ τοῖς κλονώδεσι,
<span class="lb" data-page="8.554" data-line="14" id="l8.554.14"></span>μικρὰ δ’ ἀεὶ τοῖς σπασμώδεσι. καὶ τῶν μορίων τῆς ἀρτηρίας
<span class="lb" data-page="8.554" data-line="15" id="l8.554.15"></span>τὰ μὲν ἀναφέρεσθαι, τὰ δὲ καταφέρεσθαι καθ’ ἕνα καὶ
<span class="lb" data-page="8.554" data-line="16" id="l8.554.16"></span>τὸν αὐτὸν χρόνον ἐν τοῖς κλονώδεσι φαίνεται ἐναργῶς, τῶν
<span class="lb" data-page="8.554" data-line="17" id="l8.554.17"></span>σπασμωδῶν παντελῶς ὀλίγοις καὶ ἀμυδρῶς τοῦ τοιούτου
<span class="lb" data-page="8.554" data-line="18" id="l8.554.18"></span>συμπίπτοντος. καθ’ ὅλου δὲ φάναι οἷον χορδῆς τινος τεταμένης
<span class="lb" data-page="8.554" data-line="19" id="l8.554.19"></span>αἴσθησίς ἐστιν ἐπὶ τοῦ σπασμώδους σφυγμοῦ, καθ’ ὃ
<span class="pb" data-page="8.555" id="p8.555"></span>
<span class="lb" data-page="8.555" data-line="1" id="l8.555.1"></span>καὶ οὐδενὶ τῶν ἄλλων ἔοικεν· ἐπὶ τῶν κλονωδῶν οὐδὲν
<span class="lb" data-page="8.555" data-line="2" id="l8.555.2"></span>τοιοῦτον φαίνεται. μάλιστα γὰρ <span class="milestone ed2page" data-n="8.35" data-unit="ed2page" id="ed2page.8.35"></span>ἄν τις αὐτῶν τὴν κίνησιν
<span class="lb" data-page="8.555" data-line="3" id="l8.555.3"></span>εἰκάσειε τοῖς ἀκοντίοις, ὅσα σφοδρῶς ἀφεθέντα ταχέως
<span class="lb" data-page="8.555" data-line="4" id="l8.555.4"></span>φέρεται κραδαινόμενα. καλοῦσι γὰρ οὕτως τὸν πυκνὸν
<span class="lb" data-page="8.555" data-line="5" id="l8.555.5"></span>αὐτὸν καὶ ἀνώμαλον σεισμὸν, ὅπερ οὐχ ὑπάρχει τοῖς σπασμώδεσι.
<span class="lb" data-page="8.555" data-line="6" id="l8.555.6"></span>τούτους δὲ πάντας τοὺς σφυγμοὺς, τοὺς ἔξω τῶν
<span class="lb" data-page="8.555" data-line="7" id="l8.555.7"></span>πέντε γενῶν τῶν πρώτων, κατὰ μίαν διαστολὴν ἀνωμάλους
<span class="lb" data-page="8.555" data-line="8" id="l8.555.8"></span>γενομένους, δύο ταῦτα προσιόντα συνίστησι, τό τε
<span class="lb" data-page="8.555" data-line="9" id="l8.555.9"></span>παρὰ τὴν θέσιν τῆς ἀρτηρίας εἶδος τῆς ἀνωμαλίας καὶ τὸ
<span class="lb" data-page="8.555" data-line="10" id="l8.555.10"></span>πρωϊαίτερον ἢ ὀψιαίτερον ἄρχεσθαι τῆς κινήσεως τὰ μόρια,
<span class="lb" data-page="8.555" data-line="11" id="l8.555.11"></span>τὸν μὲν πρῶτον ἐν αὐτοῖς ῥηθέντα, τὸν παρὰ τὴν
<span class="lb" data-page="8.555" data-line="12" id="l8.555.12"></span>θέσιν τῶν μορίων ἀνώμαλον, αὐτὸ τοῦτο μόνον, τοὺς
<span class="lb" data-page="8.555" data-line="13" id="l8.555.13"></span>δὲ ἄλλους καὶ τοῦτο μὲν, καὶ ἄλλαι δέ τινες ἀνωμαλιῶν
<span class="lb" data-page="8.555" data-line="14" id="l8.555.14"></span>προσιοῦσαι διαφοραὶ τῶν πρώτων πέντε γενῶν. σύνθετοι
<span class="lb" data-page="8.555" data-line="15" id="l8.555.15"></span>γὰρ αἴ τε νοήσεις καὶ αἱ γενέσεις αὐτῶν, τοῦ τε κυματώδους
<span class="lb" data-page="8.555" data-line="16" id="l8.555.16"></span>καὶ τοῦ σκωληκίζονος καὶ τοῦ κλονώδους καὶ τοῦ
<span class="lb" data-page="8.555" data-line="17" id="l8.555.17"></span>σπασμώδους. ὁ δὲ μυρμηκίζων, ὡς ἔφαμεν, ἀνώμαλος μέν
<span class="lb" data-page="8.555" data-line="18" id="l8.555.18"></span>ἐστιν, οὐ μὴν καὶ φαίνεταί γε
</p>
          </article>

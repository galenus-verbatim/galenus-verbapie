<article xmlns="http://www.w3.org/1999/xhtml" id="urn:cts:greekLit:tlg0057.tlg059.1st1K-grc1:1.28">
<span class="pb page1" data-page="8.556" id="p8.556"></span>
<span class="milestone ed1page page1" data-n="3.18" data-unit="ed1page" id="ed1page.3.18"></span>
<span class="milestone ed2page page1" data-n="8.35" data-unit="ed2page" id="ed2page.8.35"></span>
            <p>
<span class="lb" data-page="8.556" data-line="1" id="l8.556.1"></span>Καὶ ὁ δορκαδίζων δὲ κληθεὶς ὑπὸ Ἡροφίλου
<span class="lb" data-page="8.556" data-line="2" id="l8.556.2"></span>σφυγμὸς ἔστι μὲν ἐκ τῶν κατὰ μίαν διαστολὴν ἀνωμάλων,
<span class="lb" data-page="8.556" data-line="3" id="l8.556.3"></span>σύνθετος δὲ καὶ αὐτός ἐστιν, οὐδετέρας ἐφαπτόμενος
<span class="lb" data-page="8.556" data-line="4" id="l8.556.4"></span>τῶν προσιουσῶν τοῖς πρώτοις πέντε γένεσιν ἀνωμαλιῶν, ἀλλ’
<span class="lb" data-page="8.556" data-line="5" id="l8.556.5"></span>ὅταν καθ’ ἓν μόριον ὁτιοῦν διακόπτηται τὴν κίνησιν ἡ ἀρτηρία,
<span class="lb" data-page="8.556" data-line="6" id="l8.556.6"></span>τηνικαῦτα μάλιστα γενόμενος, οὐχ ἁπλῶς. οὐ γὰρ ὅλον
<span class="lb" data-page="8.556" data-line="7" id="l8.556.7"></span>τοῦτο τὸ γένος δορκαδίζων ἐστὶ σφυγμὸς, ἀλλ’ ὅταν ἡ μετὰ
<span class="lb" data-page="8.556" data-line="8" id="l8.556.8"></span>τὴν ἡσυχίαν δευτέρα κίνησις ὠκυτέρα τε καὶ σφοδροτέρα τῆς
<span class="lb" data-page="8.556" data-line="9" id="l8.556.9"></span>προτέρας ᾖ. τῷ γὰρ τοιούτῳ μόνῳ τοῦτο ἐπίκειται τὸ ὄνομα,
<span class="lb" data-page="8.556" data-line="10" id="l8.556.10"></span>κατὰ τὴν πρὸς τὰ ζῶα τὰς δορκάδας ὁμοιότητα. καὶ
<span class="lb" data-page="8.556" data-line="11" id="l8.556.11"></span>γὰρ ἐκεῖνα τοῦτον φαίνεται πηδῶντα τὸν τρόπον, οἷον διπλῆν
<span class="lb" data-page="8.556" data-line="12" id="l8.556.12"></span>τινα κίνησιν ποιούμενα. πρὸς βραχὺ γὰρ ὑψώσαντα
<span class="lb" data-page="8.556" data-line="13" id="l8.556.13"></span>ἑαυτὰ, καί τινα δόκησιν, ὡς αὐτοῦ που τὴν κίνησιν καταπαύσαντα
<span class="lb" data-page="8.556" data-line="14" id="l8.556.14"></span>παρασχόντα, δευτέραν ἀδόκητον ὁρμὴν κινήσεως
<span class="lb" data-page="8.556" data-line="15" id="l8.556.15"></span>ποιεῖται, πολὺ τῆς πρόσθεν ὠκυτέραν, ὡς οἷον ἐπεμπηδῶντα
<span class="lb" data-page="8.556" data-line="16" id="l8.556.16"></span>ἑαυτοῖς. αὗται αἱ πᾶσαι κατὰ μίαν διαστολὴν ἀνωμαλίαι.
</p>
          </article>

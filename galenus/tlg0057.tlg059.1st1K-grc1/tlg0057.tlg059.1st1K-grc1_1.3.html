<article xmlns="http://www.w3.org/1999/xhtml" id="urn:cts:greekLit:tlg0057.tlg059.1st1K-grc1:1.3">
<span class="pb page1" data-page="8.500" id="p8.500"></span>
<span class="milestone ed1page page1" data-n="3.8" data-unit="ed1page" id="ed1page.3.8"></span>
<span class="milestone ed2page page1" data-n="8.16" data-unit="ed2page" id="ed2page.8.16"></span>
            <p>
<span class="lb" data-page="8.500" data-line="6" id="l8.500.6"></span>Τῆς ἀρτηρίας σώματος οὔσης κοίλου καὶ
<span class="lb" data-page="8.500" data-line="7" id="l8.500.7"></span>μακροῦ καὶ περιφεροῦς, κινουμένης τε διὰ παντὸς διπλῆν
<span class="lb" data-page="8.500" data-line="8" id="l8.500.8"></span>κίνησιν ἐξ ἐναντίων σύνθετον μορίων, ἢ γὰρ εἰς ἑαυτὴν συνιζάνει
<span class="lb" data-page="8.500" data-line="9" id="l8.500.9"></span>πανταχόθεν, ἢ διαστέλλεται πανταχόσε, καὶ ταύτης
<span class="lb" data-page="8.500" data-line="10" id="l8.500.10"></span>τῆς διπλῆς κινήσεως ὀνομαζομένης σφυγμοῦ, διττὰς ἀναγκαῖον
<span class="lb" data-page="8.500" data-line="11" id="l8.500.11"></span>αὐτῇ συμπίπτειν ἠρεμίας ἐφ’ ἑκατέρᾳ· ἑτέραν μὲν ἐπὶ τῷ
<span class="lb" data-page="8.500" data-line="12" id="l8.500.12"></span>διασταλῆναι πρὸ τοῦ συστέλλεσθαι, δευτέραν δὲ ἐπὶ τῷ συσταλῆναι
<span class="lb" data-page="8.500" data-line="13" id="l8.500.13"></span>πρὸ τοῦ διαστέλλεσθαι, καὶ ταύτας τὰς δύο ἡσυχίας
<span class="lb" data-page="8.500" data-line="14" id="l8.500.14"></span>ἥ τε τῶν γεγυμνασμένων ἁφὴ γνωρίζει καὶ ὁ λόγος
<span class="lb" data-page="8.500" data-line="15" id="l8.500.15"></span>οὐδὲν ἧττον ἀποδείκνυσι. πρὶν γὰρ καταπαῦσαι τὴν προτέραν
<span class="lb" data-page="8.500" data-line="16" id="l8.500.16"></span>κίνησιν, οὐκ ἂν ὑπάρξαιτο τῆς ἐναντίας ἡ ἀρτηρία.
<span class="lb" data-page="8.500" data-line="17" id="l8.500.17"></span>ἀλλὰ μὴν τὸ καταπαῦσαι στῆναί τε καὶ ἡσυχάσαι ἐστίν.
<span class="lb" data-page="8.500" data-line="18" id="l8.500.18"></span>ὥστε ἡσυχία μεταξύ ἐστι τῶν κινήσεων. ἀνάγκη οὖν πᾶσα
<span class="lb" data-page="8.500" data-line="19" id="l8.500.19"></span>τὸν μέν τινα χρόνον αὐτῶν εἶναι τῶν κινήσεων ἴδιον ἑκατέρας,
<span class="pb" data-page="8.501" id="p8.501"></span>
<span class="lb" data-page="8.501" data-line="1" id="l8.501.1"></span>τὸν δέ τινα τῶν ἡσυχιῶν, καὶ τούτων πάλιν ἑκατέρας ἴδιον.
<span class="lb" data-page="8.501" data-line="2" id="l8.501.2"></span>ἐπεὶ δὲ καὶ τρεῖς διαστάσεις ἡ ἀρτηρία κέκτηται, καθάπερ
<span class="lb" data-page="8.501" data-line="3" id="l8.501.3"></span>πᾶν ἄλλο τι σῶμα, μῆκος καὶ πλάτος καὶ βάθος, ἀνάγκη
<span class="lb" data-page="8.501" data-line="4" id="l8.501.4"></span>πᾶσα καθ’ ἑκάστην τῶν διαστάσεων γίγνεσθαί τινα ποσότητα
<span class="lb" data-page="8.501" data-line="5" id="l8.501.5"></span>τῆς διαστολῆς καὶ τῆς συστολῆς. καὶ μὲν δὴ καὶ τόνου πὼς
<span class="lb" data-page="8.501" data-line="6" id="l8.501.6"></span>αὐτὴν ἔχειν ἀναγκαῖον, ὥστε ἢ μόγις καὶ ἀῤῥώστως, ἢ ἑτοίμως
<span class="lb" data-page="8.501" data-line="7" id="l8.501.7"></span>τε καὶ εὐρώστως ἐνεργεῖν, <span class="milestone ed2page" data-n="8.17" data-unit="ed2page" id="ed2page.8.17"></span>εἶναι δὲ καὶ αὐτὸν τὸν
<span class="lb" data-page="8.501" data-line="8" id="l8.501.8"></span>χιτῶνα τῆς ἀρτηρίας ἢ μαλακὸν, ἢ σκληρὸν, ἀλλὰ καὶ τὴν
<span class="lb" data-page="8.501" data-line="9" id="l8.501.9"></span>εὐρύτητα τὴν ἐντὸς ἢ διάκενόν πως, ἢ πλήρη, καὶ κατὰ
<span class="lb" data-page="8.501" data-line="10" id="l8.501.10"></span>ταῦτα πάντα ποτὲ μὲν ὁμαλότητα, ποτὲ δὲ ἀνωμαλίαν συνίστασθαι,
<span class="lb" data-page="8.501" data-line="11" id="l8.501.11"></span>καί τινα λόγον τοῦ χρόνου τῆς διαστολῆς πρὸς τὸν
<span class="lb" data-page="8.501" data-line="12" id="l8.501.12"></span>τῆς συστολῆς, καὶ παρὰ ταύτας μηδεμίαν ἄλλην δύνασθαι
<span class="lb" data-page="8.501" data-line="13" id="l8.501.13"></span>συστῆναι καθ’ ἕνα σφυγμὸν διαφοράν. εἴτε γὰρ ἐξετάσαι
<span class="lb" data-page="8.501" data-line="14" id="l8.501.14"></span>χρὴ τὸν χρόνον τῶν κινήσεων ἢ τῶν ἡσυχιῶν, εἴτε τῶν διαστάσεων,
<span class="lb" data-page="8.501" data-line="15" id="l8.501.15"></span>καθ’ ὧν κινοῦνται, τὸ ποσὸν, εἴτε τῆς ἐνεργείας
<span class="lb" data-page="8.501" data-line="16" id="l8.501.16"></span>τὸ ποιὸν, ἢ τοῦ χιτῶνος τῶν ἀρτηριῶν, ἢ τῆς κοιλότητος,
<span class="lb" data-page="8.501" data-line="17" id="l8.501.17"></span>ἢ τοῦ πὼς ἔχειν πρὸς ἄλληλα τὰ δυνάμενα παραβάλλεσθαι,
<span class="lb" data-page="8.501" data-line="18" id="l8.501.18"></span>δύναται δὲ δηλονότι τὰ ὁμογενῆ, πάντ’ εἴρηται ταῦτα, καὶ
<span class="pb" data-page="8.502" id="p8.502"></span>
<span class="lb" data-page="8.502" data-line="1" id="l8.502.1"></span>οὐδὲν ἔτι λείπει τῷ λόγῳ κατ’ οὐδένα τρόπον, ἀλλ’ εἰσὶν αἱ
<span class="lb" data-page="8.502" data-line="2" id="l8.502.2"></span>πᾶσαι καθ’ ἕνα σφυγμὸν συνιστάμεναι διαφοραὶ γενῶν αἱ
<span class="lb" data-page="8.502" data-line="3" id="l8.502.3"></span>νῦν εἰρημέναι. δύο δὲ ἄλλαι προσέρχονται συστηματικαὶ καλούμεναι,
<span class="lb" data-page="8.502" data-line="4" id="l8.502.4"></span>καθ’ ἃς ἐπὶ πλειόνων σφυγμῶν ἀλλήλοις παραβαλλομένων,
<span class="lb" data-page="8.502" data-line="5" id="l8.502.5"></span>ὁμαλότητά τε καὶ ἀνωμαλίαν, καὶ τάξιν, ἢ ἀταξίαν
<span class="lb" data-page="8.502" data-line="6" id="l8.502.6"></span>σκοποῦμεν.
</p>
          </article>

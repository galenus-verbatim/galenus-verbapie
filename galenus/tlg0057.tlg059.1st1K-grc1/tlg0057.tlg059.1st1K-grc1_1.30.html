<article xmlns="http://www.w3.org/1999/xhtml" id="urn:cts:greekLit:tlg0057.tlg059.1st1K-grc1:1.30">
<span class="pb page1" data-page="8.558" id="p8.558"></span>
<span class="milestone ed1page page1" data-n="3.18" data-unit="ed1page" id="ed1page.3.18"></span>
<span class="milestone ed2page page1" data-n="8.36" data-unit="ed2page" id="ed2page.8.36"></span>
            <p>
<span class="lb" data-page="8.558" data-line="3" id="l8.558.3"></span>Περὶ δὲ τῆς καθ’ ἕνα σφυγμὸν ἀνωμαλίας
<span class="lb" data-page="8.558" data-line="4" id="l8.558.4"></span>αὐτῶν, ἣν ἅπαντες παραλελοίπασιν, οὐκ ἔθ’ ὁμοίως σαφὲς,
<span class="lb" data-page="8.558" data-line="5" id="l8.558.5"></span>ἀλλ’ ὑπὲρ τοῦ μηδὲν λείπειν τῇ προκειμένῃ πραγματείᾳ καὶ
<span class="lb" data-page="8.558" data-line="6" id="l8.558.6"></span>περὶ τούτων πειράσομαι καθ’ ὅσον οἷόν τε σαφῶς εἰπεῖν
<span class="lb" data-page="8.558" data-line="7" id="l8.558.7"></span>ἀρχὴν τοῦ λόγου τήνδε ποιησάμενος. τὰ μόρια τῆς ἀρτηρίας
<span class="lb" data-page="8.558" data-line="8" id="l8.558.8"></span>ἤτοι πάνθ’ ἅμα τῆς κινήσεως ἄρχεται, ἢ τὰ μὲν αὐτῶν πρωϊαίτερον,
<span class="lb" data-page="8.558" data-line="9" id="l8.558.9"></span>τὰ δὲ ὀψιαίτερον. εἰ μὲν οὖν πάνθ’ ἅμα κινεῖσθαι
<span class="lb" data-page="8.558" data-line="10" id="l8.558.10"></span>ὑπάρξαιτο, εἶτα καὶ κινηθέντα μὴ ἐν ἴσοις χρόνοις αὖθις τῆς
<span class="lb" data-page="8.558" data-line="11" id="l8.558.11"></span>δευτέρας διαστολῆς ἅμα πάλιν ἄρξαιτο, τῶν δύο γενῶν ἀνωμαλία
<span class="lb" data-page="8.558" data-line="12" id="l8.558.12"></span>καθ’ ἕνα σφυγμὸν συστήσεται, ὅτι μὲν ἐγένετο, γνωρισθεῖσα,
<span class="lb" data-page="8.558" data-line="13" id="l8.558.13"></span>τῆς δευτέρας διαστολῆς ἀρξαμένης, οὐ μὴν ἐν τῇ
<span class="lb" data-page="8.558" data-line="14" id="l8.558.14"></span>γε δευτέρᾳ τὴν ὕπαρξιν ἔχουσα, ὥσπερ οὐδὲ ὁ ῥυθμὸς αὐτὸς,
<span class="lb" data-page="8.558" data-line="15" id="l8.558.15"></span>οὐδὲ τὸ κατὰ πυκνότητα καὶ ἀραιότητα γένος. καὶ γὰρ καὶ
<span class="lb" data-page="8.558" data-line="16" id="l8.558.16"></span>ταῦτα καθ’ ἕνα μὲν σφυγμὸν γίγνεται, δεῖται δὲ πάντως εἰς
<span class="lb" data-page="8.558" data-line="17" id="l8.558.17"></span>τὸ γνωσθῆναι τοῦ δευτέρου. πρὶν γὰρ ἄρξασθαι τοῦτον,
<span class="lb" data-page="8.558" data-line="18" id="l8.558.18"></span>οὐχ οἷόν τε τοῦ προτέρου τὸ πέρας γνωρίσαι. ἔτι δ’ ἀγνώστου
<span class="lb" data-page="8.558" data-line="19" id="l8.558.19"></span>μένοντος τοῦ πέρατος, οὔτε τὴν πυκνότητα δυνατὸν,
<span class="pb" data-page="8.559" id="p8.559"></span>
<span class="lb" data-page="8.559" data-line="1" id="l8.559.1"></span>ἢ τὴν ἀραιότητα, οὔτε τὸν ῥυθμὸν ἐπιγνῶναι. ὥστε καὶ
<span class="lb" data-page="8.559" data-line="2" id="l8.559.2"></span>περὶ τὴν τῆς ἀνωμαλίας γένεσιν, ἣν εἰρήκαμεν, οὐδὲν θαυμαστὸν
<span class="lb" data-page="8.559" data-line="3" id="l8.559.3"></span>ἀναμένειν τῆς δευτέρας διαστολῆς τὴν ἀρχήν. οὐ μὴν
<span class="lb" data-page="8.559" data-line="4" id="l8.559.4"></span>τούτου γε ἕνεκα συστηματικὴν αὐτὴν χρὴ νομίζειν. ἀμέλει
<span class="lb" data-page="8.559" data-line="5" id="l8.559.5"></span>πρὶν συμπεραθῆναι τὴν δευτέραν διαστολὴν, εὐθὺς ἀρχομένης
<span class="lb" data-page="8.559" data-line="6" id="l8.559.6"></span>αὐτῆς γνωρίζεται, μηδὲν μήτε τοῦ δευτέρου σφυγμοῦ δεηθέντων
<span class="lb" data-page="8.559" data-line="7" id="l8.559.7"></span>ἡμῶν μήτε τοῦ τρίτου μήτε τῶν ἑξῆς. οὕτως ἐν τῷ
<span class="lb" data-page="8.559" data-line="8" id="l8.559.8"></span>πρώτῳ μόνῳ γίγνεται. διὰ τοῦτ’ οὖν ἔφαμεν, ὅταν ἅμα
<span class="lb" data-page="8.559" data-line="9" id="l8.559.9"></span>πάντων τῶν μορίων ἀρξαμένων κινεῖσθαι κατά τε τὴν προτέραν
<span class="lb" data-page="8.559" data-line="10" id="l8.559.10"></span>καὶ τὴν δευτέραν διαστολὴν, μὴ ἴσος αὐτοῖς ὁ τῆς κινήσεως
<span class="lb" data-page="8.559" data-line="11" id="l8.559.11"></span>γένηται χρόνος, τῶν δύο γενῶν ἀνωμαλίαν συνίστασθαι,
<span class="lb" data-page="8.559" data-line="12" id="l8.559.12"></span>τὴν μὲν κατὰ πυκνότητα καὶ ἀραιότητα τῷ τῶν διαλειμμάτων
<span class="lb" data-page="8.559" data-line="13" id="l8.559.13"></span>ἀνίσῳ, τὴν δὲ κατὰ ῥυθμὸν τῷ λόγῳ τοῦ χρόνου
<span class="lb" data-page="8.559" data-line="14" id="l8.559.14"></span>τῆς πληγῆς πρὸς τὸν τοῦ διαλείμματος. ὁ μὲν γὰρ τοῦ πρώτου
<span class="lb" data-page="8.559" data-line="15" id="l8.559.15"></span>πάντων παυσαμένου τῆς κινήσεως μορίου χρόνος ἐλάχιστος
<span class="lb" data-page="8.559" data-line="16" id="l8.559.16"></span>ἔσται, μέγιστος δὲ ὁ τοῦ ὑστάτου. οἱ δ’ ἐν τῷ μέσῳ
<span class="lb" data-page="8.559" data-line="17" id="l8.559.17"></span>ἀνάλογον, ἐφ’ ὅσον ἂν ἢ τοῦ πρώτου ἢ τοῦ ἐσχάτου ἀφεστηκότες
<span class="lb" data-page="8.559" data-line="18" id="l8.559.18"></span>ὦσιν. ἔμπαλιν δὲ τοῖς τῶν κινήσεων χρόνοις <span class="milestone ed1page" data-n="3.19" data-unit="ed1page" id="ed1page.3.19"></span>οἱ
<span class="lb" data-page="8.559" data-line="19" id="l8.559.19"></span>τῶν ἡσυχιῶν μείζους μὲν ἔσονται περὶ τὰ πρῶτα παυσάμενοι,
<span class="pb" data-page="8.560" id="p8.560"></span>
<span class="lb" data-page="8.560" data-line="1" id="l8.560.1"></span>ἐλάττους δὲ περὶ τὰ ὕστατα. ὥστε ὁ μὲν κατὰ τὸ πρῶτον
<span class="lb" data-page="8.560" data-line="2" id="l8.560.2"></span>παυσάμενον μόριον χρόνος τῆς κινήσεως ἐλάχιστος ὢν μεγίστῳ
<span class="lb" data-page="8.560" data-line="3" id="l8.560.3"></span>παραβάλλεται χρόνῳ τῷ τῆς κατὰ τὸ αὐτὸ μόριον ἡσυχίας,
<span class="lb" data-page="8.560" data-line="4" id="l8.560.4"></span>ὁ δὲ κατὰ τὸ ὕστατον μέγιστος ὢν ἁπάντων τῶν τῆς
<span class="lb" data-page="8.560" data-line="5" id="l8.560.5"></span>κινήσεως χρόνων ἐλαχίστῳ τῷ τῆς κατὰ τὸ αὐτὸ μόριον
<span class="lb" data-page="8.560" data-line="6" id="l8.560.6"></span>ἡσυχίας παραβάλλεται, καὶ οὕτως ὁ ῥυθμὸς ὑπαλλάττεται
<span class="lb" data-page="8.560" data-line="7" id="l8.560.7"></span>καθ’ ἑκάστην, εἰς ὅσον ὁ λόγος τοῦ τῆς κινήσεως χρόνου
<span class="lb" data-page="8.560" data-line="8" id="l8.560.8"></span>πρὸς τὸν τῆς ἡσυχίας οὐχ ὁ αὐτὸς ἐν ἅπασι μένει. ἂν μέντοι
<span class="lb" data-page="8.560" data-line="9" id="l8.560.9"></span>τῆς προτέρας διαστολῆς, ἅμα μὲν ἁπάντων τῶν μορίων
<span class="lb" data-page="8.560" data-line="10" id="l8.560.10"></span>τὴν ἀρχὴν τῆς κινήσεως ποιησαμένης, οὐκ ἰσόχρονον δὲ πᾶσιν
<span class="lb" data-page="8.560" data-line="11" id="l8.560.11"></span>ἡ δευτέρα διαστολὴ μὴ ἅμα πάντων ποιήσηται τὴν ἀρχὴν τῆς
<span class="lb" data-page="8.560" data-line="12" id="l8.560.12"></span>κινήσεως, ἀλλὰ προτέρου μὲν τοῦ προτέρου παυσαμένου, καὶ
<span class="lb" data-page="8.560" data-line="13" id="l8.560.13"></span>τοσούτῳ γε προτέρου, ὅσῳ πρότερον ἐπαύσατο, δευτέρου δὲ
<span class="lb" data-page="8.560" data-line="14" id="l8.560.14"></span>τοῦ δευτέρου, καὶ οὕτως ἑξῆς ἡ μὲν κατὰ τὸν ῥυθμὸν ἀνωμαλία
<span class="lb" data-page="8.560" data-line="15" id="l8.560.15"></span>γένοιτ’ ἂν οὕτως, ἡ δὲ κατὰ πυκνότητα καὶ ἀραιότητα οὐκ ἔτι.
<span class="lb" data-page="8.560" data-line="16" id="l8.560.16"></span>τὸ μὲν γὰρ τῆς ἡσυχίας ἴσον ἐν ἅπασι γενόμενον οὐδεμίαν ἐργάσεται
<span class="lb" data-page="8.560" data-line="17" id="l8.560.17"></span>κατὰ πυκνότητα καὶ ἀραιότητα διαφοράν· οὐ μὴν <span class="milestone ed2page" data-n="8.37" data-unit="ed2page" id="ed2page.8.37"></span>ὅ
<span class="lb" data-page="8.560" data-line="18" id="l8.560.18"></span>γε λόγος ὁ αὐτὸς ἔσται τοῦ τῆς κινήσεως χρόνου πρὸς τὸν τῆς
<span class="lb" data-page="8.560" data-line="19" id="l8.560.19"></span>ἡσυχίας, εἴ γε ὁ μὲν τῆς κινήσεως οὐκ ἴσος ἦν ἅπασιν, ὁ δὲ τῆς
<span class="pb" data-page="8.561" id="p8.561"></span>
<span class="lb" data-page="8.561" data-line="1" id="l8.561.1"></span>ἡσυχίας ἴσος, ὥστ’ οὐδὲ ὁ ῥυθμὸς ἅπασιν ὁ αὐτός. εἰ δ’
<span class="lb" data-page="8.561" data-line="2" id="l8.561.2"></span>ἅμα πάντα τὰ μόρια τῆς ἀρτηρίας ἀρξάμενα κινεῖσθαι, μήθ’
<span class="lb" data-page="8.561" data-line="3" id="l8.561.3"></span>ἅμα πάλιν ἄρξαιτο τῆς δευτέρας διαστολῆς μήθ’ ἅμα παύσαιτο
<span class="lb" data-page="8.561" data-line="4" id="l8.561.4"></span>τῆς προτέρας, ἀλλὰ μηδὲ τὸ τῆς ἡσυχίας ἴσον ἐν ἅπασι
<span class="lb" data-page="8.561" data-line="5" id="l8.561.5"></span>γένοιτο, διττὴν ἐν τῷ τοιούτῳ διαφορὰν ἀνάγκη συστῆναι,
<span class="lb" data-page="8.561" data-line="6" id="l8.561.6"></span>τῆς μὲν κατὰ πυκνότητα καὶ ἀραιότητα καθ’ ἑτέραν τῶν
<span class="lb" data-page="8.561" data-line="7" id="l8.561.7"></span>διαφορῶν ἀνωμαλίας συνισταμένης, οὐ μὴν τῆς γε κατὰ τὸν
<span class="lb" data-page="8.561" data-line="8" id="l8.561.8"></span>ῥυθμὸν ἐξ ἀνάγκης. ἐνδέχεται γὰρ ἐν τῷ αὐτῷ λόγῳ πάντων
<span class="lb" data-page="8.561" data-line="9" id="l8.561.9"></span>τῶν μορίων τοὺς τῆς κινήσεως χρόνους πρὸς τοὺς τῶν
<span class="lb" data-page="8.561" data-line="10" id="l8.561.10"></span>ἡσυχιῶν γενέσθαι. καὶ εἰ τοῦτο συμβαίνει, καὶ ὁ ῥυθμὸς
<span class="lb" data-page="8.561" data-line="11" id="l8.561.11"></span>ὁμαλὸς ἂν εἴη, μὴ σωζομένου δὲ τοῦ αὐτοῦ κατὰ πάντα τὰ
<span class="lb" data-page="8.561" data-line="12" id="l8.561.12"></span>μόρια λόγου, καὶ γὰρ καὶ τοῦτο ἐνδέχεται γενέσθαι, διαφθαρείη
<span class="lb" data-page="8.561" data-line="13" id="l8.561.13"></span>ἂν οὕτω καὶ ὁ ῥυθμός. εἰ δ’ αὖ πάλιν ἅμα πάντων
<span class="lb" data-page="8.561" data-line="14" id="l8.561.14"></span>ἀρξαμένων τῶν μορίων κινεῖσθαι, καὶ κινηθέντων ἐν ἴσῳ
<span class="lb" data-page="8.561" data-line="15" id="l8.561.15"></span>χρόνῳ τῆς δευτέρας διαστολῆς, μὴ ἅμα πάντα τὰ μόρια τὴν
<span class="lb" data-page="8.561" data-line="16" id="l8.561.16"></span>αὐτὴν ἀρχὴν ποιήσαιτο, ἀλλὰ τὰ μὲν πρωϊαίτερον αὐτῶν
<span class="lb" data-page="8.561" data-line="17" id="l8.561.17"></span>ἄρξαιτο, τὰ δὲ ὀψιαίτερον, οὔτε ὁ ῥυθμὸς ἔτι ὁμαλὸς οὔτε
<span class="lb" data-page="8.561" data-line="18" id="l8.561.18"></span>ἡ κατὰ πυκνότητα καὶ ἀραιότητα διαφορά. ταύτην μὲν γὰρ
<span class="lb" data-page="8.561" data-line="19" id="l8.561.19"></span>ἀνώμαλον ποιεῖ τῶν ἡσυχιῶν τὸ ἄνισον, τὸν δὲ ῥυθμὸν
<span class="pb" data-page="8.562" id="p8.562"></span>
<span class="lb" data-page="8.562" data-line="1" id="l8.562.1"></span>ἡ τῶν λόγων ἑτερότης, ἁπάντων μὲν τῶν μορίων ἐν ἴσῳ
<span class="lb" data-page="8.562" data-line="2" id="l8.562.2"></span>χρόνῳ κινηθέντων, οὐ μὴν καὶ ἡσυχασάντων ἐν ἴσῳ χρόνῳ.
<span class="lb" data-page="8.562" data-line="3" id="l8.562.3"></span>τοσαῦται μὲν ἀνωμαλίας αἱ διαφοραὶ, τῆς καθ’ ἕνα σφυγμὸν
<span class="lb" data-page="8.562" data-line="4" id="l8.562.4"></span>ἀμφοῖν τοῖν γενοῖν, ὅταν ἅμα πάντα τὰ μόρια τῆς ἀρτηρίας
<span class="lb" data-page="8.562" data-line="5" id="l8.562.5"></span>ἄρξηται διαστέλλεσθαι· ὅταν δὲ τὸ μὲν πρότερον αὐτῶν,
<span class="lb" data-page="8.562" data-line="6" id="l8.562.6"></span>τὸ δὲ δεύτερον ἄρξηται τοῦ διαστέλλεσθαι, παυσαμένων μὲν
<span class="lb" data-page="8.562" data-line="7" id="l8.562.7"></span>ἁπάντων ἅμα, καὶ αὖθις τῆς δευτέρας διαστολῆς ἀρξαμένων
<span class="lb" data-page="8.562" data-line="8" id="l8.562.8"></span>ἅμα, κατὰ θάτερον γένος τὸ τοῦ ῥυθμοῦ μόνον, τὴν ἀνωμαλίαν
<span class="lb" data-page="8.562" data-line="9" id="l8.562.9"></span>ἀνάγκη γίνεσθαι. τὰ μὲν γὰρ διαλείμματα τῶν κινήσεων
<span class="lb" data-page="8.562" data-line="10" id="l8.562.10"></span>ἴσα πᾶσιν ἔσται τοῖς μορίοις, ὥστε οὐδεμία κατά γε
<span class="lb" data-page="8.562" data-line="11" id="l8.562.11"></span>τοῦτο τὸ γένος ἀνωμαλία συστήσεται. ἴσῳ δὲ ὄντι τῷ
<span class="lb" data-page="8.562" data-line="12" id="l8.562.12"></span>χρόνῳ τῷ τῆς ἡσυχίας ἐν ἅπασι τοῖς μορίοις ἄνισος παραβαλλόμενος,
<span class="lb" data-page="8.562" data-line="13" id="l8.562.13"></span>ὁ τῆς καθ’ ἕκαστον αὐτῶν κινήσεως ἐν διαφέρουσι
<span class="lb" data-page="8.562" data-line="14" id="l8.562.14"></span>λόγοις τὸν ἑκάστου μορίου ῥυθμὸν ἀποτελέσει. εἰ δὲ
<span class="lb" data-page="8.562" data-line="15" id="l8.562.15"></span>κατὰ τὸν αὐτὸν τρόπον ἄρξαιτο τῆς δευτέρας διαστολῆς ἡ
<span class="lb" data-page="8.562" data-line="16" id="l8.562.16"></span>ἀρτηρία, καθ’ ὃν καὶ τῆς προτέρας, ὥστε καθ’ ἑκατέραν
<span class="lb" data-page="8.562" data-line="17" id="l8.562.17"></span>τῶν διαστολῶν ταὐτὸ μόριον ἄρχεσθαι πρωϊαίτερον ἑτέρου
<span class="lb" data-page="8.562" data-line="18" id="l8.562.18"></span>τῷ ἴσῳ, καὶ τοῦτ’ ἐν ἅπασι τοῖς μορίοις φυλάττοιτο,
<span class="lb" data-page="8.562" data-line="19" id="l8.562.19"></span>παυσαμένων αὐτῶν ἅμα τῆς προτέρας διαστολῆς, ﻿
<span class="pb" data-page="8.563" id="p8.563"></span>
<span class="lb" data-page="8.563" data-line="1" id="l8.563.1"></span>ἀνάγκη καθ’ ἑκάτερον τῶν γενῶν γενέσθαι τὴν ἀνωμαλίαν.
<span class="lb" data-page="8.563" data-line="2" id="l8.563.2"></span>ὁ μὲν γὰρ πᾶς χρόνος ὁ συγκείμενος ἔκ τε τῆς κινήσεως
<span class="lb" data-page="8.563" data-line="3" id="l8.563.3"></span>καὶ τοῦ διαλείμματος ἴσος ἔσται πᾶσι τοῖς μορίοις τῆς
<span class="lb" data-page="8.563" data-line="4" id="l8.563.4"></span>ἀρτηρίας. ἄνισοι δὲ οἱ τῶν κινήσεων λόγοι πρὸς τοὺς
<span class="lb" data-page="8.563" data-line="5" id="l8.563.5"></span>τῶν ἡσυχιῶν, τῷ τὸν ὅλον χρόνον μὴ εἰς ἴσα τέμνεσθαι.
<span class="lb" data-page="8.563" data-line="6" id="l8.563.6"></span>τῶν μὲν γὰρ πρότερον ἀρξαμένων μορίων κινεῖσθαι ὁ μὲν
<span class="lb" data-page="8.563" data-line="7" id="l8.563.7"></span>τῆς κινήσεως χρόνος μείζων ἔσται τοῦ τῶν ὕστερον ἀρξαμένων,
<span class="lb" data-page="8.563" data-line="8" id="l8.563.8"></span>ὁ δὲ τοῦ διαλείμματος ἐλάττων. τῶν δ’ ὕστερον
<span class="lb" data-page="8.563" data-line="9" id="l8.563.9"></span>ἀρξαμένων ἔμπαλιν ὁ μὲν τῆς κινήσεως χρόνος ἐλάττων, ὁ δὲ
<span class="lb" data-page="8.563" data-line="10" id="l8.563.10"></span>τῆς ἡσυχίας μείζων. ὥστε ἀνάγκη καὶ τὸν ῥυθμὸν ἄνισον
<span class="lb" data-page="8.563" data-line="11" id="l8.563.11"></span>εἶναι καθ’ ἕκαστον τῶν μορίων, καὶ τὴν κατὰ πυκνότητα δὲ
<span class="lb" data-page="8.563" data-line="12" id="l8.563.12"></span>καὶ ἀραιότητα συνίστασθαι περὶ αὐτοὺς ἀνωμαλίαν, ἀναγκαῖον,
<span class="lb" data-page="8.563" data-line="13" id="l8.563.13"></span>εἰς ὅσον οἱ τῶν διαλειμμάτων χρόνοι διαφέρουσι. εἰ
<span class="lb" data-page="8.563" data-line="14" id="l8.563.14"></span>δ’ ὁμοίως τῆς δευτέρας διαστολῆς τὴν ἀρχὴν τῆς τῶν μορίων
<span class="lb" data-page="8.563" data-line="15" id="l8.563.15"></span>κινήσεως ποιησαμένης, ἥν περ ἡ προτέρα ἐπεποίητο,
<span class="lb" data-page="8.563" data-line="16" id="l8.563.16"></span>τουτέστιν ἵνα καθ’ ἑκατέραν τὸ αὐτὸ μόριον ἄρχηται, τὸ
<span class="lb" data-page="8.563" data-line="17" id="l8.563.17"></span>μὲν πρότερον, τὸ δὲ ὕστερον τῆς κινήσεως, ἡ τελευτὴ τῆς
<span class="lb" data-page="8.563" data-line="18" id="l8.563.18"></span>προτέρας διαστολῆς, μὴ ἴση πᾶσι γένοιτο, δύο ἔσονται
<span class="lb" data-page="8.563" data-line="19" id="l8.563.19"></span>διαφοραί. δύναται γὰρ καὶ πολλῷ πρότερον παύσασθαι
<span class="pb" data-page="8.564" id="p8.564"></span>
<span class="lb" data-page="8.564" data-line="1" id="l8.564.1"></span>τὸ πρότερον τῆς κινήσεως ἀρξάμενον μόριον, δύναται δὲ καὶ
<span class="lb" data-page="8.564" data-line="2" id="l8.564.2"></span>ὕστερον. εἰ μὲν γὰρ ἐν ἴσῳ παύσαιτο τὸ πρότερον, ὅσῳ
<span class="lb" data-page="8.564" data-line="3" id="l8.564.3"></span>πρότερον ἤρξατο, κατ’ ἄμφω τὰ γένη, γένοιτ’ ἂν οὕτως
<span class="lb" data-page="8.564" data-line="4" id="l8.564.4"></span>ὁμαλὸς <span class="milestone ed2page" data-n="8.38" data-unit="ed2page" id="ed2page.8.38"></span>σφυγμός. εἰ δὲ πολλῷ παύσαιτο πρότερον, ἤπερ
<span class="lb" data-page="8.564" data-line="5" id="l8.564.5"></span>ἤρξατο, τὴν ἀνωμαλίαν οὕτω γεννήσει τῶν δύο γενῶν.
<span class="lb" data-page="8.564" data-line="6" id="l8.564.6"></span>παυσάμενον δ’ ὕστερον τὸ πρότερον ἀρξάμενον πάντως
<span class="lb" data-page="8.564" data-line="7" id="l8.564.7"></span>ἐργάσεται τῶν δύο γενῶν τὴν ἀνωμαλίαν, ἄν τε πολλῷ τύχῃ
<span class="lb" data-page="8.564" data-line="8" id="l8.564.8"></span>παυσάμενον ὕστερον ἄν τε ὀλίγῳ. εἰ δὲ μήτε τῆς προτέρας
<span class="lb" data-page="8.564" data-line="9" id="l8.564.9"></span>διαστολῆς ἡ ἀρχὴ πᾶσιν ἅμα τοῖς μορίοις γένοιτο μήτε τῆς
<span class="lb" data-page="8.564" data-line="10" id="l8.564.10"></span>δευτέρας, ἐνδέχεται ποτὲ μὲν τὸν ῥυθμὸν ὁμαλὸν γίνεσθαι,
<span class="lb" data-page="8.564" data-line="11" id="l8.564.11"></span>ἐνδέχεται δὲ καὶ τὸ τῆς πυκνότητος καὶ ἀραιότητος γένος, εἰ
<span class="lb" data-page="8.564" data-line="12" id="l8.564.12"></span>μὲν οὕτω μερισθεῖεν οἱ τῶν κινήσεων χρόνοι πρὸς τοὺς τῶν
<span class="lb" data-page="8.564" data-line="13" id="l8.564.13"></span>ἡσυχιῶν. ὥστε τὸν αὐτὸν ἐν ἅπασιν εἶναι λόγον, ὁμαλοῦ
<span class="lb" data-page="8.564" data-line="14" id="l8.564.14"></span>τοῦ ῥυθμοῦ γιγνομένου. εἰ δ’ οἱ τῶν ἡσυχιῶν χρόνοι μόνοι
<span class="lb" data-page="8.564" data-line="15" id="l8.564.15"></span>ἴσοι γενηθεῖεν, ὁμαλότης ἐν θατέρῳ γένει. ταῦτα μὲν οὖν
<span class="lb" data-page="8.564" data-line="16" id="l8.564.16"></span>σπάνια, τὰ δὲ τῶν ἀνωμαλιῶν ἱκανῶς πολλά. καὶ γὰρ ἅμα
<span class="lb" data-page="8.564" data-line="17" id="l8.564.17"></span>πάντα δύναται τῆς κινήσεως παύσασθαι τὰ μόρια καὶ οὐχ ἅμα,
<span class="lb" data-page="8.564" data-line="18" id="l8.564.18"></span>κᾀν τῷ μὴ ἅμα παύσασθαι τὰ μὲν πρότερον, τὰ δ’ ὕστερον,
<span class="lb" data-page="8.564" data-line="19" id="l8.564.19"></span>καὶ ἤτοι πολλῷ πρότερον, ἢ πολλῷ ὕστερον. οἷαι δὲ καὶ
<span class="pb" data-page="8.565" id="p8.565"></span>
<span class="lb" data-page="8.565" data-line="1" id="l8.565.1"></span>ὅσαι γένοιντ’ ἂν αἱ ἀνωμαλίαι, κατὰ ταῦτα τοῖς προειρημένοις
<span class="lb" data-page="8.565" data-line="2" id="l8.565.2"></span>ἂν εὑρίσκοις. ὥστε οὐδὲν δεῖ μηκύνειν ἔτι. μόνον δὲ ὑπομνήσαντας,
<span class="lb" data-page="8.565" data-line="3" id="l8.565.3"></span>ὡς τὸ προτεθὲν ἀποδέδεικται, τὸ γίνεσθαί τινας
<span class="lb" data-page="8.565" data-line="4" id="l8.565.4"></span>καὶ καθ’ ἕνα σφυγμὸν ἀνωμαλίας, ἔν τε τῷ κατὰ πυκνότητα
<span class="lb" data-page="8.565" data-line="5" id="l8.565.5"></span>καὶ ἀραιότητα γένει, κᾀν τῷ κατὰ τὸν ῥυθμὸν, ἐνταῦθά που
<span class="lb" data-page="8.565" data-line="6" id="l8.565.6"></span>καταπαῦσαι καιρὸς ἤδη τὸν πρῶτον λόγον. ἃ γὰρ ἐπὶ μιᾶς
<span class="lb" data-page="8.565" data-line="7" id="l8.565.7"></span>αἱρέσεως, τῆς μεριζούσης εἰς πληγὴν καὶ διάλειμμα τὸν σφυγμὸν,
<span class="lb" data-page="8.565" data-line="8" id="l8.565.8"></span>ὡς ἐπὶ παραδείγματος εἰρήκαμεν, οὐδὲν χαλεπὸν καὶ
<span class="lb" data-page="8.565" data-line="9" id="l8.565.9"></span>ἐπὶ τὰς ἄλλας μεταφέρειν, ὁμοίως ἡμῶν καὶ κατ’ ἐκείνας ἁπάσας
<span class="lb" data-page="8.565" data-line="10" id="l8.565.10"></span>ἀποδεῖξαι δυναμένων ἐν τοῖς δύο γένεσι τούτοις, ὑπὲρ ὧν
<span class="lb" data-page="8.565" data-line="11" id="l8.565.11"></span>δὴ πέπαυμαι λέγων, τὰς καθ’ ἕνα σφυγμὸν ἀνωμαλίας
<span class="lb" data-page="8.565" data-line="12" id="l8.565.12"></span>συνισταμένας.
</p>
          </article>

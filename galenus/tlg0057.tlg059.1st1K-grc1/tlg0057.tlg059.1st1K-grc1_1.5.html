<article xmlns="http://www.w3.org/1999/xhtml" id="urn:cts:greekLit:tlg0057.tlg059.1st1K-grc1:1.5">
<span class="pb page1" data-page="8.508" id="p8.508"></span>
<span class="milestone ed1page page1" data-n="3.10" data-unit="ed1page" id="ed1page.3.10"></span>
<span class="milestone ed2page page1" data-n="8.19" data-unit="ed2page" id="ed2page.8.19"></span>
            <p>
<span class="lb" data-page="8.508" data-line="6" id="l8.508.6"></span>Νυνὶ δὲ μεταβάντες ἐπὶ τὸ τρίτον γένος τῶν
<span class="lb" data-page="8.508" data-line="7" id="l8.508.7"></span>σφυγμῶν τὸ κατὰ τὸν τόνον, εἴπωμεν καὶ τὰς τούτου διαφοράς.
<span class="lb" data-page="8.508" data-line="8" id="l8.508.8"></span>εἰσὶ δὲ τρεῖς, ὁ μέν τις εὔρωστος τῷ τόνῳ. καλεῖται
<span class="lb" data-page="8.508" data-line="9" id="l8.508.9"></span>δὲ σφοδρός. ὁ δέ τις ἄῤῥωστος, ὃν ἀμυδρὸν ὀνομάζουσι.
<span class="lb" data-page="8.508" data-line="10" id="l8.508.10"></span>τοῦ μέσου δ’ αὐτῶν οὐκ ἔστιν ἴδιον ὄνομα, ἀλλὰ καὶ τοῦτον
<span class="lb" data-page="8.508" data-line="11" id="l8.508.11"></span>τῷ λόγῳ δηλοῦμεν. τὸ δὲ τέταρτον τῶν γενῶν τὸ κατὰ
<span class="lb" data-page="8.508" data-line="12" id="l8.508.12"></span>τὸ σῶμα τῆς ἀρτηρίας συνιστάμενον εἰς τρεῖς τέμνεται καὶ
<span class="lb" data-page="8.508" data-line="13" id="l8.508.13"></span>αὐτὸ διαφορὰς καὶ καλεῖται παρὰ μὲν τοῖς πλείστοις τῶν
<span class="lb" data-page="8.508" data-line="14" id="l8.508.14"></span>ἰατρῶν, καὶ μάλιστα τοῖς νεωτέροις, τῷ τοῦ πλήρους ὀνόματι
<span class="lb" data-page="8.508" data-line="15" id="l8.508.15"></span>καὶ τῷ τοῦ κενοῦ. τὸ γὰρ μέσον ἀμφοῖν ἀνώνυμον
<span class="lb" data-page="8.508" data-line="16" id="l8.508.16"></span>κᾀνταῦθα. παρ’ ἡμὶν δ’ οὐχ οὕτως. ἀλλ’ ὁ μὲν ἕτερος αὐτῶν
<span class="lb" data-page="8.508" data-line="17" id="l8.508.17"></span>σκληρὸς, ὁ δὲ ἕτερος μαλακὸς ὀνομάζεται, καὶ δηλοῦσιν
<span class="lb" data-page="8.508" data-line="18" id="l8.508.18"></span>ἀμφότεροι τῆς ἀρτηρίας τὴν σύστασιν. εἰ δ’ ὀρθότερον
<span class="lb" data-page="8.508" data-line="19" id="l8.508.19"></span>οὕτως, ἢ ἐκείνως ὀνομάζειν, ὅτῳ καὶ τούτων μέλει, διὰ
<span class="pb" data-page="8.509" id="p8.509"></span>
<span class="lb" data-page="8.509" data-line="1" id="l8.509.1"></span>τῶν ἑξῆς μαθήσεται. νυνὶ δὲ τὸ προκείμενον περαντέον.
<span class="lb" data-page="8.509" data-line="2" id="l8.509.2"></span>ἄλλο γένος ἦν σφυγμῶν, ἐμφαῖνον, ὥς φασι, τὸ τῆς ἀρτηρίας
<span class="lb" data-page="8.509" data-line="3" id="l8.509.3"></span>ἔγχυμα, μακροῦ δεόμενον, ὡς ἐμοὶ δοκεῖ, εἰς διάγνωσιν ἀκριβῆ
<span class="lb" data-page="8.509" data-line="4" id="l8.509.4"></span>λόγου. τὸ δ’ οὖν εἴς τε τὰ παρόντα χρηστὸν καὶ τοῖς εἰσαγομένοις
<span class="lb" data-page="8.509" data-line="5" id="l8.509.5"></span>ἱκανὸν εἰρήσεται κᾀνταῦθα, τρεῖς νοεῖσθαι τούτου
<span class="lb" data-page="8.509" data-line="6" id="l8.509.6"></span>τοῦ γένους διαφορὰς σφυγμῶν, ὀνομάζεσθαι δὲ τὸν μέν τινα
<span class="lb" data-page="8.509" data-line="7" id="l8.509.7"></span>πλήρη, τὸν δὲ κενόν. ὁ γὰρ μέσος ἀμφοῖν οὐδὲν ἴδιον
<span class="lb" data-page="8.509" data-line="8" id="l8.509.8"></span>ὄνομα κέκτηται. πλήρης μὲν οὖν ἐστι σφυγμὸς, ὡς ὁ Ἀρχιγένης
<span class="lb" data-page="8.509" data-line="9" id="l8.509.9"></span>ὁρίζεται, ὁ ναστοτέραν ἐπιδεικνὺς τὴν ἀρτηρίαν καὶ
<span class="lb" data-page="8.509" data-line="10" id="l8.509.10"></span>τὴν ὑπόπτωσιν αὐτῆς διασεσαγμένην ἐγχύλως, κενὸς δὲ ὁ
<span class="lb" data-page="8.509" data-line="11" id="l8.509.11"></span>πομφολυγώδη τὴν ἔγερσιν τῆς ἀρτηρίας ποιούμενος, ὥστε
<span class="lb" data-page="8.509" data-line="12" id="l8.509.12"></span>κατὰ τὸν ἐπιπιεσμὸν τῶν δακτύλων κενεμβάτησιν ὑποπίπτειν.
<span class="lb" data-page="8.509" data-line="13" id="l8.509.13"></span>ταῦτα μὲν οὖν τὰ πέντε γένη τῶν σφυγμῶν κατὰ μίαν κίνησιν
<span class="lb" data-page="8.509" data-line="14" id="l8.509.14"></span>τῆς ἀρτηρίας συνίσταται, καὶ ἡ καθ’ ἕκαστον ὁμαλότης
<span class="lb" data-page="8.509" data-line="15" id="l8.509.15"></span>αὐτῶν τε καὶ ἀνωμαλία, ἧς τὰς διαφορὰς ἐροῦμεν, ὅταν καὶ
<span class="lb" data-page="8.509" data-line="16" id="l8.509.16"></span>περὶ τῆς ἑτέρας ἀνωμαλίας τῆς ἐν πλείοσι συνισταμένης σφυγμοῖς
<span class="lb" data-page="8.509" data-line="17" id="l8.509.17"></span>λέγωμεν.
</p>
          </article>

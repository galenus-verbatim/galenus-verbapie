<article xmlns="http://www.w3.org/1999/xhtml" id="urn:cts:greekLit:tlg0057.tlg059.1st1K-grc1:1.6">
<span class="pb page1" data-page="8.509" id="p8.509"></span>
<span class="milestone ed1page page1" data-n="3.10" data-unit="ed1page" id="ed1page.3.10"></span>
<span class="milestone ed2page page1" data-n="8.19" data-unit="ed2page" id="ed2page.8.19"></span>
            <p>
<span class="lb" data-page="8.509" data-line="18" id="l8.509.18"></span>Αἱ δ’ ἄλλαι διαφοραὶ τῶν σφυγμῶν τοῖς
<span class="lb" data-page="8.509" data-line="19" id="l8.509.19"></span>μὲν μηδ’ ὅλως αἰσθάνεσθαι λέγουσι τῆς συστολῆς, ἔν τε τῷ
<span class="pb" data-page="8.510" id="p8.510"></span>
<span class="lb" data-page="8.510" data-line="1" id="l8.510.1"></span>χρόνῳ συνίστανται τῶν διαλειμμάτων, οὕτω γὰρ ὀνομάζουσι
<span class="lb" data-page="8.510" data-line="2" id="l8.510.2"></span>τὸν μεταξὺ χρόνον τῶν αἰσθητῶν κινήσεων, καὶ προσέτι τῷ
<span class="lb" data-page="8.510" data-line="3" id="l8.510.3"></span>λόγῳ τοῦ τε τῆς κινήσεως αὐτῆς χρόνου καὶ τοῦ τῆς ἡσυχίας.
<span class="lb" data-page="8.510" data-line="4" id="l8.510.4"></span>καλοῦσι γὰρ καὶ οὕτως τὸ διάλειμμα. τοῖς δὲ καὶ τῆς
<span class="lb" data-page="8.510" data-line="5" id="l8.510.5"></span>συστολῆς αἰσθάνεσθαι λέγουσι, καὶ δηλονότι τῶν μεταξὺ
<span class="lb" data-page="8.510" data-line="6" id="l8.510.6"></span>δυοῖν ἠρεμήσεων, ἃς ἡσυχίας τε καὶ ἠρεμίας καὶ ἀκινησίας
<span class="lb" data-page="8.510" data-line="7" id="l8.510.7"></span>καλοῦσιν, ἕτεραί τε συνίστανται καὶ πολλῷ πλείους γίνονται.
<span class="lb" data-page="8.510" data-line="8" id="l8.510.8"></span>δίκαιον οὖν ὑπὲρ ἑκατέρων ἰδίᾳ σαφέστερον εἰπεῖν, καὶ
<span class="lb" data-page="8.510" data-line="9" id="l8.510.9"></span>περὶ προτέρου γε τῶν μόνης τῆς διαστολῆς αἰσθάνεσθαι φασκόντων·
<span class="lb" data-page="8.510" data-line="10" id="l8.510.10"></span><span class="milestone ed2page" data-n="8.20" data-unit="ed2page" id="ed2page.8.20"></span>ἵν’ ἐν τοῖς ἑτοιμοτέροις γνωσθῆναι γυμνασάμενοι
<span class="lb" data-page="8.510" data-line="11" id="l8.510.11"></span>ῥᾷον ἑπώμεθα τοῖς χαλεπωτέροις. πληττομένης δὴ
<span class="lb" data-page="8.510" data-line="12" id="l8.510.12"></span>τῆς ἁφῆς κατὰ τὴν προσβολὴν τῆς ἀρτηρίας, τῶν τε ἄλλων
<span class="lb" data-page="8.510" data-line="13" id="l8.510.13"></span>ὧν εἶπον ἔμπροσθεν αἰσθανόμεθα καὶ χρόνου τοῦ παρεκτεινομένου
<span class="lb" data-page="8.510" data-line="14" id="l8.510.14"></span>τῇ κινήσει. δευτέρας δ’ αὖ κινήσεως ὑπαρξαμένης,
<span class="lb" data-page="8.510" data-line="15" id="l8.510.15"></span>ἄλλος ἡμῖν χρόνος ἐφωράθη μεταξὺ τοῦ τε τῆς προτέρας κινήσεως
<span class="lb" data-page="8.510" data-line="16" id="l8.510.16"></span>τέλους καὶ ἀρχῆς τῆς δευτέρας, ὥστε εἶναι δύο χρόνων
<span class="lb" data-page="8.510" data-line="17" id="l8.510.17"></span>διάγνωσιν ἐν τῇ τοῦ σφυγμοῦ συμπληρώσει, προτέρου μὲν
<span class="lb" data-page="8.510" data-line="18" id="l8.510.18"></span>τοῦ τῆς κινήσεως, ἣν καὶ πληγὴν καὶ διαστολὴν ὀνομάζουσι,
<span class="lb" data-page="8.510" data-line="19" id="l8.510.19"></span>δευτέρου δὲ τοῦ τῆς ἡσυχίας, ἣν καὶ διάλειμμα
<span class="pb" data-page="8.511" id="p8.511"></span>
<span class="lb" data-page="8.511" data-line="1" id="l8.511.1"></span>καὶ συστολὴν καλοῦσιν, γίγνεσθαι δὲ κατὰ μὲν τὸ τοῦ προτέρου
<span class="lb" data-page="8.511" data-line="2" id="l8.511.2"></span>χρόνου ποσὸν ἢ ταχὺν, ἢ βραδὺν, ἢ τὸν μέσον αὐτῶν
<span class="lb" data-page="8.511" data-line="3" id="l8.511.3"></span>σφυγμὸν, κατὰ δὲ τοῦ δευτέρου πυκνὸν, ἢ ἀραιὸν,
<span class="lb" data-page="8.511" data-line="4" id="l8.511.4"></span>ἢ τὸν μέσον αὐτῶν, ὥστ’ εἶναι ταχὺν μὲν σφυγμὸν τὸν ἐν
<span class="lb" data-page="8.511" data-line="5" id="l8.511.5"></span>ὀλίγῳ χρόνῳ τῆς ἀρτηρίας διαστελλομένης γιγνόμενον, πυκνὸν
<span class="lb" data-page="8.511" data-line="6" id="l8.511.6"></span>δὲ τὸν δι’ ὀλίγου, καὶ βραδὺν μὲν τὸν ἐν πολλῷ χρόνῳ τῆς
<span class="lb" data-page="8.511" data-line="7" id="l8.511.7"></span>ἀρτηρίας διαστελλομένης γινόμενον, ἀραιὸν δὲ τὸν διὰ πολλοῦ,
<span class="lb" data-page="8.511" data-line="8" id="l8.511.8"></span>καὶ μέσον μὲν ὠκέος καὶ βραδέος τὸν ἐν συμμέτρῳ
<span class="lb" data-page="8.511" data-line="9" id="l8.511.9"></span>χρόνῳ τῆς ἀρτηρίας διαστελλομένης γιγνόμενον, μέσον δὲ
<span class="lb" data-page="8.511" data-line="10" id="l8.511.10"></span>πυκνοῦ καὶ ἀραιοῦ τὸν διὰ συμμέτρου χρόνου τῆς ἀρτηρίας
<span class="lb" data-page="8.511" data-line="11" id="l8.511.11"></span>διαστελλομένης ἀποτελούμενον. εἴτε δὲ διαστελλομένης, εἴτε
<span class="lb" data-page="8.511" data-line="12" id="l8.511.12"></span>διϊσταμένης εἴποιμεν, εἴτε ἐξαιρουμένης, εἴτε κινουμένης,
<span class="lb" data-page="8.511" data-line="13" id="l8.511.13"></span>οὐδὲν διαφέρειν ἡγοῦμαι. δῆλον οὖν ἤδη τίς τε ὁ πυκνὸς
<span class="lb" data-page="8.511" data-line="14" id="l8.511.14"></span>σφυγμὸς κατ’ αὐτοὺς καὶ ὅπη τοῦ ταχέος ἕτερος, ὅς τίς τε
<span class="lb" data-page="8.511" data-line="15" id="l8.511.15"></span>ἀραιὸς καὶ ὅπῃ βραδέος διαφέρει. παραβαλλομένου δὲ τοῦ
<span class="lb" data-page="8.511" data-line="16" id="l8.511.16"></span>τῆς πληγῆς χρόνου τῷ τῆς ἡσυχίας, ὁ ῥυθμὸς γεννᾶται, λόγος
<span class="lb" data-page="8.511" data-line="17" id="l8.511.17"></span>ὢν τοῦ χρόνου τῆς πληγῆς πρὸς τὸν τῆς ἡσυχίας. εἴπομεν
<span class="lb" data-page="8.511" data-line="18" id="l8.511.18"></span>δὲ ὅτι μηδὲν κατὰ τούτους διαφέρει πληγὴν λέγειν, ἢ
<span class="pb" data-page="8.512" id="p8.512"></span>
<span class="lb" data-page="8.512" data-line="1" id="l8.512.1"></span>διαστολὴν, ἢ κίνησιν. καὶ ἡσυχίαν, ἢ διάλειμμα, ἢ συστολήν.
<span class="lb" data-page="8.512" data-line="2" id="l8.512.2"></span>καὶ μὲν δὴ καὶ ἀντὶ τοῦ λόγον φάναι τοῦ χρόνου τῆς διαστολῆς
<span class="lb" data-page="8.512" data-line="3" id="l8.512.3"></span>πρὸς τὸν τῆς συστολῆς <span class="milestone ed1page" data-n="3.11" data-unit="ed1page" id="ed1page.3.11"></span>τὸν ῥυθμὸν εἶναι, τάξιν
<span class="lb" data-page="8.512" data-line="4" id="l8.512.4"></span>τινὲς ἔφασαν, ἕτεροι δὲ σχέσιν εἶναι δυοῖν χρόνοιν πρὸς ἀλλήλους,
<span class="lb" data-page="8.512" data-line="5" id="l8.512.5"></span>τοῦ τῆς πληγῆς πρὸς τὸν τοῦ διαλείμματος. αὕτη
<span class="lb" data-page="8.512" data-line="6" id="l8.512.6"></span>μὲν ἡ κατὰ τοὺς προτέρους διδασκαλία.
</p>
          </article>

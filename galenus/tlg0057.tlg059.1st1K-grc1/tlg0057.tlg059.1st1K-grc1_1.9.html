<article xmlns="http://www.w3.org/1999/xhtml" id="urn:cts:greekLit:tlg0057.tlg059.1st1K-grc1:1.9">
<span class="pb page1" data-page="8.517" id="p8.517"></span>
<span class="milestone ed1page page1" data-n="3.11" data-unit="ed1page" id="ed1page.3.11"></span>
<span class="milestone ed2page page1" data-n="8.22" data-unit="ed2page" id="ed2page.8.22"></span>
            <p>
<span class="lb" data-page="8.517" data-line="15" id="l8.517.15"></span>Ἀλλ’ ἐπὶ τὰ λοιπὰ δύο γένη μεταβαίνωμεν
<span class="lb" data-page="8.517" data-line="16" id="l8.517.16"></span>ἤδη· τὸ μὲν ἕτερον ἐν ᾧ τήν τε ὁμαλότητα καὶ τὴν ἀνωμαλίαν
<span class="lb" data-page="8.517" data-line="17" id="l8.517.17"></span>ἐπισκοπούμεθα, τὸ δ’ ἕτερον ἐν ᾧ τάξιν τε καὶ ἀταξίαν.
<span class="lb" data-page="8.517" data-line="18" id="l8.517.18"></span>ὁμαλότης μὲν οὖν καὶ ἀνωμαλία καθ’ ἕνα τε σφυγμὸν καὶ ﻿
<span class="pb" data-page="8.518" id="p8.518"></span>
<span class="lb" data-page="8.518" data-line="1" id="l8.518.1"></span>περὶ πλείονας γίνεται. τάξις δὲ καὶ ἀταξία περὶ πλείονας
<span class="lb" data-page="8.518" data-line="2" id="l8.518.2"></span>μόνον. ἐπεὶ δὲ χαλεπὴ καὶ δυσθεώρητός ἐστιν ἡ καθ’ ἕνα
<span class="lb" data-page="8.518" data-line="3" id="l8.518.3"></span>σφυγμὸν ἀνωμαλία, περὶ τῆς ἐν πλείοσι συνισταμένης πρότερον
<span class="lb" data-page="8.518" data-line="4" id="l8.518.4"></span>εἴπωμεν συναποδόντες αὐτῇ καὶ τὸν περὶ τάξεως καὶ
<span class="lb" data-page="8.518" data-line="5" id="l8.518.5"></span>ἀταξίας λόγον, ἐπειδὴ παράκειταί τε καὶ οἰκεῖός ἐστιν, οὕτω
<span class="lb" data-page="8.518" data-line="6" id="l8.518.6"></span>καὶ ἐπὶ τὴν καθ’ ἕνα σφυγμὸν ἀνωμαλίαν ἐπανελθόντες,
<span class="lb" data-page="8.518" data-line="7" id="l8.518.7"></span>ἁπάσας αὐτῆς εἰπεῖν πειρασόμεθα τὰς διαφοράς. ἡ τοίνυν
<span class="lb" data-page="8.518" data-line="8" id="l8.518.8"></span>ἐν πλείοσιν σφυγμοῖς θεωρουμένη ὁμαλότης τε καὶ ἀνωμαλία,
<span class="lb" data-page="8.518" data-line="9" id="l8.518.9"></span>ἃς καὶ συστηματικὰς καλοῦσιν, ἐν τῷ παραβάλλειν τὰς ἐν τῷ
<span class="lb" data-page="8.518" data-line="10" id="l8.518.10"></span>πρώτῳ σφυγμῷ διαφορὰς τὰς ἁπάσας ταῖς ἐν τοῖς ἐφεξῆς
<span class="lb" data-page="8.518" data-line="11" id="l8.518.11"></span>νοοῦνται. εἰ μὲν γὰρ ἴσαι φυλάττοιντο κατὰ πάντα, ὁμαλὸς
<span class="lb" data-page="8.518" data-line="12" id="l8.518.12"></span>ἁπλῶς ὁ τοιοῦτος<span class="milestone ed1page" data-n="3.12" data-unit="ed1page" id="ed1page.3.12"></span> καλεῖται σφυγμός· εἰ δὲ ἄνισοι κατὰ
<span class="lb" data-page="8.518" data-line="13" id="l8.518.13"></span>πάντα, ἀνώμαλος ἁπλῶς. εἰ δὲ κατὰ τινὰ μὲν, ἢ τινὰς ἴσαι,
<span class="lb" data-page="8.518" data-line="14" id="l8.518.14"></span>κατὰ τινὰ δὲ, ἢ τινὰς ἄνισοι, καθ’ ἃς μὲν ἴσαι, κατὰ ταύτας
<span class="lb" data-page="8.518" data-line="15" id="l8.518.15"></span>ὁμαλὸς ὁ σφυγμὸς ῥηθήσεται, καθ’ ἃς δ’ ἄνισοι, κατ’
<span class="lb" data-page="8.518" data-line="16" id="l8.518.16"></span>ἐκείνας ἀνώμαλος, πολὺ διαφέροντος, ἢ ἁπλῶς ὁμαλὸν καὶ
<span class="lb" data-page="8.518" data-line="17" id="l8.518.17"></span>ἀνώμαλον εἰπεῖν, ἢ καθ’ ἓν ὁτιοῦν γένος. ὁ μὲν γὰρ ἁπλῶς
<span class="lb" data-page="8.518" data-line="18" id="l8.518.18"></span>ὁμαλὸς οὔτε μέγεθος οὔτε τάχος οὔτ’ ἄλλο οὐδὲν ἄνισον
<span class="pb" data-page="8.519" id="p8.519"></span>
<span class="lb" data-page="8.519" data-line="1" id="l8.519.1"></span>ἔχει. ὁ δὲ καθ’ ἓν ὁτιοῦν ἅμα τῇ ἐκείνου προσηγορίᾳ λέγεσθαι
<span class="lb" data-page="8.519" data-line="2" id="l8.519.2"></span>βούλεται κατὰ μέγεθος ὁμαλὸς, κατὰ τάχος, κατὰ
<span class="lb" data-page="8.519" data-line="3" id="l8.519.3"></span>σφοδρότητα, καθ’ ἓν ὁτιοῦν ἄλλο. καὶ μέντοι καὶ ἀνώμαλος,
<span class="lb" data-page="8.519" data-line="4" id="l8.519.4"></span>ἤτοι κατὰ μέγεθος, ἢ τάχος, ἤ τι τῶν ἄλλων, ἔσθ’
<span class="lb" data-page="8.519" data-line="5" id="l8.519.5"></span>ὅτε δὲ καὶ κατὰ δύο τούτων, ἢ τρία, ἢ πλείω, ἢ καὶ πάνθ’
<span class="lb" data-page="8.519" data-line="6" id="l8.519.6"></span>ὁμοῦ πολλάκις, ὅταν ἁπλῶς ὁμαλὸς, ἢ ἀνώμαλος λέγηται.
<span class="lb" data-page="8.519" data-line="7" id="l8.519.7"></span>τοιοῦτοι μὲν ὅ τε ὁμαλὸς καὶ ἀνώμαλος. ὁ δὲ τεταγμένος
<span class="lb" data-page="8.519" data-line="8" id="l8.519.8"></span>καὶ ἄτακτος, τμηθέντος τοῦ ἀνωμάλου εἴς τε τὸ κατὰ περιόδους
<span class="lb" data-page="8.519" data-line="9" id="l8.519.9"></span>ἴσον καὶ εἰς τὸ παντοίως ἄνισον, καθ’ ἑκάτερον τῶν
<span class="lb" data-page="8.519" data-line="10" id="l8.519.10"></span>τμημάτων τὴν γένεσιν ἴσχουσι· κατὰ μὲν τὸ τῶν περιόδων
<span class="lb" data-page="8.519" data-line="11" id="l8.519.11"></span>ἴσον ὁ τεταγμένος, κατὰ δ’ αὖ τὸ παντοίως ἄνισον ὁ
<span class="lb" data-page="8.519" data-line="12" id="l8.519.12"></span>ἄτακτος. ᾧδε γὰρ δὴ τὸ πᾶν αὖθις ἀναλαβόντες εἴπωμεν,
<span class="lb" data-page="8.519" data-line="13" id="l8.519.13"></span>ὑπὲρ τοῦ μηδὲν ἔτι διαφεύγειν ἀσαφές. αἱ καθ’ ἕνα σφυγμὸν
<span class="lb" data-page="8.519" data-line="14" id="l8.519.14"></span>ἅπασαι διαφοραὶ ταῖς ἐν τοῖς ἐξῆς ἴσαι καθ’ ἕκαστον γένος
<span class="lb" data-page="8.519" data-line="15" id="l8.519.15"></span>ἔστωσαν, ὁμαλὸς<span class="milestone ed2page" data-n="8.23" data-unit="ed2page" id="ed2page.8.23"></span> ἁπλῶς ὁ τοιοῦτος λεχθήσεται σφυγμός.
<span class="lb" data-page="8.519" data-line="16" id="l8.519.16"></span>ἀλλὰ πᾶσαι πάσαις ἄνισοι τυγχανέτωσαν οὖσαι,
<span class="lb" data-page="8.519" data-line="17" id="l8.519.17"></span>ἀνώμαλος ἁπλῶς ὁ τοιοῦτος. ἀλλὰ τὶς μὲν, ἢ τινὲς ἴσαι,
<span class="lb" data-page="8.519" data-line="18" id="l8.519.18"></span>τὶς δ’, ἢ τινὲς ἄνισοι, κατὰ τινὰ μὲν, ἢ τινὰς, ὁ σφυγμὸς
<span class="lb" data-page="8.519" data-line="19" id="l8.519.19"></span>ὁμαλὸς ἔσται, κατὰ τινὰ δ’, ἢ τινὰς ἀνώμαλος.
<span class="pb" data-page="8.520" id="p8.520"></span>
<span class="lb" data-page="8.520" data-line="1" id="l8.520.1"></span>ὁ μὲν οὖν ἁπλῶς ὁμαλὸς, ἢ ὁ κατὰ τινὰ διαφορὰν μίαν, ἢ
<span class="lb" data-page="8.520" data-line="2" id="l8.520.2"></span>καὶ πλείους, οὐ δέχεται τομήν. τὸν δ’ ἁπλῶς ἀνώμαλον,
<span class="lb" data-page="8.520" data-line="3" id="l8.520.3"></span>ἢ κατὰ τινὰς ἰδέας, ἢ τινὰ τέμνοντες, τῷ κατὰ περιόδους ἴσῳ
<span class="lb" data-page="8.520" data-line="4" id="l8.520.4"></span>τε καὶ ἀνίσῳ τὸν τεταγμένον τε καὶ ἄτακτον εὑρήσομεν, ἢ
<span class="lb" data-page="8.520" data-line="5" id="l8.520.5"></span>ἁπλῶς, ἢ κατὰ τινὰς διαφορὰς, ἢ τινά. τὸ δὲ κατὰ περιόδους
<span class="lb" data-page="8.520" data-line="6" id="l8.520.6"></span>ἴσον οἶμαι μὲν ἤδη σαφὲς ὑπάρχειν, ἀπὸ τῶν ἐφεξῆς
<span class="lb" data-page="8.520" data-line="7" id="l8.520.7"></span>ἴσων διωρισμένον, οὐ μὴν ἀλλὰ ὑπὲρ τοῦ μηδὲν ἐλλείπειν
<span class="lb" data-page="8.520" data-line="8" id="l8.520.8"></span>τῷ λόγῳ καὶ τοῦτο προσκείσθω παραδείγματος ἕνεκα, προχειρισαμένοις
<span class="lb" data-page="8.520" data-line="9" id="l8.520.9"></span>ἓν γένος σφυγμοῦ τὸ κατὰ τὸ μέγεθος. ἔστωσαν
<span class="lb" data-page="8.520" data-line="10" id="l8.520.10"></span>γὰρ ὁ μὲν πρῶτος σφυγμὸς καὶ ὁ δεύτερος καὶ ὁ τρίτος
<span class="lb" data-page="8.520" data-line="11" id="l8.520.11"></span>ἴσοι κατὰ τὸ μέγεθος, ἄνισος δ’ αὖ τοῖς ἐφεξῆς ἑπέσθω ὁ
<span class="lb" data-page="8.520" data-line="12" id="l8.520.12"></span>τέταρτος. δῆλον ὡς ἀνώμαλος κατὰ μέγεθος ὁ τοιοῦτός ἐστι
<span class="lb" data-page="8.520" data-line="13" id="l8.520.13"></span>σφυγμὸς, οὐ μὴν ἤδη πω δῆλον, εἰ καὶ ἄτακτος, ἀλλὰ χρὴ
<span class="lb" data-page="8.520" data-line="14" id="l8.520.14"></span>περιμένειν ἄλλους τέτταρας, ἵν’ εἰ μὲν οἱ τρεῖς οἱ δεύτεροι
<span class="lb" data-page="8.520" data-line="15" id="l8.520.15"></span>καὶ ἀλλήλοις καὶ τοῖς ἐκ τῆς προτέρας περιόδου γεννηθεῖεν
<span class="lb" data-page="8.520" data-line="16" id="l8.520.16"></span>ἴσοι, καὶ μετ’ αὐτοὺς ὁ τέταρτος τῷ τετάρτῳ, τεταγμένος ὁ
<span class="lb" data-page="8.520" data-line="17" id="l8.520.17"></span>τοιοῦτος λέγοιτο σφυγμὸς κατὰ μέγεθος, εἴ γε ὡσαύτως τὰς
<span class="lb" data-page="8.520" data-line="18" id="l8.520.18"></span>πρώτας δύο περιόδους καὶ τὰς ἑξῆς ἁπάσας ἴσας διαφυλάττει.
<span class="lb" data-page="8.520" data-line="19" id="l8.520.19"></span>εἰ δὲ μὴ πάντες οἱ ἐκ τῆς δευτέρας περιόδου
<span class="pb" data-page="8.521" id="p8.521"></span>
<span class="lb" data-page="8.521" data-line="1" id="l8.521.1"></span>τοῖς ἐκ τῆς προτέρας ἴσοι γίγνοιντο, τηνικαῦτα ἤδη καὶ ὁ
<span class="lb" data-page="8.521" data-line="2" id="l8.521.2"></span>σφυγμὸς ἄτακτος λέγοιτο κατὰ μέγεθος. οὕτω δὲ καὶ κατὰ
<span class="lb" data-page="8.521" data-line="3" id="l8.521.3"></span>τάχος καὶ πυκνότητα καὶ τὰς ἄλλας διαφοράς. ἔσθ’ ὅτε δὲ
<span class="lb" data-page="8.521" data-line="4" id="l8.521.4"></span>δύο μὲν ἢ τρεῖς περίοδοι σφυγμῶν ἄνισοι κατὰ πᾶν ἀλλήλαις
<span class="lb" data-page="8.521" data-line="5" id="l8.521.5"></span>εἰσὶν, αἱ δὲ ἑξῆς οὐκ ἔτι· τὸν τοιοῦτον σφυγμὸν ὅτι
<span class="lb" data-page="8.521" data-line="6" id="l8.521.6"></span>μὲν οὐ χρὴ καλεῖν τεταγμένον ἁπλῶς, ἄντικρυς δῆλον, οὐ
<span class="lb" data-page="8.521" data-line="7" id="l8.521.7"></span>μὴν οὐδὲ ἁπλῶς ἄτακτον, ἀλλ’ ἐπισκοπεῖσθαι χρὴ καὶ διορίζεσθαι
<span class="lb" data-page="8.521" data-line="8" id="l8.521.8"></span>μή τις τῶν κατὰ περιόδους ἐστὶ τεταγμένων. ἔσθ’
<span class="lb" data-page="8.521" data-line="9" id="l8.521.9"></span>ὅτε γὰρ τρεῖς, ἢ τέτταρες περίοδοι ἀλλήλαις ἄνισοι γενόμεναι
<span class="lb" data-page="8.521" data-line="10" id="l8.521.10"></span>τὰς ἑξῆς ἴσας ἀνάλογον ἴσχουσιν. ὥστ’ εἰ τύχοι τὴν μὲν τετάρτην
<span class="lb" data-page="8.521" data-line="11" id="l8.521.11"></span>τῇ πρώτῃ, τὴν δὲ πέμπτην τῇ δευτέρᾳ, τὴν δ’ ἕκτην τῇ
<span class="lb" data-page="8.521" data-line="12" id="l8.521.12"></span>τρίτῃ κατὰ πᾶν ἐξισοῦσθαι, τοιοῦτον τὸν σφυγμὸν εἰώθαμεν
<span class="lb" data-page="8.521" data-line="13" id="l8.521.13"></span>τεταγμένον κατὰ περίοδον καλεῖν, μέσον ὄντα τῶν ἁπλῶς
<span class="lb" data-page="8.521" data-line="14" id="l8.521.14"></span>λεγομένων τεταγμένων τε καὶ ἀτάκτων. τούτων μὲν γὰρ
<span class="lb" data-page="8.521" data-line="15" id="l8.521.15"></span>ἑκάτερος οὐδαμῇ τοῦ ἐναντίου μετέχει, οὔτ’ οὖν ὁ τεταγμένος
<span class="lb" data-page="8.521" data-line="16" id="l8.521.16"></span>ἀταξίας οὔθ’ ὁ ἄτακτος τῆς τάξεως. ὁ δὲ κατὰ περίοδον
<span class="lb" data-page="8.521" data-line="17" id="l8.521.17"></span>τεταγμένος ἔστιν ᾗ τάξεως, ἔστι δὲ ᾗ ἀταξίας μετέχει,
<span class="lb" data-page="8.521" data-line="18" id="l8.521.18"></span>τάξεως μὲν τῆς ἐν ἁπάσαις ταῖς περιόδοις, ἀταξίας δὲ τῆς
<span class="pb" data-page="8.522" id="p8.522"></span>
<span class="lb" data-page="8.522" data-line="1" id="l8.522.1"></span>καθ’ ἑκάστην αὐτῶν. ὁ μὲν γὰρ ἁπλῶς τεταγμένος ἴσας
<span class="lb" data-page="8.522" data-line="2" id="l8.522.2"></span>ἁπάσας ἔχει τὰς περιόδους, ὁ δὲ κατὰ περιόδους τεταγμένος
<span class="lb" data-page="8.522" data-line="3" id="l8.522.3"></span>οὐχ ἁπάσας ἴσας, ἀλλὰ διά τινος ἀριθμοῦ. πάλιν δὲ ὁ μὲν
<span class="lb" data-page="8.522" data-line="4" id="l8.522.4"></span>ἄτακτος οὔτε πάσας ἐφεξῆς ἴσας ἔχει τὰς περιόδους οὔτε
<span class="lb" data-page="8.522" data-line="5" id="l8.522.5"></span>διά τινος ἀριθμοῦ. ὁ δὲ κατὰ περίοδον τεταγμένος ἑκάτερον
<span class="lb" data-page="8.522" data-line="6" id="l8.522.6"></span>μὲν αὐτῶν οὐκ ἔχει, θάτερον δ’ ἔχει. καὶ οὕτω μέσος
<span class="lb" data-page="8.522" data-line="7" id="l8.522.7"></span>τε ἀμφοῖν γίνεται, τεταγμένου τε καὶ ἀτάκτου, καὶ τὸ μὲν
<span class="lb" data-page="8.522" data-line="8" id="l8.522.8"></span>ἔχει κοινὸν ἑκατέρου, τὸ δ’ οὔ. δύναιτο δ’ ἄν τις καὶ
<span class="lb" data-page="8.522" data-line="9" id="l8.522.9"></span>ἁπλῶς τεταγμένους τοὺς τοιούτους ἡγεῖσθαι σφυγμοὺς, εἰ τὰς
<span class="lb" data-page="8.522" data-line="10" id="l8.522.10"></span>κατὰ μέρος περιόδους τὰς διά τινος ἀριθμοῦ ταῖς ἑξῆς ἴσας
<span class="lb" data-page="8.522" data-line="11" id="l8.522.11"></span>εἰς μίαν ἁπάσας μεγάλην συναριθμοίη περίοδον. ὅση δὲ καὶ
<span class="lb" data-page="8.522" data-line="12" id="l8.522.12"></span>οἵα ποικιλία καὶ πλοκὴ γένοιτ’ ἂν τῶν περιόδων, ἐν διαφέρουσιν
<span class="lb" data-page="8.522" data-line="13" id="l8.522.13"></span>ἀριθμοῖς συνισταμένων, οὐ χαλεπὸν συνιδεῖν, καὶ μάλιστα
<span class="lb" data-page="8.522" data-line="14" id="l8.522.14"></span>τοῖς γεγυμνασμένοις τὰς ἐν τοῖς πυρετοῖς περιόδους
<span class="lb" data-page="8.522" data-line="15" id="l8.522.15"></span>ἐπιπλέκειν ἀλλήλαις. οὔκουν ἐπὶ πλέον ἡμᾶς δεήσει ἔτι τὰς
<span class="lb" data-page="8.522" data-line="16" id="l8.522.16"></span>διαφορὰς αὐτῶν ἐπεξιέναι, ἀλλ’ ἐπὶ τὰς κατὰ τὴν ἀνωμαλίαν
<span class="lb" data-page="8.522" data-line="17" id="l8.522.17"></span>ἐλθόντας εἰπεῖν προτέρας μὲν τὰς συστηματικὰς, ἑξῆς δὲ
<span class="lb" data-page="8.522" data-line="18" id="l8.522.18"></span>τὰς καθ’ ἕνα σφυγμόν.
</p>
          </article>

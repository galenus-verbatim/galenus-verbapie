<article xmlns="http://www.w3.org/1999/xhtml" id="urn:cts:greekLit:tlg0057.tlg059.1st1K-grc1:2.10">
<span class="pb page1" data-page="8.625" id="p8.625"></span>
<span class="milestone ed1page page1" data-n="3.29" data-unit="ed1page" id="ed1page.3.29"></span>
<span class="milestone ed2page page1" data-n="8.58" data-unit="ed2page" id="ed2page.8.58"></span>
            <p>
<span class="lb" data-page="8.625" data-line="1" id="l8.625.1"></span>Λοιπὸν δ’ ἂν εἴη περὶ τοῦ τῆς διαφορᾶς
<span class="lb" data-page="8.625" data-line="2" id="l8.625.2"></span>ὀνόματος εἰπεῖν. πρῶτον μὲν ὅτι μὴ καινοτομοῦμεν ἡμεῖς περὶ
<span class="lb" data-page="8.625" data-line="3" id="l8.625.3"></span>τοὔνομα, δείξομεν· ἔπειτα δὲ καὶ οἷόν τι δηλοῖ παρὰ τοῖς
<span class="lb" data-page="8.625" data-line="4" id="l8.625.4"></span>Ἕλλησιν ἐξηγησόμεθα. τοῦ μὲν δὴ μὴ καινοτομεῖν πρῶτος
<span class="lb" data-page="8.625" data-line="5" id="l8.625.5"></span>Ἀρχιγένης μάρτυς, ὡδί πως γράφων κατὰ τὴν ἀρχὴν τοῦ
<span class="lb" data-page="8.625" data-line="6" id="l8.625.6"></span>περὶ τάξεώς τε καὶ ἀταξίας ὁμαλότητός τε καὶ ἀνωμαλίας
<span class="lb" data-page="8.625" data-line="7" id="l8.625.7"></span>γένους· Ἡρόφιλος κατὰ γένος τὰς ἄλλας διαφορὰς τῶν σφυγμῶν
<span class="lb" data-page="8.625" data-line="8" id="l8.625.8"></span>ἐκθέμενος οὕτως· μέγεθος, τάχος, σφοδρότης, ῥυθμὸς,
<span class="lb" data-page="8.625" data-line="9" id="l8.625.9"></span>ἀσυζύγως κατ’ εἶδος τάξεως ἐμνήσθη καὶ ἀταξίας ὁμαλότητός
<span class="lb" data-page="8.625" data-line="10" id="l8.625.10"></span>τε καὶ ἀνωμαλίας. ἐν ταύτῃ τῇ λέξει σαφῶς ὁ Ἀρχιγένης
<span class="lb" data-page="8.625" data-line="11" id="l8.625.11"></span>οὐ μόνον ὅτι διαφοραὶ περὶ τοὺς σφυγμούς εἰσιν, ἀλλὰ καὶ
<span class="lb" data-page="8.625" data-line="12" id="l8.625.12"></span>ὡς αἱ μέν τινες αὐτῶν κατὰ γένος, αἱ δὲ κατ’ εἶδος ἐμνημόνευσεν.
<span class="lb" data-page="8.625" data-line="13" id="l8.625.13"></span>οὐ μόνον δὲ κατὰ τὴν ἀρχὴν τοῦτο ἐποίησεν, ἐπελάθετο
<span class="lb" data-page="8.625" data-line="14" id="l8.625.14"></span>δὲ ἐν τῷ μετὰ ταῦτα λόγῳ παντί. μυριάκις γὰρ
<span class="lb" data-page="8.625" data-line="15" id="l8.625.15"></span>μνημονεύει τοῦ τε τῆς διαφορᾶς ὀνόματος τοῦ τε τῶν
<span class="lb" data-page="8.625" data-line="16" id="l8.625.16"></span>γενῶν καὶ εἰδῶν, ὀρθότατα φρονῶν καὶ γινώσκων ὅτι
<span class="lb" data-page="8.625" data-line="17" id="l8.625.17"></span>τῶν διαφορῶν αἱ μέν τινές εἰσι γενικαὶ, αἱ δὲ εἰδικαὶ, καὶ
<span class="lb" data-page="8.625" data-line="18" id="l8.625.18"></span>αὐτῶν γε τούτων αἱ μὲν γενικώτεραι, αἱ δὲ εἰδικώτεραι. ﻿
<span class="pb" data-page="8.626" id="p8.626"></span>
<span class="lb" data-page="8.626" data-line="1" id="l8.626.1"></span>ὀλίγας οὖν παραγράψομεν ῥήσεις αὐτοῦ εἰς ἀπόδειξιν τοῦ
<span class="lb" data-page="8.626" data-line="2" id="l8.626.2"></span>προκειμένου, πρῶτον μὲν ταύτην ἐκ τοῦ αὐτοῦ λόγου περὶ
<span class="lb" data-page="8.626" data-line="3" id="l8.626.3"></span>τάξεως καὶ ἀταξίας· οἱ μέν γε τὴν ὁμαλότητα ἐπὶ τινῶν διαφορῶν
<span class="lb" data-page="8.626" data-line="4" id="l8.626.4"></span>ἤκουον μόνον, ἐγὼ δ’ ἐπὶ πασῶν ἐφ’ ὅσων καὶ τὴν
<span class="lb" data-page="8.626" data-line="5" id="l8.626.5"></span>τάξιν, εἶθ’ ἑξῆς· ἀνωμαλία μὲν ἀνισότης σφυγμῶν κατά
<span class="lb" data-page="8.626" data-line="6" id="l8.626.6"></span>τινα τῶν παρεπομένων αὐτοῖς διαφορῶν, ἀταξία δὲ ἀσυστασία
<span class="lb" data-page="8.626" data-line="7" id="l8.626.7"></span>χρονικὴ κατά τινα τῶν τοῦ σφυγμοῦ διαφορῶν. ἐν ταύτῃ
<span class="lb" data-page="8.626" data-line="8" id="l8.626.8"></span>μέν γε τῇ ῥήσει δὶς ἔγραψε τὸ τῆς διαφορᾶς ὄνομα. εἶτα
<span class="lb" data-page="8.626" data-line="9" id="l8.626.9"></span>μετ’ ὀλίγον· οὐδ’ εἰρήκασιν οὐδ’ ὑπὲρ τούτων, εἴ γε δεῖ
<span class="lb" data-page="8.626" data-line="10" id="l8.626.10"></span>τὸν κατὰ πᾶσαν διαφορὰν ἴσον ὁμαλὸν λέγειν. αὖθις δ’
<span class="lb" data-page="8.626" data-line="11" id="l8.626.11"></span>ἐφεξῆς· καὶ ὁ μὲν καθὰ παρατεταγμένος, οὗτος καθ’ ἡμᾶς
<span class="lb" data-page="8.626" data-line="12" id="l8.626.12"></span>ἔσται ἴσος μεγέθει, σφοδρότητι, τάχει, ῥυθμῷ, καὶ εἴ τινι
<span class="lb" data-page="8.626" data-line="13" id="l8.626.13"></span>ἄλλῃ τοιαύτῃ διαφορᾷ σχέσιν ἔχων θεωρεῖται κατὰ πάσας·
<span class="lb" data-page="8.626" data-line="14" id="l8.626.14"></span>πρὸς τὶ δὲ ὁ κατὰ μίαν τινὰ τούτων διαφορὰν ἐν σχέσει θεωρούμενος,
<span class="lb" data-page="8.626" data-line="15" id="l8.626.15"></span>ἢ κατὰ δύο, ἢ κατὰ πλείονας. ἐν ταύτῃ γὰρ πάλιν
<span class="lb" data-page="8.626" data-line="16" id="l8.626.16"></span>τῇ ῥήσει δὶς ἐμνημόνευσε τοῦ τῆς διαφορᾶς ὀνόματος.
<span class="lb" data-page="8.626" data-line="17" id="l8.626.17"></span>συνάπτων δ’ αὐτῇ τὸν ἑξῆς λόγον, πρῶσον μὲν οὕτως ἐρεῖ·
<span class="lb" data-page="8.626" data-line="18" id="l8.626.18"></span>ἡ μὲν γὰρ καθάπαξ καὶ ἀπολελυμένη πασῶν τῶν διαφορῶν
<span class="pb" data-page="8.627" id="p8.627"></span>
<span class="lb" data-page="8.627" data-line="1" id="l8.627.1"></span>ἐστιν ἰσότης. ποτὲ δὲ οὕτως· καὶ ἀνώμαλον μὲν σφυγμὸν
<span class="lb" data-page="8.627" data-line="2" id="l8.627.2"></span>τὸν καθάπαξ καὶ κατὰ μίαν διαφορὰν ἄνισον λεγόμενον.
<span class="lb" data-page="8.627" data-line="3" id="l8.627.3"></span>ποτὲ δ’ οὕτως· ἔσθ’ ὅτε δὲ τὰ μὲν ἄλλα διὰ τριῶν, ὡς εἶπον,
<span class="lb" data-page="8.627" data-line="4" id="l8.627.4"></span>ἀναλογεῖ. ἡ σφοδρότης δὲ ὡς ἂν ἀμφημερινός ἐστιν,
<span class="lb" data-page="8.627" data-line="5" id="l8.627.5"></span>ὁμαλὴς οὖσα καὶ ἴση. ἐφεξῆς, ἢ ἄλλη τις τῶν λοιπῶν διαφορῶν,
<span class="lb" data-page="8.627" data-line="6" id="l8.627.6"></span>ἢ ἄλλη. τούτοις δὲ συνάπτων τὸν ἑξῆς λόγον ἐρεῖ·
<span class="lb" data-page="8.627" data-line="7" id="l8.627.7"></span>ἀναλογούντων τῶν σφυγμῶν ὁμοῦ τε πάσαις ταῖς διαφοραῖς
<span class="lb" data-page="8.627" data-line="8" id="l8.627.8"></span>καί τινι ἤ τισιν. εἶτ’ ἐφεξῆς· ἔσθ’ ὅτε δὲ τὰ μὲν ἄλλα
<span class="lb" data-page="8.627" data-line="9" id="l8.627.9"></span>πάντα τεταγμένα<span class="milestone ed1page" data-n="3.30" data-unit="ed1page" id="ed1page.3.30"></span> ἐστὶν, ἢ νὴ Δί’ <span class="milestone ed2page" data-n="8.59" data-unit="ed2page" id="ed2page.8.59"></span>ὁμαλά· μία δέ τις
<span class="lb" data-page="8.627" data-line="10" id="l8.627.10"></span>διαφορὰ, οἷον τὸ μέγεθος, ἢ δύο, ἢ πλείους, ἄτακτοι τελέως
<span class="lb" data-page="8.627" data-line="11" id="l8.627.11"></span>εἰσίν. εἶτα ἐπὶ τῇ τελευτῇ τοῦ λόγου· νοεῖσθαι γὰρ
<span class="lb" data-page="8.627" data-line="12" id="l8.627.12"></span>δεῖ, φησὶν, ἃ ἔφην περὶ τάχους καὶ βραδύτητος ἐπὶ πάσης
<span class="lb" data-page="8.627" data-line="13" id="l8.627.13"></span>ἄλλης διαφορᾶς σφυγμοῦ. τοσαῦτα μὲν ἐκ τούτου τοῦ λόγου
<span class="lb" data-page="8.627" data-line="14" id="l8.627.14"></span>παραγεγράφθω. τί γὰρ ἄν τις πλειόνων μνημονεύοι; μεταβῶμεν
<span class="lb" data-page="8.627" data-line="15" id="l8.627.15"></span>δὲ αὖθις ἐφ’ ἕτερον, ὑπὲρ τοῦ μὴ δοκεῖν ἐξ ἑνὸς τόπου
<span class="lb" data-page="8.627" data-line="16" id="l8.627.16"></span>μαρτυρίας λαμβάνειν. παραγράφωμεν οὖν ῥήσεις ἐκ
<span class="lb" data-page="8.627" data-line="17" id="l8.627.17"></span>τῶν ἑξῆς καὶ πάλιν ἐκ τῶν ἔμπροσθεν. ἑξῆς μὲν οὖν ἐστι
<span class="lb" data-page="8.627" data-line="18" id="l8.627.18"></span>πρόγραμμα τοιοῦτον· τίς ἡ καθ’ ἕνα σφυγμὸν ἀνωμαλία.
<span class="pb" data-page="8.628" id="p8.628"></span>
<span class="lb" data-page="8.628" data-line="1" id="l8.628.1"></span>γράφει δ’ εὐθέως μετὰ τὴν ἀρχὴν τοῦ λόγου τόνδε τὸν τρόπον·
<span class="lb" data-page="8.628" data-line="2" id="l8.628.2"></span>εἰσὶ δ’ αὐτῆς πλείους διαφοραὶ, τῆς καθ’ ἕνα δηλονότι
<span class="lb" data-page="8.628" data-line="3" id="l8.628.3"></span>σφυγμὸν ἀνωμαλίας. εἶθ’ ἑξῆς· τὰ πολλὰ δὲ ταύταις ταῖς
<span class="lb" data-page="8.628" data-line="4" id="l8.628.4"></span>διαφοραῖς καὶ ταῖς κατὰ μέγεθος συντρέχουσιν ἀνωμαλίαις.
<span class="lb" data-page="8.628" data-line="5" id="l8.628.5"></span>καὶ πάλιν ἐφεξῆς· ἄλλη δ’ ἐστὶ διαφορὰ κατὰ μέγεθος ἀνωμάλου
<span class="lb" data-page="8.628" data-line="6" id="l8.628.6"></span>ἑνὸς σφυγμοῦ. ταῦτα μὲν καὶ ἐκ τούτου τοῦ λόγου
<span class="lb" data-page="8.628" data-line="7" id="l8.628.7"></span>λαβεῖν ἐστι. προσπαραγράψωμεν δ’ αὐτοῖς ἔτ’ ὀλίγα τῶν
<span class="lb" data-page="8.628" data-line="8" id="l8.628.8"></span>εὐθὺς κατ’ ἀρχὰς εἰρημένων τοῦ βιβλίου. μία μὲν οὖν ῥῆσις
<span class="lb" data-page="8.628" data-line="9" id="l8.628.9"></span>ἐν τῷ περὶ σφοδρότητος σφυγμοῦ λόγῳ τοιαύτη τις· ἔστι δὲ
<span class="lb" data-page="8.628" data-line="10" id="l8.628.10"></span>κατὰ τὴν σφοδρότητα τοιαύταις καὶ ἄλλαις ἐντυγχάνειν διαφοραῖς.
<span class="lb" data-page="8.628" data-line="11" id="l8.628.11"></span>ἑτέραν δὲ ταύτην ἀμυδροῦ σφυγμοῦ διαφορὰν θείη
<span class="lb" data-page="8.628" data-line="12" id="l8.628.12"></span>τις ἄν. καὶ ἑξῆς ἄλλην. εἰ δ’ οὐκ ἔκλυτος μὲν, ἀλλ’ οἷον
<span class="lb" data-page="8.628" data-line="13" id="l8.628.13"></span>παραπεποδισμένη καὶ εἴσω ῥέπον τὸ βάρος ἔχουσα, πεποδισμένη
<span class="lb" data-page="8.628" data-line="14" id="l8.628.14"></span>καὶ δεδυκυῖα διαφορὰ, κατὰ σφοδρότητα ἂν εἴη σφυγμοῦ.
<span class="lb" data-page="8.628" data-line="15" id="l8.628.15"></span>ἑξῆς δ’ ἐν τῷ περὶ πληρότητος λόγῳ ποτὲ μὲν οὕτως
<span class="lb" data-page="8.628" data-line="16" id="l8.628.16"></span>γράφει, τοσούτων διαφορῶν, ποτὲ δ’ οὕτως· ἡ διαφορὰ
<span class="lb" data-page="8.628" data-line="17" id="l8.628.17"></span>μόνον πρὸς τὸν διανενεγμένον ψιλῶς θεωρείσθω. πάλιν δ’
<span class="lb" data-page="8.628" data-line="18" id="l8.628.18"></span>ἐν τῷ περὶ πυκνότητος καὶ τάχους ὡδί πως γράφει· ὀλίγοι
<span class="pb" data-page="8.629" id="p8.629"></span>
<span class="lb" data-page="8.629" data-line="1" id="l8.629.1"></span>δέ τινες ἐμφαίνουσι σαινόμενοι διαφοράς. καὶ κατὰ τὴν τελευτὴν
<span class="lb" data-page="8.629" data-line="2" id="l8.629.2"></span>τοῦ παντὸς λόγου· ταχύτητος μὲν δὴ καὶ πυκνότητος
<span class="lb" data-page="8.629" data-line="3" id="l8.629.3"></span>διαφοραὶ αὗται. πάλιν δ’ ἐν τῷ, τίς ὁ δι’ ἴσου καὶ οὐ
<span class="lb" data-page="8.629" data-line="4" id="l8.629.4"></span>δι’ ἴσου σφυγμός· οὐκ ἔστι δὲ ἰδία τις διαφορὰ σφυγμοῦ
<span class="lb" data-page="8.629" data-line="5" id="l8.629.5"></span>αὕτη, ἀλλ’ ἐν εἴδει κεῖται ἢ ῥυθμοῦ ἢ τάξεως. ἅλις ἤδη
<span class="lb" data-page="8.629" data-line="6" id="l8.629.6"></span>γε διαφορᾶς, μή πως λάθωμεν εἰς ἐκφορὰν ἐκπεσόντες. εἰ
<span class="lb" data-page="8.629" data-line="7" id="l8.629.7"></span>γάρ τις βούλεται τὸ περὶ σφυγμῶν βιβλίον ὅλον ἀναγινώσκειν
<span class="lb" data-page="8.629" data-line="8" id="l8.629.8"></span>τοῦ Ἀρχιγένους, ἄλλο βιβλίον ἐξ αὐτοῦ πληρῶσαι δυνήσεται
<span class="lb" data-page="8.629" data-line="9" id="l8.629.9"></span>τοῦ τῆς διαφορᾶς ὀνόματος· νῦν μὲν γὰρ ἡμεῖς οὐδ’ ἐκ τοῦ
<span class="lb" data-page="8.629" data-line="10" id="l8.629.10"></span>πέμπτου μέρους ἐξελέξαμεν ταῦτα. καὶ πολλὰς παρεγράψαμεν
<span class="lb" data-page="8.629" data-line="11" id="l8.629.11"></span>ῥήσεις, οὐχ οὕτως ὑπὲρ τοῦ τῆς διαφορᾶς ὀνόματος σπουδάσαντες,
<span class="lb" data-page="8.629" data-line="12" id="l8.629.12"></span>ἀλλ’ ἵν’ ἐπιδείξωμεν τὸ σημαινόμενον πολυειδὲς ὄν.
<span class="lb" data-page="8.629" data-line="13" id="l8.629.13"></span>καὶ γὰρ τὰ γένη πολλάκις διαφορὰς κέκληκε, τά τε πρῶτα
<span class="lb" data-page="8.629" data-line="14" id="l8.629.14"></span>καὶ τὰ δεύτερα, καὶ τὰ εἴδη τῶν γενῶν οὐδὲν ἧττον. καὶ
<span class="lb" data-page="8.629" data-line="15" id="l8.629.15"></span>ὅσα δὲ μήτε γένη μήτ’ εἴδη τέταχεν ὄντα, διαφοραὶ δ’ αὐτὸ
<span class="lb" data-page="8.629" data-line="16" id="l8.629.16"></span>τοῦτο μόνον καὶ ταύτας διαφορὰς κέκληκεν, ἐν ᾧ καὶ ἡ παρακοὴ
<span class="lb" data-page="8.629" data-line="17" id="l8.629.17"></span>τῶν ψευδοδιαλεκτικῶν ἐστι. τοῦ γὰρ τῆς διαφορᾶς ὀνόματος
<span class="lb" data-page="8.629" data-line="18" id="l8.629.18"></span>παρά τε τοῖς ἄλλοις Ἕλλησιν ἅπασι καὶ παρὰ τοῖς
<span class="pb" data-page="8.630" id="p8.630"></span>
<span class="lb" data-page="8.630" data-line="1" id="l8.630.1"></span>παλαιοῖς φιλοσόφοις κατὰ τῶν τριῶν τούτων ὧν εἴπομεν
<span class="lb" data-page="8.630" data-line="2" id="l8.630.2"></span>ἄρτι λεγομένου, κατὰ μὲν τῶν γενῶν καὶ τῶν εἰδῶν κοινότερον,
<span class="lb" data-page="8.630" data-line="3" id="l8.630.3"></span>κατὰ δὲ τῶν μὲν ἐν ταῖς διαιρέσεσιν εὑρισκομένων, ὄντων
<span class="lb" data-page="8.630" data-line="4" id="l8.630.4"></span>δὲ μήτ’ εἰδῶν μήτε γενῶν ἰδικώτερον, τοῦτο μόνον τὸ
<span class="lb" data-page="8.630" data-line="5" id="l8.630.5"></span>σημαινόμενον ἐμνημόνευσαν, τοῦ κοινοῦ παντάπασιν ἐπιλαθόμενοι,
<span class="lb" data-page="8.630" data-line="6" id="l8.630.6"></span>ἀλλ’ ὑπὸ τῆς Ἀδραστείας νεμεσώμενοι ταῖς σφετέραις
<span class="lb" data-page="8.630" data-line="7" id="l8.630.7"></span>ἑαυτῶν οὐκ ἐμμένουσι νομοθεσίαις. διὰ τοῦτ’ ἐγὼ νῦν
<span class="lb" data-page="8.630" data-line="8" id="l8.630.8"></span>οὐ παρὰ τῶν ἄλλων Ἑλλήνων τὰ σημαινόμενα τῶν ὀνομάτων
<span class="lb" data-page="8.630" data-line="9" id="l8.630.9"></span>ἀναμιμνήσκω, ῥᾷστον ὄν μοι παρὰ πάντων λαβεῖν, ἀλλὰ
<span class="lb" data-page="8.630" data-line="10" id="l8.630.10"></span>παρ’ αὐτῶν τούτων τῶν ψευδοδιαλεκτικῶν. τοὺς γὰρ ἐπαγγελλομένους
<span class="lb" data-page="8.630" data-line="11" id="l8.630.11"></span>μὲν ἐξηγεῖσθαι τὰς ἐννοίας τῶν ὀνομάτων καὶ
<span class="lb" data-page="8.630" data-line="12" id="l8.630.12"></span>ταύτην ἀρχὴν τῆς διαλεκτικῆς θεωρίας τιθεμένους, οὐκ ἐξηγουμένους
<span class="lb" data-page="8.630" data-line="13" id="l8.630.13"></span>δὲ, ἀλλὰ νομοθετοῦντας μόνον, οὕτως ὀνομάζειν
<span class="lb" data-page="8.630" data-line="14" id="l8.630.14"></span>εἴωθα. καὶ γὰρ Ἀρχιγένης οἶδ’ ὅτι θᾶττον ἂν ὁτιοῦν
<span class="lb" data-page="8.630" data-line="15" id="l8.630.15"></span>παθεῖν εἵλετο, πρὶν ὁμολογῆσαι τὸ τῆς διαφορᾶς ὄνομα καὶ
<span class="lb" data-page="8.630" data-line="16" id="l8.630.16"></span>κατὰ τῶν εἰδῶν λέγεσθαι. <span class="milestone ed2page" data-n="8.60" data-unit="ed2page" id="ed2page.8.60"></span>τά τε γὰρ ἄλλα καὶ ἡ αἵρεσις
<span class="lb" data-page="8.630" data-line="17" id="l8.630.17"></span>αὐτῶν θᾶττον πόλιν ἢ δόγμα φησὶ χρῆναι προδιδόναι,
<span class="lb" data-page="8.630" data-line="18" id="l8.630.18"></span>ἀλλ’ ἐὰν σιωπήσῃς νομοθετούντων καὶ μηδόλως
<span class="lb" data-page="8.630" data-line="19" id="l8.630.19"></span>ἀντείπῃς, εἶτ’ ἐπιτρέψῃς περί τινος διαλέγεσθαι, παραχρῆμα ﻿
<span class="pb" data-page="8.631" id="p8.631"></span>
<span class="lb" data-page="8.631" data-line="1" id="l8.631.1"></span>ταῖς ἑαυτῶν νομοθεσίαις ἐναντία φθέγγονται. πολὺ δὲ
<span class="lb" data-page="8.631" data-line="2" id="l8.631.2"></span>τοῦτ’ ἔστι παρὰ τῷ προπάππῳ τῆς αἱρέσεως αὐτῶν Χρυσίππῳ.
<span class="lb" data-page="8.631" data-line="3" id="l8.631.3"></span>νομοθετεῖ μὲν γὰρ ὀνόματα πλεῖον ἢ Σόλων Ἀθηναίοις
<span class="lb" data-page="8.631" data-line="4" id="l8.631.4"></span>ἱστᾷν τοῖς ἄξοσι νομίσματα. συγχεῖ δ’ αὐτὸς πρῶτος
<span class="lb" data-page="8.631" data-line="5" id="l8.631.5"></span>αὐτά. καὶ εἰ ἔροιο τοὺς διαδόχους αὐτοῦ τῆς νομοθεσίας, τί
<span class="lb" data-page="8.631" data-line="6" id="l8.631.6"></span>δή ποτε οὐκ ἐμμένει τοῖς ἑαυτοῦ παραγγέλμασι, καταχρῆται,
<span class="lb" data-page="8.631" data-line="7" id="l8.631.7"></span>φασίν. ἔξεστιν οὖν, ὦ βέλτιστοι, καταχρῆσθαι, καὶ οὐχ
<span class="lb" data-page="8.631" data-line="8" id="l8.631.8"></span>ἁμαρτάνουσιν οἱ τοῦτο ποιοῦντες; ἔξεστι, φασί. τί γὰρ ἄλλο
<span class="lb" data-page="8.631" data-line="9" id="l8.631.9"></span>εἰπεῖν ἔχουσιν, ὅταν ἐν φρέατι, τοῦτο δὴ τὸ τοῦ λόγου, συσχεθῶσι;
<span class="lb" data-page="8.631" data-line="10" id="l8.631.10"></span>τί δή ποτ’ οὖν τοῖς ἄλλοις ἀνθρώποις οὐκ ἐπιτρέπουσιν;
<span class="lb" data-page="8.631" data-line="11" id="l8.631.11"></span>ἢ μόνῳ Χρυσίππῳ καὶ τοῖς ἀπ’ αὐτοῦ τοῦτο δρᾷν
<span class="lb" data-page="8.631" data-line="12" id="l8.631.12"></span>ἔξεστι; διὰ τί πρὸς τῶν θεῶν; ὅτι δηλαδὴ γηγενὴς Ἀττικὸς
<span class="lb" data-page="8.631" data-line="13" id="l8.631.13"></span>ἦν τῶν ἀμφὶ Κόδρον τε καὶ Ἐρεχθέα. ἀλλ’ εἰ τῶν τοιούτων
<span class="lb" data-page="8.631" data-line="14" id="l8.631.14"></span>ὄντως ἦν, οὐκ ἂν παρεχάραττεν οἷον νόμισμά τι τὸ τῆς παλαιᾶς
<span class="lb" data-page="8.631" data-line="15" id="l8.631.15"></span>φωνῆς ἔθος. νυνὶ δὲ τὸ δεινότατον οὔτε γεννηθεὶς
<span class="lb" data-page="8.631" data-line="16" id="l8.631.16"></span>Ἀθήνῃσιν οὔτε τραφεὶς, ἀλλὰ χθὲς καὶ πρώτως ἥκων ἐκ
<span class="lb" data-page="8.631" data-line="17" id="l8.631.17"></span>Κιλικίας, πρὶν ἀκριβῶς αὐτὸν ἐκμαθεῖν ἡντιναοῦν Ἑλλάδα
<span class="lb" data-page="8.631" data-line="18" id="l8.631.18"></span>φωνὴν, Ἀθηναίοις ὑπὲρ ὀνομάτων ἐπιχειρεῖ νομοθετεῖν
<span class="pb" data-page="8.632" id="p8.632"></span>
<span class="lb" data-page="8.632" data-line="1" id="l8.632.1"></span>ἃ κίττα τὰν σειρῆνα μιμουμένα, ἵνα κίτταν εἴπωμεν, μὴ κολοιὸν,
<span class="lb" data-page="8.632" data-line="2" id="l8.632.2"></span>μηδὲ κόρακα, μηδ’ ἄλλο μηδὲν ὧν οἰκειότερον ἦν
<span class="lb" data-page="8.632" data-line="3" id="l8.632.3"></span>εἰπεῖν τὸν οὕτω θρασύν. ὅσα μὲν οὖν Χρύσιππος εἰς τὴν
<span class="lb" data-page="8.632" data-line="4" id="l8.632.4"></span>τῶν Ἀθηναίων ἐξυβρίζει διάλεκτον, τάχ’ ἄν ποτε καὶ αὖθις
<span class="lb" data-page="8.632" data-line="5" id="l8.632.5"></span>ἡμῖν διελθεῖν γένοιτο· τὰ δ’ Ἀρχιγένους ταυτὶ τὰ νῦν ἡμῖν
<span class="lb" data-page="8.632" data-line="6" id="l8.632.6"></span>προκείμενα θαυμαστῶς ὁρᾷς ὁμόλογα, φοβηθέντος μὲν εἰπεῖν
<span class="lb" data-page="8.632" data-line="7" id="l8.632.7"></span>πρῶτα γένη καὶ πρώτας διαφορὰς καὶ γενικὰς διαφορὰς καὶ
<span class="lb" data-page="8.632" data-line="8" id="l8.632.8"></span>γένη διαφορῶν, καίτοι τούτων ἁπάντων συνήθων μὲν τοῖς
<span class="lb" data-page="8.632" data-line="9" id="l8.632.9"></span>Ἕλλησιν ὄντων, ὑπὸ Ἡροφίλου δὲ καὶ τῶν Ἡροφιλείων σχεδὸν
<span class="lb" data-page="8.632" data-line="10" id="l8.632.10"></span>ἁπάντων μυριάκις εἰρημένων, ἐξευρόντος δὲ τὸ τῆς ποιότητος
<span class="lb" data-page="8.632" data-line="11" id="l8.632.11"></span>ὄνομα κατὰ πάντων κοινόν. καὶ μὴν τὸ μὲν τῆς διαφορᾶς
<span class="lb" data-page="8.632" data-line="12" id="l8.632.12"></span>ἐγχωρεῖ κατὰ πάντων λέγειν, καὶ τῶν ποιῶν καὶ τῶν
<span class="lb" data-page="8.632" data-line="13" id="l8.632.13"></span>ποσῶν καὶ τῶν πρὸς τὶ, καὶ ὅλως ἁπαξαπάντων· παρὰ γὰρ
<span class="lb" data-page="8.632" data-line="14" id="l8.632.14"></span>τὸ διαφέρειν ἕτερον ἑτέρου τὸ τῆς διαφορᾶς ὄνομα γέγονέ τε
<span class="lb" data-page="8.632" data-line="15" id="l8.632.15"></span>καὶ νενόηται. διαφέρει δ’ ἀλλήλων τὰ μὲν εὐθὺς ἐν τοῖς
<span class="lb" data-page="8.632" data-line="16" id="l8.632.16"></span>πρώτοις γένεσι τῶν κατηγοριῶν, ὡς ἄνθρωπος καὶ λευκὸν καὶ
<span class="lb" data-page="8.632" data-line="17" id="l8.632.17"></span>δίπηχυ καὶ δεξιόν. τὸ μὲν γὰρ αὐτῶν οὐσία, τὸ δὲ ποιὸν,
<span class="lb" data-page="8.632" data-line="18" id="l8.632.18"></span>τὸ δὲ ποσὸν, τὸ δὲ πρὸς τί. τὰ δ’ ἐν τοῖς ὑπ’ αὐτὰ, καθάπερ
<span class="pb" data-page="8.633" id="p8.633"></span>
<span class="lb" data-page="8.633" data-line="1" id="l8.633.1"></span>τὸ λευκὸν καὶ τὸ τρίγωνον. τοῦ μὲν γὰρ τὸ χρῶμα
<span class="lb" data-page="8.633" data-line="2" id="l8.633.2"></span>γένος, τοῦ δὲ τὸ σχῆμα. πέπτωκε δ’ ἄμφω ταῦτα πάλιν ὑπὸ
<span class="lb" data-page="8.633" data-line="3" id="l8.633.3"></span>τὴν τοῦ ποιοῦ κατηγορίαν, ὥστε τὸ λευκὸν τῷ τριγώνῳ
<span class="lb" data-page="8.633" data-line="4" id="l8.633.4"></span>κατὰ μὲν τὴν πρώτην κατηγορίαν ὡσαύτως ῥηθήσεται· ποιὸν
<span class="lb" data-page="8.633" data-line="5" id="l8.633.5"></span>γὰρ ἑκάτερον· ἐν γένει δ’ ἔσται διαφέροντι, τὸ μὲν τῶν
<span class="lb" data-page="8.633" data-line="6" id="l8.633.6"></span>χρωμάτων, τὸ δὲ τῶν σχημάτων. ἄλλα δ’ αὖ κατ’ εἶδος διαφέρει,
<span class="lb" data-page="8.633" data-line="7" id="l8.633.7"></span>τῷ γένει μὴ διαφέροντα, καθάπερ τὸ λευκὸν καὶ τὸ
<span class="lb" data-page="8.633" data-line="8" id="l8.633.8"></span>ξανθόν. τῷ μὲν γὰρ γένει ταὐτὰ, χρώματα γὰρ, εἰδικὴν δέ
<span class="lb" data-page="8.633" data-line="9" id="l8.633.9"></span>τινα ἔχει διαφοράν. εἴδη γὰρ χρώματος ὥσπερ τὸ μέλαν
<span class="lb" data-page="8.633" data-line="10" id="l8.633.10"></span>καὶ τὸ ἐρυθρὸν καὶ τὸ κυανοῦν, οὕτω τὸ λευκόν τε καὶ
<span class="lb" data-page="8.633" data-line="11" id="l8.633.11"></span>ξανθόν. ἄλλα δ’ αὖ κατὰ τὸ ἄτομόν τε καὶ ἀριθμῷ ἓν, διαφέρει,
<span class="lb" data-page="8.633" data-line="12" id="l8.633.12"></span><span class="milestone ed1page" data-n="3.31" data-unit="ed1page" id="ed1page.3.31"></span>καθάπερ καὶ τὸ λευκὸν, ὃ δειχθῆναι δύναται, τοῦδε
<span class="lb" data-page="8.633" data-line="13" id="l8.633.13"></span>τοῦ λευκοῦ, τοῦ δειχθῆναι δυναμένου, διαφέρει μέν τινα
<span class="lb" data-page="8.633" data-line="14" id="l8.633.14"></span>διαφορὰν ἰδίαν, ὑπὸ δὲ ταὐτὸν πέπτωκεν εἶδος τὸ λευκόν.
<span class="lb" data-page="8.633" data-line="15" id="l8.633.15"></span>ἀλλὰ καὶ γένος αὐτῶν ταὐτὸν, τὸ χρῶμα, καὶ κοινὴ κατηγορία,
<span class="lb" data-page="8.633" data-line="16" id="l8.633.16"></span>τὸ ποιόν. οὕτως πᾶν παντὸς, ἕτερον ἑτέρου πάντως
<span class="lb" data-page="8.633" data-line="17" id="l8.633.17"></span>κατά τι διαφέρει. ἐπεὶ οὖν ἡ διαφορὰ παρὰ τὸ διαφέρειν
<span class="lb" data-page="8.633" data-line="18" id="l8.633.18"></span>εἴρηται καὶ νενόηται, τὸ διαφέρειν δὲ κᾀν τοῖς ἀτόμοις κᾀν
<span class="lb" data-page="8.633" data-line="19" id="l8.633.19"></span>τοῖς εἴδεσι καὶ τοῖς ὑπ’ ἄλληλα γένεσιν εὑρίσκεται, καὶ περὶ
<span class="pb" data-page="8.634" id="p8.634"></span>
<span class="lb" data-page="8.634" data-line="1" id="l8.634.1"></span>πάνθ’ ἁπλῶς τὰ ὁπωσοῦν ὄντα, ἀνάγκη καὶ τὴν διαφορὰν
<span class="lb" data-page="8.634" data-line="2" id="l8.634.2"></span>ἐν ἅπασιν ὑπάρχειν τοῖς οὖσιν, οὐ μὴν τήν γε ποιότητα.
<span class="lb" data-page="8.634" data-line="3" id="l8.634.3"></span><span class="milestone ed2page" data-n="8.61" data-unit="ed2page" id="ed2page.8.61"></span>διὰ τοῦτο Ἀρχιγένης μὲν κακῶς τὰ πρῶτα γένη τῶν ἐν
<span class="lb" data-page="8.634" data-line="4" id="l8.634.4"></span>τοῖς σφυγμοῖς διαφορῶν ποιότητας ὠνόμασεν, ἡμεῖς δὲ ὀρθῶς
<span class="lb" data-page="8.634" data-line="5" id="l8.634.5"></span>καὶ ταῦτα καὶ τἄλλα πάντα διαφορὰς, ὅθεν καὶ τοὐπίγραμμα
<span class="lb" data-page="8.634" data-line="6" id="l8.634.6"></span>τῷ λόγῳ παντὶ περὶ σφυγμῶν διαφορᾶς ἐποιησάμεθα.
<span class="lb" data-page="8.634" data-line="7" id="l8.634.7"></span>τί λοιπὸν ἔτι λείπει τῶν ἀναβληθέντων; οὐδὲν ἢ τὸ δεῖξαι
<span class="lb" data-page="8.634" data-line="8" id="l8.634.8"></span>τήν τε παρὰ τοῖς παλαιοῖς ἰατροῖς καὶ τοῖς ἄλλοις Ἕλλησι
<span class="lb" data-page="8.634" data-line="9" id="l8.634.9"></span>περὶ τοὔνομα τῆς διαφορᾶς συνήθειαν. ὁ μὲν γὰρ ἔμπροσθεν
<span class="lb" data-page="8.634" data-line="10" id="l8.634.10"></span>λόγος παρ’ Ἀρχιγένους αὐτοῦ τὰς πίστεις ἐποιήσατο, καὶ οὐδ’
<span class="lb" data-page="8.634" data-line="11" id="l8.634.11"></span>ἐξ ἁπάντων μέντοι τῶν βιβλίων αὐτοῦ, ἀλλ’ οὐδ’ ἐκ τοῦ
<span class="lb" data-page="8.634" data-line="12" id="l8.634.12"></span>περὶ σφυγμῶν ὅλου. ὡς εἴγε κᾀπὶ τἄλλα τις ἔρχοιτο τοῦ
<span class="lb" data-page="8.634" data-line="13" id="l8.634.13"></span>Ἀρχιγένους συγγράμματα, καὶ πυρετῶν διαφορὰς εὑρήσει
<span class="lb" data-page="8.634" data-line="14" id="l8.634.14"></span>καλοῦντα τὸν ἄνδρα καὶ παθῶν καὶ διαιτημάτων καὶ μυριάκις
<span class="lb" data-page="8.634" data-line="15" id="l8.634.15"></span>χρώμενον καθ’ ὧν εἴπομεν πραγμάτων τῷ τῆς διαφορᾶς
<span class="lb" data-page="8.634" data-line="16" id="l8.634.16"></span>ὀνόματι. τὸ δὲ καὶ παρὰ τῶν ἄλλων τε ἰατρῶν καὶ ὅλως
<span class="lb" data-page="8.634" data-line="17" id="l8.634.17"></span>Ἑλλήνων χρήσεις παραγράφειν, οὕτω μοι δοκεῖ μακρὸν ὑπάρχειν,
<span class="lb" data-page="8.634" data-line="18" id="l8.634.18"></span>ὥστε βίβλους μεγίστας δύνασθαι πληρῶσαι. κάλλιστον
<span class="pb" data-page="8.635" id="p8.635"></span>
<span class="lb" data-page="8.635" data-line="1" id="l8.635.1"></span>οὖν αὐτῶν ἕκαστον ἐκλέγειν. εὐθὺς γὰρ καὶ τοῖς ἄλλοις τῶν
<span class="lb" data-page="8.635" data-line="2" id="l8.635.2"></span>Ἑλλήνων ὀνόμασιν ἐθισθήσεται καὶ ἧττον ἡμῖν πράγματα
<span class="lb" data-page="8.635" data-line="3" id="l8.635.3"></span>παρέξει πρὸς τὸν ἑξῆς λόγον. καὶ ἡμετέρας δὲ δύο πραγματείας
<span class="lb" data-page="8.635" data-line="4" id="l8.635.4"></span>ὁ βουλόμενος ἔχει, τήν τε περὶ Ἀττικῶν ὀνομάτων
<span class="lb" data-page="8.635" data-line="5" id="l8.635.5"></span>καὶ τὴν περὶ τῶν ἰατρικῶν. ἴσως δ’ ἄν ποτε καὶ περὶ τῶν
<span class="lb" data-page="8.635" data-line="6" id="l8.635.6"></span>Ἰωνικῶν ποιήσαιμ’ ἂν, ὥστε ἐξ ἐκείνων ὅσα περὶ λέξεώς τε
<span class="lb" data-page="8.635" data-line="7" id="l8.635.7"></span>καὶ ὅλως ὀνομάτων ζητεῖται, μανθάνειν. νυνὶ δὲ τὸ συνεχὲς
<span class="lb" data-page="8.635" data-line="8" id="l8.635.8"></span>τοῦ λόγου περαινέσθω, τοῦτο μὲν ἐνταῦθα καταπαυσάντων
<span class="lb" data-page="8.635" data-line="9" id="l8.635.9"></span>ἡμῶν, ἐν δέ τοι τοῖς ἑξῆς ὅσα λείπει προσθέντων.
</p>
          </article>

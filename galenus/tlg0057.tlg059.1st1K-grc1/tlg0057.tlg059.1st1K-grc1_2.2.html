<article xmlns="http://www.w3.org/1999/xhtml" id="urn:cts:greekLit:tlg0057.tlg059.1st1K-grc1:2.2">
<span class="pb page1" data-page="8.567" id="p8.567"></span>
<span class="milestone ed1page page1" data-n="3.19" data-unit="ed1page" id="ed1page.3.19"></span>
<span class="milestone ed2page page1" data-n="8.38" data-unit="ed2page" id="ed2page.8.38"></span>
            <p>
<span class="lb" data-page="8.567" data-line="1" id="l8.567.1"></span>Ἔστι δὴ πρῶτός μοι λόγος πρὸς τοὺς σοφιστὰς
<span class="lb" data-page="8.567" data-line="2" id="l8.567.2"></span>ὁ περὶ τῆς χρήσεως τῶν ὀνομάτων. ἡμεῖς γὰρ ἑπόμεθα
<span class="lb" data-page="8.567" data-line="3" id="l8.567.3"></span>τῇ τῶν Ἑλλήνων συνηθείᾳ· καὶ γὰρ ἐτράφημεν ἐν
<span class="lb" data-page="8.567" data-line="4" id="l8.567.4"></span>αὐτῇ, πειρώμεθά τε διὰ τῶν σαφεστάτων ὀνομάτων ἑρμηνεύειν
<span class="lb" data-page="8.567" data-line="5" id="l8.567.5"></span>ἀεὶ τὸ νοούμενον, οὐ μὴν ἐγκαλοῦμέν γε τοῖς ὀλιγωροῦσιν
<span class="lb" data-page="8.567" data-line="6" id="l8.567.6"></span>αὐτῆς, ἀλλ’ εἰ καὶ καθ’ ἑκάστην λέξιν ἐθέλοι τις βαρβαριστὶ
<span class="lb" data-page="8.567" data-line="7" id="l8.567.7"></span>φθέγγεσθαι, μὴ λυμαινόμενος τῷ σαφεῖ τῆς ἑρμηνείας,
<span class="lb" data-page="8.567" data-line="8" id="l8.567.8"></span>οὐδὲν ἡμῖν μέλει. τούτου γὰρ ἕνεκα χρώμεθα τῇ πρὸς
<span class="lb" data-page="8.567" data-line="9" id="l8.567.9"></span>ἀλλήλους διαλέκτῳ, τοῦ νοῆσαι τὰ δηλούμενα, καὶ τοῦτον
<span class="lb" data-page="8.567" data-line="10" id="l8.567.10"></span>ἡγούμεθα κάλλιστα χρῆσθαι λόγῳ, τὸν ἐναργέστατα δηλοῦν
<span class="lb" data-page="8.567" data-line="11" id="l8.567.11"></span>ἃ βούλεται δυνάμενον. ἡ μὲν ἡμετέρα προαίρεσις τοιαύτη,
<span class="lb" data-page="8.567" data-line="12" id="l8.567.12"></span>μέτριος, ὡς νομίζω, καὶ φιλάνθρωπος, οὐ μὴν ἐπιτρέπουσιν
<span class="lb" data-page="8.567" data-line="13" id="l8.567.13"></span>ἡμῖν οἱ σοφισταὶ, ἀλλ’ ὥσπερ ἀλλήλοις ἐρίζουσι περὶ τῶν
<span class="lb" data-page="8.567" data-line="14" id="l8.567.14"></span>ὀνομάτων, ἀμελοῦντες αὐτῶν τῶν πραγμάτων, οὕτω καὶ
<span class="lb" data-page="8.567" data-line="15" id="l8.567.15"></span>ἡμῖν ἐπηρεάζουσιν<span class="milestone ed2page" data-n="8.40" data-unit="ed2page" id="ed2page.8.40"></span> ὑβρίζοντες ἀεὶ, καὶ καταγελῶντες, εἰ
<span class="lb" data-page="8.567" data-line="16" id="l8.567.16"></span>μὴ χρησαίμεθα τοῖς ἐκείνων ὀνόμασιν. εἰ μὲν οὖν ἅπαντες
<span class="lb" data-page="8.567" data-line="17" id="l8.567.17"></span>συνθέμενοι μίαν διάλεκτον ὥσπερ νόμισμα καινὸν ὑπὸ ψηφίσματος
<span class="lb" data-page="8.567" data-line="18" id="l8.567.18"></span>εἰσηγήσαντο, τάχα ἂν ἐπειράθημεν ἐπιλαθέσθαι
<span class="pb" data-page="8.568" id="p8.568"></span>
<span class="lb" data-page="8.568" data-line="1" id="l8.568.1"></span>μὲν τῆς τῶν Ἑλλήνων, ἐκμαθεῖν δὲ τὴν πρὸς ἐκείνων νομοθετηθεῖσαν.
<span class="lb" data-page="8.568" data-line="2" id="l8.568.2"></span>ἀλλ’ οὐδ’ εἰ τῶν βαρβάρων τινὰ μιᾷ διαλέκτῳ
<span class="lb" data-page="8.568" data-line="3" id="l8.568.3"></span>συνέθεντο χρήσασθαι, μαθεῖν ἄν οὐδὲ ταύτην ὠκνήσαμεν,
<span class="lb" data-page="8.568" data-line="4" id="l8.568.4"></span>ὑπὲρ τοῦ πάντ’ αὐτοῖς χαρίσασθαι. ἐπεὶ δὲ οὐχ Ἑλληνικὴν
<span class="lb" data-page="8.568" data-line="5" id="l8.568.5"></span>διάλεκτον εἰλικρινῶς οὐδεμίαν, οὐδὲ βάρβαρον ἁπλῶς, ἀλλά
<span class="lb" data-page="8.568" data-line="6" id="l8.568.6"></span>τινα μικτὴν ἔξ ἁπασῶν, οἷον καρύκην, ἤ τινα ποικιλωτέραν
<span class="lb" data-page="8.568" data-line="7" id="l8.568.7"></span>τε καὶ ἀλλοκωτέραν καρύκης συντιθέασιν, ὡς ἂν ἕκαστος
<span class="lb" data-page="8.568" data-line="8" id="l8.568.8"></span>αὐτῶν βούληται, τὰ μὲν ἐκ Φοινίκης τε καὶ Συρίας, τὰ δὲ
<span class="lb" data-page="8.568" data-line="9" id="l8.568.9"></span>ἐξ Αἰγύπτου τε καὶ Θρᾴκης, ἢ ποθὲν ἄλλοθεν συμφορήσας,
<span class="lb" data-page="8.568" data-line="10" id="l8.568.10"></span>εἶτα τοῖς τῶν Ἑλλήνων ὀνόμασι μιγνὺς, οὐδὲ τούτοις γνησίοις,
<span class="lb" data-page="8.568" data-line="11" id="l8.568.11"></span>ἀλλὰ πολυειδῶς παρεφθαρμένοις, ἐγὼ μὲν οὐκ ἔχω
<span class="lb" data-page="8.568" data-line="12" id="l8.568.12"></span>μὰ τοὺς θεοὺς, ὅ τι καὶ γένωμαι, μήτ’ ἐκμανθάνειν τὰς
<span class="lb" data-page="8.568" data-line="13" id="l8.568.13"></span>τοιαύτας διαλέκτους δυνάμενος μήτ’ ἐκείνους πείθων μίαν
<span class="lb" data-page="8.568" data-line="14" id="l8.568.14"></span>ἐκμανθάνειν τὴν τῶν Ἑλλήνων, μήτ’ ἐπειδὴ τούτων οὐδ’
<span class="lb" data-page="8.568" data-line="15" id="l8.568.15"></span>ἑτέρου τυγχάνω, τοῦ γοῦν τρίτου τε καὶ λοιποῦ τυχεῖν παρ’
<span class="lb" data-page="8.568" data-line="16" id="l8.568.16"></span>αὐτῶν δυνάμενος, τοῦ συγχωρεῖν ἡμῖν, ἐν ᾗ τεθράμμεθα
<span class="lb" data-page="8.568" data-line="17" id="l8.568.17"></span>φωνῇ, ταύτῃ χρήσασθαι. τὸ μὲν δὴ περὶ τὴν τῶν ὀνομάτων
<span class="lb" data-page="8.568" data-line="18" id="l8.568.18"></span>χρῆσιν κακὸν τηλικοῦτον.
</p>
          </article>

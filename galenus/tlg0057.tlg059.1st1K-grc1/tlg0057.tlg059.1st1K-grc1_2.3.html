<article xmlns="http://www.w3.org/1999/xhtml" id="urn:cts:greekLit:tlg0057.tlg059.1st1K-grc1:2.3">
<span class="pb page1" data-page="8.569" id="p8.569"></span>
<span class="milestone ed1page page1" data-n="3.19" data-unit="ed1page" id="ed1page.3.19"></span>
<span class="milestone ed2page page1" data-n="8.40" data-unit="ed2page" id="ed2page.8.40"></span>
            <p>
<span class="lb" data-page="8.569" data-line="1" id="l8.569.1"></span>Ἕτερον δὲ τὸ περὶ τοὺς ὁρισμοὺς μακρῷ
<span class="lb" data-page="8.569" data-line="2" id="l8.569.2"></span>τούτου χαλεπώτερον. ἔνιοι γὰρ αὐτῶν δοκοῦσί μοι μηδὲ λάχανον
<span class="lb" data-page="8.569" data-line="3" id="l8.569.3"></span>ἂν πρίασθαι χωρὶς ὅρου, καὶ ταῦτα μέντοι μηδ’ ὄναρ
<span class="lb" data-page="8.569" data-line="4" id="l8.569.4"></span>διαλεκτικῆς ἡμμένοι, καὶ προτείνουσιν, ὡς ἂν τοιοῦτοί τε κᾀν
<span class="lb" data-page="8.569" data-line="5" id="l8.569.5"></span>τοιούτοις τεθραμμένοι, τῶν ὀνομάτων τι τούτων τῶν καλῶν
<span class="lb" data-page="8.569" data-line="6" id="l8.569.6"></span>τῶν ἐκ μέσης Συρίας, ἢ Κιλικίας, καὶ τοῦτο ὁρίζεσθαι κελεύουσιν,
<span class="lb" data-page="8.569" data-line="7" id="l8.569.7"></span>ὃ μηδ’ ἴσως ἤκουσε τὴν ἀρχὴν ἄνθρωπος Ἕλλην
<span class="lb" data-page="8.569" data-line="8" id="l8.569.8"></span>μηδὲ πώποτε. εἶθ’ ὁ μὲν, ὡς ἂν ξένον τε καὶ βάρβαρον
<span class="lb" data-page="8.569" data-line="9" id="l8.569.9"></span>ἀγνοεῖ, ὁ δ’ ἤδη καταγελᾷ τε καὶ σκώπτει, καὶ τωθάζει καὶ
<span class="lb" data-page="8.569" data-line="10" id="l8.569.10"></span>παῖδα καὶ μειράκιον ἀποκαλεῖ. πολλάκις δὲ τὸ μὲν προταθὲν
<span class="lb" data-page="8.569" data-line="11" id="l8.569.11"></span>ὄνομα τῶν Ἑλληνικῶν ἐστιν, οὐ μὴν καθ’ οὗ γε παρὰ
<span class="lb" data-page="8.569" data-line="12" id="l8.569.12"></span>τοῖς Ἕλλησιν ἐπίκειται πράγματος, οὕτως αὐτὸ νοοῦσιν οἱ
<span class="lb" data-page="8.569" data-line="13" id="l8.569.13"></span>δαιμόνιοι σοφισταὶ, κᾄπειτα κελεύουσιν ὁρίσασθαι. καί τις
<span class="lb" data-page="8.569" data-line="14" id="l8.569.14"></span>ἴσως Ἕλλην ἀνὴρ ὁριεῖται κατὰ τὴν τῶν Ἑλλήνων συνήθειαν.
<span class="lb" data-page="8.569" data-line="15" id="l8.569.15"></span>οἱ δὲ οὐ μόνον οὐ πείσονται, ἀνεκτὸν γὰρ ἂν ἦν, ἀλλὰ καὶ
<span class="lb" data-page="8.569" data-line="16" id="l8.569.16"></span>καταγελάσουσι, καὶ διαπαίξουσιν. οὗτος μὲν ὁ δεύτερος τρόπος
<span class="lb" data-page="8.569" data-line="17" id="l8.569.17"></span>τῶν περὶ τοὺς ὁρισμοὺς κακῶν. ὁ δὲ δὴ τρίτος ὁ μηκέτι
<span class="lb" data-page="8.569" data-line="18" id="l8.569.18"></span>κατὰ τοὔνομα καὶ τὸ σημαινόμενον, ἀλλ’ ἤδη καὶ κατ’ αὐτὸ
<span class="pb" data-page="8.570" id="p8.570"></span>
<span class="lb" data-page="8.570" data-line="1" id="l8.570.1"></span>τὸ ὑποκείμενον σφαλλάμενος, ὅταν ἐπιχειρῇ τις ἀνὴρ διαλεκτικὸς
<span class="lb" data-page="8.570" data-line="2" id="l8.570.2"></span>τοὺς ὅρους αὐτῶν, τοὺς μὲν ἐλλιπεῖς, τοὺς δὲ περιττοὺς,
<span class="lb" data-page="8.570" data-line="3" id="l8.570.3"></span>τοὺς δὲ ἀδιορίστους, τοὺς δὲ ἀσαφεῖς, τοὺς δὲ μακροὺς,
<span class="lb" data-page="8.570" data-line="4" id="l8.570.4"></span>τοὺς δὲ ψευδεῖς, τοὺς δ’ ὅλως οὐδ’ ὅρους δεικνύειν,
<span class="lb" data-page="8.570" data-line="5" id="l8.570.5"></span>ἐξαίφνης, ὥσπερ ἐνθουσιῶντες, πικροὶ τῆς διαλεκτικῆς ἀναφαίνονται
<span class="lb" data-page="8.570" data-line="6" id="l8.570.6"></span>κατήγοροι, καὶ τότ’ αὐτοῖς μάτην καὶ πρὸς κακοῦ
<span class="lb" data-page="8.570" data-line="7" id="l8.570.7"></span>δοκεῖ τῷ τε βίῳ παντὶ καὶ ταῖς τέχναις ἐπιτηδεύεσθαι. ὥστ’
<span class="lb" data-page="8.570" data-line="8" id="l8.570.8"></span>ἐγὼ μὲν πολλάκις, νὴ τοὺς θεοὺς, ἐξεπλάγην, εἰ παρακαλούντων
<span class="lb" data-page="8.570" data-line="9" id="l8.570.9"></span>μὲν ἡμῶν, μὴ πάντα δι’ ὅρων πειρᾶσθαι μήτε διδάσκειν
<span class="lb" data-page="8.570" data-line="10" id="l8.570.10"></span>μήτε μανθάνειν, οἱ δ’ οὐ πείθονται· συγχωρησάντων
<span class="lb" data-page="8.570" data-line="11" id="l8.570.11"></span>δ’ ὁρίσασθαι, κᾄπειτα δεικνύντων ἡλίκον σφάλλονται,
<span class="lb" data-page="8.570" data-line="12" id="l8.570.12"></span>τηνικαῦτα τοὺς ὅρους ἀχρήστους εἶναί φασι, καὶ ταῦτ’ οὐ
<span class="lb" data-page="8.570" data-line="13" id="l8.570.13"></span>μιᾶς ἡμέρας, ἢ δυοῖν ἐν τῷ μέσῳ γινομένων, ἀλλ’ ἐν ἀκαρεῖ
<span class="lb" data-page="8.570" data-line="14" id="l8.570.14"></span>χρόνῳ, τὸ λεγόμενον δὴ τοῦτο μεταπεσόντος ὀστράκου, ποτὲ
<span class="lb" data-page="8.570" data-line="15" id="l8.570.15"></span>μὲν ὅρον ἐρωτῶσι προβάλλοντες ὄνομα, ποτὲ δὲ ἀχρήστους
<span class="lb" data-page="8.570" data-line="16" id="l8.570.16"></span>εἶναι τοὺς ὅρους φασί. τὸ δὲ τέταρτον αὐτοῖς ἐν τοῖς τοιούτοις
<span class="lb" data-page="8.570" data-line="17" id="l8.570.17"></span>πλημμέλημα, μηδ’ ὅτι πάντων οὐκ εἰσὶν ὅροι γινώσκειν·
<span class="lb" data-page="8.570" data-line="18" id="l8.570.18"></span><span class="milestone ed2page" data-n="8.41" data-unit="ed2page" id="ed2page.8.41"></span>εἶθ’ ὡς ἂν τοῦτο ἀγνοοῦντες ἐπιχειρεῖν ὁρίζεσθαι
<span class="lb" data-page="8.570" data-line="19" id="l8.570.19"></span>πάντα, καὶ πρὸς ἀλλήλους διαφέρεσθαι, καὶ κεκραγέναι μάτην ﻿
<span class="pb" data-page="8.571" id="p8.571"></span>
<span class="lb" data-page="8.571" data-line="1" id="l8.571.1"></span>ὑπὲρ πραγμάτων ὁρισθῆναι μὴ δυναμένων. τὸ δὲ πέμπτον
<span class="lb" data-page="8.571" data-line="2" id="l8.571.2"></span>καὶ θαυμασιώτατον αὐτῶν ἐν τοῖς ὁρισμοῖς ἁμάρτημα,
<span class="lb" data-page="8.571" data-line="3" id="l8.571.3"></span>πρὶν διελθεῖν τὴν ὁμωνυμίαν, ἕνα τῶν πολλαχῶς λεγομένων
<span class="lb" data-page="8.571" data-line="4" id="l8.571.4"></span>ὁρισμὸν ποιοῦνται, ὥσπερ οὐ τῶν πραγμάτων τοὺς ὅρους,
<span class="lb" data-page="8.571" data-line="5" id="l8.571.5"></span>ἀλλὰ τῶν ὀνομάτων ὄντας. ἐμὲ γοῦν ποτε τούτων τις τῶν
<span class="lb" data-page="8.571" data-line="6" id="l8.571.6"></span>ἐπιπολαζόντων σοφιστῶν ὀλίγου δεῖν ἀπέπνιξε. προβαλόντι
<span class="lb" data-page="8.571" data-line="7" id="l8.571.7"></span>γὰρ ὡδί πως αὐτῷ, τί ἐστι πλήρης σφυγμὸς, ἐγὼ μὲν ὑπολαβὼν
<span class="lb" data-page="8.571" data-line="8" id="l8.571.8"></span>εἶπον τῶν πολλαχῶς λεγομένων εἶναι τοὔνομα, καὶ διὰ
<span class="lb" data-page="8.571" data-line="9" id="l8.571.9"></span>τοῦτο μηδ’ ἔχειν ὅρον ἕνα, πρὶν διελέσθαι τὴν ὁμωνυμίαν.
<span class="lb" data-page="8.571" data-line="10" id="l8.571.10"></span>ὁ δ’ ἔτι μου ταῦτα λέγοντος, οὐκ οἶδ’, ἔφη, τί ληρεῖς.
<span class="lb" data-page="8.571" data-line="11" id="l8.571.11"></span>ἀρκεῖ μοι μαθεῖν παρὰ σοῦ τί ἐστι πλήρης σφυγμὸς, τοὺς δ’
<span class="lb" data-page="8.571" data-line="12" id="l8.571.12"></span>ἐκ τῆς διαλεκτικῆς λήρους τοὺς ἐπιτρίψαντας τὴν ἰατρικὴν
<span class="lb" data-page="8.571" data-line="13" id="l8.571.13"></span>ἀπόλιπε. καὶ μὴν, ἔφην, οὐδὲν πώποτε ἤκουσας ἐμοῦ σπουδάζοντος
<span class="lb" data-page="8.571" data-line="14" id="l8.571.14"></span>οὐδὲν τῶν κατὰ διαλεκτικὴν ὁρίζεσθαι. τοῦτο γάρ
<span class="lb" data-page="8.571" data-line="15" id="l8.571.15"></span>τοι, φησὶ, τὸ δεινότατόν ἐστιν, ὅτι μήθ’ ὀρίζεσθαι τολμᾶτε
<span class="lb" data-page="8.571" data-line="16" id="l8.571.16"></span>καὶ διαλεκτικῇ φλυαρίᾳ καταντλεῖν ἡμᾶς οὐκ ὀκνεῖτε.
<span class="lb" data-page="8.571" data-line="17" id="l8.571.17"></span>ἀλλ’ εἰπὲ, φθέγξαι, λάλησον, ἀπόκριναι τίς πλήρης ἐστὶ
<span class="lb" data-page="8.571" data-line="18" id="l8.571.18"></span>σφυγμός; οὐ δυνατὸν δ’, ἔφην ἐγὼ, πρὶν διαστείλασθαι
<span class="pb" data-page="8.572" id="p8.572"></span>
<span class="lb" data-page="8.572" data-line="1" id="l8.572.1"></span>τὴν ὁμωνυμίαν. <span class="milestone ed1page" data-n="3.21" data-unit="ed1page" id="ed1page.3.21"></span>ὁ δ’ ἀνακραγὼν ὁμωνυμίας πάλιν
<span class="lb" data-page="8.572" data-line="2" id="l8.572.2"></span>ἔφασκε καὶ λήρους μακροὺς ἀφῖχθαι, τὰ τὴν ἰατρικὴν ἐπιτρίψαντα
<span class="lb" data-page="8.572" data-line="3" id="l8.572.3"></span>καὶ ἡμᾶς ἀπολέσαντα. οὐ μὲν οὖν ἡμᾶς, εἶπον,
<span class="lb" data-page="8.572" data-line="4" id="l8.572.4"></span>ἀλλ’ ὑμᾶς ἀπώλεσε τοὺς ὁρίζεσθαι πάντα βουλομένους.
<span class="lb" data-page="8.572" data-line="5" id="l8.572.5"></span>ἰδοὺ, φησὶ, καὶ λοιδορεῖν ἡμᾶς ἐπιχειρεῖ. τί μᾶλλον, ἔφην, ἢ
<span class="lb" data-page="8.572" data-line="6" id="l8.572.6"></span>ἐμὲ σύ; κᾀν τούτῳ διανίστατο τυπτήσων, ἀλλὰ τοῦτον μὲν
<span class="lb" data-page="8.572" data-line="7" id="l8.572.7"></span>ἐπέσχον οἱ παρόντες καὶ σοβαρῶς ἐπεγγελάσας ἐκεχώριστο,
<span class="lb" data-page="8.572" data-line="8" id="l8.572.8"></span>τῶν δ’ ὑπολοίπων ἤδη τις πρεσβύτης, πώγωνά τε μέγιστον
<span class="lb" data-page="8.572" data-line="9" id="l8.572.9"></span>ἄχρι τῶν στέρνων καθεικὼς, καὶ τἄλλα πάνυ σκυθρωπὸς,
<span class="lb" data-page="8.572" data-line="10" id="l8.572.10"></span>τοῦτο γὰρ νῦν τὸ σεμνὸν νενόμισται, παύσασθε, ἔφη, καὶ
<span class="lb" data-page="8.572" data-line="11" id="l8.572.11"></span>μὴ θορυβεῖτε, ὦ παῖδες, ἀλλ’ ἐάσατε τὸν ἑταῖρον ἡμῖν ἀποσαφῆσαι,
<span class="lb" data-page="8.572" data-line="12" id="l8.572.12"></span>τί ποτε καὶ λέγει. κᾀγὼ προσβλέψας αὐτῷ, τί
<span class="lb" data-page="8.572" data-line="13" id="l8.572.13"></span>γὰρ, ἔφην, πυνθάνου; τοῦτ’ αὐτὸ, εἶπεν, ὑπὲρ οὗ διελέγεσθε,
<span class="lb" data-page="8.572" data-line="14" id="l8.572.14"></span>τὸ περὶ τοῦ πλήρους σφυγμοῦ. βούλει τοίνυν, εἶπον,
<span class="lb" data-page="8.572" data-line="15" id="l8.572.15"></span>μὴ πάνυ σπεύδειν, ἵν’ ἕπωμαί σοι; βραδὺς γάρ εἰμι φύσει,
<span class="lb" data-page="8.572" data-line="16" id="l8.572.16"></span>καὶ τοῖς ἐπειγομένοις οὐ ῥᾳδίως ἀκολουθῶ. ὡς οὐ σπεύσοντος
<span class="lb" data-page="8.572" data-line="17" id="l8.572.17"></span>ἔφη, διαλέγου. ἆρ’ οὖν, ἔφην, βραχύ μοι συγχωρήσεις
<span class="lb" data-page="8.572" data-line="18" id="l8.572.18"></span>ἕνεκα παραδείγματος, ἐρέσθαι κοινῇ πάντας ὑμᾶς;
<span class="pb" data-page="8.573" id="p8.573"></span>
<span class="lb" data-page="8.573" data-line="1" id="l8.573.1"></span>ἐξέσται γὰρ ἀποκρίνασθαι τῷ βουλομένῳ. συνεχώρει. κᾀγὼ
<span class="lb" data-page="8.573" data-line="2" id="l8.573.2"></span>συγχωρήσαντος ἐπυνθανόμην τί ἐστι γλῶττα, καὶ μετ’ ὀλίγον
<span class="lb" data-page="8.573" data-line="3" id="l8.573.3"></span>τις ἀποκρίνεται, ὄργανον ζώου γευστικόν. ἕτερος δὲ
<span class="lb" data-page="8.573" data-line="4" id="l8.573.4"></span>διαλεκτικὸν εἶπε. καί τις τρίτος γευστικόν θ’ ἅμα καὶ διαλεκτικόν.
<span class="lb" data-page="8.573" data-line="5" id="l8.573.5"></span>κᾀγὼ πρὸς αὐτοὺς ἀποβλέψας, καὶ ἡ τοῦ ὑποδήματος,
<span class="lb" data-page="8.573" data-line="6" id="l8.573.6"></span>ἔφην, καὶ ἡ τοῦ αὐλοῦ γλῶττα ὄργανόν ἐστι ζώου
<span class="lb" data-page="8.573" data-line="7" id="l8.573.7"></span>γευστικὸν ἢ διαλεκτικόν; ὡς δὲ διεσιώπησαν ἐπὶ τούτῳ,
<span class="lb" data-page="8.573" data-line="8" id="l8.573.8"></span>καὶ ὁ σκυθρωπὸς γέρων πολὺ δή τι σκυθρωπότερος ἐγεγόνει,
<span class="lb" data-page="8.573" data-line="9" id="l8.573.9"></span>πάλιν αὐτὸν παρεκάλουν ἓν ἔτι παραπλήσιον ἐρέσθαι. ὁ δὲ
<span class="lb" data-page="8.573" data-line="10" id="l8.573.10"></span>πάνυ μὲν σεμνῶς καὶ μόγις, ὑπέσχετο δ’ ὅμως. κᾀγὼ φοβηθεὶς
<span class="lb" data-page="8.573" data-line="11" id="l8.573.11"></span>μὴ μεταγνῷ βραδύναντος, σπουδῇ προὔβαλον, τί ποτ’
<span class="lb" data-page="8.573" data-line="12" id="l8.573.12"></span>ἐστὶ κύων; ἀποκρινομένου δέ τινος ἐκ τῶν παρόντων, ζῶον
<span class="lb" data-page="8.573" data-line="13" id="l8.573.13"></span>τετράπουν ὑλακτικὸν, καὶ ὁ θαλάττιος, ἔφην, κύων, ζῶόν
<span class="lb" data-page="8.573" data-line="14" id="l8.573.14"></span>ἐστι τετράπουν ὑλακτικὸν, καὶ τὸ κατ’ οὐρανὸν ἄστρον, καὶ
<span class="lb" data-page="8.573" data-line="15" id="l8.573.15"></span>τὸ κατὰ πρόσωπον πάθος; ἐπὶ τούτοις ὁ μὲν γέρων ὥσπερ
<span class="lb" data-page="8.573" data-line="16" id="l8.573.16"></span>ὄνος ἔσειεν ἤδη τὰ ὦτα. καὶ τοῖς ἄλλοις δὲ τοῖς παροῦσιν
<span class="lb" data-page="8.573" data-line="17" id="l8.573.17"></span>ἐδοκοῦμέν τι λέγειν καὶ πάντες ἠξίουν, ὧν περ ἕνεκα ταῦτα
<span class="lb" data-page="8.573" data-line="18" id="l8.573.18"></span>ἐπηρώτητο, περαίνειν, ἐπειδὴ καὶ καταρχὰς εὐθὺς ὑπεσχόμην
<span class="pb" data-page="8.574" id="p8.574"></span>
<span class="lb" data-page="8.574" data-line="1" id="l8.574.1"></span>παραδείγματος ἕνεκα τῶν ἑξῆς ποιήσασθαι τὴν ἐρώτησιν.
<span class="lb" data-page="8.574" data-line="2" id="l8.574.2"></span>ὡς δὲ σιωπῶντας αὐτοὺς καὶ ποθοῦντας ἀκούειν ἔσχον, οἶμαι
<span class="lb" data-page="8.574" data-line="3" id="l8.574.3"></span>νοεῖν ὑμᾶς, ἔφην, ἤδη, πηλίκον ἐστὶν ἁμάρτημα, πρὶν
<span class="lb" data-page="8.574" data-line="4" id="l8.574.4"></span>διαστείλασθαι τὴν ὁμωνυμίαν, ἐπιχειρεῖν ὁρίζεσθαι· <span class="milestone ed2page" data-n="8.42" data-unit="ed2page" id="ed2page.8.42"></span>οὐ
<span class="lb" data-page="8.574" data-line="5" id="l8.574.5"></span>γὰρ δὴ τῶν ὀνομάτων, ἀλλὰ τῶν πραγμάτων οἱ ὅροι εἰσίν.
<span class="lb" data-page="8.574" data-line="6" id="l8.574.6"></span>ὅταν οὖν ὑφ’ ἑνὸς ὀνόματος πολλὰ δηλοῦται πράγματα, τοσούτους
<span class="lb" data-page="8.574" data-line="7" id="l8.574.7"></span>ἀνάγκη τοὺς ὅρους ὑπάρχειν, ὅσα περ καὶ τὰ πράγματα.
<span class="lb" data-page="8.574" data-line="8" id="l8.574.8"></span>φέρε γὰρ ἐπὶ τῆς γλώττης ὄνομα μὲν ἓν, τρία δ’ ἐξ
<span class="lb" data-page="8.574" data-line="9" id="l8.574.9"></span>αὐτοῦ δηλοῦται, καὶ καθ’ ἕκαστον αὐτῶν ἴδιός ἐστιν ὁρισμός.
<span class="lb" data-page="8.574" data-line="10" id="l8.574.10"></span>αὖθις δ’ εἰ τύχοι, δύο μὲν ὀνόματα, καὶ πολλάκις γε τρία
<span class="lb" data-page="8.574" data-line="11" id="l8.574.11"></span>καθ’ ἑνὸς πράγματος, ὡς ἐπὶ τοῦ ξίφος τε καὶ ἄορ καὶ
<span class="lb" data-page="8.574" data-line="12" id="l8.574.12"></span>φάσγανον· ὁ δ’ ὅρος εἷς, οὐ τρεῖς, ὥσπερ τὰ ὀνόματα.
<span class="lb" data-page="8.574" data-line="13" id="l8.574.13"></span>ἴσον γὰρ ἀεὶ τὸ πλῆθος τῶν ὅρων τῷ πλήθει τῶν πραγμάτων
<span class="lb" data-page="8.574" data-line="14" id="l8.574.14"></span>ἐστίν. ὥστ’ οὐδ’ ὅταν ἓν πρᾶγμα πολλοῖς ὀνόμασιν ᾖ
<span class="lb" data-page="8.574" data-line="15" id="l8.574.15"></span>κεκλημένον, ὅρους ἀξιώσεις λέγεσθαι πολλοὺς, οὔθ’ ὅταν ἓν
<span class="lb" data-page="8.574" data-line="16" id="l8.574.16"></span>μὲν ὄνομα, πολλὰ δὲ τὰ δηλούμενα, τὸν ὅρον ἀξιώσεις ἕνα
<span class="lb" data-page="8.574" data-line="17" id="l8.574.17"></span>σοι ῥηθῆναι. μετρήσεις γὰρ ἀεὶ τὸν ἀριθμὸν τῶν ὅρων τῷ
<span class="lb" data-page="8.574" data-line="18" id="l8.574.18"></span>πλήθει τῶν πραγμάτων. εἰ μὲν δὴ τὸ, πλῆρες, ὄνομα, καθ’
<span class="pb" data-page="8.575" id="p8.575"></span>
<span class="lb" data-page="8.575" data-line="1" id="l8.575.1"></span>ἑνὸς ὑποκειμένου λέγεται πράγματος, ἐνδέχεται προτεθέντος
<span class="lb" data-page="8.575" data-line="2" id="l8.575.2"></span>αὐτοῦ λέγειν ἤδη τὸν ὅρον. εἰ δ’ οἱ περὶ τὸν Ἀρχιγένη μάλιστα
<span class="lb" data-page="8.575" data-line="3" id="l8.575.3"></span>δὴ πάντων οὐκ εἴασαν ἓν ἐκ τοῦ πλήρους ὄνομα δηλοῦσθαι,
<span class="lb" data-page="8.575" data-line="4" id="l8.575.4"></span>τάξαντές τε πολυειδῶς τὸν τόπον καὶ πλῆθος
<span class="lb" data-page="8.575" data-line="5" id="l8.575.5"></span>ἐπεισκυκλήσαντες σημαινομένων, οὐχ ἡμῖν ἐγκαλεῖν χρὴ μὴ
<span class="lb" data-page="8.575" data-line="6" id="l8.575.6"></span>τολμῶσιν ὁρίζεσθαι, τοῖς δ’ ἀπαρξαμένοις, εἴπερ ἄρα, τῆς
<span class="lb" data-page="8.575" data-line="7" id="l8.575.7"></span>τοιαύτης ταραχῆς. εὑρίσκω γὰρ τοὺς νεωτέρους ἰατροὺς,
<span class="lb" data-page="8.575" data-line="8" id="l8.575.8"></span>τοὺς μὲν, ὅταν ὁ τῆς ἀρτηρίας χιτὼν ὅπως ἔχει συστάσεως μηνῦσαι
<span class="lb" data-page="8.575" data-line="9" id="l8.575.9"></span>θελήσωσι, τῷ τε τοῦ πλήρους ὀνόματι καὶ τῷ τοῦ
<span class="lb" data-page="8.575" data-line="10" id="l8.575.10"></span>κενοῦ κατὰ τοῦτο χρωμένους, τοὺς δ’ ὅταν τὴν ἐν τῇ κοιλότητι
<span class="lb" data-page="8.575" data-line="11" id="l8.575.11"></span>περιεχομένην οὐσίαν. καὶ ταύτης οἱ μὲν τὸ ποσὸν διὰ
<span class="lb" data-page="8.575" data-line="12" id="l8.575.12"></span>τῶν ὀνομάτων δηλοῦσθαι νομίζουσιν, οἱ δὲ τὸ ποιὸν, οἱ δ’
<span class="lb" data-page="8.575" data-line="13" id="l8.575.13"></span>ἀμφότερα. Ἀρχιγένει δ’, ὡς ἔοικεν, οὐκ ἀρκεῖ μόνον ταῦτα,
<span class="lb" data-page="8.575" data-line="14" id="l8.575.14"></span>προσεπεισάγει δ’ ἡμῖν καὶ τὸ τῆς τοῦ πνεύματος δυνάμεως
<span class="lb" data-page="8.575" data-line="15" id="l8.575.15"></span>σημαινόμενον. οὔκουν οὐδ’ ὅρον ἕνα δυνατὸν ποιήσασθαι
<span class="lb" data-page="8.575" data-line="16" id="l8.575.16"></span>πλήρους σφυγμοῦ, ἀλλὰ τοῦ μὲν τὸ ποσὸν, ἢ τὸ ποιὸν, ἢ
<span class="lb" data-page="8.575" data-line="17" id="l8.575.17"></span>τὰ ἀμφότερα τῆς ἐγκεχυμένης οὐσίας δηλοῦντος, ἑτέρους ὁρισμοὺς
<span class="lb" data-page="8.575" data-line="18" id="l8.575.18"></span>ποιητέον, τοῦ δὲ τὴν δύναμιν τοῦ πνεύματος ἑτέρους,
<span class="lb" data-page="8.575" data-line="19" id="l8.575.19"></span>τοῦ δὲ τὸ ποιὸν τοῦ χιτῶνος ἄλλους. ταῦτ’ εἰπὼν ἐγὼ ﻿
<span class="pb" data-page="8.576" id="p8.576"></span>
<span class="lb" data-page="8.576" data-line="1" id="l8.576.1"></span>μὲν ἐσιώπων· ἤνυστο γάρ μοι τὸ προτεθέν· οἱ δ’ ἠξίουν
<span class="lb" data-page="8.576" data-line="2" id="l8.576.2"></span>διελθεῖν αὖθις τὸν λόγον, ἐπειδὴ ἅπαξ ὑπηρξάμην. ἐκείνοις
<span class="lb" data-page="8.576" data-line="3" id="l8.576.3"></span>μὲν οὖν δεομένοις ἐχαρισάμην. ἐν δὲ τῷ παρόντι πάντα
<span class="lb" data-page="8.576" data-line="4" id="l8.576.4"></span>μὲν οὐ προσήκει λέγειν ἐκεῖνα, μέλλοντά γε τὸ πλεῖστον αὐτῶν
<span class="lb" data-page="8.576" data-line="5" id="l8.576.5"></span>καὶ τὸ χρησιμώτατον ἐν τοῖς περὶ τῆς τῶν σφυγμῶν διαγνώσεως
<span class="lb" data-page="8.576" data-line="6" id="l8.576.6"></span>ἐρεῖν.
</p>
          </article>

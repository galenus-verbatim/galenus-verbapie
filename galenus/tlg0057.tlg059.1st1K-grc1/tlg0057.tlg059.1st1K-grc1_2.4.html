<article xmlns="http://www.w3.org/1999/xhtml" id="urn:cts:greekLit:tlg0057.tlg059.1st1K-grc1:2.4">
<span class="pb page1" data-page="8.576" id="p8.576"></span>
<span class="milestone ed1page page1" data-n="3.21" data-unit="ed1page" id="ed1page.3.21"></span>
<span class="milestone ed2page page1" data-n="8.42" data-unit="ed2page" id="ed2page.8.42"></span>
            <p>
<span class="lb" data-page="8.576" data-line="7" id="l8.576.7"></span>Ὅσον δ’ εἰς τὰ προκείμενα χρηστὸν, εἰρήσεται,
<span class="lb" data-page="8.576" data-line="8" id="l8.576.8"></span>τὸ μήθ’ ὁρίζεσθαι πάντα ἀξιοῦν μήτε πολλὰ σημαινόμενα
<span class="lb" data-page="8.576" data-line="9" id="l8.576.9"></span>προειπόντα τὸν ὁρισμὸν ἕνα ποιεῖν, ὅπερ ἐπὶ τοῦ
<span class="lb" data-page="8.576" data-line="10" id="l8.576.10"></span>πλήρους σφυγμοῦ διημάρτηται τῷ Ἀρχιγένει. διὰ τοῦτο οὐδ’
<span class="lb" data-page="8.576" data-line="11" id="l8.576.11"></span>αὐτὸς ὁ ὅρος αὐτοῦ σαφής ἐστι, οὐδ’ ἔχει συμβαλεῖν, εἴτε
<span class="lb" data-page="8.576" data-line="12" id="l8.576.12"></span>περὶ τοῦ σώματος τῆς ἀρτηρίας, εἴτε περὶ τῆς ἐν τῇ κοιλότητι
<span class="lb" data-page="8.576" data-line="13" id="l8.576.13"></span>περιεχομένης οὐσίας διαλέγεται. κινδυνεύει γὰρ ὀνόματος
<span class="lb" data-page="8.576" data-line="14" id="l8.576.14"></span>ὁρισμὸν, οὐ πράγματος ποιεῖσθαι. πάντως γὰρ ἂν εἴπερ
<span class="lb" data-page="8.576" data-line="15" id="l8.576.15"></span>ἐτεθέατο τὰ πράγματα, πλείονας ἐποίησεν ὅρους, ἀλλ’ ὅτι γε
<span class="lb" data-page="8.576" data-line="16" id="l8.576.16"></span>τοὔνομα μόνον σκοπεῖ, μαθεῖν ἔνεστι κᾀξ ὧν εὐθὺς κατ’ ἀρχὰς
<span class="lb" data-page="8.576" data-line="17" id="l8.576.17"></span>τοῦ περὶ τῶν σφυγμῶν συγγράμματος ὀκτὼ λέγει ποιότητας
<span class="lb" data-page="8.576" data-line="18" id="l8.576.18"></span>παρέπεσθαι τοῖς σφυγμοῖς, μέγεθος, σφοδρότητα, τάχος,
<span class="pb" data-page="8.577" id="p8.577"></span>
<span class="lb" data-page="8.577" data-line="1" id="l8.577.1"></span>πυκνότητα, πληρότητα, τάξιν, ἢ ἀταξίαν, ὁμαλότητα, ἢ
<span class="lb" data-page="8.577" data-line="2" id="l8.577.2"></span>ἀνωμαλίαν, ῥυθμόν. ἂν γὰρ τὸ τῆς πληρότητος ὄνομα κατὰ
<span class="lb" data-page="8.577" data-line="3" id="l8.577.3"></span>πλειόνων λέγηται ποιοτήτων, οὐκ οἶδα πῶς ἔτι μένουσιν
<span class="lb" data-page="8.577" data-line="4" id="l8.577.4"></span>ὀκτώ. φέρε γ’ οὖν, εἴ τις ἐπὶ ταῖς ἑπτὰ ταῖς ἄλλαις προστιθεὶς
<span class="lb" data-page="8.577" data-line="5" id="l8.577.5"></span><span class="milestone ed2page" data-n="8.43" data-unit="ed2page" id="ed2page.8.43"></span>τήν τε κατὰ τὸ σῶμα τῆς ἀρτηρίας καὶ τὴν κατὰ
<span class="lb" data-page="8.577" data-line="6" id="l8.577.6"></span>τὸ καλούμενον ἔγχυμα, καὶ τὴν κατ’ αὐτὸ τὸ πνεῦμα, δέκα
<span class="lb" data-page="8.577" data-line="7" id="l8.577.7"></span>λέγει τὰς πάσας εἶναι ποιότητας τῶν σφυγμῶν, τί πρὸς τοῦτον
<span class="lb" data-page="8.577" data-line="8" id="l8.577.8"></span>ἐροῦμεν; ἵνα νὴ Δία, εἴ τις εἰς δύο τέμνων τὴν ἐγκεχυμένην
<span class="lb" data-page="8.577" data-line="9" id="l8.577.9"></span>οὐσίαν, ἑτέραν μὲν ἐπὶ τῷ ποσῷ ταύτης, ἑτέραν δ’
<span class="lb" data-page="8.577" data-line="10" id="l8.577.10"></span>ἐπὶ τῷ ποιῷ τιθῆται τὴν ποιότητα. οὕτως ἐπὶ τοῖς ὀνόμασιν
<span class="lb" data-page="8.577" data-line="11" id="l8.577.11"></span>ὁ Ἀρχιγένης ἔοικε καταμένειν, μὴ διαρθρῶν τὰ σημαινόμενα.
<span class="lb" data-page="8.577" data-line="12" id="l8.577.12"></span>καὶ δίκαιον ἤδη τὸ τῆς παροιμίας εἰπεῖν, ἰδιωτικὸν
<span class="lb" data-page="8.577" data-line="13" id="l8.577.13"></span>μὲν, ἱκανῶς δ’ ἐοικὸς τοῖς παροῦσιν, ὅταν γὰρ, φησὶ, τὸ
<span class="lb" data-page="8.577" data-line="14" id="l8.577.14"></span>ὕδωρ πνίγῃ, τί ἐπιῤῥοφήσομεν; εἰ γὰρ Ἀρχιγένης ἁμαρτάνει
<span class="lb" data-page="8.577" data-line="15" id="l8.577.15"></span>τοιαῦτα, πρὸς τίνα πορευθῶμεν; τίς ἡμῖν ἐπανορθώσεται
<span class="lb" data-page="8.577" data-line="16" id="l8.577.16"></span>τὰ τούτων σφάλματα; καὶ γὰρ οὐδὲ ταῦτα μόνον, ἀλλ’ εἰ
<span class="lb" data-page="8.577" data-line="17" id="l8.577.17"></span>χρὴ τἀληθὲς εἰπεῖν, ἄλλα πλείω φαίνεται σφαλλόμενος.
<span class="lb" data-page="8.577" data-line="18" id="l8.577.18"></span>αὐτίκα γέ τοι κατὰ τὰς ὀκτὼ τὰς πρώτας ποιότητας, οὐδαμοῦ
<span class="lb" data-page="8.577" data-line="19" id="l8.577.19"></span>μνημονεύσας σκληρότητος καὶ μαλακότητος, ἑξῆς ὑπὲρ
<span class="pb" data-page="8.578" id="p8.578"></span>
<span class="lb" data-page="8.578" data-line="1" id="l8.578.1"></span>αὐτῶν διαλέγεται. <span class="milestone ed1page" data-n="3.22" data-unit="ed1page" id="ed1page.3.22"></span>πρῶτον μὲν γὰρ περὶ μεγέθους,
<span class="lb" data-page="8.578" data-line="2" id="l8.578.2"></span>δεύτερον δὲ περὶ σφοδρότητος, καὶ τρίτον περὶ πληρότητος,
<span class="lb" data-page="8.578" data-line="3" id="l8.578.3"></span>τέταρτον δὲ περὶ σκληρότητος διείλεκται. εἰ μὲν οὖν σύνθετόν
<span class="lb" data-page="8.578" data-line="4" id="l8.578.4"></span>τινα ἐξ ἁπλῶν εἰργάζετο ποιοτήτων αὐτὴν, τάχ’ ἄν τις
<span class="lb" data-page="8.578" data-line="5" id="l8.578.5"></span>ἀπελογήσατο ὑπὲρ αὐτοῦ, δεόντως μὲν ἐν ἀρχῇ παραλελεῖφθαι
<span class="lb" data-page="8.578" data-line="6" id="l8.578.6"></span>φάσκων, ἡνίκα τῶν ἁπλῶν ἐμνημόνευσε μόνων, εὐλόγως δ’
<span class="lb" data-page="8.578" data-line="7" id="l8.578.7"></span>ἑξῆς ἐν τοῖς συνθέτοις γεγράφθαι. νυνὶ δὲ περὶ τετάρτης
<span class="lb" data-page="8.578" data-line="8" id="l8.578.8"></span>αὐτῆς τὸν λόγον ἐποιήσατο, μέσην ὡς ἔνι μάλιστα τάξας
<span class="lb" data-page="8.578" data-line="9" id="l8.578.9"></span>ἁπασῶν τῶν ἁπλῶν ποιοτήτων. ἐξηγούμενος δὲ τί ποτ’ ἐστὶ,
<span class="lb" data-page="8.578" data-line="10" id="l8.578.10"></span>τὴν κατὰ σύστασιν, ἢ διάλυσιν τῆς ἀρτηρίας ἀντίληψιν εἶπεν,
<span class="lb" data-page="8.578" data-line="11" id="l8.578.11"></span>ἐξ ὧν δηλονότι τῶν ἁπλῶν αὐτὴν εἶναι βούλεται. ταῦτα μὲν
<span class="lb" data-page="8.578" data-line="12" id="l8.578.12"></span>οὖν εὐθὺς κατ’ ἀρχὰς ἡμάρτηται τῷ Ἀρχιγένει περὶ τὴν ἐξαρίθμησιν
<span class="lb" data-page="8.578" data-line="13" id="l8.578.13"></span>τῶν πρώτων ποιοτήτων, ἃς οὐδ’ ἀποδεῖξαι, πῶς
<span class="lb" data-page="8.578" data-line="14" id="l8.578.14"></span>τοσαῦται τὸν ἀριθμόν εἰσιν, ἠξίωσεν, ἀλλ’ ἁπλῶς ὡδί πως
<span class="lb" data-page="8.578" data-line="15" id="l8.578.15"></span>ἔῤῥιψε τὸν λόγον. ὀκτὼ λέγονται ποιότητες παρέπεσθαι τοῖς
<span class="lb" data-page="8.578" data-line="16" id="l8.578.16"></span>σφυγμοῖς, αἱ διηχημέναι παρά γ’ οὖν τοῖς καθαρείοις. ἐγὼ
<span class="lb" data-page="8.578" data-line="17" id="l8.578.17"></span>δὲ τί μέν ἐστι τὸ διηχημέναι, ἀκριβῶς συμβαλεῖν οὐ δύναμαι.
<span class="lb" data-page="8.578" data-line="18" id="l8.578.18"></span>οὐδὲ γὰρ εὗρον τοὔνομα παρά τινι τῶν Ἑλλήνων. ὥστε οὐδὲ
<span class="lb" data-page="8.578" data-line="19" id="l8.578.19"></span>καθ’ οὗ τέτακται πράγματος ὑπ’ Ἀρχιγένους ἐπίσταμαι, καὶ
<span class="pb" data-page="8.579" id="p8.579"></span>
<span class="lb" data-page="8.579" data-line="1" id="l8.579.1"></span>ταῦτα μηδὲ γράψαντος αὐτοῦ βιβλίον περὶ τῆς ἰδίας διαλέκτου,
<span class="lb" data-page="8.579" data-line="2" id="l8.579.2"></span>καθάπερ Χρύσιππος ὑπὲρ ὧν ἔθετο κατὰ τὴν διαλεκτικὴν
<span class="lb" data-page="8.579" data-line="3" id="l8.579.3"></span>ὀνομάτων· μόνως γὰρ ἂν οὕτως συνίεμεν αὐτοῦ. ἐκ μέντοι
<span class="lb" data-page="8.579" data-line="4" id="l8.579.4"></span>τῆς ὅλης λέξεως ὑπονοήσειεν ἄν τις, κατὰ τοῦ παρὰ πᾶσι λεγομένου
<span class="lb" data-page="8.579" data-line="5" id="l8.579.5"></span>τε καὶ πεπιστευμένου τὸ διηχημέναι φέρειν αὐτόν.
<span class="lb" data-page="8.579" data-line="6" id="l8.579.6"></span>καίτοι γε οὐδὲ τοῦτ’ ἐστὶν ἁπλῶς ὑπονοῆσαι δυνατόν. οὐ
<span class="lb" data-page="8.579" data-line="7" id="l8.579.7"></span>γὰρ ἅπασιν, ἀλλὰ τοῖς καθαρείοις φησὶν, οὓς οὐδ’ αὐτοὺς
<span class="lb" data-page="8.579" data-line="8" id="l8.579.8"></span>πάλιν ἐπίσταμαι, τίνες ποτέ εἰσι. καίτοι μαθεῖν γε ἐδεόμην,
<span class="lb" data-page="8.579" data-line="9" id="l8.579.9"></span>ἵνα σκέψωμαι πότερον πιστευτέον αὐτοῖς χωρὶς ἀποδείξεως,
<span class="lb" data-page="8.579" data-line="10" id="l8.579.10"></span>ἢ μή. παρὰ μὲν γὰρ Ἀριστοτέλους ἔνδοξα λήμματα ἤκουσα,
<span class="lb" data-page="8.579" data-line="11" id="l8.579.11"></span>τὰ πᾶσιν ἀνθρώποις, ἢ τοῖς πλείστοις, ἢ τοῖς σοφοῖς δοκοῦντα.
<span class="lb" data-page="8.579" data-line="12" id="l8.579.12"></span>νυνὶ δὲ, εἰ τοὺς καθαρείους ἀντὶ τῶν σοφῶν χρὴ
<span class="lb" data-page="8.579" data-line="13" id="l8.579.13"></span>νοεῖν, οὐκ οἶδα. κάλλιον δ’ ἂν ἦν πολλῷ προσθεῖναί τινα,
<span class="lb" data-page="8.579" data-line="14" id="l8.579.14"></span>εἰ καὶ μὴ βεβαίαν ἀπόδειξιν, παραμυθίαν γ’ οὖν ἱκανὴν τῷ
<span class="lb" data-page="8.579" data-line="15" id="l8.579.15"></span>λόγῳ περὶ τῶν ὀκτὼ ποιοτήτων, ἵνα μή τις εὐθὺς κατ’ ἀρχὰς,
<span class="lb" data-page="8.579" data-line="16" id="l8.579.16"></span>ὡς εἰς Μωϋσοῦ καὶ Χριστοῦ διατριβὴν ἀφιγμένος, νόμων
<span class="lb" data-page="8.579" data-line="17" id="l8.579.17"></span>ἀναποδείκτων ἀκούῃ, καὶ ταῦτα ἐν οἷς ἥκιστα χρή. μέλλων
<span class="lb" data-page="8.579" data-line="18" id="l8.579.18"></span>γὰρ ἐρεῖν ὑπὲρ ἁπάντων τῶν σφυγμῶν, ὡς ἄν τις ἐξ ὧν
<span class="pb" data-page="8.580" id="p8.580"></span>
<span class="lb" data-page="8.580" data-line="1" id="l8.580.1"></span>προὔγραψεν εἰκάσειεν, ὁπόσοι γ’ εἰσὶν, οὐδεμιᾷ μεθόδῳ λογικῇ
<span class="lb" data-page="8.580" data-line="2" id="l8.580.2"></span>προβιβάζειν ἡμᾶς ἠξίωσεν, ἀλλ’ ἐμπειρικὴν ἐποιήσατο
<span class="lb" data-page="8.580" data-line="3" id="l8.580.3"></span>διδασκαλίαν ὀκτὼ τοῖς καθαρείων λέγων διηχεῖσθαι ποιότητας.
<span class="lb" data-page="8.580" data-line="4" id="l8.580.4"></span>τί δὲ, εἰ ῥᾳθυμότερον οἱ καθάρειοι παρέλιπόν τινας ἐξ αὐτῶν,
<span class="lb" data-page="8.580" data-line="5" id="l8.580.5"></span>τούτου χάριν, οὐδὲ πρὸς τὴν φύσιν αὐτὴν, πλείους
<span class="lb" data-page="8.580" data-line="6" id="l8.580.6"></span>εἰσὶν, ἢ τὰ δοκοῦντα τοῖς καθαρείοις ἀπόχρη λέγειν, ὡς
<span class="lb" data-page="8.580" data-line="7" id="l8.580.7"></span>ἀληθῆ; καὶ ταῦτ’ οὐκ εἰδότα τίνες ποτ’ εἰσὶν οἱ καθάρειοι,
<span class="lb" data-page="8.580" data-line="8" id="l8.580.8"></span>πότερον οἱ γράμματα μεμαθηκότες, <span class="milestone ed2page" data-n="8.44" data-unit="ed2page" id="ed2page.8.44"></span>ἢ οἱ τὰ πρῶτα μαθήματα,
<span class="lb" data-page="8.580" data-line="9" id="l8.580.9"></span>ἢ οἱ συνετοὶ, ἢ οἱ φρόνιμοι, ἢ οἱ σοφοί; ἀλλὰ
<span class="lb" data-page="8.580" data-line="10" id="l8.580.10"></span>καὶ τὸ ποιότητας ὀνομάζειν τὰς πρώτας καὶ γενικὰς τῶν
<span class="lb" data-page="8.580" data-line="11" id="l8.580.11"></span>σφυγμῶν διαφορὰς, ὀλίγωρον. ἡ γοῦν κατὰ μέγεθος καὶ
<span class="lb" data-page="8.580" data-line="12" id="l8.580.12"></span>μικρότητα διαφορὰ ποιότης οὐκ ἔστιν, εἰ μὴ καὶ τὸ τρίπηχυ
<span class="lb" data-page="8.580" data-line="13" id="l8.580.13"></span>ποιὸν ἐρεῖς. ἐγὼ μὲν γὰρ ᾤμην, ποσόν. ἀλλὰ καὶ
<span class="lb" data-page="8.580" data-line="14" id="l8.580.14"></span>περὶ τοῦ μεγάλου καὶ μικροῦ οὐκ ὀλίγον οἶδα γεγονότα
<span class="lb" data-page="8.580" data-line="15" id="l8.580.15"></span>λόγον, πότερον ποσόν τι δηλοῦσιν, ἢ πρὸς τὶ, ἢ ὅπερ καὶ
<span class="lb" data-page="8.580" data-line="16" id="l8.580.16"></span>ἀληθὲς, πρὸς τὶ μὲν ἔν τε τῇ τοῦ ποσοῦ κατηγορίᾳ, οὐ μὴν
<span class="lb" data-page="8.580" data-line="17" id="l8.580.17"></span>τῇ τοῦ ποιοῦ γένους οὐδαμῶς, ὥσπερ οὐδὲ ῥυθμὸν, οὐδ’
<span class="lb" data-page="8.580" data-line="18" id="l8.580.18"></span>ἀταξίαν καὶ τάξιν, οὐδ’ ὁμαλότητα καὶ ἀνωμαλίαν. ﻿
<span class="pb" data-page="8.581" id="p8.581"></span>
<span class="lb" data-page="8.581" data-line="1" id="l8.581.1"></span>φανερῶς γὰρ καὶ ταῦτα τῶν πρὸς τί. τὸ δὲ καὶ κοινὸν
<span class="lb" data-page="8.581" data-line="2" id="l8.581.2"></span>γένος νομίζειν τὸ μὲν μέγεθος τοῦ μεγάλου τε καὶ μικροῦ
<span class="lb" data-page="8.581" data-line="3" id="l8.581.3"></span>σφυγμοῦ, τὴν δὲ σφοδρότητα τοῦ σφοδροῦ τε καὶ ἀμυδροῦ,
<span class="lb" data-page="8.581" data-line="4" id="l8.581.4"></span>τὸ δὲ τάχος τοῦ ταχέος τε καὶ βραδέος, τὴν δὲ πυκνότητα
<span class="lb" data-page="8.581" data-line="5" id="l8.581.5"></span>τοῦ πυκνοῦ τε καὶ ἀραιοῦ, καὶ αὖθις ἐφεξῆς ἐν τοῖς κατωτέρω,
<span class="lb" data-page="8.581" data-line="6" id="l8.581.6"></span>πληρότητα μὲν πλήρους τε καὶ κενοῦ, σκληρότητα δὲ
<span class="lb" data-page="8.581" data-line="7" id="l8.581.7"></span>σκληροῦ τε καὶ μαλακοῦ, πῶς οὐχὶ ταῦτα δεινῶς ἄτοπα; εἰ
<span class="lb" data-page="8.581" data-line="8" id="l8.581.8"></span>γὰρ ἐπιθυμεῖ πάντως ἑνὶ τὸ γένος ὅλον ὀνόματι κατηγορῆσαι,
<span class="lb" data-page="8.581" data-line="9" id="l8.581.9"></span>τί δή ποτ’ ἐπὶ τάξεώς τε καὶ ἀταξίας, ὁμαλότητός τε καὶ
<span class="lb" data-page="8.581" data-line="10" id="l8.581.10"></span>ἀνωμαλίας, οὐχ ὑπέμεινεν αὐτό; ἢ εἴπερ οὐκ ἐδεῖτο ἐπὶ τούτων
<span class="lb" data-page="8.581" data-line="11" id="l8.581.11"></span>κοινῆς κατηγορίας, τίς ἦν χρεία δεηθῆναι κατὰ τὰς ἄλλας
<span class="lb" data-page="8.581" data-line="12" id="l8.581.12"></span>διαφοράς; ἢ εἰ κατὰ τὰς ἄλλας ἅπαξ ἐτόλμησεν ὑπερβῆναι τὸ
<span class="lb" data-page="8.581" data-line="13" id="l8.581.13"></span>τῶν Ἑλλήνων ἔθος, τί δή ποτε πυκνότητα μὲν πυκνοῦ κατηγόρησε
<span class="lb" data-page="8.581" data-line="14" id="l8.581.14"></span>καὶ ἀραιοῦ σφυγμοῦ, ὁμαλότητα δ’ οὐκ ἐτόλμησεν
<span class="lb" data-page="8.581" data-line="15" id="l8.581.15"></span>ὁμαλοῦ τε καὶ ἀνωμάλου κατηγορῆσαι; ταῦτ’ οὖν ὅπως ἀλλήλοις
<span class="lb" data-page="8.581" data-line="16" id="l8.581.16"></span>ὁμολογεῖ, βουλοίμην ἂν μαθεῖν. τὰ μὲν γὰρ ὡς αἰδούμενος
<span class="lb" data-page="8.581" data-line="17" id="l8.581.17"></span>τὴν τῶν Ἑλλήνων συνήθειαν, τὰ δ’ ὡς καταφρονῶν
<span class="lb" data-page="8.581" data-line="18" id="l8.581.18"></span>καὶ ταράττων γράφει. ἐφ’ ἑνὸς οὖν τοῦ πρώτου γένους
<span class="lb" data-page="8.581" data-line="19" id="l8.581.19"></span>παρείσδυσιν πορισάμενος, ἐνεδείξατο μὲν ὡς ἐπὶ πάντα τὰ
<span class="pb" data-page="8.582" id="p8.582"></span>
<span class="lb" data-page="8.582" data-line="1" id="l8.582.1"></span>ἄλλα τὸν αὐτὸν ἕξει λόγον, οὐ μὴν ἐνέμεινέ γε τῇ τόλμῃ, δέον
<span class="lb" data-page="8.582" data-line="2" id="l8.582.2"></span>ἐξ ἀρχῆς ἢ μὴ παρακόπτειν τῆς συνηθείας μηδὲν, ἢ τολμηρῶς
<span class="lb" data-page="8.582" data-line="3" id="l8.582.3"></span>καθ’ ὅλης ἰέναι. τὸ γάρ τοι μέγεθος τοῦ σφυγμοῦ γενικῶς
<span class="lb" data-page="8.582" data-line="4" id="l8.582.4"></span>φήσας λέγεσθαι, καὶ γὰρ τὸν μικρὸν ἔχειν ἴδιον μέγεθος,
<span class="lb" data-page="8.582" data-line="5" id="l8.582.5"></span>εἶτα καὶ τὴν σφοδρότητα γενικῶς εἰπών πως οὐ κατὰ τοῦ
<span class="lb" data-page="8.582" data-line="6" id="l8.582.6"></span>σφοδροῦ μόνου, ἀλλὰ καὶ κατὰ τοῦ ἀμυδροῦ κατηγορεῖσθαι,
<span class="lb" data-page="8.582" data-line="7" id="l8.582.7"></span>περὶ τῆς πληρότητος εὐθὺς ὀκλάζει γράφων ὡδί· τῷ πλήρει
<span class="lb" data-page="8.582" data-line="8" id="l8.582.8"></span>σφυγμῷ καὶ τῷ κενῷ ἐστι τι κοινὸν γένος. τοῦτ’ ἔσθ’ ὅτε
<span class="lb" data-page="8.582" data-line="9" id="l8.582.9"></span>πληρότης καλεῖται. τὸ γὰρ ἔσθ’ ὅτε, προσέθηκεν ἐν τούτῳ
<span class="lb" data-page="8.582" data-line="10" id="l8.582.10"></span>τῷ γένει, μὴ προσθεὶς τοῖς ἔμπροσθεν, οἷον ἐπιτιμώμενος
<span class="lb" data-page="8.582" data-line="11" id="l8.582.11"></span>ἤδη τὴν τοῦ παλαιοῦ τῆς λέξεως ἔθους σύγχυσιν. ἐροῦντος
<span class="lb" data-page="8.582" data-line="12" id="l8.582.12"></span>γὰρ, οἶμαι, τινὸς πρὸς αὐτὸν τῶν παρ’ Ἕλλησι τεθραμμένων,
<span class="lb" data-page="8.582" data-line="13" id="l8.582.13"></span>ὦ ἄνθρωπε, τῷ κενῷ τίς ὑπάρχει πληρότης; τί ταῦτα παρανομεῖς
<span class="lb" data-page="8.582" data-line="14" id="l8.582.14"></span>εἰς τὰς κοινὰς τῶν Ἑλλήνων φωνάς; ἵνα μὴ τοῦτο γένηται
<span class="lb" data-page="8.582" data-line="15" id="l8.582.15"></span>προσέθηκεν, ἔσθ’ ὅτε καλεῖται. καὶ δῆλον, ὡς ἡμεῖς
<span class="lb" data-page="8.582" data-line="16" id="l8.582.16"></span>μὲν ἐρησόμεθα, πότε, καὶ ποῦ, καὶ πρὸς τίνων. τοῦτο γὰρ
<span class="lb" data-page="8.582" data-line="17" id="l8.582.17"></span>βούλεται τὸ, ἔσθ’ ὅτε. ὁ δ’ οὐδὲν μὲν ἕξει τῶν Ἑλλήνων
<span class="lb" data-page="8.582" data-line="18" id="l8.582.18"></span>δεῖξαι βιβλίον, ἐξ οὗ τὴν χρῆσιν πιστώσαιτο, μόνον δὲ
<span class="pb" data-page="8.583" id="p8.583"></span>
<span class="lb" data-page="8.583" data-line="1" id="l8.583.1"></span>ἴσως ἀρκέσει αὐτῷ λέγειν παρὰ τοῖς ναύταις, καὶ τοῖς ἐμπόροις,
<span class="lb" data-page="8.583" data-line="2" id="l8.583.2"></span>καὶ τοῖς καπήλοις, καὶ τοῖς βαλανεῦσιν. ἀεὶ γὰρ ἐπὶ
<span class="lb" data-page="8.583" data-line="3" id="l8.583.3"></span>τούτους καταφεύγουσι μάρτυρας, ὅταν ὑπὲρ ὀνόματος ἡ
<span class="lb" data-page="8.583" data-line="4" id="l8.583.4"></span>ζήτησις ᾖ.
</p>
          </article>

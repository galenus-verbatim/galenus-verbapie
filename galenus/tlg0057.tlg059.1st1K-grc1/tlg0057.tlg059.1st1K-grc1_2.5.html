<article xmlns="http://www.w3.org/1999/xhtml" id="urn:cts:greekLit:tlg0057.tlg059.1st1K-grc1:2.5">
<span class="pb page1" data-page="8.583" id="p8.583"></span>
<span class="milestone ed1page page1" data-n="3.22" data-unit="ed1page" id="ed1page.3.22"></span>
<span class="milestone ed2page page1" data-n="8.44" data-unit="ed2page" id="ed2page.8.44"></span>
            <p>
<span class="lb" data-page="8.583" data-line="5" id="l8.583.5"></span>Τάχα τις ἐρεῖ πρὸς ἡμᾶς· σὺ δ’ ὦ τᾶν
<span class="lb" data-page="8.583" data-line="6" id="l8.583.6"></span>οὕτως ἄρα τὴν τῶν Ἑλλήνων συνήθειαν ὑπερτετίμηκας, ὥστε
<span class="lb" data-page="8.583" data-line="7" id="l8.583.7"></span>μηδ’ ἐπιτρέπειν μηδενὶ μηδὲ τοὐλάχιστον αὐτῆς παρακόπτειν;
<span class="lb" data-page="8.583" data-line="8" id="l8.583.8"></span>οὐ μὲν <span class="milestone ed2page" data-n="8.45" data-unit="ed2page" id="ed2page.8.45"></span>οὖν, φήσω, μὰ τὸν Ἡρακλέα καὶ πάντας θεούς·
<span class="lb" data-page="8.583" data-line="9" id="l8.583.9"></span>ἀλλ’ εἰ καὶ βέκος ἐθέλοις τὸν ἄρτον καλεῖν, ὥσπερ οἱ Φρύγες,
<span class="lb" data-page="8.583" data-line="10" id="l8.583.10"></span>οὐδὲν ἡμῖν διαφέρει· μόνον δίδαξόν με πρῶτόν σου τὴν
<span class="lb" data-page="8.583" data-line="11" id="l8.583.11"></span>διάλεκτον, ἵν’ ἕπωμαι, καὶ μὴ λέγε, καλεῖται. πάντως γὰρ
<span class="lb" data-page="8.583" data-line="12" id="l8.583.12"></span>ἐρήσομαί σε, παρὰ τίσιν; οὐ γὰρ δή γε παρὰ τοῖς Ἕλλησιν.
<span class="lb" data-page="8.583" data-line="13" id="l8.583.13"></span>ἀλλά πώς φασι, καλείσθω. καὶ εἰ τοῦτό που λέξαντος ἔτι
<span class="lb" data-page="8.583" data-line="14" id="l8.583.14"></span>γρύζων εὑρεθείην, ἐμαυτῷ θανάτου τιμῶμαι. νυνὶ δ’ ἐπὶ
<span class="lb" data-page="8.583" data-line="15" id="l8.583.15"></span>μὲν τινῶν, καλεῖται, λέγεις, καταψευδόμενος τῆς συνηθείας
<span class="lb" data-page="8.583" data-line="16" id="l8.583.16"></span>τῶν Ἑλλήνων, ἐπὶ δὲ τινῶν οὐχ ἁπλῶς, ἀλλὰ μετὰ τοῦ,
<span class="lb" data-page="8.583" data-line="17" id="l8.583.17"></span>ἔσθ’ ὅτε, καθάπερ ἐπὶ τῆς πληρότητος. τί γὰρ φὴς τοῦτ’,
<span class="lb" data-page="8.583" data-line="18" id="l8.583.18"></span>ἔσθ’ ὅτε πληρότης καλεῖται; ἀλλὰ περὶ μὲν δὴ τῆς πληρότητος
<span class="pb" data-page="8.584" id="p8.584"></span>
<span class="lb" data-page="8.584" data-line="1" id="l8.584.1"></span>ὀκλάζων ἤδη ταῦτ’ ἔγραψεν, περὶ δὲ τῆς σκληρότητος
<span class="lb" data-page="8.584" data-line="2" id="l8.584.2"></span>οὐδ’ <span class="milestone ed1page" data-n="3.23" data-unit="ed1page" id="ed1page.3.23"></span>ὀκλάζων ἔτι. καταπεπτωκότος γὰρ ἤδη, καὶ νενικημένου
<span class="lb" data-page="8.584" data-line="3" id="l8.584.3"></span>τελέως ὁ τοιοῦτος λόγος. ἔστι δὲ μαλακότητος καὶ
<span class="lb" data-page="8.584" data-line="4" id="l8.584.4"></span>σκληρότητος σφυγμοῦ κοινόν τι γένος, ὃ τάχ’, ἂν τριβείη,
<span class="lb" data-page="8.584" data-line="5" id="l8.584.5"></span>σκληρότης καλεῖται. καὶ οὐκ ἔτ’ ἐνταῦθα ἐτόλμησε προσθεῖναι
<span class="lb" data-page="8.584" data-line="6" id="l8.584.6"></span>τοῦτ’, ἔσθ’ ὅτε, σκληρότης καλεῖται. καίτοι οὐδὲν ἦν
<span class="lb" data-page="8.584" data-line="7" id="l8.584.7"></span>ἡ πληρότης τιμιωτέρα τῆς σκληρότητος, ἵν’ ἐπ’ ἐκείνης τολμήσας,
<span class="lb" data-page="8.584" data-line="8" id="l8.584.8"></span>ἐνταῦθ’ αἰδεσθείη, ἀλλ’ ὅπερ ἔφην, τοῖς κατὰ
<span class="lb" data-page="8.584" data-line="9" id="l8.584.9"></span>βραχὺ πίπτουσιν ἔοικεν. γενναιότερον δ’ ἦν, οἶμαι, μὴ κατὰ
<span class="lb" data-page="8.584" data-line="10" id="l8.584.10"></span>μικρὸν, ἀλλ’ ἀθρόως πεσεῖν, καὶ μήθ’ ἡμῖν μήτ’ αὐτῷ
<span class="lb" data-page="8.584" data-line="11" id="l8.584.11"></span>πράγματα παρέχειν. ὃ τάχ’, ἂν τριβείη, φησὶ, σκληρότης καλεῖται.
<span class="lb" data-page="8.584" data-line="12" id="l8.584.12"></span>ὑπὸ τίνων τάχ’, ἂν τριβείη; τῶν σῶν ἴσως κληρονόμων.
<span class="lb" data-page="8.584" data-line="13" id="l8.584.13"></span>ἡμεῖς μὲν γὰρ, ὥσπερ νόμισμα καθ’ ἑκάστην τῶν
<span class="lb" data-page="8.584" data-line="14" id="l8.584.14"></span>πόλεων ἴσμεν σύμβολον ὠνῆς καὶ πράσεως, ὃ τοὺς παραχαράττοντας
<span class="lb" data-page="8.584" data-line="15" id="l8.584.15"></span>οἱ νομοθέται κολάζουσιν, οὕτω καὶ διαλέκτων χαρακτῆρας
<span class="lb" data-page="8.584" data-line="16" id="l8.584.16"></span>ἴσμεν πολλοὺς, οὓς φυλάττειν ἀξιοῦμεν ἕκαστον
<span class="lb" data-page="8.584" data-line="17" id="l8.584.17"></span>τῶν ἑλομένων ὁντιναοῦν ἐξ αὐτῶν. ἡμεῖς μὲν οὖν συνῃρήμεθα
<span class="lb" data-page="8.584" data-line="18" id="l8.584.18"></span>τὴν κοινὴν καλουμένην διάλεκτον, εἴτε μία τῶν Ἀτθίδων
<span class="pb" data-page="8.585" id="p8.585"></span>
<span class="lb" data-page="8.585" data-line="1" id="l8.585.1"></span>ἐστὶ, πολλὰς γὰρ εἴληφε μεταπτώσεις ἡ τῶν Ἀθηναίων διάλεκτος,
<span class="lb" data-page="8.585" data-line="2" id="l8.585.2"></span>εἴτε καὶ ἄλλη τις ὅλως. δείκνυμι γὰρ ἑτέρωθι τὴν
<span class="lb" data-page="8.585" data-line="3" id="l8.585.3"></span>ἡμετέραν περὶ τούτου γνώμην. καὶ ταύτην τὴν διάλεκτον
<span class="lb" data-page="8.585" data-line="4" id="l8.585.4"></span>πειρώμεθα διαφυλάττειν, καὶ μηδὲν εἰς αὐτὴν παρανομεῖν,
<span class="lb" data-page="8.585" data-line="5" id="l8.585.5"></span>μηδὲ κίβδηλον ἐπεισάγειν φωνῆς νόμισμα, μηδὲ παραχαράττειν.
<span class="lb" data-page="8.585" data-line="6" id="l8.585.6"></span>σὺ δὲ, εἰ μὲν ἐπιθυμεῖς κατ’ αὐτὴν ἡμῖν διαλέγεσθαι, πρότερον
<span class="lb" data-page="8.585" data-line="7" id="l8.585.7"></span>ἐκμαθεῖν αὐτὴν πειράθητι, εἰ δ’ ἄλλῃ τινὶ χρᾷς, καὶ
<span class="lb" data-page="8.585" data-line="8" id="l8.585.8"></span>τοῦτο μήνυσον. εἰ μὲν γὰρ τῶν Ἑλληνίδων ἐστὶ μία, πάντως
<span class="lb" data-page="8.585" data-line="9" id="l8.585.9"></span>που καὶ ταύτην γνωρίζομεν· καὶ γὰρ καὶ τὰ τῶν Ἰώνων
<span class="lb" data-page="8.585" data-line="10" id="l8.585.10"></span>καὶ τὰ τῶν Αἰολέων καὶ τὰ τῶν Δωριέων ἀνελεξάμεθα γράμματα·
<span class="lb" data-page="8.585" data-line="11" id="l8.585.11"></span>εἰ δ’ οὐδεμία τούτων, ἀλλά τις τῶν βαρβάρων, καὶ
<span class="lb" data-page="8.585" data-line="12" id="l8.585.12"></span>τοῦτ’ εἰπὲ, μόνον πειρῶ φυλάττειν αὐτὴν ἄχραντον, ἥ τις
<span class="lb" data-page="8.585" data-line="13" id="l8.585.13"></span>ἂν ᾖ, καὶ μή μοι τρία μὲν ἐκ Κιλικίας φέρειν ὀνόματα, τέσσαρα
<span class="lb" data-page="8.585" data-line="14" id="l8.585.14"></span>δ’ ἐκ Συρίας, πέντε δ’ ἐκ Γαλατίας, ἕξ δ’ Ἀθήνηθεν.
<span class="lb" data-page="8.585" data-line="15" id="l8.585.15"></span>ἐγὼ γὰρ οὕτω πολλὰς ἐκμανθάνειν οὐ δύναμαι διαλέκτους,
<span class="lb" data-page="8.585" data-line="16" id="l8.585.16"></span>ἵν’ ἀνδράσιν εἰς τοσοῦτον πολυγλώττοις ἕπωμαι. δίγλωττος
<span class="lb" data-page="8.585" data-line="17" id="l8.585.17"></span>γάρ τις ἐλέγετο πάλαι, καὶ θαῦμα τοῦτο ἦν, ἄνθρωπος εἷς
<span class="lb" data-page="8.585" data-line="18" id="l8.585.18"></span>ἀκριβῶν διαλέκτους δύο· σὺ δὲ ἡμᾶς ἀξιοῖς πολλὰς ἐκμαθεῖν,
<span class="lb" data-page="8.585" data-line="19" id="l8.585.19"></span>δέον αὐτὸν ἐκμανθάνειν μίαν, οὕτω μὲν ἰδίαν, οὕτω δὲ ﻿
<span class="pb" data-page="8.586" id="p8.586"></span>
<span class="lb" data-page="8.586" data-line="1" id="l8.586.1"></span>κοινὴν ἅπασιν, οὕτω δ’ εὔγλωττον, οὕτω δ’ ἀνθρωπικήν.
<span class="lb" data-page="8.586" data-line="2" id="l8.586.2"></span>ὅπερ ἐὰν προσχῇς τὸν νοῦν ταῖς φωναῖς τῶν βαρβάρων διαλέκτων,
<span class="lb" data-page="8.586" data-line="3" id="l8.586.3"></span>εἴσῃ σαφῶς, τὰς μὲν ταῖς τῶν συῶν, τὰς δὲ ταῖς
<span class="lb" data-page="8.586" data-line="4" id="l8.586.4"></span>τῶν βατράχων, ἢ κολοιῶν, ἢ κοράκων ἐοικυίας, ἀσχημονούσας
<span class="lb" data-page="8.586" data-line="5" id="l8.586.5"></span>τε καὶ κατ’ αὐτὸ τὸ τῆς γλώττης τε καὶ τῶν χειλέων καὶ
<span class="lb" data-page="8.586" data-line="6" id="l8.586.6"></span>παντὸς τοῦ στόματος εἶδος. ἢ γὰρ ἔσωθεν ἐκ τῆς φάρυγγος
<span class="lb" data-page="8.586" data-line="7" id="l8.586.7"></span>τὰ πολλὰ φθέγγονται τοῖς ῥέγχουσι παραπλησίως, ἢ τὰ χείλη
<span class="lb" data-page="8.586" data-line="8" id="l8.586.8"></span>διαστρέφουσι καὶ συρίττουσιν, ἢ κατὰ πᾶσαν αὔξουσι τὴν
<span class="lb" data-page="8.586" data-line="9" id="l8.586.9"></span>φωνὴν, ἢ κατ’ οὐδεμίαν ὅλως, ἢ κεχήνασι μέγιστον, καὶ τὴν
<span class="lb" data-page="8.586" data-line="10" id="l8.586.10"></span>γλῶτταν προσσείουσι, καὶ διανοίγειν οὐδαμῶς δύνανται τὸ
<span class="lb" data-page="8.586" data-line="11" id="l8.586.11"></span>στόμα, καὶ τὴν γλῶτταν ἀργὴν καὶ δυσκίνητον καὶ ὥσπερ
<span class="lb" data-page="8.586" data-line="12" id="l8.586.12"></span>δεδεμένην ἔχουσιν. εἶτα σὺ <span class="milestone ed2page" data-n="8.46" data-unit="ed2page" id="ed2page.8.46"></span>παρεὶς τὴν ἡδίστην τε καὶ
<span class="lb" data-page="8.586" data-line="13" id="l8.586.13"></span>ἀνθρωπικωτάτην διάλεκτον, ᾗ τοσοῦτον κάλλος ὁρᾶται καὶ
<span class="lb" data-page="8.586" data-line="14" id="l8.586.14"></span>χάρις ἐπανθεῖ, ἐκ πολλῶν ἀτόπων καὶ δεινῶν ἀθροίζεις ὀνόματα;
<span class="lb" data-page="8.586" data-line="15" id="l8.586.15"></span>πολὺ ῥᾷον ἦν μίαν ἐκμαθεῖν τὴν καλλίστην ἢ μυρίας
<span class="lb" data-page="8.586" data-line="16" id="l8.586.16"></span>μοχθηράς. ἀλλ’ οὐ μόνον αὐτοὶ μανθάνειν ὀλιγωροῦσιν,
<span class="lb" data-page="8.586" data-line="17" id="l8.586.17"></span>ἀλλὰ καὶ ἡμᾶς ἀναγκάζουσιν, ἐν ᾗ τεθράμμεθα καὶ πεπαιδεύμεθα
<span class="lb" data-page="8.586" data-line="18" id="l8.586.18"></span>φωνῇ, ταύτην καταλιπόντας, ἐκμανθάνειν τὰς
<span class="lb" data-page="8.586" data-line="19" id="l8.586.19"></span>ἐκείνων. οὐ βούλει μαθεῖν ἄνθρωπε τὴν τῶν Ἑλλήνων διάλεκτον;
<span class="pb" data-page="8.587" id="p8.587"></span>
<span class="lb" data-page="8.587" data-line="1" id="l8.587.1"></span>ὡς ἐπιθυμεῖς, βαρβάριζε. μόνον, ὥσπερ ἐγὼ συγχωρῶ
<span class="lb" data-page="8.587" data-line="2" id="l8.587.2"></span>καθ’ ὃν αὐτὸς προῄρησαι τρόπον λαλεῖν, οὕτω κᾀμοὶ
<span class="lb" data-page="8.587" data-line="3" id="l8.587.3"></span>συγχώρησον ὡς ἔμαθον διαλέγεσθαι. πατὴρ ἦν ἐμοὶ ἀκριβῶν
<span class="lb" data-page="8.587" data-line="4" id="l8.587.4"></span>τὴν τῶν Ἑλλήνων διάλεκτον, καὶ διδάσκαλος καὶ παιδαγωγὸς
<span class="lb" data-page="8.587" data-line="5" id="l8.587.5"></span>Ἕλλην. ἐν τούτοις ἐτράφην τοῖς ὀνόμασιν. οὐ
<span class="lb" data-page="8.587" data-line="6" id="l8.587.6"></span>γνωρίζω τὰ σά. μήτ’ ἐμπόρων μοι, μήτε καπήλων, μήτε
<span class="lb" data-page="8.587" data-line="7" id="l8.587.7"></span>τελωνῶν χρῆσιν ὀνομάτων ἔπαγε, οὐχ ὡμίλησα τοιούτοις ἀνθρώποις.
<span class="lb" data-page="8.587" data-line="8" id="l8.587.8"></span>ἐν ταῖς τῶν παλαιῶν ἀνδρῶν βίβλοις διετράφην.
<span class="lb" data-page="8.587" data-line="9" id="l8.587.9"></span>καὶ ταῦτα λέγω, μηδενὶ πώποτ’ εἰπὼν, μήθ’ ὅτι βαρβαρίζεις
<span class="lb" data-page="8.587" data-line="10" id="l8.587.10"></span>ὦ οὗτος, μήθ’ ὅτι σολοικίζεις, μήθ’ ὅτι κακῶς καὶ οὐ κυρίως
<span class="lb" data-page="8.587" data-line="11" id="l8.587.11"></span>ὠνόμασας, ἀλλ’ ἐπιτρέπω πᾶσιν ὡς βούλονται φθέγγεσθαι.
<span class="lb" data-page="8.587" data-line="12" id="l8.587.12"></span>κᾂν ὁ κυβερνήτης εἴπῃ φέρε τὸν ποὺς, οὐδὲν ἐμοὶ διαφέρει.
<span class="lb" data-page="8.587" data-line="13" id="l8.587.13"></span>ταῦτα Φαβωρῖνος καὶ Δίων, οὐκ ἐγὼ μέμφομαι· συνιέναι
<span class="lb" data-page="8.587" data-line="14" id="l8.587.14"></span>μόνον βούλομαι τοῦ λεγομένου. ὅταν δέ ποτε καὶ κατ’ αὐτὸ
<span class="lb" data-page="8.587" data-line="15" id="l8.587.15"></span>τοῦτο ταράττωμαι, τότε ἀναγκαίως πυνθάνομαι, τίς δηλοῦν
<span class="lb" data-page="8.587" data-line="16" id="l8.587.16"></span>βούλεται τοὔνομα, καὶ μηνύσαντος ὃ βούλεται, σιωπῶ, μήτ’
<span class="lb" data-page="8.587" data-line="17" id="l8.587.17"></span>ἐξελέγχων, μήτε μεμφόμενος, εἰ παρὰ τὴν τῶν Ἑλλήνων εἴρηται
<span class="lb" data-page="8.587" data-line="18" id="l8.587.18"></span>συνήθειαν. ἑνὸς γάρ μοι μόνου φροντὶς, τοῦ γνῶναι
<span class="pb" data-page="8.588" id="p8.588"></span>
<span class="lb" data-page="8.588" data-line="1" id="l8.588.1"></span>τὸν νοῦν τοῦ λεγομένου. τοῖς δὲ, ὡς ἔοικεν, οὐκ ἀρκεῖ τὸ
<span class="lb" data-page="8.588" data-line="2" id="l8.588.2"></span>τοιοῦτον, ἀλλ’ ὅταν ἡμεῖς τοῖς τῶν Ἑλλήνων ὀνόμασι χρησώμεθα,
<span class="lb" data-page="8.588" data-line="3" id="l8.588.3"></span>τότ’ ἐκεῖνοι πρῶτον μέμφονται, τὰ μὲν ὡς διαλεκτικοὶ,
<span class="lb" data-page="8.588" data-line="4" id="l8.588.4"></span>τὰ δὲ ὡς φυσικοί τινες ἄνδρες, τὰ δ’ ὡς ῥήτορες,
<span class="lb" data-page="8.588" data-line="5" id="l8.588.5"></span>τὰ δὲ ὡς γραμματικοί. πολυειδῶς γὰρ ἐπηρεάζουσιν. εἶθ’
<span class="lb" data-page="8.588" data-line="6" id="l8.588.6"></span>ὅταν τις αὐτοὺς, εἰς μακρότερον ἀναγκασθεὶς ἀφικέσθαι διάλογον,
<span class="lb" data-page="8.588" data-line="7" id="l8.588.7"></span>ἐξελέγχῃ μηδὲν γινώσκοντας, ὧν ὡς γινώσκοντες ἐθρασύνοντο,
<span class="lb" data-page="8.588" data-line="8" id="l8.588.8"></span>παραχρῆμα σφῶν αὐτῶν ἐπιλανθανόμενοι, κατηγοροῦσι
<span class="lb" data-page="8.588" data-line="9" id="l8.588.9"></span>τῶν αὐτῶν τούτων, ὑπὲρ ὧν ἐξ ἀρχῆς ὡς χρησίμων
<span class="lb" data-page="8.588" data-line="10" id="l8.588.10"></span>διελέγοντο. τίς γὰρ ἡμῖν οὐκ ἐπιπηδᾷ τῶν θρασέων τούτων,
<span class="lb" data-page="8.588" data-line="11" id="l8.588.11"></span>ἐπειδὰν εἴπωμεν τὰς διαφορὰς τῶν κατὰ τοὺς σφυγμοὺς γενῶν
<span class="lb" data-page="8.588" data-line="12" id="l8.588.12"></span>εἶναι τοσαύτας, κακῶς φάσκων διαφορὰς ἡμᾶς εἰρηκέναι, καὶ
<span class="lb" data-page="8.588" data-line="13" id="l8.588.13"></span>πολὺ χεῖρον ἔτι γενῶν. φεύγοντες δὲ αὐτῶν ἡμεῖς τὴν ματαίαν
<span class="lb" data-page="8.588" data-line="14" id="l8.588.14"></span>ἐπήρειαν, ἀλλ’ εἰ βούλει φαμὲν, ποιότητας αὐτὰς κάλεσον,
<span class="lb" data-page="8.588" data-line="15" id="l8.588.15"></span>ἢ ὅ τι ἂν ᾖ σοι φίλον. οὐ γὰρ ὑπὲρ ὀνομάτων ὁ λόγος
<span class="lb" data-page="8.588" data-line="16" id="l8.588.16"></span>ἡμῖν, ἀλλὰ περὶ πραγμάτων. πόσα γὰρ τὰ πρῶτα γένη
<span class="lb" data-page="8.588" data-line="17" id="l8.588.17"></span>τῶν σφυγμῶν χρηστὸν εἰδέναι, μή πως εὐθὺς ἐν τῇ πρώτῃ
<span class="lb" data-page="8.588" data-line="18" id="l8.588.18"></span>διαιρέσει γένος ὅλον παραλίπωμεν. οἱ δὲ οὐκ ἐπιτρέπουσιν
<span class="pb" data-page="8.589" id="p8.589"></span>
<span class="lb" data-page="8.589" data-line="1" id="l8.589.1"></span>ἡμῖν οὐδ’ αὐτὰ ταῦτα εἰπεῖν, ἀλλ’ εὐθὺς ἐπιστομίζουσι
<span class="lb" data-page="8.589" data-line="2" id="l8.589.2"></span>πράγματος ὅλου λέγοντας, οὐκ ὀνόματος εἶναι τὴν ἄγνοιαν.
<span class="lb" data-page="8.589" data-line="3" id="l8.589.3"></span>εἶτα ἀναγκάζουσιν ἡμᾶς λέγειν πρὸς αὐτοὺς, ἃ μηδέ ποτ’ ἂν
<span class="lb" data-page="8.589" data-line="4" id="l8.589.4"></span>ἑκόντες εἴποιμεν. κᾄπειτ’ ἐξελεγχόμενοι, πρῶτον μὲν ὅτι περὶ
<span class="lb" data-page="8.589" data-line="5" id="l8.589.5"></span>ὀνόματος, οὐ περὶ πράγματός ἐστιν ἡ ζήτησις, ἔπειθ’ ὅτι
<span class="lb" data-page="8.589" data-line="6" id="l8.589.6"></span>κακῶς αὐτοὶ κέχρηνται τοῖς ὀνόμασιν, οὐχ ἡμεῖς, ἀγανακτοῦσι
<span class="lb" data-page="8.589" data-line="7" id="l8.589.7"></span>δεινῶς, καὶ ὥσπερ ἐξ ὕπνου διεγερθέντες, ἄχρηστον εἶναι λέγουσι
<span class="lb" data-page="8.589" data-line="8" id="l8.589.8"></span>τὴν ἐν τοῖς ὀνόμασιν μικρολογίαν, ὥσπερ ἡμῶν ἐξ ἀρχῆς
<span class="lb" data-page="8.589" data-line="9" id="l8.589.9"></span>ἄλλο τι λεγόντων, ἢ βουλομένων, ἢ οὐκ αὐτοὶ κατάρξαντες
<span class="lb" data-page="8.589" data-line="10" id="l8.589.10"></span>τῆς τοιαύτης ψυχρολογίας. ὀκτὼ λέγεις ποιότητας, ἄνθρωπε,
<span class="lb" data-page="8.589" data-line="11" id="l8.589.11"></span>τῷ σφυγμῷ παρέπεσθαι. συγχωρήσω σοι τῷ τῆς ποιότητος
<span class="lb" data-page="8.589" data-line="12" id="l8.589.12"></span>ὀνόματι καλῶς κεχρῆσθαι, μηδὲν περὶ τούτου φθεγξάμενος,
<span class="lb" data-page="8.589" data-line="13" id="l8.589.13"></span>ἐπιδείξω πῶς οὐκ εἰσὶν ὀκτώ. περὶ πράγματος αὕτη ἡ ζήτησις,
<span class="lb" data-page="8.589" data-line="14" id="l8.589.14"></span>εἰς ἣν ἐγὼ προσκαλοῦμαι τοὺς γενναίους τούτους σοφιστάς.
<span class="lb" data-page="8.589" data-line="15" id="l8.589.15"></span>οἱ δ’, ἵν’ ἐκ ταύτης διαλύσεις πορίσωνται, λέγοντος
<span class="lb" data-page="8.589" data-line="16" id="l8.589.16"></span>ἄν μου μεταξὺ κατὰ τὸν λόγον, ὀνόματός τινος ἐπελάβοντο.
<span class="lb" data-page="8.589" data-line="17" id="l8.589.17"></span>εἶθ’ ὅταν ἐξελεγχθῶσιν ὑπὲρ ἀμφοτέρων,<span class="milestone ed2page" data-n="8.47" data-unit="ed2page" id="ed2page.8.47"></span> τῶν τε πραγμάτων
<span class="lb" data-page="8.589" data-line="18" id="l8.589.18"></span>ἅμα καὶ τῶν ὀνομάτων, ἀγανακτοῦσι, δέον, οἶμαι,
<span class="lb" data-page="8.589" data-line="19" id="l8.589.19"></span>περὶ μὲν τῶν πραγμάτων τὴν μοχθηρὰν ἀποθέσθαι δόξαν,
<span class="pb" data-page="8.590" id="p8.590"></span>
<span class="lb" data-page="8.590" data-line="1" id="l8.590.1"></span><span class="milestone ed1page" data-n="3.24" data-unit="ed1page" id="ed1page.3.24"></span>τοῖς δ’ ὀνόμασιν, ὥσπερ ἡμεῖς ἐκείνοις χρῆσθαι συγχωροῦμεν,
<span class="lb" data-page="8.590" data-line="2" id="l8.590.2"></span>οὕτω καὶ αὐτοὺς ἡμῖν ἐπιτρέπειν. ἀλλ’ οὐκ ἐπιτρέπουσι.
<span class="lb" data-page="8.590" data-line="3" id="l8.590.3"></span>διὰ τοῦτο κᾀγὼ βραχέα περὶ τῆς φωνῆς αὐτῶν
<span class="lb" data-page="8.590" data-line="4" id="l8.590.4"></span>ἀναγκασθεὶς εἶπον.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg059.1st1K-grc1:2.7">
<span class="pb page1" data-page="8.602" id="p8.602"></span>
<span class="milestone ed1page page1" data-n="3.26" data-unit="ed1page" id="ed1page.3.26"></span>
<span class="milestone ed2page page1" data-n="8.50" data-unit="ed2page" id="ed2page.8.50"></span>
            <p>
<span class="lb" data-page="8.602" data-line="11" id="l8.602.11"></span><span class="milestone ed2page" data-n="8.51" data-unit="ed2page" id="ed2page.8.51"></span>Ἀρχιγένης δὲ, τούτου γὰρ πρώτου δίκαιον
<span class="lb" data-page="8.602" data-line="12" id="l8.602.12"></span>μνημονεύειν, μετά γε τὸν Ἡρόφιλον ἐπιφωνήσαντας
<span class="lb" data-page="8.602" data-line="13" id="l8.602.13"></span>τὸν Ὅμηρον·
</p>
            <div class="l"><span class="lb" data-page="8.602" data-line="14" id="l8.602.14"></span>Οἶος πέπνυται, τοὶ δὲ σκιαὶ ἀΐσσουσιν,</div>
            <p>
<span class="lb" data-page="8.602" data-line="15" id="l8.602.15"></span>οὐ μόνον ἐν τοῖς ὀνόμασιν ἔοικεν, ἀλλὰ καὶ πολὺ πρότερον
<span class="lb" data-page="8.602" data-line="16" id="l8.602.16"></span>ἐν τοῖς πράγμασιν αὐτοῖς τεταράχθαι. καὶ διὰ τοῦτο παρὰ
<span class="lb" data-page="8.602" data-line="17" id="l8.602.17"></span>πόδας ἑαυτῷ τἀναντία λέγων οὐκ αἰσθάνεται· μάθοις δ’ ἂν
<span class="lb" data-page="8.602" data-line="18" id="l8.602.18"></span>ἐξ αὐτῆς τῆς λέξεως, ἐχούσης ᾧδε· εἰσὶ δέ τινες ἄλλοι
<span class="pb" data-page="8.603" id="p8.603"></span>
<span class="lb" data-page="8.603" data-line="1" id="l8.603.1"></span>σφυγμοὶ οὔτε μέσοι οὔτε μεγάλοι οὔτε μικροὶ κατὰ μέγεθος
<span class="lb" data-page="8.603" data-line="2" id="l8.603.2"></span>θεωρούμενοι, ἢ τάς γε τοῦ μεγέθους διαστάσεις. εἶθ’
<span class="lb" data-page="8.603" data-line="3" id="l8.603.3"></span>ἑξῆς φησιν· ἔστι γὰρ σφυγμὸς κατὰ μῆκος τῆς ἀρτηρίας
<span class="lb" data-page="8.603" data-line="4" id="l8.603.4"></span>διϊσταμένης ἐφ’ ἱκανὸν, στενουμένης δὲ κατὰ τὸ πλάτος καὶ
<span class="lb" data-page="8.603" data-line="5" id="l8.603.5"></span>ταπεινότερον ἐγειρομένης. καλείσθω μακρός. ἕτερος δὲ
<span class="lb" data-page="8.603" data-line="6" id="l8.603.6"></span>πλατείας μὲν τῆς διαστολῆς, ταπεινῆς δὲ κατὰ τὸ μῆκος βραχείας
<span class="lb" data-page="8.603" data-line="7" id="l8.603.7"></span>ὑποπιπτούσης, καλείσθω πλατύς. τρίτος ἱκανῶς εἰς
<span class="lb" data-page="8.603" data-line="8" id="l8.603.8"></span>ὕψος ἐπαιρομένης, στενῆς δὲ καὶ βραχείας κατὰ μῆκος σπάνιος
<span class="lb" data-page="8.603" data-line="9" id="l8.603.9"></span>ὢν, ὑψηλὸς λεγέσθω. ἐν τούτοις προὔθετο μὲν εἰπεῖν
<span class="lb" data-page="8.603" data-line="10" id="l8.603.10"></span>τοὺς κατὰ μίαν διάστασιν λεγομένους, μὴ συνεπινοουμένων
<span class="lb" data-page="8.603" data-line="11" id="l8.603.11"></span>τῶν λοιπῶν δυοῖν. ἀπεπλανήθη δὲ καὶ περὶ τῶν κατὰ τὰς
<span class="lb" data-page="8.603" data-line="12" id="l8.603.12"></span>τρεῖς διαστάσεις νενοημένων γράφων. τὸν μὲν γὰρ πρῶτον
<span class="lb" data-page="8.603" data-line="13" id="l8.603.13"></span>αὐτῶν οὐ μακρὸν μόνον, ἀλλὰ καὶ στενὸν καὶ ταπεινὸν πεποίηκεν,
<span class="lb" data-page="8.603" data-line="14" id="l8.603.14"></span>οὐ τῇ νοήσει μόνον, ἀλλὰ καὶ αὐτοῖς τοῖς ὀνόμασι.
<span class="lb" data-page="8.603" data-line="15" id="l8.603.15"></span>τί γάρ φησι; κατὰ μῆκος μὲν τῆς ἀρτηρίας διϊσταμένης ἐφ’
<span class="lb" data-page="8.603" data-line="16" id="l8.603.16"></span>ἱκανὸν, στενουμένης δὲ κατὰ πλάτος, καὶ ταπεινότερον ἐγειρομένης,
<span class="lb" data-page="8.603" data-line="17" id="l8.603.17"></span>τὸ μὲν γὰρ στενουμένης κατὰ πλάτος τὸν στενὸν
<span class="lb" data-page="8.603" data-line="18" id="l8.603.18"></span>σφυγμὸν δηλοῖ, τὸ δὲ, καὶ ταπεινότερον ἐγειρομένης τὸν ταπεινόν.
<span class="pb" data-page="8.604" id="p8.604"></span>
<span class="lb" data-page="8.604" data-line="1" id="l8.604.1"></span>πάλιν δ’ αὖ τὸν δεύτερον οὐ πλατὺν μόνον, ἀλλὰ
<span class="lb" data-page="8.604" data-line="2" id="l8.604.2"></span>καὶ ταπεινὸν καὶ βραχὺν ἐποίησεν, οὐ τῇ νοήσει μόνον,
<span class="lb" data-page="8.604" data-line="3" id="l8.604.3"></span>ἀλλὰ καὶ τοῦτον τῇ λέξει. καὶ τὸν τρίτον δὲ κατὰ τὰ αὐτὰ
<span class="lb" data-page="8.604" data-line="4" id="l8.604.4"></span>οὐχ ὑψηλὸν μόνον, ἀλλὰ καὶ στενὸν καὶ βραχύν. εἰσὶ δὲ οἱ
<span class="lb" data-page="8.604" data-line="5" id="l8.604.5"></span>τρεῖς οὗτοι τῶν κατὰ τὰς τρεῖς διαστάσεις ἅμα λεγομένων
<span class="lb" data-page="8.604" data-line="6" id="l8.604.6"></span>τῶν ἑπτὰ καὶ εἴκοσιν, οὓς ἐπὶ τοῦ διαγράμματος ἐξεθέμεθα.
<span class="lb" data-page="8.604" data-line="7" id="l8.604.7"></span>γέγραπται δὲ ὁ μὲν πρῶτος ἐν τούτοις εἰρημένος ἔννατος ἐν
<span class="lb" data-page="8.604" data-line="8" id="l8.604.8"></span>τῷ διαγράμματι τόνδε τὸν τρόπον· μακρὸς, στενὸς, ταπεινός.
<span class="lb" data-page="8.604" data-line="9" id="l8.604.9"></span>ὁ δὲ δεύτερος ἐν τούτοις πρῶτος καὶ εἰκοστὸς ἐν τῷ διαγράμματι
<span class="lb" data-page="8.604" data-line="10" id="l8.604.10"></span>γέγραπται τόνδε τὸν τρόπον· βραχὺς, πλατὺς,
<span class="lb" data-page="8.604" data-line="11" id="l8.604.11"></span>ταπεινός. ὁ δὲ τρίτος ἐν αὐτοῖς πέμπτος καὶ εἰκοστός ἐστιν
<span class="lb" data-page="8.604" data-line="12" id="l8.604.12"></span>ἐν τῷ διαγράμματι, γέγραπται δὲ οὕτως· βραχὺς, στενὸς,
<span class="lb" data-page="8.604" data-line="13" id="l8.604.13"></span>ὑψηλός. ἢ τοίνυν τὴν ἀρχὴν τοῦ περὶ αὐτῶν ὑπαλλαξάτω
<span class="lb" data-page="8.604" data-line="14" id="l8.604.14"></span>λόγου, ἐν ᾧ φησι κατὰ μέγεθος αὐτοὺς θεωρεῖσθαι, ἢ τάς
<span class="lb" data-page="8.604" data-line="15" id="l8.604.15"></span>γε τοῦ μεγέθους διαστάσεις ἁπλῶς γραψάτω κατὰ μέγεθος,
<span class="lb" data-page="8.604" data-line="16" id="l8.604.16"></span>ἢ προσκειμένου τοῦ κατὰ τὰς τοῦ μεγέθους διαστάσεις, μηκέτι
<span class="lb" data-page="8.604" data-line="17" id="l8.604.17"></span>ἐκ τῶν κατὰ μέγεθος διαφορῶν αὐτοὺς ἡγείσθω. τί γὰρ καὶ
<span class="lb" data-page="8.604" data-line="18" id="l8.604.18"></span>βούλεται, πότερα τῶν κατὰ τὰς τρεῖς ἅμα διαστάσεις νοουμένων
<span class="lb" data-page="8.604" data-line="19" id="l8.604.19"></span>ὑπάρχειν αὐτοὺς, ἢ τῶν κατὰ μίαν μόνην; ἑκατέρως
<span class="pb" data-page="8.605" id="p8.605"></span>
<span class="lb" data-page="8.605" data-line="1" id="l8.605.1"></span>γὰρ ἄπορον, εἰ μὲν τῶν κατὰ τὰς τρεῖς ἀκούοιμεν, ἁπάντων
<span class="lb" data-page="8.605" data-line="2" id="l8.605.2"></span>μὲν τῶν κατὰ μίαν διάστασιν παραλελειμμένων ἐννέα τὸν
<span class="lb" data-page="8.605" data-line="3" id="l8.605.3"></span>ἀριθμὸν ὄντων, ἄλλων δ’ ὀκτωκαίδεκα τῶν κατὰ τὰς τρεῖς
<span class="lb" data-page="8.605" data-line="4" id="l8.605.4"></span>ἅμα. ἐννέα γὰρ οὕτω φανεῖται μόνων μνημονεύων, τριῶν
<span class="lb" data-page="8.605" data-line="5" id="l8.605.5"></span>μὲν τῶν πρώτων ῥηθέντων, μεγάλου τε καὶ μικροῦ καὶ τοῦ
<span class="lb" data-page="8.605" data-line="6" id="l8.605.6"></span>μέσου αὐτῶν· τριῶν δὲ τῶν νῦν ῥηθέντων, καὶ τριῶν ἄλλων
<span class="lb" data-page="8.605" data-line="7" id="l8.605.7"></span>τῶν τούτοις ἐναντίων, ὧν ἑξῆς μνημονεύει, καὶ πρὸς
<span class="lb" data-page="8.605" data-line="8" id="l8.605.8"></span>τούτοις ἔτι μάτην προσκείσεται τῷ λόγῳ τῷ κατὰ τὰς τοῦ
<span class="lb" data-page="8.605" data-line="9" id="l8.605.9"></span>μεγέθους διαστάσεις. ἤρκει γὰρ ἁπλῶς εἰπεῖν κατὰ μέγεθος.
<span class="lb" data-page="8.605" data-line="10" id="l8.605.10"></span>ἂν δ’ αὖ πάλιν περὶ τῶν κατὰ μίαν διάστασιν νοουμένων,
<span class="lb" data-page="8.605" data-line="11" id="l8.605.11"></span>οἰηθῶμεν αὐτὸν ταῦτα γράφειν· <span class="milestone ed2page" data-n="8.52" data-unit="ed2page" id="ed2page.8.52"></span>πρῶτον μὲν ἄτοπον τὸ
<span class="lb" data-page="8.605" data-line="12" id="l8.605.12"></span>μεμνῆσθαι καὶ τῶν λοιπῶν δυοῖν καθ’ ἕκαστον, ἔπειτα δὲ
<span class="lb" data-page="8.605" data-line="13" id="l8.605.13"></span>οὐκ ὀκτωκαίδεκα μόνους, ἀλλὰ τέτταρας καὶ εἴκοσι φανεῖται
<span class="lb" data-page="8.605" data-line="14" id="l8.605.14"></span>παραλελοιπὼς τῶν ἐκ τοῦ διαγράμματος. καὶ τρίτον ὅτι
<span class="lb" data-page="8.605" data-line="15" id="l8.605.15"></span>μοχθηρῶς δόξει λέγειν κατὰ μέγεθος αὐτοὺς θεωρεῖσθαι, δέον
<span class="lb" data-page="8.605" data-line="16" id="l8.605.16"></span>οὐ κατὰ μέγεθος, ἀλλὰ κατὰ τὰς διαστάσεις τοῦ μεγέθους
<span class="lb" data-page="8.605" data-line="17" id="l8.605.17"></span>εἰπεῖν, εἴ γε, ὡς αὐτὸς εἴρηκεν, ὄγκος τίς ἐστι τὸ μέγεθος. οὐ
<span class="lb" data-page="8.605" data-line="18" id="l8.605.18"></span>μὴν τό γε μῆκος αὐτὸ καθ’ ἑαυτὸ μόνον, ἀλλ’ οὐδὲ τὸ βάθος ﻿
<span class="pb" data-page="8.606" id="p8.606"></span>
<span class="lb" data-page="8.606" data-line="1" id="l8.606.1"></span>ἢ τὸ πλάτος ὄγκος ἐστὶν, ἀλλ’ ὥσπερ καὶ ὀνομάζεται διάστασις.
<span class="lb" data-page="8.606" data-line="2" id="l8.606.2"></span>οὐ ταὐτὸν δὲ δήπουθεν ὄγκος τε καὶ ὄγκου διάστασις
<span class="lb" data-page="8.606" data-line="3" id="l8.606.3"></span>μία. ἑκατέρως μὲν δὴ σφάλλεται πάντως ὁ τοῦ Ἀρχιγένους
<span class="lb" data-page="8.606" data-line="4" id="l8.606.4"></span>λόγος, διὰ τὸ συγκεχυμένως τε καὶ ἀδιαρθρώτως εἰρῆσθαι,
<span class="lb" data-page="8.606" data-line="5" id="l8.606.5"></span>καὶ οἷον ἐπαμφοτερίζειν τῇ νοήσει. κατὰ τί δὲ μᾶλλον ἠθέλησεν
<span class="lb" data-page="8.606" data-line="6" id="l8.606.6"></span>εἰπεῖν, εἰ χρὴ μαντευσάμενον ἀποφήνασθαι, καὶ τοῦτο
<span class="lb" data-page="8.606" data-line="7" id="l8.606.7"></span>τολμήσω. δοκεῖ μοι τοὺς κατὰ μίαν διάστασιν νοουμένους
<span class="lb" data-page="8.606" data-line="8" id="l8.606.8"></span>ἐπιχειρῆσαι γράφειν, καὶ διὰ τῆς ἀρχῆς γε αὐτὸ τοῦτο ἐνδείξασθαι,
<span class="lb" data-page="8.606" data-line="9" id="l8.606.9"></span>ἢ τάς γε τοῦ μεγέθους διαστάσεις εἰπεῖν, σφαλῆναι
<span class="lb" data-page="8.606" data-line="10" id="l8.606.10"></span>δὲ περὶ τὴν ἑρμηνείαν, ὡς ἂν ἐν ὅλῳ τῷ γράμματι συγκεχυμένος
<span class="lb" data-page="8.606" data-line="11" id="l8.606.11"></span>τε καὶ τεταραγμένος τὴν διάνοιαν. τὸ γὰρ ἀγνοεῖν
<span class="lb" data-page="8.606" data-line="12" id="l8.606.12"></span>ἑπτὰ καὶ εἴκοσιν εἶναι τοὺς κατὰ τρεῖς ἅμα διαστάσεις νενοημένους,
<span class="lb" data-page="8.606" data-line="13" id="l8.606.13"></span>μέγιστον τεκμήριον τοῦ παχεῖ λόγῳ καὶ ἀδιαρθρώτῳ
<span class="lb" data-page="8.606" data-line="14" id="l8.606.14"></span>περὶ αὐτῶν ἀποφήνασθαι. ὅτι δὲ ταύτης μὲν ἔχεται
<span class="lb" data-page="8.606" data-line="15" id="l8.606.15"></span>τῆς προαιρέσεως, ἁμαρτάνει δ’ αὐτῆς ἄκων, ἐκ τῶν ἐπιφερομένων
<span class="lb" data-page="8.606" data-line="16" id="l8.606.16"></span>ἐστὶ δῆλον. τί γάρ φησιν εὐθὺς ἐφεξῆς; συντρεχουσῶν
<span class="lb" data-page="8.606" data-line="17" id="l8.606.17"></span>γὰρ πολλάκις καὶ δυοῖν τινῶν διαστάσεων, ὥσθ’ ἅμα
<span class="lb" data-page="8.606" data-line="18" id="l8.606.18"></span>βραχὺν καὶ ταπεινὸν εἶναι, ἢ βραχὺν καὶ στενὸν, ἐπί τε
<span class="pb" data-page="8.607" id="p8.607"></span>
<span class="lb" data-page="8.607" data-line="1" id="l8.607.1"></span>τῆς ἑτέρας συζυγίας μακρὸν καὶ πλατὺν, ἢ μακρὸν καὶ ὑψηλόν.
<span class="lb" data-page="8.607" data-line="2" id="l8.607.2"></span>δῆλος γὰρ ἐκ τούτων ἐστὶ τοὺς προειρημένους κατὰ
<span class="lb" data-page="8.607" data-line="3" id="l8.607.3"></span>μίαν μόνην διάστασιν νοεῖσθαι βουλόμενος. τούτου γ’ οὖν
<span class="lb" data-page="8.607" data-line="4" id="l8.607.4"></span>κατὰ τὰς δύο μόνας γράφει, τὴν τρίτην ὅπως ἂν ἔχει παραλιπών.
<span class="lb" data-page="8.607" data-line="5" id="l8.607.5"></span>τί γάρ φησι; συντρεχουσῶν πολλάκις καὶ δυοῖν τινῶν
<span class="lb" data-page="8.607" data-line="6" id="l8.607.6"></span>διαστάσεων, ὥσθ’ ἅμα βραχὺν καὶ ταπεινὸν εἶναι. δεῖ
<span class="lb" data-page="8.607" data-line="7" id="l8.607.7"></span>γὰρ ἐν τούτῳ τῷ λόγῳ προεγνῶσθαι, τίς ὁ βραχὺς ἁπλῶς,
<span class="lb" data-page="8.607" data-line="8" id="l8.607.8"></span>καὶ τίς ὁ ταπεινὸς ἁπλῶς. ἢ οὐκ ἔσται σαφὴς ὁ βραχὺς
<span class="lb" data-page="8.607" data-line="9" id="l8.607.9"></span>ἅμα καὶ ταπεινός. ἀλλ’ οὐδὲ μακρὸς ἅμα καὶ πλατὺς γένοιτ’
<span class="lb" data-page="8.607" data-line="10" id="l8.607.10"></span>ἄν ποτε σαφὴς, μὴ προνοηθέντος ἰδίᾳ καὶ κατὰ μόνας
<span class="lb" data-page="8.607" data-line="11" id="l8.607.11"></span>ἑκατέρου. χρὴ γὰρ πρότερον μὲν νοῆσαι τὸν μακρὸν ἰδίᾳ,
<span class="lb" data-page="8.607" data-line="12" id="l8.607.12"></span>μετὰ ταῦτα δ’ αὖ τὸν πλατὺν, ἰδίᾳ καὶ τοῦτον, ἔπειτα συντιθέναι
<span class="lb" data-page="8.607" data-line="13" id="l8.607.13"></span>τὰς νοήσεις αὐτῶν εἰς ταὐτὸν, καὶ οὕτως λέγειν μακρὸν
<span class="lb" data-page="8.607" data-line="14" id="l8.607.14"></span>ἅμα καὶ πλατὺν, ᾧ καὶ δηλονότι τεταραγμένος ἐναντία
<span class="lb" data-page="8.607" data-line="15" id="l8.607.15"></span>παρὰ πόδας αὐτῷ λέγει. τὸν μὲν γὰρ μακρὸν οὐκ ἠρκέσθη
<span class="lb" data-page="8.607" data-line="16" id="l8.607.16"></span>κατὰ μῆκος φάναι τῆς ἀρτηρίας ἐπὶ πολὺ διϊσταμένης γίνεσθαι.
<span class="lb" data-page="8.607" data-line="17" id="l8.607.17"></span>καίτοι γ’ ἤρκει τοῦτο μόνον, ἀλλὰ προσέθηκεν ἐκ
<span class="lb" data-page="8.607" data-line="18" id="l8.607.18"></span>περιττοῦ, στενουμένης δὲ κατὰ πλάτος καὶ ταπεινότερον
<span class="pb" data-page="8.608" id="p8.608"></span>
<span class="lb" data-page="8.608" data-line="1" id="l8.608.1"></span>ἐγειρομένης. τὸν δὲ πλατὺν πάλιν οὐδ’ αὐτὸν ἠρκέσθη φάναι
<span class="lb" data-page="8.608" data-line="2" id="l8.608.2"></span>πλατείας τῆς διαστάσεως γινομένης, ἀλλὰ προσέθηκε,
<span class="lb" data-page="8.608" data-line="3" id="l8.608.3"></span>ταπεινῆς δὲ καὶ κατὰ μῆκος βραχείας. ἀλλ’ εἰ ταύτας με χρὴ
<span class="lb" data-page="8.608" data-line="4" id="l8.608.4"></span>τὰς ἐννοίας φυλάττειν, ὦ Ἀρχίγενες, πῶς νοήσω τὸν αὐτὸν
<span class="lb" data-page="8.608" data-line="5" id="l8.608.5"></span>ἅμα γινόμενον μακρὸν καὶ πλατὺν, ὡς ἑξῆς γράφεις; ἀφεῖλες
<span class="lb" data-page="8.608" data-line="6" id="l8.608.6"></span>γὰρ αὐτὸς σὺ τῆς μὲν τοῦ μακροῦ νοήσεως τὴν πλατύτητα,
<span class="lb" data-page="8.608" data-line="7" id="l8.608.7"></span>τῆς δὲ τοῦ πλατέος τὴν ὡς ἄν τις εἴποι μακρότητα.
<span class="lb" data-page="8.608" data-line="8" id="l8.608.8"></span>ταῦτα οὖν ἐναργῶς ἀλλήλοις διαφέρεται, κατὰ μὲν τὸν πρότερον
<span class="lb" data-page="8.608" data-line="9" id="l8.608.9"></span>λόγον ἐξαιροῦντος αὐτοῦ τῆς κατὰ τὸν μακρὸν ἐννοίας
<span class="lb" data-page="8.608" data-line="10" id="l8.608.10"></span>τὴν πλατύτητα, κατὰ δὲ τὸν δεύτερον φυλάττοντος. καὶ
<span class="lb" data-page="8.608" data-line="11" id="l8.608.11"></span>κατὰ τὸν πλατὺν καὶ ὑψηλὸν ὡσαύτως, ἐν μὲν τῷ προτέρῳ
<span class="lb" data-page="8.608" data-line="12" id="l8.608.12"></span>λόγῳ τῶν ὑπολοίπων καθ’ ἑκάτερον<span class="milestone ed1page" data-n="3.27" data-unit="ed1page" id="ed1page.3.27"></span> δυοῖν διαστάσεων
<span class="lb" data-page="8.608" data-line="13" id="l8.608.13"></span>ὦσε τὴν ποσότητα, κατὰ δὲ τὸ δεύτερον φυλάττει. ταῦτα
<span class="lb" data-page="8.608" data-line="14" id="l8.608.14"></span>δὲ πάντα σφάλματα πέπονθεν ἐν τῇ τῶν ὀνομάτων ἐξηγήσει,
<span class="lb" data-page="8.608" data-line="15" id="l8.608.15"></span>διὰ τὸ πολὺ πρότερον ἐν αὐτοῖς τοῖς πράγμασιν ἐσφάλθαι.
<span class="lb" data-page="8.608" data-line="16" id="l8.608.16"></span>φαίνεται γὰρ οὔτε τῇ διαιρετικῇ μεθόδῳ κεχρημένος οὔτε τῇ
<span class="lb" data-page="8.608" data-line="17" id="l8.608.17"></span>συνθετικῇ κατ’ οὐδεμίαν τῶν διδασκαλιῶν. κινδυνεύω δ’ εἰπεῖν,
<span class="lb" data-page="8.608" data-line="18" id="l8.608.18"></span>ὅτι τὸ τῶν πολλῶν καὶ περὶ λόγους ἀγυμνάστων
<span class="lb" data-page="8.608" data-line="19" id="l8.608.19"></span>πέπονθεν, ὥστε πολλάκις μὲν ἐπιχειρεῖν<span class="milestone ed2page" data-n="8.53" data-unit="ed2page" id="ed2page.8.53"></span> τὸ φύσεως
<span class="lb" data-page="8.608" data-line="20" id="l8.608.20"></span>σύνθετον ἀναλύειν εἰς τὰ πρῶτά τε καὶ ἁπλᾶ, πολλάκις
<span class="pb" data-page="8.609" id="p8.609"></span>
<span class="lb" data-page="8.609" data-line="1" id="l8.609.1"></span>δὲ, ἐπεὶ μηδὲν τούτων ἰδίᾳ τε καὶ καθ’ ἑαυτὰ δυνατὸν ὑπάρχειν,
<span class="lb" data-page="8.609" data-line="2" id="l8.609.2"></span>ἵστασθαί τε καὶ παλινδρομεῖν ἐπὶ τὸ σύνθετον· αὖθις
<span class="lb" data-page="8.609" data-line="3" id="l8.609.3"></span>δ’ αὖ πάλιν, ἐπειδὴ σύνθετον ἀδιάρθρωτόν τε καὶ ἀδιώριστον
<span class="lb" data-page="8.609" data-line="4" id="l8.609.4"></span>ἔχει τὴν διδασκαλίαν, καὶ παντάπασιν ἰδιωτικήν τε καὶ
<span class="lb" data-page="8.609" data-line="5" id="l8.609.5"></span>ἄτεχνον, μὴ διαιρεθὲν εἰς τὰ πρῶτα, τοῦ διαιρεῖν ἀποστῆναι
<span class="lb" data-page="8.609" data-line="6" id="l8.609.6"></span>μὴ δύνασθαι, εἶτ’ ἐντεῦθεν πάλιν ἐπὶ τὸ σύνθετον ἀνακάμπτειν,
<span class="lb" data-page="8.609" data-line="7" id="l8.609.7"></span>ὡς ἂν ἀκριβῶς τῇ νοήσει τῶν ἁπλῶν ἕκαστον ἀδυνατοῦντα
<span class="lb" data-page="8.609" data-line="8" id="l8.609.8"></span>διορίζεσθαι· καὶ τοῦτον τὸν δίαυλον κάμπτοντά τε
<span class="lb" data-page="8.609" data-line="9" id="l8.609.9"></span>καὶ κυλινδούμενον ἐν τῷ μέσῳ τῶν ἄκρων, διαπαντὸς ἐπαμφοτερίζειν
<span class="lb" data-page="8.609" data-line="10" id="l8.609.10"></span>τε ταῖς νοήσεσι καὶ ταῖς εἰρημέναις ἐναντιολογίαις
<span class="lb" data-page="8.609" data-line="11" id="l8.609.11"></span>ἐξ ἀνάγκης συνέχεσθαι. χρὴ δ’, οἶμαι, τόν γε διαλεκτικὸν εἶναι
<span class="lb" data-page="8.609" data-line="12" id="l8.609.12"></span>προσποιούμενον ἕξιν ἱκανὴν ἔχειν, ὥστε τὸ προχειρισθὲν
<span class="lb" data-page="8.609" data-line="13" id="l8.609.13"></span>ἅπαν, ὅταν ᾖ σύνθετον, ἀναλύειν εἰς τὰ πρῶτά τε καὶ ἁπλᾶ
<span class="lb" data-page="8.609" data-line="14" id="l8.609.14"></span>κατ’ ἐπίνοιαν, οὐχ ὡς ἴδια καὶ μόνα πόθ’ ὑπάρξαντα, τοῦτο
<span class="lb" data-page="8.609" data-line="15" id="l8.609.15"></span>γὰρ ἀμήχανον, ἀλλ’ ὡς νοηθῆναι μόνα δυνάμενα, μὴ συνεπιβαλλόντων
<span class="lb" data-page="8.609" data-line="16" id="l8.609.16"></span>ἡμῶν ἐν τῷ νοεῖν αὐτὰ μηδεμιᾷ διαφορᾷ τῶν
<span class="lb" data-page="8.609" data-line="17" id="l8.609.17"></span>ἐξ ἀνάγκης ἐζευγμένων. ὡς γὰρ σιμὸν ἄνθρωπον νοοῦμεν
<span class="lb" data-page="8.609" data-line="18" id="l8.609.18"></span>καὶ γρυπὸν, οὔτ’ εἰ μέγας ἐστὶν ὁ τοιοῦτος, οὔτε εἰ μικρὸς,
<span class="lb" data-page="8.609" data-line="19" id="l8.609.19"></span>οὔτε εἰ λευκὸς, οὔτ’ εἰ μέλας, οὔτ’ εἰ παχὺς, οὔτ’ εἰ
<span class="pb" data-page="8.610" id="p8.610"></span>
<span class="lb" data-page="8.610" data-line="1" id="l8.610.1"></span>λεπτὸς, δεόμενοι, οὕτως ὑψηλόν· τινα νοοῦμεν σφυγμὸν, οὐ
<span class="lb" data-page="8.610" data-line="2" id="l8.610.2"></span>δεόμενοι πῶς ἔχει μήκους ἢ πλάτους εἰδέναι. ταῦτ’ ἄρα καὶ
<span class="lb" data-page="8.610" data-line="3" id="l8.610.3"></span>οἱ φάσκοντες μηδένα μακρὸν ἁπλῶς ἐπινοεῖν σφυγμὸν, δεῖν
<span class="lb" data-page="8.610" data-line="4" id="l8.610.4"></span>γὰρ αὐτὸν ἐξ ἀνάγκης ἔχειν πὼς πλάτους τε καὶ βάθους,
<span class="lb" data-page="8.610" data-line="5" id="l8.610.5"></span>ἄγροικοι καὶ ἀμαθεῖς εἰσι τῶν πρώτων μαθημάτων, ἃ ἐχρῆν
<span class="lb" data-page="8.610" data-line="6" id="l8.610.6"></span>αὐτοὺς μεμαθηκότας καὶ γεγυμνασμένους γε κατ’ αὐτὰ πρὸς
<span class="lb" data-page="8.610" data-line="7" id="l8.610.7"></span>ἡμᾶς ἥκειν οὕτως. ἐκ γὰρ τοῦ μὴ δύνασθαι συστῆναι τὸν
<span class="lb" data-page="8.610" data-line="8" id="l8.610.8"></span>μακρὸν ἰδίᾳ, μηδ’ ἐννοηθῆναι δύνασθαι φασὶν αὐτὸν ἰδίᾳ.
<span class="lb" data-page="8.610" data-line="9" id="l8.610.9"></span>μὴ τοίνυν μηδὲ σιμὸν ἄνθρωπον, μηδὲ γρυπὸν ἰδίᾳ νοείτωσαν,
<span class="lb" data-page="8.610" data-line="10" id="l8.610.10"></span>ἂν μὴ μάθωσιν ἅπαντ’ αὐτοῦ τἄλλα, πότερον μέγας,
<span class="lb" data-page="8.610" data-line="11" id="l8.610.11"></span>ἢ μικρός ἐστιν, ἢ παχὺς, ἢ λεπτὸς, ἢ μέλας, ἢ λευκὸς, ἢ
<span class="lb" data-page="8.610" data-line="12" id="l8.610.12"></span>Ἕλλην, ἢ βάρβαρος, ἢ πονηρὸς, ἢ ἀγαθὸς, ἢ ὑγιαίνων, ἢ
<span class="lb" data-page="8.610" data-line="13" id="l8.610.13"></span>νοσῶν, ἢ νέος, ἢ πρεσβύτης. πῶς δ’ οὐκ ἄτοπον, μακρὸν
<span class="lb" data-page="8.610" data-line="14" id="l8.610.14"></span>μέν τινα καὶ ὑψηλὸν καὶ πλατὺν ἅμα νοεῖν ὁμολογεῖν καὶ
<span class="lb" data-page="8.610" data-line="15" id="l8.610.15"></span>καλεῖν δι’ ἑνὸς ὀνόματος μέγαν, μακρὸν δὲ μὴ δύνασθαι φάσκειν
<span class="lb" data-page="8.610" data-line="16" id="l8.610.16"></span>νοεῖν ἰδίᾳ καὶ μόνον, ὥσπερ οὐ τὴν αὐτὴν ἀναλογίαν
<span class="lb" data-page="8.610" data-line="17" id="l8.610.17"></span>ἔχοντος καὶ τοῦ μεγάλου πρὸς τὸν ὅλον σφυγμὸν, ἥν περ ὁ
<span class="lb" data-page="8.610" data-line="18" id="l8.610.18"></span>μακρὸς πρὸς τὸν μέγαν; ὡς γὰρ μακρὸς ἰδίᾳ καὶ κατὰ μόνας ﻿
<span class="pb" data-page="8.611" id="p8.611"></span>
<span class="lb" data-page="8.611" data-line="1" id="l8.611.1"></span>οὐδείς ἐστιν ἄνευ τοῦ πὼς ἔχειν βάθους τε καὶ πλάτους,
<span class="lb" data-page="8.611" data-line="2" id="l8.611.2"></span>οὕτως οὐδὲ μέγας σφυγμός ἐστί τις χωρὶς τοῦ ταχὺς, ἢ βραδὺς,
<span class="lb" data-page="8.611" data-line="3" id="l8.611.3"></span>ἢ σφοδρὸς, ἢ ἀμυδρὸς ὑπάρχειν, ἤ τινα τῶν ἄλλων ἔχειν
<span class="lb" data-page="8.611" data-line="4" id="l8.611.4"></span>διαφορῶν. ἀλλ’ οὐδ’ εἰ μετὰ πασῶν τῶν διαφορῶν νοήσαις
<span class="lb" data-page="8.611" data-line="5" id="l8.611.5"></span>κινουμένην τὴν ἀρτηρίαν, ἰδία δύναταί ποτε γενέσθαι κινουμένη.
<span class="lb" data-page="8.611" data-line="6" id="l8.611.6"></span>τίς γὰρ εἶδεν ἀρτηρίαν ἔξω τοῦ σώματος ἔτι σφύζουσαν;
<span class="lb" data-page="8.611" data-line="7" id="l8.611.7"></span>ἀνάγκη τοίνυν αὐτὴν ἐν τῷ ὅλῳ σώματι οὖσαν, ἐπικεῖσθαι
<span class="lb" data-page="8.611" data-line="8" id="l8.611.8"></span>μέν τινι νεύρῳ, καὶ τοῦτο εἶναι ποιὸν καὶ ποσὸν,
<span class="lb" data-page="8.611" data-line="9" id="l8.611.9"></span>ὑποκεῖσθαι δὲ φλεβὶ, καὶ ταύτην εἶναι καὶ ποιὰν καὶ ποσὴν,
<span class="lb" data-page="8.611" data-line="10" id="l8.611.10"></span>περικεῖσθαι δ’ αὐτῇ σώματα πολλά. καὶ πάντα τις ἐντεῦθεν
<span class="lb" data-page="8.611" data-line="11" id="l8.611.11"></span>ἀρξάμενος δύναται λέγειν, ὧν χωρὶς οὐχ οἷόν τε εἶναι τὸν
<span class="lb" data-page="8.611" data-line="12" id="l8.611.12"></span>σφυγμόν. ἀλλ’ οἶμαι, νοῦν ἔχων ἄνθρωπος, ἐὰν ὑπακούσῃ
<span class="lb" data-page="8.611" data-line="13" id="l8.611.13"></span>τοῦ ταῦτα λέγοντος, ἐρήσεταί τινα τῶν παρόντων, ἆρά γε
<span class="lb" data-page="8.611" data-line="14" id="l8.611.14"></span>παίζων ἢ μαινόμενος τὰ τοιαῦτα ληρεῖ. πῶς γὰρ οὐ διωλύγιος
<span class="lb" data-page="8.611" data-line="15" id="l8.611.15"></span>ὄντως καὶ μακρὰ φλυαρία, τὰ χωρὶς ἑτέρων ὑπάρχειν
<span class="lb" data-page="8.611" data-line="16" id="l8.611.16"></span>μὴ δυνάμενα, μηδ’ ἐπινοεῖσθαι χωρὶς ἐκείνων ὁμολογεῖν; ὅτι
<span class="lb" data-page="8.611" data-line="17" id="l8.611.17"></span>μὲν οὖν ἄνευ τοῦ πὼς ἔχειν βάθους καὶ πλάτους οὐ δύναται
<span class="lb" data-page="8.611" data-line="18" id="l8.611.18"></span>μακρὸς εἶναι σφυγμὸς, οὐδεὶς ἀντιλέγει. ἀλλ’ οὐ τοῦτο ἦν
<span class="pb" data-page="8.612" id="p8.612"></span>
<span class="lb" data-page="8.612" data-line="1" id="l8.612.1"></span>τὸ ζητούμενον, ἀλλ’ εἰ μηδὲ νοεῖσθαι χωρὶς ἐκείνων δύναται.
<span class="lb" data-page="8.612" data-line="2" id="l8.612.2"></span>τοῦτο γὰρ εἴ τις λέγοι, λέληθεν ἑαυτὸν ἁπάσας μὲν ἀνατρέπων
<span class="lb" data-page="8.612" data-line="3" id="l8.612.3"></span>τὰς τέχνας, ἅπασαν δὲ τὴν ἐν τῷ βίῳ χρείαν τῶν ὀνομάτων.
<span class="lb" data-page="8.612" data-line="4" id="l8.612.4"></span><span class="milestone ed2page" data-n="8.54" data-unit="ed2page" id="ed2page.8.54"></span>τίς γὰρ ἡμῶν ποτε τὴν θεραπευτικὴν τέχνην
<span class="lb" data-page="8.612" data-line="5" id="l8.612.5"></span>ἔμαθε πλευριτικοῦ Δίωνος; οὐδείς. οὐ μὴν οὐδ’ ἁπλῶς ἀνθρώπου
<span class="lb" data-page="8.612" data-line="6" id="l8.612.6"></span>πλευριτικοῦ, ἀλλ’ ἐν ταῖς ἰδικαῖς τε καὶ γενικαῖς ἐπινοίαις
<span class="lb" data-page="8.612" data-line="7" id="l8.612.7"></span>αἱ τέχναι συνίστανται, πρῶτον μὲν κατ’ αὐτὸ τὸ πάθος
<span class="lb" data-page="8.612" data-line="8" id="l8.612.8"></span>ἰδίων διορισμῶν παραληφθέντων· ἤτοι γὰρ πρὸς κλεῖν
<span class="lb" data-page="8.612" data-line="9" id="l8.612.9"></span>τὴν ὀδύνην, ἢ εἰς ὑποχόνδριον ἐνοήσαμεν τελευτῶσαν, καὶ
<span class="lb" data-page="8.612" data-line="10" id="l8.612.10"></span>οὐδαμοῦ Δίων ἐνταῦθα ἢ Θέων συνεπινοεῖται· ἔπειτα δὲ
<span class="lb" data-page="8.612" data-line="11" id="l8.612.11"></span>τὰ προηγούμενα καὶ τὰ συμπαρόντα πληθωρικός ἐστιν ὁ
<span class="lb" data-page="8.612" data-line="12" id="l8.612.12"></span>πλευριτικὸς, ἢ τοὐναντίον ἐνδεῶς ἔχων χυμῶν, εὔχυμος, ἢ
<span class="lb" data-page="8.612" data-line="13" id="l8.612.13"></span>κακόχυμος. καὶ τούτων ἑκάτερον, ἆρά γε νῦν, ἢ πάλαι;
<span class="lb" data-page="8.612" data-line="14" id="l8.612.14"></span>καὶ εἰ πάλαι, πότερον ἐκ διαίτης, ἢ φύσει; καὶ οὐδαμοῦ
<span class="lb" data-page="8.612" data-line="15" id="l8.612.15"></span>πάλιν ἐνταῦθα Δίων ἢ Θέων, ἀλλ’ οὐδ’ ὅταν περὶ κράσεως
<span class="lb" data-page="8.612" data-line="16" id="l8.612.16"></span>τοῦ νοσοῦντος ὁ λόγος ἡμῖν ᾖ, Δίωνος ἢ Θέωνος ἀνάγκη
<span class="lb" data-page="8.612" data-line="17" id="l8.612.17"></span>μνημονεύειν, ἢ ὅλως ἐπινοεῖν, ἢ δεῖσθαί τι. γεωμετρία δ’
<span class="lb" data-page="8.612" data-line="18" id="l8.612.18"></span>ὅπως ἀπόλλυται, τί δεῖ καὶ λέγειν, ἐάν τις μήτε γραμμὴν
<span class="pb" data-page="8.613" id="p8.613"></span>
<span class="lb" data-page="8.613" data-line="1" id="l8.613.1"></span>φῇ νοεῖν μήτ’ ἐπιφάνειαν, ὅτι χωρὶς στερεοῦ σώματος ἀδύνατον
<span class="lb" data-page="8.613" data-line="2" id="l8.613.2"></span>ὑπάρχειν αὐταῖς; τί δὲ τὰ κατὰ τὸν βίον σύμπαντα,
<span class="lb" data-page="8.613" data-line="3" id="l8.613.3"></span>τὰ χωρὶς ἀλλήλων εἶναι μὴ δυνάμενα, πῶς οὐκ ἄν τις ἄτοπος
<span class="lb" data-page="8.613" data-line="4" id="l8.613.4"></span>εἴη μηδὲ νοεῖσθαι κατὰ μόνας συγχωρῶν; ἀλλὰ τὴν μὲν
<span class="lb" data-page="8.613" data-line="5" id="l8.613.5"></span>τοιαύτην ἀγροικίαν οὐκ ἄν ποθ’ ὑπέμεινεν ὁ Ἀρχιγένης.
<span class="lb" data-page="8.613" data-line="6" id="l8.613.6"></span>φαίνεται γοῦν αὐτὸς τοὐναντίον ἀεὶ δρῶν, ἀναλύων ἕκαστον
<span class="lb" data-page="8.613" data-line="7" id="l8.613.7"></span>εἰς τὰ πρῶτά τε καὶ ἁπλᾶ. σφάλλεται δὲ τοῦ σκοποῦ, καὶ
<span class="lb" data-page="8.613" data-line="8" id="l8.613.8"></span>διαμαρτάνει πολλάκις ἄκων, ὑπ’ ἀγυμνασίας, ἐμοὶ δοκεῖ.
<span class="lb" data-page="8.613" data-line="9" id="l8.613.9"></span>ἔνεστι γοῦν ἐπ’ αὐτοῦ τοῦ νῦν προκειμένου σαφῶς ὃ λέγω
<span class="lb" data-page="8.613" data-line="10" id="l8.613.10"></span>τεκμήρασθαι. συντρεχουσῶν γὰρ, φησὶ, πολλάκις καὶ δυοῖν
<span class="lb" data-page="8.613" data-line="11" id="l8.613.11"></span>διαστάσεων, ὥσθ’ ἅμα βραχὺν καὶ ταπεινὸν εἶναι· ἡμεῖς
<span class="lb" data-page="8.613" data-line="12" id="l8.613.12"></span>δὲ τούτους κατὰ σύνδυο νοουμένους, τοῖς μὲν κατὰ μίαν,
<span class="lb" data-page="8.613" data-line="13" id="l8.613.13"></span>ὅτι τε τοὺς κατὰ τὰς τρεῖς διαστάσεις νοουμένας ἑπτὰ καὶ
<span class="lb" data-page="8.613" data-line="14" id="l8.613.14"></span>εἴκοσιν ὄντας οὐκ ἦν διδάξαι πρὸ τοῦ μίαν ἑκάστην τῶν διαστάσεων
<span class="lb" data-page="8.613" data-line="15" id="l8.613.15"></span>ἰδίᾳ νοεῖν ἐθίσαι, ποτὲ μὲν αὐξανομένην, ποτὲ δὲ
<span class="lb" data-page="8.613" data-line="16" id="l8.613.16"></span>μειουμένην, ποτὲ δὲ σύμμετρόν τε κᾀν τῷ κατὰ φύσιν διαμένουσαν,
<span class="lb" data-page="8.613" data-line="17" id="l8.613.17"></span>καὶ προσέτι διὰ τὸ πολλὰ δύνασθαι διαγινώσκειν
<span class="lb" data-page="8.613" data-line="18" id="l8.613.18"></span>ἡμᾶς ἀπὸ μιᾶς διαστάσεως. ὡς γὰρ ὁ μέγας σφυγμὸς
<span class="pb" data-page="8.614" id="p8.614"></span>
<span class="lb" data-page="8.614" data-line="1" id="l8.614.1"></span>ἴδιόν τι πέφυκε δηλοῦν, οὕτω καὶ ὁ ὑψηλὸς αὐτὸς καθ’ ἑαυτὸν,
<span class="lb" data-page="8.614" data-line="2" id="l8.614.2"></span>οὐ συνεπινοουμένων αὐτῷ τῶν ἄλλων διαστάσεων. οἱ
<span class="lb" data-page="8.614" data-line="3" id="l8.614.3"></span>δὲ κατὰ δύο διαστάσεις οὔτε πρὸς τὴν τῶν κατὰ τὰς τρεῖς
<span class="lb" data-page="8.614" data-line="4" id="l8.614.4"></span>ἅμα νοουμένων ἔχουσί τι χρήσιμον, ἐκπεπτώκασί τε τῆς διαιρετικῆς
<span class="lb" data-page="8.614" data-line="5" id="l8.614.5"></span>μεθόδου, καὶ διὰ τοῦτο καὶ διδασκαλίας ἀτέχνου,
<span class="lb" data-page="8.614" data-line="6" id="l8.614.6"></span>μάτην κατατρίβοντες τὸν εἰσαγόμενον, ὥσπερ εἰ καὶ οὕτως
<span class="lb" data-page="8.614" data-line="7" id="l8.614.7"></span>τις ἐδίδασκε σφυγμὸν εἶναι, λέγων τὸν μέν τινα μέγαν ἅμα
<span class="lb" data-page="8.614" data-line="8" id="l8.614.8"></span>καὶ ταχὺν, ἄλλον δὲ μέγαν ἅμα καὶ σφοδρὸν, καὶ ἄλλον
<span class="lb" data-page="8.614" data-line="9" id="l8.614.9"></span>ταχὺν καὶ σφοδρὸν, καὶ οὕτω κατὰ σύνδυο προϊὼν ἐζεύγνυεν,
<span class="lb" data-page="8.614" data-line="10" id="l8.614.10"></span>ὅπερ οὐδ’ αὐτὸς ὁ Ἀρχιγένης ἐποίησεν, ὡς ἂν
<span class="lb" data-page="8.614" data-line="11" id="l8.614.11"></span>ἄτεχνόν τε καὶ ἀμέθοδον ἱκανῶς καὶ ἄχρηστον. τό τε γὰρ
<span class="lb" data-page="8.614" data-line="12" id="l8.614.12"></span>ἐξ ἁπασῶν τῶν διαφορῶν<span class="milestone ed1page" data-n="3.28" data-unit="ed1page" id="ed1page.3.28"></span> σύνδετον καὶ νοεῖν ἠβουλόμεθα
<span class="lb" data-page="8.614" data-line="13" id="l8.614.13"></span>καὶ ἡ τέχνη ζητεῖ γνῶναι, πρὸς τὸ τὴν ὅλην εἰδέναι
<span class="lb" data-page="8.614" data-line="14" id="l8.614.14"></span>τοῦ προκειμένου πράγματος φύσιν, τό τ’ εἰς τὰς ἁπλᾶς
<span class="lb" data-page="8.614" data-line="15" id="l8.614.15"></span>ἀναγόμενον διαφοράς. ἄνευ γὰρ τούτου τὸ σύνθετον οὐχ
<span class="lb" data-page="8.614" data-line="16" id="l8.614.16"></span>οἷόν τε διηκριβωμένως ἐκμαθεῖν. τὸ δὲ μήτε τὴν ὅλην
<span class="lb" data-page="8.614" data-line="17" id="l8.614.17"></span>τοῦ πράγματος φύσιν εἰς ἓν συλλαμβάνειν μήτ’ ἐπὶ μιᾶς
<span class="pb" data-page="8.615" id="p8.615"></span>
<span class="lb" data-page="8.615" data-line="1" id="l8.615.1"></span>καὶ ἁπλῆς καταμένειν διαφορᾶς, ἄτεχνόν τε καὶ ἀμέθοδον
<span class="lb" data-page="8.615" data-line="2" id="l8.615.2"></span>καὶ ἄχρηστον.
</p>
          </article>

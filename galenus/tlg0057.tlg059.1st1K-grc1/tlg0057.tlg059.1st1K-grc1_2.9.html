<article xmlns="http://www.w3.org/1999/xhtml" id="urn:cts:greekLit:tlg0057.tlg059.1st1K-grc1:2.9">
<span class="pb page1" data-page="8.621" id="p8.621"></span>
<span class="milestone ed1page page1" data-n="3.28" data-unit="ed1page" id="ed1page.3.28"></span>
<span class="milestone ed2page page1" data-n="8.56" data-unit="ed2page" id="ed2page.8.56"></span>
            <p>
<span class="lb" data-page="8.621" data-line="1" id="l8.621.1"></span>Ὅτι δὲ καὶ τῶν πρώτων ἐστὶ γενῶν, οἶδα
<span class="lb" data-page="8.621" data-line="2" id="l8.621.2"></span>γὰρ καὶ τοῦτ’ ἐπαγγειλάμενος δείξειν, ᾧδ’ ἂν μάλιστα μάθοις,
<span class="lb" data-page="8.621" data-line="3" id="l8.621.3"></span>εἰ πειραθείης καθ’ ἕκαστον τῶν ἄλλων γενῶν τὴν αὐτὴν
<span class="lb" data-page="8.621" data-line="4" id="l8.621.4"></span>ποιήσασθαι γυμνασίαν, <span class="milestone ed1page" data-n="3.29" data-unit="ed1page" id="ed1page.3.29"></span>ἣν ἐπὶ <span class="milestone ed2page" data-n="8.57" data-unit="ed2page" id="ed2page.8.57"></span>τούτου νῦν
<span class="lb" data-page="8.621" data-line="5" id="l8.621.5"></span>ἐποιησάμεθα. ποιήσεις δὲ μάλιστα οὕτως, εἰ καθ’ ἕκαστον
<span class="lb" data-page="8.621" data-line="6" id="l8.621.6"></span>αὐτῶν προχειριζόμενος, ἐπισκοποῖο τί κοινὸν γένος ἀνωτάτω
<span class="lb" data-page="8.621" data-line="7" id="l8.621.7"></span>ἐνδέχεται συστῆναι, τούτου τε κατὰ τὸ ποσὸν τῆς διαστολῆς
<span class="lb" data-page="8.621" data-line="8" id="l8.621.8"></span>καὶ τοῦ σὺν αὐτῷ προτεινομένου. φέρε γὰρ ἐπειδὴ ταχύς
<span class="lb" data-page="8.621" data-line="9" id="l8.621.9"></span>τίς ἐστι· καὶ βραδὺς καὶ σύμμετρος ἐν τῇ κινήσει τῆς ἀρτηρίας
<span class="lb" data-page="8.621" data-line="10" id="l8.621.10"></span>σφυγμὸς, καὶ τοῦτο κοινὸν γένος ἐστὶ τὸ ποιὸν τῆς κινήσεως,
<span class="lb" data-page="8.621" data-line="11" id="l8.621.11"></span>ὡς κᾀν τοῖς περὶ διαγνώσεως σφυγμῶν ἐπιδείκνυται, σκεπτέον
<span class="lb" data-page="8.621" data-line="12" id="l8.621.12"></span>ἡμῖν ἐστι, τί ποτε κοινὸν γένος εὑρεῖν δυνησόμεθα ποιοῦ τε
<span class="lb" data-page="8.621" data-line="13" id="l8.621.13"></span>καὶ ποσοῦ. μὴ δυνηθέντες γὰρ ἐν τοῖς πρώτοις γένεσι τάξομεν
<span class="lb" data-page="8.621" data-line="14" id="l8.621.14"></span>τό τε ποσὸν τῆς διαστολῆς καὶ τὸ ποιὸν τῆς κινήσεως.
<span class="lb" data-page="8.621" data-line="15" id="l8.621.15"></span>ἀλλ’ ἐπεὶ καὶ τὸ ποιὸν τοῦ σώματος τῆς ἀρτηρίας ἄλλο γένος
<span class="lb" data-page="8.621" data-line="16" id="l8.621.16"></span>ἦν σφυγμῶν, ἐν αὐτῷ γὰρ ὅ τε μαλακὸς καὶ ὁ σκληρὸς καὶ
<span class="lb" data-page="8.621" data-line="17" id="l8.621.17"></span>ὁ σύμμετρος κατὰ τὴν σύστασιν τοῦ χιτῶνος τῆς ἀρτηρίας
<span class="lb" data-page="8.621" data-line="18" id="l8.621.18"></span>ἦσαν, ἐπισκεπτέον αὖ πάλιν, τί καὶ τούτων ἐστὶ κοινὸν γένος,
<span class="pb" data-page="8.622" id="p8.622"></span>
<span class="lb" data-page="8.622" data-line="1" id="l8.622.1"></span>λέγω δὲ τούτου τε τοῦ νῦν εἰρημένου καὶ τοῦ κατὰ τὸ ποσὸν
<span class="lb" data-page="8.622" data-line="2" id="l8.622.2"></span>τῆς διαστολῆς. ἂν δὲ μηδὲν φαίνηται, τῶν πρώτων
<span class="lb" data-page="8.622" data-line="3" id="l8.622.3"></span>ἡμῖν καὶ αὐτὸ θετέον εἴη. ὅτι δ’ ἐν τῷ περὶ τῶν τοιούτων
<span class="lb" data-page="8.622" data-line="4" id="l8.622.4"></span>σκοπεῖσθαι γεγυμνάσθαι χρὴ διαγινώσκειν τὰς κατηγορίας,
<span class="lb" data-page="8.622" data-line="5" id="l8.622.5"></span>ἡγοῦμαι πρόδηλον ὑπάρχειν· ἵν’ ὅταν ὑπὸ μίαν μὲν ἄμφω
<span class="lb" data-page="8.622" data-line="6" id="l8.622.6"></span>ἄγηται κατηγορίαν τὰ ζητούμενα, μὴ μέντοι κοινὸν γένος τι
<span class="lb" data-page="8.622" data-line="7" id="l8.622.7"></span>ἐπ’ αὐτοῖς ᾖ, μὴ ταραττώμεθα τῷ κοινῷ τῆς κατηγορίας,
<span class="lb" data-page="8.622" data-line="8" id="l8.622.8"></span>ὡς τούς γε πλείστους τῶν ὀψιμαθῶν τε καὶ ἀγυμνάστων ψευδοδιαλεκτικῶν,
<span class="lb" data-page="8.622" data-line="9" id="l8.622.9"></span>ἔνθα κατηγορία κοινὴ, καὶ γένος ἐνταῦθα
<span class="lb" data-page="8.622" data-line="10" id="l8.622.10"></span>κοινὸν εὑρήσεις νομίζοντας, ὡς ἂν μὴ δυναμένους διαιρεῖσθαι
<span class="lb" data-page="8.622" data-line="11" id="l8.622.11"></span>τὴν ὁμωνυμίαν. οὕτω γοῦν ἔχει κᾀπὶ τοῦ κατὰ τὴν κίνησιν
<span class="lb" data-page="8.622" data-line="12" id="l8.622.12"></span>καὶ τὸ σῶμα τῆς ἀρτηρίας ποιοῦ. κατηγορία μὲν ἡ τοῦ
<span class="lb" data-page="8.622" data-line="13" id="l8.622.13"></span>ποιοῦ κοινὴ κατ’ ἀμφοῖν τοῖν γενοῖν, οὐ μὴν καὶ γένος γέ
<span class="lb" data-page="8.622" data-line="14" id="l8.622.14"></span>τι κοινὸν ἐπ’ ἀμφοῖν. ὁμωνύμως γὰρ, οὐ συνωνύμως ἄμφω
<span class="lb" data-page="8.622" data-line="15" id="l8.622.15"></span>ποιὰ λέγεται. οὐ γὰρ ἓν ταὐτόν ἐστιν ἐν ἀμφοτέροις τὸ
<span class="lb" data-page="8.622" data-line="16" id="l8.622.16"></span>ποιὸν, καθάπερ ἐν λευκῷ καὶ μέλανι, ἢ ἐν ψυχρῷ καὶ
<span class="lb" data-page="8.622" data-line="17" id="l8.622.17"></span>θερμῷ, ἀλλὰ κινήσει μὲν τὸ ποιὸν ἴδιον καὶ γένους
<span class="lb" data-page="8.622" data-line="18" id="l8.622.18"></span>ἄλλου, τῷ δὲ σώματι τῆς ἀρτηρίας ἴδιον καὶ γένους ἄλλου.
<span class="pb" data-page="8.623" id="p8.623"></span>
<span class="lb" data-page="8.623" data-line="1" id="l8.623.1"></span>οὐ γάρ ἐστιν ἐν ταὐτῷ γένει κίνησίς τε καὶ σύστασις ἀρτηρίας
<span class="lb" data-page="8.623" data-line="2" id="l8.623.2"></span>σώματος. ἀλλὰ περὶ μὲν τούτων τάχ’ ἂν ἐν τοῖς ἑξῆς
<span class="lb" data-page="8.623" data-line="3" id="l8.623.3"></span>πλέον ῥηθείη. περὶ δὲ τοῦ κατὰ τὸ ποσὸν γένους τῶν σφυγμῶν
<span class="lb" data-page="8.623" data-line="4" id="l8.623.4"></span>ἤδη δῆλον ὅπως χρὴ σκοπεῖσθαι, πότερα τῶν πρώτων
<span class="lb" data-page="8.623" data-line="5" id="l8.623.5"></span>ἐστὶ γενῶν, ἢ τῶν δευτέρων. τοῦ μὲν γὰρ κατά τε τὴν κίνησιν
<span class="lb" data-page="8.623" data-line="6" id="l8.623.6"></span>καὶ τὸ σῶμα τῆς ἀρτηρίας φανερῶς ἕτερον ὑπάρχει,
<span class="lb" data-page="8.623" data-line="7" id="l8.623.7"></span>εἴ γε καὶ τὸ ποσὸν ἕτερον τοῦ ποιοῦ· διὰ ταῦτά γε καὶ τοῦ
<span class="lb" data-page="8.623" data-line="8" id="l8.623.8"></span>κατὰ τὸν τόνον, ἐν ᾧ σφοδροί τέ τινες καὶ ἀμυδροὶ γίνονται
<span class="lb" data-page="8.623" data-line="9" id="l8.623.9"></span>σφυγμοί. καὶ γὰρ οὗτοι κατὰ τὸ ποιὸν ἤτοι τῆς πληγῆς,
<span class="lb" data-page="8.623" data-line="10" id="l8.623.10"></span>ἢ τοῦ ζωτικοῦ τόνου συνίστανται. καὶ μὴν καὶ ῥυθμοῦ καὶ
<span class="lb" data-page="8.623" data-line="11" id="l8.623.11"></span>τοῦ κατὰ τάξιν τε καὶ ἀταξίαν, ὁμαλότητά τε καὶ ἀνωμαλίαν.
<span class="lb" data-page="8.623" data-line="12" id="l8.623.12"></span>ὑπὸ γὰρ τὴν τοῦ πρὸς τὶ κατηγορίαν ἔρχεται ταῦτα σύμπαντα.
<span class="lb" data-page="8.623" data-line="13" id="l8.623.13"></span>λοιπὸν δ’ ἂν εἴη παραβάλλειν αὐτὸ τῷ κατὰ τὴν
<span class="lb" data-page="8.623" data-line="14" id="l8.623.14"></span>πυκνότητα καὶ ἀραιότηται γένει. φαίνεται γὰρ τοῦτο κατὰ τὸ
<span class="lb" data-page="8.623" data-line="15" id="l8.623.15"></span>ποσὸν τοῦ χρόνου τῆς ἡσυχίας συνιστάμενον. ἀλλὰ κᾀνταῦθα
<span class="lb" data-page="8.623" data-line="16" id="l8.623.16"></span>πάλιν ὑπὸ μὲν τὴν αὐτὴν κατηγορίαν ἀναχθήσεται,
<span class="lb" data-page="8.623" data-line="17" id="l8.623.17"></span>γένος δ’ οὐ ταὐτὸν ἀμφοῖν γενήσεται. γένει γὰρ ὅλῳ διαφέρει
<span class="pb" data-page="8.624" id="p8.624"></span>
<span class="lb" data-page="8.624" data-line="1" id="l8.624.1"></span>τὸ ἐν διαστάσει σώματος ποσὸν τοῦ κατὰ χρόνον ποσοῦ,
<span class="lb" data-page="8.624" data-line="2" id="l8.624.2"></span>καὶ δῆλον ὡς οὐδὲν ἀνωτέρω γένος ἐν σφυγμοῖς ἐστι
<span class="lb" data-page="8.624" data-line="3" id="l8.624.3"></span>τοῦ κατὰ τὸ ποσὸν τῆς διαστολῆς, ὥσπερ οὐδὲ τῶν ἄλλων
<span class="lb" data-page="8.624" data-line="4" id="l8.624.4"></span>τῶν εἰρημένων οὐδενός. ὅστις δὲ ἀκριβῶς τούτοις ἕπεσθαι
<span class="lb" data-page="8.624" data-line="5" id="l8.624.5"></span>βούλεται, γεγυμνάσθαι πρότερον αὐτὸν χρὴ περὶ τὰς κατηγορίας.
<span class="lb" data-page="8.624" data-line="6" id="l8.624.6"></span>τὸ γὰρ τοῦ Ἀρκεσιλάου καλὸν, ὡς οὐδεὶς
<span class="lb" data-page="8.624" data-line="7" id="l8.624.7"></span>πόκον εἰς γναφεῖον φέρει. τάξις γάρ ἐστιν ὥσπερ ἐρίων
<span class="lb" data-page="8.624" data-line="8" id="l8.624.8"></span>ἐργασίας, οὕτω καὶ μαθημάτων διδασκαλίας. καὶ οὐδεὶς
<span class="lb" data-page="8.624" data-line="9" id="l8.624.9"></span>οὔτ’ ἀναγινώσκειν διδάσκεται, πρὶν πάσας ἐκμαθεῖν τὰς
<span class="lb" data-page="8.624" data-line="10" id="l8.624.10"></span>συλλαβὰς, <span class="milestone ed2page" data-n="8.58" data-unit="ed2page" id="ed2page.8.58"></span>οὔτε τὰς συλλαβὰς αὐτὰς, πρὶν ἅπαντα
<span class="lb" data-page="8.624" data-line="11" id="l8.624.11"></span>τὰ στοιχεῖα τῆς φωνῆς, οὔτε τὰ σύντονα παλαίσματα
<span class="lb" data-page="8.624" data-line="12" id="l8.624.12"></span>πρὸ τῶν ἁπλῶν καὶ ῥᾳδίων, οὐδὲ ταῦτα, πρὶν τρίψασθαι
<span class="lb" data-page="8.624" data-line="13" id="l8.624.13"></span>καλῶς, οὐδὲ τοῦτο, πρὶν ἀλείψασθαι γυμναστικῶς,
<span class="lb" data-page="8.624" data-line="14" id="l8.624.14"></span>ἀλλ’ ἕκαστον αὐτῶν τὸ μὲν πρῶτον, τὸ δὲ δεύτερον,
<span class="lb" data-page="8.624" data-line="15" id="l8.624.15"></span>τὸ δὲ τρίτον ἐστὶν ἐν ἁπάσαις ταῖς τέχναις. οὕτω δὴ
<span class="lb" data-page="8.624" data-line="16" id="l8.624.16"></span>κᾀν τοῖς κατὰ τὴν διαλεκτικὴν οὐκ ἐνδέχεταί τινα, πρὶν
<span class="lb" data-page="8.624" data-line="17" id="l8.624.17"></span>ἐν τοῖς πρώτοις καὶ οἷον στοιχείοις γυμνάσασθαι, ταῖς
<span class="lb" data-page="8.624" data-line="18" id="l8.624.18"></span>τῶν ἑξῆς ἀποδείξεσιν ἕπεσθαι. περὶ μὲν τούτων εἴς γε
<span class="lb" data-page="8.624" data-line="19" id="l8.624.19"></span>τὸ παρὸν ἱκανὰ καὶ ταῦτα.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg059.1st1K-grc1:3.1">
<span class="pb page1" data-page="8.636" id="p8.636"></span>
<span class="milestone ed1page page1" data-n="3.31" data-unit="ed1page" id="ed1page.3.31"></span>
<span class="milestone ed2page page1" data-n="8.61" data-unit="ed2page" id="ed2page.8.61"></span>
            <h2>ΓΑΛΗΝΟΥ ΠΕΡΙ ΔΙΑΦΟΡΑΣ ΣΦΥΓΜΩΝ
<br></br>ΛΟΓΟΣ Γ.
</h2>
            <p>
<span class="lb" data-page="8.636" data-line="1" id="l8.636.1"></span>Τὸ μὲν δὴ περὶ τῶν πραγμάτων ἡμᾶς διαφέρεσθαι,
<span class="lb" data-page="8.636" data-line="2" id="l8.636.2"></span>τῷ μὲν ἴσως ἀναγκαῖον εἶναι δόξει, τῷ δ’ εὔλογον,
<span class="lb" data-page="8.636" data-line="3" id="l8.636.3"></span>τῷ δέ τινι καὶ συγνώμης ἄξιον. κατὰ μὲν γὰρ τὸν τραγικὸν
<span class="lb" data-page="8.636" data-line="4" id="l8.636.4"></span>ποιητὴν,
</p>
            <div class="lg">
              <div class="l"><span class="lb" data-page="8.636" data-line="5" id="l8.636.5"></span>Εἰ πᾶσι ταὐτὸ καλὸν ἔφυ σοφόν θ’ ἅμα,</div>
              <div class="l"><span class="lb" data-page="8.636" data-line="6" id="l8.636.6"></span>Οὐκ ἦν ἂν ἀμφίλεκτος ἀνθρώποις ἔρις.</div>
            </div>
            <p>
<span class="lb" data-page="8.636" data-line="7" id="l8.636.7"></span><span class="milestone ed2page" data-n="8.62" data-unit="ed2page" id="ed2page.8.62"></span>νυνὶ δ’ ἐπεὶ οὐδὲ δοκεῖ πᾶσι ταὐτὸν οὔτε καλὸν οὔτε
<span class="lb" data-page="8.636" data-line="8" id="l8.636.8"></span>σοφὸν οὔτε ἀληθὲς εἶναι, ἀναγκαῖον, οἶμαι, διαφέρεσθαι.
<span class="lb" data-page="8.636" data-line="9" id="l8.636.9"></span>κατὰ δὲ τὸν φιλόσοφον τὸν εἰπόντα· ἢν γὰρ καὶ τὰ μέγιστα
<span class="pb" data-page="8.637" id="p8.637"></span>
<span class="lb" data-page="8.637" data-line="1" id="l8.637.1"></span>τύχῃ τετελεσμένα, εἰπὼν αὐτὸς, ὅμως οὐκ οἶδε, δοκὸς δ’ ἐπὶ
<span class="lb" data-page="8.637" data-line="2" id="l8.637.2"></span>πᾶσι τέτυκται. διὰ τὸν δοκὸν τοῦτον εὔλογον διαφέρεσθαι.
<span class="lb" data-page="8.637" data-line="3" id="l8.637.3"></span>κατὰ δὲ τοὺς ἡγουμένους εἶναι βεβαίως τε καὶ ἀραρότως γνωστὸν,
<span class="lb" data-page="8.637" data-line="4" id="l8.637.4"></span>ἀλλὰ χαλεπὸν εὑρεθῆναι τοῖς πολλοῖς, συγγνωστὸς ὁ
<span class="lb" data-page="8.637" data-line="5" id="l8.637.5"></span>μὴ τυγχάνων αὐτοῦ. τὸ δὲ καὶ περὶ τῶν ὀνομάτων διαφέρεσθαι,
<span class="lb" data-page="8.637" data-line="6" id="l8.637.6"></span>καὶ μηδὲ μετρίως τοῦτο, μηδ’ ὡς ἔτυχε, ποιεῖν, ἀλλὰ
<span class="lb" data-page="8.637" data-line="7" id="l8.637.7"></span>βίβλους ὅλας μεγίστας ἀναπιμπλάναι τῆς περὶ ταῦτα τερθρείας,
<span class="lb" data-page="8.637" data-line="8" id="l8.637.8"></span>οὔτ’ ἀναγκαῖον οὔτ’ εὔλογον οὔτε συγγνώμης ἄξιον ἐμοὶ
<span class="lb" data-page="8.637" data-line="9" id="l8.637.9"></span>γοῦν εἶναι δοκεῖ. τοσαύτης γὰρ οὔσης τῆς ἐν τοῖς πράγμασιν
<span class="lb" data-page="8.637" data-line="10" id="l8.637.10"></span>ἀσαφείας, ὥστε εἰ καὶ τριπλασίονα βίον ζήσαιμεν οὗ νῦν
<span class="lb" data-page="8.637" data-line="11" id="l8.637.11"></span>ζῶμεν, οὐδὲ τότ’ ἂν ἴσως ἁπάντων ἡμῖν ἀκριβῶς γνωσθέντων,
<span class="lb" data-page="8.637" data-line="12" id="l8.637.12"></span>καὶ διὰ τοῦτ’ εἰπόντος Ἱπποκράτους, ὁ βίος βραχὺς,
<span class="lb" data-page="8.637" data-line="13" id="l8.637.13"></span>ἡ δὲ τέχνη μακρὴ, πῶς οὐκ ἄτοπος ὁ περὶ τὰ μηδὲν προσήκοντα
<span class="lb" data-page="8.637" data-line="14" id="l8.637.14"></span>τρίβων τὸν χρόνον; ὥσπερ οὕτω πολὺν ἔχων, ὥστε
<span class="lb" data-page="8.637" data-line="15" id="l8.637.15"></span>καὶ τοῦτ’ ἐκ περιττοῦ μανθάνειν, καὶ τἀναγκαῖα κατὰ σχολὴν
<span class="lb" data-page="8.637" data-line="16" id="l8.637.16"></span>ζητεῖν. ἆρ’ οὖν οὐ τοῦτο δρῶσιν οἱ τὰ τοιαῦτα γράφοντες,
<span class="lb" data-page="8.637" data-line="17" id="l8.637.17"></span>οἷά περ καὶ ὁ Ἀρχιγένης ἐν τῷ περὶ σφοδροῦ σφυγμοῦ λόγῳ;
<span class="lb" data-page="8.637" data-line="18" id="l8.637.18"></span>ἔστι δὲ ἡ ῥῆσις μακρὰ καὶ πᾶσαν παραγράφειν ἐνταῦθα
<span class="pb" data-page="8.638" id="p8.638"></span>
<span class="lb" data-page="8.638" data-line="1" id="l8.638.1"></span>αὐτὴν ἄτοπον, ἀλλ’ ὅμως ὁ βουλόμενος ἐκ τοῦ περὶ τῶν
<span class="lb" data-page="8.638" data-line="2" id="l8.638.2"></span>σφυγμῶν συγγράμματος ἀναγινωσκέτω. τέταρτον γάρ ἐστιν
<span class="lb" data-page="8.638" data-line="3" id="l8.638.3"></span>ἀπὸ τῆς ἀρχῆς κεφάλαιον. ἄρχεται δ’ αὐτοῦ τοῦτον τὸν τρόπον·
<span class="lb" data-page="8.638" data-line="4" id="l8.638.4"></span>τὴν σφοδρότητα τοῦ σφυγμοῦ οὐκ εἶναι ἁπλῶν ποιοτήτων
<span class="lb" data-page="8.638" data-line="5" id="l8.638.5"></span>φησὶ Μάγνος. ὡς οὖν ἀνεγνωκότι σοι τοῦτον ἅπαντα
<span class="lb" data-page="8.638" data-line="6" id="l8.638.6"></span>τὸν λόγον τὸν περὶ τῆς σφοδρότητος, ἤδη πειράσομαι λέγειν
<span class="lb" data-page="8.638" data-line="7" id="l8.638.7"></span>ἃ γινώσκω. θαυμάζω γὰρ οὐ τοῦτο μόνον ὅτι περὶ ὀνόματος
<span class="lb" data-page="8.638" data-line="8" id="l8.638.8"></span>ἐρίζει· τοῦτο μὲν γὰρ τὸ ἁμάρτημα σχεδὸν ἤδη τοῖς πλείστοις
<span class="lb" data-page="8.638" data-line="9" id="l8.638.9"></span>οὐκ ἰατροῖς μόνον, ἀλλὰ καὶ φιλοσόφοις σύνηθες·
<span class="lb" data-page="8.638" data-line="10" id="l8.638.10"></span>ἀλλ’ ὅτι μηδ’ αὐτὸ τοῦτ’ αἰσθάνεται, ὅτι περὶ ὀνομάτων ἐρίζει,
<span class="lb" data-page="8.638" data-line="11" id="l8.638.11"></span>καὶ διὰ τοῦτο, οἶμαι, νομίζων περὶ πράγματος διαλέγεσθαι,
<span class="lb" data-page="8.638" data-line="12" id="l8.638.12"></span>μακροὺς ἀποτείνει λόγους. οἳ πρὸς τοῖς ἄλλοις
<span class="lb" data-page="8.638" data-line="13" id="l8.638.13"></span>ἀτόποις, ἔτι καὶ ἀσαφῶς κειμένοις, βίβλου τινὸς ἑτέρας ἐξηγουμένης
<span class="lb" data-page="8.638" data-line="14" id="l8.638.14"></span>αὐτοὺς οὐ μικρᾶς δέονται, ἵν’ ἀεὶ κατατριβώμεθα
<span class="lb" data-page="8.638" data-line="15" id="l8.638.15"></span>δηλαδὴ περὶ ὄνου σκιᾶς ἀμφισβητοῦντες, μηδὲ τοσοῦτον ἄρα
<span class="lb" data-page="8.638" data-line="16" id="l8.638.16"></span>πρὸς τῆς διαλεκτικῆς ὠφεληθέντες, ὡς γνωρίζειν δύνασθαι,
<span class="lb" data-page="8.638" data-line="17" id="l8.638.17"></span>τίς μὲν ὑπὲρ ὀνόματός ἐστι, τίς δὲ ὑπὲρ αὐτοῦ ζήτησις τοῦ
<span class="lb" data-page="8.638" data-line="18" id="l8.638.18"></span>πράγματος. ὄντος γάρ τινος σφυγμοῦ βιαίου κατὰ τὴν προσβολὴν,
<span class="lb" data-page="8.638" data-line="19" id="l8.638.19"></span>ὡς ὠθεῖν τε καὶ ἀνατρέπειν τὴν ἁφὴν, τὸ μὲν ὅπως
<span class="pb" data-page="8.639" id="p8.639"></span>
<span class="lb" data-page="8.639" data-line="1" id="l8.639.1"></span>ἄν τις αὐτὸν ἀκριβῶς διαγινώσκοι ζητεῖν, καὶ προσέτι τὰς
<span class="lb" data-page="8.639" data-line="2" id="l8.639.2"></span>αἰτίας ὑφ’ ὧν γίνεται, καὶ τί δηλοῦν πέφυκεν ὁ τοιοῦτος
<span class="lb" data-page="8.639" data-line="3" id="l8.639.3"></span>σφυγμὸς, περὶ πράγματός ἐστι σκοπεῖσθαι· τὸ δὲ τί κλητέον
<span class="lb" data-page="8.639" data-line="4" id="l8.639.4"></span>αὐτὸν, ὑπὲρ ὀνόματος. ἵν’ οὖν σαφῶς ἐπιγνῶμεν, ὅτι
<span class="lb" data-page="8.639" data-line="5" id="l8.639.5"></span>τὸ μὲν ὑπὲρ ὀνομάτων ἐστὶ, τὸ μηδὲν ζητεῖν, τὸ δ’ ὑπὲρ
<span class="lb" data-page="8.639" data-line="6" id="l8.639.6"></span>αὐτῶν τῶν πραγμάτων σκοπεῖσθαι τὰς τέχνας αὔξει, καλέσωμεν
<span class="lb" data-page="8.639" data-line="7" id="l8.639.7"></span>τὸν προειρημένον σφυγμὸν Δίωνα. κᾄπειτα λέγωμεν,
<span class="lb" data-page="8.639" data-line="8" id="l8.639.8"></span>ὅπως μὲν ἀκριβῶς διαγινώσκεται, τουτέστι ὅτι θλιβόντων
<span class="lb" data-page="8.639" data-line="9" id="l8.639.9"></span>τὴν ἀρτηρίαν, οὐκ ἐπιπολῆς ψαυόντων, ἔπειθ’, ὅτι γίνεται
<span class="lb" data-page="8.639" data-line="10" id="l8.639.10"></span>τῇ ῥώμῃ τῆς ζωτικῆς δυνάμεως, ὡς ἐν τοῖς περὶ σφυγμῶν αἰτίας
<span class="lb" data-page="8.639" data-line="11" id="l8.639.11"></span>ἐνδείκνυμεν. εἶθ’ ὅτι σημεῖόν ἐστιν ἐν νόσοις ἀγαθὸν,
<span class="lb" data-page="8.639" data-line="12" id="l8.639.12"></span>καὶ ἄλλα τέ τινα καὶ κρίσεις οἵας πέφυκε δηλοῦν. εἰς τέτταρα
<span class="lb" data-page="8.639" data-line="13" id="l8.639.13"></span>γάρ τοι μέρη νενεμημένης ἁπάσης τῆς περὶ τοὺς σφυγμοὺς
<span class="lb" data-page="8.639" data-line="14" id="l8.639.14"></span>θεωρίας, εἴς τε τὸ περὶ τῆς διαφορᾶς αὐτῶν καὶ τὸ
<span class="lb" data-page="8.639" data-line="15" id="l8.639.15"></span>περὶ διαγνώσεως καὶ τὸ περὶ τῶν αἰτίων καὶ τέταρτον τὸ
<span class="lb" data-page="8.639" data-line="16" id="l8.639.16"></span>περὶ τῆς δι’ αὐτῶν προγνώσεως, οὐδὲν αὐτῶν παραβλάπτεται,
<span class="lb" data-page="8.639" data-line="17" id="l8.639.17"></span>καλεσάντων ἡμῶν τὸν ἰσχυρῶς πλήττοντα σφυγμὸν Δίωνα.
<span class="lb" data-page="8.639" data-line="18" id="l8.639.18"></span>καὶ γὰρ ὅπη τῶν <span class="milestone ed1page" data-n="3.32" data-unit="ed1page" id="ed1page.3.32"></span>ἄλλων διαφέρει μεμαθήκαμεν, ἄν τε
<span class="lb" data-page="8.639" data-line="19" id="l8.639.19"></span>Θέων, ἄν τε Δίων, ἄν τ’ ἄλλό τι καλῆται, καὶ ὅπως
<span class="pb" data-page="8.640" id="p8.640"></span>
<span class="lb" data-page="8.640" data-line="1" id="l8.640.1"></span><span class="milestone ed2page" data-n="8.63" data-unit="ed2page" id="ed2page.8.63"></span>διαγνωσθήσεται, καὶ ὑπὸ τίνος αἰτίας γίγνεται, καὶ τί
<span class="lb" data-page="8.640" data-line="2" id="l8.640.2"></span>δηλοῖ. φιλονεικείτω δὴ λοιπὸν ὑπὲρ αὐτοῦ πρὸς Μάγνον
<span class="lb" data-page="8.640" data-line="3" id="l8.640.3"></span>Ἀρχιγένης, τάχα μὲν παρανομοῦντα καὶ αὐτὸν εἰς τὸ τῶν
<span class="lb" data-page="8.640" data-line="4" id="l8.640.4"></span>Ἑλλήνων ἔθος τὸ περὶ τὰς προσηγορίας, ὅμως δὲ συνιέντα
<span class="lb" data-page="8.640" data-line="5" id="l8.640.5"></span>τό γε τοσοῦτον, ὡς τὸ πλεῖστον αὐτῷ τῆς πρὸς τοὺς πρεσβυτέρους
<span class="lb" data-page="8.640" data-line="6" id="l8.640.6"></span>ἀμφισβητήσεως ὑπὲρ ὀνόματος ἐστί. τί γὰρ δὴ καί
<span class="lb" data-page="8.640" data-line="7" id="l8.640.7"></span>φησιν ὁ Μάγνος αὐτῇ λέξει; χρὴ τοίνυν καὶ μέγεθος ἀξιόλογον
<span class="lb" data-page="8.640" data-line="8" id="l8.640.8"></span>εἶναι τοῖς σφυγμοῖς καὶ πληρότητα καὶ μετὰ τάχους
<span class="lb" data-page="8.640" data-line="9" id="l8.640.9"></span>προσπίπτειν τοῖς δακτύλοις, εἰ μέλλει τις κυριολογεῖν σφοδρὸν
<span class="lb" data-page="8.640" data-line="10" id="l8.640.10"></span>σφυγμὸν ὀνομάζων. οἶδεν οὖν σαφῶς ὁ Μάγνος ὅτι
<span class="lb" data-page="8.640" data-line="11" id="l8.640.11"></span>μὴ περὶ πράγματος, ἀλλὰ τοῦ κυρίως ὀνομάζειν, ἢ μὴ κυρίως,
<span class="lb" data-page="8.640" data-line="12" id="l8.640.12"></span>πρὸς τοὺς ἄλλους ἰατροὺς ἀμφισβητεῖ. σαφέστατον δ’ ἔτι
<span class="lb" data-page="8.640" data-line="13" id="l8.640.13"></span>ποιεῖ τοῦτο διὰ τῶν ἐφεξῆς· ἀξιοῖ γὰρ τὸν Δημήτριον, ᾧ
<span class="lb" data-page="8.640" data-line="14" id="l8.640.14"></span>ταῦτα τὰ βιβλία τὰ περὶ τῶν ἐφευρημένων μετὰ τοὺς Θεμίσωνος
<span class="lb" data-page="8.640" data-line="15" id="l8.640.15"></span>χρόνους ἀνέθηκε, συνεπισκέψασθαι καὶ αὐτὸν, ὡς ἂν
<span class="lb" data-page="8.640" data-line="16" id="l8.640.16"></span>φιλόσοφόν τε ὄντα καὶ τί τὸ κύριον ὄνομα καὶ τί τὸ μὴ
<span class="lb" data-page="8.640" data-line="17" id="l8.640.17"></span>τοιοῦτον ἀκριβέστερον εἰδότα. λέγει δ’ οὕτως, οὐδὲν γὰρ
<span class="lb" data-page="8.640" data-line="18" id="l8.640.18"></span>χεῖρον κᾀνταῦθα παραγράψαι τὴν ῥῆσιν αὐτὴν τοῦ Μάγνου·
<span class="lb" data-page="8.640" data-line="19" id="l8.640.19"></span>πῶς οὖν τοῦτον καλῶς ἐν ταῖς ἁπλαῖς διαφοραῖς κατέταξαν, ﻿
<span class="pb" data-page="8.641" id="p8.641"></span>
<span class="lb" data-page="8.641" data-line="1" id="l8.641.1"></span>σύ μοι διαίτησον. σοὶ γὰρ ἐπιβάλλει μᾶλλον τὰς κυριολογίας
<span class="lb" data-page="8.641" data-line="2" id="l8.641.2"></span>κρίνειν καὶ ἀπὸ τῶν ὀνομάτων τεκμήρασθαι τὴν ὑπόστασιν
<span class="lb" data-page="8.641" data-line="3" id="l8.641.3"></span>τῶν σημαινομένων. εἶθ’ ἑξῆς μᾶλλον σαφέστερον
<span class="lb" data-page="8.641" data-line="4" id="l8.641.4"></span>ποιεῖ λέγων ὡδί· ἐγὼ δ’ οὐκ ἀλλάσσω τὴν ἐμαυτοῦ γνώμην
<span class="lb" data-page="8.641" data-line="5" id="l8.641.5"></span>μέχρι τοῦδε. φημὶ δὲ τὸ τῆς σφοδρότητος ὄνομα σημαίνειν
<span class="lb" data-page="8.641" data-line="6" id="l8.641.6"></span>οὐχ ἁπλῆν διαφορὰν σφυγμῶν, σύμμετρον δὲ ἐκ μεγέθους
<span class="lb" data-page="8.641" data-line="7" id="l8.641.7"></span>καὶ τάχους καὶ πληρότητος. οὐκοῦν κᾀνταῦθα περὶ
<span class="lb" data-page="8.641" data-line="8" id="l8.641.8"></span>τοῦ τί σημαίνει τὸ ὄνομα τὸ τῆς σφοδρότητος ἀμφισβητεῖν
<span class="lb" data-page="8.641" data-line="9" id="l8.641.9"></span>ὁμολογεῖ. καὶ ὅλως εἴ τις βούλεται τὸν πάντα λόγον ἀναλέξασθαι,
<span class="lb" data-page="8.641" data-line="10" id="l8.641.10"></span>γέγραπται δὲ ἐν τῷ τρίτῳ τῶν ἐφευρημένων μετὰ τοὺς
<span class="lb" data-page="8.641" data-line="11" id="l8.641.11"></span>Θεμίσωνος χρόνους, εὕροι αὐτὸν αἰσθανόμενον ὅτι περὶ
<span class="lb" data-page="8.641" data-line="12" id="l8.641.12"></span>ὀνόματος ἡ ζήτησίς ἐστι. τάχ’ οὖν τινι θαυμάζειν ἔπεισι
<span class="lb" data-page="8.641" data-line="13" id="l8.641.13"></span>τῆς καινοτομίας τοῦ Μάγνου. τί γὰρ ἔδει μετατιθέναι τὰ
<span class="lb" data-page="8.641" data-line="14" id="l8.641.14"></span>σημαινόμενα τῶν ὀνομάτων, εἴτε ὀρθῶς εἴτε οὐκ ὀρθῶς οἱ
<span class="lb" data-page="8.641" data-line="15" id="l8.641.15"></span>πρόσθεν ἰατροὶ κατεχρήσαντο αὐτοῖς; θεωρίαν μὲν γάρ τινα
<span class="lb" data-page="8.641" data-line="16" id="l8.641.16"></span>ἐφευρίσκειν εἰς τὰ τῆς τέχνης ἔργα διαφέρουσαν ἀνεμέσητον
<span class="lb" data-page="8.641" data-line="17" id="l8.641.17"></span>οὐ Μάγνῳ μόνον, ἀλλὰ καὶ παντὶ τῷ δυναμένῳ, κᾂν τήμερόν
<span class="lb" data-page="8.641" data-line="18" id="l8.641.18"></span>τις ᾖ τοιοῦτος, κᾂν μετὰ μυριάδας ἐτῶν παμπόλλας γίνηται·
<span class="pb" data-page="8.642" id="p8.642"></span>
<span class="lb" data-page="8.642" data-line="1" id="l8.642.1"></span>τὸ δ’ ὑπὲρ ὀνομάτων ἐρίζειν οἷς τοσούτων πέρι ἡ σκέψις, οὐκ
<span class="lb" data-page="8.642" data-line="2" id="l8.642.2"></span>ὀρθόν. ἀλλ’ εἴ τις ταῦτα θαυμάζει τε καὶ μέμφεται, καλῶς
<span class="lb" data-page="8.642" data-line="3" id="l8.642.3"></span>μὲν ἴσως ποιεῖ, δοκεῖ δὲ ἀγνοεῖν τὴν προαίρεσιν τῶν ἀνδρῶν.
<span class="lb" data-page="8.642" data-line="4" id="l8.642.4"></span>ἀρέσκονται γὰρ οὗτοι πάντες οἱ Πνευματικοὶ καλούμενοι τοῖς
<span class="lb" data-page="8.642" data-line="5" id="l8.642.5"></span>ἀπὸ τῆς στοᾶς δόγμασιν. ὥστ’ ἐπεὶ Χρύσιππος αὐτοὺς εἴθισεν
<span class="lb" data-page="8.642" data-line="6" id="l8.642.6"></span>ἀμφισβητεῖν περὶ τῶν κατὰ τὴν φιλοσοφίαν ὀνομάτων,
<span class="lb" data-page="8.642" data-line="7" id="l8.642.7"></span>οὐδ’ αὐτοὶ περὶ τῶν κατὰ τὴν ἰατρικὴν ταῦτα ποιεῖν ὀκνοῦσι.
<span class="lb" data-page="8.642" data-line="8" id="l8.642.8"></span>καὶ Ζήνων δὲ ὁ Κιττιεὺς ἔτι πρότερον ἐτόλμησε καινοτομεῖν
<span class="lb" data-page="8.642" data-line="9" id="l8.642.9"></span>τε καὶ ὑπερβαίνειν τὸ τῶν Ἑλλήνων ἔθος ἐν τοῖς ὀνόμασιν.
<span class="lb" data-page="8.642" data-line="10" id="l8.642.10"></span>οὐκοῦν ἔτι θαυμαστὸν οὐδὲν, εἰς τοσοῦτον ἐκπεπτωκέναι τῆς
<span class="lb" data-page="8.642" data-line="11" id="l8.642.11"></span>ἐν αὐτοῖς φιλονεικείας τοὺς νεωτέρους ἰατρούς τε καὶ φιλοσόφους.
<span class="lb" data-page="8.642" data-line="12" id="l8.642.12"></span>ἀλλὰ τί θαυμάζειν αὐτῶν ἄξιον, εἰ μηδ’ ὅτι περὶ
<span class="lb" data-page="8.642" data-line="13" id="l8.642.13"></span>ὀνόματος ἐρίζουσι συνιᾶσιν; ὥσπερ οὖν οὐδ’ ὁ Ἀρχιγένης,
<span class="lb" data-page="8.642" data-line="14" id="l8.642.14"></span>καί τοι τἄλλα συνετὸς ὢν, οὐκ ἠξίωσεν, αὐτὸ τοῦτ’ ἐπισημηνάμενος,
<span class="lb" data-page="8.642" data-line="15" id="l8.642.15"></span>ὅτι καινοτομεῖ περὶ τοὔνομα τῆς σφοδρότητος ὁ
<span class="lb" data-page="8.642" data-line="16" id="l8.642.16"></span>Μάγνος, οὕτω παρελθεῖν ἐπί τι τῶν χρησιμωτέρων, ἀλλ’
<span class="lb" data-page="8.642" data-line="17" id="l8.642.17"></span>ἄνω καὶ κάτω στρέφεται κατὰ τὸν τόπον, τά τ’ ἄλλα διαμαρτάνων
<span class="pb" data-page="8.643" id="p8.643"></span>
<span class="lb" data-page="8.643" data-line="1" id="l8.643.1"></span>καὶ ὅτι μηδ’ αὐτὴν τὴν ῥῆσιν ἑκάστοτε τοῦ Μάγνου
<span class="lb" data-page="8.643" data-line="2" id="l8.643.2"></span>παρατίθεται, πολὺ σαφεστέραν οὖσαν ὧν αὐτὸς γράφει, μεταλαμβάνων.
<span class="lb" data-page="8.643" data-line="3" id="l8.643.3"></span>ἄλλο δέ τι μεῖζον ἁμάρτημα τῆς ἐν τοῖς ὀνόμασι
<span class="lb" data-page="8.643" data-line="4" id="l8.643.4"></span>μικρολογίας ἁμαρτάνουσι σχεδὸν ἅπαντες <span class="milestone ed2page" data-n="8.64" data-unit="ed2page" id="ed2page.8.64"></span>οἱ μεθ’
<span class="lb" data-page="8.643" data-line="5" id="l8.643.5"></span>Ἡρόφιλον περὶ τῶν σφυγμῶν γεγραφότες. δέον γὰρ, ὡς
<span class="lb" data-page="8.643" data-line="6" id="l8.643.6"></span>ὀλίγῳ πρόσθεν ἡμεῖς διειλόμεθα, καὶ αὐτοὺς οὕτω διελομένους,
<span class="lb" data-page="8.643" data-line="7" id="l8.643.7"></span>ἰδίᾳ μὲν περὶ τῆς διαφορᾶς τῶν σφυγμῶν, ἰδίᾳ δὲ περὶ
<span class="lb" data-page="8.643" data-line="8" id="l8.643.8"></span>τῆς διαγνώσεως αὐτῶν, ἰδίᾳ δ’ ἔτι περὶ τῶν ἐν αὐτοῖς αἰτίων,
<span class="lb" data-page="8.643" data-line="9" id="l8.643.9"></span>κᾄπειθ’ ἑξῆς ἰδίᾳ περὶ τῆς δι’ αὐτῶν προγνώσεως διδάσκειν,
<span class="lb" data-page="8.643" data-line="10" id="l8.643.10"></span>οὐκ οἶδ’ ὅπως ἅπανθ’ ὁμοῦ συγχέουσί τε καὶ ταράττουσι, τὰ
<span class="lb" data-page="8.643" data-line="11" id="l8.643.11"></span>μὲν παραλιπόντες ὅλως, τῶν δ’ ἐπὶ σμικρὸν κομιδῆ μνημονεύοντες,
<span class="lb" data-page="8.643" data-line="12" id="l8.643.12"></span>τὰ δ’ ἀχρήστως τε καὶ περιττῶς ἀπομηκύνοντες,
<span class="lb" data-page="8.643" data-line="13" id="l8.643.13"></span>τὰ δ’ ἀλόγως εἰς ταὐτὸ συναγαγόντες, ὥσπερ ἓν ὄντα, καί
<span class="lb" data-page="8.643" data-line="14" id="l8.643.14"></span>τοι πάμπολυ διαφέροντα. κατά γ’ οὖν τοῦτον αὐτὸν λόγον
<span class="lb" data-page="8.643" data-line="15" id="l8.643.15"></span>τὸν περὶ τῆς σφοδρότητος ὁ Ἀρχιγένης ὅταν μὲν γράφῃ ὡς
<span class="lb" data-page="8.643" data-line="16" id="l8.643.16"></span>ἐκ τοῦ καθ’ ἕνα χωρισμοῦ φανερὰ γίγνεται καθ’ αὑτὴν ἡ σφοδρότης
<span class="lb" data-page="8.643" data-line="17" id="l8.643.17"></span>οὖσα ὁ τόνος, ὡς εἶπον, τῆς τῶν ἀρτηριῶν κινήσεως,
<span class="lb" data-page="8.643" data-line="18" id="l8.643.18"></span>τὸ τῆς σφοδρότητος αἴτιον εἰπὼν αὐτὴν οἴεται δεδηλωκέναι
<span class="pb" data-page="8.644" id="p8.644"></span>
<span class="lb" data-page="8.644" data-line="1" id="l8.644.1"></span>τὴν σφοδρότητα. εἰ γὰρ δὴ τοῦτό ἐστιν, ὦ Ἀρχίγενες, ἡ
<span class="lb" data-page="8.644" data-line="2" id="l8.644.2"></span>σφοδρότης, ἀπόκριναι τὴν αἰτίαν ἡμῖν αὐτῆς. ἀλλ’ οὐχ
<span class="lb" data-page="8.644" data-line="3" id="l8.644.3"></span>ἕξεις. ἢ πάλιν ταὐτὸν ἀναγκασθήσῃ λέγειν τὸν τόνον. καὶ
<span class="lb" data-page="8.644" data-line="4" id="l8.644.4"></span>ἔσται σοι ὁ τόνος τῆς τῶν ἀρτηριῶν κινήσεως ἅμα μὲν αἰτία
<span class="lb" data-page="8.644" data-line="5" id="l8.644.5"></span>τῆς σφοδρότηρος, ἅμα δὲ ἡ σφοδρότης αὐτή. πολλῷ τοίνυν
<span class="lb" data-page="8.644" data-line="6" id="l8.644.6"></span>ἄμεινον οἱ πρὸ Ἀρχιγένους περὶ σφυγμῶν γράψαντες, οἱ μὲν
<span class="lb" data-page="8.644" data-line="7" id="l8.644.7"></span>τὸ ἀντιβατικὸν, οἱ δὲ τὸ βίαιον, οἱ δὲ τὸ ἰσχυρὸν, οἱ δὲ τὸ
<span class="lb" data-page="8.644" data-line="8" id="l8.644.8"></span>ἀνατρεπτικὸν τῆς προσβολῆς τῶν ἀρτηριῶν ἐκάλεσαν σφοδρότητα.
<span class="lb" data-page="8.644" data-line="9" id="l8.644.9"></span>καὶ τοῦτο καὶ αὐτὸς ὁ Ἀρχιγένης ἐπίσταται. τί
<span class="lb" data-page="8.644" data-line="10" id="l8.644.10"></span>γοῦν φησι; δοκεῖ δέ τισι ἐν τῇ τῆς ἁφῆς πληγῇ κεῖσθαι, καθ’
<span class="lb" data-page="8.644" data-line="11" id="l8.644.11"></span>ὃ καὶ πληγὴν ἀπ’ ἀρτηρίας φασὶν αὐτήν τινες. εἶτ’ οὐκ
<span class="lb" data-page="8.644" data-line="12" id="l8.644.12"></span>οἶδ’ ὅπως οἴεται διαβάλλειν αὐτῶν τὴν δόξαν, ὡδί πως
<span class="lb" data-page="8.644" data-line="13" id="l8.644.13"></span>γράφων· φαίνεται δὲ καθ’ ὅλην τὴν διαστολὴν τὸ στεγανὸν
<span class="lb" data-page="8.644" data-line="14" id="l8.644.14"></span>τῆς ὁρμῆς, καθ’ ὃ καὶ εἰ προσπιέσαιμεν τοὺς δακτύλους, στερεωτέρα
<span class="lb" data-page="8.644" data-line="15" id="l8.644.15"></span>ὑποπίπτει ἡ πληγὴ, οὐ κατὰ τὸ πέρας τῆς διαστολῆς,
<span class="lb" data-page="8.644" data-line="16" id="l8.644.16"></span>ἀλλὰ κατωτέρω τότε γινομένη. ἡ μὲν λέξις αὕτη. πάρεστι
<span class="lb" data-page="8.644" data-line="17" id="l8.644.17"></span>δὲ ἐπισκοπεῖσθαι, ὡς οὐδὲν ἡ ἀντιλογία περαίνει. τί γὰρ
<span class="lb" data-page="8.644" data-line="18" id="l8.644.18"></span>πρὸς ἔπος, εἰ καὶ πρὸ τοῦ πέρατος τῆς διαστολῆς ἡ τῆς
<span class="pb" data-page="8.645" id="p8.645"></span>
<span class="lb" data-page="8.645" data-line="1" id="l8.645.1"></span>πληγῆς ποιότης δήλη γίγνεται, τὸ μὴ οὐκ εἶναι πληγὴν ἀπ’
<span class="lb" data-page="8.645" data-line="2" id="l8.645.2"></span>ἀρτηρίας, τὴν σφοδρότητα; εἰ μὲν γὰρ τοῦτ’ ἔλεγον οἱ πρὸ
<span class="lb" data-page="8.645" data-line="3" id="l8.645.3"></span>Ἀρχιγένους, ὡς ἔστιν σφοδρότης ἀντιβατικὴ πληγὴ κατὰ τὸ
<span class="lb" data-page="8.645" data-line="4" id="l8.645.4"></span>πέρας τῆς διαστολῆς γινομένη, καλῶς ἀντέλεγεν αὐτὸς ὑπομιμνήσκων
<span class="lb" data-page="8.645" data-line="5" id="l8.645.5"></span>ὅτι καὶ πρὸ τοῦ πέρατος ἤδη φαίνεται τὸ βίαιον
<span class="lb" data-page="8.645" data-line="6" id="l8.645.6"></span>τῆς προσβολῆς, ἐπεὶ δ’ ἁπλῶς ἔφασαν ἀντιβατικὴν εἶναι πληγὴν
<span class="lb" data-page="8.645" data-line="7" id="l8.645.7"></span>τὴν σφοδρότητα, τὸ δεικνύειν ὅτι καὶ πρὸ τοῦ πέρατος
<span class="lb" data-page="8.645" data-line="8" id="l8.645.8"></span>τῆς διαστολῆς ἤδη φαίνεται τοιαύτη, μάταιον.
</p>
          </article>

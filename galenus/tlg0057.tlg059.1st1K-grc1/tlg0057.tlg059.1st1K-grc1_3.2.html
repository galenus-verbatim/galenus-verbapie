<article xmlns="http://www.w3.org/1999/xhtml" id="urn:cts:greekLit:tlg0057.tlg059.1st1K-grc1:3.2">
<span class="pb page1" data-page="8.645" id="p8.645"></span>
<span class="milestone ed1page page1" data-n="3.32" data-unit="ed1page" id="ed1page.3.32"></span>
<span class="milestone ed2page page1" data-n="8.64" data-unit="ed2page" id="ed2page.8.64"></span>
            <p>
<span class="lb" data-page="8.645" data-line="9" id="l8.645.9"></span>Ἀλλ’ ἔστω τοῦθ’ ὅπερ ὁ Ἀρχιγένης βούλεται,
<span class="lb" data-page="8.645" data-line="10" id="l8.645.10"></span>τόνος μέν τις ἡ σφοδρότης, τὸ δ’ ἰσχυρὸν τῆς πληγῆς,
<span class="lb" data-page="8.645" data-line="11" id="l8.645.11"></span>οὐκ εἶναι σφοδρότης. ἐρωτήσωμεν αὐτὸν, τίς αἰτία σφοδρότητος
<span class="lb" data-page="8.645" data-line="12" id="l8.645.12"></span>σφυγμῶν; οὐ γὰρ δή που ταυτόν ἐστι σφοδρότης
<span class="lb" data-page="8.645" data-line="13" id="l8.645.13"></span>τε καὶ σφοδρότητος αἰτία. τὸ μὲν γὰρ φαίνεται καὶ πᾶς
<span class="lb" data-page="8.645" data-line="14" id="l8.645.14"></span>ἰατρὸς ζητεῖ ἐπὶ νοσοῦντος· ὅ γε μὴν παντάπασιν ἀγύμναστος
<span class="lb" data-page="8.645" data-line="15" id="l8.645.15"></span>εὐθὺς γνωρίζει τὸν σφυγμὸν ἢ σφοδρὸν ἢ ἀμυδρὸν εἶναι,
<span class="lb" data-page="8.645" data-line="16" id="l8.645.16"></span>οὐ μὴν ἥ γε <span class="milestone ed1page" data-n="3.33" data-unit="ed1page" id="ed1page.3.33"></span>αἰτία φαίνεται. καὶ διὰ τοῦτο οὐδὲν ὑπὲρ
<span class="lb" data-page="8.645" data-line="17" id="l8.645.17"></span>αὐτῆς ὡμολόγηται. Ἡρόφιλος μὲν γάρ φησι ῥώμην τῆς κατὰ
<span class="lb" data-page="8.645" data-line="18" id="l8.645.18"></span>τῆς ἀρτηρίας ζωτικῆς δυνάμεως αἰτίαν εἶναι σφοδροῦ σφυγμοῦ· ﻿
<span class="pb" data-page="8.646" id="p8.646"></span>
<span class="lb" data-page="8.646" data-line="1" id="l8.646.1"></span>Ἀθήναιος δὲ τοῦ ζωτικοῦ τόνου τὴν ἰσχύν· Ἀσκληπιάδης
<span class="lb" data-page="8.646" data-line="2" id="l8.646.2"></span>δὲ ἀμφοῖν καταγελάσεται, καὶ τόνους καὶ δυνάμεις καὶ πάντα
<span class="lb" data-page="8.646" data-line="3" id="l8.646.3"></span>τὰ τοιαῦτα καινὰ φάσκων ὑπάρχειν ὀνόματα, τὴν δ’
<span class="lb" data-page="8.646" data-line="4" id="l8.646.4"></span>αἰτίαν τῆς σφοδρότητος εἰς πλῆθος καὶ λεπτότητα πνεύματος
<span class="lb" data-page="8.646" data-line="5" id="l8.646.5"></span>ἀνοίσει, καθάπερ, οἶμαι, καὶ Ἐρασίστρατος. οὐδὲ γὰρ
<span class="lb" data-page="8.646" data-line="6" id="l8.646.6"></span>οὗτος τοῖς χιτῶσιν αὐτοῖς τῶν ἀρτηριῶν μεταδίδωσι τῆς τονικῆς
<span class="lb" data-page="8.646" data-line="7" id="l8.646.7"></span>δυνάμεως, ἀλλὰ <span class="milestone ed2page" data-n="8.65" data-unit="ed2page" id="ed2page.8.65"></span>τῆς καρδίας ἰσχυρῶς ἐκθλιβούσης
<span class="lb" data-page="8.646" data-line="8" id="l8.646.8"></span>τὸ πνεῦμα, τῇ τούτου διὰ τῶν ἀρτηριῶν φορᾷ τὸ ἀντιβατικὸν
<span class="lb" data-page="8.646" data-line="9" id="l8.646.9"></span>ἐν τῇ πληγῇ φησι γεννᾶσθαι. καὶ τί δεῖ τούτων μνημονεύειν;
<span class="lb" data-page="8.646" data-line="10" id="l8.646.10"></span>ὁ γάρ τοι Μάγνος, καὶ αὐτὸς ἀπὸ τῆς πνευματικῆς
<span class="lb" data-page="8.646" data-line="11" id="l8.646.11"></span>αἱρέσεως εἶναι προσποιούμενος, ἑτέρως τὸ ἰσχυρὸν τῆς πληγῆς
<span class="lb" data-page="8.646" data-line="12" id="l8.646.12"></span>γίνεσθαί φησιν ἢ ὡς Ἀρχιγένης. ἀλλὰ περὶ μὲν τῆς
<span class="lb" data-page="8.646" data-line="13" id="l8.646.13"></span>τοιαύτης διαφωνίας οὐ νῦν ὁ καιρός. ὑπομεμνήσθω δ’ οὖν
<span class="lb" data-page="8.646" data-line="14" id="l8.646.14"></span>εἰς τὰ παρόντα τό γε τοσοῦτον, ὡς τὸ μὲν ἰσχυρὸν τῆς
<span class="lb" data-page="8.646" data-line="15" id="l8.646.15"></span>πληγῆς ἐν τῷ τὴν ἁφὴν ὠθεῖν καὶ ἀντιβαίνειν καὶ ἀνατρέπειν
<span class="lb" data-page="8.646" data-line="16" id="l8.646.16"></span>κείμενον ἅπασιν ὡμολόγηται, τὸ δ’ ὑπὸ τίνος αἰτίας
<span class="lb" data-page="8.646" data-line="17" id="l8.646.17"></span>γίγνεται διαφωνεῖται. γελοῖον δ’ ἐστὶν ἐν τῇ διαφωνίᾳ τοῦ
<span class="lb" data-page="8.646" data-line="18" id="l8.646.18"></span>τί ποτ’ ἐστὶν ὅδε τις ὁ σφυγμὸς μὴ τοῦτο διδάσκειν, ἀλλ’ ὑπὸ
<span class="lb" data-page="8.646" data-line="19" id="l8.646.19"></span>τίνος γίγνεται γράφειν. τὸ μὲν γὰρ τί ποτ’ ἐστὶ φαίνεσθαι
<span class="pb" data-page="8.647" id="p8.647"></span>
<span class="lb" data-page="8.647" data-line="1" id="l8.647.1"></span>δεῖ, τὸ δ’ ὑπὸ τίνος γίγνεται λόγῳ φωρᾶσθαι. δῆλον οὖν
<span class="lb" data-page="8.647" data-line="2" id="l8.647.2"></span>ὡς οὐδ’ ὅπῃ διήνεγκεν ὁ σφοδρὸς σφυγμὸς τῆς αἰτίας ὑφ’
<span class="lb" data-page="8.647" data-line="3" id="l8.647.3"></span>ἧς γίγνεται, διηρθρωμένως ἐγίγνωσκεν ὁ Ἀρχιγένης. καὶ διὰ
<span class="lb" data-page="8.647" data-line="4" id="l8.647.4"></span>τοῦτο ἐν τῷ τόνῳ τῆς κινήσεως τῶν ἀρτηριῶν τὴν σφοδρότητα
<span class="lb" data-page="8.647" data-line="5" id="l8.647.5"></span>τίθεται, δέον τοῦτο μὲν αἴτιον εἰπεῖν σφοδρότητος,
<span class="lb" data-page="8.647" data-line="6" id="l8.647.6"></span>αὐτὴν δὲ κατὰ τὸ ποιὸν τῆς πληγῆς φάναι συνίστασθαι
<span class="lb" data-page="8.647" data-line="7" id="l8.647.7"></span>βίαιόν τινα οὖσαν καὶ ἀντιβατικὴν προσβολήν. ὅτι δὲ συγκέχυται
<span class="lb" data-page="8.647" data-line="8" id="l8.647.8"></span>περὶ τὰ πράγματα καὶ διηρθρωμένως οὐδὲν λέγει, δῆλον
<span class="lb" data-page="8.647" data-line="9" id="l8.647.9"></span>ἐξ ὧν ἐπιφέρει, προελόμενος ὁρίζεσθαι τοὺς σφυγμούς.
<span class="lb" data-page="8.647" data-line="10" id="l8.647.10"></span>τί γάρ φησι; σφοδρὸς μὲν οὖν σφυγμὸς ὁ μείζονα τόνον
<span class="lb" data-page="8.647" data-line="11" id="l8.647.11"></span>ἔχων τῆς κινήσεως καὶ ῥοιζώδης ὤν· ἀμυδρὸς δὲ ὁ ἐκλελυμένον
<span class="lb" data-page="8.647" data-line="12" id="l8.647.12"></span>τὸν τόνον ἔχων καὶ ἀσύστροφον τὴν πληγήν. οὐ
<span class="lb" data-page="8.647" data-line="13" id="l8.647.13"></span>γὰρ ἁπλῶς εἶπε, σφοδρὸς μὲν οὖν ἐστι σφυγμὸς ὁ μείζονα
<span class="lb" data-page="8.647" data-line="14" id="l8.647.14"></span>τὸν τόνον ἔχων τῆς κινήσεως, ἀλλὰ προσέθηκε, καὶ ῥοιζώδης
<span class="lb" data-page="8.647" data-line="15" id="l8.647.15"></span>ὤν· ὃ τί ποτ’ αὐτῷ βούλεται, μὰ τοὺς θεοὺς, οὐκ ἀκριβῶς
<span class="lb" data-page="8.647" data-line="16" id="l8.647.16"></span>συνίημι. ποιητικὸν γὰρ τοὔνομά ἐστιν ὁ ῥοῖζος, οὐ
<span class="lb" data-page="8.647" data-line="17" id="l8.647.17"></span>πολιτικὸν, οὔτε συνεχῶς λεγόμενον οὐδὲν, οὐδὲ τί ποτε
<span class="lb" data-page="8.647" data-line="18" id="l8.647.18"></span>σημαίνει, προδηλοῦν. ἀλλ’ εἰ μέν τι χρὴ τοῖς γραμματικοῖς
<span class="pb" data-page="8.648" id="p8.648"></span>
<span class="lb" data-page="8.648" data-line="1" id="l8.648.1"></span>πιστεύειν ἐξηγουμένοις τὸ παρὰ τῷ ποιητῇ λεγόμενον ἐπὶ
<span class="lb" data-page="8.648" data-line="2" id="l8.648.2"></span>τοῦ Κύκλωπος,
</p>
            <div class="l"><span class="lb" data-page="8.648" data-line="3" id="l8.648.3"></span>Πολλῷ δὲ ῥοίζῳ πρὸς ὄρος τρέπε πίονα μῆλα,</div>
            <p>
<span class="lb" data-page="8.648" data-line="4" id="l8.648.4"></span>τάχος κινήσεως ὁ ῥοῖζος δηλοῖ. οὐ μὴν ἐβούλετό γε τοῦτο
<span class="lb" data-page="8.648" data-line="5" id="l8.648.5"></span>Ἀρχιγένης αὐτὸς, ὁπότ’ ἀντέλεγε τῷ Μάγνῳ, πλὴν εἰ παραπλήσιόν
<span class="lb" data-page="8.648" data-line="6" id="l8.648.6"></span>τι τοῖς ῥήτορσι ποιεῖ, κατηγορεῖ πολλάκις ὧν οὐκ
<span class="lb" data-page="8.648" data-line="7" id="l8.648.7"></span>ἔγνωκεν. ἀλλ’ οὐκ ᾤμην ἔγωγε. τί ποτ’ οὖν ἐστιν ὃ βούλεται
<span class="lb" data-page="8.648" data-line="8" id="l8.648.8"></span>δηλοῦν ὁ ῥοῖζος, εἰ μὴ τὸ τάχος; ἀλλ’ ἆρά γε τὸ ἰσχυρὸν
<span class="lb" data-page="8.648" data-line="9" id="l8.648.9"></span>τῆς πληγῆς; ἀλλ’ οὕτως πάλιν ἅμα δυοῖν ἔσται τὸν
<span class="lb" data-page="8.648" data-line="10" id="l8.648.10"></span>ὁρισμὸν πεποιημένος, αἰτίου τε τοῦ ποιοῦντος καὶ γιγνομένου
<span class="lb" data-page="8.648" data-line="11" id="l8.648.11"></span>πρὸς αὐτοῦ, καὶ μείζων ἡ ἀπορία. πότερον ἑκάτερον
<span class="lb" data-page="8.648" data-line="12" id="l8.648.12"></span>αὐτῶν βούλεται τὸν σφοδρὸν εἶναι σφυγμὸν, τό τε τοῦ τόνου
<span class="lb" data-page="8.648" data-line="13" id="l8.648.13"></span>μέγεθος καὶ τὸ βίαιον τῆς πληγῆς, ἢ τὸ συναμφότερον, ἄν
<span class="lb" data-page="8.648" data-line="14" id="l8.648.14"></span>τε γὰρ ἑκάτερον ἄν τε συναμφότερον, οὐ καλῶς, ὅτι μὴ
<span class="lb" data-page="8.648" data-line="15" id="l8.648.15"></span>δυνατὸν, ὡς ἐλέχθη, τὴν αἰτίαν τῷ γιγνομένῳ πρὸς αὐτῆς
<span class="lb" data-page="8.648" data-line="16" id="l8.648.16"></span>ταὐτὸν εἶναι. καὶ γὰρ δὴ τὸ φάναι, μείζονα τόνον ἔχειν τῆς
<span class="lb" data-page="8.648" data-line="17" id="l8.648.17"></span>κινήσεως τὸν σφοδρὸν σφυγμὸν, ἀσαφές. οὐδὲ γὰρ οὐδ’ ἐνταῦθα
<span class="lb" data-page="8.648" data-line="18" id="l8.648.18"></span>συνίημι τί λέγει, πότερον ὑπὸ μείζονος τόνου γίγνεσθαι
<span class="pb" data-page="8.649" id="p8.649"></span>
<span class="lb" data-page="8.649" data-line="1" id="l8.649.1"></span>τὸν σφοδρὸν σφυγμὸν, ἢ τὸν μείζονα τόνον σφοδρὸν εἶναι
<span class="lb" data-page="8.649" data-line="2" id="l8.649.2"></span>σφυγμόν. κατὰ μὲν γὰρ τὸ πρότερον τῶν σημαινομένων, οὐ
<span class="lb" data-page="8.649" data-line="3" id="l8.649.3"></span>τί ποτ’ ἐστὶν ὁ σφοδρὸς σφυγμὸς, ἀλλ’ ὑπὸ τίνος γίνεται, δεδηλωμένον
<span class="lb" data-page="8.649" data-line="4" id="l8.649.4"></span>ἂν εἴη· κατὰ δὲ τὸ δεύτερον, ἀδήλου τε καὶ ἀμφισβητουμένου
<span class="lb" data-page="8.649" data-line="5" id="l8.649.5"></span>κατὰ τὰς αἱρέσεις ἡ διδασκαλία. χρὴ δ’ εἴπερ
<span class="lb" data-page="8.649" data-line="6" id="l8.649.6"></span>τι καὶ ἄλλο, καὶ τὸν σφοδρὸν σφυγμὸν ἕν τι τῶν αἰσθητῶν
<span class="lb" data-page="8.649" data-line="7" id="l8.649.7"></span>εἶναι πραγμάτων. ἀλλ’ ὁ τόνος οὐκ αἰσθητὸς, ἢ πάντως ἂν
<span class="lb" data-page="8.649" data-line="8" id="l8.649.8"></span>ἅπασιν ὡμολόγητο. τινὲς μὲν γὰρ οὐδὲ συνιέναι φασὶν
<span class="lb" data-page="8.649" data-line="9" id="l8.649.9"></span>ὅλως, τί ποτε σημαίνεται πρὸς τοῦ τόνος ὀνόματος, καί τοι
<span class="lb" data-page="8.649" data-line="10" id="l8.649.10"></span>συνιέντες τε καὶ αἰσθανόμενοι σφοδροῦ σφυγμοῦ. τινὲς μὲν
<span class="lb" data-page="8.649" data-line="11" id="l8.649.11"></span>ὁμολογοῦσι τὸ λεγόμενον, ὑπάρχειν δ’ οὐ συγχωροῦσιν.
<span class="lb" data-page="8.649" data-line="12" id="l8.649.12"></span>οὕτως οὐ ταὐτόν ἐστι τόνος κινήσεως καὶ σφοδρὸς σφυγμὸς,
<span class="lb" data-page="8.649" data-line="13" id="l8.649.13"></span>εἴγε τὸ μὲν αὐτῶν αἰσθήσει φαίνεται, τὸ δὲ οὐ μόνον ἄδηλον
<span class="lb" data-page="8.649" data-line="14" id="l8.649.14"></span>ταῖς αἰσθήσεσιν, ἀλλὰ καὶ διαμφισβητούμενον καὶ ἀσαφὲς
<span class="lb" data-page="8.649" data-line="15" id="l8.649.15"></span>ὅλως ἐστίν.
</p>
          </article>

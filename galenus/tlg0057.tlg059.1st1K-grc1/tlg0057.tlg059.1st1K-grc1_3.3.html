<article xmlns="http://www.w3.org/1999/xhtml" id="urn:cts:greekLit:tlg0057.tlg059.1st1K-grc1:3.3">
<span class="pb page1" data-page="8.649" id="p8.649"></span>
<span class="milestone ed1page page1" data-n="3.33" data-unit="ed1page" id="ed1page.3.33"></span>
<span class="milestone ed2page page1" data-n="8.65" data-unit="ed2page" id="ed2page.8.65"></span>
            <p>
<span class="lb" data-page="8.649" data-line="16" id="l8.649.16"></span><span class="milestone ed2page" data-n="8.66" data-unit="ed2page" id="ed2page.8.66"></span>Ἆρ’ οὖν ἡ μὲν τοῦ σφοδροῦ σφυγμοῦ διδασκαλία
<span class="lb" data-page="8.649" data-line="17" id="l8.649.17"></span>καὶ ἀσαφὴς καὶ ψευδὴς κατὰ πάντα τὰ σημαινόμενα,
<span class="lb" data-page="8.649" data-line="18" id="l8.649.18"></span>σαφεστέρα δὲ καὶ ἀληθεστέρα ἡ τοῦ ἐναντίου αὐτοῦ τοῦ ἀμυδροῦ;
<span class="lb" data-page="8.649" data-line="19" id="l8.649.19"></span>τάχα γὰρ ἐκ τῆς ἀντιθέσεως συνιέναι τινὸς τῶν ἐν
<span class="pb" data-page="8.650" id="p8.650"></span>
<span class="lb" data-page="8.650" data-line="1" id="l8.650.1"></span>τῷ προτέρῳ λόγῳ δυνησόμεθα. τί δή φησιν; ἀμυδρὸς δὲ
<span class="lb" data-page="8.650" data-line="2" id="l8.650.2"></span>ὁ ἐκλελυμένον τόνον ἔχων καὶ ἀσύστροφον τὴν πληγήν. ἐνταῦθα
<span class="lb" data-page="8.650" data-line="3" id="l8.650.3"></span>δὴ φανερῶς τῷ μὲν μεγάλῳ τόνῳ τὸν ἐκλελυμένον
<span class="lb" data-page="8.650" data-line="4" id="l8.650.4"></span>ἀντέθηκε, δέον οὐ τοῦτον, ἀλλὰ τὸν μικρὸν ἀντιθεῖναι.
<span class="lb" data-page="8.650" data-line="5" id="l8.650.5"></span>ἢ κακῶς ἐν τῷ σφοδρῷ τὸν μέγαν εἶπε, τῷ δὲ ῥοιζώδει
<span class="lb" data-page="8.650" data-line="6" id="l8.650.6"></span>ἀσύστροφον τῆς πληγῆς. εἰ μὲν οὖν ἐνόουν τί ποτ’ ἐστὶν τὸ
<span class="lb" data-page="8.650" data-line="7" id="l8.650.7"></span>ἀσύστροφον, ἴσως ἂν συνῆκα τοῦ ῥοιζώδους. νυνὶ δ’ αὐτὸ
<span class="lb" data-page="8.650" data-line="8" id="l8.650.8"></span>τοῦτο πάλιν ἀσαφέστερόν ἐστι πολλῷ τοῦ ῥοιζώδους. ὥστ’
<span class="lb" data-page="8.650" data-line="9" id="l8.650.9"></span>οὐδέτερον αὐτῶν ἐξηγητικὸν γίνεται θατέρου. πότερον γὰρ
<span class="lb" data-page="8.650" data-line="10" id="l8.650.10"></span>τὸ βραδὺ νομίσομεν λέγειν αὐτὸν ἀσύστροφον, ἢ τὸ ἄῤῥωστον,
<span class="lb" data-page="8.650" data-line="11" id="l8.650.11"></span>ἢ τὸ μαλακὸν, ἢ τὸ εὐανάτρεπτον, ἢ τὸ διαλελυμένον, οὐκ
<span class="lb" data-page="8.650" data-line="12" id="l8.650.12"></span>ἔχω συμβαλεῖν. ἓν δὲ μόνον ἐν τούτῳ τῷ τρόπῳ πλέον μοι
<span class="lb" data-page="8.650" data-line="13" id="l8.650.13"></span>νομίζω γεγονέναι, τὸ καὶ τὴν ποιότητα τῆς πληγῆς αὐτὸν
<span class="lb" data-page="8.650" data-line="14" id="l8.650.14"></span>εἰς τὴν ἔννοιαν τῆς σφοδρότητος παραλαμβάνειν, καί τοι κατ’
<span class="lb" data-page="8.650" data-line="15" id="l8.650.15"></span>ἀρχὰς, ὁπότ’ ἀντέλεγε τῷ Μάγνῳ, μόνον τόνον εἰπόντι τῆς
<span class="lb" data-page="8.650" data-line="16" id="l8.650.16"></span>τῶν ἀρτηριῶν κινήσεως. ἀλλὰ νῦν καὶ ἀσύστροφον ἔφη τὴν
<span class="lb" data-page="8.650" data-line="17" id="l8.650.17"></span>πληγήν· καὶ μὴν ἀντεῖπεν ὀλίγῳ πρόσθεν τοῖς ἐν τῇ τῆς ἁφῆς
<span class="lb" data-page="8.650" data-line="18" id="l8.650.18"></span>πληγῇ κεῖσθαι νομίζουσιν αὐτόν. ἐμοὶ μὲν δὴ καὶ ταῦτα ﻿
<span class="pb" data-page="8.651" id="p8.651"></span>
<span class="lb" data-page="8.651" data-line="1" id="l8.651.1"></span>πάντη τεταραγμένου καὶ μηδὲν ἀκριβὲς ἔχοντος εἰπεῖν εἶναι
<span class="lb" data-page="8.651" data-line="2" id="l8.651.2"></span>δοκεῖ. σοὶ δ’ εἴπερ μὴ ταῦτα, τὰ δ’ οὖν ἐφεξῆς αὐτῶν οἶδ’
<span class="lb" data-page="8.651" data-line="3" id="l8.651.3"></span>ὅτι λῆρος εἶναι δόξει μακρὸς, ἄν γε μὴ σοφιστής τις ᾖς καὶ
<span class="lb" data-page="8.651" data-line="4" id="l8.651.4"></span>αὐτὸς, ἀλλὰ τῶν τῆς ἰατρικῆς ἔργων ἐραστής. ἡ μὲν οὖν
<span class="lb" data-page="8.651" data-line="5" id="l8.651.5"></span>ῥῆσις αὕτη τοῦ Ἀρχιγένους τόνδε τὸν τρόπον ἔχει· ἔστι δὲ
<span class="lb" data-page="8.651" data-line="6" id="l8.651.6"></span>κατὰ τὴν σφοδρότητα τοιαύταις καὶ ἄλλαις ἐντυγχάνειν διαφοραῖς,
<span class="lb" data-page="8.651" data-line="7" id="l8.651.7"></span>ἐν αἷς ἐκλελυμένη ἐμπίπτει ἡ πληγὴ καὶ ἀβαρὴς, ὃν
<span class="lb" data-page="8.651" data-line="8" id="l8.651.8"></span>ἀμαυρὸν σφυγμὸν ἤδη τινὲς ἐκάλεσαν. ἄλλη δὲ βαρεῖα μὲν
<span class="lb" data-page="8.651" data-line="9" id="l8.651.9"></span>ἔκλυτος ταύτην ἀμυδροῦ σφυγμοῦ διαφορὰν θείη τις ἂν, ἡ δ’
<span class="lb" data-page="8.651" data-line="10" id="l8.651.10"></span>οὐκ ἔκλυτος μὲν, ἀλλ’ οἷον παραπεποδισμένη καὶ εἴσω ῥέπον
<span class="lb" data-page="8.651" data-line="11" id="l8.651.11"></span>τὸ βάρος ἔχουσα, πεπιεσμένη καὶ δεδυκυῖα. διαφορὰ κατὰ
<span class="lb" data-page="8.651" data-line="12" id="l8.651.12"></span>σφοδρότητα εἴη ἂν σφυγμοῦ καὶ κατὰ τὸν σφοδρὸν, ἡ μέν τις
<span class="lb" data-page="8.651" data-line="13" id="l8.651.13"></span>πληγὴ εἴη ἂν ἐξεριστικὴ, ὑγρότερον ἐξωθοῦσα τὴν ἁφὴν, οἷα
<span class="lb" data-page="8.651" data-line="14" id="l8.651.14"></span>ἀπὸ τροφῆς μάλιστα νεαρᾶς ἐγγίνεται. ἡ δὲ δύσθραυστός
<span class="lb" data-page="8.651" data-line="15" id="l8.651.15"></span>ἐστι μᾶλλον, οἷον διηγκωνισμένου τοῦ κινοῦντος. ἡ δ’ ἐν
<span class="lb" data-page="8.651" data-line="16" id="l8.651.16"></span>πείσεσί τισι καὶ ἐπὶ τοῖς ἐν σαρκὶ πλεονασμοῖς <span class="milestone ed1page" data-n="3.34" data-unit="ed1page" id="ed1page.3.34"></span>φαίνεται.
<span class="lb" data-page="8.651" data-line="17" id="l8.651.17"></span>ταῦτ’, ὦ πρὸς θεῶν, πότερον θαυμαστά τις, ἢ ληρήματα
<span class="lb" data-page="8.651" data-line="18" id="l8.651.18"></span>φήσει; τὸν γοῦν βίον βραχὺν ὡς πρὸς τὸ τῆς τέχνης ὄντα
<span class="pb" data-page="8.652" id="p8.652"></span>
<span class="lb" data-page="8.652" data-line="1" id="l8.652.1"></span>μέγεθος οὐ βραχὺν οὗτός γε, ἀλλὰ τὸ μηδὲν ποιεῖ, τοσοῦτον
<span class="lb" data-page="8.652" data-line="2" id="l8.652.2"></span>ὄχλον ἐπεισάγων αὐτῇ ψευδοῦς θεωρίας. πόθεν γοῦν οὗτοι
<span class="lb" data-page="8.652" data-line="3" id="l8.652.3"></span>πάλιν ἥκουσιν ἡμῖν οἱ σφυγμοὶ, βαρὺς καὶ ἀβαρής; τί
<span class="lb" data-page="8.652" data-line="4" id="l8.652.4"></span>δ’ οὐ καὶ ταύτην ἐν ἀρχῇ τὴν διαφορὰν ἐδήλωσεν, ἡνίκ’ ὀκτὼ
<span class="lb" data-page="8.652" data-line="5" id="l8.652.5"></span>ποιότητας ἔλεγεν ὑπάρχειν τοῖς σφυγμοῖς; ὡς γὰρ μέγεθος
<span class="lb" data-page="8.652" data-line="6" id="l8.652.6"></span>καὶ τάχος καὶ σφοδρότητα καὶ τἄλλα, τί τὸ κωλύον ἦν καὶ
<span class="lb" data-page="8.652" data-line="7" id="l8.652.7"></span>βαρύτητα προσγράψαι; πόθεν αὕτη πάλιν ἡ καινὴ τραγῳδία,
<span class="lb" data-page="8.652" data-line="8" id="l8.652.8"></span>βαρὺς σφυγμός ἐστί τις; πόσων μνῶν, ὦ Ἀρχίγενες,
<span class="lb" data-page="8.652" data-line="9" id="l8.652.9"></span>ἑρμήνευσον ἡμῖν, εἴ γε μὴ μόνον ὀνόματα γεγραφὼς ἔσῃ,
<span class="lb" data-page="8.652" data-line="10" id="l8.652.10"></span>πρᾶγμα δ’ οὐδὲν εἰρηκώς. ἔστι τις σφοδρὸς σφυγμὸς, ὡς
<span class="lb" data-page="8.652" data-line="11" id="l8.652.11"></span>οἱ μὴ τραγῳδοῦντες ἔγραψαν, ἀντιβατικὸς κατὰ τὴν πληγὴν,
<span class="lb" data-page="8.652" data-line="12" id="l8.652.12"></span>διάγνωσις δ’ αὐτοῦ, θλιβόντων τὴν ἀρτηρίαν, οὐκ ἐπιπολῆς
<span class="lb" data-page="8.652" data-line="13" id="l8.652.13"></span>ψαυόντων. αἰτία δ’ ἄλλη μὲν κατ’ ἄλλον, ἄλλη δὲ κατὰ
<span class="lb" data-page="8.652" data-line="14" id="l8.652.14"></span>τοὺς πνευματικοὺς ὑμᾶς, ἡ ῥώμη τοῦ τόνου. λέξον μοι καὶ
<span class="lb" data-page="8.652" data-line="15" id="l8.652.15"></span>περὶ τοῦ βαρέος ὡσαύτως, τήν τε φύσιν αὐτοῦ καὶ τὴν διάγνωσιν
<span class="lb" data-page="8.652" data-line="16" id="l8.652.16"></span>καὶ τὴν αἰτίαν. ἢ γελοιότατος ἂν εἴης <span class="milestone ed2page" data-n="8.67" data-unit="ed2page" id="ed2page.8.67"></span>τίς μέν
<span class="lb" data-page="8.652" data-line="17" id="l8.652.17"></span>ἐστι σφοδρὸς σφυγμὸς καὶ ταχὺς καὶ μέγας, ἐξηγούμενός τε
<span class="lb" data-page="8.652" data-line="18" id="l8.652.18"></span>καὶ ὁριζόμενος, οὓς καὶ χωρὶς ὁρισμῶν ἐνοήσαμεν ἂν, εἴ γε
<span class="pb" data-page="8.653" id="p8.653"></span>
<span class="lb" data-page="8.653" data-line="1" id="l8.653.1"></span>μὴ παντάπασιν ἀήθεις ἦμεν Ἑλληνικῆς λέξεως, τίς δ’ ἐστὶν
<span class="lb" data-page="8.653" data-line="2" id="l8.653.2"></span>ὁ σφυγμὸς ὁ βαρὺς οὗτος, ὃν ἐπεισάγεις ἡμῖν καινὸν, οὐκ
<span class="lb" data-page="8.653" data-line="3" id="l8.653.3"></span>ἐξηγούμενος, ἀλλ’ ὑπολαμβάνων, εἰ τοὔνομα μόνον γράψειας,
<span class="lb" data-page="8.653" data-line="4" id="l8.653.4"></span>εἰρηκέναι τι πλέον. τοῦτο δὲ οὐ λέγειν, ἀλλὰ λαλεῖν ἐστί.
<span class="lb" data-page="8.653" data-line="5" id="l8.653.5"></span>εἰ μὲν οὖν βούλει κατὰ τὸν Κωμικὸν,
</p>
            <div class="l"><span class="lb" data-page="8.653" data-line="6" id="l8.653.6"></span>Λαλεῖν ἄριστος, ἀδυνατώτατος λέγειν,</div>
            <p>
<span class="lb" data-page="8.653" data-line="7" id="l8.653.7"></span>ἕτερος ἂν εἴη λόγος· εἰ δ’ οὐ λαλεῖν, ἀλλὰ λέγειν, τί καὶ
<span class="lb" data-page="8.653" data-line="8" id="l8.653.8"></span>διδάσκειν ἐθέλεις, δήλωσον ἡμῖν, τίνι τῶν αἰσθήσεων, καὶ
<span class="lb" data-page="8.653" data-line="9" id="l8.653.9"></span>πῶς διαγνωσόμεθα τόν βαρὺν τοῦτον σφυγμόν; ἐγὼ μὲν γὰρ
<span class="lb" data-page="8.653" data-line="10" id="l8.653.10"></span>οὐδὲ λίθου βάρος, οὐδὲ ξύλου δύναμαι διαγνῶναι, μὴ ταῖς
<span class="lb" data-page="8.653" data-line="11" id="l8.653.11"></span>χερσὶν ἀράμενος, ἢ ἀναθέμενος τοῖς ὤμοις, ἢ ἐξαρτησάμενος
<span class="lb" data-page="8.653" data-line="12" id="l8.653.12"></span>τοῦ πραχήλου. πότερον οὖν καὶ τὴν ἀρτηρίαν τοῦ νοσοῦντος
<span class="lb" data-page="8.653" data-line="13" id="l8.653.13"></span>ἐν ταῖς χερσὶ βαστάζοντας ἡμᾶς, ἢ ἀναθεμένους, δεήσει
<span class="lb" data-page="8.653" data-line="14" id="l8.653.14"></span>διαγιγνώσκειν οὕτως τὸ βάρος τῶν σφυγμῶν, ἢ τί κελεύεις
<span class="lb" data-page="8.653" data-line="15" id="l8.653.15"></span>ὦ Ἀρχίγενες; πρὸς δὲ ταῦτα τῶν ἀπ’ αὐτοῦ τις, γέρων
<span class="lb" data-page="8.653" data-line="16" id="l8.653.16"></span>σεμνὸς, ἐννενηκοντούτης, ὦ τὰν, ὦ τέκνον ἔφη, ἐκλελυμένος
<span class="lb" data-page="8.653" data-line="17" id="l8.653.17"></span>καὶ νωχελὴς καὶ βραδὺς καὶ μέλλων σφυγμὸς ἂν εἴη. πάλιν
<span class="lb" data-page="8.653" data-line="18" id="l8.653.18"></span>οὖν ἡμεῖς ἔφαμεν, ὦ πάτερ, ἐκλελυμένον τίνα λέγεις; ἆρά γε
<span class="pb" data-page="8.654" id="p8.654"></span>
<span class="lb" data-page="8.654" data-line="1" id="l8.654.1"></span>τὸν βραδὺν, ἢ τὸν ἀραιόν; οὐ γὰρ συνίεμεν. ὀλίγον οὖν
<span class="lb" data-page="8.654" data-line="2" id="l8.654.2"></span>διασιωπήσας, τὸν βραδὺν ἀπεκρίνατο. καὶ μὴν περί γε τοῦ
<span class="lb" data-page="8.654" data-line="3" id="l8.654.3"></span>νωχελοῦς, ἔφην, οὐκ ἂν ἐροίμην σε. δῆλον γὰρ ὅτι καὶ
<span class="lb" data-page="8.654" data-line="4" id="l8.654.4"></span>τοῦτον βραδὺν εἶναι φήσειας. ἀλλὰ καὶ ὁ μέλλων, ἔφην,
<span class="lb" data-page="8.654" data-line="5" id="l8.654.5"></span>οἶμαι, βραδύς ἐστι. ἐκ τούτων συνεὶς ὁ γέρων, ὡς ἐξ
<span class="lb" data-page="8.654" data-line="6" id="l8.654.6"></span>ἁπάντων τῶν τεττάρων ὀνομάτων ἓν ἐδείκνυτο δηλούμενον
<span class="lb" data-page="8.654" data-line="7" id="l8.654.7"></span>πρᾶγμα, βραδύτης σφυγμοῦ, ταράττεσθαί τε καὶ φιλονεικεῖν
<span class="lb" data-page="8.654" data-line="8" id="l8.654.8"></span>ὑπήρξατο. καὶ πρῶτον μὲν τὸν μέλλοντα πρὸς αὐτοῦ κληθέντα
<span class="lb" data-page="8.654" data-line="9" id="l8.654.9"></span>σφυγμὸν οὐ κατὰ τὸ βραδὺ τῆς κινήσεως, ἀλλὰ κατὰ
<span class="lb" data-page="8.654" data-line="10" id="l8.654.10"></span>τὸ τῆς ἡσυχίας ἔφασκε μῆκος κεῖσθαι. τοῦτο γὰρ εἶναι τὸ
<span class="lb" data-page="8.654" data-line="11" id="l8.654.11"></span>μέλλειν, ὀκνεῖν ἄρξασθαι· μετὰ δὲ ταῦτα καὶ τὸν ἐκλελυμένον
<span class="lb" data-page="8.654" data-line="12" id="l8.654.12"></span>καὶ τὸν νωχελῆ τὸν οἷον ἄῤῥωστον ἔλεγεν. ἐκλελύσθαι
<span class="lb" data-page="8.654" data-line="13" id="l8.654.13"></span>γὰρ καὶ ἀδυνατεῖν καὶ ἀσθενεῖν ταὐτὸν δηλοῦν. ἐγὼ τοίνυν
<span class="lb" data-page="8.654" data-line="14" id="l8.654.14"></span>πρὸς αὐτὸν ὑπολαβὼν, οὐδὲν, ἔφην, πρᾶγμα. καὶ γὰρ
<span class="lb" data-page="8.654" data-line="15" id="l8.654.15"></span>εἰ δεύτερον καὶ τρίτον ἀναθέσθαι περὶ τῶν αὐτῶν ἐθέλεις,
<span class="lb" data-page="8.654" data-line="16" id="l8.654.16"></span>συγχωρήσομέν σοι. ζητοῦμεν γὰρ ἐξευρεῖν τἀληθὲς, οὐκ ἀμφισβητοῦμεν
<span class="lb" data-page="8.654" data-line="17" id="l8.654.17"></span>φιλονεικοῦντες. ἔστωσαν δὴ, ἔφην, ὁ μὲν μέλλων
<span class="lb" data-page="8.654" data-line="18" id="l8.654.18"></span>κατὰ τὸ τῆς ἡσυχίας μῆκος νενοημένος ὁ δὲ ἐκλελυμένος
<span class="lb" data-page="8.654" data-line="19" id="l8.654.19"></span>καὶ νωχελὴς κατὰ τὴν ἀῤῥωστίαν. ἀναμνήσθητι τοίνυν, ὡς
<span class="pb" data-page="8.655" id="p8.655"></span>
<span class="lb" data-page="8.655" data-line="1" id="l8.655.1"></span>βαρὺν ἔφησθα σφυγμὸν εἶναι τὸν ἐκλελυμένον καὶ νωχελῆ καὶ
<span class="lb" data-page="8.655" data-line="2" id="l8.655.2"></span>βραδὺν καὶ μέλλοντα. σαφέστερον δέ μου περὶ τῶν σημαινομένων
<span class="lb" data-page="8.655" data-line="3" id="l8.655.3"></span>ἀξιώσαντος μαθεῖν, ἐν ἀρχῇ μὲν οὐδὲν πλέον ἅπαντος
<span class="lb" data-page="8.655" data-line="4" id="l8.655.4"></span>τοῦ βραδέος ἐφαίνετο δηλοῦν, νυνὶ δὲ τὸν μὲν ἐκλελυμένον
<span class="lb" data-page="8.655" data-line="5" id="l8.655.5"></span>καὶ νωχελῆ τὸν οἷον ἄῤῥωστον ἔφαμεν εἶναι, τὸν
<span class="lb" data-page="8.655" data-line="6" id="l8.655.6"></span>μέλλοντα δὲ κατὰ τὸ μῆκος τῆς ἡσυχίας νενοῆσθαι, τὸν βραδὺν
<span class="lb" data-page="8.655" data-line="7" id="l8.655.7"></span>δὲ βραδὺν καὶ νῦν ἔτι μένειν. αὖθις οὖν ἀπόκριναί μοι,
<span class="lb" data-page="8.655" data-line="8" id="l8.655.8"></span>τὸν ἀραιὸν, εἰ μὴ τὸν ἀμυδρὸν λέγεις; ἀλλὰ λέγω, φησί.
<span class="lb" data-page="8.655" data-line="9" id="l8.655.9"></span>τί δὲ τὸ τὸν ἡσυχάζοντα μέχρι πολλοῦ; ἆρ’ οὐ καὶ τοῦτον
<span class="lb" data-page="8.655" data-line="10" id="l8.655.10"></span>ἀραιὸν ἐρεῖς; ὡμολόγει. περαίνοιτ’ ἂν οὖν, ἔφην, ἐκ τῶν
<span class="lb" data-page="8.655" data-line="11" id="l8.655.11"></span>ὡμολογημένων ὁ βαρὺς σφυγμὸς ἀμυδρός τις ἅμα καὶ
<span class="lb" data-page="8.655" data-line="12" id="l8.655.12"></span>βραδὺς εἶναι καὶ ἀραιός. ἐσιώπησεν ἐπὶ τούτοις ὁ πρεσβύτης
<span class="lb" data-page="8.655" data-line="13" id="l8.655.13"></span>μάλα σεμνῶς. ἀλλ’ εἰ καὶ τοῦτ’, ἔφην, οὐκ ἂν εἴη ποιότης
<span class="lb" data-page="8.655" data-line="14" id="l8.655.14"></span>ἑτέρα τις παρ’ ἃς ἅπαντες λέγουσιν ἡ τοῦ βαρέος, ἀλλ’
<span class="lb" data-page="8.655" data-line="15" id="l8.655.15"></span>ὄνομα κατὰ τριῶν ποιοτήτων συνόδου κείμενον. τὸν γὰρ
<span class="lb" data-page="8.655" data-line="16" id="l8.655.16"></span>ἀμυδρὸν ἅμα καὶ βραδὺν καὶ ἀραιὸν βαρὺν εἶναι φήσομεν.
<span class="lb" data-page="8.655" data-line="17" id="l8.655.17"></span>οὐκ οἶδ’, ἔφη, τί λέγεις, καὶ φιλονεικεῖς μάτην, καὶ τοῦτ’
<span class="lb" data-page="8.655" data-line="18" id="l8.655.18"></span>εἰπὼν ἀπηλλάττετο, προσβλέψας ἡμῖν ἐπιτιμητικόν τι καὶ ﻿
<span class="pb" data-page="8.656" id="p8.656"></span>
<span class="lb" data-page="8.656" data-line="1" id="l8.656.1"></span>καταγνωστικόν. ἀλλ’ ἡμεῖς μετ’ ὀλίγας ἡμέρας ἐπὶ νοσοῦντός
<span class="lb" data-page="8.656" data-line="2" id="l8.656.2"></span>τινος αὐτοῦ τε παρόντος ἐκείνου τοῦ <span class="milestone ed2page" data-n="8.68" data-unit="ed2page" id="ed2page.8.68"></span>γέροντος καὶ
<span class="lb" data-page="8.656" data-line="3" id="l8.656.3"></span>ἄλλων πολλῶν εὐδοκίμων ἰατρῶν, καὶ πάντων ταραττομένων
<span class="lb" data-page="8.656" data-line="4" id="l8.656.4"></span>ἐπὶ τοῖς ὑπάρχουσι τῷ κάμνοντι συμπτώμασι, κοιλίαν
<span class="lb" data-page="8.656" data-line="5" id="l8.656.5"></span>ἐκταραχθήσεσθαι προειπόντες, εἶτ’ ἐρωτώμενοι πρὸς αὐτῶν,
<span class="lb" data-page="8.656" data-line="6" id="l8.656.6"></span>ὁπόθεν αὐτὸ προειρήκαμεν, πόκον, εἴπομεν, εἰς γναφεῖον
<span class="lb" data-page="8.656" data-line="7" id="l8.656.7"></span>οὐδεὶς ἀποφέρει, δηλοῦντες αὐτοῖς, ὡς πολλοῦ δέουσι τὰ τηλικαῦτα
<span class="lb" data-page="8.656" data-line="8" id="l8.656.8"></span>μανθάνειν, μηδὲ τὰ βραχύτατα γινώσκοντες. ὀλίγων
<span class="lb" data-page="8.656" data-line="9" id="l8.656.9"></span>δ’ ὕστερον ἡμερῶν ἐξ ἀριστεροῦ μυκτῆρος αἱμοῤῥαγίαν
<span class="lb" data-page="8.656" data-line="10" id="l8.656.10"></span>προειπόντες, εἶτ’ αὖθις παρωτίδας ἐσομένας, εἶτα ἄλλο τι
<span class="lb" data-page="8.656" data-line="11" id="l8.656.11"></span>καὶ ἄλλο, τὸ μὲν προγνόντες, τὸ δὲ θεραπεύσαντες, ὧν ἠδυνάτουν
<span class="lb" data-page="8.656" data-line="12" id="l8.656.12"></span>ἐκεῖνοι, δεομένοις αὐτοῖς εἰπεῖν, ἐκ τίνος τὰς τοιαύτας
<span class="lb" data-page="8.656" data-line="13" id="l8.656.13"></span>θεωρίας προλέγετε καὶ πράττετε, διὰ παντὸς ἐσιωπῶμεν,
<span class="lb" data-page="8.656" data-line="14" id="l8.656.14"></span>ἐκείνοις μὲν οὐδὲν ἀποκρινόμενοι, πρὸς δὲ ὑμᾶς αὐτοὺς λέγοντες
<span class="lb" data-page="8.656" data-line="15" id="l8.656.15"></span>τὸ τοῦ Κωμικοῦ,
</p>
            <div class="lg">
              <div class="l"><span class="lb" data-page="8.656" data-line="16" id="l8.656.16"></span>Ὡς οὔτε στρεβλὸν ὀρθοῦται ξύλον,</div>
              <div class="l"><span class="lb" data-page="8.656" data-line="17" id="l8.656.17"></span>Οὔτε γερανδριὸν μετατεθὲν μοσχεύεται.</div>
            </div>
            <span class="pb" data-page="8.657" id="p8.657"></span>
            <p>
<span class="lb" data-page="8.657" data-line="1" id="l8.657.1"></span>θᾶττον γὰρ ἄν τις τοὺς ἀπὸ Μωϋσοῦ καὶ Χριστοῦ μεταδιδάξειεν
<span class="lb" data-page="8.657" data-line="2" id="l8.657.2"></span>ἢ τοὺς ταῖς αἱρέσεσι προστετηκότας ἰατρούς τε καὶ
<span class="lb" data-page="8.657" data-line="3" id="l8.657.3"></span>φιλοσόφους. ὥστ’ ἐγὼ τελευτῶν ἔγνων κερδαίνειν μακρὰν
<span class="lb" data-page="8.657" data-line="4" id="l8.657.4"></span>ἀδολεσχίαν περὶ μηδενὸς αὐτοῖς ὅλως διαλεγόμενος· καί μοι
<span class="lb" data-page="8.657" data-line="5" id="l8.657.5"></span>τοῦτο πράττεται καὶ πραχθήσεται. καὶ τάδε τὰ γράμματα
<span class="lb" data-page="8.657" data-line="6" id="l8.657.6"></span>σαφῶς εἰδὼς ἀνωφελῆ πᾶσιν ὀλίγου δεῖν ἐσόμενα, πλὴν
<span class="lb" data-page="8.657" data-line="7" id="l8.657.7"></span>ἑνὸς ἴσως τινὸς, ἢ δυοῖν, οἳ ἂν καὶ φύσει θαυμαστῇ καὶ
<span class="lb" data-page="8.657" data-line="8" id="l8.657.8"></span>διδασκαλίᾳ καὶ μελέτῃ χρήσωνται, καὶ πρὸ τούτων ἁπάντων
<span class="lb" data-page="8.657" data-line="9" id="l8.657.9"></span>ἔξω τῆς περὶ τὰς αἱρέσεις καταστῶσι μανίας, ὅμως γράφω,
<span class="lb" data-page="8.657" data-line="10" id="l8.657.10"></span>ἅμα μὲν παιδιὰν οὐκ ἄμουσον παίζων, ἅμα δὲ εἰς τὸ τῆς
<span class="lb" data-page="8.657" data-line="11" id="l8.657.11"></span>λήθης γῆρας, ὡς ὁ Πλάτων φησὶν, ὑπομνήματα ἑαυτῷ παρασκευαζόμενος,
<span class="lb" data-page="8.657" data-line="12" id="l8.657.12"></span>ἅμα δὲ καί τισι τῶν ἑταίρων δεηθεῖσι χαριζόμενος.
<span class="lb" data-page="8.657" data-line="13" id="l8.657.13"></span>ἀλλὰ περὶ μὲν τῆς ἐπιπολαζούσης ἀμαθίας ἅμα καὶ
<span class="lb" data-page="8.657" data-line="14" id="l8.657.14"></span>φιλονεικίας ἀρκεῖ καὶ ταῦτα.
</p>
          </article>

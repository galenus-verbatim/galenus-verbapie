<article xmlns="http://www.w3.org/1999/xhtml" id="urn:cts:greekLit:tlg0057.tlg059.1st1K-grc1:3.4">
<span class="pb page1" data-page="8.657" id="p8.657"></span>
<span class="milestone ed1page page1" data-n="3.34" data-unit="ed1page" id="ed1page.3.34"></span>
<span class="milestone ed2page page1" data-n="8.68" data-unit="ed2page" id="ed2page.8.68"></span>
            <p>
<span class="lb" data-page="8.657" data-line="15" id="l8.657.15"></span>Περὶ δὲ ὧν προὐθέμεθα λέγειν ἐπάνιμεν
<span class="lb" data-page="8.657" data-line="16" id="l8.657.16"></span>αὖθις, ἐπιδεικνύντες τοῖς ἕπεσθαι δυναμένοις, ὡς ὁ βαρὺς
<span class="lb" data-page="8.657" data-line="17" id="l8.657.17"></span>σφυγμὸς ὄνομα μόνον ἐστὶ, πρᾶγμα δὲ οὐδὲ ἕν. εἰ γὰρ ὡς ὁ
<span class="lb" data-page="8.657" data-line="18" id="l8.657.18"></span>σοφώτατος τῶν καθ’ ἡμᾶς Ἀρχιγενείων ἀναγκαζόμενος αὐτὸν
<span class="pb" data-page="8.658" id="p8.658"></span>
<span class="lb" data-page="8.658" data-line="1" id="l8.658.1"></span>ἐξηγεῖσθαι, μετελάμβανεν, ἀμυδρὸς ἔσται καὶ <span class="milestone ed1page" data-n="3.35" data-unit="ed1page" id="ed1page.3.35"></span>βραδὺς καὶ
<span class="lb" data-page="8.658" data-line="2" id="l8.658.2"></span>ἀραιός. εἰ δὲ τὸν τοιοῦτον σφυγμὸν ἐνδείκνυσθαι φαῖεν ὑπὸ
<span class="lb" data-page="8.658" data-line="3" id="l8.658.3"></span>πλήθους βαρύνεσθαι τὴν φύσιν, καὶ διὰ τοῦτο καλεῖσθαι δεῖν
<span class="lb" data-page="8.658" data-line="4" id="l8.658.4"></span>βαρὺν σφυγμὸν, ὥρα καλεῖν αὐτοὺς οὐ βαρὺν μόνον, ἀλλὰ
<span class="lb" data-page="8.658" data-line="5" id="l8.658.5"></span>καὶ ὠμὸν αὐτὸν καὶ ψυχρὸν, ὃς οὐδὲν ἧττον πλήθους ὠμότητα
<span class="lb" data-page="8.658" data-line="6" id="l8.658.6"></span>χυμῶν καὶ κατάψυξιν ἐνδείκνυσθαι δύναιτ’ ἄν. οὕτω
<span class="lb" data-page="8.658" data-line="7" id="l8.658.7"></span>δ’, οἶμαι, καὶ χολώδη τινὰ καὶ φλεγματώδη σφυγμὸν ὀνομάζειν
<span class="lb" data-page="8.658" data-line="8" id="l8.658.8"></span>οὐκ ὀκνήσομεν, ἂν ἅπαξ τῶν ποιούντων αὐτοὺς αἰτίων
<span class="lb" data-page="8.658" data-line="9" id="l8.658.9"></span>τὰς προσηγορίας αὐτοῖς τοῖς σφυγμοῖς ἐπιφέρειν ἐθίσωμεν.
<span class="lb" data-page="8.658" data-line="10" id="l8.658.10"></span>ὅπερ οὖν ἀεὶ λέγεται, τὸ μὴ διωρίσθαι παρ’ αὐτοῖς ἰδίᾳ μὲν
<span class="lb" data-page="8.658" data-line="11" id="l8.658.11"></span>τὴν περὶ διαφορᾶς σφυγμῶν πραγματείαν, ἰδίᾳ δὲ τὴν περὶ
<span class="lb" data-page="8.658" data-line="12" id="l8.658.12"></span>διαγνώσεως, ἰδίᾳ δὲ τὴν περὶ τῶν ἐν αὐτοῖς αἰτίων, ἰδίᾳ δὲ
<span class="lb" data-page="8.658" data-line="13" id="l8.658.13"></span>τὴν περὶ προγνώσεως, εἰς τὰς τοιαύτας ἀδολεσχίας ἐμβάλλει.
<span class="lb" data-page="8.658" data-line="14" id="l8.658.14"></span>ὅ γ’ οὖν Ἀρχιγένης περὶ πρώτου πάντων γράφων τοῦ κατὰ
<span class="lb" data-page="8.658" data-line="15" id="l8.658.15"></span>τὸ μέγεθος γένους τῶν σφυγμῶν, οὔτε τῶν ποιούντων αὐτοὺς
<span class="lb" data-page="8.658" data-line="16" id="l8.658.16"></span>αἰτίων οὔτε τῆς ἐξ αὐτῶν προγνώσεως ἐμνημόνευσεν, ἀλλὰ
<span class="lb" data-page="8.658" data-line="17" id="l8.658.17"></span>τὰς διαφορὰς τῶν κατὰ τὸ γένος τοῦτο συνισταμένων σφυγμῶν
<span class="lb" data-page="8.658" data-line="18" id="l8.658.18"></span>καὶ τοὔνομα ἑκάστης αὐτῶν ἐδίδαξε, βραχέα μέν που
<span class="lb" data-page="8.658" data-line="19" id="l8.658.19"></span>παρεμβάλλων αὐτοῖς τῆς διαγνώσεως, ἀλλ’ οὐδὲ αὐτὸ τοῦτο
<span class="pb" data-page="8.659" id="p8.659"></span>
<span class="lb" data-page="8.659" data-line="1" id="l8.659.1"></span>γινώσκων, ὡς ἐν τοῖς ἑξῆς ἀποδειχθήσεται.<span class="milestone ed2page" data-n="8.69" data-unit="ed2page" id="ed2page.8.69"></span> δευτέρου δὲ
<span class="lb" data-page="8.659" data-line="2" id="l8.659.2"></span>τοῦ κατὰ τὴν σφοδρότητα γένους μνημονεύων, τὰς τρεῖς ὁμοῦ
<span class="lb" data-page="8.659" data-line="3" id="l8.659.3"></span>διδασκαλίας συνέχεεν, οὐ περὶ διαφορᾶς μόνον καὶ διαγνώσεως,
<span class="lb" data-page="8.659" data-line="4" id="l8.659.4"></span>ἀλλὰ καὶ περὶ τῶν ποιούντων αὐτῶν αἰτίων διαλεχθείς.
<span class="lb" data-page="8.659" data-line="5" id="l8.659.5"></span>κᾀν τῇ περὶ πληρότητος ἔτι μᾶλλον ταραχθεὶς, ἑξῆς ἐν τῇ
<span class="lb" data-page="8.659" data-line="6" id="l8.659.6"></span>περὶ ῥυθμῶν ὀλίγα μὲν προσήψατο τῆς διαγνωστικῆς θεωρίας,
<span class="lb" data-page="8.659" data-line="7" id="l8.659.7"></span>τὰ πλεῖστα δὲ ἐν τῇ πρώτῃ κατέμεινεν· ἐν μόνῃ δὲ
<span class="lb" data-page="8.659" data-line="8" id="l8.659.8"></span>τῇ περὶ τάξεώς τε καὶ ἀταξίας ὁμαλότητός τε καὶ ἀνωμαλίας
<span class="lb" data-page="8.659" data-line="9" id="l8.659.9"></span>τὸ πρῶτον μέρος τῆς περὶ τοὺς σφυγμοὺς θεωρίας ἠδυνήθη
<span class="lb" data-page="8.659" data-line="10" id="l8.659.10"></span>φυλάξαι καθαρὸν, μήτε περὶ διαγνώσεως καὶ προγνώσεως
<span class="lb" data-page="8.659" data-line="11" id="l8.659.11"></span>τῆς ἐξ αὐτῶν, ἀλλ’ οὐδὲ περὶ τῶν αἰτίων οὐδὲν εἰπὼν ἐνταυθοῖ.
<span class="lb" data-page="8.659" data-line="12" id="l8.659.12"></span>ἐν δὲ τῷ περὶ τοῦ βαρέος τε καὶ ἀβαροῦς, ὡς αὐτὸς
<span class="lb" data-page="8.659" data-line="13" id="l8.659.13"></span>ὀνομάζει, λόγῳ, πρὸς τοῖς ἄλλοις ἔτι καὶ τοῦτο θαυμαστῶς
<span class="lb" data-page="8.659" data-line="14" id="l8.659.14"></span>οὕτως ἔγραψεν· ὃν ἀμαυρὸν σφυγμὸν ἤδη τινὲς ἐκάλεσαν.
<span class="lb" data-page="8.659" data-line="15" id="l8.659.15"></span>τίνες, ὦ οὗτος, ἐχρῆν εἰπεῖν· ἐκ ποίας Σκυθίας
<span class="lb" data-page="8.659" data-line="16" id="l8.659.16"></span>ἥκοντες; ἵνα γνῶσιν ὡς οὐδὲν πλέον δηλοῖ τὸ ἀμαυρὸν
<span class="lb" data-page="8.659" data-line="17" id="l8.659.17"></span>ὄνομα τοῦ ἀμυδροῦ, ἄμφω γὰρ κατὰ τοῦ αὐτοῦ λέγουσιν
<span class="lb" data-page="8.659" data-line="18" id="l8.659.18"></span>οἱ Ἕλληνες, ἀλλὰ συνηθέστερον αὐτοῖς τὸ ἀμυδρόν.
<span class="pb" data-page="8.660" id="p8.660"></span>
<span class="lb" data-page="8.660" data-line="1" id="l8.660.1"></span>οὗτοι μὲν δὴ δύο σφυγμοὶ, βαρύς τε καὶ ἀβαρὴς, Ἀρχιγένεια
<span class="lb" data-page="8.660" data-line="2" id="l8.660.2"></span>δῶρα, μέχρι τοῦ λαληθῆναι προελθόντες, οὐδεμίαν ἔχουσι
<span class="lb" data-page="8.660" data-line="3" id="l8.660.3"></span>διάγνωσιν· οἱ δ’ ἐφεξῆς αὐτῶν ἔτ’ ἀλλοκοτώτερον σύγκεινται.
<span class="lb" data-page="8.660" data-line="4" id="l8.660.4"></span>τίς γάρ ἐστιν ἡ ἔσω ῥέπον τὸ βάρος ἔχουσα διαφορὰ
<span class="lb" data-page="8.660" data-line="5" id="l8.660.5"></span>σφυγμῶν, ἐγὼ μὲν οὐκ οἶδα. καὶ διὰ τοῦτο πάλιν ἠναγκάσθην
<span class="lb" data-page="8.660" data-line="6" id="l8.660.6"></span>ἐρωτᾷν τοὺς ἀπ’ αὐτοῦ, τί ποτε εἴη τὸ αἴνιγμα. τῶν
<span class="lb" data-page="8.660" data-line="7" id="l8.660.7"></span>δ’ αἰνιγματωδέστερόν τε καὶ ἀλλοκοτώτερον ἔτ’ αὐτοῦ τοῦ
<span class="lb" data-page="8.660" data-line="8" id="l8.660.8"></span>συγγράψαντος ἀποκριναμένων, ἔγνων βεβαίως, ὡς εἰσὶν ἄρα
<span class="lb" data-page="8.660" data-line="9" id="l8.660.9"></span>τινὲς ἄνθρωποι θαυμάζοντες ἃ μὴ νοοῦσι. καί μοι δοκεῖ
<span class="lb" data-page="8.660" data-line="10" id="l8.660.10"></span>τοῦτ’ αὐτὸ κατανοήσας ὁ Ἀρχιγένης ἑκὼν εἶναι πολλαχόθι
<span class="lb" data-page="8.660" data-line="11" id="l8.660.11"></span>γράφων ἀσαφῶς. ἐγὼ μὲν οὖν οὐδὲ χωρὶς τοῦ γελᾷν δύναμαι
<span class="lb" data-page="8.660" data-line="12" id="l8.660.12"></span>μνημονεῦσαί ποτε τοῦ ῥέποντος ἔσω βάρους. δῆλον γὰρ
<span class="lb" data-page="8.660" data-line="13" id="l8.660.13"></span>ὡς ἕτερόν τι βάρος ἔξω ῥέπον ἐστί. καὶ τοῦτο μὲν, ὡς οἶμαι,
<span class="lb" data-page="8.660" data-line="14" id="l8.660.14"></span>τῷ δέρματι τοῦ ἀνθρώπου βαρὺ, τὸ δ’ ἕτερον τοῖς
<span class="lb" data-page="8.660" data-line="15" id="l8.660.15"></span>ὀστοῖς ἐστι· πῶς γὰρ ἂν ἄλλως τὸ μὲν ἔξω, τὸ δ’ εἴσω
<span class="lb" data-page="8.660" data-line="16" id="l8.660.16"></span>ῥέπειν λέγοιτο; τὸ δὲ παραπεποδισμένην καὶ πεπιεσμένην καὶ
<span class="lb" data-page="8.660" data-line="17" id="l8.660.17"></span>δεδυκυῖαν ὀνομάζειν τινὰ διαφορὰν σφυγμοῦ, ἆρ’ οὐ καὶ αὐτὰ
<span class="lb" data-page="8.660" data-line="18" id="l8.660.18"></span>τῶν ἐξηγησομένων δεῖται; τίς γάρ ἐστιν ἡ παραπεποδισμένη; ﻿
<span class="pb" data-page="8.661" id="p8.661"></span>
<span class="lb" data-page="8.661" data-line="1" id="l8.661.1"></span>καὶ γὰρ ἡ βραδύτερα ἢ χρῆν κινουμένη παραπεπόδισται,
<span class="lb" data-page="8.661" data-line="2" id="l8.661.2"></span>καὶ ἡ ἀραιοτέρα ἢ προσήκει καὶ ἡ διαλείπουσα καὶ ἡ ἐκλείπουσα
<span class="lb" data-page="8.661" data-line="3" id="l8.661.3"></span>καὶ ἡ ἀνώμαλος πᾶσα καὶ ἡ ἄτακτος καὶ ἡ ἄρυθμος,
<span class="lb" data-page="8.661" data-line="4" id="l8.661.4"></span>ἀλλὰ καὶ ἡ μικροτέρα τοῦ δέοντος καὶ ἡ ἀμυδροτέρα, πάντως
<span class="lb" data-page="8.661" data-line="5" id="l8.661.5"></span>δή που καὶ αὗται τῶν παραπεποδισμένων εἰσίν. ὅλως
<span class="lb" data-page="8.661" data-line="6" id="l8.661.6"></span>γὰρ τὸ παραπεποδίσθαι μᾶλλον αἰτίας ἐστὶν ἢ διαφορᾶς
<span class="lb" data-page="8.661" data-line="7" id="l8.661.7"></span>σφυγμοῦ δηλωτικόν. ἡ δ’ αὖ πεπιεσμένη, καὶ αὕτη πότερον
<span class="lb" data-page="8.661" data-line="8" id="l8.661.8"></span>ἀμυδρά τίς ἐστιν ἢ σμικρά; ἢ τί μέντοι βούλεται κᾀπὶ τῆς
<span class="lb" data-page="8.661" data-line="9" id="l8.661.9"></span>δεδυκυίας διαφέρειν; δόξειε γὰρ ἂν ἡ δεδυκυῖα μικρά τις ὑπάρχειν.
<span class="lb" data-page="8.661" data-line="10" id="l8.661.10"></span>ἀλλ’ ἴσως μὲν ἡμεῖς σκαιοὶ παντάπασίν ἐσμεν, Ἀρχιγένης
<span class="lb" data-page="8.661" data-line="11" id="l8.661.11"></span>δὲ μονονοὺ αὐτὸς ὁ Ἑρμῆς, ἕνεκα συνέσεως· ἐχρῆν
<span class="lb" data-page="8.661" data-line="12" id="l8.661.12"></span>οὖν αὐτὸν ὡς θεὸν ἀνθρώπους διδάσκειν ἐπιχειροῦντα, μὴ
<span class="lb" data-page="8.661" data-line="13" id="l8.661.13"></span>μόνον ὀνόματα γράφειν, ἀλλὰ καὶ διαγνώσεις, ὡς ἐπὶ τῶν
<span class="lb" data-page="8.661" data-line="14" id="l8.661.14"></span>σαφεστέρων ἐποίησεν. ἀλλ’ εἴπερ ὅλως ἐπεχείρησεν αἰσθητοῖς
<span class="lb" data-page="8.661" data-line="15" id="l8.661.15"></span>γνωρίσμασι διακρίνειν αὐτοὺς, οὐκ ἂν οὕτως μάταια
<span class="lb" data-page="8.661" data-line="16" id="l8.661.16"></span>λέγων ἐλάνθανεν, ὥσπερ οὖν καὶ ἡμῶν ἑτέρους πλείονας ἄχρι
<span class="lb" data-page="8.661" data-line="17" id="l8.661.17"></span>λόγου συνθεῖναι δυναμένων. καὶ δὴ λέγω πρῶτον μὲν τὸν
<span class="lb" data-page="8.661" data-line="18" id="l8.661.18"></span>ἀναπεπτάμενον σφυγμόν. οὐ γὰρ δήπου δεδυκότα μὲν ἐκείνῳ
<span class="pb" data-page="8.662" id="p8.662"></span>
<span class="lb" data-page="8.662" data-line="1" id="l8.662.1"></span>λέγειν ἔξεστιν, ἀναπεπτάμενον δ’ ἡμῖν οὔ; καὶ νὴ Δί’
<span class="lb" data-page="8.662" data-line="2" id="l8.662.2"></span>ἄλλον νηχόμενον. ἤδη δὲ καὶ γλίσχρον καὶ κραῦρον ἐρῶ καὶ
<span class="lb" data-page="8.662" data-line="3" id="l8.662.3"></span>μέλανα καὶ λαμπρὸν καὶ καθαρὸν καὶ θολερὸν καὶ δεινὸν
<span class="lb" data-page="8.662" data-line="4" id="l8.662.4"></span>καὶ ἱλαρόν. καί που καὶ βλιτυριζόμενον ἐρῶ σφυγμὸν καὶ
<span class="lb" data-page="8.662" data-line="5" id="l8.662.5"></span>σκινδαψιζόμενον, εἰ χρὴ λέγειν ὀνόματα μόνον. <span class="milestone ed2page" data-n="8.70" data-unit="ed2page" id="ed2page.8.70"></span>ἀλλὰ
<span class="lb" data-page="8.662" data-line="6" id="l8.662.6"></span>καὶ τὸ βλίτυρι, φασὶ, καὶ τὸ σκινδαψὸς ἄσημα παντελῶς
<span class="lb" data-page="8.662" data-line="7" id="l8.662.7"></span>ἐστι, τὰ δ’ Ἀρχιγένους δῆλα. τί ληρεῖς ἄνθρωπε ἑκὼν,
<span class="lb" data-page="8.662" data-line="8" id="l8.662.8"></span>καὶ γὰρ τὸ βλίτυρι κροῦμά τι δηλοῖ καὶ τὸ σκινδαψὸς οὐκ
<span class="lb" data-page="8.662" data-line="9" id="l8.662.9"></span>οἰκέτου μόνον, ἀλλὰ καὶ ὀργάνου τινός ἐστιν ὄνομα. τί δὴ
<span class="lb" data-page="8.662" data-line="10" id="l8.662.10"></span>τοῦτο φήσει τις, οἶμαι, πρὸς τοὺς σφυγμούς; τί δὲ ἃ σὺ
<span class="lb" data-page="8.662" data-line="11" id="l8.662.11"></span>λέγεις ὀνόματα πρὸς αὐτοὺς ἐστὶ, τά τε μικρῷ πρόσθεν εἰρημένα
<span class="lb" data-page="8.662" data-line="12" id="l8.662.12"></span>καὶ ὁ ἀποκεκρημνισμένος καὶ ὁ τρύζων καὶ ὁ ὑγροφανὴς
<span class="lb" data-page="8.662" data-line="13" id="l8.662.13"></span>καὶ ὁ καρώδης καὶ βομβῶν καὶ ὁ ἐκτεθαμβημένος καὶ ὁ
<span class="lb" data-page="8.662" data-line="14" id="l8.662.14"></span>ἀναλυθεὶς καὶ ὁ ἀτενὴς καὶ ὁ ἀδρανὴς καὶ ὁ ἀποπεπηγὼς καὶ
<span class="lb" data-page="8.662" data-line="15" id="l8.662.15"></span>ὁ διαπεφυσημένος καὶ ὁ διηγκωνισμένος καὶ ὁ ἐγκαλυπτόμενος
<span class="lb" data-page="8.662" data-line="16" id="l8.662.16"></span>καὶ ὁ ἐξώστης καὶ ὁ ἐμβριθὴς καὶ ὁ ἐγκρέκων καὶ ὁ νότυλος
<span class="lb" data-page="8.662" data-line="17" id="l8.662.17"></span>καὶ ὁ κατανεναγμένος καὶ ὁ διανεναγμένος καὶ ὁ λαγαρίζων
<span class="lb" data-page="8.662" data-line="18" id="l8.662.18"></span>καὶ ὁ ὑποκλεπτόμενος καὶ ὁ ῥακώδης καὶ ὁ σεσοβημένος καὶ ὁ
<span class="lb" data-page="8.662" data-line="19" id="l8.662.19"></span>σκυθρωπῶς ἀποχωρῶν, ὅ τε τῆς ἀρτηρίας ὁλκίμου προσπιπτούσης,
<span class="pb" data-page="8.663" id="p8.663"></span>
<span class="lb" data-page="8.663" data-line="1" id="l8.663.1"></span>ἄλλων τε τοιούτων ὀνομάτων πάμπολυ πλῆθος,
<span class="lb" data-page="8.663" data-line="2" id="l8.663.2"></span>ἅπερ ἰδίᾳ μέν τι καὶ καθ’ αὑτὰ δηλοῖ, κοινὸν δὲ αὐτοῖς
<span class="lb" data-page="8.663" data-line="3" id="l8.663.3"></span>πρὸς τοὺς σφυγμοὺς οὐδέν ἐστιν, ὥσπερ οὐδὲ τὸ ὑγρότερον
<span class="lb" data-page="8.663" data-line="4" id="l8.663.4"></span>ἐξωθεῖν λέγεσθαί τινα σφυγμόν; ἐνταῦθα γὰρ πάλιν ἀποπλανᾶται
<span class="lb" data-page="8.663" data-line="5" id="l8.663.5"></span>τῆς τῶν σφυγμῶν διδασκαλίας ὁ Ἀρχιγένης, ὑγρότητος
<span class="lb" data-page="8.663" data-line="6" id="l8.663.6"></span>μνημονεύων, εἰς μὲν τὰς προγνώσεις χρησίμου πράγματος,
<span class="lb" data-page="8.663" data-line="7" id="l8.663.7"></span>ἀλλ’ οὐκ ἐκ τῆς περὶ σφυγμῶν θεωρίας. μίξας οὖν
<span class="lb" data-page="8.663" data-line="8" id="l8.663.8"></span>αὐτῇ τῇ ἐξεριστικῇ πρὸς αὐτοῦ κληθείσῃ μηδὲν διαφερούσῃ
<span class="lb" data-page="8.663" data-line="9" id="l8.663.9"></span>τοῦ σφοδροῦ σφυγμοῦ, διαφοράν τινα προσποιεῖται
<span class="lb" data-page="8.663" data-line="10" id="l8.663.10"></span>ἑτέραν ταύτην διδάσκειν, οὖσαν οὐχ ἑτέραν, ἀλλὰ σφοδρὸν
<span class="lb" data-page="8.663" data-line="11" id="l8.663.11"></span>σφυγμὸν μεθ’ ὑγρότητος. εἶτα ἐξαπατᾷ τὸν ἰδιώτην τῆς
<span class="lb" data-page="8.663" data-line="12" id="l8.663.12"></span>θεωρίας, ὡς μέγα τι προσγράψας, τὸ οἷα ἀπὸ τροφῆς μάλιστα
<span class="lb" data-page="8.663" data-line="13" id="l8.663.13"></span>νεαρᾶς ἐγγίνεται· ἡ γὰρ ἐξεριστικὴ πληγὴ, φησὶν,
<span class="lb" data-page="8.663" data-line="14" id="l8.663.14"></span>αὐτὴ μεθ’ ὑγρότητος ἀπὸ τροφῆς μάλιστα νεαρᾶς γίγνεται.
<span class="lb" data-page="8.663" data-line="15" id="l8.663.15"></span>τίς λόγος καί φησιν, ὦ Ἀρχίγενες, ἀληθὲς τοῦτο λέγεις,
<span class="lb" data-page="8.663" data-line="16" id="l8.663.16"></span>ἀλλὰ ἀδιαρθρώτως τε καὶ συγκεχυμένως, καὶ διὰ τοῦτο
<span class="lb" data-page="8.663" data-line="17" id="l8.663.17"></span>ἀσαφῶς. ἐχρῆν γὰρ οὕτως εἰπεῖν, ἐπὶ τροφαῖς προσφάτοις
<span class="lb" data-page="8.663" data-line="18" id="l8.663.18"></span>σφοδρὸς γίνεται σφυγμὸς μεθ’ ὑγρότητος. τοῦτον δ’ οὐκ
<span class="pb" data-page="8.664" id="p8.664"></span>
<span class="lb" data-page="8.664" data-line="1" id="l8.664.1"></span>ἔστιν ἄλλον τινὰ παρὰ τὸν σφοδρὸν σφυγμὸν εἰπεῖν, ἀλλὰ
<span class="lb" data-page="8.664" data-line="2" id="l8.664.2"></span>σφοδρὸν σφυγμὸν, καὶ ἄλλο τι, ὃ οὐκ ἔστιν ὅλως <span class="milestone ed1page" data-n="3.36" data-unit="ed1page" id="ed1page.3.36"></span>σφυγμὸς,
<span class="lb" data-page="8.664" data-line="3" id="l8.664.3"></span>πρὸς τῷ καὶ ἀκαίρως ἅπτεσθαι κοινῆς θεωρίας, τοῦ τε
<span class="lb" data-page="8.664" data-line="4" id="l8.664.4"></span>περὶ τῶν ἐν τοῖς σφυγμοῖς αἰτίων τόπου καὶ τοῦ περὶ τῆς
<span class="lb" data-page="8.664" data-line="5" id="l8.664.5"></span>δι’ αὐτῶν προγνώσεως. ἐν ἐκείνοις γὰρ ἄμεινον ἦν εἰπεῖν,
<span class="lb" data-page="8.664" data-line="6" id="l8.664.6"></span>ἐπὶ τροφῇ ποῖός τις σφυγμὸς γίνεται. καὶ ἡμεῖς λέγομεν, ὦ
<span class="lb" data-page="8.664" data-line="7" id="l8.664.7"></span>Ἀρχίγενες, οὐχ οὕτως ῥᾳθύμως, ὡς σὺ νῦν, ἀλλὰ μετὰ τῶν
<span class="lb" data-page="8.664" data-line="8" id="l8.664.8"></span>οἰκείων διορισμῶν. οὐ γὰρ ἁπλῶς ἐπὶ τροφῇ πάσῃ σφοδρὸς
<span class="lb" data-page="8.664" data-line="9" id="l8.664.9"></span>μεθ’ ὑγρότητος γίνεται σφυγμὸς, ἀλλὰ καὶ ἐπὶ τῇ συμμέτρῳ
<span class="lb" data-page="8.664" data-line="10" id="l8.664.10"></span>μὲν κατὰ ποσὸν, ὑγρᾷ δὲ κατὰ τὸ ποιόν. οὔτε γὰρ
<span class="lb" data-page="8.664" data-line="11" id="l8.664.11"></span>ἡ πλείων τροφὴ σφοδρὸν τὸν σφυγμὸν, ἀλλ’ ἀνώμαλον ἐξ
<span class="lb" data-page="8.664" data-line="12" id="l8.664.12"></span>ἀμυδρῶν καὶ σφοδρῶν καὶ μέσων, οὔτε ἡ ξηρὰ τὸν ὑγρὸν ἐργάζεται.
<span class="lb" data-page="8.664" data-line="13" id="l8.664.13"></span>ὥστε τῇ μὲν ὑγρότητι τῆς τροφῆς, ὑγροτέρου ποτὲ
<span class="lb" data-page="8.664" data-line="14" id="l8.664.14"></span>γενομένου τοῦ δέρματος, οὐδὲ γὰρ διὰ τοῦτο διαπαντὸς,
<span class="lb" data-page="8.664" data-line="15" id="l8.664.15"></span>ἀλλὰ δεῖταί τινος διορισμοῦ, τῇ συμμέτρῳ δ’ αὖ κατὰ τὸ
<span class="lb" data-page="8.664" data-line="16" id="l8.664.16"></span>ποσὸν τροφῇ πάντως ἑπομένης σφοδρότητος, ἄμεινόν ἐστιν,
<span class="lb" data-page="8.664" data-line="17" id="l8.664.17"></span>ὑγρότητος μὲν μηδόλως μνημονεύειν, ἥ γε οὐδὲ τρέπει
<span class="lb" data-page="8.664" data-line="18" id="l8.664.18"></span>ποτὲ κατὰ τὸν ἑαυτῆς λόγον τοὺς σφυγμοὺς, τροφῆς
<span class="lb" data-page="8.664" data-line="19" id="l8.664.19"></span>δὲ συμμέτρου μνημονεύσοντας σφοδρὸν ὑπ’ αὐτῆς λέγειν
<span class="pb" data-page="8.665" id="p8.665"></span>
<span class="lb" data-page="8.665" data-line="1" id="l8.665.1"></span>γίνεσθαι τὸν σφυγμόν. ἀλλὰ τοῦτο, κᾄν ἀληθὲς ᾖ, πρώτης
<span class="lb" data-page="8.665" data-line="2" id="l8.665.2"></span>μὲν τῆς τῶν ἐν σφυγμοῖς αἰτίων ἐστὶ διδασκαλίας,
<span class="lb" data-page="8.665" data-line="3" id="l8.665.3"></span>ἐφεξῆς δὲ τῆς προγνωστικῆς. οὐ μὴν προὔκειτό σοι περὶ
<span class="lb" data-page="8.665" data-line="4" id="l8.665.4"></span>τούτων λέγειν. εἰ δ’ ἀδιορίστως ἅμα καὶ οὐκ ἐν καιρῷ
<span class="lb" data-page="8.665" data-line="5" id="l8.665.5"></span>γράφειν συγχωρεῖται, μὴ μόνον ἐπὶ νέᾳ τροφῇ τὸν
<span class="lb" data-page="8.665" data-line="6" id="l8.665.6"></span>τοιοῦτον ἴσθι γινόμενον σφυγμὸν, ἀλλὰ κᾀν τοῖς βαλανείοις
<span class="lb" data-page="8.665" data-line="7" id="l8.665.7"></span>ποτὲ, κᾀν τοῖς γυμνασίοις, καὶ τοῖς θυμοῖς. γίνεται
<span class="lb" data-page="8.665" data-line="8" id="l8.665.8"></span>γὰρ κᾀν τούτοις ἔσθ’ ὅτε. καὶ πῶς καὶ τίνι τρόπω
<span class="lb" data-page="8.665" data-line="9" id="l8.665.9"></span><span class="milestone ed2page" data-n="8.71" data-unit="ed2page" id="ed2page.8.71"></span>γίνεται, εἰ μὲν μόνον εἰπόντες ἀρκεσθείημεν, οὐδὲν δήπου
<span class="lb" data-page="8.665" data-line="10" id="l8.665.10"></span>πλέον ἐδιδάξαμεν, εἰ δὲ διοριζόμεθα, τῆς προκειμένης
<span class="lb" data-page="8.665" data-line="11" id="l8.665.11"></span>ἀποστησόμεθα πραγματείας. μὴ τοίνυν παραφλυαρῶμεν,
<span class="lb" data-page="8.665" data-line="12" id="l8.665.12"></span>ἀλλ’ εἴ τινα ἔχεις ἡμᾶς διδάξαι διαφορὰν σφυγμῶν ἑτέραν
<span class="lb" data-page="8.665" data-line="13" id="l8.665.13"></span>ὧν ἴσμεν, δίδασκε, μὴ μόνον ὀνόματα λέγων, ἀλλὰ καὶ τὸ
<span class="lb" data-page="8.665" data-line="14" id="l8.665.14"></span>σημαινόμενον αὐτῶν καὶ τὴν διάγνωσιν ὅλου τοῦ πράγματος.
<span class="lb" data-page="8.665" data-line="15" id="l8.665.15"></span>ἐπεί τοι πάλιν, ἵνα ταῦτά τις παραλίπῃ, συνάπτεις
<span class="lb" data-page="8.665" data-line="16" id="l8.665.16"></span>αὐτοῖς ἑξῆς τὸν διηγκωνισμένον σφυγμὸν, παραλιπὼν τὸν
<span class="lb" data-page="8.665" data-line="17" id="l8.665.17"></span>διεζωσμένον τε καὶ ἀποπεπλεγμένον καὶ προβεβηκότα καὶ ἀποβεβηκότα
<span class="lb" data-page="8.665" data-line="18" id="l8.665.18"></span>καὶ λακτίζοντα καὶ γονατίζοντα καὶ γαστρίζοντα. ﻿
<span class="pb" data-page="8.666" id="p8.666"></span>
<span class="lb" data-page="8.666" data-line="1" id="l8.666.1"></span>τίς γὰρ ἡ νομοθεσία διηγκωνισμένον μέν τινα καλεῖν, τοὺς
<span class="lb" data-page="8.666" data-line="2" id="l8.666.2"></span>δ’ ἄλλους παραλιπεῖν; ἀλλὰ διηγκωνισμένον μὲν, φησὶ, λέγομεν
<span class="lb" data-page="8.666" data-line="3" id="l8.666.3"></span>τὸν οἷον τεθυμωμένον. οὐκοῦν πάλιν κακῶς παραλείπεις
<span class="lb" data-page="8.666" data-line="4" id="l8.666.4"></span>τὸν οἷον λυπούμενον καὶ ὀργιζόμενον καὶ μηνιῶντα. μὴ
<span class="lb" data-page="8.666" data-line="5" id="l8.666.5"></span>παῖζε, φησὶ, τὸν γὰρ ἰσχυρὸν οὕτως καλοῦμεν. οὐ παίζω,
<span class="lb" data-page="8.666" data-line="6" id="l8.666.6"></span>βέλτιστε. σὺ δ’ ἐπιτρέπεις ἡμᾶς, ἐνὸν ἰσχυρὸν εἰπεῖν, διηγκωνισμένον
<span class="lb" data-page="8.666" data-line="7" id="l8.666.7"></span>λέγειν. εἰ γὰρ ἰσχυρὸν εἰρήκεις, ἐπυθόμην ἄν
<span class="lb" data-page="8.666" data-line="8" id="l8.666.8"></span>σου, τίς ποτέ ἐστιν οὗτος ὁ ἰσχυρὸς, καὶ πῶς αὐτὸν διαγνωσόμεθα.
<span class="lb" data-page="8.666" data-line="9" id="l8.666.9"></span>τὸν μὲν γὰρ σφοδρὸν, ὅταν ἐν τῷ θλίβειν ἡμᾶς
<span class="lb" data-page="8.666" data-line="10" id="l8.666.10"></span>τὴν ἀρτηρίαν ἀντιβαίνῃ, καὶ τὸν ἐναντίον αὐτῷ τὸν ἀμυδρὸν,
<span class="lb" data-page="8.666" data-line="11" id="l8.666.11"></span>ὅταν ἀφανίζηται, θλιβόντων διαγιγνώσκομεν, τὸν δ’
<span class="lb" data-page="8.666" data-line="12" id="l8.666.12"></span>ἰσχυρὸν ἐὰν εἴπῃς, καὶ τοῦτον ὅπως διαγνωσόμεθα, διδάξεις
<span class="lb" data-page="8.666" data-line="13" id="l8.666.13"></span>τι πλέον. εἰ δὲ μὴ, κᾀνταῦθα ὄνομα μόνον, οὐ πρᾶγμα προσθήσεις.
<span class="lb" data-page="8.666" data-line="14" id="l8.666.14"></span>ὅταν βιαίως, φησὶν, ἀνατρέπῃ, καὶ ὠθῇ τὴν ἁφήν.
<span class="lb" data-page="8.666" data-line="15" id="l8.666.15"></span>ἀλλὰ καὶ ὁ σφοδρὸς ἀνέτρεπεν, ἀλλ’ ἧττον, φησὶ, τούτου
<span class="lb" data-page="8.666" data-line="16" id="l8.666.16"></span>βιαίως, οὐκοῦν ἐπιτεταγμένον σφοδρότητι λέγεις τὸν ἰσχυρὸν
<span class="lb" data-page="8.666" data-line="17" id="l8.666.17"></span>δὴ τοῦτον καὶ διηγκωνισμένον σφυγμόν; ναὶ, φησὶν,
<span class="lb" data-page="8.666" data-line="18" id="l8.666.18"></span>οὕτω λέγομεν. ὥρα τοίνυν ἡμῖν καὶ τὸν ἐπιτεταμένον τῷ
<span class="pb" data-page="8.667" id="p8.667"></span>
<span class="lb" data-page="8.667" data-line="1" id="l8.667.1"></span>τάχει μὴ τάχιστον, ἀλλ’ ἄλλο τι καλεῖν, καὶ τὸν ἐπιτεταμένον
<span class="lb" data-page="8.667" data-line="2" id="l8.667.2"></span>μεγέθει μὴ μέγιστον, ἀλλ’ ἕτερόν τι, καὶ τοὺς ἄλλους
<span class="lb" data-page="8.667" data-line="3" id="l8.667.3"></span>ὡσαύτως. εἰ δ’ ἐκείνοις ἀρκεῖ τάχιστον εἰπεῖν καὶ μέγιστον
<span class="lb" data-page="8.667" data-line="4" id="l8.667.4"></span>καὶ βραδύτατον καὶ ἀραιότατον καὶ πυκνότατον, ἀρκεῖ κᾀνταῦθα
<span class="lb" data-page="8.667" data-line="5" id="l8.667.5"></span>σφοδρότατον εἰπεῖν, καὶ μὴ νομίζειν, παρακειμένης
<span class="lb" data-page="8.667" data-line="6" id="l8.667.6"></span>τινὸς τῇ σφοδρότητι μνημονεύειν ἑτέρας διαφορᾶς. αἱ γὰρ
<span class="lb" data-page="8.667" data-line="7" id="l8.667.7"></span>ἐν ἑκάστῳ τῶν γενῶν ἐπιτάσεις οὐκ εἰσὶν ἔξω τοῦ γένους.
<span class="lb" data-page="8.667" data-line="8" id="l8.667.8"></span>οὔτε γὰρ τὸ λίαν λευκὸν ἄλλό τι καὶ οὐ λευκόν ἐστι οὔτε
<span class="lb" data-page="8.667" data-line="9" id="l8.667.9"></span>τὸ λίαν μέλαν ἄλλό τι καὶ οὐ μέλαν. οὐκοῦν οὐδὲ τὸ λίαν
<span class="lb" data-page="8.667" data-line="10" id="l8.667.10"></span>σφοδρὸν ἄλλό τι καὶ οὐ σφοδρόν. ἅπαντ’ οὖν τὰ τοιαῦτα
<span class="lb" data-page="8.667" data-line="11" id="l8.667.11"></span>λῆρός ἐστι μακρὸς, ἐξ ἀνάγκης ἑπόμενα τῷ μὴ διηρθρῶσθαι
<span class="lb" data-page="8.667" data-line="12" id="l8.667.12"></span>καλῶς ἀπ’ αὐτῶν μήτε τὴν ἔννοιαν ἑκάστου τῶν σφυγμῶν
<span class="lb" data-page="8.667" data-line="13" id="l8.667.13"></span>μήτε τὴν οὐσίαν μήτε τὴν διάγνωσιν μήτε τὰς αἰτίας ὑφ’
<span class="lb" data-page="8.667" data-line="14" id="l8.667.14"></span>ὧν γίγνονται. χρὴ γὰρ, ὡς ἤδη πολλάκις εἴρηταί μοι, τὸν
<span class="lb" data-page="8.667" data-line="15" id="l8.667.15"></span>ἀληθείας ἐφιέμενον ἀπὸ τῶν πραγμάτων αὐτῶν ἀρξάμενον
<span class="lb" data-page="8.667" data-line="16" id="l8.667.16"></span>ὁπόσα τε ταῦτά ἐστι καὶ ὁποῖα διορίσασθαι, κᾄπειθ’ ἑξῆς
<span class="lb" data-page="8.667" data-line="17" id="l8.667.17"></span>αὐτοῖς ὀνόματα θέσθαι, καὶ μετὰ ταῦτα περὶ τῆς διαγνώσεως
<span class="lb" data-page="8.667" data-line="18" id="l8.667.18"></span>εἰπεῖν, εἶτ’ ἐπὶ τοῖσδε τῆς αἰτίας, εἶτα τῆς προγνώσεως,
<span class="pb" data-page="8.668" id="p8.668"></span>
<span class="lb" data-page="8.668" data-line="1" id="l8.668.1"></span>ὅπερ ἡμεῖς πεποιήκαμεν, ἐν μὲν τῇδε τῇ νῦν ἐνεστώσῃ
<span class="lb" data-page="8.668" data-line="2" id="l8.668.2"></span>πραγματείᾳ τὰς διαφορὰς ἁπάσας ἐπελθόντες τῶν σφυγμῶν,
<span class="lb" data-page="8.668" data-line="3" id="l8.668.3"></span>ἐν δὲ τῇ περὶ διαγνώσεως, ὅπως χρὴ τοὺς δακτύλους ἐπιβάλλοντα,
<span class="lb" data-page="8.668" data-line="4" id="l8.668.4"></span>καθ’ ἑκάστην αὐτῶν ἀκριβῶς αἰσθάνεσθαι, καὶ μετὰ
<span class="lb" data-page="8.668" data-line="5" id="l8.668.5"></span>ταῦτα τὴν περὶ τῶν αἰτίων πραγματείαν συνθέντες, εἶτα
<span class="lb" data-page="8.668" data-line="6" id="l8.668.6"></span>τὴν προγνωστικήν. ἀλλὰ νῦν γε περὶ μὲν τῆς πρώτης ὁ λόγος
<span class="lb" data-page="8.668" data-line="7" id="l8.668.7"></span>ἡμῖν ἐστι, ἧς τὸ χρήσιμον αὐτὸ πρὸς τὰ τῆς τέχνης ἔργα
<span class="lb" data-page="8.668" data-line="8" id="l8.668.8"></span>διὰ τοῦ πρώτου βιβλίου δεδήλωται, κεφαλὴν ἐπιθῶμεν ἤδη
<span class="lb" data-page="8.668" data-line="9" id="l8.668.9"></span>τῷ περὶ σφοδρότητος λόγῳ.
</p>
          </article>

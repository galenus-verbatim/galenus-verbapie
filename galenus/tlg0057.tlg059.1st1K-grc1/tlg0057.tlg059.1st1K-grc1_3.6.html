<article xmlns="http://www.w3.org/1999/xhtml" id="urn:cts:greekLit:tlg0057.tlg059.1st1K-grc1:3.6">
<span class="pb page1" data-page="8.670" id="p8.670"></span>
<span class="milestone ed1page page1" data-n="3.37" data-unit="ed1page" id="ed1page.3.37"></span>
<span class="milestone ed2page page1" data-n="8.72" data-unit="ed2page" id="ed2page.8.72"></span>
            <p>
<span class="lb" data-page="8.670" data-line="11" id="l8.670.11"></span>Βούλομαι γὰρ ἑξῆς ἐπὶ τὴν πολυθρύλλητον
<span class="lb" data-page="8.670" data-line="12" id="l8.670.12"></span>ἀφικέσθαι πληρότητα, πολλὰ πράγματα παρεσχηκυῖαν
<span class="lb" data-page="8.670" data-line="13" id="l8.670.13"></span>ἅπασι τοῖς ἰατροῖς τοῖς νεωτέροις, μέλλουσάν γε δή που καὶ
<span class="lb" data-page="8.670" data-line="14" id="l8.670.14"></span>ἡμῖν οὐκ ὀλίγα παρέξειν, οὐκ ἐν τῇδε τῇ νῦν ἐνεστώσῃ πραγματείᾳ
<span class="lb" data-page="8.670" data-line="15" id="l8.670.15"></span>μόνον, ἀνεκτὸν γὰρ ἂν ἦν, ἀλλὰ πολὺ δὴ μᾶλλον ἐν
<span class="lb" data-page="8.670" data-line="16" id="l8.670.16"></span>τῇ διαγνωστικῇ. τὴν μὲν γὰρ ἔννοιαν αὐτῆς ὁμολογοῦμεν
<span class="lb" data-page="8.670" data-line="17" id="l8.670.17"></span>ὑπάρχειν ἐναργῆ, διάγνωσιν δὲ οὐδεμίαν αἰσθητὴν εἶναί
<span class="lb" data-page="8.670" data-line="18" id="l8.670.18"></span>φαμεν. ἀλλὰ περὶ μὲν τῆς διαγνώσεως αὖθις εἰρήσεται,
<span class="lb" data-page="8.670" data-line="19" id="l8.670.19"></span>περὶ δὲ τῆς ἐννοίας, ἐπειδὴ καὶ ταύτην ἔνιοι συγχέουσιν, ﻿
<span class="pb" data-page="8.671" id="p8.671"></span>
<span class="lb" data-page="8.671" data-line="1" id="l8.671.1"></span>ἤδη λέγωμεν. ἀπὸ μὲν οὖν τῶν πραγμάτων ἀρχομένοις, ἤτοι
<span class="lb" data-page="8.671" data-line="2" id="l8.671.2"></span>τοῦ τῆς ἀρτηρίας σώματος ἔσται τις ποιότης ἡ πληρότης,
<span class="lb" data-page="8.671" data-line="3" id="l8.671.3"></span>ἢ τῆς ἐγκεχυμένης οὐσίας· <span class="milestone ed2page" data-n="8.73" data-unit="ed2page" id="ed2page.8.73"></span>ἀπὸ δὲ τῶν ὀνομάτων, ἐνθένδ’
<span class="lb" data-page="8.671" data-line="4" id="l8.671.4"></span>ἂν μάλιστά τις ὑπάρξαιτο. πλῆρές φαμεν εἶναι τὸ
<span class="lb" data-page="8.671" data-line="5" id="l8.671.5"></span>κεράμιον οἴνου, καὶ πλήρη τὸν θύλακα ἀλφίτων. οὕτω δὲ
<span class="lb" data-page="8.671" data-line="6" id="l8.671.6"></span>καὶ τὸ θέατρον, ἢ τὸ στάδιον, ἢ τὸ βουλευτήριον, ἀνθρώπων
<span class="lb" data-page="8.671" data-line="7" id="l8.671.7"></span>πλήρη λέγομεν ὑπάρχειν, ὥσπερ αὖ καὶ κενά. οὕτω δὲ
<span class="lb" data-page="8.671" data-line="8" id="l8.671.8"></span>καὶ τὴν γαστέρα καὶ τὸ στόμα ποτὲ μέν φαμεν πλήρη εἶναι,
<span class="lb" data-page="8.671" data-line="9" id="l8.671.9"></span>ποτὲ δὲ κενά.
</p>
            <div class="lg">
              <div class="l"><span class="lb" data-page="8.671" data-line="10" id="l8.671.10"></span>Πλῆρές τοι μέλιτος τὸ καλὸν στόμα Θύρσι γένοιτο,</div>
              <div class="l"><span class="lb" data-page="8.671" data-line="11" id="l8.671.11"></span>Πλῆρές τοι σχαδόνων, καὶ ἀπ’ Αἰγίλω ἰσχάδα τρώγοις.</div>
            </div>
            <p>
<span class="lb" data-page="8.671" data-line="12" id="l8.671.12"></span>καὶ ὅλως ἅπαν ἀγγεῖον ἐντὸς αὐτοῦ περιέχων εὐρυχωρίαν
<span class="lb" data-page="8.671" data-line="13" id="l8.671.13"></span>ἤτοι πλῆρες, ἢ κενὸν εἶναί φαμεν· ἐπειδὰν μὲν ὑφ’ ἑτέρου τινὸς
<span class="lb" data-page="8.671" data-line="14" id="l8.671.14"></span>σώματος, εἴθ’ ἑνὸς, ἢ καὶ πλειόνων, ἡ εὐρύτης αὐτοῦ
<span class="lb" data-page="8.671" data-line="15" id="l8.671.15"></span>καταλαμβάνηται, πλῆρες· ἐπειδὰν δὲ μόνον ἀέρα περιέχῃ,
<span class="lb" data-page="8.671" data-line="16" id="l8.671.16"></span>κενόν. οὕτω μὲν ἅπαντες ἄνθρωποι κυρίως τε καὶ πρώτως
<span class="lb" data-page="8.671" data-line="17" id="l8.671.17"></span>ὀνομάζουσι. μεταφέροντες δ’ ἐντεῦθεν ἤδη τινὲς ἐπὶ
<span class="lb" data-page="8.671" data-line="18" id="l8.671.18"></span>τὰς ἑαυτῶν τέχνας, οὐκέτι δηλονότι κυρίως, οὐδὲ πρώτως,
<span class="pb" data-page="8.672" id="p8.672"></span>
<span class="lb" data-page="8.672" data-line="1" id="l8.672.1"></span>ἀλλὰ δευτέρως τε καὶ τροπικῶς ὁ μὲν ἔριον ὠνόμασε πλῆρες,
<span class="lb" data-page="8.672" data-line="2" id="l8.672.2"></span>ὁ δὲ οἶνον, ὁ δὲ ἄλλο τι τῇ χρείᾳ κρίνων ἕκαστος τὸ πρᾶγμα.
<span class="lb" data-page="8.672" data-line="3" id="l8.672.3"></span>τὸ μὲν γὰρ διαρκῆ τε καὶ μόνιμον ἔχον αὐτὴν ὀνομάζουσι
<span class="lb" data-page="8.672" data-line="4" id="l8.672.4"></span>πλῆρες, ὥσπερ τὸν οἶνον οἱ γευσάμενοι μέχρι πλείστου παραμενούσης
<span class="lb" data-page="8.672" data-line="5" id="l8.672.5"></span>αἰσθάνονται τῆς ποιότητος, εἰ δ’ ἂν ἐν τάχει παύηταί
<span class="lb" data-page="8.672" data-line="6" id="l8.672.6"></span>τε καὶ ἀπολύηται ἢ ποιότης, ἢ δύναμις, ἢ χρεία, κενὸν
<span class="lb" data-page="8.672" data-line="7" id="l8.672.7"></span>ἐκεῖνον προσαγορεύουσι. οὕτως οὖν καὶ τοὺς λόγους ἐνίοτε
<span class="lb" data-page="8.672" data-line="8" id="l8.672.8"></span>ψευδεῖς ὀνομάζουσι κενοὺς, οὐ μήν γε ὅταν κενὸν εἶναί τινα
<span class="lb" data-page="8.672" data-line="9" id="l8.672.9"></span>λέγουσιν νοῦ μεταφορᾷ χρῶνται τηνικαῦτα, καθάπερ οὐδ’
<span class="lb" data-page="8.672" data-line="10" id="l8.672.10"></span>ὅταν τοὺς μὲν ἰσχνοὺς ἀνθρώπους κενὸν ἔχειν τὸ σῶμα σαρκῶν
<span class="lb" data-page="8.672" data-line="11" id="l8.672.11"></span>φάσκωσι, τοὺς δὲ παχεῖς πλῆρες. ἀλλ’ ἐν τούτοις φυλάττουσι
<span class="lb" data-page="8.672" data-line="12" id="l8.672.12"></span>τὴν ἀγγείου τε καὶ περιεχομένου νόησιν. ἐφ’ ὧν,
<span class="lb" data-page="8.672" data-line="13" id="l8.672.13"></span>ὡς ἐῤῥέθη, κυρίως τε καὶ πρώτως εἴθισται λέγεσθαι τὸ πλῆρές
<span class="lb" data-page="8.672" data-line="14" id="l8.672.14"></span>τε καὶ τὸ κενόν. ἕτερα δ’ αὖ σώματα διάκενα λέγουσιν, οὐ
<span class="lb" data-page="8.672" data-line="15" id="l8.672.15"></span>κενὰ, καθάπερ σπόγγον τε καὶ κίσσηριν. οὐδὲ γὰρ σῶμα
<span class="lb" data-page="8.672" data-line="16" id="l8.672.16"></span>νομίζουσι εἶναι τὸν ἀέρα, χώραν δέ τινα καὶ τόπον κενὸν,
<span class="lb" data-page="8.672" data-line="17" id="l8.672.17"></span>ἐπιτήδειον ὑποδέχεσθαι σώματα. οὐ μὴν οἱ τῷ λόγῳ διασκεψάμενοί
<span class="lb" data-page="8.672" data-line="18" id="l8.672.18"></span>τι περὶ τοῦ ἀέρος, ἰατροί τε καὶ φιλόσοφοι, κενὸν
<span class="pb" data-page="8.673" id="p8.673"></span>
<span class="lb" data-page="8.673" data-line="1" id="l8.673.1"></span>εἶναι παντάπασιν ὑπολαμβάνουσιν αὐτὸν, ἀλλ’ οἱ μέν τινες,
<span class="lb" data-page="8.673" data-line="2" id="l8.673.2"></span>ὧν τῆς δόξης καὶ ἡμεῖς μετέχομεν, ἓν ὑπάρχειν σῶμα συνεχὲς
<span class="lb" data-page="8.673" data-line="3" id="l8.673.3"></span>ἑαυτῷ πάντῃ, μηδαμόθι κενοῦ παραπλοκὴν ἔχον· οἱ δέ τινες
<span class="lb" data-page="8.673" data-line="4" id="l8.673.4"></span>ἐν κενῷ πολλὰ σώματα, τὰ σμικρὰ, τὰ πρῶτα προσφερόμενα,
<span class="lb" data-page="8.673" data-line="5" id="l8.673.5"></span>προσκρούοντά τε καὶ ἀποπαλλόμενα, μὴ μέντοι περιπλεκόμενά
<span class="lb" data-page="8.673" data-line="6" id="l8.673.6"></span>τε καὶ συγκρινόμενα. καὶ τοίνυν καὶ τὸν κενὸν
<span class="lb" data-page="8.673" data-line="7" id="l8.673.7"></span>σφυγμὸν οὕτω μὲν ἡμῖν ἀδύνατον ὀνομάζειν, ὡς οἱ πολλοὶ
<span class="lb" data-page="8.673" data-line="8" id="l8.673.8"></span>λέγουσι τὸν ὄντως κενὸν, οὐδὲν γάρ ἐστιν ἐν κόσμῳ τοιοῦτον,
<span class="lb" data-page="8.673" data-line="9" id="l8.673.9"></span>ἀλλ’ οὐδὲ κατ’ ἐπικράτειαν. οὐδενὸς γὰρ ὑπάρχοντος
<span class="lb" data-page="8.673" data-line="10" id="l8.673.10"></span>ὅλως ἐν κόσμῳ κενοῦ, πῶς ἂν εἴη τι κατ’ ἐπικράτειαν κενόν;
<span class="lb" data-page="8.673" data-line="11" id="l8.673.11"></span>ὑπόλοιπον δὴ, κενὸν ἡμᾶς λέγειν σφυγμὸν ὥσπερ θύλακον,
<span class="lb" data-page="8.673" data-line="12" id="l8.673.12"></span>ἢ ἀσκὸν, ἢ τάλαρον, ἢ σάκκον, ἢ ὅλως ἀγγεῖον ὁτιοῦν.
<span class="lb" data-page="8.673" data-line="13" id="l8.673.13"></span>ἀλλ’ εἴπερ οὕτω λέγοιτο, διχῶς ἐπινοηθήσεται τοιοῦτος γινόμενος,
<span class="lb" data-page="8.673" data-line="14" id="l8.673.14"></span>ἕνα μὲν τρόπον ὥσπερ ὁ πίθος, ὅταν ἀέρα μόνον ἐν
<span class="lb" data-page="8.673" data-line="15" id="l8.673.15"></span>αὐτῷ ἔχῃ, ἕτερον δὲ καθάπερ ἀσκὸς, ἢ θύλακος, ἤ τι τοιοῦτον
<span class="lb" data-page="8.673" data-line="16" id="l8.673.16"></span>ἕτερον, οὗ δυνατόν ἐστι συμπίπτειν ἐπ’ ἀλλήλους τοὺς χιτῶνας,
<span class="lb" data-page="8.673" data-line="17" id="l8.673.17"></span>ὥσπερ τὸν πεφυσημένον ἀσκὸν οἴνου μένειν ἀεὶ κενὸν,
<span class="lb" data-page="8.673" data-line="18" id="l8.673.18"></span>ἀέρος δὲ μεστόν· εἰ δὲ καὶ τοῦτον ἐκκενώσεις, ὡς συμπεσεῖν
<span class="lb" data-page="8.673" data-line="19" id="l8.673.19"></span>πανταχόθεν ἀκριβῶς, τηνικαῦτα ἀκριβῶς γίνεσθαι κενόν. καὶ
<span class="pb" data-page="8.674" id="p8.674"></span>
<span class="lb" data-page="8.674" data-line="1" id="l8.674.1"></span>τοίνυν καὶ τὴν ἀρτηρίαν ἢ οὕτως ἐροῦμεν ὑπάρχειν κενὴν,
<span class="lb" data-page="8.674" data-line="2" id="l8.674.2"></span>ὡς ἀέρα περιέχουσαν, ὥστε κᾂν ἐπιπλεῖστον ᾖ διαπεφυσημένη
<span class="lb" data-page="8.674" data-line="3" id="l8.674.3"></span>τε καὶ διεστῶσα, κενὴν ὀνομάζεσθαι, ἢ οὐχ οὕτως΄, ἀλλ’
<span class="lb" data-page="8.674" data-line="4" id="l8.674.4"></span>ὥσπερ ἐλέγομεν ἐπὶ τῶν ἀσκῶν, ἐπειδὰν καὶ τὸν ἀέρα τις
<span class="lb" data-page="8.674" data-line="5" id="l8.674.5"></span>ἐξ αὐτῶν ἐκκενώσῃ. κατὰ μὲν δὴ τὸ πρότερον τῶν σημαινομένων
<span class="lb" data-page="8.674" data-line="6" id="l8.674.6"></span>ὁ κενὸς σφυγμὸς ἔσται τοιοῦτος, οἷόν περ Ἐρασίστρατος
<span class="lb" data-page="8.674" data-line="7" id="l8.674.7"></span>ἀεὶ βούλεται κατὰ φύσιν ὑπάρχειν αὐτόν· κατὰ δὲ τὸ
<span class="lb" data-page="8.674" data-line="8" id="l8.674.8"></span>δεύτερον οὐδὲν διοίσει τοῦ μικροῦ. τὸ γὰρ δὴ τρίτον τῶν
<span class="lb" data-page="8.674" data-line="9" id="l8.674.9"></span>σημαινομένων οὔτε Ἀρχιγένης οὔτε Ἀγαθῖνος οὔτε Μάγνος
<span class="lb" data-page="8.674" data-line="10" id="l8.674.10"></span>οὔτ’ Ἀθήναιος <span class="milestone ed2page" data-n="8.74" data-unit="ed2page" id="ed2page.8.74"></span>οὔτε ἄλλος οὐδεὶς τῶν πνευματικῶν
<span class="lb" data-page="8.674" data-line="11" id="l8.674.11"></span>ἰατρῶν ἀληθὲς ὁμολογήσει. λέγω δὲ ὅταν ὀλίγα μὲν σώματα
<span class="lb" data-page="8.674" data-line="12" id="l8.674.12"></span>περιέχῃ ἐν αὐτῇ ἡ ἀρτηρία, πλείστην δὲ τὴν κενὴν χώραν.
<span class="lb" data-page="8.674" data-line="13" id="l8.674.13"></span>οὐ γὰρ εἶναι τοιαύτην οὐδεμίαν ἐν κόσμῳ νομίζουσιν,
<span class="lb" data-page="8.674" data-line="14" id="l8.674.14"></span>ἀλλ’ ἡνῶσθαι τὴν ὅλην οὐσίαν ἑαυτῇ. λοιπὸν οὖν, ὡς ἔφαμεν,
<span class="lb" data-page="8.674" data-line="15" id="l8.674.15"></span>ἤτοι τὸν μικρὸν σφυγμὸν, ἢ τὸν ἀερώδη κενὸν ὀνομάσομεν.
<span class="lb" data-page="8.674" data-line="16" id="l8.674.16"></span>οὕτω δὲ καὶ τοὺς ἐναντίους αὐτοὺς πλήρεις, τόν
<span class="lb" data-page="8.674" data-line="17" id="l8.674.17"></span>τε μέγαν καὶ τὸν οἷον ὑγροφανῆ. ἀλλὰ τούτους μὲν κατὰ
<span class="lb" data-page="8.674" data-line="18" id="l8.674.18"></span>τὴν ἐγκεχυμένην οὐσίαν, καθ’ ἣν δὴ καὶ μάλιστ’ ἄν τις ὀνομάσειε
<span class="lb" data-page="8.674" data-line="19" id="l8.674.19"></span>κυρίως ἢ πλῆρες ἢ κενὸν ἀγγεῖον· ἑτέρως δὲ καθ’
<span class="pb" data-page="8.675" id="p8.675"></span>
<span class="lb" data-page="8.675" data-line="1" id="l8.675.1"></span>αὑτὸ τῆς ἀρτηρίας τὸ σῶμα, τουτέστι τοὺς χιτῶνας αὐτῆς,
<span class="lb" data-page="8.675" data-line="2" id="l8.675.2"></span>οὕς ἄμεινον ἦν, οἶμαι, σκληροὺς καὶ μαλακοὺς, οὐ πλήρεις
<span class="lb" data-page="8.675" data-line="3" id="l8.675.3"></span>ἢ κενοὺς ὀνομάζειν. οὐδὲν γὰρ ὁμοιομερὲς σῶμα κενὸν ἢ
<span class="lb" data-page="8.675" data-line="4" id="l8.675.4"></span>πλῆρες καλεῖται, πλὴν εἰ μὴ κατὰ μεταφορὰν, ἧς οὐ χρὴ
<span class="lb" data-page="8.675" data-line="5" id="l8.675.5"></span>προσάπτεσθαι κατὰ τὰς ἐπιστημονικὰς διδασκαλίας. ἀλλ’ εἰ
<span class="lb" data-page="8.675" data-line="6" id="l8.675.6"></span>μὲν ἔχοιμεν ὀνόματα κύρια, τούτοις χρῆσθαι προσῆκεν· εἰ
<span class="lb" data-page="8.675" data-line="7" id="l8.675.7"></span>δὲ μὴ, λόγῳ μᾶλλον ἑρμηνεύειν ἕκαστον τῶν πραγμάτων, οὐκ
<span class="lb" data-page="8.675" data-line="8" id="l8.675.8"></span>ἐκ μεταφορᾶς ὀνομάζειν, ὅταν γε διδάσκειν τις βούληται καὶ
<span class="lb" data-page="8.675" data-line="9" id="l8.675.9"></span>μὴ περιλαλεῖν, ἐπεὶ τῷ γε μεμαθηκότι τὸ πρᾶγμα συντόμου
<span class="lb" data-page="8.675" data-line="10" id="l8.675.10"></span>δηλώσεως ἕνεκεν ἐγχωρεῖ καὶ διὰ τῶν ἐκ μεταφορᾶς ὀνομάτων
<span class="lb" data-page="8.675" data-line="11" id="l8.675.11"></span>καὶ διὰ τῶν ἐκ καταχρήσεως ἐνδείκνυσθαι τὸ λεγόμενον.
<span class="lb" data-page="8.675" data-line="12" id="l8.675.12"></span>ἡ πρώτη μέντοι διδασκαλία τῶν τεχνικῶν ἁπάντων
<span class="lb" data-page="8.675" data-line="13" id="l8.675.13"></span>πραγμάτων ὑπὲρ τοῦ σαφής τε εἶναι καὶ διηρθρωμένη
<span class="lb" data-page="8.675" data-line="14" id="l8.675.14"></span>κυρίων ὀνομάτων δεῖται. τὸ τοίνυν σῶμα τῆς ἀρτηρίας,
<span class="lb" data-page="8.675" data-line="15" id="l8.675.15"></span>τουτέστιν ὁ χιτὼν αὐτοῦ, ἤτοι σκληρότερός ἐστι τοῦ δέοντος,
<span class="lb" data-page="8.675" data-line="16" id="l8.675.16"></span>ἢ μαλακώτερος, ἢ δηλονότι σύμμετρός τε καὶ κατὰ φύσιν
<span class="lb" data-page="8.675" data-line="17" id="l8.675.17"></span>ἔχων. οὐ γὰρ δὴ κατ’ αὐτό γε τοῦτο πάλιν ἢ ἀερώδη τινὰ
<span class="lb" data-page="8.675" data-line="18" id="l8.675.18"></span>φήσομεν περιέχεσθαι οὐσίαν, ἢ ὑγράν. ἓν γάρ ἐστι τὸ
<span class="lb" data-page="8.675" data-line="19" id="l8.675.19"></span>συνεχὲς ἑαυτῷ πανταχόθι, πλὴν εἴ που τρήματά τινα πάνυ ﻿
<span class="pb" data-page="8.676" id="p8.676"></span>
<span class="lb" data-page="8.676" data-line="1" id="l8.676.1"></span>σμικρὰ κέκτηται. ἀλλὰ καὶ ταῦτα ἢ ἀερώδη τινὰ περιέχειν
<span class="lb" data-page="8.676" data-line="2" id="l8.676.2"></span>οὐσίαν, ἢ ὑγρὰν, ἢ ἀτμώδη πάντως ἀναγκαῖόν ἐστιν, ἢ συμπεπτωκέναι
<span class="lb" data-page="8.676" data-line="3" id="l8.676.3"></span>παντάπασιν. ἀλλὰ συμπεπτωκότα μὲν εἰς ἴσον
<span class="lb" data-page="8.676" data-line="4" id="l8.676.4"></span>τοῖς οὐδ’ ὅλως ἔχουσι καθίσταται· περιέχοντα δὲ ὑγρὸν ἢ
<span class="lb" data-page="8.676" data-line="5" id="l8.676.5"></span>ἀτμὸν, ἢ ἀέρα, μαλακώτερον ἐργάσεται τὸ τῆς ἀρτηρίας σῶμα
<span class="lb" data-page="8.676" data-line="6" id="l8.676.6"></span>ὥστε ἐκ <span class="milestone ed1page" data-n="3.38" data-unit="ed1page" id="ed1page.3.38"></span>περιόδου πάλιν εἰς τοῦθ’ ἥκειν ἡμᾶς, ὅπερ ἐξ
<span class="lb" data-page="8.676" data-line="7" id="l8.676.7"></span>ἀρχῆς ἐλέγομεν, ὡς ἤτοι σκληρός ἐστιν ἢ μαλακὸς ὁ τῆς
<span class="lb" data-page="8.676" data-line="8" id="l8.676.8"></span>ἀρτηρίας χιτὼν, ὁ γὰρ ἐν τῷ μεταξὺ λόγος οὐκ ἄλλην τινὰ
<span class="lb" data-page="8.676" data-line="9" id="l8.676.9"></span>τρίτην ἐδήλωσε φύσιν, ἀλλὰ τῶν εἰρημένων δυοῖν διαφόρους
<span class="lb" data-page="8.676" data-line="10" id="l8.676.10"></span>τῆς γενέσεως αἰτίας. ἦν δὲ οὐ τοῦτο τὸ προκείμενον, οὐδὲ
<span class="lb" data-page="8.676" data-line="11" id="l8.676.11"></span>χρήσιμον ὅλως εἰς τὰ παρόντα, ὡς ἔγωγε καὶ πάσας εἰπεῖν
<span class="lb" data-page="8.676" data-line="12" id="l8.676.12"></span>ἕτοιμός εἰμι τὰς τῶν σκληρῶν τε καὶ μαλακῶν γενέσεις, εἰ
<span class="lb" data-page="8.676" data-line="13" id="l8.676.13"></span>μέλλοιμί τινος ἐντεῦθεν ἀπολαύειν εἰς τὰ παρόντα χρηστοῦ.
<span class="lb" data-page="8.676" data-line="14" id="l8.676.14"></span>πειράσομαι δ’ ὡς ἔνι μάλιστα διὰ βραχυτάτων αὐτὸ πρᾶξαι.
<span class="lb" data-page="8.676" data-line="15" id="l8.676.15"></span>πάντων τῶν σωμάτων ἐκ γῆς καὶ ὕδατος καὶ ἀέρος καὶ
<span class="lb" data-page="8.676" data-line="16" id="l8.676.16"></span>πυρὸς συνεστώτων, ἐν οἷς μὲν ἂν ὑπάρχῃ πλεῖστον, ἤτοι τὸ
<span class="lb" data-page="8.676" data-line="17" id="l8.676.17"></span>γεῶδες στοιχεῖον, ἢ τὸ ὑδατῶδες ὑπὸ ψύξεως πεπηγὸς, ἀναγκαῖον
<span class="lb" data-page="8.676" data-line="18" id="l8.676.18"></span>εἶναι τὰ τοιαῦτα σκληρά· ἐν οἷς δ’ ἂν ἢ τὸ πυρῶδες,
<span class="pb" data-page="8.677" id="p8.677"></span>
<span class="lb" data-page="8.677" data-line="1" id="l8.677.1"></span>ἢ τὸ ἀερῶδες, ἢ τὸ ὑγρὸν στοιχεῖον ἀπαγὲς ἐπικρατῇ, μαλακὰ
<span class="lb" data-page="8.677" data-line="2" id="l8.677.2"></span>ταῦτ’ εἶναι πάντα. οὕτω δὲ καὶ εἰ τρήματά τινα καὶ
<span class="lb" data-page="8.677" data-line="3" id="l8.677.3"></span>πόρους ἔχοιεν, εἰ μὲν ἤτοι γεώδους οὐσίας ἢ ὑδατώδους πεπηγυίας
<span class="lb" data-page="8.677" data-line="4" id="l8.677.4"></span>ἐπικρατούσης ἐν αὐτοῖς, ἀναγκαῖον εἰς σκληρότητα
<span class="lb" data-page="8.677" data-line="5" id="l8.677.5"></span>τοῦ παντὸς σώματος συντελεῖν· εἰ δ’ ἤτοι λεπτομεροῦς τινος
<span class="lb" data-page="8.677" data-line="6" id="l8.677.6"></span>ἢ ὑγρᾶς ἀπαγοῦς, εἰς μαλακότητα. τούτων οὕτως ἐχόντων,
<span class="lb" data-page="8.677" data-line="7" id="l8.677.7"></span>ἤδη δίκαιον ἐρέσθαι τοὺς ἄνδρας, ἐπὶ τί μάλιστα φέρουσιν
<span class="lb" data-page="8.677" data-line="8" id="l8.677.8"></span>ὑποκείμενον πρᾶγμα τὸ τῆς πληρότητος ὄνομα. πάντως
<span class="lb" data-page="8.677" data-line="9" id="l8.677.9"></span>γὰρ ἢ τὴν σκληρότητα καλοῦσιν πληρότητα ἁπλῶς, ἤ τινα
<span class="lb" data-page="8.677" data-line="10" id="l8.677.10"></span>τῶν εἰρημένων αὐτῆς διαφορῶν. αἱ διαφοραὶ δ’ ἦσαν, ὅταν
<span class="lb" data-page="8.677" data-line="11" id="l8.677.11"></span>ἤτοι ξηρότης ἐπικρατῇ γεώδης, ἢ πῆξις ὑδατώδης. εἴτ’ οὖν
<span class="lb" data-page="8.677" data-line="12" id="l8.677.12"></span>ἔχει πόρους τινὰς τὸ ὑποκείμενον ἐν ἑαυτῷ εἴτε μή. κατὰ
<span class="lb" data-page="8.677" data-line="13" id="l8.677.13"></span>ταῦτα δὲ καὶ τὴν κενότητα πότερον τὴν μαλακότητα λέγουσιν,
<span class="lb" data-page="8.677" data-line="14" id="l8.677.14"></span>ἤ τινα τῶν διαφορῶν αὐτῆς. <span class="milestone ed2page" data-n="8.75" data-unit="ed2page" id="ed2page.8.75"></span>ἦσαν δ’, οἶμαι, καὶ
<span class="lb" data-page="8.677" data-line="15" id="l8.677.15"></span>αἱ ταύτης διαφοραὶ κατ’ ἐπικράτειαν ἤτοι λεπτομεροῦς οὐσίας
<span class="lb" data-page="8.677" data-line="16" id="l8.677.16"></span>ἢ ὑδατώδους ἀπαγοῦς. ἀλλ’ οὐδεμίαν ἀποκρίνασθαι
<span class="lb" data-page="8.677" data-line="17" id="l8.677.17"></span>τούτων τολμῶσιν. εἶεν γὰρ ἂν οὕτως δήπου μήτε τῆς σκληρότητος
<span class="lb" data-page="8.677" data-line="18" id="l8.677.18"></span>ἕτερόν τι τὴν πληρότητα μήτε τῆς μαλακότητος
<span class="lb" data-page="8.677" data-line="19" id="l8.677.19"></span>τὴν κενότητα τιθέμενοι. φεύγουσι δ’ ἀπὸ τοῦ λόγου πάντα
<span class="pb" data-page="8.678" id="p8.678"></span>
<span class="lb" data-page="8.678" data-line="1" id="l8.678.1"></span>τρόπον, ἔνιοι μὲν αὐτῶν ἀναισχυντότερον, εἰσὶ δ’ οἳ καὶ μετ’
<span class="lb" data-page="8.678" data-line="2" id="l8.678.2"></span>αἰδοῦς τινος. ἡ δ’ ἀπόδρασις ἡ γοῦν εὐσχήμων εἰς τὴν τοῦ
<span class="lb" data-page="8.678" data-line="3" id="l8.678.3"></span>πνεύματος καταφεύγει δύναμιν. ὡς γὰρ οἴνου, φασὶ, ποιότης
<span class="lb" data-page="8.678" data-line="4" id="l8.678.4"></span>λέγεται πληρότης, οὕτω καὶ τοῦ πνεύματός ἐστί τις πληρότης.
<span class="lb" data-page="8.678" data-line="5" id="l8.678.5"></span>ἀλλ’ ἐνταῦθα πάλιν ἡμῶν ἀξιούντων, οἴνου
<span class="lb" data-page="8.678" data-line="6" id="l8.678.6"></span>πληρότητα καλοῦσιν, ἀποσαφεῖν αὐτοὺς, ἄῤῥητον εἶναί φασι
<span class="lb" data-page="8.678" data-line="7" id="l8.678.7"></span>τὸ πρᾶγμα. πῶς οὖν, ὦ πρὸς Διὸς, ἢ ὀνομάζειν ἐπιχειρεῖτε
<span class="lb" data-page="8.678" data-line="8" id="l8.678.8"></span>τὸ ἄῤῥητον, ἢ διδάξειν ἡμᾶς ἐλπίζετε; εἰ γὰρ μήτε διδάξαι
<span class="lb" data-page="8.678" data-line="9" id="l8.678.9"></span>δύνασθε τὸ πρᾶγμα μήθ’ ἑρμηνεῦσαι λόγῳ, πῶς ἂν ἢ μάθοιμέν
<span class="lb" data-page="8.678" data-line="10" id="l8.678.10"></span>τι τῶν γραφομένων ὑφ’ ὑμῶν, ἢ κρίναιμεν; καὶ μὴν
<span class="lb" data-page="8.678" data-line="11" id="l8.678.11"></span>ἰδοὺ, φασὶν, ἐπ’ αὐτῶν τῶν νοσούντων δείκνυμί σοι τὸν
<span class="lb" data-page="8.678" data-line="12" id="l8.678.12"></span>πλήρη σφυγμόν. καλῶς τοίνυν ποιήσεις, ὦ οὗτος, εἴπερ
<span class="lb" data-page="8.678" data-line="13" id="l8.678.13"></span>ἐστὶν ἄῤῥητος μὲν, δεικτὸς δὲ, μηδὲν μὲν γράφων ὑπὲρ αὐτοῦ,
<span class="lb" data-page="8.678" data-line="14" id="l8.678.14"></span>δεικνὺς δὲ μόνον ἡμῖν τὸ πρᾶγμα. καὶ μὴν καὶ γράφεις,
<span class="lb" data-page="8.678" data-line="15" id="l8.678.15"></span>ὡς ἑρμηνεῦσαι δυνάμενος, καὶ δεικνύειν ἀδυνατεῖς. οὐδὲ γὰρ
<span class="lb" data-page="8.678" data-line="16" id="l8.678.16"></span>συστῆναι δύναται κατὰ δεῖξιν οὐδεμία διδασκαλία χωρὶς ἐξηγήσεως.
<span class="lb" data-page="8.678" data-line="17" id="l8.678.17"></span>ἐπιβάλλειν οὖν με κελεύεις τοὺς δακτύλους, ὡς οἶμαι,
<span class="lb" data-page="8.678" data-line="18" id="l8.678.18"></span>ἐπὶ τὴν ἀρτηρίαν, εἶτ’ ἐρεῖς, ἰδοὺ πλήρης ὁ σφυγμὸς ὁ τοιοῦτός
<span class="lb" data-page="8.678" data-line="19" id="l8.678.19"></span>ἐστιν, οὗ νῦν αἰσθάνῃ. τοῦτο δὲ εἰ μὲν ἁπλῆ τις
<span class="pb" data-page="8.679" id="p8.679"></span>
<span class="lb" data-page="8.679" data-line="1" id="l8.679.1"></span>ὑπῆρχε καὶ μία ποιότης τοῖς σφυγμοῖς, ἀληθῶς ἂν ἐλέγετο.
<span class="lb" data-page="8.679" data-line="2" id="l8.679.2"></span>νυνὶ δὲ ἐπειδὴ πολλαὶ μὲν αὗται καὶ καθ’ ὑμᾶς εἰσιν, ἅπασαι
<span class="lb" data-page="8.679" data-line="3" id="l8.679.3"></span>δ’ ὑποπίπτουσιν ἀθρόως, οὐκ ἔθ’ οἷόν τε χωρὶς ἐξηγήσεως
<span class="lb" data-page="8.679" data-line="4" id="l8.679.4"></span>οὐδεμίαν αὐτῶν ἐκμαθεῖν. ἰδοὺ γοῦν ἅπτομαι τῆς
<span class="lb" data-page="8.679" data-line="5" id="l8.679.5"></span>ἀρτηρίας, ὡς κελεύεις, ἀλλ’ οὐκ εἰδὼς ὅ τί ποτε τῶν συμβεβηκότων
<span class="lb" data-page="8.679" data-line="6" id="l8.679.6"></span>αὐτῇ πληρότητα καλεῖς, οὐδὲ μᾶλλον ἐπὶ τῇ δείξει
<span class="lb" data-page="8.679" data-line="7" id="l8.679.7"></span>σου συνίημι τοῦ πράγματος ἢ πρόσθεν, ὅτ’ οὐκ ἐδείκνυες.
<span class="lb" data-page="8.679" data-line="8" id="l8.679.8"></span>ἔστω γὰρ, ὁπότ’ ἐπιβάλλω τοὺς δακτύλους τῷ σφυγμῷ, διαίρεσθαι
<span class="lb" data-page="8.679" data-line="9" id="l8.679.9"></span>μὲν ἐπὶ πλεῖστον αὐτὸν εἰς μῆκός τε καὶ κύκλον· εἰ
<span class="lb" data-page="8.679" data-line="10" id="l8.679.10"></span>δὲ καὶ θλίψαιμι καὶ πιέσαιμι, βιαιότερον ἐμπίπτειν τῇ ἁφῇ,
<span class="lb" data-page="8.679" data-line="11" id="l8.679.11"></span>φαίνεσθαι δὲ καὶ σκληρὸν ταχύν. εἶτά με τὴν βίαιον αὐτοῦ
<span class="lb" data-page="8.679" data-line="12" id="l8.679.12"></span>προσβολὴν ὑπονοῆσαι λέγεσθαι πληρότητα, πῶς οὐκ ἄτοπόν
<span class="lb" data-page="8.679" data-line="13" id="l8.679.13"></span>τι συμβαίη κατὰ τὴν δεῖξιν; ὃν γὰρ ἐν τοῖς ἔμπροσθεν ἐμάθομεν
<span class="lb" data-page="8.679" data-line="14" id="l8.679.14"></span>ὀνομάζειν σφοδρὸν σφυγμὸν, τοῦτον νῦν μεταδιδασκόμεθα
<span class="lb" data-page="8.679" data-line="15" id="l8.679.15"></span>πλήρη καλεῖν. ἢ τοίνυν ἕτερόν τι σύμπτωμα τῆς διαστελλομένης
<span class="lb" data-page="8.679" data-line="16" id="l8.679.16"></span>ἀρτηρίας εἰπὲ, καθ’ οὗ κελεύεις με τὸ τοῦ πλήρους
<span class="lb" data-page="8.679" data-line="17" id="l8.679.17"></span>ὄνομα φέρειν, ἢ εἴπερ παρὰ ταῦτα οὐδὲν ἄλλο ἐστὶν,
<span class="lb" data-page="8.679" data-line="18" id="l8.679.18"></span>ὄνομα μὲν ἐπεισάγεις τοῖς σφυγμοῖς, πρᾶγμα δ’ οὐδὲν διδάσκεις.
<span class="pb" data-page="8.680" id="p8.680"></span>
<span class="lb" data-page="8.680" data-line="1" id="l8.680.1"></span>εἰ δ’ ἀρκεῖ σοι λέγειν ἄῤῥητον εἶναι τὸ πρᾶγμα, συγχωρήσεις
<span class="lb" data-page="8.680" data-line="2" id="l8.680.2"></span>δήπου κᾀμοὶ λέγειν ἄλλας ἐπὶ ταῖς εἰρημέναις ὑφ’ ἡμῶν
<span class="lb" data-page="8.680" data-line="3" id="l8.680.3"></span>ποιότητας ἐν τοῖς σφυγμοῖς ὑπάρχειν, κατὰ τὴν διαστολὴν
<span class="lb" data-page="8.680" data-line="4" id="l8.680.4"></span>τῆς ἀρτηρίας φαινομένας, τρεῖς τὸν ἀριθμὸν, οὐκ ὀρθῶς ὑφ’
<span class="lb" data-page="8.680" data-line="5" id="l8.680.5"></span>ἡμῶν παραλελειμμένας. εἰ δ’ ἐρωτήσετέ με, τίνας ταύτας,
<span class="lb" data-page="8.680" data-line="6" id="l8.680.6"></span>ἀῤῥήτους εἶναι φήσω κυρίοις ὀνόμασιν. ἐκ μεταφορᾶς δ’ εἰ
<span class="lb" data-page="8.680" data-line="7" id="l8.680.7"></span>βούλοισθε, διδάξειν ὑφέξομαι. καθάπερ γὰρ φωνὴν τὴν
<span class="lb" data-page="8.680" data-line="8" id="l8.680.8"></span>μὲν λευκὴν εἶναι, τὴν δὲ μέλαινάν φαμεν, οὕτω καὶ τῶν
<span class="lb" data-page="8.680" data-line="9" id="l8.680.9"></span>σφυγμῶν τὸν μέν τινα λευκὸν ὑπάρχειν ἐρῶ, τὸν δὲ μέλανα,
<span class="lb" data-page="8.680" data-line="10" id="l8.680.10"></span>καὶ ταύτην πρώτην εὐθέως τὴν ποιότητα παραλελεῖφθαι πρὸς
<span class="lb" data-page="8.680" data-line="11" id="l8.680.11"></span>ὑμῶν, ἑτέραν δὲ δευτέραν, καθ’ ἣν ἤτοι γλυκύτης τις, ἢ
<span class="lb" data-page="8.680" data-line="12" id="l8.680.12"></span>πικρότης αὐτῶν ὁρᾶται, χρῆναι δὲ καὶ τούτων τῶν ὀνομάτων
<span class="lb" data-page="8.680" data-line="13" id="l8.680.13"></span>ἀκούειν ἐκ μεταφορᾶς, ἄῤῥητον γὰρ εἶναι τὸ πρᾶγμα,
<span class="lb" data-page="8.680" data-line="14" id="l8.680.14"></span>δειχθῆναι μέντοι δυνάμενον. ἰδού γέ τοι δείκνυμί σοι τὸν
<span class="lb" data-page="8.680" data-line="15" id="l8.680.15"></span>σφυγμὸν τοῦτον τὸν πικρόν. ἀλλὰ καὶ ἡ τρίτη ποιότης ἄῤῥητος
<span class="lb" data-page="8.680" data-line="16" id="l8.680.16"></span>μέν ἐστι, δειχθῆναι μέντοι δυναμένη. καλῶ δ’ αὐτὴν
<span class="lb" data-page="8.680" data-line="17" id="l8.680.17"></span>ὑπογραφῆς ἕνεκα στρυφνότητα. καθάπερ γὰρ ἐν τῇ γεύσει
<span class="lb" data-page="8.680" data-line="18" id="l8.680.18"></span>τὸν στρυφνὸν χυμὸν διαγινώσκομεν, οὕτω κᾀν τῇ ἁφῇ τὴν ﻿
<span class="pb" data-page="8.681" id="p8.681"></span>
<span class="lb" data-page="8.681" data-line="1" id="l8.681.1"></span>οἷον στρυφνὴν τῆς ἀρτηρίας προσβολήν. <span class="milestone ed2page" data-n="8.76" data-unit="ed2page" id="ed2page.8.76"></span>τούτῳ τῷ
<span class="lb" data-page="8.681" data-line="2" id="l8.681.2"></span>τρόπῳ τις χρώμενος οὐ τρεῖς μόνον, ἀλλὰ καὶ τριάκοντα
<span class="lb" data-page="8.681" data-line="3" id="l8.681.3"></span>φήσει παραλελεῖφθαι διαφορὰς σφυγμῶν. καὶ πρὸ πάντων
<span class="lb" data-page="8.681" data-line="4" id="l8.681.4"></span>ἐκείνῳ μοι πρόσεχε τὸν νοῦν, ὅτι στρυφνὸς μέν τις χυμὸς
<span class="lb" data-page="8.681" data-line="5" id="l8.681.5"></span>κυρίως ὀνομάζεται, πλήρης δ’ οἶνος οὐδεὶς κυρίως· ἀλλ’
<span class="lb" data-page="8.681" data-line="6" id="l8.681.6"></span>εἴ τις οὕτω προσαγορεύει, μεταφορᾷ χρῆται καθ’ ὃν ὀλίγον
<span class="lb" data-page="8.681" data-line="7" id="l8.681.7"></span>ἔμπροσθεν ἐξηγησάμεθα τρόπον. ἀπὸ μὲν δὴ τῶν κυρίως
<span class="lb" data-page="8.681" data-line="8" id="l8.681.8"></span>ὠνομασμένων ἅπασιν ἀνθρώποις ἐγχωρεῖ μεταφέρειν, οὐ
<span class="lb" data-page="8.681" data-line="9" id="l8.681.9"></span>μὴν ἀπὸ τῶν μετενηνεγμένων αὖθις ἑτέρας ποιεῖσθαι μεταφοράς.
<span class="lb" data-page="8.681" data-line="10" id="l8.681.10"></span>οὐδὲ γὰρ ποιηταῖς τοῦτό γε συγχωρητέον ἐστὶν, μή
<span class="lb" data-page="8.681" data-line="11" id="l8.681.11"></span>τί γε τοῖς ἐπιστημονικόν τι καὶ τεχνικὸν ἐπαγγελλομένοις διδάξειν.
<span class="lb" data-page="8.681" data-line="12" id="l8.681.12"></span>ὥσθ’ ὁ μὲν ἀπὸ τῶν χυμῶν ἐπὶ τὴν ἁφὴν μεταφέρων
<span class="lb" data-page="8.681" data-line="13" id="l8.681.13"></span>τὸ στρυφνὸν ὄνομα συγγνωστὸς ἀπὸ τῶν χυμῶν κυρίως ἀρχόμενος,
<span class="lb" data-page="8.681" data-line="14" id="l8.681.14"></span>ὁ δ’ ἀπὸ τοῦ κατὰ γεῦσιν πλήρους ἐπὶ τὸ κατὰ
<span class="lb" data-page="8.681" data-line="15" id="l8.681.15"></span>τὴν ἁφὴν πλῆρες ἀξιῶν μεταβαίνειν, οὐδὲ κατὰ νόμον οὗτός
<span class="lb" data-page="8.681" data-line="16" id="l8.681.16"></span>γε ποιεῖται τὴν μετάβασιν, ἀλλὰ καὶ τῆς τῶν ποιητῶν ἐξουσίας
<span class="lb" data-page="8.681" data-line="17" id="l8.681.17"></span>ἐπέκεινα πρόεισιν, ἀπὸ τῆς προτέρας μεταφορᾶς ἑτέραν
<span class="lb" data-page="8.681" data-line="18" id="l8.681.18"></span>ποιῶν δευτέραν μεταφοράν. εἰ γὰρ ἅπαξ τοῦτο συγχωρηθείη,
<span class="lb" data-page="8.681" data-line="19" id="l8.681.19"></span>καὶ τρίτην ἀπὸ τῆς δευτέρας, οἶμαι, τολμήσει καὶ τετάρτην
<span class="pb" data-page="8.682" id="p8.682"></span>
<span class="lb" data-page="8.682" data-line="1" id="l8.682.1"></span>ἀπὸ τῆς τρίτης καὶ πέμπτην ἀπὸ τῆς τετάρτης ποιήσασθαι
<span class="lb" data-page="8.682" data-line="2" id="l8.682.2"></span>μεταφορὰν, ὥστε εἰς ἐκφορὰν ὄντως ἐμβάλλειν τοὺς ἐπιτριβομένους
<span class="lb" data-page="8.682" data-line="3" id="l8.682.3"></span>ὑπ’ αὐτῶν. καίτοι γε οὐδ’ ἀπὸ τῶν κυρίων ὡς
<span class="lb" data-page="8.682" data-line="4" id="l8.682.4"></span>ἔτυχε μεταφέρειν ἔξεστιν οὐδὲ τοῖς ποιηταῖς, ἀλλὰ κᾂν Πίνδαρος
<span class="lb" data-page="8.682" data-line="5" id="l8.682.5"></span>εἴη τις, ἢ Ὠκεανοῦ τὰ πέταλα τὰς κρήνας λέγων, οὐκ
<span class="lb" data-page="8.682" data-line="6" id="l8.682.6"></span>ἐπαινεῖται, καὶ πολὺ μᾶλλον ἐπειδὰν<span class="milestone ed1page" data-n="3.39" data-unit="ed1page" id="ed1page.3.39"></span> ἀψευδῆ πρὸς ἄκμονι
<span class="lb" data-page="8.682" data-line="7" id="l8.682.7"></span>χαλκεύειν γλῶσσαν, ἤ τι τοιοῦτον ἕτερον εἴπῃ. ἀλλὰ
<span class="lb" data-page="8.682" data-line="8" id="l8.682.8"></span>γὰρ, ὡς ἔοικεν. οὐδὲν οὕτω πολυλογίας ἐστὶ ποιητικὸν ὡς
<span class="lb" data-page="8.682" data-line="9" id="l8.682.9"></span>ἐπιτολμῶν ἀνὴρ οἷς ἀγνοεῖ. διαφορὰς γοῦν ἑκάστου τῶν πραγμάτων
<span class="lb" data-page="8.682" data-line="10" id="l8.682.10"></span>ἐξευρεῖν, ὅσαι τ’ εἰσὶ τὸν ἀριθμὸν καὶ ὁποῖαι τὸ εἶδος,
<span class="lb" data-page="8.682" data-line="11" id="l8.682.11"></span>ἀνδρὸς ἔργων ἐστὶ θεωρίαν λογικὴν ἠκριβωκότος· ἐφεξῆς
<span class="lb" data-page="8.682" data-line="12" id="l8.682.12"></span>δ’ ὀνόματα κατ’ αὐτῶν θέσθαι, ῥητορικοῦ τινος, ἢ τἀληθέστερον
<span class="lb" data-page="8.682" data-line="13" id="l8.682.13"></span>φάναι, διαλεκτικοῦ. ὅταν οὖν ἄνθρωποι μήτε
<span class="lb" data-page="8.682" data-line="14" id="l8.682.14"></span>λογικὴν θεωρίαν ἠκριβωκότες μήθ’ ἑρμηνεύειν ἱκανοὶ τολμῶσιν
<span class="lb" data-page="8.682" data-line="15" id="l8.682.15"></span>ἅπτεσθαι πολὺ μειζόνων ἢ καθ’ ἑαυτοὺς πραγμάτων,
<span class="lb" data-page="8.682" data-line="16" id="l8.682.16"></span>αὐτοί τε πολυλογοῦσι καὶ τοὺς ἐξελέγχοντας ἀναγκάζουσι,
<span class="lb" data-page="8.682" data-line="17" id="l8.682.17"></span>κᾂν ὅτι μάλιστα βραχυλογίαν ἀσκοῦσιν, εἰς τὴν αὐτὴν ἐκείνοις
<span class="lb" data-page="8.682" data-line="18" id="l8.682.18"></span>ἐμπίπτειν μακρολογίαν, ὅπερ, οἶμαι, κᾀγὼ νῦν πάσχω. διὰ
<span class="lb" data-page="8.682" data-line="19" id="l8.682.19"></span>γάρ τοι τὸ πλῆθος ὧν ἡμαρτήκασιν ἐξίσταμαι τῆς συνήθους
<span class="pb" data-page="8.683" id="p8.683"></span>
<span class="lb" data-page="8.683" data-line="1" id="l8.683.1"></span>ἐμαυτῷ βραχυλογίας. ἀλλὰ κᾀνταῦθα καθ’ ὅσον οἷόν τε
<span class="lb" data-page="8.683" data-line="2" id="l8.683.2"></span>συντέμνειν πειράσομαι. γένοιτο δ’ ἂν τοῦτο τὰ μὲν καθόλου
<span class="lb" data-page="8.683" data-line="3" id="l8.683.3"></span>καὶ κοινὰ πάντων ἁμαρτήματα διελέγχοντός μου, τὰ δὲ
<span class="lb" data-page="8.683" data-line="4" id="l8.683.4"></span>κατὰ μέρος ἑκάστου παραλείποντος. ἔστι δὲ κοινὰ καὶ καθόλου
<span class="lb" data-page="8.683" data-line="5" id="l8.683.5"></span>ταυτὶ, πότερα ποιότητά τινα τοῦ τῆς ἀρτηρίας χιτῶνος
<span class="lb" data-page="8.683" data-line="6" id="l8.683.6"></span>ὁ πλήρης σημαίνει σφυγμὸς, ἢ τῆς ἐγκεχυμένης οὐσίας τὸ
<span class="lb" data-page="8.683" data-line="7" id="l8.683.7"></span>ποσὸν, ἢ τὸ ποιὸν, ἢ τοῦ συμφύτου πνεύματος· ὡς καὶ
<span class="lb" data-page="8.683" data-line="8" id="l8.683.8"></span>τοῦτό τινες ἐτόλμησαν εἰπεῖν, ἤτοι δύναμίν τινα, ἢ ποιότητα.
<span class="lb" data-page="8.683" data-line="9" id="l8.683.9"></span>τοῦ μὲν γὰρ σώματος αὐτοῦ τῆς ἀρτηρίας αἱ ποιότητες,
<span class="lb" data-page="8.683" data-line="10" id="l8.683.10"></span>ὡς ὀλίγον ἔμπροσθεν ἐδείκνυμεν, οὐ πληρότης ἂν οὐδὲ
<span class="lb" data-page="8.683" data-line="11" id="l8.683.11"></span>κενότης, ἀλλὰ σκληρότης τε καὶ μαλακότης ὠνομάζοντο δικαιότερον·
<span class="lb" data-page="8.683" data-line="12" id="l8.683.12"></span>τῆς δ’ ἐγκεχυμένης οὐσίας αὐτῆς τὸ ποσὸν ὀρθῶς
<span class="lb" data-page="8.683" data-line="13" id="l8.683.13"></span>μὲν ἄν τις ὀνομάσειε πληρότητα καὶ κενότητα. διαφέρουσι
<span class="lb" data-page="8.683" data-line="14" id="l8.683.14"></span>δ’ οὐδὲν αὗται μεγέθους τε καὶ σμικρότητος. εἰ δὲ μὴ
<span class="lb" data-page="8.683" data-line="15" id="l8.683.15"></span>τὸ ποσὸν, ἀλλὰ τὸ ποιὸν τῆς περιεχομένης ἐν αὐτοῖς οὐσίας
<span class="lb" data-page="8.683" data-line="16" id="l8.683.16"></span>ὑπὸ τῶν ὀνομάτων φάσκοιεν δηλοῦσθαι, κυρίως μὲν οὐκ ἂν
<span class="lb" data-page="8.683" data-line="17" id="l8.683.17"></span>ὀνομάζοιεν, ὑπάρχουσαν μέντοι τινὰ ἐροῦσι διαφορὰν, οὐ
<span class="lb" data-page="8.683" data-line="18" id="l8.683.18"></span>μὴν αἰσθήσει γε διαγνωστὴν, ὡς ἐν τοῖς περὶ διαγνώσεως
<span class="pb" data-page="8.684" id="p8.684"></span>
<span class="lb" data-page="8.684" data-line="1" id="l8.684.1"></span>ἐπιδείξομεν. ἡ δὲ τοῦ πνεύματος πληρότης τε καὶ κενότης
<span class="lb" data-page="8.684" data-line="2" id="l8.684.2"></span>ἔτι δὴ καὶ μᾶλλον ἀναίσθητός ἐστιν αὐτὴ καθ’ αὑτὴν, εἰ δ’
<span class="lb" data-page="8.684" data-line="3" id="l8.684.3"></span>ὡς αἴτιόν τις αὐτὴν ἐνδείξει λαμβάνοι, τῆς μὲν ῥώμης αὐτοῦ
<span class="lb" data-page="8.684" data-line="4" id="l8.684.4"></span>τὸν σφοδρὸν σφυγμὸν θήσεται σημεῖον, τῆς δ’ ἀῤῥωστίας
<span class="lb" data-page="8.684" data-line="5" id="l8.684.5"></span>τὸν ἀμυδρόν. εἴη δ’ ἂν ὁ ταῦτα τιθέμενος ἐκ τῆς πνευματικῆς
<span class="lb" data-page="8.684" data-line="6" id="l8.684.6"></span>αἱρέσεως. ὥστε κᾂν νῦν δῆλον, ὡς οὐ κοινὴν ἔννοιαν,
<span class="lb" data-page="8.684" data-line="7" id="l8.684.7"></span><span class="milestone ed2page" data-n="8.77" data-unit="ed2page" id="ed2page.8.77"></span>οὐδ’ αἰσθήσεως πάθος εἰς διάγνωσιν ἧκον ἐρεῖ τις,
<span class="lb" data-page="8.684" data-line="8" id="l8.684.8"></span>ἀλλ’ ἑαυτοῦ δόγμα πρεσβεύσει. χρὴ δὲ οὔτ’ ἐν ταῖς τῆς ἐννοίας
<span class="lb" data-page="8.684" data-line="9" id="l8.684.9"></span>τοῦ πράγματος ἀποδώσεσιν οὔτε ἐν ταῖς διαγνώσεσι
<span class="lb" data-page="8.684" data-line="10" id="l8.684.10"></span>περιέχεσθαι δόγμα, κοινὰ γὰρ ἁπάντων ἐστὶν, ἀλλ’ ἐν μόναις
<span class="lb" data-page="8.684" data-line="11" id="l8.684.11"></span>ταῖς αἰτίαις λέγεσθαι, καθάπερ ἡμεῖς ποιήσομεν ἐν τοῖς περὶ
<span class="lb" data-page="8.684" data-line="12" id="l8.684.12"></span>τῶν ἐν τοῖς σφυγμοῖς αἰτίων ὑπομνήμασιν. ἐν ἐκείνοις μὲν
<span class="lb" data-page="8.684" data-line="13" id="l8.684.13"></span>γὰρ ἁπάσας διεξιόντες τὰς ἀλλοιούσας τοὺς σφυγμοὺς αἰτίας,
<span class="lb" data-page="8.684" data-line="14" id="l8.684.14"></span>ἀναγκασθησόμεθα δογμάτων ἐφάπτεσθαι· κατὰ μέντοι τὴν
<span class="lb" data-page="8.684" data-line="15" id="l8.684.15"></span>νῦν ἐνεστῶσαν αὐτὸ τοὐναντίον, οὐδενὸς χρὴ ψαῦσαι τὸν
<span class="lb" data-page="8.684" data-line="16" id="l8.684.16"></span>λόγον, οὐδ’ ἐπ’ ἐλάχιστον δόγματος. ἀρκεῖν ἡγοῦμαι ταῦτα
<span class="lb" data-page="8.684" data-line="17" id="l8.684.17"></span>καὶ περὶ πληρότητός τε καὶ κενότητος εἴς γε τὰ παρόντα.
<span class="lb" data-page="8.684" data-line="18" id="l8.684.18"></span>λεχθήσεται γὰρ ἐπὶ πλέον ὑπὲρ αὐτῶν ἐν τοῖς περὶ διαγνώσεως.
<span class="lb" data-page="8.684" data-line="19" id="l8.684.19"></span>καὶ μὲν δὴ καὶ ὅσα περὶ αὐτῶν ἐπὶ πλεῖστον
<span class="pb" data-page="8.685" id="p8.685"></span>
<span class="lb" data-page="8.685" data-line="1" id="l8.685.1"></span>Ἀρχιγένης περιλαλεῖ, καὶ ταῦτ’ ἐν τῷ κρίνειν αὐτοῦ τὸ περὶ
<span class="lb" data-page="8.685" data-line="2" id="l8.685.2"></span>τῶν σφυγμῶν βιβλίον εἰρήσεται. διεγνώκειν μὲν γὰρ ἐγὼ τό
<span class="lb" data-page="8.685" data-line="3" id="l8.685.3"></span>τε κατ’ ἀρχὰς ἀρκεσθῆναι ταῖς τέτρασι ταύταις πραγματείαις,
<span class="lb" data-page="8.685" data-line="4" id="l8.685.4"></span>ὑπὲρ ὧν ἤδη πολλάκις ἐμνημόνευσα, πρώτης μὲν τῆς ἐνεστώσης,
<span class="lb" data-page="8.685" data-line="5" id="l8.685.5"></span>δευτέρας δὲ τῆς διαγνωστικῆς, καὶ τρίτης τῆς αἰτιολογικῆς,
<span class="lb" data-page="8.685" data-line="6" id="l8.685.6"></span>καὶ τετάρτης τῆς προγνωστικῆς, ἀλλ’ ἕτεροι πολλοὶ
<span class="lb" data-page="8.685" data-line="7" id="l8.685.7"></span>βιαζόμενοί τε καὶ καταναγκάζοντες ὑπὲρ τοῦ περὶ σφυγμῶν
<span class="lb" data-page="8.685" data-line="8" id="l8.685.8"></span>Ἀρχιγένους βιβλίου γράψαι με, καὶ δεικνύντες, τίνα μὲν
<span class="lb" data-page="8.685" data-line="9" id="l8.685.9"></span>ὀρθῶς αὐτῷ, τίνα δὲ οὐκ ὀρθῶς εἴρηται, συντομωτέραν εἰργάσαντο
<span class="lb" data-page="8.685" data-line="10" id="l8.685.10"></span>τὴν νῦν ἐνεστῶσαν ἡμῖν διέξοδον. ἀποχωρήσας γὰρ
<span class="lb" data-page="8.685" data-line="11" id="l8.685.11"></span>ἐν αὐτῇ τῶν κατὰ μέρος ἁπάντων, αὐτὰ τὰ καθόλου δίειμι
<span class="lb" data-page="8.685" data-line="12" id="l8.685.12"></span>κατὰ τὸν ἑξῆς λόγον, οὐχ ὥσπερ ἔν τε τῷ δευτέρῳ τῷ πρὸ
<span class="lb" data-page="8.685" data-line="13" id="l8.685.13"></span>τοῦδε. καὶ κατ’ αὐτὸ δὲ τοῦτο τὸ βιβλίον ἐν τῷ περὶ τῆς
<span class="lb" data-page="8.685" data-line="14" id="l8.685.14"></span>σφοδρότητος λόγῳ τὰς ῥήσεις παρέγραψα τοῦ Ἀρχιγένους,
<span class="lb" data-page="8.685" data-line="15" id="l8.685.15"></span>ὑπὲρ τοῦ δεῖξαι τὰ κακῶς εἰρημένα.
</p>
          </article>
